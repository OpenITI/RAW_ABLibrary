[
  {"content":"\r\n\r\n\r\n[ جلد سوم 
  ]\r\n\r\nمجلس پانزدهم : تلازم مشاهدهء موجودات مثاليّه و نسيان عالم كثرت\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nو لا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\nقال اللهُ الحكيمُ فى كتابِه الكَريم :\r\n وَ قالَ الَّذِينَ لا يَرْجُونَ لِقاءَنا لَوْ لا أُنْزِلَ عَلَيْنَا الْمَلائِكَةُ أَوْ نَرى رَبَّنا لَقَدِ اسْتَكْبَرُوا فِي أَنْفُسِهِمْ وَ عَتَوْا عُتُوًّا كَبِيراً  *  يَوْمَ يَرَوْنَ الْمَلائِكَةَ لا بُشْرى يَوْمَئِذٍ لِلْمُجْرِمِينَ وَ يَقُولُونَ حِجْراً مَحْجُوراً  *  وَ قَدِمْنا إِلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً  *  أَصْحابُ الْجَنَّةِ يَوْمَئِذٍ خَيْرٌ مُسْتَقَرًّا وَ أَحْسَنُ مَقِيلًا . \r\n( آيات بيست و يكم تا بيست و چهارم ، از سورهء فرقان : بيست و پنجمين سوره از قرآن كريم )\r\n« آن كسانى كه اميد زيارت و ملاقات ما را ندارند ميگويند : چرا ملائكه بر ما نازل نميشود ؟ يا چرا ما خدا را نمىبينيم ؟\r\n\r\n\r\n","description":"","footnote":"\r\n( 1 ) - مطالب گفته شده در روز پانزدهم ماه مبارك رمضان .\r\n","page_name":" 3 ","page_number":3},
  {"content":"\r\n\r\nيعنى به پيغمبر مىگويند : اگر تو خدا را به ما نشان دهى يا فرشتگان بر ما فرود آيند كه ما آنها را لمس نموده و مشاهده كنيم در آن‌وقت ايمان مىآوريم ، و تا آن هنگامى كه خدا را نديده‌ايم و فرشته‌اى بر ما نازل نگرديده است ايمان نخواهيم آورد . اين سخنى كه از آنها صادر مىشود بسيار غلط و ناشى از روح متكبّرانه و مستكبرانهء آنهاست .\r\nدر آن زمانى كه آنان ملائكه را ببينند ، كار آنها يكسره و تمام شده است ؛ و چنين مردمانِ معاند و سركش كه به علّت استكبار نفسى و بلندمنشى زير بار حقّ نميروند ، هيچ بشارتى را از ملائكه دريافت نميدارند و بانگ منع و طرد بر آنها زده مىشود و از هر گونه ورود در عوالم مسرّت و بهجت محجور و ممنوع خواهند بود .\r\nآن اعمالى كه در دنيا انجام داده‌اند چون بر محور رضا و اميد تقرّب به ما نبوده است ، به ارادهء قاهرهء خود بر آنها چيره گشتيم و مانند گرد و غبار پراكنده شده در فضاى وسيع ، متفرّق و متشتّت و مضمحلّ نموديم .\r\nامّا بهشتيان كه اميد لقاء ما را داشتند در آن روز در جاى بسيار امن و مطمئنّ و مستقرّ آرميده و در مكان راحت استراحت مىكنند .\r\n\r\nتا هنگامى كه استكبار باقيست راه وصول به حقائق مسدود است\r\nاين آيات كه راجع به برزخ است بسيار حاوى نكات عجيب و دقائق غريب است كه تمرّد و عدم پذيرش آيات الهيّه و رسالت رسول را مستند به استكبار نفس نموده است و بنابراين تا هنگامى كه استكبار - كه به معناى بلندپروازى و خود بزرگ بينى ، و خود\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nسترگ‌ستائى است - باقيست ، راه وصول به حقائق مسدود است ؛ چون اين عتوّ و سركشى جلوى تمام منطق‌هاى درست را ميگيرد و تمام منطق‌هاى غلط را توجيه نموده و آن را براى وصول به منويّات اين نفوس سركش استخدام مىكند ، و بنابراين إلى الأبد صاحب نفس مستكبر را در زندان جهالت محبوس ، و در قبرستان ديد غلط و رؤيت نارسا و نارواى خودپسندى مقبور و مدفون مىنمايد .\r\nمستكبرين ميگويند : تا ما خدا را نبينيم و ملائكه بر ما نازل نشود ، ما ايمان نمىآوريم .\r\nچقدر اين گفتار در ترازوى واقع و وجدانِ حقيقت غلط و بى اعتبار است .\r\nچون پس از آنكه دانستند پيامبر راست است ، از طرف خدا آمده ، قلبش به عالم غيب متّصل است ، بيّنات و معجزاتى نيز براى صدق مدّعاى خود آورده و حجّت‌هائى براى گواهى و شهادت بر آن اقامه مىنمايد ، و پس از آنكه دانستند كه اين رجل روى موازين عاديّه و طبيعيّه بحث ندارد بلكه به عالم غيب و ملكوت عالم مرتبط است ، و در آبشخوار معدن وحى و عظمت قرار گرفته و از آنجا بدين عالم طبع و گفتگو و مقاوله و تكليف سر و كار دارد ؛ ديگر بهانهء اينكه ايمان نمىآوريم تا خدا را ببينيم غلط است .\r\n\r\nاحالهء ايمان به ديدن خدا و نزول ملائكه ناشى از استكبار است\r\nاصولًا پيامبران آنچه براى اقرار و اعتراف بشر امكان دارد از معجزات مىآورند و در اين حال احالهء ايمان آوردن را به رؤيت خدا و نزول فرشته ، كه براى مردم عادى امرى محال است ، جز عنوان تمرّد\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nو عدم تلقّى قول حقّ و گفتار صدق ، محمل ديگرى نمىتواند داشته باشد .\r\nاينها ميخواهند خدا را با چشم ببينند ؛ خدا جسم نيست و با چشمى كه اجسام و محسوسات را ادراك مىكند ديده نمىشود . خدا آن ايمانى را كه ميخواهيد بعد از ديدن خدا را با چشمانتان بياوريد ، اصلًا آن ايمان را قبول ندارد ؛ آن ايمان ، ايمان نيست ، آن كفر است .\r\nآنگاه چگونه ، بر فرض محال ، خدا خودش را به صورت جسم بر شما مجسّم كند ، كه اين حقيقت كفر است ، تا با اين مقدّمهء كفريّه شما ايمان صحيح بياوريد ؛ مگر مىشود كفر مقدّمهء ايمان گردد ؟\r\nمگر تمام طرق و راه‌هاى ايمان بسته شده است و فقط اين مقدّمهء كفريّه باقى مانده است كه خدا براى ايمان آوردن شما از آن استمداد جويد ؟\r\nميگويند : ما ايمان نمىآوريم تا زمانى كه فرشته بر ما فرود آيد .\r\nفرود آمدن فرشته ، ملازم با صفاى روح و تزكيهء نفس است . پيامبر كه فرشته را ميديد چون قلبش ملكوتى بود . آن دل صافى و روشن و آن ضمير آگاه و پاك ميتواند مَلَك را ببيند .\r\nشما هم به دستور خدا و اين پيامبر دل خود را پاك ، و از زنگار شهوت و غضب و خواطر نفس امّاره و اضطراب خيالات تمويهيّه رها و ساكن و آرام سازيد تا بتوانيد مَلَك را مشاهده كنيد !\r\nولى هم اكنون كه ايمان نياورده‌ايد و مشركيد و به رذائل اخلاق و قبائح اعمال ، آلوده‌ايد چگونه قلب آلوده و مضطرب شما ميتواند\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nملك را ببيند ؟\r\nشما به دستور اين پيغمبر ايمان به خدا بياوريد ، تا با اعمال صالحه و گرايش‌هاى ستوده به عالم غيب و انوار الهيّه كم كم نور خدا در دل شما متجلّى شده ، هم بتوانيد خدا را ببينيد و هم فرشته بر شما نازل گردد .\r\nامّا ديدن خدا ، ديدار او به چشم سر نيست ؛ بلكه با چشم باطن است . لقاى او با دل و وجدان و ضمير است . با عمل به قرآن كريم و دستور پيامبر ، رفته رفته زنگ كدورت از دل زدوده مىشود و به مقصد انسانيّت رهسپار ميشويد ، ملكات رذيله از بين ميرود و جاى خود را به ملكات حسنه ، كه از ايمان و مجاهده و عبوديّت پيدا مىشود خواهد داد .\r\nلقاء خدا بر ايمان به خدا و تبعيّت از پيغمبر مترتّب است ؛ چون در اين صورت دل پاك شده و قابليّت انعطاف انوار عالم مجرّدهء ملكوتيّه را پيدا كرده و ممكن است ملائكه را هم ببينيد ، امّا بعد از ايمان و عمل صالح نه قبل از آن ؛ و الّا لازم مىآيد ترتّب علّت بر معلول ؛ و اين محال است .\r\nعقل شما حكم مىكند ، فطرت شما نيز حكم مىكند بر اينكه در اين امر بايد به پيغمبر مراجعه كنيد و تسليم اوامر او باشيد ؛ رجوع جاهل به عالم از احكام فطريّه و عقليّه است .\r\n\r\nمحدوديّت علم انسان موجب عدم احاطهء او بر علوم غير محدوده است\r\nانسان در هر امرى كه بصير نيست و متخصّص نيست بايد به اهل فنّ مراجعه كند و با پيروى از رهنمودهاى آگاهانهء او ، رفع جهل\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nخود را نموده و راه خود را هموار نمايد .\r\nاگر بگويد من به اهل فنّ مراجعه نمىكنم تا دليلش را بفهمم ، خود را به هزار مخاطره و تهلكه انداخته است .\r\n وَ ما أُوتِيتُمْ مِنَ الْعِلْمِ إِلَّا قَلِيلًا  « 1 »\r\n« به شما از مراتب و درجات علم داده نشده است مگر مقدار اندكى ! »\r\nما بطور كلّى از علم بهرهء كمى داريم ؛ چطور ممكن است انسان در هر علمى از علوم دنيا و از علوم الهيّه و علوم مجرّدهء عالم ملكوت ، به يكايك از آنها صد در صد واقف شود و سپس دست به مقام عمل و كار زند ؟\r\nاين محال است ! انسان موجوديّتش محدود است و نمىتواند احاطه پيدا كند بر علوم غير محدوده .\r\nشخص مريض ميرود نزد طبيب ، نمىتواند به طبيب بگويد تا اين دوائى را كه ميخواهى بدهى من نفهمم چيست ، تركيباتش كدام است ، موادّش از چه گرفته شده ، فعل و انفعالاتى كه اين دوا در بدن ما مىكند كدام است ، من استعمال نمىكنم !\r\nاگر چنين بگويد ، طبيب چاره‌اى ندارد جز آنكه بگويد : عمل نكن ، برو بمير !\r\nطبيب ميگويد : من ساليان دراز درس خوانده‌ام مطالعه كرده تجربيّاتى حاصل نموده‌ام ، عمر خود را صرف كرده‌ام تا فهميده‌ام ، تو\r\n\r\n\r\n","description":"","footnote":"\r\n( 1 ) ذيل آيه 85 ، از سورهء 17 : الإسراء\r\n","page_name":" 8 ","page_number":8},
  {"content":"\r\n\r\nهم بر همين منوال بايد مطالعه و تجربه و صرف عمر نمائى تا دليلش را بفهمى !\r\nتو كه چنين نكرده‌اى ، و فعلًا كه مريض هستى و آمده‌اى نزد من ، بعد از وثوق به صداقت و خبرويّت من ، به حكم فطرت و عقل بايد تسليم من باشى ! و تقليد از من بنمائى بى چون و چرا ؛ اينجا جاى بِمَ و لِمَ و لَعَلَّ و لَكِنَّ نيست .\r\nاگر مريض بدين گفتار طبيب گوش فرا داد ، حيات خود را خريده و به زندگى نوين خود ميرسد و گرنه راه هلاكت و قبرستان را پيموده و قبر خود را به دست خود كنده است .\r\nموسم حجّ است و كاروان‌ها به سوى بيت الله الحرام رهسپار ، اگر يك نفر از مسافرين در گوشه‌اى از فرودگاه بنشيند و بگويد : من سوار نمىشوم تا بدانم اين هواپيما چطور حركت مىكند ؟ در موتور آن بنزين چه خاصيّت تحريكى ايجاد مىكند ؟ تبديل بنزين به گاز به چه نحو صورت ميگيرد ؟ پروانه‌اى است يا مكنده ؟ و اصولًا پيستونهاى آن چطور باد را متراكم مىكنند و چگونه خارج مىنمايند ؟ انتقال حركت پيستون به ميل لنگ در موتور طيّاره چگونه است ؟ و هزاران سؤال ديگر از جزئيّات الكتريكى و مكانيكى و فيزيكى و شيميائى و غيرها كه در هر يك از آنها هزاران نفر ساليان دراز عمر صرف كرده و تجربه و دانش اندوخته‌اند ؛ در جواب به او ميگويند : گويا شما اختلال حواسّ پيدا كرده‌ايد ، بيا سوار شو . هم اكنون هواپيما حركت مىكند و تو در همين گوشه و زاويه از جهل\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nباقى خواهى ماند ! بسيار خوب ، همين جا بنشين و فكر كن و پس از آن سوار شو !\r\nطيّاره حركت مىكند حجّاج را مىبرد ، مناسك بيت الله الحرام را انجام ميدهند و به زيارت مدينهء منوّره مشرّف ميگردند و بر ميگردند ؛ آقا همينطور در گوشهء فرودگاه مشغول فكر كردن و از راه برهان و دليل ، پى بردن است . زهى جهالت كه نتيجهء آن ، محروميّت و از كاروان عالم هستى دور افتادن است و ناكامى از هزاران عبادت سمعيّه و بصريّه و لسانيّه و مشاهدهء آيات الهيّه كه در طول اين سفر بوده است !\r\nكسى كه ميخواهد عمارتى بسازد بايد برود نزد مهندس متخصّص ، لباس ميخواهد بدوزد بايد برود نزد خيّاط ؛ آيا ميتواند به مهندس و خيّاط بگويد شما حقّ نداريد در كار من شروع نمائيد مگر آنكه جزئيّات و رموز اين عمل را به من ياد دهيد و بازگو كنيد ؟\r\nپس بنابراين ، انسانى كه در اين دنيا زيست مىكند با اين عمر كوتاه و فرصت‌هاى اندك و محدوديّت‌هاى بى شمار نمىتواند به خود اجازه دهد كه در تمام فنون مجتهد و متخصّص گردد . و حتماً بايد در بسيارى از فنون بلكه در اكثر آنها تقليد كند و از متخصّص فنّ پيروى نمايد .\r\nاگر انسان در يك فنّ متخصّص باشد در بقيّهء از فنون مقلّد است ؛ آن طبيبى كه در معالجهء ابدان متخصّص است در فنّ مهندسىِ مكانيك مقلّد است ، آن مهندسى كه در زمين‌شناسى مجتهد است در فنّ طبابت مقلّد است .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nچشم پزشك نسبت به دندانپزشك مقلّد است و دندانپزشك نسبت به چشم پزشك . طبيب متخصّص در جرّاحى و عمليّهء قلب نسبت به طبيب متخصّص در فنّ مجارى ادرار و امراض كليوى و مثانه مقلّد است و بالعكس . سنّت ديرينهء اين عالم طبع بر اين روش بوده است و خواهد بود .\r\nحالا چنين تصوّر مىكنند كه در عالم ملكوت وارد شده‌اند ميگويند : « ما ايمان نمىآوريم مگر آنكه خدا را ببينيم يا فرشتگان بر ما فرود آيند . » عيناً مانند سخن يكى از جرّاحان متخصّص كه مىگفت : « من خدا را قبول ندارم چون در زير چاقوى جرّاحى خود نيافته‌ام . »\r\n\r\nبسيارى از انتظارات مردم ناشى از استكبار است\r\nسخنان مادّيّين و طبيعيّين امروز ، عيناً همانند سخنان دهريّين از سابقين است با تغيير صورت و شكل بحث ؛ و گرنه اصل و مفاد و محتوى يك چيز بيش نيست .\r\n لَقَدِ اسْتَكْبَرُوا فِي أَنْفُسِهِمْ . \r\nگفتار آنان بر اساس منطق درست و سخن گويا و اصيل نيست بلكه ناشى از استكبار است يعنى بلند منشى .\r\nاين افراد نمىخواهند تسليم منطق صحيح و فرمان حقّ بشوند لذا بدين عذرها خود را معذور و مأجور ميدانند ، و ليكن در حقيقت علّت عدم پذيرش آنان استكبار است ؛ يعنى خود را منزّه‌تر و مقدّس‌تر و عالىرتبه‌تر از آن مىپندارند كه در تحت اوامر شخصى مانند خود ، كه به نام رسول و پيامبر از طرف خدا آنان را دعوت\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمىكند درآيند .\r\nشاهد بر اين مدّعا گفتار خود آنانست كه ميگويند : چگونه خدا وحى را بر مردى از جنس بشر ميفرستد و ما را به پيروى از او ميخواند .\r\nنظير اين مرض روحى در بسيارى از ما ديده مىشود كه در مقام تقليد از مجتهد عادل هزار گونه ترديد و شكّ مىكنيم و نمىخواهيم در تحت تبعيّت علمى و عملى او درآئيم ، و در حكومت و دولت اسلام توقّع داريم كه حتماً آن حكومت بايد به دست امام زمان أرواحنا فِداه صورت گيرد و هر حكومتى را گرچه به دست فقيه عالم عادل برقرار شود ، مخدوش و از درجهء اعتبار ساقط ميدانيم .\r\nاجراء حدود و تعيين حكّام و نماز جمعه را منحصراً به آن حضرت اختصاص ميدهيم و در زمان غيبت با امكان تشكيل دولت اسلام به دست فقيه عاليقدر ، به هزار گونه ظلم و جنايت تن در ميدهيم و به حكومت‌هاى ظالمانه و جائرانه ميسازيم ، براى آنكه تصوّر مىكنيم تشكيل حكومت فقط بايد به دست آن حضرت تحقّق پذيرد .\r\nگرچه روى ادلّه و موازين شرعيّه ، خود آن حضرت به عناوين عامّه يا خاصّه دستور تشكيل حكومت دهد ، باز با انواع گوناگون از شبهات واهيه ميخواهيم آن حكومت را ساقط نمائيم .\r\nديگر نميدانيم كه تشكيل حكومت‌هائى كه بر اساس عدل در عالم اقامه شود و اجراء حدود الهيّه و نصرت از مظلوم ، خود كمك به تشكيل حكومت عدل جهانى آن حضرت و تعجيل در فرج است .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nاين تخيّلات و شبهات همه ناشى از استكبار است ؛ يعنى : چون نفوس خود را بسيار منزّه و مبرّى ميدانيم حاضر نيستيم كه در نماز جمعهء فردى كه مانند خود ما آن را اقامه مىكند حضور به هم برسانيم .\r\nحاضر نيستيم كه در تحت حكومت فقيهى مانند خود درآئيم و با او بيعت كنيم .\r\nحتّى حاضر نيستيم به جماعت مرد عادلى حاضر شويم و به جاى امامت ، مأموم گرديم و نفس ما براى بهانه و عذر - براى عدالت به نحو كلّى و براى آن امام موضوعاً به نحو جزئى - هزار گونه شبهه و شكّ ميزايد درحالىكه در سائر امور كه از اين قبيل نيست اين‌گونه شبهات را صادر نمىكند ، بلكه به عكس شبهات واقعيّه را به نحوى از انحاء توجيه و تأويل نموده بر محمل صحيح مىنشاند .\r\nنام اين مرض روحى را قرآن كريم استكبار گذارده است و عجيب نام گذارى نموده است .\r\n\r\nروحيّهء مقدّس‌مآبى ناشى از استكبار و خودپسندى است\r\nخلاصه ، بيشتر مقدّس‌مآبيهاى مقدّس‌مآبان ناشى از روح استكبار و خودپسندى است ، كه ناخود آگاه يا خود آگاه به عنوان تقدّس جا ميزنند و عمرى را با آن به سر آورده و به تودهء محروم و عوام مردم قالب ميزنند ، و آن مساكين هم ، چنين افراد مستكبر را مردمى زاهد و عابد و اهل تقوى و ورع مىپندارند ؛ فضلوا و أضلوا عن سواء السبيل .\r\nقرآن مجيد از لسان مستكبرين بيان ميفرمايد كه آنها بر اساس تقدّس و احتياط كارى و محافظه‌انديشى ، كه خداى ناكرده بدون\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nدليل از رسول خدا پيروى نكنند ، از رسول خدا تقاضاى دليل متقن مىنمودند كه آن ديدن خدا يا فرود آمدن فرشته باشد و اين را عذر موجّه و حجّت قاطع خود مىپنداشتند ؛ ليكن در جهل مركّب فرورفته و با همين منطق و بيان ، راه هر گونه ترقّى و تكامل را بر خود مىبسته‌اند .\r\n\r\nنزول ملك به عالم مادّه به صورت جسم است\r\nاين عالَم ، عالم مادّه و جسميّت است و فرشته موجودى است ملكوتى و مجرّد از مادّه ؛ اگر فرشته بخواهد به اين عالم فرود بيايد بايد لباس جسم بپوشد ، كه ملائكه جسم نيستند ، يا انسان براى ديدار ملائكه بايد از اين دنيا بالا رود و لباس مادّه و جسميّت را خلع كند ، و برود در عالم مثال و برزخ تا آنها را مشاهده كند ؛ و اين هم براى افرادى كه قلبشان به نور خدا منوّر نگشته و قادر بر خَلع و لَبس تن نشده‌اند ، پس از مرگ طبيعى صورت خواهد گرفت . پس ديدن ملائكه براى مردم عادى محال است .\r\nبه رسول الله ايراد ميكردند كه چرا خداوند فرشته‌اى را براى ما پيامبر ننمود ، سزاوار بود كه خدا مَلكى را به رسالت بفرستد تا ما از او تبعيّت كنيم ؛ آيه آمد :\r\n وَ لَوْ جَعَلْناهُ مَلَكاً لَجَعَلْناهُ رَجُلًا وَ لَلَبَسْنا عَلَيْهِمْ ما يَلْبِسُونَ .  « 1 »\r\n« اگر ارادهء ما تعلّق بگيرد كه فرشته‌اى را پيامبر كنيم ، هر آينه او را مردى قرار خواهيم داد ، و بر آنها مشتبه خواهيم ساخت آنچه را كه خود آنها بر خودشان مشتبه ميسازند » .\r\n\r\n\r\n","description":"","footnote":"\r\n( 1 ) آيه 9 ، از سورهء 6 : الانعام\r\n","page_name":" 14 ","page_number":14},
  {"content":"\r\n\r\nحال بر اين اساس شما فرض كنيد كه پيغمبر شما هم ملكى است كه لباس مادّه پوشيده و به اين عالم فرود آمده است .\r\nهيچ ملكى به عالم مادّه فرود نمىآيد مگر آنكه لباس مادّه بپوشد و اگر انسان بخواهد او را ببيند ، بايد به صورت جسم ببيند ؛ و وقتى انسان ميتواند ملك را به صورت واقعى تجرّدى خود ببيند كه خودش هم مجرّد شده باشد .\r\nكسى كه از اين عالم ميرود يا به خلع اختيارى و نسيان عالم كثرت و يا به موت و خلع اضطرارى ، فرشته را مىبيند ؛ كسى كه بخواهد بميرد ملك الموت را مىبيند چون حال تجرّد پيدا نموده است ، اطرافيان او نمىبينند چون واجد اين حال نيستند و شرطش موجود نيست .\r\nتقاضاى رؤيت فرشته بدون حصول شرط تجرّد تمنّاى مشروط بدون حصول شرط آن است ؛  وَ عَتَوْا عُتُوًّا كَبِيراً  . اين سخن ، سخن متجاوزانه‌اى است كه از قاعده و قانون و سنّت الهيّه تجاوز نموده و صاحبان اين منطق از تجاوزكاران و تعدّى كنندگانند .\r\nروى قواعد فطريّه و عقليّه بايد از رسول خدا تقليد و تبعيّت كرد و قاعدهء شرعيّه نيز آن را امضا مىكند ، و الّا قافلهء مؤمنان بار بسته و با راهنماى خدا به سرحدّ مقام  قابَ قَوْسَيْنِ أَوْ أَدْنى  ميرسند ، و مردم سركش و مستكبر در دوزخ جهل و مظاهر عالم بُعد گرفتار و در پيلهء خود بينى و خودستائى محروم و معذّب مىمانند .\r\n\r\nخواسته‌هاى بيجاى منكران رسالت در سورهء إسراء\r\nدر سورهء إسراء پس از آنكه منكران براى رسالت رسول خدا\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nشواهد مادّى و ثروت‌هاى طبيعى طلب مىكنند و ايمان خود را منوط بدان ميدانند ، نظير همين نحوه از تقاضاى مورد بحث را مىنمايند ، آنجا كه خدا ميفرمايد :\r\n أَوْ تُسْقِطَ السَّماءَ كَما زَعَمْتَ عَلَيْنا كِسَفاً أَوْ تَأْتِيَ بِاللَّهِ وَ الْمَلائِكَةِ قَبِيلًا  *  أَوْ يَكُونَ لَكَ بَيْتٌ مِنْ زُخْرُفٍ أَوْ تَرْقى فِي السَّماءِ وَ لَنْ نُؤْمِنَ لِرُقِيِّكَ حَتَّى تُنَزِّلَ عَلَيْنا كِتاباً نَقْرَؤُهُ قُلْ سُبْحانَ رَبِّي هَلْ كُنْتُ إِلَّا بَشَراً رَسُولًا  *  وَ ما مَنَعَ النَّاسَ أَنْ يُؤْمِنُوا إِذْ جاءَهُمُ الْهُدى إِلَّا أَنْ قالُوا أَ بَعَثَ اللَّهُ بَشَراً رَسُولًا  *  قُلْ لَوْ كانَ فِي الْأَرْضِ مَلائِكَةٌ يَمْشُونَ مُطْمَئِنِّينَ لَنَزَّلْنا عَلَيْهِمْ مِنَ السَّماءِ مَلَكاً رَسُولًا  *  قُلْ كَفى بِاللَّهِ شَهِيداً بَيْنِي وَ بَيْنَكُمْ إِنَّهُ كانَ بِعِبادِهِ خَبِيراً بَصِيراً  . « 1 »\r\n« ميگويند ما ايمان نمىآوريم مگر زمانى كه تو آسمان را به صورت قطعه‌هائى همانطور كه مىپندارى بر سر ما فرود آرى ، يا آنكه خداوند و فرشتگان را به شكل دسته جمعى بياورى ، يا آنكه يك خانه از طلا داشته باشى ، يا آنكه به آسمان بالا روى ، و ما بدين بالا رفتن و پرواز نمودن نيز اكتفا نكنيم مگر آنكه ببينيم از آسمان يك كتاب به دست گرفته و براى ما پائين مىآورى كه ما بتوانيم در آن كتاب خارجى نگريسته و آن را قرائت كنيم .\r\nاى پيامبر بگو : سبحان ربّى ، پروردگار من از اين نسبت‌ها پاك و منزّه است ؛ مگر من غير از يك بشرى هستم كه مرا به عنوان و مُهر\r\n\r\n\r\n","description":"","footnote":"\r\n( 1 ) آيات 92 تا 96 ، از سورهء 17 : الإسراء\r\n","page_name":" 16 ","page_number":16},
  {"content":"\r\n\r\nرسالت برگزيده اند ؟\r\nو چيزى منع نكرد مردم را از اينكه ايمان آورند در وقتىكه هدايت به ايشان رسيد مگر آنكه ميگويند : آيا خداوند بشرى را به رسالت برانگيخته است ؟\r\nاى پيامبر بگو : اگر در روى زمين به جاى مردم فرشتگانى بودند كه به حال اطمينان و استقرار زيست نموده و راه ميرفتند ، ما هم از آسمان براى هدايت آنان فرشتهء سماوى را به عنوان پيامبر و رسالت ميفرستاديم .\r\nبگو : خداوند كافى است كه خود او بين من و شما گواه باشد و او به بندگان خود دانا و بيناست . »\r\n يَوْمَ يَرَوْنَ الْمَلائِكَةَ لا بُشْرى يَوْمَئِذٍ لِلْمُجْرِمِينَ وَ يَقُولُونَ حِجْراً مَحْجُوراً  .\r\n« آن وقتى كه انسان ملائكه را مىبيند ، زمانى است كه انسان از دنيا رفته و موت بين او و اين عالم فاصله انداخته است ، در آن هنگام براى افراد مجرم هيچگونه بشارتى نيست ، راه بسته شده و اختيار يكسره شده است . در آنجا ملائكهء غلاظ و شِداد را مىبيند كه با خود نشانه‌هائى از حميم جهنّم دارند و ميگويند : ما منع مىكنيم ورود شما را به عالم قرب و بهشت با شدّتى هر چه بيشتر . »\r\nشما ميخواستيد در دنيا ما را ببينيد و ايمان آوريد ، اين ايمان به درد نمىخورد ، آن كس كه نديد و ايمان آورد فائده برد ؛  الَّذِينَ يُؤْمِنُونَ بِالْغَيْبِ  آن كسانى كه به غيب ايمان آوردند از رستگارانند .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nدر روايت است كه هر كه چشمش به زن نامحرم افتد و او براى خدا فوراً سرش را پائين افكند ، خداوند به پاس اين عمل يك حوريّهء بهشتى در بهشت عنايت مىنمايد . « 1 »\r\nكسى كه حوريّه را در مقابل اين عمل خود نديده ، به او حوريّه ميدهند ، و گرنه اگر كسى اوّل حوريّه را ببيند و سپس سر خود را فروافكند ، هنرى ننموده است ؛ كيست كه اين كار را نكند و حوريّه را به يك نگاه مبادله ننمايد .\r\nاگر بنا شود انسان در اوّل وهله بهشت را ببيند و بعداً نماز بخواند و زكات دهد و جهاد كند و در شدائد و مشكلات پاى صبر و استقامت محكم دارد و قدم راستين نهد ، در تمام جهان يك نفر دوزخى يافت نشود و تمام افراد بر اساس اين معامله ، بهشتىِ محض و با تقوى و با صلاح و با ايمان خواهند بود .\r\nولى اين بهشت ، بهشت عالم قبل از اين عالم است ، بهشت عالم ذَرّ است ، نه بهشت عالم تكليف . در بهشت دنيا با اراده و اختيار و تصبّر و تحمّل بايد بر اغراض شيطانيّه فائق آمد ، و لذا مردم به دو گروه سعيد و شقىّ منقسم ميگردند .\r\n\r\nمَنْ عَمِلَ بِمَا عَلِمَ وَرَّثَهُ اللهُ عِلْمَ مَا لَمْ يَعْلَمْ\r\nبايد اجمالًا به غيب\r\n\r\n\r\n","description":"","footnote":"\r\n( 1 ) در « وسائل » طبع امير بهادر ، جلد سوّم ، كتاب النّكاح ، باب 104 ( از ابواب مقدّمات نكاح ) ص 24 « تحريمُ النّظر إلى النّسآء الاجانب و شعورهنَّ » در روايت نهم فرموده است : وَ قالَ الصّادِقُ عَلَيْهِ السَّلامُ : مَنْ نَظَرَ إلَى امْرَأَةٍ فَرَفَعَ بَصَرَهُ إلَى السَّماءِ أوْ غَضَّ بَصَرَهُ ، لَمْ يَرْتَدَّ إلَيْهِ بَصَرُهُ حَتَّى يُزَوِّجَهُ اللهُ مِنَ الْحورِ الْعينِ . اين روايت را از صدوق نقل كرده است .\r\n","page_name":" 18 ","page_number":18},
  {"content":"\r\n\r\nايمان آورد و عمل كرد ، اين عمل موجب ازدياد ايمان مىشود و ايمان بيشتر موجب ازدياد عمل ، و همينطور هر يك از مراتب ايمان و عمل پيوسته يكدگر را تأييد و تقويت مىكنند تا به مرحلهء اخلاص و عالم قرب برسانند ؛ رسول اكرم صلّى الله عليه و آله فرمود :\r\nمَنْ عَمِلَ بِمَا عَلِمَ وَرَّثَهُ اللهُ عِلْمَ مَا لَمْ يَعْلَم . « 1 »\r\n« هر كس عمل كند به دانسته‌هاى خود ، خداوند علم به آنچه را كه نميداند به او عنايت خواهد فرمود . »\r\n وَ قَدِمْنا إِلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً . \r\nاعمالى را كه كفّار و مشركين انجام مىدهند ، چون براى ما نبوده ، براى رضاى ما و تقرّب به ما نبوده بلكه براى نيّات مادّى و دنيوى و ريا و سُمعه و آوازه و خودپسندى و خودخواهى و براى ثبت نام آنها در تاريخ تمدّن و علم الاجتماع و گرفتن جوائز بين المللى و تحصيل افتخار ملّى و غرور وطنى و أمثال اين دعاوى پست و بى بنياد بوده است ، لذا در نزد ما ارج و ارزشى ندارد .\r\n« ما با ارادهء متين خود قاصداً و عامداً به اعمال آنها توجّه كرديم و تمام آنها را متلاشى و مضمحلّ و مانند گرد و خاشاك و غبار ، در فضاى بزرگ پراكنده و متفرّق ساختيم . »\r\nاين اعمال پراكنده شده چون داراى اصالت كلمهء توحيد نيست\r\n\r\n\r\n","description":"","footnote":"\r\n( 1 ) « ، بحار الانوار » ج 68 ، ص 363 ؛ « الفصول المختارة » ج 1 ، ص 68 ؛ « إحيآء العلوم » ج 1 ، ص 63 ، از طبع دار الكتب العربيّة - مصر\r\n","page_name":" 19 ","page_number":19},
  {"content":"\r\n\r\nمتّكى بر اصل و پايهء راستينى نخواهد بود ، لذا بر اساس عالم كثرت و اعتبار واهى ، متفرّق گشته و ابداً دستى از صاحبان خود نخواهند گرفت .\r\n أَصْحابُ الْجَنَّةِ يَوْمَئِذٍ خَيْرٌ مُسْتَقَرًّا وَ أَحْسَنُ مَقِيلًا  .\r\n« افراد بهشتى كه اميد لقاء ما را داشته‌اند و بر آن اصل اصيل زندگى دنيوى خود را بنا نهاده و برنامهء اجتماع و خلوت و جلوت و سائر رشته‌هاى امور خود را بنياد گذارى نموده‌اند ، در آن هنگام ( هنگام نزول فرشتگان مرگ ) در بهترين مقرّ و مأوائى مطمئنّ و آرام بدون دغدغه و وسواس و خواطر شيطانيّه آرام و مستقرّ خواهند بود و به بهترين وجهى در استراحتگاه وصول به مقصد أقصى و منزل أسنى در استراحت خواب دلنشين و دلپسند كه خواب قيلوله است مستقرّ و مطمئنّ خواهند بود . »\r\nاين آيه راجع به برزخ است چون مَقيل يا به معناى قَيْلولَة است يعنى خوابيدن قبل از ظهر ، و يا به معناى اسم مكان است مثل مَبيت يعنى محلّ خواب قيلوله و محلّ بيتوته .\r\nو همانطور كه سابقاً ذكر شد آياتى كه در آن ، زمان ، مانند صبح و عصر و ظهر و غيرها آمده باشد ، اختصاص به برزخ دارد .\r\n\r\nتلازم بين موت دنيوى و حيات برزخى و بين موت برزخى و حيات قيامتى\r\nگرچه در عالم برزخ خواب نيست ، امّا خواب نيست نسبت به دنيا نه بطور مطلق .\r\nمردمى كه در اين دنيا زندگى مىكنند همه خوابند وقتى بميرند تازه بيدار ميشوند ؛ رسول الله صلّى الله عليه و آله و سلّم فرمودند :\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nالنَّاسُ نِيَامٌ فَإذَا مَاتُوا انْتَبَهُوا . « 1 »\r\nپس عالم برزخ عالم بيدارى است ولى همين عالم برزخ نسبت به قيامت خواب است ؛ زيرا كه در قيامت بيدارى محض است ، در عالم برزخ كه بين دنيا و قيامت واقع است و واقعاً از آثار و كيفيّات و سائر خصوصيّات بين دو عالم واقع است ، از نظر قدرت حيات و قوّت علم و قدرت ، عالَمى است بين دو عالم و برزخى است بينَ النَّشأتين . حيات و علم و قدرت در آن عالم به مراتب از دنيا قوىتر و به مراتب از عالم قيامت ضعيف‌تر و بنابراين ، ادراكات نسبت به دنيا قوىتر است . پس نسبت به دنيا در حكم عالم بيدارى است نسبت به عالم خواب ، و در حكم عالم خواب است نسبت به قيامت .\r\nاهل دوزخ در روز قيامت به پروردگار ميگويند :\r\n قالُوا رَبَّنا أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ فَاعْتَرَفْنا بِذُنُوبِنا فَهَلْ إِلى خُرُوجٍ مِنْ سَبِيلٍ .  « 2 »\r\n« خداوندا دو مرتبه ما را ميراندى و دو مرتبه زنده گردانيدى ، پس ما اعتراف كرديم به گناهانمان ، آيا در اين حال براى ما راهى بسوى خلاصى و خروج هست ؟ »\r\nمراد از دو بار ميراندن ، ميراندن از دنيا است بسوى برزخ و ميراندن از برزخ بسوى قيامت ؛ و مراد از دو بار زنده كردن ، زنده كردن\r\n\r\n\r\n","description":"","footnote":"\r\n( 1 ) « مرصاد العباد » طبع بنگاه ترجمه و نشر كتاب ، ص 468 و ص 660\r\n( 2 ) آيه 11 ، از سورهء 40 : غافر\r\n","page_name":" 21 ","page_number":21},
  {"content":"\r\n\r\nدر برزخ است به ارتحال از دنيا به برزخ ، و زنده كردن در قيامت است به ارتحال از برزخ به قيامت .\r\nچون انسان كه از دنيا ميرود و وارد برزخ ميگردد نسبت به نشأهء دنيا مرده و نسبت به نشأهء برزخ زنده شده است ، و در وقت نفخ صور كه از برزخ بيرون ميرود و وارد قيامت ميگردد نسبت به نشأهء برزخ مرده و نسبت به نشأهء قيامت زنده شده است ؛ پس ميان مرگ از عالم طبيعت و ميان حيات برزخى تلازم است كما آنكه ميان مرگ از عالم برزخ و ميان حيات نفسى و قيامتى تلازم است .\r\nپس هر موتى مستلزم حياتى خواهد بود ؛ دو موت در پيش داريم و دو حيات .\r\nو بطور كلّى در سلسلهء مدارج و معارج كمال ، وصول به هر درجه از درجات تكامل ملازم سپرى شدن درجهء قبل است و تمام مراتب سابق به صورت معِدّات بايد زائل و فانى گردد .\r\nو لذا در قرآن مجيد اين حيات قيامتى را به عنوان قيام نام مىبرد يعنى ايستادن و بر پا نمودن ، چون همهء عوالم درنورديده شده و اينك نوبت قيام و حيات نفسى و قيامتى است ؛  يَوْمَ تَقُومُ السَّاعَةُ .  « 1 » و لفظ قيامُ السَّاعَة در روايات بسيارى وارد است .\r\nعالم برزخ را عالم مثال هم ميگويند چون مثال به معناى نمونه و شبيه است و عالم برزخ نيز نمونه‌اى از عالم قيامت و شبيه به آن است ؛ عالم مثال به اندازهء سِعه و ظرفيّت خود حكايت از قيامت\r\n\r\n\r\n","description":"","footnote":"\r\n( 1 ) قسمتى از آيه 12 ، از سورهء 30 : الرّوم\r\n","page_name":" 22 ","page_number":22},
  {"content":"\r\n\r\nمىكند .\r\nظرفيّت و سعهء عالم مثال همان مقدار سعهء عالم صورت است كه در آن كمّ و كيف موجود است و به همين مقدار از انوار نفسيّهء قيامت كبرى و از درجات صدّيقين و اصحاب يمين و از دَرَكات منكرين و جاحدين و اصحاب شمال حكايت مىنمايد .\r\nهمچون عكس نمودار در آئينه كه آئينه كه ظرف تشكّل و تصوّر صورت است به قدر استعداد و ظرفيّت خود از انسانى كه در مقابل آن ايستاده حكايت مىكند و آن را نشان ميدهد و فقط قدرت آئينه حكايت صورت است و بس .\r\nآئينه رنگ چهره ، گريه ، خنده ، حزن ، خوشحالى ، بزرگى ، كوچكى ، زيبائى و زشتى ، روشنى و تاريكى ، و زواياى متحصّله از چهره‌ها را كه بدان چهره‌ها از هم تميز پيدا مىكنند نشان ميدهد ؛ ولى آئينه هيچگاه نمىتواند شخصيّت ، مقام و درجهء سعادت و شقاوت و صفات حسنه و سيّئه و ملكات پسنديده يا ناپسنديده چون شجاعت ، عفّت ، عصمت ، عبوديّت ، بُخل و حسد ، و آز و حرص را نشان دهد .\r\nآرى آئينه از خود صورت ندارد ، رنگ و شكل و كمّ و كيف ندارد ، صورت و رنگ و كمّ و كيف او تابع شكلى است كه در مقابل آن قرار ميگيرد .\r\nعالم برزخ نيز چنين است ، موجودات صوريّه و مثاليّه كه در آن متحقّق ميگردد تابع زيبائى و زشتى معنوى و سعادت و شقاوت و\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nايمان و كفر و عدالت و فسق و سائر خصوصيّات شخصى است كه آن صورت و مثال حكايت از او مىكند .\r\n\r\nگشايش قبر مؤمن تابع نور چشم معنوى اوست\r\nو چه تعبير رسا و عالى نموده است از آن ، حضرت صادق عليه السّلام در روايتى كه مرحوم صدوق روايت كرده و ما آن را در جلد دوّم همين كتاب از كتاب « أمالى » نقل كرديم ؛ در آن روايت است كه : چون مؤمن را در ميان قبر ميگذارند و دو فرشتهء فتّان نكير و منكر از ربّ او و دين او و پيغمبر او سؤال مىكنند و مؤمن در جواب پاسخ صحيح ميدهد به آنها ؛ فَيَفْسَحَانِ لَهُ فِى قَبْرِهِ مَدَّ بَصَرِهِ . « 1 » يعنى براى آن مؤمن به اندازه‌اى كه بينائى چشمش كشش دارد قبر او را مىگشايند و وسعت ميدهند .\r\nالبتّه اين وسعت و گشايش ، گشايش خارجى نيست كما آنكه قبر ، قبر خارجى نيست بلكه مراد از قبر ، عالم برزخ مؤمن و مراد از گشايش ، اتّساع و گشادى معنوىِ مثالى است .\r\nو اين گشايش تابع مستقيمى است از مقدار شعاع نور چشم مؤمن ؛ تا هر جا كه چشمش ببيند قبرش را وسيع مىكنند ، البتّه مقدار شعاع نور چشم معنوى اصحاب يمين و أبرار و مقرّبين و مخلَصين تفاوت دارد ، و شعاع نور چشم هر فرد از اين اصناف با فرد ديگر حسب اختلاف عمل و درجهء وَرَع تفاوت دارد .\r\nشعاع نور چشم اصحاب يمين مراتب عالم نفس و سعهء وجودى آن است كه آسمانها و زمين را احاطه كرده است ، و شعاع نور چشم\r\n\r\n\r\n","description":"","footnote":"\r\n( 1 ) « أمالى » صدوق ، طبع سنگى ، ص 174\r\n","page_name":" 24 ","page_number":24},
  {"content":"\r\n\r\nمقرّبين از اينها گذشته و از اسماء حسناى الهى بهره ميگيرد و شعاع نور چشم مخلَصين و لواداران مقام حمد و صاحبان شفاعت كبرى كه مقام محمود است ، از اسماء و صفات الهيّه ميگذرد و منتهى به ذات مقدّس حىّ قيّوم ميگردد و فانى در ذات او مىشود ، اينجا ديگر قرب و بُعد برداشته مىشود و جهات از بين ميرود و كسى جز ذات حضرت ربوبى از اين وسعت و گشادى خبر ندارد و نمىتواند اين سِعه را بفهمد و ادراك كند . چنان كه در حديث قدسى آمده است :\r\nأَعْدَدْتُ لِعَبادِىَ الصَّالِحِينَ مَا لَا عَيْنٌ رَأَتْ وَ لَا أُذُنٌ سَمِعَتْ وَ لَا خَطَرَ عَلَى قَلْبِ بَشَرٍ ، فَلَهُ مَا أَطْلَعْتُكُمْ عَلَيْهِ ، اقْرَءُوا إنْ شِئْتُمْ :  فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ  . « 1 »\r\nخدا ميفرمايد : « من براى بندگان صالح خود چيزهائى را مهيّا كرده‌ام كه هيچ چشمى نديده است و هيچ گوشى نشنيده است و بر انديشهء هيچ انسانى خطور ننموده است ، من براى بندهء صالح خود آنچه شما را بر آن سرِّ مخفى آگاه مىكنم قرار داده‌ام ؛ اگر ميخواهيد ( اين آيه قرآن را ) بخوانيد : پس هيچ نفسى نميداند چه اسرار و ذخائرى براى آنها پنهان شده است ، ذخائرى كه موجب ترى و تازگى چشمها گردد . »\r\n\r\n\r\n","description":"","footnote":"\r\n( 1 ) اين حديث قدسى را در « كلمة الله » در ص 134 آورده است ؛ و در ص 534 در ذكر سندش از دو جا نقل كرده است : اوّل از « تفسير صغير » فضل بن حسن طبرسى ، و دوّم از « أسرار الصّلاة » شهيد ثانى .\r\n","page_name":" 25 ","page_number":25},
  {"content":"\r\n\r\nو نيز در حديث قدسىّ آمده است :\r\nعَبْدِى أَطِعْنِى أَجْعَلْكَ مِثْلِى ؛ أَنَا حَىٌّ لَا أَمُوتُ أَجْعَلُكَ حَيًّا لَا تَمُوتُ ، أَنَا غَنِىٌّ لَا أَفْتَقِرُ أَجْعَلُكَ غَنِيّاً لَا تَفْتَقِرُ ، أَنَا مَهْمَا أَشَآءُ يَكُونُ أَجْعَلُكَ مَهْمَا تَشَاءُ يَكُونُ . « 1 »\r\n« اى بندهء من ! مرا اطاعت كن تا من تو را همانند خودم قرار دهم ؛ من زنده‌اى هستم كه هيچوقت نمىميرم ، تو را زنده‌اى قرار مىدهم كه هيچگاه نخواهى مرد ؛ من بى نيازى هستم كه هيچ وقت نيازمند نمىشوم ، تو را بى نيازى قرار مىدهم كه هيچگاه نيازمند نمىشوى ؛ من هر وقت بخواهم چيزى را ، تحقّق مىيابد ، تو را طورى قرار مىدهم كه هر وقت چيزى را بخواهى تحقّق يابد . »\r\n\r\nتمنّاى رجوع مستكبران به دنيا جهت تدارك اعمال فوت شده ، واهى است\r\nبه دنبال آيات مورد بحث ميفرمايد\r\n وَ يَوْمَ تَشَقَّقُ السَّماءُ بِالْغَمامِ وَ نُزِّلَ الْمَلائِكَةُ تَنْزِيلًا  *  الْمُلْكُ يَوْمَئِذٍ الْحَقُّ لِلرَّحْمنِ وَ كانَ يَوْماً عَلَى الْكافِرِينَ عَسِيراً  *  وَ يَوْمَ يَعَضُّ الظَّالِمُ عَلى يَدَيْهِ يَقُولُ يا لَيْتَنِي اتَّخَذْتُ مَعَ الرَّسُولِ سَبِيلًا  *  يا وَيْلَتى لَيْتَنِي لَمْ أَتَّخِذْ فُلاناً خَلِيلًا  *  لَقَدْ أَضَلَّنِي عَنِ الذِّكْرِ بَعْدَ إِذْ \r\n\r\n\r\n","description":"","footnote":"\r\n( 1 ) اين حديث را در « كلمة الله » در ص 140 آورده است ، و در ص 536 در ذكر سندش از سه كتاب نقل كرده است : اوّل از « عُدّة الدّاعى » أحمد بن فَهد حلّى ، دوّم از « مشارق أنوار اليقين » حافظ رجب بُرسى ، سوّم از « إرشاد القلوب » ديلمى . و پس از بيان اين حديث گفته است كه بدين كلمات هم آمده است : يا بْنَ ءَادَمَ أنَا غَنىٌّ لا أفْتَقِرُ أطِعْنى فيما أمَرْتُكَ أجْعَلْكَ غَنيّاً لا تَفْتَقِرُ ؛ يا بْنَ ءَادَمَ أنَا حَىٌّ لا أموتُ أطِعْنى فيما أمَرْتُكَ أجْعَلْكَ حَيًّا لا تَموتُ ؛ أنَا أقولُ لِلشَّىْءِ كُنْ فَيَكونُ أطِعْنى فيما أمَرْتُكَ تَقولُ لِلشَّىْءِ كُنْ فَيَكونُ\r\n","page_name":" 26 ","page_number":26},
  {"content":"\r\n\r\n جاءَنِي وَ كانَ الشَّيْطانُ لِلْإِنْسانِ خَذُولًا  . « 1 »\r\n« و روزى است كه آسمان با ابرها شكافته شود و فرشتگان به تدريج فرود آيند . در آن روز حكومت و سلطنت بر اساس حقّ است براى خداوند رحمت‌آفرين ، و روزى است كه بر كافران و پنهان كنندگان حقائق بسيار دشوار است ، و روزى است كه مرد ظالم و ستمگر به شدّت دست خود را به دندان بگزد و بگويد : اى كاش من با پيغمبر خدا راهى بر قرار كرده بودم ! اى واى كاش ! من فلان كس را دوست و يار خود نگرفته بودم ! حقّاً مرا از ياد خدا محروم ساخت و مرا به وادى گمراهى سپرد پس از آنكه ذكر خدا بر من وارد شده بود ، و شيطان خذلان كنندهء انسان است . »\r\nاينجاست كه نالهء انسان بلند مىشود كه خدايا مرا برگردان به دنيا تا از اعمالى كه از من فوت شده تدارك كنم ، خطاب ميرسد اين لقلقهء كلامى بود كه در دنيا با خود داشتى .\r\nمگر در دنيا نبودى و حجّت بر تو تمام نشد ؟ مگر خورشيد و ماه بر تو طلوع و غروب نداشت ؟ مگر مهلت تمام نشد ؟ مگر حقائق به تو نرسيد ! مگر عاجز بودى ؟ مگر از مستضعفين بودى ؟ مگر از سرمايه‌هاى عمر و علم و قدرت و فراغت و امنيّت و اختيار به اندازهء كافى و وافى در اختيار نداشتى ؟ چرا عمل نكردى ؟ چرا با غفلت ميخوابيدى و با غفلت بيدار ميشدى ؟ مگر خواب و بيدارى نمونه‌اى از مرگ و حيات نبود ؟ مگر ما به تو نگفتيم كه از خواب كه\r\n\r\n\r\n","description":"","footnote":"\r\n( 1 ) آيات 25 تا 29 ، از سورهء 25 : الفرقان\r\n","page_name":" 27 ","page_number":27},
  {"content":"\r\n\r\nبر مىخيزى بگو :\r\nالْحَمْدُ لِلَّهِ الَّذِى أَحْيَانِى بَعْدَ مَا أَمَاتَنِى وَ إلَيْهِ النُّشُورُ . « 1 »\r\n« حمد مختصّ خدائى است كه مرا زنده گردانيد بعد از آنكه ميرانيده بود ، و در پيشگاه او و نزد او تمام مخفيّات آشكارا ، و پنهانها هويدا ميگردد . »\r\nالْحَمْدُ لِلَّهِ الَّذِى رَدَّ عَلَىَّ رُوحِى لِاحْمِدَهُ وَ أَعْبُدَهُ . « 2 »\r\n« حمد مختصّ خدائى است كه روح مرا به من بازگردانيد تا حمد او را به جاى آورم و عبادت او را بنمايم . »\r\nهزاران بار ما مرديم و زنده شديم ، آيا اين مقدار كافى نبود ؟\r\nصدها بار در تشييع جنائز شركت كرديم و در مجالس ختم و ترحيم حضور به هم رسانيديم ، و صداى نالهء آن مسكين در قبر نهفته را با گوش‌هاى دل خود شنيديم كه خدايا مرا برگردان ، براى تدارك اعمال ، براى تنبّه و هشيارى ، براى پيمودن راه لقاى محبوب مطلق و شرف زيارت أسماء حسناى او ، آيا اين كافى نبود ؟\r\nإذَا أَنْتَ حَمَلْتَ جَنَازَةً فَكُنْ كَأَنَّكَ الْمَحْمُولُ وَ كَأَنَّكَ سَأَلْتَ عَنْ رَبِّكَ الرُّجُوعَ إلَى الدُّنْيَا فَفَعَلَ ، فَانْظُرْ مَا ذَا تَسْتَأْنِفُ ؟ « 3 »\r\n\r\n\r\n","description":"","footnote":"\r\n( 1 ) اين دو دعا را شيخ بهائى در « مفتاح الفلاح » در ضمن ادعيهء ما بين نصف شب تا طلوع فجر كه باب سادس است در ص 227 نقل فرموده و فرموده : چون از خواب بيدار شدى سجده به جاى آور ، زيرا كه در روايت است كه رسول الله كه از خواب بيدار ميشدند سجده ميكردند ، و در سجدهء خود يا بعد از آن اين دعاها را بخوان . و در « مفتاح الفلاح » مترجَم در ص 252 است\r\n( 2 ) همان\r\n( 3 ) « مصباح الفلاح » آخوند ملّا محمّد جواد گلپايگانى ( ره ) در باب نفس و قواى آن در قسمت اقسام تفكّر ، طبع سنگى ، ص 166 آورده است .\r\n","page_name":" 28 ","page_number":28},
  {"content":"\r\n\r\nاز حضرت صادق عليه السّلام روايت شده است كه : « چون جنازه‌اى را بسوى قبرستان حمل ميكنى تو خود را چنين پندار كه جنازهء محمول هستى ، و چنين پندار كه تو از پروردگارت مسألت نموده‌اى كه تو را به دنيا برگرداند و خداوند دعاى تو را مستجاب نموده و به دنيا باز گردانيده است ، حال ببين چگونه در اعمال خود استيناف ميكنى و تدارك ما فات مىنمائى ! »\r\nحال بايد دانست كه علّت عدم رجوع اهل برزخ به دنيا چيست ؟\r\nآيا آنها واقعاً از خداوند درخواست رجوع نمىكنند ؟ كه اينچنين نيست ، و آيا عياذاً بالله خداوند از نزول رحمت به آنها در اين حال دريغ نموده است ؟ اين هم كه صحيح نيست ؛ چون رحمت واسعهء حقّ تعالى بى دريغ بر عالم امكان افاضه ميگردد .\r\nپس در صورتى كه دعاى اهل برزخ و تقاضاى آنان نسبت به رجوع به دنيا صادق باشد و امكان ترقّى و تكامل براى آنان در دنيا در اين رجوع امكان پذير باشد ، خداوند رحيم به چه سبب دعاى آنان را مستجاب نمىنمايد و تقاضاى آنان را ردّ مىكند ؟\r\n\r\nعلّت عدم رجوع اهل برزخ به دنيا\r\nپاسخ اين مسأله اين است كه اين تقاضا و درخواست گرچه به صورت تمنّاى صادق از آنها صادر مىشود ولى در حالى است كه قواى مختلفه از شهوت و غضب و وَهْم را از دست داده و به علّت خرابى بدن و اندراس و كهنگى عالم طبع ، از كشمكش قواى متضادّه و اميال مختلفه حقّاً در وجود آنها گرايش به گناه و تجاوز و تعدّى و\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nظلم به زير دست وجود ندارد ؛ و با طلوع نور توحيد و ظهور آن در مراياى جلال و عظمت و كبريائيّت حضرت حقّ جلّ و عزّ ديگر مجالى براى دكّان خودپسندى و آئين استكبار و خود گرائى و خودمنشى و بلندپروازى و بلندپندارى براى آنها باقى نمىماند ، و در اين صورت در شرائط فعليّه واقعاً به جرائم خود در دنيا معترف و درخواست رجوع و تدارك را مىنمايند .\r\nليكن دنيا عالم طبع است ، عالم كون و فساد است ، عالم بروز قواى مادّيّه و شهوات و خواسته‌هاى غريزى و اميال طبيعى است ، دنيا محلّ ظهور حسّ تفوّق و تكبّر و جمع ثروت و ازدياد زن و فرزند و اعتبارات است ؛ و اگر چنين نباشد دنيا نيست ، و بنا به فرض آنها ميخواهند به دنيا برگردند چون محلّ ترقّى و تكامل انحصار به دنيا دارد .\r\n\r\nظالمان بر فرض كه به دنيا بازگردند به همان اعمال سابق خود بازگشت ميكنند\r\nاگر خداوند آنها را به دنيا عودت دهد ، نفوس آنان با همان موجوديّت‌هاى فعليّهء خود به دنيا بر ميگردند ، نه آنكه خداوند يك نفوس زكيّهء نقيّهء طاهره‌اى خلق كند و آنها را با آن نفوس به دنيا آورد ؛ زيرا در اين صورت ديگر آنها ، آنها نيستند موجودات ديگرى هستند كه ربطى به آنان ندارد ، و شيئيّت موجودات به صُوَر ملكوتيّهء آنهاست و موجوديّت و شخصيّت هر انسان به نفس ناطقهء اوست ؛ نفس ناطقهء خود او ، نه به بدن و جسم او ، و نه به صورت‌هاى نوعيّه و كلّيّهء ديگر . و اگر آنان با همان نفوس خود كه موجب تشخّص آنان است به دنيا برگردند بواسطهء هجوم اميال و غرائز و به علّت ظهور و بروز\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nهمان خواسته‌هاى طبعى و طبيعى و به سبب عودت و بازگشت همان موجوديّت فعليّه از غضب و شهوت و وهم و حسّ خودخواهى ، براى بار ديگر دست ميزنند به همان كردارى كه سابقاً در دنيا انجام ميداده‌اند ؛  وَ لَوْ رُدُّوا لَعادُوا لِما نُهُوا عَنْهُ وَ إِنَّهُمْ لَكاذِبُونَ  « 1 » .\r\nپس صدق گفتار آنان در عالم برزخ و شرائط برزخى است ، نه نسبت به دنيا و شرائط آن . امّا نسبت به دنيا گفتارى است كه صد در صد مخالف واقع است و با دستيابى به آن شرائط معلوم مىشود كه چگونه آنها به گناه و تجاوز و استكبار و شرك عودت نموده و در دعواى طهارت و تدارك اعمال زشت خود دروغگو بوده‌اند و لذا خطاب  كَلَّا إِنَّها كَلِمَةٌ هُوَ قائِلُها  « 2 » به آنها زده مىشود .\r\n\r\nانقطاع انسان بسوى خدا در گرفتاريها ، و غفلت از او در حال أمن در عالم دنيا\r\nنظير اين حالات در دنيا نيز براى انسان پيش مىآيد ؛ چون انسان وقتى سرگرم دادوستد و منغمر در اسباب و متوجّه كثرات است ، از خدا و قدرت و علم و حيات و تدبير او غافل و به خود و به اسباب متّكى است ؛ و وقتى كه دستش از اسباب كوتاه شد و اميدش قطع گرديد به سراغ خدا ميرود و ناله و فغان سر ميدهد كه اى خداى رحيم و رحمن و  عالِمُ الْغَيْبِ وَ الشَّهادَةِ  به فريادم رس !\r\nوقتى مرضى دارد بدون اتّكاء و اتّكال به خدا به دنبال طبيب مىرود و جدّاً از او استمداد مىكند و دوا مىخورد و پرهيز مىنمايد و تزريق مىكند و عكس بردارى از محلّ مرض مىنمايد و تجزيهء ادرار و\r\n\r\n\r\n","description":"","footnote":"\r\n( 1 ) ذيل آيه 28 ، از سورهء 6 : الانعام\r\n( 2 ) قسمتى از آيه 100 ، از سورهء 23 : المؤمنون\r\n","page_name":" 31 ","page_number":31},
  {"content":"\r\n\r\nخون ميدهد ، و اميد دارد كه صد در صد مرضش مشخّص و بهبود قطعى است .\r\nاگر كسى به او بگويد : آقا براى شفاى خود از خدا استمداد كن و به فقرا صدقه بده و گوسفند ذبح كن و به مساكين و درماندگان اطعام كن و پدر و مادرت را كه از تو رنجيده‌اند راضى گردان ، و نذر هم بنما كه در صورت شفا يافتن به حجّ كه فريضهء الهى است و بر ذمّهء تست مشرّف گردى و از اين مناسك الهى بهرمند شوى ، و در عين حال طبق دستور اسلام به معالجهء خود هم ادامه بده ولى شفا و صحّت را از خدا طلب كن و او را مؤثّر در چرخيدن چرخ اسباب و تأثير معالجه و دارو و عمليّهء جرّاحى پزشك قرار بده ؛ در پاسخ ميگويد : علم طبّ امروز پيشرفت كرده است و ما به حمد الله پزشكهاى متخصّص و حاذقى داريم و در عمل جرّاحى اعجاب مىكنند ؛ فنّ تجزيه و عكس بردارى نيز به سرحدّ عالى خود رسيده و با كامپيوتر و در عرض چند دقيقه بيست و چهار قسم از خون تجزيه نموده و پاسخ فورى ميدهند ؛ گوسفند كشتن و اطعام كردن فقرا در منزل اصولًا ممكن نيست . ( و فوراً فورمول حفظى همگانى را بر زبان مىآورد كه : مصارف آن را به شير و خورشيد سرخ مىدهم . ) پدر و مادر هم امّل و قديمى هستند و مرا دعوت به مسجد مىكنند و مىگويند زنت بايد حجاب داشته باشد و سگت را از منزل بيرون كن ، من نمىتوانم زير بار حرف آنان بروم . و امّا حجّ ، چرا ما پول‌هاى خود را صرف اعراب كنيم ؛ پس از بهبودى براى تماشا به پاريس رفته و در\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nدو خيابان « مونت مارت » و « مونت پارناى » تفريح و تفرّج خواهيم نمود .\r\nبه معالجه ادامه ميدهد نتيجه نمىگيرد ، زير چاقوى جرّاح بيهوشانه قرار ميگيرد ، در بهترين بيمارستانها با مجهّزترين ادوات استراحت مىكند نتيجه نمىگيرد ، سفر اوّل و دوّم به پاريس و لندن ميرود و هر چه ميتواند از پول‌هاى جمع‌آورى شده از اين ملّت محروم - كه نمونهء آن پدر و مادر امّلش بودند - به جيب آنان ميريزد و در تحت جرّاحىهاى متعدّد قرار گرفته ، يك بار كليه ، يك بار مثانه را عمل مىكند ، نتيجه صفر ؛ از آنجا به پدر و مادر خود مىنويسد : براى من سفره بيندازيد و متوسّل شويد .\r\nخودش بر ميگردد لاغر ، زرد رنگ ، ضعيف ، قوّهء سخن گفتن ندارد ، پانزده كيلو وزنش كم شده ، اطبّاء همه گفته‌اند سرطان پرستات است و معالجه هيچ اثرى ندارد ؛ حالا نذر مىكند كه به مكّه برود .\r\nبه مادر ميگويد : سفرهء امّ البنين بينداز ؛ دست پدر را مىبوسد كه اگر شفا يافتم شما را با خود به مكّه مىبرم ، ميگويد : عجبا ، از اين پزشكى هم كارى ساخته نيست ، طبابت به درد خودش مىخورد ، ناجنسها فقط بلدند جيب خود را پر كنند ، اينها دزدند ، تاجرند نه پزشك .\r\nعجيب اين است كه همين آقاى مريض اگر شفا يابد كم كم اين روحيّه از بين ميرود و روحيهء اوّل جايگزين آن ميگردد ؛ دوباره\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nبواسطهء تسويف حجّ و خرافات پنداشتن نيروى غيبى را در تأثير معالجات و اتّكاء به علوم ظاهريّه ، سدّ محكمى بين او و معنويّات واقع مىشود .\r\n\r\nتمثيل قرآن از بازگشت انسان به گناه بعد از توبه ، به شخص گرفتار در غرقاب\r\n هُوَ الَّذِي يُسَيِّرُكُمْ فِي الْبَرِّ وَ الْبَحْرِ حَتَّى إِذا كُنْتُمْ فِي الْفُلْكِ وَ جَرَيْنَ بِهِمْ بِرِيحٍ طَيِّبَةٍ وَ فَرِحُوا بِها جاءَتْها رِيحٌ عاصِفٌ وَ جاءَهُمُ الْمَوْجُ مِنْ كُلِّ مَكانٍ وَ ظَنُّوا أَنَّهُمْ أُحِيطَ بِهِمْ دَعَوُا اللَّهَ مُخْلِصِينَ لَهُ الدِّينَ لَئِنْ أَنْجَيْتَنا مِنْ هذِهِ لَنَكُونَنَّ مِنَ الشَّاكِرِينَ  . « 1 »\r\n« خداوند شما را در دريا و خشكى حركت ميدهد ، همين كه در كشتى نشسته و با بالا كشيدن شِراع ، كشتى به حركت در مىآيد و نسيم خوش و مطبوع و دلنواز ساحل به شما مىوزد ، با حال فرح و سرور و غفلت از خدا و آنچه موجب رضاى اوست از عمل صالح ، روى عرشهء كشتى آرميده و به تماشا سرگرم و به تفريح و تفرّج مشغول ميشويد ( بطورى كه فرضاً اگر كسى از شما بگويد : استمداد از خدا كنيد ! ميگوئيد : كشف قوّهء بخار پاپن فرانسوى و اختراعات حاصلهء به دنبال آن اين موهبت را به بشر ارزانى داشت ، عيناً مانند قارون كه مىگفت :  إِنَّما أُوتِيتُهُ عَلى عِلْمٍ عِنْدِي  « 2 » ، شما نيز ميگوئيد چه كسى ميتواند اين كشتى را غرق كند ، شهرى است عجيب ، چندين هزار تن سرنشين دارد . )\r\nتا وقتى كه كم كم تند باد حوادث بوزد و طوفان سهمگين فضاى\r\n\r\n\r\n","description":"","footnote":"\r\n( 1 ) آيه 22 ، از سورهء 10 : يونس\r\n( 2 ) قسمتى از آيه 78 ، از سورهء 28 : القصص\r\n","page_name":" 34 ","page_number":34},
  {"content":"\r\n\r\nدريا را فرا گيرد و موج آب بر روى موج ديگر بريزد ، و همين كه دانستند كه كار از كار گذشته و قدرت نامتناهى ، اين كشتى را در دست غرقاب و در ارادهء هلاكت در آورده است ؛ خدا را از صميم دل بخوانند كه : اى پروردگار مهربان اگر ما را از اين مهلكه نجات دهى ، ديگر ما توبه مىكنيم و دست به تعدّى و تجاوز نميزنيم و با استكبار عمل نمىكنيم و از شكر گزاران خواهيم بود . »\r\nآرى ، نفس را بايد تربيت كرد به رياضات شرعيّه ، تا رام گردد و در صراط مستقيم به نور خدا منوّر شود ؛ و گرنه همين كه به اضطرار برسد ايمان مىآورد و اقرار و اعتراف مىكند و توبه و ناله و زارى سر ميدهد و بنا بر صلاح و رشاد ميگذارد ، ولى همين كه حال اضطرار به پايان رسيد چون فنر بسته و مهار شده‌اى كه مهارش باز شود و ضامنش در رَود ، با يك جستن بسوى همان حالت عادى و پرش به سمت همان مَلَكات و اخلاق و رفتار ، جستن نموده و در عالم ملكات مكتسبهء خود قرار ميگيرد و دفن مىشود ؛ آنجا قبر او و مضجع اوست .\r\n فَلَمَّا أَنْجاهُمْ إِذا هُمْ يَبْغُونَ فِي الْأَرْضِ بِغَيْرِ الْحَقِّ يا أَيُّهَا النَّاسُ إِنَّما بَغْيُكُمْ عَلى أَنْفُسِكُمْ مَتاعَ الْحَياةِ الدُّنْيا ثُمَّ إِلَيْنا مَرْجِعُكُمْ فَنُنَبِّئُكُمْ بِما كُنْتُمْ تَعْمَلُونَ .  « 1 »\r\n« و چون ما اقيانوس را آرام نموديم و طوفان را برداشتيم و موج‌هاى متراكم آرام شد و آنان را به ساحل امن رسانيديم ، باز آنان\r\n\r\n\r\n","description":"","footnote":"\r\n( 1 ) آيه 23 ، از سورهء 10 : يونس\r\n","page_name":" 35 ","page_number":35},
  {"content":"\r\n\r\nبه دنبال ستم و تجاوز ميروند و در زمين خدا بدون حقّ و مجوّزى عُدوان مىكنند . اى مردم ! بدانيد كه اين ستمى كه روا ميداريد ، عكس العمل آن به خود شما برميگردد و در حقيقت به خود ستم نموده‌ايد ، و اين عملى را كه براى نفع خود انجام ميدهيد و از راه ستم و تجاوز به ديگران است ، نفع شما نيست بلكه عين ستمى است كه به خود روا داشته‌ايد ؛ چند روزى به عنوان تمتّع از زندگى حيوانى پست در اين دنيا متمتّع ميگرديد و سپس رجوع و بازگشت شما بسوى ماست ؛ و از اعمالى كه انجام داده‌ايد بطور كامل شما را آگاه و متنبّه خواهيم كرد . »\r\nآرى خدا به كسى ظلم نمىكند ، و اين پاداش ظلمى است كه مردم با دست خود بر خود مىكنند .\r\n وَ ما ظَلَمَهُمُ اللَّهُ وَ لكِنْ كانُوا أَنْفُسَهُمْ يَظْلِمُونَ .  « 1 »\r\n\r\nمواعظ امام حسن عليه السّلام به جناده\r\nدر آن ساعت‌هاى آخر از حيات حضرت امام حسن عليه السّلام جنادة خدمت آن حضرت رسيد و تقاضاى نصيحت و موعظه نمود ، درحالىكه رنگ آن حضرت زرد شده و حالش منقلب و ديگر رمقى ندارد و زهر تمام بدن او را گرفته بود .\r\nمجلسى رضوان الله عليه نقل مىكند در « بحار الانوار » از كتاب « كفايةُ الأثر فى النّصوص على الائمّة الإثنَى عشر » تأليف علىّ بن محمّد بن علىّ خزّاز قمّى از محمّد بن وَهْبان از داود بن هَيثم از جدّش\r\n\r\n\r\n","description":"","footnote":"\r\n( 1 ) ذيل آيه 33 ، از سورهء 16 : النّحل ؛ و ذيل آيه 117 ، از سورهء 3 : ءَال عمران\r\n","page_name":" 36 ","page_number":36},
  {"content":"\r\n\r\nإسحق بن بهلول [ از پدرش بهلول 
  ] بن حسّان از طلحة بن زيد رقّى از زبير بن عطاء از عمير بن مانى عبسى از جنادة بن أبى اميّه كه گفت :\r\nمن وارد شدم بر حضرت حسن بن علىّ بن أبى طالب عليه السّلام در همان مرضى كه با آن وفات نمود ، و در مقابل آن حضرت طشتى بود كه در آن خون قِى مينمود و كبد آن حضرت قطعه قطعه از سمّى كه معاويه لعنَهُ اللهُ خورانيده بود خارج ميشد « 1 » ؛ و عرض كردم : اى مولاى من ! چرا خود را معالجه نمىكنيد ؟\r\nحضرت فرمود : اى بندهء خدا ! مرگ را به چه علاج كنم ؟\r\nگفتم :  إِنَّا لِلَّهِ وَ إِنَّا إِلَيْهِ راجِعُونَ  .\r\n\r\n\r\n","description":"","footnote":"\r\n( 1 ) در تعليقهء « بحار » طبع حيدرى كه به انشاء آقا شيخ محمّد باقر بهبودى است چنين وارد است كه : در اين كلام غرابت است ؛ چون وقتى جگر آب شود ، به صورت لِرْد به أمعاء ميرود و به معده بالا نمىآيد تا به صورت خون از دهان خارج شود ؛ و صحيح همانطور كه در سائر احاديث وارد است آنكه در مدّت چهل روز طشتى در زير آن حضرت ميگذاردند و طشتى را بر ميداشتند ، و آن حضرت ميفرموده است : من جگر خود را انداختم و ظاهرش خروج جگر به صورت لرد از أمعاء است . و من چنين گمان دارم كه اين داستان بر افهام راويان دگرگون شده و اين‌طور نقل كرده‌اند ؛ علاوه بر آنكه سند اين حديث از اصل ضعيف است . - انتهى .\r\nو اين حقير ميگويد : خروج جگر به صورت ذوب شده از معده بُعدى ندارد ؛ چون رگهاى « ماساريقا » كه رابط بين جگر و معده هستند مىتوانند خون كبد آب شده را به معده بياورند و نظير اين قى كردن خون هم در مريض‌هائى كه به مرض كبدى دچارند ديده شده است ؛ علاوه اصل اين گفتار از جناده است نه از حضرت مجتبى ، و ممكن است جناده به نظر خود خونهاى قى شده را خون جگر پنداشته است ؛ و عَلى كلِّ تقدير ايرادى به روايت وارد نيست .\r\n","page_name":" 37 ","page_number":37},
  {"content":"\r\n\r\nثُمَّ الْتَفَتَ إلَىَّ فَقَالَ : وَ اللهِ لَقَدْ عَهِدَ إلَيْنَا رَسُولُ اللهِ صَلَّى اللهُ عَلَيْهِ وَ ءَالِهِ إنَّ هَذَا الأمْرَ يَمْلِكُهُ إثْنَا عَشَرَ إمَامًا مِنْ وُلْدِ عَلِىٍّ وَ فَاطِمَةَ ، مَا مِنَّا إلَّا مَسْمُومٌ أَوْ مَقْتُولٌ . ثُمَّ رُفِعَتِ الطَّسْتُ وَ بَكَى صَلَوَاتُ اللهِ عَلَيْهِ وَ ءَالِهِ .\r\n« سپس روى به من نموده فرمود : سوگند به خدا كه رسول خدا صلّى الله عليه و آله و سلّم از ما پيمان گرفته و وصيّت نموده است كه اين امر ولايت و خلافت عامّه را بعد از او ، دوازده امام از اولاد علىّ و فاطمه عهده دار خواهند بود ؛ و هيچكس از ما نيست مگر آنكه مسموم يا مقتول گردد .\r\nدر اين وقت طشت را از نزد آن حضرت برداشتند و آن حضرت بگريست » .\r\nقَالَ : فَقُلْتُ لَهُ : عِظْنِى يَا بْنَ رَسُولِ اللهِ !\r\nقَالَ : نَعَم ، اسْتَعِدَّ لِسَفَرِكَ وَ حَصِّلْ زَادَكَ قَبْلَ حُلُولِ أَجَلِكَ . وَ اعْلَمْ أَنَّكَ تَطْلُبُ الدُّنْيَا وَ الْمَوْتُ يَطْلُبُكَ ، وَ لَا تَحْمِلْ هَمَّ يَوْمِكَ الَّذِى لَمْ يَأْتِ عَلَى يَوْمِكَ الَّذِى أَنْتَ فِيهِ . وَ اعْلَمْ أَنَّكَ لَا تَكْسِبُ مِنَ الْمَالِ شَيْئاً فَوْقَ قُوتِكَ إلَّا كُنْتَ فِيهِ خَازِناً لِغَيْرِكَ .\r\nوَ اعْلَمْ أَنَّ فِى حَلَالِهَا حِسَابٌ وَ فِى حَرَامِهَا عِقَابٌ وَ فِى الشُّبُهَاتِ عِتَابٌ ؛ فَأَنْزِلِ الدُّنْيَا بِمَنْزِلَةِ الْمِيتَةِ ، خُذْ مِنْهَا مَا يَكْفِيكَ فَإنْ كَانَ ذَلِكَ حَلَالًا كُنْتَ قَدْ زَهِدْتَ فِيهَا ، وَ إنْ كَانَ حَرَاماً لَمْ يَكُنْ فِيهِ وِزْرٌ ، فَأَخَذْتَ كَمَا أَخَذْتَ مِنَ الْمِيتَةِ ، وَ إنْ كَانَ الْعِتَابُ فَإنَّ الْعِتَابَ يَسِيرٌ .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n« عرض كردم : مرا نصيحت و اندرزى كن اى پسر رسول خدا !\r\nفرمود : بلى ، براى سفرى كه در پيش دارى خود را آماده ساز ، و توشهء اين سفر را قبل از آنكه زمان كوچ كردن در رسد و آهنگ رحيل بنوازند مهيّا كن .\r\nو بدان كه تو به دنبال دنيا ميروى و طلب آن را ميكنى درحالىكه مرگ تو را تعقيب نموده و طلب تو را مىنمايد . و همّ و اندوه و انديشه و تفكّر روزى را كه هنوز نيامده است بار مكن بر روزى كه آمده و تو در آن هستى .\r\nو بدان كه تو از اموال دنيا هيچ چيزى را زيادى از قوت خودت كسب نمىكنى مگر آنكه در آن چيز خازن و نگهدار براى غير خودت بوده‌اى !\r\nو بدان كه در آنچه از اموال دنيا از راه حلال بدست مىآورى حساب است و در حرامش عقاب است و در مشتبهاتش عتاب و سرزنش و مؤاخذه است .\r\nبنابر اين اصل ، دنيا را مانند جيفه و مُردارى فرض كن كه به اندازهء كفاف در موقع ضرورت از آن براى خود برميدارى ؛ پس اگر آنچه اخذ نموده‌اى از حلال باشد ، تو در اين امر طريق زهد و قناعت پيشه داشته‌اى و از عهدهء حساب كمترى برآمده‌اى ؛ و اگر آنچه را از دنيا برميدارى از حرام باشد ، ديگر دچار وِزر و تبعات و مؤاخذه نشده‌اى ، چون از ميته به قدر ضرورت برداشته‌اى نه زياده بر آن ؛ و اگر از موارد مشتبه باشد كه مورد عتاب واقع مىشوى ، دچار عتاب\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nكمترى شده‌اى ! »\r\nوَ اعْمَلْ لِدُنْيَاكَ كَأَنَّكَ تَعِيشُ أَبَدًا وَ اعْمَلْ لِآخِرَتِكَ كَأَنَّكَ تَمُوتُ غَداً .\r\nوَ إذَا أَرَدْتَ عِزًّا بِلَا عَشِيرَةٍ وَ هَيْبَةً بِلَا سُلْطَانٍ ، فَاخْرُجْ مِنْ ذُلِّ مَعْصِيَةِ اللهِ إلَى عِزِّ طَاعَةِ اللهِ عَزّ وَ جَلَّ .\r\nوَ إذَا نَازَعَتْكَ إلَى صُحْبَةِ الرِّجَالِ حَاجَةٌ ، فَاصْحَبْ مَن إذَا صَحِبْتَهُ زَانَكَ ، وَ إذَا خَدَمْتَهُ صَانَكَ ، وَ إذَا أَرَدْتَ مِنْهُ مَعُونَةً أَعَانَكَ ، وَ إنْ قُلْتَ صَدَّقَ قَوْلَكَ ، وَ إنْ صُلْتَ شَدَّ صَوْلَكَ ، وَ إنْ مَدَدْتَ يَدَكَ بِفَضْلٍ مَدَّهَا ، وَ إنْ بَدَتْ عَنْكَ ثُلْمَةٌ سَدَّهَا ، وَ إنْ رَأَى مِنْكَ حَسَنَةً عَدَّهَا ، وَ إنْ سَأَلْتَهُ أَعْطَاكَ ، وَ إنْ سَكَتَّ عَنْهُ ابْتَدَاكَ ، وَ إنْ نَزَلَتْ إحْدَى الْمُلِمَّاتِ بِهِ سَاءَكَ .\r\nمَنْ لَا تَأْتِيكَ مِنْهُ الْبَوَائِقُ ، وَ لَا يَخْتَلِفُ عَلَيْكَ مِنْهُ الطَّرَائِقُ ، وَ لَا يَخْذُلُكَ عِنْدَ الْحَقَائِقِ ، وَ إنْ تَنَازَعْتُمَا مُنْقَسِماً « 1 » ءَاثَرَكَ .\r\n« براى دنياى خود چنان عمل كن كه گويا تو إلى الأبد در دنيا بطور جاودان زيست ميكنى و براى آخرتت چنان عمل كن كه گويا تو فردا خواهى مرد !\r\nو اگر اراده دارى كه عزيز بشوى بدون عشيره و ياران ، و صاحب هيبت گردى بدون قدرت و سلطنت ، پس براى حصول اين مقصود از پستى و كاستى معصيتِ خدا خارج شو ، و در بلندى و رفعت طاعت خداوند عزّ و جلّ درآ\r\n\r\n\r\n","description":"","footnote":"\r\n( 1 ) - در كتاب « معالى السّبطين » مُقْتَسَماً ضبط كرده است\r\n","page_name":" 40 ","page_number":40},
  {"content":"\r\n\r\nو اگر حاجتى تو را وادار كند كه ناچار با افرادى مصاحبت و همنشينى كنى ، پس براى خود مصاحب و همنشينى اختيار كن كه اين مصاحبت موجب زينت و احترام تو گردد ، و اگر او را خدمت كنى تو را حفظ كند ، و اگر از او كمكى بخواهى تو را كمك كند ، و اگر سخنى گوئى گفتار تو را تصديق كند و صحّه بگذارد ، و اگر با كسى بخواهى در افتى و با شدّت رفتار كنى صَولت تو را محكم كند ، و اگر بخواهى دستت را به كرم و عطا دراز كنى مانع اين نشود بلكه خود در اين امر مساعدت نمايد ، و اگر در تو فتور و رخنه‌اى پيدا شد فوراً آن را ببندد و مسدود كند ، و اگر از تو نيكى ببيند آن را به حساب آورد و دستخوش نسيان قرار ندهد ، و اگر تو از او چيزى خواستى به تو بدهد ، و اگر در مواقع ضرورت و نياز از خواستن امتناع ورزيدى خود او ابتدا به دادن كند ، و بدون سؤال رفع ضرورت و حاجت از تو بنمايد ، و اگر بعضى از حوادث و ناملايمات بر او وارد شود ، مراتب دوستى تو با او چنان باشد كه تو را به رنج و ناراحتى اندازد . « 1 »\r\nآن رفيقِ همنشين ، كسى باشد كه از ناحيهء او هيچگاه ناراحتى و\r\n\r\n\r\n","description":"","footnote":"\r\n( 1 ) - در نسخهء « بحار » طبع كمپانى و طبع حيدرى چنين آورده است كه : وَ إنْ نَزَلَتْ إحْدَى الْمُلِمّاتِ بِهِ ساءَكَ . و لذا ما بدون تصرّف همان را در اينجا ترجمه كرديم و ليكن در كتاب « معالى السّبطين » كه او هم از « بحار » نقل كرده است اين‌طور آورده است كه :\r\nوَ إنْ نَزَلَتْ بِكَ إحْدَى الْمُلِمّاتِ واساكَ .\r\nيعنى اگر به تو بعضى از شدائد و گرفتارىهاى روزگار برسد مواسات كند . و البتّه اين معنى صحيح‌تر و مناسب‌تر است .\r\n","page_name":" 41 ","page_number":41},
  {"content":"\r\n\r\nگرفتارى به تو نرسد ، و راه‌هاى زندگى بر تو تغيير نپذيرد ، و در مواقع وصول به واقعيّات و حقائق تو را تنها و ذليل و مخذول نگذارد و اگر در چيزى كه بايد بين شما قسمت گردد ، نوبت به منازعه رسيد و در تقسيم دچار گفتگو و جدال شديد ، تو را بر خود مقدّم دارد . »\r\nجُناده به دنبال اين مطلب ميگويد : پس از آنكه حضرت مجتبى عليه السّلام اين مواعظ را بيان فرمودند نَفَسشان قطع و رنگ آن حضرت زرد شد تا حدّىكه چنين پنداشتم كه در هماندم جان خواهد داد .\r\nدر اين حال حضرت إمام حسين عليه السّلام با أسود بن أبى الاسود داخل شدند و سيّد الشّهداء خود را به روى برادر انداخت و سر و صورت او را بوسيد ، و سپس در نزد او نشست ، و هر دو با يكديگر به نجوى و آهستگى سخنانى گفتند . و أبو الاسود ناگاه گفت :  إِنَّا لِلَّهِ  روح حضرت حسن به عالم باقى شتافت .\r\n\r\nشهادت حضرت مجتبى عليه السّلام\r\nو حضرت إمام حسن به برادرشان حضرت إمام حسين عليهما السّلام وصيّت كردند ؛ و رحلتشان در روز پنجشنبه آخر ماه صفر سنهء پنجاه از هجرت بود ، درحالىكه چهل و هفت سال داشتند و در بقيع دفن شدند . « 1 »\r\nآن حضرت بواسطهء زهرى كه جُعْدَه - كه دختر أشعث بن قيس\r\n\r\n\r\n","description":"","footnote":"\r\n( 1 ) - « بحار الانوار » طبع كمپانى ، جلد دهم ، ص 132 و 133 ؛ و طبع حيدرى ، جلد 44 ، ص 138 تا ص 140 ؛ و اين روايت را در « معالى السِّبطين فى أحوال السِّبطين » در ص 34 از « بحار الانوار » روايت كرده است .\r\n","page_name":" 42 ","page_number":42},
  {"content":"\r\n\r\nكنْدى است - به دستور معاويه به حضرتش خورانيد ، به شهادت رسيد . جعده دختر امّ فروه خواهر أبو بكر است و دختر عمّهء عائشه است .\r\nمرحوم صدوق روايت مىكند از محمّد بن إبراهيم بن إسحق از أحمد بن محمّد بن سعيد كوفى از علىّ بن حسن بن علىّ بن فضّال از پدرش از حضرت إمام رضا از پدرش موسى بن جعفر ، از پدرش جعفر بن محمّد از پدرش محمّد بن علىّ از پدرش علىّ بن الحسين از پدرش حسين بن علىّ عليهم السّلام كه فرمود : چون وفات حسن بن علىّ بن أبى طالب عليه السّلام رسيد گريه كرد .\r\nفَقِيلَ لَهُ : يَا بْنَ رَسُولِ اللهِ أَ تَبْكِى وَ مَكَانُكَ مِنْ رَسُولِ اللهِ الَّذِى أَنْتَ بِهِ ، وَ قَدْ قَالَ فِيكَ رَسُولُ اللهِ صَلَّى اللهُ عَلَيْهِ وَ ءَالِهِ مَا قَالَ ، وَ قَدْ حَجَجْتَ عِشْرِينَ حَجَّةً مَاشِيًا ، وَ قَدْ قَاسَمْتَ رَبَّكَ مَالَكَ ثَلَاثَ مَرَّاتٍ حَتَّى النَّعْلَ وَ النَّعْلَ ؟\r\nفَقَالَ عَلَيْهِ السَّلَامُ : إنَّمَا أَبْكِى لِخَصْلَتَيْنِ لِهَوْلِ الْمُطَّلَعِ وَ فِرَاقِ الاحِبَّةِ . « 1 »\r\n« به آن حضرت عرض كردند : اى پسر رسول خدا ! شما چگونه گريه مىكنيد ، درحالىكه منزلت شما با رسول الله اين چنين منزلتى است ، و رسول الله دربارهء شما آن چنان و آن چنان فرموده است ، و ديگر آنكه شما بيست بار با پاى پياده براى اداى مناسك حجّ به\r\n\r\n\r\n","description":"","footnote":"\r\n( 1 ) - « أمالى » صدوق ، مجلس 39 ، و از طبع سنگى ، ص 133 و 134 ؛ و « عيون أخبار الرّضا » طبع سنگى ، ج 1 ، ص 197\r\n","page_name":" 43 ","page_number":43},
  {"content":"\r\n\r\nبيت الله الحرام رفته‌ايد ، و سه بار ، تمام مال خود را با فقرا بالمُناصفه تقسيم نموديد حتّى از تقسيم نعل‌هاى خود دريغ ننموديد ؟\r\nحضرت فرمود : گريهء من براى دو چيز است : يكى براى هَولِ مُطّلَع ، دهشت و اضطرابى كه در حال تجلّى مقام حضرت احديّت دست ميدهد . دوّم براى فراق أحِبّه و دورى محبّان و محبوبان من » .\r\nوَ دَخَلَ عَلَيْهِ أَخُوهُ الْحُسَيْنُ عَلَيْهِ السَّلَامُ فَقَالَ : كَيْفَ تَجِدُ نَفْسَكَ ؟ قَالَ : أَنَا فِى ءَاخِرِ يَوْمٍ مِنَ الدُّنْيَا وَ أَوَّلِ يَوْمٍ مِنَ الآخِرَةِ عَلَى كُرْهٍ مِنِّى لِفِرَاقِكَ وَ فِرَاقِ إخْوَتِى . ثُمَّ قَالَ : أَسْتَغْفِرُ اللهَ عَلَى مَحَبَّةٍ مِنِّى لِلِقَآءِ رَسُولِ اللهِ صَلَّى اللهُ عَلَيْهِ وَ ءَالِهِ وَ أَمِيرِ الْمُؤْمِنِي وَ فَاطِمَةَ وَ جَعْفَرٍ وَ حَمْزَةَ . ثُمَّ أَوْصَى إلَيْهِ . « 1 »\r\n\r\n\r\n","description":"","footnote":"\r\n( 1 ) - « بحار » ج 10 ، ص 133 ، ط - كمپانى ، از « عيون المعجزات » : « برادرش امام حسين عليه السّلام بر او وارد شد پس عرضه داشت : خودت را چگونه مىيابى ؟ امام حسن عليه السّلام فرمود : من در آخرين روز از دنيا و اوّلين روز از آخرت هستم درحالىكه مفارقت و جدا شدن از تو و برادرانم بر من مكروه است . سپس فرمود : أستغفر الله ؛ درحالىكه دوستدار و علاقمند به ملاقات و ديدار رسول خدا صلّى الله عليه و آله و سلّم و أمير المؤمنين و فاطمه و جعفر و حمزه هستم .\r\nسپس آن حضرت به برادر خود وصيّت نمود . »\r\n","page_name":" 44 ","page_number":44},
  {"content":"\r\n\r\n\r\nمجلس شانزدهم : اميد عفو براى مستضعفينى كه راه وصول به حقائق را ندارند\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\nاعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ طّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\nقال اللهُ الحكيمُ فى كتابِه الكريم :\r\n إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الْأَرْضِ قالُوا أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَ ساءَتْ مَصِيراً  *  إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ لا يَسْتَطِيعُونَ حِيلَةً وَ لا يَهْتَدُونَ سَبِيلًا  *  فَأُولئِكَ عَسَى اللَّهُ أَنْ يَعْفُوَ عَنْهُمْ وَ كانَ اللَّهُ عَفُوًّا غَفُوراً . \r\n( آيات نود و هفتم تا نود و نهم ، از سورهء نساء : چهارمين سوره از قرآن كريم )\r\n\r\nتكاليف إلهيّه مشروط به علم و قدرت هستند\r\nفقهاء شيعه رضوانُ الله عليهم بلكه جميع فقهاى اسلام اتّفاق\r\n\r\n\r\n","description":"","footnote":"\r\n( 1 ) - مطالب گفته شده در روز شانزدهم ماه مبارك رمضان .\r\n","page_name":" 47 ","page_number":47},
  {"content":"\r\n\r\nو إجماع نموده‌اند بر آنكه جميع تكاليف إلهيّه مشروط به علم و قدرت است ، و اين دو صفت را از شرائط عامّهء تكليف ميدانند ؛ بدين معنى كه اختصاص به بعضى از اوامر يا نواهى حضرت پروردگار ندارد ، بلكه در تمام تكاليف بايد در مكلَّفين اين دو شرط متحقّق باشد تا آنكه تكليف دربارهء آنها تحقّق يابد و يا منجّز گردد .\r\nامّا دربارهء علم استدلال مىكنند اوّلًا به آيه كريمهء :\r\n وَ ما كُنَّا مُعَذِّبِينَ حَتَّى نَبْعَثَ رَسُولًا .  « 1 »\r\n« روش و سنّت ما نيست كه عذاب كنيم مگر پس از آنكه پيامبرى را بفرستيم و حجّت را تمام كنيم . »\r\nو به آيه كريمهء :\r\n وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ لِيُبَيِّنَ لَهُمْ فَيُضِلُّ اللَّهُ مَنْ يَشاءُ وَ يَهْدِي مَنْ يَشاءُ وَ هُوَ الْعَزِيزُ الْحَكِيمُ .  « 2 »\r\n« و ما هيچ پيغمبرى را نفرستاديم مگر به زبان قوم خودش تا آنكه براى آنان روشن سازد ( أحكام و تكاليف و سنن و آداب و اخلاق و عقائد و توحيد را بيان كند ) و پس از بيان نمودن و اتمام حجّت ، خداوند افرادى را كه مخالفت كنند به ارادهء خود گمراه كند و افرادى را كه اطاعت نمايند به ارادهء خود هدايت فرمايد . »\r\nو به آيه كريمهء :\r\n\r\n\r\n","description":"","footnote":"\r\n( 1 ) - ذيل آيه 15 ، از سورهء 17 : الإسراء\r\n( 2 ) - آيه 4 ، از سورهء 14 : إبراهيم\r\n","page_name":" 48 ","page_number":48},
  {"content":"\r\n\r\n لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ .  « 1 »\r\n« براى آنكه هر كس كه بواسطهء معصيت و گناه به هلاكت رسد ، از روى حجّت و دليل باشد ؛ و هر كس كه بواسطهء اطاعت و حصول ثواب زنده ميگردد ، نيز از روى حجّت و دليل باشد . »\r\nو به آيه كريمهء :\r\n وَ لَوْ أَنَّا أَهْلَكْناهُمْ بِعَذابٍ مِنْ قَبْلِهِ لَقالُوا رَبَّنا لَوْ لا أَرْسَلْتَ إِلَيْنا رَسُولًا فَنَتَّبِعَ آياتِكَ مِنْ قَبْلِ أَنْ نَذِلَّ وَ نَخْزى .  « 2 »\r\n« و اگر ما ايشان را هلاك ميكرديم قبل از بيّنه و تمامى بيان و حجّت ، در مقام اعتراض بر آمده و مىگفتند : اى پروردگار ! چرا تو پيامبرى نفرستادى تا ما از آيات تو علم و اطّلاع حاصل نموده و متابعت آنها را بنمائيم پيش از آنكه عذاب تو به ما برسد و ما را دستخوش ذلّت و بدبختى قرار دهد ؟ »\r\nو نيز به بسيارى از آيات كه در آنها لفظ « بيّنه » به كار رفته و عذاب خدا را در امّت‌هاى پيامبران گذشته منوط و مشروط به آن نموده است .\r\nو نيز استدلال مىكنند به « حديث رَفع » و اصل اين حديث شريف در « خصال » « 3 » شيخ صدوق ، در باب التّسعة ؛ و در « اصول كافى » « 4 » در باب ما رُفعَ عَن الامَّة طىّ دو حديث ؛ و در\r\n\r\n\r\n","description":"","footnote":"\r\n( 1 ) - قسمتى از آيه 42 ، از سورهء 8 : الانفال\r\n( 2 ) - آيه 134 ، از سورهء 20 : طه\r\n( 3 ) - « خصال » طبع حروفى ، ص 417\r\n( 4 ) - « اصول كافى » جلد دوّم ، ص 462 و 463\r\n","page_name":" 49 ","page_number":49},
  {"content":"\r\n\r\n« تحف العقول » « 1 » ؛ و در « وسآئل الشّيعة » « 2 » از شيخ صدوق مىباشد . گرچه در الفاظ اين حديث مختصر اختلافى وجود دارد ليكن در معنى با يكديگر اختلافى ندارند . و ما اين روايت را در اينجا طبق الفاظ وارده در كتاب « خصال » مىآوريم :\r\n\r\nاستدلال به « حديث رفع » در تنجّز تكليف در صورت علم و قدرت\r\nشيخ صدوق گويد : حديث كرد ما را محمّد بن أحمد « 3 » بن يحيى عطّار از سعد بن عبد الله از يعقوب بن يزيد از حمّاد بن عيسى از حريز بن عبد الله از حضرت إمام جعفر صادق عليه السّلام كه گفت : رسول خدا صلّى الله عليه و آله و سلّم فرموده است :\r\nرُفِعَ عَنْ أُمَّتِى تِسْعَةٌ : الْخَطَأُ وَ النِّسْيَانُ وَ مَا أُكْرِهُوا عَلَيْهِ وَ مَا لَا يَعْلَمُونَ وَ مَا لَا يُطِيقُونَ وَ مَا اضْطُرُّوا إلَيْهِ وَ الْحَسَدُ وَ الطِّيَرَةُ وَ التَّفَكُّرُ فِى الْوَسْوَسَةِ فِى الْخَلْقِ مَا لَمْ يَنْطِقْ بِشَفَةٍ .\r\n« از امّت من مؤاخذه و عذاب دربارهء نه چيز برداشته شده است :\r\nاوّل : كارهائى را كه از روى خطا بجا مىآورند و در عمل به آن تعمّدى ندارند و از روى قصد نمىكنند .\r\nدوّم : كارهائى را كه از روى فراموشى و نسيان بجا مىآورند و در حال توجّه و يادآورى نيستند .\r\n\r\n\r\n","description":"","footnote":"\r\n( 1 ) - « تحف العقول » ص 50\r\n( 2 ) - « وسائل » كتاب الصّلاة ، ج 1 ، ص 516 ، از طبع أمير بهادر ، بابُ عدمِ بُطلانِ الصّلاةِ بِتركِ شَىءٍ من الواجباتِ سهوًا أو نسياناً أو جهلًا أو عجزاً عنه أو خَوفاً أو إكراهًا عَدا ما استُثنِىَ بِالنَّصّ\r\n( 3 ) - ضبط صحيح « احمد بن محمّد » است ، چنان كه « وسائل الشّيعة » هم كه از « خصال » نقل نموده به همين صورت ضبط كرده است .\r\n","page_name":" 50 ","page_number":50},
  {"content":"\r\n\r\nسوّم : كارهائى را كه از روى اكراه بجاى آورند ؛ يعنى خود ميل بجا آوردن آن را ندارند و ليكن شخص ديگرى آنانرا به اين عمل اكراه مىكند مثل‌آنكه ظالمى ميگويد : اگر روزهء ماه رمضان را نخورى تو را مىكشم .\r\nچهارم : كارهائى را كه ندانسته به جاى مىآورند ؛ مثل‌آنكه نميدانند كه از طرف خدا فلان تكليف وارد شده است و ترك مىكنند ؛ اگر اين ندانستن مستند به تقصير خود آنان نبوده باشد .\r\nپنجم : كارهائى را كه از عهدهء آنان خارج است و قدرت و توانائى آن را ندارند .\r\nششم : كارهائى را كه از روى اجبار و ضرورت انجام دهند ؛ مثل‌آنكه ظالم مقتدرى آنانرا بخواباند و در ماه رمضان آب در حلق آنان بريزد ، يا در امور زندگى و معيشت - كه خارج از مقدار كفاف نباشد - ضرورت اقتضا كند كه قرض رَبَوى بگيرند .\r\nهفتم : حسد كردن است در دل ، بدون آنكه اين حسد را اظهار نمايد و در خارج وسائلِ سلبِ آن نعمتى را كه بر اساس آن به محسود حسد برده است به كار برد .\r\nهشتم : به فال بد گرفتن ؛ چون انسان نبايد هيچ چيز را به فال بد بگيرد و روى آن ترتيب اثر دهد ، و هر وقت در دلش فال بدى آمد بايد اعتنا نكند و بر عكس آنچه را كه فال زده عمل كند و دنبال كار را بگيرد ؛ ولى ورود فال بد در دل بدون اختيار و بدون ترتيب اثر ، گناه ندارد و مورد مؤاخذه واقع نخواهد شد .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nنهم : بعضى از خطوراتى كه بر دل او مىزند و دربارهء مبدأ آفرينش جلّ و عزّ شكّ مىكند و مثلًا با خود ميگويد : اين مخلوقات را خدا خلق كرده پس خالق خدا كيست ؟ و نظير اين قسم تفكّراتى كه خلاف واقع و راجع به ارتباط عالمِ خلق با عالمِ ربوبى است .\r\nاين خطورات اگر كه بدون اختيار گاهى عارض شود و انسان به زبان نياورد و بازگو نكند مؤاخذه و گناه نخواهد داشت . »\r\n\r\nأخبار دالّهء بر تنجّز تكليف و مؤاخذه در صورت تقصير در تعلّم و سؤال\r\nبارى در اينجا يك موضوع تذكّرش لازم است و آن اينكه : عدم تكليف تنجيزى و عدم مؤاخذه و عقاب در صورت عدم علم به احكام ، در صورتى است كه مكلَّف در مقام تفحّص از دليل برآمده و أحياناً برخورد به دليل نكرده است ، و امّا در صورت تقصير و دنبال دليل نرفتن و در مقام فَحص بر نيامدن ، در اين صورت عقاب و مؤاخذه به جاى خود باقى است گرچه مكلّف نسبت به حكم جاهل باشد .\r\nو ما براى نمونه در اينجا به ذكر چند حديث مىپردازيم :\r\nاوّل : در « محاسن » شيخ برقى روايت كرده است از پدرش از يونس بن عبد الرّحمن از أبو جعفر أحوَل - كه همان محمّد بن نعمان مؤمن الطّاق بوده باشد - از حضرت إمام جعفر صادق عليه السّلام كه فرمودند :\r\nلَا يَسَعُ النَّاسَ حَتَّى يَسْأَلُوا أَوْ يَتَفَقَّهُوا . « 1 »\r\n\r\n\r\n","description":"","footnote":"\r\n( 1 ) « محاسن » برقى ، ج 1 ، كتاب مصابيحُ الظُّلَم ، ص 225 ؛ و « بحار الانوار » ج اوّل - كمپانى ، باب طلب العلم ، ص 57 ، از « محاسن »\r\n","page_name":" 52 ","page_number":52},
  {"content":"\r\n\r\n« مردم در اختيار و گشايش نيستند كه دنبال احكام و مسائل و معارف دين نروند و بدين جهت به علّت نداشتن علم عمل نكنند ؛ بلكه حتماً بايد يا بروند و بپرسند و از علماء اخذ كنند ، و يا خود به مرتبهء فقاهت و اجتهاد برسند . »\r\nو به اين روايت شريفه مىتوان استدلال كرد بر لزوم تقليد براى افرادى كه قوّهء استنباط احكام را ندارند ، و انحصار حكم بطور كلّى در تقليد يا اجتهاد ، و عدم جواز احتياط كَما ذهَب إلَيه المَشهور . « 1 »\r\n\r\n\r\n","description":"","footnote":"\r\n( 1 ) نظر حقير در كيفيّت عمل ، عدم جواز احتياط است فىالجمله كَما ذهبَ إليه المشهور . و براى اين مدّعى أدلّه‌اى موجود است كه محلّ آن در فقه بايد ذكر شود و عمدهء آن دو وجه است : اوّل عدم تعارف اين قسم از احتياطات در زمان معصومين است ، خصوصاً إذا لزمَ التّكرارُ فى العِبادة .\r\nدوّم اينكه عبادت از روى احتياط مقرون به شكّ و ترديد در نيّت است ؛ و اين حال ترديد كم كم منجرّ به وسواس ميگردد و قاطعيّت را از مؤمن ميگيرد و عبادتى كه بايد نتيجه‌اش تقرّب باشد نتيجه به عكس ميدهد ، و مؤمن را پيوسته دو دل و در وادى احتمال و ترديد كه محلّ شيطان و ورود خواطر او است نگاه ميدارد و اين همان بُعدى است كه صد در صد خلافِ راه يقين و تقرّب است .\r\nو بطور كلّى دأب و سنّت اسلام بر اين است كه افراد امّت را در اعمال خود قاطع گرداند و از ريب و شكّ خارج كند ؛ زيرا بالاخره كثرت رَيب و ترديد در اعمال به حالت شكّ و ترديد در نفوس سرايت نموده و نسبت به صاحبان آن حالت تزلزل و اضطراب پديد مىآورد ، و اين حالت از امراض مهلكهء نفس است و موجب يأس از رحمت خدا خواهد شد ؛ زيرا دائماً هر عملى را كه انجام ميدهد نميداند آيا اين مورد تكليف و مقرِّب است يا نه ؟\r\nو لذا هيچ در دوران امامت ائمّهء إثنى عشر سلامُ الله عليهم ديده نشده ، و دأب اصحاب و فقهاء هم نبوده است كه شخصى را كه مثلًا در نمازهاى خود ترديد دارد او را وادار به إعاده يا قضاء بنمايند و مثلًا به شخصى كه نمازهاى خود را ادا كرده و در صحّت آن شكّ دارد او را از باب احتياط ترغيب به قضاء آنها بنمايند ؛ بلكه هميشه امر قاطعانه به نوافل نموده‌اند و گفته‌اند كه : نوافل جبران كمبود نمازهاى فريضه را مىنمايد ؛ چنانچه از روايات وارده در اين باب به خوبى معلوم است كه فقط در صورت ترك نماز امر به قضاء نموده‌اند ، و حتّى در صورت ترك نوافل امر به قضاء آنها نموده‌اند .\r\n","page_name":" 53 ","page_number":53},
  {"content":"\r\n\r\nدوّم : نيز در « محاسن » أحمد بن محمّد بن خالد برقى روايت مىكند از پدرش و موسى بن قاسم از يونس بن عبد الرّحمن از بعض اصحاب آن دو نفر ، كه او گفت : از حضرت أبو الحسن موسى بن جعفر عليه السّلام سؤال شد :\r\nهَلْ يَسَعُ النَّاسَ تَرْكُ الْمَسْأَلَةِ عَمَّا يَحْتَاجُونَ إلَيْهِ ؟ قَالَ : لَا . « 1 »\r\n« آيا مردم در اختيار و گشايش هستند كه در امورى كه بدان محتاجند و مورد عمل آنهاست از رجوع به امام و اهل علم خوددارى نموده و سؤال را ترك كنند ؟ حضرت فرمود : نه . »\r\nدر اين روايت نيز لزوم و وجوب تقليد صريحاً بيان شده است .\r\nسوّم : نيز در « محاسن » از برقى از حسين بن يزيد نَوفَلى از إسمعيل بن أبى زياد سَكونىّ از حضرت امام جعفر صادق از پدرانش عليهم السّلام از رسول خدا صلّى الله عليه و آله و سلّم روايت كرده است كه آن حضرت فرمود :\r\n\r\n\r\n","description":"","footnote":"\r\n( 1 ) « محاسن » برقى ، ج 1 ، كتاب مصابيحُ الظُّلَم ، ص 225 ؛ و « بحار الانوار » ج 1 - كمپانى ، بابُ طلبِ العِلم ، ص 57\r\n","page_name":" 54 ","page_number":54},
  {"content":"\r\n\r\nأُفٍّ لِكُلِّ مُسْلِمٍ لَا يَجْعَلُ فِى كُلِّ جُمُعَةٍ يَوْمًا يَتَفَقَّهُ فِيهِ أَمْرَ دِينِهِ وَ يَسْأَلُ عَنْ دِينِهِ . وَ رَوَى بَعْضُهُمْ : أُفٍّ لِكُلِّ رَجُلٍ . « 1 »\r\n« افّ باد بر هر مسلمانى كه در بين ايّام هفته يك روز را براى امور دينى خود از پرسيدن مسائل و تفقّه در علوم و معارف آن قرار ندهد . و بعضى روايت كرده‌اند كه رسول خدا فرمود : افّ باد بر هر مردى . »\r\nچهارم : شيخ مفيد در « مجالس » در تفسير آيه مباركهء :  قُلْ فَلِلَّهِ الْحُجَّةُ الْبالِغَةُ  « 2 » حديث كرده است از أبو القاسم جعفر بن قولويه از محمّد بن عبد الله بن جعفر حميرى از هارون بن مسلم از مسعدة بن زياد از حضرت إمام جعفر صادق عليه السّلام در وقتى كه از آن حضرت از تفسير گفتار خداى تعالى  فَلِلَّهِ الْحُجَّةُ الْبالِغَةُ  سؤال شد شنيدم كه فرمود :\r\nإذَا كَانَ يَوْمُ الْقِيَمَةِ قَالَ اللهُ تَعَالَى لِلْعَبْدِ : أَ كُنْتَ عَالِمًا ؟ فَإنْ قَالَ : نَعَمْ قَالَ لَهُ : أَ فَلَا عَمِلْتَ بِمَا عَلِمْتَ ؟ وَ إنْ قَالَ : كُنْتُ جَاهِلًا قَالَ لَهُ : أَ فَلَا تَعَلَّمْتَ حَتَّى تَعْمَلَ ؟ فَيَخْصِمُهُ فَتِلْكَ الْحُجَّةُ الْبَالِغَةُ لِلَّهِ عَزّ وَ جَلَّ عَلَى خَلْقِهِ . « 3 »\r\n« چون روز قيامت فرا رسد در مقام سؤال و عرض ، حضرت پروردگار به بندهء خود خطاب مىكند : آيا در مسائل و أحكام و معارف\r\n\r\n\r\n","description":"","footnote":"\r\n( 1 ) همان مصدر\r\n( 2 ) صدر آيه 149 ، از سورهء 6 : الانعام\r\n( 3 ) « أمالى » مفيد ، طبع نجف ، مجلس سى و پنجم ، ص 172 ؛ و « بحار الانوار » كمپانى ، جلد اوّل ، باب طلب العلم ، ص 57\r\n","page_name":" 55 ","page_number":55},
  {"content":"\r\n\r\nدينيّهء خود كه راجع به اعمال تو بود علم داشتى ؟\r\nاگر در جواب بگويد : بلى علم داشتم ! خداوند ميگويد : پس چرا عمل نكردى به آنچه علم داشتى ؟\r\nو اگر در پاسخ بگويد : علم نداشتم ! خداوند ميگويد : پس چرا ياد نگرفتى تا اينكه بتوانى عمل كنى ؟ و چون در اين مخاصمه و اين طرز محاجّه ، بنده محكوم ميگردد پس هميشه حجّت و برهانِ بالغه اختصاص به خدا دارد . »\r\nتا اينجا آنچه را كه بيان شد راجع به لزوم علم بود .\r\n\r\nآيات دالّهء بر لزوم قدرت در تحقّق تكاليف الهيّه\r\nو امّا راجع به لزوم قدرت در تحقّق تكاليف الهيّه ، و علاوه بر قدرت عقلى ، قدرت شرعى كه همان سعه و عدم پيدايش عسر و حرج باشد ، مىتوان به آياتى از كلام الله مجيد استدلال نمود :\r\n1 -  وَ لَقَدْ عَفا عَنْكُمْ وَ اللَّهُ ذُو فَضْلٍ عَلَى الْمُؤْمِنِينَ .  « 1 »\r\n« و حقّاً كه خداوند شما را مورد عفو و مغفرت خود قرار داد ، و خدا هميشه نسبت به مؤمنان داراى فضل است . »\r\nفضل به معناى زيادى است ؛ يعنى بيشتر از مقدار قدرت إفاضه مىكند و پيوسته آنان را در سعه نگه ميدارد و هميشه در برابر تكاليف خود مقدارى از تحمّل و توان را براى مؤمنان باقى ميگذارد .\r\n2 -  إِنَّ اللَّهَ لَذُو فَضْلٍ عَلَى النَّاسِ وَ لكِنَّ أَكْثَرَ النَّاسِ لا يَشْكُرُونَ .  « 2 »\r\n\r\n\r\n","description":"","footnote":"\r\n( 1 ) ذيل آيه 152 ، از سورهء 3 : ءَال عمران\r\n( 2 ) ذيل آيه 243 ، از سورهء 2 : البقرة ؛ و ذيل آيه 61 ، از سورهء 40 : غافر\r\n","page_name":" 56 ","page_number":56},
  {"content":"\r\n\r\n« به درستى كه خداوند داراى فضل و اعطاى زيادى است به تمام مردم و ليكن اكثريّت مردم سپاسگزار نيستند . »\r\n3 -  وَ لكِنَّ اللَّهَ ذُو فَضْلٍ عَلَى الْعالَمِينَ .  « 1 »\r\n« و ليكن خداوند داراى مقام فضل و اعطاى زيادى نسبت به تمام عالميان است . »\r\nو نظير اين آيات كه پروردگار را با صفت « فضل » توصيف نموده است ، در قرآن كريم بسيار است .\r\nالبتّه همانطور كه يكى از مصاديق « فضل » عطا نمودن بيش از مقدارِ حقِّ پاداش است ، يكى از مصاديق آن نيز كمتر از مقدارِ قدرتِ عقلى تكليف نمودن و براى مُكلَّف سعه و گشايش و طاقتى باقى گذاردن است .\r\n4 -  يُرِيدُ اللَّهُ بِكُمُ الْيُسْرَ وَ لا يُرِيدُ بِكُمُ الْعُسْرَ  . « 2 »\r\n« خداوند پيوسته براى شما آسانى و سهولت در اوامر و تكاليف خود را خواسته است و هيچگاه براى شما سختى و عسرت و در مضيقه افتادن را نخواسته است . »\r\n5 -  ما يُرِيدُ اللَّهُ لِيَجْعَلَ عَلَيْكُمْ مِنْ حَرَجٍ وَ لكِنْ يُرِيدُ لِيُطَهِّرَكُمْ وَ لِيُتِمَّ نِعْمَتَهُ عَلَيْكُمْ لَعَلَّكُمْ تَشْكُرُونَ  . « 3 »\r\n« خداوند نخواسته است كه براى شما مشكلات و سختيها را\r\n\r\n\r\n","description":"","footnote":"\r\n( 1 ) ذيل آيه 251 ، از سورهء 2 : البقرة\r\n( 2 ) قسمتى از آيه 185 ، از سورهء 2 : البقرة\r\n( 3 ) ذيل آيه 6 ، از سورهء 5 : المائدة\r\n","page_name":" 57 ","page_number":57},
  {"content":"\r\n\r\nقرار دهد ، و ليكن خواسته است كه شما را از هر آلودگى پاك و تطهير كند و نعمتش را بر شما تمام نمايد ، اميد است كه شما سپاسگزار باشيد . »\r\n6 -  هُوَ اجْتَباكُمْ وَ ما جَعَلَ عَلَيْكُمْ فِي الدِّينِ مِنْ حَرَجٍ مِلَّةَ أَبِيكُمْ إِبْراهِيمَ هُوَ سَمَّاكُمُ الْمُسْلِمِينَ مِنْ قَبْلُ  . « 1 »\r\n« خداوند شما را برگزيد ، و از ميان جميع امّت‌ها انتخاب فرمود و در أحكام و سنّت‌هاى دينى براى شما تكليف سخت و دشوار قرار نداد ؛ اين آئين پدر شما إبراهيم است كه از قبل شما را مسلمان ناميده است . »\r\n7 -  لا يُكَلِّفُ اللَّهُ نَفْساً إِلَّا ما آتاها .  « 2 »\r\n« خداوند به صاحب نفسى تكليف ننموده است مگر به مقدارى كه از قدرت و توان به او عنايت نموده است . »\r\n8 -  لا يُكَلِّفُ اللَّهُ نَفْساً إِلَّا وُسْعَها لَها ما كَسَبَتْ وَ عَلَيْها مَا اكْتَسَبَتْ رَبَّنا لا تُؤاخِذْنا إِنْ نَسِينا أَوْ أَخْطَأْنا رَبَّنا وَ لا تَحْمِلْ عَلَيْنا إِصْراً كَما حَمَلْتَهُ عَلَى الَّذِينَ مِنْ قَبْلِنا رَبَّنا وَ لا تُحَمِّلْنا ما لا طاقَةَ لَنا بِهِ وَ اعْفُ عَنَّا وَ اغْفِرْ لَنا وَ ارْحَمْنا أَنْتَ مَوْلانا فَانْصُرْنا عَلَى الْقَوْمِ الْكافِرِينَ  . « 3 » مفاد آيه اين تقاضاها و تمنّاهائى است كه در شب معراج\r\n\r\n\r\n","description":"","footnote":"\r\n( 1 ) قسمتى از آيه 78 ، از سورهء 22 : الحجّ\r\n( 2 ) قسمتى از آيه 7 ، از سورهء 65 : الطّلاق\r\n( 3 ) آيه 286 ، از سورهء 2 : البقرة\r\n","page_name":" 58 ","page_number":58},
  {"content":"\r\n\r\nرسول الله صلّى الله عليه و آله از پروردگار عظيم الشّأن نمودند ، و خداوند رحيم آن دعاها و درخواست‌ها را بر آورد ؛ چنان كه در « تفسير علىّ بن إبراهيم قمّى » و در « تفسير عيّاشى » وارد است كه : چون در شب معراج رسول الله به آسمانها عروج نمودند ، در ضمن مطالبى كه بين ايشان و مقام عظمت حضرت پروردگار جلّ و عزّ ردّ و بدل شد ، يكى همين درخواستهائى بود كه خداوند به دل پيغمبر الهام فرمود كه از خدا بخواهد و پيغمبر نيز خواست و خدا آن خواهش‌ها را مستجاب نمود ، پس از آنكه خداوند تكليف را مشروط به مقدار وُسع تقدير فرموده بود .\r\nپيغمبر چنين درخواست نمود كه : اى پروردگار ما ! ما را مورد مؤاخذهء خود قرار مده ، اگر ما در امرى از امور نسيان كرديم و فراموش نموديم يا آنكه خطا و اشتباه كرديم !\r\nپروردگار خطاب فرمود : من تو را مورد مؤاخذه قرار نميدهم .\r\nپيغمبر درخواست نمود كه : اى پروردگار ما ! كارهاى سخت و مشكل را بر عهدهء ما قرار نده ، از آن كارهاى سخت و مشكلى كه بر امّت‌هاى پيامبرهاى گذشته قرار دادى !\r\nپروردگار خطاب فرمود : كارهاى سخت را بر عهدهء تو قرار نميدهم .\r\nپيغمبر درخواست نمود كه : اى پروردگار ما ! بر ما تحميل مكن كارهائى را كه ما طاقت حمل آن را نداريم ، و از ما درگذر و بيامرز ما را و رحمت خود را بر ما بفرست ، تو يگانه سيّد و صاحب اختيار و\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمولاى ما هستى ، و پس از اين ما را بر گروه كافران پيروز گردان !\r\nپروردگار خطاب فرمود : من اين تقاضاهاى تو را برآوردم و اين خواسته‌ها را به تو و به امّت تو دادم .\r\nو سپس حضرت صادق عليه السّلام كه راوى اين حديث هستند فرمودند : هيچ ميهمانى گرامىتر از رسول خدا بر خداوند تعالى وارد نشده است كه چنين خصلت‌هائى را از خدا طلب كند و خدا قبول فرمايد . « 1 »\r\nحال كه دانستيم تكاليف إلهيّه مشروط به علم و قدرت است ، بنابراين در روز بازپسين و يا در عالم برزخ از افرادى كه قدرت بر انجام تكاليف را نداشته‌اند ، و يا در فرا گرفتن آن مقصّر نبوده بلكه قاصر بوده‌اند و بالنّتيجه مخالفت اوامر حاصل شده است ، مؤاخذه و يا عذابى صورت نخواهد گرفت .\r\n\r\nمعنى مستضعف در قرآن كريم\r\nيكى از دستجاتى كه اميد عفو دربارهء آنان است مستضعفين هستند ؛ ولى آن دسته از مستضعفين كه راه وصول به حقائق را ندارند . پس مستضعفين نيز به دو گروه منقسم ميشوند :\r\n\r\n\r\n","description":"","footnote":"\r\n( 1 ) قسمتى است از حديث طويلى كه در « تفسير علىّ بن إبراهيم » در اوّل سورهء إسراء ( ص 368 تا ص 377 از طبع سنگى ) راجع به معراج رسول الله صلّى الله عليه و آله و سلّم روايت كرده است و اين فقرات از آن را در ص 86 ضمن تفسير همين آيه 286 سورهء بقره آورده است ؛ و « تفسير عيّاشى » ضمن تفسير همين آيه ج 1 ، ص 158 ؛ و در « بحار الانوار » در جلد ششم - كمپانى كه در احوالات رسول الله است در باب معراج در ص 377 ، از « تفسير علىّ بن إبراهيم » و در ج 18 ، جزء دوّم ، ص 164 از « تفسير عيّاشى » آورده است .\r\n","page_name":" 60 ","page_number":60},
  {"content":"\r\n\r\nاوّل مستضعفينى كه راه وصول به حقائق را دارند .\r\nدوّم مستضعفينى كه راه وصول به حقائق را ندارند .\r\nو براى توضيح اين معنى ناچاريم نخست لفظ مستضعف را تفسير بنمائيم :\r\nمستضعفين در لغت قرآن كسانى هستند كه در روى زمين مورد تعدّى و غلبهء افراد ستمگرى قرار گرفته و در نتيجهء سيطره و استيلاى آنان ، اختيار و آزادى خود را از دست داده و در تحت قيمومت آن طائفهء ستمگر قرار گرفته‌اند .\r\nو مستكبرين در مقابل مستضعفين ، افرادى هستند كه بر اساس سركشى و بلندپروازى پيوسته در صدد تجاوز به حقوق اوّليّهء مردم ضعيف بوده و با انواع حِيَل و خدعه‌ها آنان را مورد تعدّى و تجاوز قرار ميداده‌اند .\r\nپس استكبار در مقابل استضعاف است ؛ و در قرآن كريم از مستكبرين به لفظ مَلَأ هم تعبير شده است ؛ يعنى افرادى كه از نقطه نظر شخصيّت‌هاى اجتماعىِ جائرانه ، و موقعيّت‌هاى ظالمانهء خود پُر بوده و نقطهء خالى به جاى نگذارده بودند .\r\n إِنَّ فِرْعَوْنَ عَلا فِي الْأَرْضِ وَ جَعَلَ أَهْلَها شِيَعاً يَسْتَضْعِفُ طائِفَةً مِنْهُمْ يُذَبِّحُ أَبْناءَهُمْ وَ يَسْتَحْيِي نِساءَهُمْ إِنَّهُ كانَ مِنَ الْمُفْسِدِينَ  *  وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ .  « 1 »\r\n\r\n\r\n","description":"","footnote":"\r\n( 1 ) آيه 4 و 5 ، از سورهء 28 : القصص\r\n","page_name":" 61 ","page_number":61},
  {"content":"\r\n\r\n« بدرستيكه فرعون در روى زمين سركشى نمود و ساكنين روى آن را دسته دسته منقسم نمود و بر يك دسته از آنان تعدّى و تجاوز نموده سيطره و استيلا يافت و آنان را در چنگال قدرت و قهر خويش ضعيف و فاقد ارزش و قدرت نمود ، بطورى كه پسران آنها را سَر مىبريد و زنان آنان را نگاه ميداشته به بيگارى و أحياناً به أعمال منافى عفّت وامىداشت ، و حقّاً كه فرعون از مفسدين در روى زمين بود .\r\nو دأب و سنّت اختياريّهء ما بر آن مقرّر شده است كه : بر كسانى كه در روى زمين ضعيف شمرده شدند و مورد استضعاف قرار گرفتند عنايت خود را مبذول داشته و آنان را در روى زمين از پيشوايان قرار دهيم ، و آنان را وارث زمين و قدرت‌هاى مُسخّرهء در آن گردانيم . »\r\n قالَ الْمَلَأُ الَّذِينَ اسْتَكْبَرُوا مِنْ قَوْمِهِ لِلَّذِينَ اسْتُضْعِفُوا لِمَنْ آمَنَ مِنْهُمْ أَ تَعْلَمُونَ أَنَّ صالِحاً مُرْسَلٌ مِنْ رَبِّهِ قالُوا إِنَّا بِما أُرْسِلَ بِهِ مُؤْمِنُونَ  *  قالَ الَّذِينَ اسْتَكْبَرُوا إِنَّا بِالَّذِي آمَنْتُمْ بِهِ كافِرُونَ .  « 1 »\r\n« مردم جاه منش و بلندپرواز مستكبر از قوم صالح پيامبر خدا ، به آن دسته از مستضعفينى كه به آن حضرت ايمان آورده بودند گفتند : آيا شما ميدانيد كه صالح از طرف پروردگارش به پيامبرى فرستاده شده است ؟\r\nآنها در پاسخ گفتند : ما به تمام آنچه را كه صالح از طرف خدا آورده است ايمان داريم .\r\nمردم مستكبر و متعدّى به حقوق ضعفاء گفتند : ما به تمام آن\r\n\r\n\r\n","description":"","footnote":"\r\n( 1 ) آيه 75 و 76 ، از سورهء 7 : الاعراف\r\n","page_name":" 62 ","page_number":62},
  {"content":"\r\n\r\nچيزهائى كه شما به آنها ايمان آورده‌ايد كافر هستيم ! »\r\n وَ لَوْ تَرى إِذِ الظَّالِمُونَ مَوْقُوفُونَ عِنْدَ رَبِّهِمْ يَرْجِعُ بَعْضُهُمْ إِلى بَعْضٍ الْقَوْلَ يَقُولُ الَّذِينَ اسْتُضْعِفُوا لِلَّذِينَ اسْتَكْبَرُوا لَوْ لا أَنْتُمْ لَكُنَّا مُؤْمِنِينَ  *  قالَ الَّذِينَ اسْتَكْبَرُوا لِلَّذِينَ اسْتُضْعِفُوا أَ نَحْنُ صَدَدْناكُمْ عَنِ الْهُدى بَعْدَ إِذْ جاءَكُمْ بَلْ كُنْتُمْ مُجْرِمِينَ  *  وَ قالَ الَّذِينَ اسْتُضْعِفُوا لِلَّذِينَ اسْتَكْبَرُوا بَلْ مَكْرُ اللَّيْلِ وَ النَّهارِ إِذْ تَأْمُرُونَنا أَنْ نَكْفُرَ بِاللَّهِ وَ نَجْعَلَ لَهُ أَنْداداً وَ أَسَرُّوا النَّدامَةَ لَمَّا رَأَوُا الْعَذابَ وَ جَعَلْنَا الْأَغْلالَ فِي أَعْناقِ الَّذِينَ كَفَرُوا هَلْ يُجْزَوْنَ إِلَّا ما كانُوا يَعْمَلُونَ  . « 1 »\r\nاين آيات راجع به مستضعفينى است كه راه وصول به حقائق را دارند و معهذا كوتاهى كرده‌اند .\r\n« اى پيامبر ما ! كاش ميديدى افراد مستكبر و مستضعفِ از ستمگران را كه بر نفس‌هاى خود ستم نموده ، و هر دو دسته در پيشگاه پروردگارشان روز قيامت در مقام عرض و سؤال ، بازداشت شده‌اند كه چگونه بعضى از آنان ميخواهند جرم و گناه را به گردن ديگرى اندازند .\r\nمردم مستضعف ( كه مورد تعدّى و تجاوز در حقوق خود از طرف مستكبرين قرار گرفته و ميتوانسته‌اند يا رفع ستم نموده و از زير بار استكبار آنان خارج شوند و خود را از استضعاف به درآورند ، و يا لا أقلّ مهاجرت و كوچ كنند از آن محلّ به محلّ امن و امانى كه\r\n\r\n\r\n","description":"","footnote":"\r\n( 1 ) ذيل آيه 31 و آيه 32 و 33 ، از سورهء 34 : سبأ\r\n","page_name":" 63 ","page_number":63},
  {"content":"\r\n\r\nآزادانه بتوانند تكاليف الهيّه را بجاى آورند ، ولى كوتاهى نموده و در تحت قيمومت و استكبار آنان بوده‌اند ) به مردمان مستكبر ميگويند : گناهى كه ما نموديم به گردن شماست ، چون اگر شما نبوديد و بر ما تسلّط نداشتيد هر آينه ما ايمان مىآورديم و به اعمال دينيّهء خود مشغول ميشديم !\r\nمردمان بلندمنش و مستكبر در پاسخ به مستضعفين ميگويند : آيا ما به اجبار و اضطرار شما را از راه هدايت بازداشتيم ، بعد از آنكه شما با عقل‌هاى خود حقّ را شناختيد و حجّت‌هاى الهيّه بر شما فرود آمد ؟ نه ، بلكه خود شما به سوء اختيار از تعليمات و تبليغات ما تبعيّت نموديد و بنابراين خود شما مجرم خواهيد بود .\r\nدر اين حال گروه مستضعفين به گروه مستكبرين ميگويند : بلكه گرفتارىهاى روزگار و موقعيّت تاريخ و اقتضائات و امكاناتى كه زمان براى ما پيش آورد و شما ما را بدين اعمال زشت امر نموديد ، موجب آن شد كه خدا را فراموش كنيم و براى او در امور زندگى شركاء و أندادى از قبيل رؤساء ظالم و حُكّام جائر و غير ذلك قرار دهيم تا بالاخره از راه توحيد و ايمان و صراط مستقيم منحرف شده طريق ضلالت را بپيمائيم .\r\nآرى ، آنان چون طليعه و آثار عذاب را - كه در نتيجهء عملشان عائد آنها ميگردد - مشاهده نمودند در دل خود اسف خورده و ندامت و پشيمانى تمام سويداى ضمير آنان را ميگيرد .\r\nو فرشتگان غضب الهى غل‌ها و زنجيرهاى گران بار را در\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nگردن‌هاى كافران قرار خواهند داد و به آنها ميگويند : اين جزا و پاداش مگر غير از همان اعمالى است كه شما در دنيا انجام ميداده ايد ؟ »\r\nبارى اين آيات راجع به مقام عرض در قيامت است ؛ ولى به مناسبت لفظ استكبار و استضعاف كه در آنها به كار رفته است ما در اينجا ، كه بحث ما در برزخ و عقاب مستضعفين است ، آورده‌ايم گرچه اين بحث از جهتى عموميّت دارد و مىتوان آن را ، هم راجع به عذاب برزخى و هم راجع به عذاب قيامتى عنوان نمود .\r\nحال كه معناى استضعاف معلوم شد ميگوئيم :\r\n\r\nمستضعفين دو گروه هستند\r\nمستضعفين دو گروه هستند :\r\nاوّل آنان كه ميتوانسته‌اند خود را از استضعاف خارج كنند و بواسطهء هجرت ، خود را در محلّ امن و امان در آورده و به كارهاى دينى خود ادامه دهند .\r\nاين افراد مورد مؤاخذه و عقاب واقع خواهند شد ، زيرا گرچه در تحت شرائط قيمومت مستكبرين از اعمال دينى خود محروم بوده‌اند ، ولى چون قادر به هجرت بوده‌اند پس قادر به اتيان اعمال و تكاليف دينى بوده و به جاى نياورده‌اند .\r\nاصوليّون ميگويند :\r\nالْوُجوبُ بِالاخْتيارِ لا يُنافى الاخْتيارَ ، وَ الامْتِناعُ بِالاخْتيارِ لا يُنافى الاخْتيارَ ؛ يعنى : اگر روى مقدّمات اختياريّه انسان كارى را بر خود لازم گرداند يا بر خود محال و ممتنع نمايد ، اين ايجاب و امتناع با اختيارى بودن آن كار تنافى نخواهد داشت .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nدوّم دسته‌اى از مستضعفين هستند كه بهيچ‌وجه قدرت فكرى يا قدرت عملى براى خروج از زير بار ستم مستكبرين را ندارند ، و مهاجرت يا اصلًا به فكر و انديشهء آنها نميرسد يا قدرت بر آن را ندارند .\r\nآيه‌اى كه در قرآن مجيد اميد عفو را دربارهء مستضعفين ميدهد راجع بخصوص اين افراد است .\r\nحال بپردازيم به تفسير آيه مباركه‌اى كه در مَطلع گفتار ذكر شد تا ببينيم نكاتى كه از آيه استفاده مىشود چيست ؟ و شرائط استضعافى كه در صورت تخلّف اوامر الهيّه مورد رحمت خدا واقع مىشود كدام است ؟\r\n إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الْأَرْضِ قالُوا أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَ ساءَتْ مَصِيراً . \r\nجماعتى از مردم هستند كه به سبب مخالفت تكاليف إلهيّه و عدم تزكيهء نفس و تخلّق به اخلاق ربّانيّه و عدم تحصيل معارف شرعيّه و ملكات رحمانيّه و لقاى حضرت معبود جلّ و تعالَى شأنُه ، به نفس‌هاى خود ظلم نموده و در نتيجه آن نفوس را در وادى حرمان اسير و گرفتار و از ترقّى و تكامل و وصول به مدارج و معارج انسانيّت محروم ، و در ظلمتكدهء بُعد و آثار آن از شهوات و غفلات متوقّف ساخته‌اند .\r\nو اين محروميت‌هائى كه نصيب آنان شده است به علّت استضعاف قوم مستكبرى بوده است كه آنها را تحت قيمومت خويش\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nگرفته و با سيطره و غلبه‌اى كه بر آنان نموده است آنها را از حقوق اوّليّهء خود كه آزادى در بجا آوردن مناسك دينيّه و امر به معروف و نهى از منكر و اقامهء شعائر الهى و تشكيل حكومت حقّهء عدل و نَصِفَت اسلامى بوده است محروم كرده ، و در أعمال و رفتار شخصى و اجتماعى تابع خود نموده است .\r\nفرشتگان قبض ارواح درحاليكه ميخواهند جان آنانرا بستانند آنها را مخاطب قرار داده ميگويند : كجا بوديد شما و در چه موقعيّت و شرائطى قرار داشتيد ؟\r\nچون اين فرشتگان كه بدانها ميرسند و نفوس تيره و تاريك و محروم و جامد و راكد و تحت فشار كفر قرار گرفتهء آنها را مىنگرند ، مىفهمند كه مصيبتى عظيم بر آنان رسيده است و دچار حرمان شديدى شده‌اند ؛ لذا از روى تعجّب - چون اين بلا و مصيبت بسيار بزرگ بوده و انسان را از سطح عبوديّت خدا ساقط نموده است - مىپرسند : شما در چه محيط و اجتماعى زيست مينموديد و با چه شرائطى مواجه بوديد كه اينطور نفوس شما خراب و آسيب ديده است ؟\r\nافرادى كه در حال قبض روحند پاسخ ميدهند : ما از جملهء مستضعفان در روى زمين بوده‌ايم ، كه اين بلا و ابتلا از ناحيهء گروه مستكبر - كه بر ما چيره شدند - دامنگير ما شد ، و گرنه ما به خودى خود ميل به انحراف نداشتيم و در تحت قيمومت ملّت كفر بودن را كه موجب سلب نورانيّت نفس و سلب عبوديّت پروردگار و اطاعت\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nپيامبرش بود ناگوار ميداشتيم يا حدّأقلّ بدان راضى نبوده و خوش نداشتيم !\r\nفرشتگان ميگويند : چرا شما هجرت نكرديد ؟ مگر اين زمين پهناور خدا گنجايش شما را نداشت ؟ ميخواستيد مهاجرت كنيد به بلادى كه با امن و امان و فراغت خاطر مىتوانستيد در آنجا آداب دينى خود را بجاى آوريد و اقامهء نماز كنيد و ايتاء زكات بنمائيد و حدود الهيّه را جارى سازيد و در تحت ولايت و سرپرستى امام معصوم يا حاكم شرع مُطاع و مجتهد فقيه عادل بصير و خبير به امور درآئيد و تشكيل حكومت و دولت اسلام دهيد تا بتوانيد اقامهء نماز جمعه كنيد ، تا بتوانيد حقّ مظلوم را از ظالم بستانيد ، تا بتوانيد در مأذنه‌ها بدون خوف و تقيّه اذان در دهيد و با صداى الله أكبر هنگام نمازهاى پنجگانه خفتگان را از خواب غفلت بيدار و به مساجد بكشانيد .\r\nپس چون مهاجرت به دار الإسلام يا به نقطه‌اى كه بتوانيد خود تشكيل حكومت اسلامى دهيد و به أحكام خدا عمل كنيد براى شما ممكن بود و اختياراً هجرت ننموديد ، مأوى و مسكن شما در جهنّم خواهد بود ، و بد بازگشتى است بازگشت بسوى جهنّم .\r\n  إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ لا يَسْتَطِيعُونَ حِيلَةً وَ لا يَهْتَدُونَ سَبِيلًا * فَأُولئِكَ عَسَى اللَّهُ أَنْ يَعْفُوَ عَنْهُمْ وَ كانَ اللَّهُ عَفُوًّا غَفُوراً .  \r\nچون در بين مستضعفين جماعتى يافت ميشوند كه تمكّن از\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمهاجرت ندارند : يا تمكّن فكرى و عقلى و يا تمكّن مالى و يا تمكّن بدنى ، يا مثلًا عياذاً بالله در نقاط نزديك و دسترس حكومت اسلامى نيست و قدرت مهاجرت به نقاط دور دست را ندارند ، مانند بعضى از مردان و زنان و فرزندان كه هيچگونه حيله و چاره‌اى براى استخلاص خود در تحت قدرت خويش ندارند و هيچگونه راهى براى آزادى خود نمىانديشند ؛ اين جماعت از مؤاخذهء فرشتگان قبض أرواح مصون و از حركت و مصير بسوى جهنّم ايمنند ، زيرا اميد است پروردگار از گناهان آنان درگذرد و البتّه خداوند درگذرنده و آمرزنده است .\r\n\r\nوجوب هجرت به دار الإسلام\r\nغير از آنچه ذكر شد نكاتى از اين دو آيه استفاده مىشود كه شايان دقّت است :\r\nنكتهء اوّل : وجوب هجرت از دار الكفر به دار الإسلام ، زيرا توبيخ ملائكه به عدم هجرت مبنى بر امر به زندگى مرفّهانه و اجتماع منزلى و مدنى نيست ، اينها امورى است كه مشترك بين مؤمنان و كافران است ؛ بلكه مبنى بر لزوم زندگى دينى و مذهبى است كه بتوان - در آن هجرت - به تكاليف الهيّه پرداخت . « 1 »\r\n\r\n\r\n","description":"","footnote":"\r\n( 1 ) در آيه 41 ، از سورهء 22 : الحجّ بعد از آنكه در آيات سابقهء بر آن خداوند اذن مقاتله و نبرد به افرادى كه مورد ستم واقع شده‌اند و بدون حقّ از خان و مانشان بيرون رانده شده و جلاى وطن نموده‌اند و ندايشان ربُّنا الله بوده است ، داده و حقّ تشكيل حكومت مستقلّ الهى را داده است ؛ أعمال آنانرا كه پايهء تشكيل چنين حكومتى است بيان ميفرمايد :  الَّذِينَ إِنْ مَكَّنَّاهُمْ فِي الْأَرْضِ أَقامُوا الصَّلاةَ وَ آتَوُا الزَّكاةَ وَ أَمَرُوا بِالْمَعْرُوفِ وَ نَهَوْا عَنِ الْمُنْكَرِ وَ لِلَّهِ عاقِبَةُ الْأُمُورِ . \r\nيعنى تشكيل حكومت اسلام حتماً بر اساس اقامهء نماز ( نماز فُرادى و جماعت و جمعه و عيد ) و ايتاء زكات و امر به معروف و نهى از منكر ، كه حتماً بايد بوسيلهء حاكم فقيه عادل صورت گيرد ، قرار خواهد گرفت .\r\n","page_name":" 69 ","page_number":69},
  {"content":"\r\n\r\nو چون ميدانيم كه دين اسلام دين جامع و كامل و كافلى است كه در آن ، امور اجتماعى و سياسى به نحو أحسن لحاظ شده ، و إجراء حدود و أحكام و اقامهء جمعه « 1 » و قضاء بين مسلمانان و سائر احكام\r\n\r\n\r\n","description":"","footnote":"\r\n( 1 ) 1 - يكى از فرائض الهيّه نماز جمعه است ، كه وجوب آن عينى تعيينى است براى تمام افراد تا روز قيامت ، مگر نُه طائفه كه استثناء شده‌اند : صبىّ و مجنون و عبد و مريض و مرأه و مسافر و أعمى و هِمّ و مَن كان علَى رأسِ فرسخَين .\r\nو ليكن بايد در جائى كه منعقد مىشود از هر طرف تا يك فرسخ نماز جمعهء ديگرى منعقد نشود ، و حتماً بايد اقامهء آن بوسيلهء امام يا منصوب از قِبَل امام به نصب شخصى يا نصب كلّى ، مانند ادلّهء ولايت فقيه صورت گيرد و گرنه حرام و بدعت و باطل است . ليكن اقامهء امام يا فقيه از شرائط وجوب ، مانند شرطيّت استطاعت نسبت به وجوب حجّ نيست بلكه از قبيل شرائط تحقّق و وجود است مانند شرطيّت طهارت نسبت به نماز .\r\nو بناءً على هذا بر جميع مكلّفين واجب است كه اين شرط را متحقّق كنند ؛ يعنى با تشكيل حكومت اسلام و امكان اقامهء امام يا حاكم شرع مطاع بدون خوف و تقيّه در جائى كه اقامهء حدود شرعيّه ممكن باشد و حاكم بدون پروا بتواند مصالح مسلمين را در خطبه بيان كند ، اين فريضهء الهيّه را بجاى آرند و از تركش كه موجب موبقهء مهلكه است بپرهيزند .\r\nپس در زمان عدم اقامهء اين نماز يك فريضهء مهمّ الهى عمداً ترك شده است ، و وعدهء خذلان دنيوى و عذاب اخروى داده شده است . غاية الامر چون بدون اقامهء مجتهد عادل مبسوط اليد تحقّق نمىپذيرد ، بايد مسلمانان به جهت تحقّق شرط وجود ، تشكيل حكومت اسلام دهند تا حاكم بتواند اقامه كند ، و اگر ندهند چون اقامهء آن براى فقيه ميسور نيست همه گناه كرده‌اند به جهت ترك واجب بر اساس ترك مقدّمهء آن ، چون ترك نماز به جهت ترك تحصيل طهارت .\r\nو اين حقير دربارهء وجوب عينى تعيينى نماز جمعه ، در دوران اقامت در نجف أشرف ، رساله‌اى نوشته‌ام كه شايان ملاحظه است .\r\n","page_name":" 70 ","page_number":70},
  {"content":"\r\n\r\nكلّيّهء آن ، كه بايد به توسّط حاكم شرع مُطاع صورت گيرد ، از اسَس اصيل و از دعائم لا ينفكّ آن است ، لذا براى امكان عمل نمودن به تكاليف شرعيّه از امر به معروف و نهى از منكر و سائر دستورات و آداب اجتماعيّه‌اى كه ذكر شد ، حتماً بايد مهاجرت نمود به چنين نقطه‌اى كه آن را در لسان شرع « دار الإسلام » گويند ، و يا به نقطهء ديگرى در روى زمين و تشكيل حكومت اسلام داد در آن نقطه به دست حاكم شرع مطاع .\r\n\r\nحرمت سكونت و توطّن در بلاد كفر\r\nنكتهء دوّم : حرمت سكونت و توطّن در بلاد كفر ، خواه شخص مسلمانِ متوطّنْ جزء تبعهء آنجا محسوب گردد يا نگردد ؛ چون بنا به فرض علَى كِلا التَّقديرَين امكان إتيان تكاليف الهيّه و اقامهء حدود و دائرهء امر به معروف و نهى از منكر در آنجا نيست و شخص مسلمان اگر تبعهء آنجا شود ، در تحت ولايت آنها قرار ميگيرد ؛ و اگر مقيم شود ، تحت حمايت و سرپرستى آنان .  وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا .  « 1 »\r\n« و هيچگاه خداوند مختصر راه سُلطه و تفوّق براى كافران نسبت\r\n\r\n\r\n","description":"","footnote":"\r\n( 1 ) ذيل آيه 141 ، از سورهء 4 : النّسآء\r\n","page_name":" 71 ","page_number":71},
  {"content":"\r\n\r\nبه مؤمنان قرار نخواهد داد . »\r\nو اگر گفته شود كه : سكونت و توطّن با وجود ولىّ شرع مطاع در آن اماكن امكان پذير است .\r\nدر جواب بايد گفت كه : حاكم شرع وقتى حكومت و ولايتش از طرف شارع امضاء شده است كه خود نيز در بلاد كفر سكونت نگزيده باشد ، و بر فرض توطّن قبلى بايد به دار الإسلام مهاجرت نموده باشد ؛ و بنابراين هميشه مقرّ ولايت حاكم و والى شرع بايد در دار الإسلام بوده باشد .\r\nآيه 72 از سورهء 8 : أنفال به روشنى اين مطلب را بازگو كرده است :\r\n إِنَّ الَّذِينَ آمَنُوا وَ هاجَرُوا وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ وَ الَّذِينَ آوَوْا وَ نَصَرُوا أُولئِكَ بَعْضُهُمْ أَوْلِياءُ بَعْضٍ وَ الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا وَ إِنِ اسْتَنْصَرُوكُمْ فِي الدِّينِ فَعَلَيْكُمُ النَّصْرُ إِلَّا عَلى قَوْمٍ بَيْنَكُمْ وَ بَيْنَهُمْ مِيثاقٌ وَ اللَّهُ بِما تَعْمَلُونَ بَصِيرٌ . \r\n« حقّاً آن كسانى كه ايمان آورده‌اند و هجرت نموده‌اند و با مالهاى خود و جانهاى خود در راه خدا جهاد كرده‌اند ، و آن كسانى كه مؤمنين و مهاجرين و مجاهدين را مأوى و جا داده و يارى كرده‌اند ، بعضى از آنها ولىّ و سرپرست و صاحب اختيار بر بعض دگر خواهند بود . و امّا آن كسانى كه ايمان آورده‌اند و ليكن هجرت ننموده‌اند ، آنان هيچگونه ولايتى بر شما نخواهند داشت تا زمانى كه هجرت كنند . امّا اگر از\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nشما يارى خواستند در امور دينى خود در جنگ با كافران ، بر شما واجب و لازم است كه آنان را يارى دهيد ، مگر آنكه بين شما و آن كافران پيمان متاركهء جنگ بسته شده باشد كه در اين صورت برعهدهء شما چيزى نيست ؛ و خداوند به آنچه انجام ميدهيد بيناست » .\r\n\r\nاطفال مميّز مأمور هجرت به دارالإسلامند\r\nنكتهء سوّم : در آيه مباركهء اميد عفو براى مستضعفين ، با مردان و زنان ، أولاد آنها را نيز ضميمه نموده است :\r\n إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ  .\r\nيعنى بچّه‌ها نيز از رحمت الهيّه بهرمند ميگردند و اميد عفو براى آنان نيز خواهد بود ، و به قرينهء مقابله ، آن دسته از مستضعفينى كه امكان هجرت را داشته‌اند و هجرت نكرده‌اند و به جهنّم وارد شده و در آنجا مأوى خواهند گرفت ، نيز علاوه بر مردان و زنان شامل فرزندان آنان هم خواهد شد ؛ پس بنابراين فرزندان هم چون بالغان مورد توبيخ و شماتت و عقاب خواهند بود ، و گرنه ذكر آنان در اين آيه لغو خواهد بود ؛ چون اگر فرزندان مأمور به هجرت نباشند در هر حال مورد تكليف و خطاب قرار نمىگيرند ، چه براى آنها چاره و حيله براى هجرت ممكن باشد يا نباشد .\r\nو از اينجا استفاده مىشود كه فرزندانى كه به سنّ بلوغ نرسيده‌اند ولى داراى ادراك و تعقّل هستند (  لا يَسْتَطِيعُونَ حِيلَةً وَ لا يَهْتَدُونَ سَبِيلًا  ) و راهى براى مهاجرت خود مىيابند و به نيروى فهم و فكر خود حيله و چاره‌اى مىتوانند درست كنند ، بر آنها هم هجرت به دار الإسلام لازم است زيرا از جميع مواهبى كه خداوند به مؤمنان در\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nدار الإسلام عنايت فرموده است بهرمند ميگردند و از جميع ضررهائى كه در اقامت در دار الكفر متوجّه آنان خواهد شد مصون مىمانند .\r\nو اين معنى چقدر سازگار است با آنچه فقهاء ما رضوانُ اللهِ عليهم عنوان نموده‌اند كه : عبادت بچّه تمرين نيست ، بلكه عبادت او صحيح است و از ملاكات و فوائد و نتائج عبادت مانند بالغين بهرمند ميگردد و فقط قلم إلزام از او برداشته شده است ، و شارع حكيم نسبت به او تخفيفى قائل شده و شريعت سَمحهء سَهله مراعات حال او را نموده است .\r\nو نتيجهء برداشته شدن قلم الزام در تكاليف و باقى بودن اصل ممدوحيّت يا منكريّتِ فعل ، اين مىشود كه تمام واجباتِ بالغين براى آنها مستحبّ و تمام محرّماتِ بالغين براى آنها مكروه ميگردد ؛ علاوه بر آنكه مستحبّات و مكروهاتِ بالغين براى آنها به حال خود باقى مانده و به عنوان مستحبّ و مكروه مورد خطاب الهى قرار ميگيرند .\r\nو البتّه معناى برداشته شدن قلم تكليف الزامى نسبت به اطفال ، آن نيست كه آنان در هر گونه گناهى آزاد و مجاز باشند ؛ بلكه آن درجه از تأكيد و تشديدى كه دربارهء بالغين است نسبت به آنها نيست .\r\nو بر همين اساس اگر طفل مميّزى دزدى كند يا زنا كند يا بعضى از محرّمات ديگر را بجا آورد ، گرچه حكومت اسلام بر او حدّ جارى نمىسازد ليكن او را تعزير مىكنند ، و حاكم شرع به مقدار نظر و بصيرت و صلاحديد خود از يك تا بيست و پنج تازيانه ميتواند به او\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nبزند .\r\nشيخ صدوق در كتاب « خصال » روايت مىكند از حسن بن محمّد ابن سَكونى از حَضرمى از إبراهيم بن أبى معاويه از پدرش از أعمش از ابن ظَبيان ، قال :\r\nأُ تِىَ عُمَرُ بِامْرَأَةٍ مَجْنُونَةٍ قَدْ زَنَتْ فَأَمَرَ بِرَجْمِهَا ، فَقَالَ عَلِىٌّ عَلَيْهِ السَّلَامُ : أَ مَا عَلِمْتَ أَنَّ الْقَلَمَ يُرْفَعُ عَنْ ثَلَاثَةٍ : عَنِ الصَّبِىِّ حَتَّى يَحْتَلِمَ وَ عَنِ الْمَجْنُونِ حَتَّى يُفِيقَ وَ عَنِ النَّائِمِ حَتَّى يَسْتَيْقِظَ . « 1 »\r\n« گفت : زنى را كه ديوانه بود و زنا كرده بود نزد عُمَر آوردند و عمر فرمان داد او را رَجم ( سنگسار ) كنند ، حضرت أمير المؤمنين عليه السّلام به عمر فرمودند : مگر نميدانى كه قلم تكليف از سه طائفه برداشته شده است : از طفل تا زمانى كه محتلم شود ، و از ديوانه تا زماني كه إفاقه پيدا كند و به عقل آيد ، و از آدم خواب تا زماني كه بيدار شود . »\r\nپس بر طفل نابالغ حدّ شرعى اجراء نمىشود ولى بايد حاكم او را تعزير كند .\r\nو پس از ظهور تنافى بين آيه وَ الْوِلْدَانِ كه از آن استفادهء وجوب هجرتِ فرزندان به دار الإسلام مىشود ، و بين اجماع ادّعا شده و رواياتى كه دلالت دارد بر عدم الزام تكليف نسبت به فرزندان غير بالغ ؛ بنا به قواعد اصوليّه ، چون آيه شريفه اختصاص به مورد مهاجرت\r\n\r\n\r\n","description":"","footnote":"\r\n( 1 ) « وسائل الشّيعة » ج اوّل - بهادرى ، كتابُ الطّهارة ، باب 4 : اشتراط التّكليف بِالوُجوب و التَّحريم بِالاحتلام ، ص 8\r\n","page_name":" 75 ","page_number":75},
  {"content":"\r\n\r\nدارد و اين روايات عموميّت دارد نسبت به اين مورد و سائر موارد ، بايد آيه شريفه را به عنوان مخصِّص مقدّم داشت و آن اجماع مدّعى و روايات وارده را تخصيص داد به سائر موارد تكليف غير از امر به هجرت .\r\nو شايد سرّ اين مطلب ، أهمّيّت هجرت است كه تا اين اندازه نسبت بدان اهتمام شده و شارع مقدّس حتّى نسبت به اطفال غير بالغ نيز رضا نميدهد كه در دار الكفر درنگ كنند .\r\n\r\nاستثناء مستضعفين در صورت عدم قدرت بر چاره و راه فرار است\r\nنكتهء چهارم : در آيه مباركهء استثناء مستضعفينِ از مردان و زنان و فرزندان ، خصوصيّت حال آنها بيان شده است و آن خصوصيّت عدم قدرت بر چاره و عدم راه يافتن بر راه فرار است :\r\n لا يَسْتَطِيعُونَ حِيلَةً وَ لا يَهْتَدُونَ سَبِيلًا . \r\nيعنى : « آن مردان و زنان و فرزندانى كه از خصوصيّتِ حال آنها اين باشد كه نتوانند براى خود چاره‌اى استوار كنند و راه نيابند به راهى كه آنها را نجات دهد . »\r\nو علماء گفته‌اند : تَعْليقُ الْحُكْمِ عَلَى الْوَصْفِ مُشْعِرٌ بِالْعِلّيَّةِ .\r\nاگر حكمى را بر موضوعى بياورند و آن را مترتّب كنند بر وصفى و صفتى ؛ اين تعليق و ترتيب دلالت دارد بر آنكه علّتِ حكم همان وصف و صفتى است كه بيان شده است .\r\nمثلًا اگر بگويند : بپرهيز از مردانى كه مرض مسرى دارند ، چون وجوب پرهيز از مردان بطور مطلق نبوده بلكه مختصّ به مردانى كه داراى مرضِ مسرى هستند مىباشد ، لذا از اين جمله استفاده مىشود\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nكه علّت حكم به وجوب پرهيز ، همان داشتن مرض مسرى است .\r\nو بنابر اين استفادهء علّيّتِ حكم ، ميگويند : بايد انسان از هر كس كه مرض مسرى دارد بپرهيزد خواه مرد باشد يا زن .\r\nو نتيجه در آيه مورد بحث اين مىشود كه : بطور كلّى هر مرد و زن و فرزندى كه نتواند براى خود چاره‌اى برقرار كند ، و راه نيابد به راهى كه او را نجات دهد ، آنها از مؤاخذهء فرشتگان و ورود در جهنّم مصون و اميد عفو پروردگار بر آنان خواهد بود ، خواه از مستضعفين باشند يا غير از مستضعفين .\r\n\r\nكسانى كه به مناط عفو دربارهء مستضعفين ملحق به آنانند\r\nو محصَّل مطلب آنكه : گروهى از مردم هم كه مورد ظلم و تعدّى مستكبرين قرار نگيرند و در دار الإسلام بسر برند و عنوان استضعاف بر آنان منطبق نگردد ، اگر مردمى باشند از زنان و مردان و فرزندانى كه راهى براى ادراك حقائق و معنويّات پيدا نمىكنند و چاره‌اى براى وصول به احكام الهيّه و معارف حقّه نمىيابند ، آنان نيز از ورود در جهنّم مصون و مورد عفو الهى واقع خواهند شد .\r\nمثلًا اگر فرض شود اطفالى از سنّ كودكى در دامان پدر و مادر كافر پرورش يابند و دائماً مورد تلقين سوء والدين خود قرار گرفته مطالبى را به عكسِ جهت حقيقت به آنها القاء كنند ، مثلًا پيغمبر اسلام را از اوّل بد معرّفى نمايند ، و قرآن را كتاب تحريف شده و غير قابل عمل بدانند ، و اين كودكان كه خود نيز زبان عربى نميدانند تا در سنّ رشد مستقلًّا بدان مراجعه كنند ، و از وهلهء نخستين ، وجود مسجد در دل آنان حكم بتكده را به خود گرفته ، و رسول الله را\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nمخالف و معاند انبياء و مرسلين پنداشته‌اند و دين حنيف اسلام را دين اعوجاج تلقّى كرده‌اند ؛ و بطورى اين تلقينات در ذهن آنان رسوخ نموده است كه ابداً احتمال خلاف آن را نميدهند تا لا أقلّ در صدد تحقيق برآيند و بالنّتيجه از كاروان اسلام دور افتاده‌اند ، ولى ذاتاً مردم مفسدى نبوده و اگر حقيقت كما هو حقُّه بر آنها القاء ميشده است مىپذيرفته‌اند .\r\nو يا مثلًا اطفالى از سنّ كودكى در دامان پدر و مادر سُنّى مذهب واقع شده و پيوسته بدانها تلقين خلاف شده است بطوريكه در سويداى دل خود احتمال حقّانيّت مذهب تشيّع را نميدهند و آنقدر فكر و عقل و هوش هم ندارند كه در اثر برخورد با عالِم شيعى از او استفاده كنند ؛ يا چنان ذهن آنها مشوب شده كه صد در صد آنها را باطل دانسته و احتمال واقعيّت در آنها نميدهند ، و در كانون انديشه و مخزن علوم و تفكّرات ذهنى خود ، برگردانندگان مسير تاريخ اسلام را ، برقرار كنندهء تاريخ حقيقى اسلام پنداشته‌اند ؛ اين افراد نيز اگر عنوان انكار در وجودشان نباشد بطوريكه اگر چهرهء حقيقى تشيّع را به آنها بنمايانند ، به مكتب و مذهب تشيّع - كه مجسّم كنندهء اسلام راستين است - بگروند ، آنان نيز مورد عفو و رحمت حضرت أحديّت واقع و از دخول در جهنّم مأمون خواهند بود .\r\nغالب اين افراد را مردم عامّى از مردان و زنان و فرزندان تشكيل ميدهند ، خصوصاً اگر داراى عقل متين و انديشهء استوار نباشند و از گروه مردم ساده لوح و پاك دل قرار گيرند .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nولى احياناً ممكن است كه بسيارى از مردان و رجال عالِم و انديشمند از اين خطر مصون نبوده و با وجود كثرت مطالعات و تتبّع بسيار ، در عين حال به جهت رسوخ همان تلقينات پدر و مادر و معلّم و محيط تا آخر عمر در همان بيغولهء انزوا اسير و اين تلقينات چون سدّ سكندر بين آنان و بين ادراك واقعيّات حجاب گردد .\r\nعنوان  لا يَسْتَطِيعُونَ حِيلَةً وَ لا يَهْتَدُونَ سَبِيلًا  اگر دربارهء آنان صدق كند و در عين حال افراد منكر و متجرّى و معاند نباشند ، بطوريكه اگر حقيقت نبوّت يا ولايت را بفهمند فوراً سر تسليم و خضوع و اطاعت فرود آورند ، آنان نيز مورد عفو قرار خواهند گرفت .\r\nو در اين باره علاوه بر آنچه ذكر كرديم كه تمام تكاليف الهيّه مشروط به علم و قدرت است ، رواياتى از ائمّهء معصومين صلواتُ الله و سلامُه عليهم أجمَعين وارد شده است كه ما به عنوان نمونه بعضى از آنها را ذكر مىكنيم :\r\n\r\nتعيين مستضعفين در روايات\r\n1 - در كتاب « كافى » مرحوم كلينى با سه سند متّصل ، و در « معانى الاخبار » مرحوم صدوق با يك سند متّصل ، و در « تفسير عيّاشى » مرفوعاً همگى روايت مىكنند از زراره از حضرت أبى جعفر امام محمّد باقر عليه السّلام كه چون زراره از معناى مستضعف سؤال كرد حضرت در جواب گفتند :\r\nهُوَ الَّذِى لَا يَسْتَطِيعُ حِيلَةً إلَى الْكُفْرِ فَيَكْفُرَ وَ لَا يَهْتَدِى سَبِيلًا إلَى الإيمَانِ ، لَا يَسْتَطِيعُ أَنْ يُؤْمِنَ وَ لَا يَسْتَطِيعُ أَنْ يَكْفُرَ ؛ فَهُمُ الصِّبْيَانُ وَ مَنْ كَانَ مِنَ الرِّجَالِ وَ النِّسَاءِ عَلَى مِثْلِ عُقُولِ الصِّبْيَان\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمَرْفُوعٌ عَنْهُمُ الْقَلَمُ . « 1 »\r\nزراره ميگويد : از حضرت أبو جعفر عليه السّلام دربارهء مستضعفين سؤال كردم .\r\nحضرت فرمودند : « مستضعف كسى است كه قدرت تفكّر و انديشه‌اى ندارد كه با آن راه كفر را انتخاب كند ، و قدرت تعقّل و انديشهء صحيح را هم ندارد كه با آن بسوى ايمان رهبرى شود ، در توان او نيست كه ايمان آورد و در توان او نيست كه كافر گردد ؛ پس بنابراين مستضعفين عبارتند از بچّه‌ها و آن دسته از مردان و زنانى كه قدرتِ تفكّرى آنها مانند كودكان است ، كودكانى كه قلم تكليف الهى از آنها برداشته شده است . »\r\n2 - و در « معانى الاخبار » با سند متّصل خود ، و در « تفسير عيّاشى » هر دو روايت مىكنند از سليمان بن خالد كه ميگويد : راجع به مستضعفين از حضرت باقر عليه السّلام پرسش كردم . حضرت فرمود :\r\nالْبَلْهَاءُ فِى خِدْرِهَا وَ الْخَادِمُ ، تَقُولُ لَهَا : صَلِّى فَتُصَلِّى ، لَا تَدْرِى إلَّا مَا قُلْتَ لَهَا ، وَ الْجَلِيبُ الَّذِى لَا يَدْرِى إلَّا مَا قُلْتَ لَهُ\r\n\r\n\r\n","description":"","footnote":"\r\n( 1 ) « اصول كافى » جلد دوّم ، ص 404 ؛ و « معانى الاخبار » ص 201 ؛ و « تفسير عيّاشى » جلد اوّل ، ص 268 و 269 و لا يخفى آنكه : علىّ بن إبراهيم اين روايت را در تفسيرش با سند متّصل خود از ابن طيّار از حضرت باقر عليه السّلام روايت مىكند ، و سند اين روايت غير از دو سند روايتى است كه كلينى در « كافى » اين روايت را به دو سند از او نقل مىكند . ( « تفسير قمّى » طبع سنگى ، ص 137 )\r\n","page_name":" 80 ","page_number":80},
  {"content":"\r\n\r\nوَ الْكَبِيرُ الْفَانِى ، وَ الصَّبِىُّ الصَّغِيرُ ؛ هَؤُلَاءِ الْمُسْتَضْعَفُونَ .\r\nوَ أَمَّا رَجُلٌ شَدِيدُ الْعُنُقِ جَدِلٌ خَصِمٌ يَتَوَلَّى الشِّرَى وَ الْبَيْعَ لَا تَسْتَطِيعُأَنْ تَغْبُنَهُ فِى شَىْءٍ ، تَقُولُ : هَذَا مُسْتَضْعَفٌ ؟ لَا وَ لَا كَرَامَةٌ . « 1 »\r\n« منظور از مستضعفين افراد كوتاه فكر و قاصرى هستند كه از خود انديشهء استقلالى نداشته و تابع امر و نهى آمران و ناهيان‌اند ، مانند زن كوتاه فكرى كه در پشت پردهء منزل خود نشسته و خادمى كه به كارهاى منزل اشتغال دارد ، اگر تو به آن زن بگوئى : نماز بخوان ، نماز ميخواند و چيزى از آن نمىفهمد مگر همين امرى كه تو به او نموده‌اى . و مانند كسى را كه از راه دور دست و شهر ديگر آورده‌اى چيزى غير از آنچه به او بگوئى نمىفهمد ، و مانند پيرمرد فرتوت كه از كار افتاده ، و مانند طفل صغير ؛ اينان مستضعفين هستند .\r\nو امّا آن مردى كه استوار است و با فكر و تعقّل صحيح به مجادله مىپردازد و در مقام محاجّه و خصومت بر مىآيد و خود متصدّى امور خود از خريد و فروش ميگردد و حتّى تو نمىتوانى به هيچ وجه من الوجوه در معامله با او ، او را مغبون كنى ، چگونه ميتوانى به چنين مردى مستضعف بگوئى ؟ نه ، چنين نيست و با اين اطلاقِ مستضعف بر او نمودن سزاوار تحسين و آفرين نيستى ! »\r\n3 - در « كافى » با سلسلهء سند متّصل خود روايت مىكند از\r\n\r\n\r\n","description":"","footnote":"\r\n( 1 ) « معانى الاخبار » ص 203 ؛ و « تفسير عيّاشى » ج اوّل ، ص 270 ؛ و در آنجا لفظ تَغْبُنَهُ را تُعينَهُ ضبط كرده است ؛ و شايد لفظ تَغبنه أنسب باشد .\r\n","page_name":" 81 ","page_number":81},
  {"content":"\r\n\r\nعليّ بن سُوَيد از حضرت أبى الحسن موسى بن جعفر عليهما السّلام :\r\nقَالَ : سَأَلْتُهُ عَنِ الضُّعَفَآءِ ، فَكَتَبَ إلَىَّ : الضَّعِيفُ مَنْ لَمْ تُرْفَعْ إلَيْهِ حُجَّةٌ ، وَ لَمْ يَعْرِفِ الاخْتِلَافَ ؛ فَإذَا عَرِفَ الاخْتِلَافَ فَلَيْسَ بِمُسْتَضْعَفٍ . « 1 »\r\n« علىّ بن سويد ميگويد : دربارهء ضعفاء از حضرت موسى بن جعفر عليهما السّلام سؤال كردم .\r\nدر جواب من نوشتند : ضعيف كسى است كه حجّت و دليل در نزد او اقامه نكنند و اختلاف در بين مذاهب را نشناسد ؛ امّا كسى كه به مواقع اختلاف عارف باشد او مستضعف نيست . »\r\nو نظير اين روايت را در مفاد و معنى صدوق در « معانى الاخبار » با سند خود از مردى از اصحاب ما ، و عيّاشى در تفسير خود از أبو بصير و هر دو از حضرت صادق عليه السّلام روايت كرده‌اند . « 2 »\r\n4 - در « معانى الاخبار » با سند متّصل خود و در « تفسير عيّاشى » مرفوعاً هر دو از سليمان بن خالد روايت مىكنند :\r\nقَالَ : سَأَلْتُ أَبَا عَبْدِ اللهِ عَلَيْهِ السَّلَامُ عَنْ قَوْلِ اللهِ عَزّ وَ جَلَّ :  إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ  .\r\nقَالَ : يَا سُلَيْمَانُ ! فِى هَؤُلَاءِ الْمُسْتَضْعَفِينَ مَنْ هُوَ أَثْخَنُ رَقَبَةً مِنْكَ ؛ الْمُسْتَضْعَفُونَ قَوْمٌ يَصُومُونَ وَ يُصَلُّونَ تَعِفُّ بُطُونُهُمْ وَ فُرُوجُهُمْ لَا يَرَوْنَ أَنَّ الْحَقَّ فِى غَيْرِنَا ءَاخِذِينَ بِأَغْصَانِ الشَّجَرَةِ .\r\n\r\n\r\n","description":"","footnote":"\r\n( 1 ) « اصول كافى » جلد دوّم ، ص 406\r\n( 2 ) « معانى الاخبار » ص 200 ؛ و « تفسير عيّاشى » جلد اوّل ، ص 268\r\n","page_name":" 82 ","page_number":82},
  {"content":"\r\n\r\nفَأُولَئِكَ عَسَى اللهُ أَنْ يَعْفُوَ عَنْهُمْ إذَا كَانُوا ءَاخِذِينَ بِالأَغْصَانِ وَ إنْ لَمْ يَعْرِفُوا أُولَئِكَ فَإنْ عَفَا عَنْهُمْ فَبِرَحْمَتِهِ ، وَ إنْ عَذَّبَهُمْ فَبِضَلَالَتِهِمْ عَمَّا عَرَّفَهُمْ . « 1 »\r\n« سليمان ميگويد : از حضرت صادق عليه السّلام راجع به مستضعفين سؤال كردم و از تفسير آيه مباركه استعلام نمودم .\r\nحضرت فرمود : اى سليمان ! ( مراد از مستضعف كسى نيست كه بنيه‌اش ضعيف و مزاجش عليل باشد ) در بين گروه مستضعفين افرادى هستند كه گردن آنها از گردن تو سطبرتر و قوىتر است .\r\nبلكه مراد از مستضعفين گروهى هستند كه نماز ميخوانند و روزه مىگيرند و عفّت شكم و عفّت فرج دارند و معتقد نيستند كه حقّ در غير ماست ( يعنى مانند ناصبين يا مقصّرين ، كه از روى عناد يا جحود و انكار با ما مخالفت دارند ، نيستند بلكه اعتقاد آنان به غير ما سطحى است . )\r\nاينان گرچه درخت ولايت را ترك گفته‌اند ، ليكن به شاخه‌هائى از آن چنگ زده‌اند .\r\nو به همين جهتِ دستاويزىِ آنان به شاخه‌هائى از ولايت ، اميد است كه مورد عفو خدا واقع شوند و اگرچه اهل ولايت و معرفت نيستند .\r\nاگر خداوند از آنان درگذرد به رحمت خود بوده ، و اگر آنها را عذاب كند بر اساس ضلالت و گمراهى آنهاست از آن مقدار معرفتى\r\n\r\n\r\n","description":"","footnote":"\r\n( 1 ) « معانى الاخبار » ص 202 ؛ و « تفسير عيّاشى » جلد اوّل ، ص 270\r\n","page_name":" 83 ","page_number":83},
  {"content":"\r\n\r\nكه خداوند به آنها داده است . »\r\n5 - در « معانى الاخبار » با سند متّصل خود روايت مىكند از عبد الغفّار الجازى : عَنْ أَبِى عَبْدِ اللهِ عَلَيْهِ السَّلَامُ إنَّهُ ذَكَرَ :\r\nأَنَّ الْمُسْتَضْعَفِينَ ضُرُوبٌ يُخَالِفُ بَعْضُهُمْ بَعْضًا ، وَ مَنْ لَمْ يَكُنْ مِنْ أَهْلِ الْقِبْلَةِ نَاصِباً فَهُوَ مُسْتَضْعَفٌ . « 1 »\r\nالجازى ميگويد : حضرت امام جعفر صادق عليه السّلام اين‌طور يادآور شدند كه :\r\n« مستضعفين يك صنف واحد يا گروه مشخّصى نيستند بلكه به اصناف مختلفى تقسيم ميشوند كه بعضى از آنها با بعضى ديگر مختلف هستند .\r\nو هر كس كه از اهل قبله بوده باشد و با ائمّهء طاهرين دشمنى نداشته باشد او مستضعف است » .\r\n\r\nعامّه كه عداوت با خدا و أهل بيت نداشته باشند بالاخره اهل نجاتند\r\n6 - در « خصال » شيخ صدوق با سند متّصل خود روايت مىكند از محمّد بن فُضَيل رِزقىّ از حضرت امام جعفر صادق عليه السّلام از پدرش از جدّش از حضرت أمير المؤمنين عليه السّلام كه فرمودند :\r\nإنَّ لِلْجَنَّةِ ثَمَانِيَةَ أَبْوَابٍ : بَابٌ يَدْخُلُ مِنْهُ النَّبِيُّونَ وَ الصِّدِّيقُونَ ، وَ بَابٌ يَدْخُلُ مِنْهُ الشُّهَدَاءُ وَ الصَّالِحُونَ ، وَ خَمْسَةُ أَبْوَابٍ يَدْخُلُ مِنْهَا شِيعَتُنَا وَ مُحِبُّونَا .\r\n[ إلَى أَنْ قَالَ عَلَيْهِ السَّلَامُ : 
  ] وَ بَابٌ يَدْخُلُ مِنْهُ سَائِرُ الْمُسْلِمِينَ مِمَّنْ شَهِدَ أَنْ لَا إلَهَ إلَّا اللهُ ، وَ لَمْ يَكُنْ فِى قَلْبِهِ مِقْدَارُ ذَرَّةٍ مِنْ بُغْضِنَا\r\n\r\n\r\n","description":"","footnote":"\r\n( 1 ) « معانى الاخبار » ص 200\r\n","page_name":" 84 ","page_number":84},
  {"content":"\r\n\r\nأَهْلَ الْبَيْتِ [ عَلَيْهِمُ السَّلَامُ . 
  ] « 1 »\r\n« براى بهشت هشت در است : يك در ، درى است كه از آن پيامبران و صدّيقان وارد آن ميگردند ، و يك درِ ديگر ، درى است كه از آن شهيدان و صالحان داخل ميشوند . و پنج در ديگر است كه از آنها شيعيان ما و محبّان ما وارد ميگردند .\r\nتا آنكه فرمود : و يك در ديگر هست كه از آن سائر مسلمانان ، كه گوينده و شهادت دهندهء به توحيد و لا إله إلّا الله هستند و در دل آنها به اندازهء سنگينى يك ذرّه از عداوت ما اهل بيت نباشد ، داخل ميشوند . »\r\nشاهد بر اينكه خلود در جهنّم اختصاص به معاندين اهل بيت عليهم السّلام دارد بر خلاف سائر اصناف از عامّه و كفّار ، كه در دل آنها عداوت با حقّ و حقيقت و اهل حقّ نيست و بناى جحود و استكبار و سركشى را در مقابل خدا و اولياء خدا ندارند ، بلكه گرايش آنها به مكتب عامّه از اهل تسنّن يا به مكتب كفر مبنى بر عدم طلوع حقّ و ظهور واقعيّت بر آنها بوده است ، روايت مفصّلى است كه سُلَيْم بن قيْس هِلالىّ كوفىّ در كتاب خود از حضرت أمير المؤمنين عليه السّلام روايت مىكند ؛ پس از آنكه حضرت فرقه‌ها را به هفتاد و سه فرقه تقسيم ميكنند كه يك فرقه از آنان در بهشت و هفتاد و دو فرقه در جهنّم هستند ، و از اين هفتاد و سه فرقه سيزده فرقه به محبّت اهل بيت منتحل شده كه فقط يك دسته از آنها اهل نجات و دوازده\r\n\r\n\r\n","description":"","footnote":"\r\n( 1 ) « خصال » بابُ الثّمانية ، ج 2 ، ص 407 و 408\r\n","page_name":" 85 ","page_number":85},
  {"content":"\r\n\r\nفرقهء ديگر اهل آتشند ؛ حضرت ميفرمايند :\r\n\r\nمراد از فرقهء ناجيه از ميان هفتاد و سه فرقه\r\nامّا فرقهء ناجيهء راه يافتهء مؤمنهء مُسلِمهء توفيق يافتهء ارشاد كننده همان يك فرقه ايست كه به من گرويده و أوامر مرا گردن نهاده و برابر فرمان من تسليم شده و از دشمنان من بيزارى جسته ، دوست من و مبغض دشمن من گرديده و حقّ مرا و امامت مرا و وجوب طاعت مرا از كتاب خدا و سنّت پيامبرش فهميده باشد . پس هيچگونه شكّ و ترديد در دل او پيدا نشود ، چون خدا دل او را به نور معرفت ما و معرفت حقّ ما منوّر فرموده و به فضل خود آن فرقه را معرفت داده و الهام بخشيده ، و مقدّرات آن را در دست گرفته تا اينكه داخل در شيعيان ما نموده است ، تا به سرحدّى كه قلبش به ولايت ما مطمئن شده و به درجه‌اى از يقين رسيده كه أبداً مخلوط با شكّ و ترديد نباشد ؛ يقين به اينكه من و اوصياى من تا روز قيامت راه يافتگان و راهبران هستيم و آن كسانى هستيم كه خداوند در بسيارى از آيات قرآنش ، ما را با خودش و پيامبرش يك جا ذكر فرموده است ، و ما را به مقام طهارت و عصمت رسانيده و از گواهان بر خلقش قرار داده و حجّت خود در روى زمين فرموده است ، و ما را خزانه دار مقام علم خود و معدن حكمت خود و ترجمان وحى خود قرار داده است ، و ما را قرين با قرآن و قرآن را قرين با ما قرار داده ، بطوريكه قرآن نمىتواند از ما جدا شود و ما نيز نمىتوانيم از قرآن جدا شويم تا در كنار حوض كوثر بر رسول خدا وارد شويم و خود رسول خدا بر اين حقيقت گواهى داده است .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nو تنها اين فرقهء واحده از هفتاد و سه فرقه ، آنانند كه از آتش و تمام اقسام ضلالت‌ها و شبهه‌ها رهائى يافته ، و ايشانند كه حقّاً از اهل بهشتند ، و آنها هفتاد هزار نفرند كه بدون حساب داخل در بهشت ميگردند .\r\nو تمام اقسام هفتاد و دو فرقهء ديگر در تحت عنوان واحدى قرار گرفته ، و خاصيّت مشخّصى دارند كه آنها را با هم مشترك نموده است . و آن جهت اشتراك اين است كه آنان متديّن به دين غير حقّ هستند ، و دين و آئين شيطان را يارى مىكنند و از إبليس و پيروان او تلقّى مىنمايند ، و آنها دشمنان خدا و دشمنان رسول خدا و دشمنان مؤمنين هستند ، و بدون حساب يكسره داخل در جهنّم ميشوند .\r\nآنان از خدا و رسول الله بيزارند و شرك به خدا آورده و كفر ورزيده‌اند و ناخود آگاه به عبادت غير خدا درآمده و چنين مىپندارند كه كار خوبى مىكنند .\r\nو در روز قيامت سوگند ياد مىكنند كه : قسم به خدا كه پروردگار ماست ، ما در دنيا مشرك نبوده‌ايم ؛ و براى خدا قسم ميخورند به همان طريقى كه براى شما قسم ياد مىكنند ، و چنين گمان مىكنند كه داراى شأن و موقعيّتى هستند ، آگاه باشيد كه آنان از دروغگويانند . « 1 »\r\nسُلَيْم بن قَيس ميگويد ؛ در اينجا به حضرت أمير المؤمنين عليه السّلام گفتند :\r\n\r\n\r\n","description":"","footnote":"\r\n( 1 ) آيه 18 ، از سورهء 58 : المجادلة :  يَوْمَ يَبْعَثُهُمُ اللَّهُ جَمِيعاً فَيَحْلِفُونَ لَهُ كَما يَحْلِفُونَ لَكُمْ وَ يَحْسَبُونَ أَنَّهُمْ عَلى شَيْءٍ أَلا إِنَّهُمْ هُمُ الْكاذِبُونَ . \r\n","page_name":" 87 ","page_number":87},
  {"content":"\r\n\r\nحال كسانى كه توقّف نموده‌اند ، دشمنى و خصومت با شما نكرده و مرتكب جرم و گناهى دربارهء شما نشده‌اند ، و كينه و عداوت شما را در دل نگرفته‌اند و در تحت ولايت شما در نيامده و از دشمنان شما نيز بيزارى نجسته‌اند ، و گفتارشان اين است كه : « ما نمىدانيم و حقيقت بر ما مكشوف نشده است . » و در اين گفتار صادق هستند ، چيست ؟\r\nأمير المؤمنين عليه السّلام در پاسخ گفتند : اين فرقه‌اى را كه شما توصيف كرديد جزء آن هفتاد و سه فرقه نيستند ، بلكه خارج از آنانند .\r\nمراد رسول الله صلّى الله عليه و آله از آن هفتاد و سه فرقه ، فرقه‌هائى هستند كه هر كدام عَلَم خود را برافراشته و خود را مشهور و مردم را به دين و آئين خود دعوت مىكنند و داراى شخصيّت و ارادهء استقلالى هستند .\r\nيك فرقه از آنان متديّن به دين خدا ، و هفتاد و دو فرقه از آنها متديّن به دين شيطانند و دوستى و ولايت شيطان و پيروان او را در سر مىپرورند و از مخالفين او برائت و بيزارى ميجويند .\r\nاينها افرادى هستند كه يا در بهشت بدون حساب و يا در دوزخ بدون حساب داخل ميشوند .\r\nامّا كسانى كه خداوند را به يگانگى بشناسند و به رسول الله صلّى الله عليه و آله و سلّم ايمان آورند و هر يك از آنان به ضلالت و گمراهى دشمنان ما معرفت پيدا نكرده و دست نيافته است ، و نيز به عداوت و دشمنى با ما دست نيازيده است و در شريعت بدعتى\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nنگذارده ، حرامى را حلال و حلالى را حرام نكرده است ، و به تمام آنچه تمام امّت اتّفاق كرده و اختلافى ننموده‌اند كه خداوند عزّ و جلّ به آن امر فرموده است اخذ نموده ، و از تمام آنچه جميع امّت اتّفاق كرده‌اند كه خداوند نهى فرموده است خوددارى كرده است ، و بطور كلّى دخالتى در شريعت خدا نكرده چيزى را از جاى خود تغيير نداده و حلال و حرام نكرده و در عين حال حقّ و ولايت دستگير او نشده است ، و هر چيزى را كه نمىدانسته علمش را به خدا واگذار كرده و از خود فتوى و رأيى بر خلاف واقع نداشته ؛ پس اين چنين شخصى از اهل نجات است .\r\nو اين طبقه در ميان جماعت مؤمنان و مشركان اكثريّت مردم را تشكيل ميدهند ، و اعظم طبقات خلقند و حساب در روز پاداش و ميزان و اعراف از آنان است ، و نيز جهنّمىهائى كه به بركت شفاعت پيمبران و فرشتگان و مؤمنان از دوزخ خارج شده و نجات مىيابند ، اين كسانند و لذا آنها را جهنّمى گويند .\r\nامّا مؤمنين نجات پيدا نموده و بدون حساب وارد در بهشت برين مىشوند ، آنها حساب ندارند .\r\nو ليكن حساب ، اختصاص به همين طبقه‌اى دارد كه ذكر شد ، خواه از مؤمنان باشند و خواه از مشركان و يا از كفّارى كه اسلام تأليف دل آنها را نموده است ، و يا از گناهكاران باشند و يا از كسانى كه عمل صالح و زشت را در هم آميخته و با هم به جا آورده‌اند ، و يا از مستضعفينى كه قدرت و توان حيله از ورود در ملّت كفر را ندارند و\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nراهى هم براى هدايت نيافته‌اند كه از مؤمنان عارفان گردند .\r\nاصحاب أعراف اينانند ، و اينانند كه مورد مشيّت حضرت احديّت هستند : اگر آنان را در آتش داخل كند ، در اثر تجاوز و گناه آنها بوده است و اگر از گناه آنان درگذرد ، بر اساس مقام رحمت خود بوده است . « 1 »\r\nو بر همين اصل منطقى و عقلى ، پروردگار عظيم الشّأن در قرآن كريم خلودِ در آتش دوزخ و حَبط اعمال و استدراج و بسيارى از عواقب وخيم را اختصاص به كسانى داده است كه نه تنها كافرند ، بلكه تكذيب آيات الهيّه را مىنمايند ؛ و علّت مهمّ خلود آنان در دوزخ انكار و استكبار و تكذيب نمودن آيات حقّ است ، نه تنها نفس كفر .\r\n\r\nعقاب دائمى اختصاص به مكذّبين دارد\r\n وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ النَّارِ هُمْ فِيها خالِدُونَ .  « 2 »\r\n وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ النَّارِ خالِدِينَ فِيها وَ بِئْسَ الْمَصِيرُ .  « 3 »\r\n« و آن كسانى كه كفر ورزند و آيات ما را تكذيب كنند ، آنان مصاحب آتشند و در آتش بطور جاودان مىمانند ( و بد بازگشتى است . » )\r\n\r\n\r\n","description":"","footnote":"\r\n( 1 ) كتاب « سُليم بن قَيس » طبع نجف ، ص 96 تا ص 98\r\n( 2 ) آيه 39 ، از سورهء 2 : البقرة\r\n( 3 ) آيه 10 ، از سورهء 64 : التّغابن\r\n","page_name":" 90 ","page_number":90},
  {"content":"\r\n\r\n وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ .  « 1 »\r\n« و كسانى كه كافر شوند و تكذيب آيات ما را بنمايند ، آنان مصاحبان دوزخ خواهند بود . »\r\n إِنَّ الَّذِينَ كَذَّبُوا بِآياتِنا وَ اسْتَكْبَرُوا عَنْها لا تُفَتَّحُ لَهُمْ أَبْوابُ السَّماءِ وَ لا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ وَ كَذلِكَ نَجْزِي الْمُجْرِمِينَ .  « 2 »\r\n« كسانى كه تكذيب آيات ما را بنمايند و از قبول آن استكبار و بلندمنشى بنمايند ، درهاى آسمان به روى آنان باز نخواهد شد و داخل در بهشت نميگردند تا آن وقتى كه شتر در سوراخ سوزن داخل شود ، و اين‌طور ما مجرمان را جزا خواهيم داد . »\r\n وَ الَّذِينَ كَذَّبُوا بِآياتِنا وَ اسْتَكْبَرُوا عَنْها أُولئِكَ أَصْحابُ النَّارِ هُمْ فِيها خالِدُونَ  . « 3 »\r\n« كسانى كه تكذيب آيات ما را بنمايند و از قبول آن استكبار و بلندمنشى نمايند ، آنان مصاحبان آتشند و در آن بطور دوام زيست خواهند نمود . »\r\n قَدْ خَسِرَ الَّذِينَ كَذَّبُوا بِلِقاءِ اللَّهِ .  « 4 »\r\n\r\n\r\n","description":"","footnote":"\r\n( 1 ) آيه 10 ، از سورهء 5 : المائدة ؛ و آيه 86 از همين سوره ؛ و ذيل آيه 19 ، از سورهء 57 : الحديد\r\n( 2 ) آيه 40 ، از سورهء 7 : الاعراف\r\n( 3 ) آيه 36 ، از سورهء 7 : الاعراف\r\n( 4 ) صدر آيه 31 ، از سورهء 6 : الانعام\r\n","page_name":" 91 ","page_number":91},
  {"content":"\r\n\r\n« به تحقيق كه زيانكارند كسانى كه لقاى خدا را تكذيب نموده‌اند . »\r\n وَ الَّذِينَ كَذَّبُوا بِآياتِنا وَ لِقاءِ الْآخِرَةِ حَبِطَتْ أَعْمالُهُمْ هَلْ يُجْزَوْنَ إِلَّا ما كانُوا يَعْمَلُونَ  . « 1 »\r\n« و كسانى كه تكذيب آيات ما را بنمايند و تكذيب لقاء آخرت را كنند ، تمام اعمال آنان حبط و هدر مىشود ؛ مگر اين جزا و پاداش غير از نفسِ اعمالى است كه انجام داده اند ؟ »\r\n وَ الَّذِينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ لا يَعْلَمُونَ .  « 2 »\r\n« كسانى كه آيات ما را تكذيب كنند ، رفته رفته آنان را پائين آورده ( و به جهنّم و دوزخ سوزان نزول ميدهيم ) بطورى كه خود آنان نفهمند . »\r\nو مانند بسيارى از آيات ديگر كه عذاب را در امّت‌هاى پيشين مبنى بر تكذيب آنان نموده ، نه بر نفسِ كفر ؛ و مانند بسيارى از آيات ديگر كه نمونه‌اى از آن ذكر شد و در آنها عنوان تكذيب را به دنبال كفر آورده و هر دو را معاً موجب خلود در دوزخ قرار داده است .\r\n\r\nدربارهء گروه مُرْجَوْنَ لِأَمْرِ اللَّهِ\r\nغير از افراد بسيار شايسته و مؤمن و افراد بسيار زشت و كافر و غير از مستضعفين و مَن يُلحَق بهم و غير از مؤمنين معمولى كه كارهاى خوب و بد را با هم آميخته بجا مىآورند ، در قرآن مجيد افرادى را بيان مىكند كه فوراً به حساب آنها به مجرّد موت رسيدگى نمىشود ،\r\n\r\n\r\n","description":"","footnote":"\r\n( 1 ) آيه 147 ، از سورهء 7 : الاعراف\r\n( 2 ) آيه 182 ، از سورهء 7 : الاعراف\r\n","page_name":" 92 ","page_number":92},
  {"content":"\r\n\r\nبلكه تأخير مىافتد تا وقتى كه قيامت در رسد و به حساب نفوس و صلاح و طلاح آنها رسيدگى شود . در قيامت كه عالم ظهورات نفوس است ، در آنجا خداوند بر اساس حالت‌هاى نفسيّهء آنان ، يا آنانرا مورد رحمت خود قرار ميدهد و يا آنكه تسليم عذاب مىكند ، و آنان را  « مُرْجَوْنَ لِأَمْرِ اللَّهِ »  گويند .\r\nدر سورهء توبه ، پس از آنكه خداوند حال مردم بسيار خوب و بسيار بد و مردمى كه اعمالشان آميختهء خوبى و بدى است را ذكر مىنمايد ، حال اين طائفه را بيان مىكند ؛ بدين طريق :\r\n وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ وَ رَضُوا عَنْهُ وَ أَعَدَّ لَهُمْ جَنَّاتٍ تَجْرِي تَحْتَهَا الْأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ  . « 1 »\r\n« و آن كسانى كه در ايمان سبقت گرفتند و جزء پيشگامان مهاجرين و أنصار بوده‌اند ، و آن كسانى كه در مقام احسان ( كه ولايت است ) از آنها متابعت نمودند ، خداوند از همهء آنها راضى است و آنها هم از خدا راضى هستند ، و براى آنان بهشت‌هائى از درخت‌هاى سر به هم آورده كه در زمين آنها نهرهائى جارى است ، مقرّر فرموده است كه در آنجا جاودان زيست كنند ؛ و اين پاداش ، فوز بزرگ است . »\r\n وَ مِمَّنْ حَوْلَكُمْ مِنَ الْأَعْرابِ مُنافِقُونَ وَ مِنْ أَهْلِ الْمَدِينَةِ مَرَدُوا عَلَى النِّفاقِ لا تَعْلَمُهُمْ نَحْنُ نَعْلَمُهُمْ سَنُعَذِّبُهُمْ مَرَّتَيْنِ ثُمَّ يُرَدُّونَ إِلى عَذابٍ عَظِيمٍ  . « 2 »\r\n\r\n\r\n","description":"","footnote":"\r\n( 1 ) آيه 100 و 101 ، از سورهء 9 : التّوبة\r\n( 2 ) آيه 100 و 101 ، از سورهء 9 : التّوبة\r\n","page_name":" 93 ","page_number":93},
  {"content":"\r\n\r\n« و از أعرابى كه در اطراف شما زندگى مىكنند جماعتى از منافقين هستند و از اهل مدينه نيز جماعتى هستند كه نفاق خود را به حدّ اعلى رسانيده و در اين نفاق استمرار و دوام دارند ، تو آنها را نمىشناسى و ما آنها را مىشناسيم . به زودى دو بار آنان را عذاب خواهيم كرد ( يكى در عالم دنيا و يكى در عالم برزخ ) و سپس به عذابى عظيم فرستاده خواهند شد . »\r\n وَ آخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَ آخَرَ سَيِّئاً عَسَى اللَّهُ أَنْ يَتُوبَ عَلَيْهِمْ إِنَّ اللَّهَ غَفُورٌ رَحِيمٌ  . « 1 »\r\n« و جماعت ديگرى هستند كه به گناهان خود اعتراف نموده ، مقدارى از اعمال صالحه انجام داده‌اند و مقدارى از اعمال زشت بجاى آورده‌اند . شايد خداوند از گناه آنها درگذرد ، و بدرستيكه خداوند غفور و رحيم است . »\r\nو پس از بيان چند آيه ميرسد به اين آيه :\r\n وَ آخَرُونَ مُرْجَوْنَ لِأَمْرِ اللَّهِ إِمَّا يُعَذِّبُهُمْ وَ إِمَّا يَتُوبُ عَلَيْهِمْ وَ اللَّهُ عَلِيمٌ حَكِيمٌ  . « 2 »\r\n« و جماعت ديگرى نيز هستند كه تأخير مىافتد در رسيدگى به حساب آنان ، و منوط ميگردد به امر خدا كه يا آنانرا عذاب كند و يا گناه آنان را بيامرزد و خداوند عليم و حكيم است . »\r\nدر « كافى » به دو سند متّصل از حضرت امام محمّد باقر\r\n\r\n\r\n","description":"","footnote":"\r\n( 1 ) آيه 102 ، از سورهء 9 : التّوبة\r\n( 2 ) آيه 106 ، از سورهء 9 : التّوبة\r\n","page_name":" 94 ","page_number":94},
  {"content":"\r\n\r\nعليه السلام روايت مىكند راجع به  مُرْجَوْنَ لِأَمْرِ اللَّهِ  و مضمون دو روايت يكى است ، ولى ما در اينجا عين عبارت روايت اوّل را مىآوريم :\r\nمحمّد بن يحيى از أحمد بن محمّد از علىّ بن حَكَم از موسى بن بكر از زُرارة از حضرت باقر عليه السّلام در قول خداوند عزّ و جلّ :  وَ آخَرُونَ مُرْجَوْنَ لِأَمْرِ اللَّهِ  : قَالَ : قَوْمٌ كَانُوا مُشْرِكِينَ فَقَتَلُوا مِثلَ حَمْزَةَ وَ جَعْفَرٍ وَ أَشْبَاهَهُمَا مِنَ الْمُؤْمِنِينَ ، ثُمَّ إنَّهُمْ دَخَلُوا فِى الإسْلَامِ فَوَحَّدُوا اللهَ وَ تَرَكُوا الشِّرْكَ وَ لَمْ يَعْرِفُوا الإيمَانَ بِقُلُوبِهِمْ فَيَكُونُوا مِنَ الْمُؤْمِنِينَ فَتَجِبَ لَهُمُ الْجَنَّةُ ، وَ لَمْ يَكُونُوا عَلَى جُحُودِهِمْ فَيَكْفُرُوا فَتَجِبَ لَهُمُ النَّارُ ؛ فَهُمْ عَلَى تِلْكَ الْحَالِ  إِمَّا يُعَذِّبُهُمْ وَ إِمَّا يَتُوبُ عَلَيْهِمْ  . « 1 »\r\n« حضرت باقر عليه السّلام در تفسير اين آيه :  وَ آخَرُونَ مُرْجَوْنَ لِأَمْرِ اللَّهِ  فرمودند : مراد از آنها قومى هستند كه سابقاً از مشركان بوده‌اند و مانند حضرت حمزهء سيّد الشّهداء و حضرت جعفر طيّار و أمثال آنها را از گروه مؤمنان به خدا كشته‌اند ؛ و سپس آنها داخل در دين اسلام شدند و خداى را به وحدانيّت پذيرفتند و شرك را ترك گفتند ، امّا ايمان در دلهاى آنان وارد نشد ، و معرفت به خدا به دلهاى خود پيدا نكردند تا از مؤمنين باشند و بهشت بر آنان واجب گردد ، و نيز بر انكار و مكابرهء خود هم باقى نمانده‌اند تا از كافران باشند و آتش بر آنها واجب شود ؛ اينان بر همين حال هستند كه يا پروردگار آنها را\r\n\r\n\r\n","description":"","footnote":"\r\n( 1 ) « اصول كافى » ج دوّم ، ص 407\r\n","page_name":" 95 ","page_number":95},
  {"content":"\r\n\r\nعذاب كند و يا از آنها بگذرد . »\r\nو مضمون اين روايت را علىّ بن إبراهيم با سند متّصل خود در تفسيرش آورده است . « 1 »\r\nدر بعضى از روايات اين طائفه را از زمرهء مستضعفين شمرده‌اند ، چنان كه در « معانى الاخبار » و « تفسير عيّاشى » ، در اوّلى با سند متّصل خود ، و در دوّمى مرفوعاً روايت مىكند از حُمران بن أعيَن :\r\nقَالَ : سَأَلْتُ أَبَا عَبْدِ اللهِ عَلَيْهِ السَّلَامُ عَنْ قَوْلِ اللهِ عَزّ وَ جَلَّ :  إِلَّا الْمُسْتَضْعَفِينَ مِنَ الرِّجالِ  .\r\nقَالَ : هُمْ أَهْلُ الْوَلَايَةِ . قُلْتُ : وَ أَىُّ وَلَايَةٍ ؟\r\nفَقَالَ : أَمَا إنَّهَا لَيْسَتْ بِوَلَايَةٍ فِى الدِّينِ وَ لَكِنَّهَا الْوَلَايَةُ فِى الْمُنَاكَحَةِ وَ الْمُوَارَثَةِ وَ الْمُخَالَطَةِ وَ هُمْ لَيْسُوا بِالْمُؤْمِنِينَ وَ لَا بِالْكُفَّارِ وَ هُمُ الْمُرْجَوْنَ لِامْرِ اللهِ عَزّ وَ جَلَّ . « 2 »\r\n« حمران ميگويد : از حضرت امام جعفر صادق عليه السّلام دربارهء تفسير آيه مستضعفين سؤال كردم . حضرت فرمودند : ايشان اهل ولايتند .\r\nعرض كردم : كدام ولايت ؟\r\nحضرت فرمودند : مراد من از ولايت ، آن ربط و وابستگى قلبى نيست كه به حقيقت دين مربوط باشد ، بلكه مراد من از ولايت همان ظاهر اسلام و استفاده كردن از نكاح و ارث و آميزش با مسلمانان\r\n\r\n\r\n","description":"","footnote":"\r\n( 1 ) « تفسير قمّى » طبع سنگى ، ص 280\r\n( 2 ) « معانى الاخبار » ص 202 ؛ و « تفسير عيّاشى » ص 269 و 270\r\n","page_name":" 96 ","page_number":96},
  {"content":"\r\n\r\nاست ، ليكن در حقيقت ، اين افراد نه از مؤمنين هستند و نه از كفّار ، و ايشانند  مُرْجَوْنَ لِأَمْرِ اللَّهِ  عَزّ وَ جلَّ .\r\nو در تفسير « الميزان » روايت كرده‌اند از « تفسير قمّى » از ضُرَيس كُناسىّ از حضرت أبى جعفر امام محمّد باقر عليه السّلام :\r\nقَالَ : قُلْتُ لَهُ : جُعِلْتُ فِدَاكَ مَا حَالُ الْمُوَحِّدِينَ الْمُقِرِّينَ بِنُبُوَّةِ مُحَمَّدٍ صَلَّى اللهُ عَلَيْهِ وَ ءَالِهِ مِنَ الْمُذْنِبِينَ الَّذِينَ يَمُوتُونَ وَ لَيْسَ لَهُمْ إمَامٌ وَ لَا يَعْرِفُونَ وَلَايَتَكُمْ ؟\r\nفَقَالَ : أَمَّا هَؤُلَاءِ فَإنَّهُمْ فِى حُفَرِهِمْ لَا يَخْرُجُونَ مِنْهَا ؛ فَمَنْ كَانَ لَهُ عَمَلٌ صَالِحٌ ، وَ لَمْ يَظْهَرْ مِنْهُ عَدَاوَةٌ فَإنَّهُ يُخَدُّ لَهُ خَدٌّ إلَى الْجَنَّةِ الَّتِى خَلَقَهَا اللهُ بِالْمَغْرِبِ ، فَيَدْخُلُ عَلَيْهِ الرَّوْحُ فِى حُفْرَتِهِ إلَى يَوْمِ الْقِيَمَةِ حَتَّى يَلْقَى اللهَ فَيُحَاسِبَهُ بِحَسَنَاتِهِ وَ سَيِّئَاتِهِ ، فَإمَّا إلَى الْجَنَّةِ وَ إمَّا إلَى النَّارِ .\r\nفَهؤُلَاءِ الْمَوْقُوفُونَ لِامْرِ اللهِ [ عَزّ وَ جَلَّ 
  ] .\r\nقَالَ : وَ كَذَلِكَ يُفْعَلُ بِالْمُسْتَضْعَفِينَ وَ الْبُلْهِ وَ الاطْفَالِ وَ أَوْلَادِ الْمُسْلِمِينَ الَّذِينَ لَمْ يَبْلُغُوا الْحُلُمَ . « 1 »\r\n« ضريس كناسىّ ميگويد : به حضرت باقر عليه السّلام عرض كردم : فدايت شوم ، افرادى هستند كه به وحدانيّت خداوند عزّ و جلّ اقرار و اعتراف نموده‌اند و به نبوّت محمّد صلّى الله عليه و آله و سلّم اقرار كرده‌اند ولى به ولايت شما آشنا نشده‌اند ، و از گناهكارانى هستند كه مىميرند و امامى ندارند ؛ حال آنها چيست ؟\r\n\r\n\r\n","description":"","footnote":"\r\n( 1 ) « الميزان » جلد پنجم ، ص 59 و 60\r\n","page_name":" 97 ","page_number":97},
  {"content":"\r\n\r\nحضرت فرمودند : اين افراد را در قبرهاى خود نگاه ميدارند بطورى كه خارج نمىشوند .\r\nاز ميان آنها افرادى كه اعمال صالحه انجام داده‌اند و نسبت به ما از آنها عداوتى بروز ننموده است ، از زير قبور آنان نقبى مىكشند تا بهشتى كه پروردگار در مغرب خلق فرموده است ، و از اين راه رَوح از آن بهشت پيوسته در اين قبور مىآيد تا روز قيامت و تا اينكه خدا را ملاقات كنند ، پس خداوند به حساب آنان رسيدگى فرموده و يا به بهشت و يا به دوزخ بفرستد ؛ اين افراد هستند كه مَوْقوفونَ لِامْرِاللَه‌اند .\r\nحضرت فرمودند : و به همين كيفيّت رفتار مىشود با مستضعفين و افرادى كه أبله هستند و اطفال ، و فرزندانى از مسلمين كه بالغ نشده‌اند . »\r\nدر تعبير حضرت به بهشت در جهت مغرب ، و دميدن رَوح از آنجا بوسيلهء اين نقب زير زمينى در عالم قبور برزخى آنان اشارات و كناياتى است كه براى اهل تأمّل و تفكّر شايان دقّت است .\r\nو اين روايت را در ضمن روايت مفصّلى كلينى در « كافى » با سند متّصل خود از سه طريق - كه از جملهء آنها علىّ بن إبراهيم از ضريس كناسىّ است - روايت كرده است . « 1 »\r\n\r\nسؤال در قبر اختصاص به مؤمنين صِرف و كفّار صرف دارد\r\nبلكه از بعضى از روايات استفاده مىشود كه سؤال در قبر اختصاص به كسانى دارد كه ايمان خود را خالص نموده و از مؤمنينِ\r\n\r\n\r\n","description":"","footnote":"\r\n( 1 ) « فروع كافى » طبع سنگى ، ج اوّل ، ص 67 و 68\r\n","page_name":" 98 ","page_number":98},
  {"content":"\r\n\r\nصِرف هستند ، و يا كفر خود را خالص نموده و از كفّارِ صرف هستند ، و سائر فرق و دستجات را در قبر سؤالى نمىشود و از مؤاخذه و سؤال آنان صرف نظر مىشود .\r\nدر « كافى » شيخ كلينى با چهار سند متّصل از حضرت امام باقر و امام جعفر صادق عليهما السّلام راجع به اين موضوع چهار روايت ذكر مىكند ، ولى چون مضامين آن به هم قريب است ما در اينجا به ذكر يكى از آنها اكتفا مىكنيم .\r\nروايت مىكند أبو علىّ أشعرى از محمّد بن عبد الجبّار از حَجّال از ثَعْلبَه از أبو بكر حَضْرَمى كه :\r\nقَالَ : قَالَ أَبُو عَبْدِ اللهِ عَلَيْهِ السَّلَامُ : لَا يُسْأَلُ فِى الْقَبْرِ إلَّا مَنْ مَحَضَ الإيمَانَ مَحْضًا أَوْ مَحَضَ الْكُفْرَ مَحْضًا وَ الآخَرُونَ يُلْهَوْنَ عَنْهُمْ . « 1 » « 2 »\r\n« حضرت امام جعفر صادق عليه السّلام فرمودند : در قبر از كسى سؤال نمىشود مگر آن كسى كه ايمان خود را كاملًا خالص نموده باشد ، و يا آن كسى كه كفر خود را خالص نموده باشد ؛ و امّا بقيّهء افراد از سؤال قبر آنها صرف نظر مىشود . »\r\nو علّامهء مجلسى رضوانُ الله عَليه پس از ذكر اين روايات در بيان\r\n\r\n\r\n","description":"","footnote":"\r\n( 1 ) « فروع كافى » طبع سنگى ، ج اوّل ، ص 64\r\n( 2 ) اين روايت را نيز شيخ حسن بن سليمان ، شاگرد شهيد اوّل در كتاب « منتخب البصآئر » با سند خود از أبو بكر حَضْرمى از حضرت باقر عليه السّلام روايت كرده است . ( « بحار » ج 6 ، ص 235 )\r\n","page_name":" 99 ","page_number":99},
  {"content":"\r\n\r\nآن فرموده است : « « مَنْ » به فتح ميم ، اسم موصول است ، و اگر به كسر ميم به عنوان حرف جرّ گرفته شود و مَحْض هم مصدر گرفته شود تا مفادش اين شود كه در قبر از اعمال سؤال نمىشود ، بلكه از محض ايمان و كفر كه عقائد باشد سؤال ميگردد ؛ اين صحيح نيست زيرا كه تصحيفى است كه صريح أخبار بر خلاف آن است .\r\nو بايد معنا را چنين دانست : از سؤال قبرِ مستضعفين متوسّطين بين ايمان و كفر صرف نظر شده است . « 1 » »\r\nو شيخ مفيد رحمة الله عليه ، به اين معنى كه در قبر از سؤال متوسّطين بين ايمان و كفر صرف نظر مىشود و سؤال اختصاص به مؤمنين محض يا كفّار محض دارد تصريح فرموده و گفته است كه : راجع به اين مسائل و سؤال در قبر و كيفيّت آن دليل عقلى نداريم بلكه دليل منحصر در ادلّهء سمعيّه است و آنها اينچنين دلالت دارند . « 2 »\r\nنكتهء پنجم : در اين آيه عفو از مستضعفين ، آنچه وارد است اميد عفو است ؛ يعنى خداوند از گناهان آنها اغماض ميفرمايد\r\n\r\nمستضعفين مقامات ابرار را ندارند\r\nو امّا درجه و مقام و منزلت مؤمنين و أخيار و صالحين و ابرار و صدّيقين و شهداء و اولياء خدا ، كه هر يك از آنها منوط به أعمالى خاصّ و اكتساب درجه و مقامى از ايمان و يقين است ، هيچكدام براى آنها و براى افرادى كه ملحق به مستضعفين هستند و براى افراد  مُرْجَوْنَ \r\n\r\n\r\n","description":"","footnote":"\r\n( 1 ) « بحار الانوار » ج 6 ، ص 260\r\n( 2 ) « بحار الانوار » ج 6 ، ص 272 و ص 280 اين معنى را از مفيد نقل كرده است .\r\n","page_name":" 100 ","page_number":100},
  {"content":"\r\n\r\n لِأَمْرِ اللَّهِ  و براى افراد  خَلَطُوا عَمَلًا صالِحاً وَ آخَرَ سَيِّئاً  فراهم نخواهد بود .\r\nزيرا بهشت داراى منازل و مقامات عديده‌اى است كه هر يك از آنها شايسته براى طائفه‌اى مخصوص است .\r\nدر « معانى الاخبار » شيخ صدوق با سند متّصل خود و در « تفسير عيّاشى » مرفوعاً هر دو روايت مىكنند از أبو خديجه سالم بن مُكرَم جمّال كه گفت از تفسير آيه شريفهء :  إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ لا يَسْتَطِيعُونَ حِيلَةً وَ لا يَهْتَدُونَ سَبِيلًا  از حضرت صادق عليه السّلام سؤال كردم .\r\nفَقَالَ : لَا يَسْتَطِيعُونَ حِيلَةً إلَى النَّصْبِ فَيَنْصِبُونَ ، وَ لَا يَهْتَدُونَ سَبِيلَ أَهْلِ الْحَقِّ فَيَدْخُلُونَ فِيهِ ، وَ هَؤُلَاءِ يَدْخُلُونَ الْجَنَّةَ بِأَعْمَالٍ حَسَنَةٍ وَ بِاجْتِنَابِ الْمَحَارِمِ الَّتِى نَهَى اللهُ عَزّ وَ جَلَّ عَنْهَا ، وَ لَا يَنَالُونَ مَنَازِلَ الأَبْرارِ . « 1 »\r\n« حضرت در جواب فرمودند : اينها افرادى هستند كه قدرت ندارند با حيله و مكر به عداوت برخيزند ، و رهبرى بسوى راه اهل حقّ هم نشده‌اند تا در آن زمره قرار گيرند .\r\nخداوند با آنها بر حسب اعمالى كه انجام داده‌اند رفتار مىنمايد ؛ داخل در بهشت ميشوند بر حسب اعمال حسنه ، و بواسطهء اجتناب نمودن از محرّماتى كه خداوند عزّ و جلّ نهى فرموده است ؛ ولى\r\n\r\n\r\n","description":"","footnote":"\r\n( 1 ) « معانى الاخبار » ص 201 ؛ و « تفسير عيّاشى » جلد اوّل ، ص 268 و 269\r\n","page_name":" 101 ","page_number":101},
  {"content":"\r\n\r\nهيچگاه به مقام و منزل ابرار دسترسى پيدا نخواهند نمود » .\r\n\r\nدر آيه إِنَّ الَّذِينَ تَوَفَّاهُمُ الْمَلائِكَةُ دلالتى است بر سؤال در عالم قبر\r\nنكتهء ششم : در اين آيه  إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ  دلالتى است اجمالًا بر سؤال در عالم قبر كه همان سؤال در عالم برزخ است ، و أخبار وارده دلالت بر آن دارد ؛ و شاهد بر اين ، قول خداوند تبارك و تعالى است :\r\n   الَّذِينَ تَتَوَفَّاهُمُ الْمَلائِكَةُ ظالِمِي أَنْفُسِهِمْ فَأَلْقَوُا السَّلَمَ ما كُنَّا نَعْمَلُ مِنْ سُوءٍ بَلى إِنَّ اللَّهَ عَلِيمٌ بِما كُنْتُمْ تَعْمَلُونَ * فَادْخُلُوا أَبْوابَ جَهَنَّمَ خالِدِينَ فِيها فَلَبِئْسَ مَثْوَى الْمُتَكَبِّرِينَ * وَ قِيلَ لِلَّذِينَ اتَّقَوْا ما ذا أَنْزَلَ رَبُّكُمْ قالُوا خَيْراً    . « 1 »\r\n« آن كسانى كه اهل ظلم و ستم به جان‌هاى خود بوده‌اند ، در وقتى كه فرشتگان موت مىخواهند قبض ارواح آنها را بنمايند از دَر آشتى درآمده و با ملايمت و مسالمت ميخواهند اين‌طور قلمداد كنند كه ما از افرادى نبوده‌ايم كه كار زشت انجام دهيم ؛ در اينجا مورد خطاب حضرت پروردگار قرار ميگيرند :\r\nآرى ! خداوند به تمام آنچه در دنيا انجام داده‌ايد داناست .\r\nسپس فرشتگان آنها را به سوى آتش رانده و خطاب مىكنند :\r\nداخل شويد در درهاى جهنّم و در آنجا مخلّد بمانيد ، و بد است مأوى و مسكن متكبّران . و به كسانى كه در دنيا تقوى پيشه ساخته‌اند ميگويند : چه چيز خداوند فرستاد ؟ آنان در پاسخ ميگويند : چيز خوب . »\r\n\r\n\r\n","description":"","footnote":"\r\n( 1 ) . آيه 28 و 29 و صدر آيه 30 ، از سورهء 16 : النّحل\r\n","page_name":" 102 ","page_number":102},
  {"content":"\r\n\r\nو در اين آيات هم همانطور كه ملاحظه مىشود سؤال فرشتگان از مردم ظالم و مردم با تقوى ، در عالم برزخ است كه حجاب مُلكى مرتفع شده و با روح ملكوتى آنان به گفتگو مىپردازند .\r\nو اين نوع خطاب كه در دو آيه مورد بحث و اين آيات سورهء نَحل واقع مىشود و فقط مورد خطاب را ظالمان يا اهل تقوى و ايمان قرار ميدهد ، تأييد مىكند رواياتى را كه أخيراً ذكر شد و در آنها سؤال قبر را منحصر به مؤمنين خالص يا كفّار خالص معيّن كرده و از سؤال سائر افراد صرف نظر كرده است .\r\n\r\nداستان سفيد شدن موى سر دختر افندى از ملاحظهء عذاب قبر مادر\r\nحضرت استاد علّامهء طباطبائى مُدّ ظلُّه العالى نقل كردند از مرحوم آية الحقّ عارف عظيم الشَّأن آقاى حاج ميرزا على آقا قاضى رضوانُ الله عَليه كه ميفرموده است :\r\nدر نجف أشرف در نزديكى منزل ما ، مادر يكى از دخترهاى أفندىها فوت كرد . « 1 »\r\nاين دختر در مرگ مادر بسيار ضجّه ميكرد و جدّاً متألّم و ناراحت بود و با تشييع كنندگان تا قبر مادر آمد و آن‌قدر ناله كرد كه تمام جمعيّت مشيّعين را منقلب نمود .\r\nتا وقتى كه قبر را آماده كردند و خواستند مادر را در قبر گذارند\r\n\r\n\r\n","description":"","footnote":"\r\n( 1 ) منظور از افندىها سنّىهاى عثمانى بودند كه از طرف دولت عثمانى در آن هنگام كه عراق در تحت تصرّف آنها بود به مشاغل حكومتى اشتغال داشتند ، و بعد از جنگ بين الملل اوّل كه دولت كفر بر مسلمين غلبه كرد و كشور عثمانى را تجزيه نمود ، عراق از تحت قيمومت عثمانى خارج شد .\r\n","page_name":" 103 ","page_number":103},
  {"content":"\r\n\r\nفرياد ميزد كه من از مادرم جدا نمىشوم ؛ هر چه خواستند او را آرام كنند مفيد واقع نشد .\r\nديدند اگر بخواهند اجباراً دختر را جدا كنند ، بدون شكّ جان خواهد سپرد .\r\nبالأخره بنا شد مادر را در قبر بخوابانند و دختر هم پهلوى بدن مادر در قبر بماند ، ولى روى قبر را از خاك انباشته نكنند و فقط روى آن را از تخته‌اى بپوشانند و سوراخى هم بگذارند تا دختر نميرد و هر وقت خواست از آن دريچه و سوراخ بيرون آيد .\r\nدختر در شب اوّل قبر ، پهلوى مادر خوابيد ؛ فردا آمدند و سرپوش را برداشتند كه ببينند بر سر دختر چه آمده است ، ديدند تمام موهاى سرش سفيد شده است .\r\nگفتند : چرا اين‌طور شده است ؟\r\nگفت : هنگام شب ، من كه پهلوى مادرم خوابيده بودم ، ديدم دو نفر از ملائكه آمدند و در دو طرف ايستادند و يك شخص محترمى هم آمد و در وسط ايستاد .\r\nآن دو فرشته مشغول سؤال از عقائد او شدند و او جواب ميداد ؛ سؤال از توحيد نمودند جواب داد : خداى من واحد است ، و سؤال از نبوّت كردند جواب داد : پيغمبر من محمّد بن عبد الله است . سؤال كردند : امامت كيست ؟\r\nآن مرد محترم كه در وسط ايستاده بود گفت : لَسْتُ لَهُ بِإمامٍ ؛ من امام او نيستم .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nدر اينحال آن دو فرشته چنان گرز بر سر مادرم زدند كه آتش به آسمان زبانه مىكشيد .\r\nمن از وحشت و دهشت اين واقعه به اين حال كه مىبينيد درآمده‌ام .\r\nمرحوم قاضى رضوانُ الله عَليه ميفرمود : چون تمام طائفهء دختر ، سنّى مذهب بودند و اين واقعه طبق عقائد شيعه واقع شد ، آن دختر شيعه شد و تمام طائفهء او كه از أفندىها بودند همگى به بركت اين دختر شيعه شدند .\r\n\r\nلزوم هجرت براى خروج از سلطهء مستكبران\r\nدر ذيل آيات مورد بحث دربارهء مستضعفين يك آيه ديگر مربوط به لزوم مهاجرت و اجر و پاداش شخص مهاجر وارد است :\r\n وَ مَنْ يُهاجِرْ فِي سَبِيلِ اللَّهِ يَجِدْ فِي الْأَرْضِ مُراغَماً كَثِيراً وَ سَعَةً وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ وَ كانَ اللَّهُ غَفُوراً رَحِيماً  . « 1 »\r\nمُراغَم از مادّهء رَغام است به فتح راء و رَغام به معناى خاك نرم است ، و رَغَمَ أنْفُ فُلانٍ رَغْمًا يعنى بينى فلان كس به خاك ماليده شد و أرْغَمَ اللهُ أنْفَهُ از باب إفعال ، متعدّى است ؛ يعنى خداوند بينى او را به خاك ماليد . و مُراغَم يعنى جائى كه در آنجا بينى را به خاك بمالند ، و اين كنايه است در قرآن كريم از جائى كه بتوانند غضب خود را فرو نشانند و منويّات خود را لباس عمل بپوشانند .\r\nو چون بواسطهء هجرت و خروج از سلطهء مستكبران ، مؤمنان\r\n\r\n\r\n","description":"","footnote":"\r\n( 1 ) آيه 100 ، از سورهء 4 : النّسآء\r\n","page_name":" 105 ","page_number":105},
  {"content":"\r\n\r\nمىتوانند با آزادى كامل شعائر دينى خود را اقامه كنند و با تشكيل دولت حقّه و حكومت اسلاميّه به تمام معنى به منويّات خود برسند ، و آن حالت غضب درونى خود را كه به علّت تسلّط قواى كفر در درون نهفته شده و راه ابراز و اظهار و فرونشاندن آن را ندارند بواسطهء مهاجرت به نقاط وسيع كه از دستبرد ظالمان مصون مانده است ، مىتوانند با برافراشتن لواى توحيد و پرچم عدل و داد و اقامهء حدود و جمعه و جماعات خشم خود را فرو نشانند و بينى دشمن را به خاك بمالند ؛ لذا با اين تعبير عجيب و غريب در اين آيه مباركه به نحو اعجاز توصيف اين حقيقت شده است :\r\n« و كسى كه هجرت كند در راه خدا ، در روى زمين مُراغَم‌هاى بسيارى را خواهد يافت و به سعه و گشايش خواهد رسيد ، و امّا كسى كه از خانهء خود به قصد هجرت بسوى خدا و رسول خدا خارج گردد و هنوز به خدا و رسول خدا نرسيده در بين راه مرگ او را دريابد ، پس مزد و پاداش او برعهدهء خدا قرار گرفته و خداوند غفور و رحيم است . »\r\nميگويند : چون عالم برزخ از تتمّهء عالم دنيا محسوب ميگردد و لذا از صورت و كَمّ و كيف برخوردار است ، مؤمنينى كه از خانهء نفس خود بيرون آمده و خروج از بيت را تحصيل كرده‌اند و به هجرت پاى نهاده ، ولى هنوز به مقام كمال خود كه وصول به حقيقت ولايت و اندكاك در اسماء و صفات الهيّه و بالاخره عالم فناى مطلق در ذات مقدّس اوست نرسيده‌اند ، در عالم برزخ كامل ميشوند و در هنگام\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nقيامت با كمال واقعى خود محشور ميگردند .\r\nو اين معنى طبق كلّيّات وارده از حكمت الهيّهء قرآنيّه و سنّت نبويّه قابل قبول است . چون كسى كه عازم بر هجرت باشد بر اساس اين نيّت كه رسول الله فرمود :\r\nمَنْ كَانَتْ هِجْرَتُهُ إلَى اللهِ وَ رَسُولِهِ فَهِجْرَتُهُ إلَى اللهِ وَ رَسُولِه . « 1 » با رسول خدا معيّت پيدا نموده و در حظيرهء قدس الهى به تماشاى\r\n\r\n\r\n","description":"","footnote":"\r\n( 1 ) اصل اين حديث اين‌طور است : مَنْ كانَتْ هِجْرَتُهُ إلَى اللهِ وَ رَسولِهِ فَهِجْرَتُهُ إلَى اللهِ وَ رَسولِهِ ؛ وَ مَنْ كانَتْ هِجْرَتُهُ إلَى امْرَأةٍ مُصيبُها أوْ غَنيمَةٍ يَأْخُذُها فَهِجْرَتُهُ إلَيها\r\nاين حديث را ابن أبى الجمهور أحسائى در « غَوالى اللآلى » بنا به نقل « بحار الانوار » طبع كمپانى ، جلد 15 ، جزء دوّم ، ص 77 ؛ و در « مُنية المريد » طبع نجف ، ص 27 ؛ و در « بحار » ج 15 ، جزء دوّم ، ص 87 از « منية المريد » نقل كرده است . و شهيد ثانى فرموده است : اين خبر از اصول اسلام و يكى از پايه‌هاى آن و اوّل ستون آنست . - تا آنكه گفته است : و سَلَف ما و جماعتى از تابعين آنها دوست داشتند كه مصنّفات خود را با اين حديث شروع كنند براى آنكه خواننده را بر حسن نيّت و تصحيح آن ، و اهتمام و اعتناء به آن برسانند .\r\nو ليكن اصل اين حديث در كتب اصول احاديث شيعه نيست ، و معلوم است كه شهيد ثانى و ابن أبى الجمهور كه دأب آنها نيز استفادهء از روايات عامّه در اخلاقيّات است ، آن را از كتب عامّه نقل كرده‌اند .\r\nاين روايت را بخارى و مسلم و نَسائى و ابن ماجه و تِرمِذى و أحمد بن حنبل همگى با أسناد متّصل خود از علقمة بن وقّاص از عُمر بن الخطّاب با ادنى اختلافى در متن آورده‌اند كه : رسول الله صلّى الله عليه [ و آله 
  ] و سلّم فرمودند :\r\nانَّما الاعْمالُ بِالنّيَّةِ وَ إنَّما لِامْرِئٍ ما نَوَى ، فَمَنْ كانَتْ هِجْرَتُهُ إلَى اللهِ وَ رَسُولِه - الحديث .\r\n","page_name":" 107 ","page_number":107},
  {"content":"\r\n\r\nجمال حضرت ازلى و ابدى و سرمدى مشغول و از مقام ولايت مطلقه و عبوديّت صرفه بهرهء كافى خواهد يافت .\r\nبر اين اساس افرادى كه نفوس آنها به مقام فعليّت خود نرسيده و ناقص از دنيا رفته‌اند ، بايد در برزخ تكميل و پس از آن به قيامت انفسيّه حضور يابند .\r\n\r\nداستان سيّد جواد كربلائى و پيرمرد مستضعف سنّى\r\nداستانى را حضرت سيّدنا الأعظم و استادنا الأكرم علّامهء طباطبائى نقل ميفرمودند كه بسيار شايان توجّه است .\r\nفرمودند : در كربلا واعظى بود به نام سيّد جواد از اهل كربلا و لذا او را سيّد جواد كربلائى مىگفتند . او ساكن كربلا بود ولى در ايّام محرّم و عزا ميرفت در اطراف ، در نواحى و قصبات دور دست تبليغ ميكرد ، نماز جماعت ميخواند ، روضه ميخواند و مسأله ميگفت و سپس به كربلا مراجعت مينمود .\r\nيك مرتبه گذرش افتاد به قصبه‌اى كه همهء آنها سنّى مذهب بودند ، و در آنجا برخورد كرد با پيرمردى محاسن سفيد و نورانى ، و چون ديد سنّى است ، از در صحبت و مذاكره وارد شد ، ديد الآن نمىتواند تشيّع را به او بفهماند ؛ چون اين مرد ساده لوح و پاك دل چنان قلبش از محبّت افرادى كه غصب مقام خلافت را نمودند سرشار است كه آمادگى ندارد و شايد ارائهء مطلب نتيجهء معكوس داشته باشد .\r\nتا در يك روز كه با آن پيرمرد تكلّم مينمود از او پرسيد : شيخ شما كيست ؟\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n( شيخ در نزد مردم عادى عرب ، بزرگ و رئيس قبيله را گويند ) و سيّد جواد ميخواست با اين سؤال كم كم راه مذاكره را با او باز كند تا بتدريج ايمان در دل او پيدا شده و او را شيعه نمايد .\r\nپيرمرد در پاسخ گفت : شيخ ما يك مرد قدرتمندى است كه چندين خان ضيافت « 1 » دارد ، چقدر گوسفند دارد ، چقدر شتر دارد ، چهار هزار نفر تيرانداز دارد ، چقدر عشيره و قبيله دارد .\r\nسيّد جواد گفت : بَه بَه از شيخ شما چقدر مرد متمكّن و قدرتمندى است !\r\nبعد از اين مذاكرات پيرمرد رو كرد به سيّد جواد و گفت : شيخ شما كيست ؟\r\nگفت : شيخ ما يك آقائى است كه هر كس هر حاجتى داشته باشد بر آورده مىكند ؛ اگر در مشرق عالم باشى و او در مغرب عالم ، و يا در مغرب عالم باشى و او در مشرق عالم ، اگر گرفتارى و پريشانى براى تو پيش آيد ، اسم او را ببرى و او را صدا كنى ، فوراً به سراغ تو مىآيد و رفع مشكل از تو مىكند .\r\nپيرمرد گفت : بَه بَه عجب شيخى است ! شيخ خوب است اين‌طور باشد ، اسمش چيست ؟\r\nسيّد جواد گفت : شيخ علىّ .\r\n\r\n\r\n","description":"","footnote":"\r\n( 1 ) « خان ضيافت » به معناى مهمانسراست كه در ميان أعراب مشهور است ، كه با اين خان‌ها از هر كس كه وارد شود خواه آشنا و خواه غريب پذيرائى ميكنند .\r\n","page_name":" 109 ","page_number":109},
  {"content":"\r\n\r\nديگر در اين باره سخنى به ميان نرفت مجلس متفرّق شد و از هم جدا شدند و سيّد جواد هم به كربلا آمد .\r\nامّا آن پيرمرد از شيخ علىّ خيلى خوشش آمده بود و بسيار در انديشهء او بود .\r\nتا پس از مدّت زمانى كه سيّد جواد به آن قريه آمد ، با عشق و علاقهء فراوانى كه مذاكره را به پايان برساند و شيخ را شيعه كند ، و با خود مىگفت : ما در آن روز سنگِ زيربنا را گذاشتيم و حالا بنا را تمام مىكنيم ، ما در آن روز نامى از شيخ علىّ برديم و امروز شيخ علىّ را معرّفى مىكنيم و پيرمرد روشندل را به مقام مقدّس ولايت أمير المؤمنين عليه السّلام رهبرى مىنمائيم .\r\nچون وارد قريه شد و از آن پيرمرد پرسش كرد ، گفتند : از دار دنيا رفته است .\r\nخيلى متأثّر شد ، با خود گفت : عجب پيرمردى ! ما در او دل بسته بوديم كه او را به ولايت آشنا كنيم .\r\nحيف ، از دنيا رفت بدون ولايت ، ما ميخواستيم كارى انجام دهيم و پيرمرد را دستگيرى كنيم ، چون معلوم بود كه اهل عناد و دشمنى نيست ، إلقاءات و تبليغات سوء ، پيرمرد را از گرايش به ولايت محروم نموده است .\r\nبسيار فوت او در من اثر كرد و به شدّت متأثّر شدم .\r\nبه ديدن فرزندانش رفتم و به آنها تسليت گفتم و تقاضا كردم مرا سر قبر او بَريد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nفرزندانش مرا بر سر تربت او بردند و گفتم : خدايا ما در اين پيرمرد اميد داشتيم چرا او را از دنيا بردى ؟ خيلى به آستانهء تشيّع نزديك بود ، افسوس كه ناقص و محروم از دنيا رفت .\r\nاز سر تربت پيرمرد بازگشتيم و با فرزندان به منزل پيرمرد آمديم . من شب را در همانجا استراحت كردم ؛ چون خوابيدم ، در عالم رؤيا ديدم درى است وارد شدم ، ديدم دالان طويلى است و در يكطرف اين دالان نيمكتى است بلند ، و در روى آن دو نفر نشسته‌اند و آن پيرمرد سنّى نيز در مقابل آنهاست .\r\nپس از ورود ، سلام كردم و احوالپرسى كردم ، ديدم در انتهاى دالان درى است شيشه‌اى و از پشت آن باغى بزرگ ديده ميشد .\r\nمن از پيرمرد پرسيدم : اينجا كجاست ؟ گفت : اينجا عالَم قبر من است ، عالم برزخ من است و اين باغى كه در انتهاى دالان است متعلّق به من و قيامت من است .\r\nگفتم : چرا در آن باغ نرفتى ؟\r\nگفت : هنوز موقعش نرسيده است ؛ اوّل بايد اين دالان طىّ شود و سپس در آن باغ رفت .\r\nگفتم : چرا طىّ نمىكنى و نميروى ؟\r\nگفت : اين دو نفر معلّم من هستند . اين دو ، دو فرشتهء آسمانيند آمده‌اند مرا تعليم ولايت كنند ، وقتى ولايتم كامل شد ميروم ؛ آقا سيّد جواد ! گفتى و نگفتى ( يعنى گفتى كه شيخ ما كه اگر از مشرق يا مغرب عالم او را صدا زنند جواب ميدهد و به فرياد ميرسد اسمش شيخ\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nعلىّ است ؛ امّا نگفتى اين شيخ علىّ ، علىّ ابن أبى طالب است . ) به خدا قسم همين كه صدا زدم : شيخ علىّ بفريادم رس ، همينجا حاضر شد .\r\nگفتم : داستان چيست ؟\r\nگفت : چون من از دنيا رفتم مرا آوردند در قبر گذاردند و نكير و منكر به سراغ من آمدند و از من سؤال كردند :\r\nمَنْ رَبُّكَ وَ مَنْ نَبيُّكَ وَ مَنْ إمامُكَ ؟\r\nمن دچار وحشت و اضطرابى سخت شدم و هر چه مىخواستم پاسخ دهم به زبانم چيزى نمىآمد ، با آنكه من اهل اسلامم ، هر چه خواستم خداى خود را بگويم و پيغمبر خود را بگويم به زبانم جارى نمىشد .\r\nنكير و منكر آمدند كه اطراف مرا بگيرند و مرا در حيطهء غلبه و سيطرهء خود درآورده و عذاب كنند ، من بيچاره شدم ، بيچاره به تمام معنى ، و ديدم هيچ راه گريز و فرارى نيست ؛ گرفتار شده‌ام .\r\nناگهان به ذهنم آمد كه تو گفتى : ما يك شيخى داريم كه اگر كسى گرفتار باشد و او را صدا زند اگر او در مشرق عالم باشد يا در مغرب آن ، فوراً حاضر مىشود و رفع گرفتارى از او مىكند .\r\nمن صدا زدم : اى شيخ علىّ به فريادم رس !\r\nفوراً علىّ بن أبى طالب أمير المؤمنين عليه السّلام حاضر شدند اينجا ، و به آن دو نكير و منكر گفتند : دست از اين مرد برداريد ، معاند نيست ، او از دشمنان ما نيست ، اينطور تربيت شده ، عقائدش كامل\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nنيست چون سعه نداشته است .\r\nحضرت آن دو ملك را ردّ كردند و دستور دادند دو فرشتهء ديگر بيايند و عقائد مرا كامل كنند ، اين دو نفرى كه روى نيمكت نشسته‌اند دو فرشته‌اى هستند كه به امر آن حضرت آمده‌اند و مرا تعليم عقائد مىكنند .\r\nوقتى عقائد من صحيح شد من اجازه دارم اين دالان را طىّ كنم و از آن وارد آن باغ گردم .\r\nاين خواب كه جهاتى را از دستگيرى و عفو از مستضعفين و تكامل برزخى و جهات بسيار ديگر را مىرساند ، دلالت بر سؤال از عقائد در عالم قبر نيز دارد .\r\nاين خواب ، نظير خواب‌هاى ديگرى كه ما در اين مباحث بيان مىكنيم ، از وقايع مسلّمُ الوقوع همين عصر ماست .\r\n\r\nتكامل نفوس ناقصه در عالم برزخ\r\nو بر همين اساسِ تكميلِ نفوسِ ناقصه كه از دنيا رحلت كرده‌اند و به مقام فعليّت خود نرسيده‌اند ، رواياتى وارد است كه اولاد مؤمنين كه در سنّ كودكى از دنيا رفته‌اند ، در عالم برزخ بوسيلهء حضرت إبراهيم خليل و يا بوسيلهء حضرت زهراء سلام الله عليها تربيت ميشوند .\r\nدر كتاب « أمالى » شيخ صدوق ، ضمن روايت طويلى كه دربارهء معراج رسول الله صلّى الله عليه و آله و سلّم بيان مىكند با سند متّصل خود از عبد الرّحمن بن غنْم اين فقره را ذكر مىكند كه :\r\nقَالَ : لَمَّا أُسْرِىَ بِالنَّبِىِّ صَلَّى اللهُ عَلَيْهِ وَ ءَالِهِ ، مَرَّ عَلَى شَيْخٍ\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nقَاعِدٍ تَحْتَ شَجَرَةٍ وَ حَوْلَهُ أَطْفَالٌ .\r\nفَقَالَ رَسُولُ اللهِ صَلَّى اللهُ عَلَيْهِ وَ ءَالِهِ : مَنْ هَذَا الشَّيْخُ يَا جِبْرَئِيلُ ؟\r\nقَالَ : هَذَا أَبُوكَ إبْرَاهِيمُ عَلَيْهِ السَّلَامُ .\r\nقَالَ : فَمَا هَؤُلَاءِ الاطْفَالُ حَوْلَهُ ؟\r\nقَالَ : هَؤُلَاءِ أَطْفَالُ الْمُؤْمِنِينَ حَوْلَهُ يَغْذُوهُمْ . « 1 »\r\n« ميگويد : چون رسول خدا صلّى الله عليه و آله و سلّم به معراج رفت ، عبورش افتاد به پيرمردى كه در زير درختى نشسته بود و در اطراف او كودكانى گرد آمده بودند .\r\nرسول خدا صلّى الله عليه و آله و سلّم سؤال كرد : اى جبرئيل ! اين پيرمرد كيست ؟ جبرائيل گفت : اين شيخ ، پدر تو إبراهيم است .\r\nرسول الله صلّى الله عليه و آله و سلّم سؤال كرد : اين اطفال در اطراف او كيانند ؟\r\nجبرائيل گفت : اينها اطفال مؤمنان هستند كه حضرت إبراهيم به آنها غذا ميدهد . »\r\nمجلسى رضوان الله عليه روايت كرده است از « تفسير علىّ بن إبراهيم » از پدرش از سليمان ديلمى از أبو بصير از حضرت امام صادق عليه السّلام :\r\nقَالَ : إنَّ أَطْفَالَ شِيعَتِنَا مِنَ الْمُؤْمِنِينَ تُرَبِّيهِمْ فَاطِمَةُ\r\n\r\n\r\n","description":"","footnote":"\r\n( 1 ) « بحار الانوار » ج 6 ، ص 229 ؛ و « أمالى » صدوق ، طبع سنگى ، ص 269 تا 271\r\n","page_name":" 114 ","page_number":114},
  {"content":"\r\n\r\nعَلَيْهَا السَّلَامُ . « 1 »\r\n« حضرت فرمودند : بدرستى كه اطفال شيعيان ما را از مؤمنين ، حضرت فاطمه سلامُ الله عَليها تربيت مىكند . »\r\nشيخ صدوق روايت مىكند در كتاب « معانى الاخبار » از پدرش از عبد الله بن جعفر حميرى از هارون بن مسلم از مَسعدَة بن صدقه از جعفر بن محمّد از پدرش از پدرانش عليهم السّلام :\r\nقَالَ : قَالَ النَّبِىُّ صَلَّى اللهُ عَلَيْهِ وَ ءَالِهِ [ وَ سَلَّمَ 
  ] : دَخَلْتُ الْجَنَّةَ فَرَأَيْتُ أَكْثَرَ أَهْلِهَا الْبُلْهَ .\r\nقَالَ : قُلْتُ : مَا الْبُلْهُ ؟\r\nفَقَالَ : الْعَاقِلُ فِى الْخَيْرِ الْغَافِلُ عَنِ الشَّرِّ ، الَّذِى يَصُومُ فِى كُلِّ شَهْرٍ ثَلَاثَةَ أَيَّامٍ . « 2 »\r\n« حضرت صادق عليه السّلام به روايت از پدرانشان گفتند : رسول خدا صلّى الله عليه و آله و سلّم فرمود : من داخل در بهشت شدم و اكثر اهل بهشت را ابله يافتم .\r\nعرض كردم : مقصود از ابله چيست ؟\r\nحضرت فرمود : كسى كه در كار خير عاقل است و از كار شرّ غافل است و در هر ماه سه روز را روزه ميدارد . »\r\nو نيز شيخ صدوق در « معانى الاخبار » با سند متّصل خود از حضرت أمير المؤمنين عليه السّلام روايت مىكند كه :\r\n\r\n\r\n","description":"","footnote":"\r\n( 1 ) « بحار الانوار » ج 6 ، از طبع آخوندى ، ص 229\r\n( 2 ) « معانى الاخبار » ص 203\r\n","page_name":" 115 ","page_number":115},
  {"content":"\r\n\r\nإنَّ رَسُولَ اللهِ صَلَّى اللهُ عَلَيْهِ وَ ءَالِهِ [ وَ سَلَّمَ 
  ] قَالَ : يَا عَلِىُّ ! إنَّ لَكَ كَنْزاً فِى الْجَنَّةِ ، وَ أَنْتَ ذُو قَرْنَيْهَا ، وَ لَا تُتْبِعِ النَّظْرَةَ بِالنَّظْرَةِ فِى الصَّلاةِ ؛ فَإنَّ لَكَ الاولَى وَ لَيْسَتْ لَكَ الآخِرَةُ . « 1 »\r\n« حضرت رسول الله صلّى الله عليه و آله و سلّم فرمودند : اى علىّ ! براى تو گنجى است در بهشت ، و تو ذو القرنين بهشت هستى ، و در حال نماز نظرت اگر به جائى افتاد آن نظر را دنبال مكن ؛ چون نظر اوّل بخشوده شده است ولى حقّ نظر ديگر را ندارى » !\r\n\r\nمراد از قول رسول خدا كه فرمود : اى علىّ براى تو گنجى است در بهشت\r\nصدوق رحمةُ الله عَليه در تفسير و بيان اين حديث فرموده است :\r\nمراد از قول رسول خدا كه فرموده است براى تو گنجى است در بهشت ، كليدهاى نعمت‌هاى بهشت است ؛ چون در متعارف سخن مردم گنج عبارت است از اندوخته‌اى از طلا و نقره ، و مردم گنج را گرد مىآورند از ترس فقر ؛ و طلا و نقره خاصيّتش مصرف نمودن در حال نياز است و در بهشت نيازى نيست ، فقر و فاقه‌اى نيست ؛ چون بهشت از جميع اين معانى در سلامت است و از تمام آفات مصون است ؛ وَ فِيها ما تَشْتَهِى الْأَنْفُسُ وَ تَلَذُّ الْأَعْيُنُ . ( در آيه 71 ، از سورهء زخرف  « ما تَشْتَهِيهِ »  آمده است . )\r\n« و در آنجا از هر چه نفوس اشتها كنند و چشمان لذّت برند موجود است . »\r\nبنابراين ، مراد از گنج بهشت همان كليد است و دليل اين مطلب\r\n\r\n\r\n","description":"","footnote":"\r\n( 1 ) « معانى الاخبار » ص 205\r\n","page_name":" 116 ","page_number":116},
  {"content":"\r\n\r\nآنكه أمير المؤمنين عليه السّلام قَسِيمُ الْجَنَّةِ وَ النَّار است ؛ علىّ بن أبى طالب قسمت كنندهء بهشت و جهنّم است ؛ چون تقسيم بهشت و دوزخ بر مبناى ايمان و كفر است و رسول خدا صلّى الله عليه و آله و سلّم فرموده است :\r\nيَا عَلِىُّ حُبُّكَ إيمَانٌ وَ بُغْضُكَ نِفَاقٌ وَ كُفْرٌ .\r\n« اى علىّ محبّت داشتن به تو ايمان است و عداوت با تو نفاق و كفر است . »\r\nپس بنابر اين اصل ، أمير المؤمنين عليه السّلام قسمت كنندهء بهشت و آتش است .\r\nو من از بعضى از مشايخ شنيدم كه مىگفت : مراد از گنجِ بهشت ، همان فرزند او محسن عليه السّلام است ، و اين فرزند همان بچّهء سقط شده‌اى است كه فاطمه عليها السّلام چون بين دو در مورد فشار قرار گرفت سقط كرد .\r\nو براى اين گفتار استشهاد مينمود به آنچه در روايت آمده است كه : بچّهء سقط شده با حالت خشم و غضب ، درِ بهشت مىايستد و به او گفته مىشود كه : داخل شو ! در جواب ميگويد : نه داخل نمىشوم مگر آنكه پدر و مادر من پيش از من داخل شوند .\r\nو ديگر استشهاد مينمود به آنچه در روايت آمده است كه : حضرت إبراهيم و زوجه‌اش حضرت ساره ، متكفّل تربيت و رسيدگى به اولاد مؤمنين هستند ، و آنها را از درختى در بهشت كه مانند پستان‌هاى گاو پستان دارد ، شير و غذا ميدهند .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nچون قيامت فرا رسد اين اطفال را لباس پوشانيده و به عطرها معطّر و به عنوان هديه ، آنها را به پدرانشان مىسپارند ، و اين فرزندان با پدرانشان در بهشت حكم ملوك و پادشاهان را دارند .\r\n\r\nحَسَنين عليهما السّلام دو گوشوارهء عرش خدا\r\nو امّا گفتار رسول خدا صلّى الله عليه و آله و سلّم كه فرمود : اى علىّ تو ذو القرنين بهشت هستى ، معنايش اينست كه : حسن و حسين تو دو قَرن بهشت هستند ؛ چون در روايت آمده كه رسول خدا صلّى الله عليه و آله و سلّم فرمود : خداوند عزّ و جلّ با حسن و حسين بهشت خود را زينت مىكند ؛ مثل آنكه زن خود را به دو گوشوارهء خود زينت مىكند . و در روايت ديگر است كه خداوند با آن دو نورِ ديده ، عرش خود را زينت مىكند . « 1 »\r\nپس حسن و حسين دو گوشوارهء عرش خدا هستند .\r\nو شايد بر همين اصل باشد كه دربارهء از اسب به روى زمين افتادن سيّد الشّهداء عليه السّلام گويد :\r\n بلند مرتبه شاهى ز صدر زين افتاد * اگر غلط نكنم عرش بر زمين افتاد \r\nو در وصف اين افتادن چه خوب ناصر الدّين شاه استعاره نموده است :\r\n يكتا گهرى ز صدر زين افتاده * آويزه عرش بر زمين افتاده\r\nافسوس كه در معركه كرب و بلا * از خاتم انبيا نگين افتاده \r\nو از همين جهت است كه در روايت آمده است :\r\n\r\n\r\n","description":"","footnote":"\r\n( 1 ) « معانى الاخبار » ص 206\r\n","page_name":" 118 ","page_number":118},
  {"content":"\r\n\r\nقَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ : إنَّ الْحَسَنَ وَ الْحُسَيْنَ عَلَيْهِمَا السَّلَامُ شَنَفَا الْعَرْشِ ، وَ إنَّ الْجَنَّةَ قَالَتْ : يَا رَبِّ ! أَسْكَنْتَنِى الضُّعَفَآءَ وَ الْمَسَاكِينَ ! فَقَالَ اللهُ لَهَا :\r\nأَ لَا تَرْضَيِنَّ أَنِّى زَيَّنْتُ أَرْكَانَكِ بِالْحَسَنِ وَ الْحُسَيْنِ عَلَيْهِمَا السَّلَامُ ! قَالَ : فَمَاسَتْ كَمَا تَمِيسُ الْعَرُوسُ فَرَحاً . « 1 »\r\n« رسول خدا فرمودند : حسن و حسين دو گوشوارهء عرش خدا هستند ، و بهشت به پروردگار عرضه داشت : اى پروردگار من ! مرا محلّ تمام ضعفاء و مسكينان قرار دادى !\r\nاز طرف پروردگار خطاب آمد : اى بهشت راضى نيستى كه من اركان تو را به حسن و حسين زينت داده‌ام ؟ در اينحال چنان بهشت به خود باليد و افتخار نمود ، مانند باليدن عروس به خودش از شدّت فرح . »\r\nو بر همين اساس است كه در قتل آن حضرت آسمان خون باريد و خاك تبديل به خون شد .\r\n\r\nدر قتل سيّد الشّهداء خاك تبديل به خون شد\r\nچنان كه از امِّ سلَمه مروى است كه : رسول خدا شبى از ما غائب شد در مدّت طويلى و سپس آمد به نزد ما ، و ديديم آن حضرت گردآلود و با موهاى ژوليده مراجعت كرده و در يك دست خود چيزى دارد كه انگشت‌ها را بسته است . عرض كردم : يا رسول الله چرا شما را بدين وضع پريشان غبارآلود و ژوليده مىبينم ؟\r\n\r\n\r\n","description":"","footnote":"\r\n( 1 ) « إرشاد مفيد » در باب طَرْفٌ من فضآئل الحسين عليه السّلام ، و از طبع سنگى ص 272\r\n","page_name":" 119 ","page_number":119},
  {"content":"\r\n\r\nحضرت فرمود : در اين وقت مرا سير دادند به محلّى در عراق كه نامش كربلاست ، و مَصرع حسين فرزند من و جماعتى از فرزندان اهل بيت مرا به من نشان دادند ، و من شروع كردم كه خونهاى آنانرا جمع كنم ، و بيا اينك خون‌ها در دست من است ؛ و دست خود را بسوى من باز كرد و فرمود : بگير اينها را و محفوظ نگاهدار ! من خونها را گرفتم و توجّه كردم ديدم شبيه خاك قرمز رنگ است ؛ در شيشه‌اى نهادم و سر آن را بستم و محفوظ داشتم . چون حسين از مكّه به طرف عراق حركت كرد هر صبح و شب من شيشه را ميگرفتم و مىبوئيدم و براى مصيبت آن حضرت ميگريستم . چون روز عاشوراى از محرّم ، همان روزى كه حسين در آن روز شهيد شد ، من در آن شيشه نگاه كردم ، در اوّل صبح آن خاك قرمز به حال خود بود ، و چون در پايان روز نگاه كردم ديدم تبديل به خون تازه شده است . « 1 »\r\nو از محمّد بن سيرين روايت شده كه گفت : اين قرمزى در آسمان پيدا نشد مگر بعد از قتل حسين . « 2 »\r\nو رَوَى سعد الإسكاف ، قالَ : قَالَ أَبُو جَعْفَرٍ عَلَيْهِ السَّلَامُ :\r\nكَانَ قَاتِلُ يَحْيَى بْنِ زَكَرِيَّا وَلَدَ زِناً ، وَ قَاتِلُ الْحُسَيْنِ بْنِ عَلِىٍّ عَلَيْهِ السَّلَامُ وَلَدَ زِناً ، وَ لَمْ يَحْمَرَّ السَّمَاءُ إلَّا لَهُمَا .\r\nو رَوَى سفيان بن عُيَينَة عن علىّ بن يزيد عن علىّ بن الحسين عليه السّلام قالَ :\r\n\r\n\r\n","description":"","footnote":"\r\n( 1 ) « إرشاد مفيد » در باب طرفٌ من فضائل الحُسين عليه السّلام ، ص 273 و 274\r\n( 2 ) « إرشاد مفيد » در باب طرفٌ من فضائل الحُسين عليه السّلام ، ص 273 و 274\r\n","page_name":" 120 ","page_number":120},
  {"content":"\r\n\r\nخَرَجْنَا مَعَ الْحُسَيْنِ عَلَيْهِ السَّلَامُ ، فَمَا نَزَلَ مَنْزِلًا وَ لَا ارْتَحَلَ مِنْهُ إلَّا ذَكَرَ يَحْيَى بْنَ زَكَرِيَّا وَ قَتْلَهُ . وَ قَالَ يَوْمًا : وَ مِنْ هَوَانِ الدُّنْيَا عَلَى اللهِ أَنَّ رَأْسَ يَحْيَى بْنِ زَكَرِيَّا أُهْدِىَ إلَى بَغِىٍّ مِنْ بَغَايَا بَنِى إسْرَائِيلَ . « 1 »\r\n\r\n\r\n","description":"","footnote":"\r\n( 1 ) همان مصدر ، ص 274 : « و سعد إسكاف روايت كرده كه حضرت امام باقر عليه السّلام فرمودند : قاتل يحيى بن زكريّا ولد الزّنا بوده و قاتل حسين بن علىّ عليه السّلام نيز ولد الزّنا بوده است ، و آسمان فقط براى اين دو نفر سرخ گرديد . »\r\n« و سفيان بن عيينه از علىّ بن يزيد از علىّ بن الحسين عليهما السّلام روايت كرده است كه فرمود : ما با حسين عليه السّلام خارج شديم ( به طرف كربلا ) پس حضرت در هيچ منزلى فرود نيامد و از آن كوچ نكرد مگر اينكه يادى از يحيى بن زكريّا و كشته شدن او نمود . و روزى فرمود : و از پستى دنيا بر خداوند اينستكه سر يحيى بن زكريّا به يكى از زناكاران بنى إسرائيل هديه شد »\r\n","page_name":" 121 ","page_number":121},
  {"content":"\r\n . \r\n","description":"","footnote":"","page_name":" 122 ","page_number":122},
  {"content":"\r\n\r\n\r\nمجلس هفدهم : كيفيّت ارتباط عالم برزخ با عالم طبع و قبر\r\n\r\n","description":"","footnote":"","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِه الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\nقال اللهُ الحكيمُ فى كتابِه الكريم :\r\n وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ وَ سَتُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ  . ( آيه يكصد و پنجم ، از سورهء توبه : نهمين سوره از قرآن كريم )\r\nبحث ما در اينجا راجع به نحوهء ارتباط و تأثير موجودات عالم ملكوت در موجودات عالم مُلك ، و نحوه و كيفيّت تأثير موجودات عالم ملكوتِ اعلى - كه عالَم اسماء و صفات كلّيّهء الهيّه است - و تأثير ارواح قدسيّه و نفوس مجرّده در موجودات عالم ملكوت اسفل - كه عالم مثال و صورت است - و بالاخره كيفيّت تأثير موجودات مثاليّه در عالم ملك و ناسوت - كه عالم طبع و مادّه است - مىباشد ؛ و اين\r\n\r\n\r\n","description":"","footnote":"\r\n( 1 ) مطالب گفته شده در روز هفدهم ماه مبارك رمضان\r\n","page_name":" 125 ","page_number":125},
  {"content":"\r\n\r\nبحث بسيار لطيف و دقيق است ولى ما تا جائى كه بتوانيم مطلب را ساده و روشن بيان مىكنيم .\r\nو بالاخره در اين بحث از كيفيّت ارتباط نفس انسان با مثال و برزخ او ، و كيفيّت ارتباط برزخ انسان با مادّه و طبع و بدنِ واردشدهء در قبر او گفتگو مىشود .\r\nبايد ملاحظه نمود كه بدن را كه در قبر ميگذارند چگونه است ؟ آيا بهره‌اى از ثواب و عقاب دارد يا نه ؟ و آيا به تبع ثواب و عقابى كه به بدن برزخى در عالم برزخ ميرسد اين بدن هم مُثاب و معذّب ميگردد يا نه ؟\r\nالبتّه بحث ما در اينجا فقط راجع به كيفيّت ارتباط بدن مثالى و برزخى با بدن مادّى كه در قبر افتاده است مىباشد ، نه به عنوان بحث كلّى فلسفى ؛ ولى براى همين بحث جزئى ناچار از يك بحث كلّى خواهيم بود\r\n\r\nتمام موجودات عالم مادّه تحت سيطرهء عالم ملكوتند\r\nتمام موجوداتى كه در اين عالم هستند بواسطهء يك موجود مدبّر الهى اداره ميشوند .\r\nانسان مادّى يك مَلَك مقرَّبى دارد كه او را رشد ميدهد و حفظ مىكند ، هر يك از اصناف حيوانات ، نباتات ، جمادات ، و هر ذرّه‌اى از موجودات اين عالم اينچنين هستند .\r\nو بطور كلّى تمام عالم شهادت كه عالم ظاهر و عالم مُلك است ، در تحت اراده و سيطرهء يك عالَم ملكوت است كه آن عالم ملكوت ، عالَم حقيقت و معنى و باطن است .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nقدرت و عظمت آن عالم از اين عالم بيشتر است و ميتواند اين موجودات را در تحت شرائط خود تربيت كند و سير دهد ؛ آن موجودات را ملائكه ميگويند .\r\nتعداد ملائكه به حساب در نمىآيد ، به اندازهء ذرّاتى كه در اين عالم موجود است و در عالم مُلك ، خلق شده است ملائكه موجود است ؛ هر قطره از باران كه از آسمان ميريزد يك فرشته موكَّل بر حفظ و حراست و پائين آوردن آن است .\r\nهر دانهء گياهى كه از زمين ميرويد و هر حبّه از حبوباتى كه بيرون مىآيد و رشد مىكند و ميرسد ، حتّى دانهء اسپند ، چنانچه در روايت وارد است ، براى هر كدام از آنها مَلكى گماشته شده كه آن را طبق وظيفه و شرط و سنّت الهيّه‌اى كه به او تفويض شده است حفظ كند ، رشد دهد ، برساند و تا سرحدّ كمال آن ، آن را مواظبت و مراقبت نموده و از وظيفهء پاسدارى در برابر جهات حياتيّه و تغذيه و تنميهء آن دريغ ننمايد .\r\nباد كه مىوزد فرشته‌اى بلكه بادهاى مختلف ، از باد شمال و باد جنوب و باد دبور و باد صبا ، فرشتگان مختلفى دارند ، بادهاى رحمت و بادهاى غضب ، بادهاى مهلكه و مسموم و نسيم‌هاى لطيف و جان پرور . و ابرهاى آسمان ، ابر سپيد و سياه ، ابر انبوه و پرپشت و ابر كم پشت ، ابر تگرگ و برف و باران هر كدام داراى فرشتگانى هستند ؛ اين فرشتگان هر كدام داراى مأموريّت‌هاى متفاوتى هستند كه بر حسب اختلاف قوا و سرمايه‌هائى كه خداوند به آنها داده است\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nتفاوت ميكنند .\r\nمراتب حيات انسان از قواى هاضمه و تغذيه و رشد دهنده و رفع كننده و جاذبه و دافعه و تبديل كننده و ماسكه و غيرها همه در تحت تدبير و ادارهء ملائكهء مختلفى هستند .\r\nاين يك واقعيّتى است بر اساس يك واقعيّت فلسفى كه : موجودات عالم طبع و مادّه در تحت سيطرهء موجودات عالم مثال و صورت ، و آنها در تحت سيطرهء موجودات عالم نفس و ملكوت اعلى ، تا برسد به مقام اسماء و صفات الهيّه و بالاخره به اسم اعظم حضرت واحديّت و مقام لا اسمَ و لا رسم حضرت احديّت جلَّ و عزَّ تبارَك و تقدَّس .\r\n\r\nجسمانيّهء الحدوث و روحانيّهء البقاء بودن نفس ربطى به أصالة المادّه ندارد\r\nبنابراين نور وجود ، اوّل از ذات مقدّس او جلَّ و علا تنزّل نموده به مقام اسماء و صفات كلّيّه و سپس بتدريج در مراتب مختلفهء عالم امكان ، از موجودات مجرّده و مثاليّه و سپس در موجودات طبيعيّه و جسميّه ، ظهور و تجلّى مىنمايد .\r\nنه اينكه مبدأ وجودِ قوا در عالم ، طبيعت است و بعد صعود مىكند و عالم مثال و صورت پديد مىآيد و سپس نفس و عوالم مجرّده ؛ اين حرف غلط است .\r\nاين كلام ، اساس فلسفهء مادّيّون است كه براى مادّه أصالت قائلند و روح و ملكوت را اثر ضعيفى از مادّه ميدانند و ترشّحى از آن ؛ و در حقيقت مىتوان مكتب آنانرا به مكتب أصالة المادّه نامگذارى كرد .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nولى مكتب الهيّون مكتب أصالة الله و أصالة التَّوحيد و أصالة المعنى است ؛ زيرا اوّلًا براى خدا كه مجرّد و بسيط و لا حَدَّ و لا عَدّ است و از نقطه نظر قدرت و عظمت و علم و حيات بى نهايت است ، به نحو استقلال در وجود ، موجوديّت قائل مىشود و پس از آن وجود مقدّس ، موجودات مجرّده و غير مجرّدهء روحانيّه و مادّيّه بوجود مىآيند ، آن هم به نحو خلقت و با نفسِ مجرّد اراده ، نه به نحو اخراج و خروج كه زائيدن است .\r\nو اين كلام ابداً منافاتى با مبناى صدر المتألّهين در سير و تكامل موجودات مادّيّه به موجودات مجرّده ندارد .\r\nدربارهء نفس ، صدر المتألّهين قائل است كه مبدأش ، جسمانى است و نهايتش روحانى كه : النَّفْسُ جِسْمانيَّةُ الْحُدوثِ ، روحانيَّةُ الْبَقاءِ « 1 » .\r\n\r\nسير تكاملى موجودات مادّيّه به موجودات مجرّده\r\nو سير ترقّى و تكامل انسان از مراتب مادّى بسوى مراتب\r\n\r\n\r\n","description":"","footnote":"\r\n( 1 ) اين معنى را صدر المتألّهين قدّس اللهُ سرَّه به مرحلهء اثبات رسانيده است ، و از نقطه نظر حركت جوهريّه - كه آن هم امر مُبرهنى است - پايه گذارى شده است ، و آيات و روايات با دقّت و لطافت چشمگيرى اين معنى را ميرسانند . قرآن كريم دربارهء انسان دارد :    وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ * ثُمَّ جَعَلْناهُ نُطْفَةً فِي قَرارٍ مَكِينٍ * ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ عِظاماً فَكَسَوْنَا الْعِظامَ لَحْماً ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الْخالِقِينَ    . ( آيات 12 تا 14 ، از سورهء 23 : المؤمنون )\r\nدر اين آيات سير ترقّى و تكامل انسان را از مراحل اوّليّه به نحو تغيير و تبديل بيان مىكند كه : ما اوّل انسان را از شيرهء خاك و گل خلق كرديم و پس از آن ، آن جوهره را در محلّ مستقرّى كه رحِم مادر است به صورت نطفه قرار داديم و\r\n","page_name":" 129 ","page_number":129},
  {"content":"\r\n\r\nمعنوى و روحانى است ؛ و بنا بر حركت جوهريّه كه جوهر در ذات و كينونت خود متحرّك است ، موجودات مادّيّه از نفس استعدادِ هيولانىِ خود ، در خود ، حركت نموده و پس از خلع و لبس‌هاى عديده به مرحلهء تجرّد ميرسند .\r\nأبو علىّ سينا و قدماء از فلاسفهء الهيّيّن معتقد بودند كه نفس در\r\n\r\n\r\n","description":"","footnote":"\r\nپس از آن همان نطفه را عَلَقه كرديم و علقه را مُضغه آفريديم و مضغه را استخوان آفريديم و روى استخوان گوشت پوشانيديم و سپس همان موجود را خلق ديگرى كرديم .\r\nدر اين آيات اوّلًا ميفرمايد كه مبدأ اوّليّهء انسان از جوهرهء گل است . و ثانياً مراتب تغيير و تبديل تكاملى آن را بيان ميفرمايد كه نطفه صورت خود را از دست داد و همان علقه شد ، و علقه صورت خود را از دست داد و همان مضغه شد ، و مضغه صورت خود را از دست داد و استخوان شد . و ثالثاً نوبت كه به دميدن روح ميرسد ميفرمايد :  ثُمَّ أَنْشَأْناهُ  پس از آن ما همان استخوان پوشيده‌شدهء به گوشت را خلق ديگرى كرديم ؛ يعنى به تجرّد نفسانى درآورديم و موجود زنده و شاعر و عالِمى درآورديم كه صاحب نفس ناطقه شد ، و حقّاً جا دارد كه در اينجا خود را بستايد و به  فَتَبارَكَ اللَّهُ أَحْسَنُ الْخالِقِينَ  تمجيد فرمايد .\r\nو چه خوب عارف رومى جلال الدّين در مثنوى بيان نموده است :\r\n از جمادى مُردم و نامى شدم * وز نمَا مُردم به حيوان سر زدم\r\nمُردم از حيوانى و آدم شدم * پس چه ترسم كى ز مردن كم شدم\r\nحَملهء ديگر بميرم از بشر * تا بر آرم از ملائك بال و پر\r\nوز مَلك هم بايدم جَستن ز جو *  كُلُّ شَيْءٍ هالِكٌ إِلَّا وَجْهَهُ \r\nبار ديگر از ملك قربان شوم * آنچه اندر وَهم نايد آن شوم\r\nپس عدم گردم عدم چون ارغنون * گويدم كانَّا إِلَيْهِ راجِعُونَ \r\n( جلد سوّم « مثنوى » طبع ميرخانى ، ص 99 ؛ و از صفحات كلّ كتاب ، ص 300 )\r\n","page_name":" 130 ","page_number":130},
  {"content":"\r\n\r\nازل خلق شده است و براى انجام افعال خود به بدن تعلّق ميگيرد و در حقيقت ، بدن آلتى است براى كارهاى نفس .\r\nولى صدر المتألّهين با اثبات حركت جوهريّه ، اثبات كرد كه : نفس در اصل پيدايش و تكوّن خود و در اصل ماهيّت وجودى خود نياز به بدن دارد و اصولًا با بدن تحقّق مىيابد ، و انسان عبارت است از يك موجود تدريجى كه اوّلش مادّه و آخرش عقل است ؛ نفس آدمى از نطفه كه يك تك سلّول است شروع شده و پس از تكوّن و عبور از مراحل حسّ و خيال و وهم به مرتبهء عقل ميرسد و مجرّد ميگردد و پيوسته باقى مىماند .\r\nنفس انسان مانند پروانه كه در پيله است و مانند جنين كه در رحم است و مانند مغز بادام و مغز گردو كه در بدوِ تكوّن آميخته با پوست مىباشد ، بوده و با بدن تكوّن و تحقّق مىپذيرد و سپس در سير تكاملى خود حركت مىكند و مدّتى با بدن بوده و پس از آن ، بواسطهء استكمال جوهرى ، قائم به خود ميگردد و از بدن مستغنى مىشود ، و مانند روغن بادام و گردو جدا مىشود ، و يا همچون پروانه كه از پيله خارج شود و يا حيوانى كه پوست عوض كند ، بدن را خَلع مىكند و بدون مادّه يعنى بدون بدن زندگى مىكند و مجرّد مىشود .\r\nچون خود صدر المتألّهين هم كه از اعاظم فلاسفهء الهيّون است ، قائل به سيطره و هيمنهء عالم ملكوت بر عالم مُلك است ، و بر اين مبنى است كه هر ذرّهء اين عالم در تحت قواى معنويّه و روحانيّه اداره مىشود .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nو حتّى همان سلالهء خاك و گِل كه مبدأ آفرينش انسان است ، به اراده و اختيار موجودات مثاليّه و نفسيّه و تجرّديّه از اسماء عُليا و صفاتِ حُسناى الهى مىباشد .\r\n\r\nپديده‌هاى مادّى با تمام علل مادّى خود تحت قواى ملكوتى اداره ميشوند\r\nغاية الامر ، همين موجود مادّى كه مبدأ خلقت انسان است و خود درجه به درجه بسوى تكامل پيش ميرود تا به مرحلهء تجرّد و روحانيّت ميرسد ، در هر حال از نقطه نظر وجود و علم و قدرت و سائر جهات در تحت تكفّل و مراقبت و معلوليّت عوالم بالاست .\r\nو به عبارت ديگر ، لازمهء حركت از قوس نزول به مقام اوج بَدء آفرينش ، كه  إِنَّا لِلَّهِ وَ إِنَّا إِلَيْهِ راجِعُونَ  است ، و لازمهء قوس نزول از بَدء آفرينش به أظلَمُ العوالِم ، كه مادّهء صِرف و هيولاى محض و استعداد و قابليّت خالص است ، اين است كه : نور وجودِ حقّ جلّ و علا از اعظم اسماء الهيّه در مراتب تجرّدات ملكوتيّه ، و سپس در عالَم مثال ، و پس از آن در عالم مُلك نزول نموده و از عالم مادّه و ظلمتكدهء هيولاى بى شعور و علم و قدرت ، كم كم صعود نموده و بسوى حضرت احديّت جلّ و عزّ حركت كند ؛ و اين معنى تحقّق نمىپذيرد مگر آنكه همان مادّهء بى شعور و بى اراده و همان هيولاى محض - كه قابليّت صرفه و مبدأ خلقت انسان است - در اثر تدبير و اراده و سيطرهء عوالم تجرّد و ملكوت تحقّق پذيرد .\r\nپس جسمانيّة الحدوث و روحانيّة البقاء بودن نفس انسان ربطى به أصالة المادّه ندارد .\r\nبارى ، بعضى از افرادى كه روايات و آيات تدبير ملائكه و حفظ\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nو حراست آنها را ديده و يا شنيده‌اند ، در مقام تجزيه و تحليل با پندار روشنفكرانهء خود چنين خواسته‌اند بگويند : مراد از فرشته‌اى كه قطرهء باران را به زمين مىآورد ، همان حيات و زندگى آن قطره است و خاصيّتى است كه در آن موجود است ، يا مراد جاذبهء زمين است .\r\nبرق و صاعقه و ابر و وزش بادها بواسطهء قواى جاذبه و دافعه و خواصّ فيزيكى است ، و أحياناً خواصّ شيميائى است كه اين پديده‌ها را بوجود مىآورد . غاية الامر در آن زمان كه قواى جاذبه و مسائل فيزيكى و شيميائى مطرح نبود ، از علل پيدايش پديده‌هاى مادّى به فرشته و جنّ و غيرها تعبير مىنمودند .\r\nاين سخن غلط است .\r\nالبتّه تمام موجودات مادّى داراى علل و اسباب مادّى هستند ، برق و رعد و صاعقه و ابر و باد و باران و تگرگ و قوس و خسوف و كسوف ، داراى علل و شرائط طبيعى بوده و در تحت تحقّق آن علل به وقوع مىپيوندند و يكى از جهات مؤثّره در آنها نيز قواى جاذبه و دافعه مىباشد ؛ ولى اين قواى مادّى خود نيز در تحت محكوميّت قواى معنوى و آسمانى است ، جاذبهء زمين نيز تحت قواى ملكوتى است .\r\nتمام پديده‌هاى مادّى كه به حواسّ انسان در مىآيند با تمام اسباب و علل مادّى آنها كه به حواسّ ادراك نمىشوند ، مانند انرژى سينيتيك و قوّهء زنده و الكتريسيته و نور و امواجى كه تمام عالم را پر كرده و به چشم نمىآيند ، همه و همه مادّى بوده و در تحت قواى\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nملكوتى فرشتگان الهى اداره ميشوند ؛ سخن در اينجاست .\r\nدر سوّمين دعا از دعاهاى صحيفهء مباركهء سجّاديّه از اصناف و انواع ملائكهء مقرَّب و حَمَلهء عرش و انواع ملائكهء جزئيّه كه مأمور حوادث ارضى و جوّى هستند ياد ميفرمايد ، و از جبرائيل و ميكائيل و إسرافيل و ملك الموت و أعوانش و از منكر و نكير و از رومان - كه فتّان قبور است - ذكر ميفرمايد .\r\n\r\nارتباط فرشته با موجودات طيّب و ارتباط جنّ با موجودات كثيف و خبيث\r\nاز اين گذشته ، موجودات روحانى و طيّب و طاهر اين عالم در ارتباط با فرشتگان روحانى عالم بالا هستند ، و آنان نيز انس و علاقه و رغبت و عشق به موجودات طيّب و طاهر اين عالم پيدا مىكنند ؛ مثلًا ملائكهء رحمت ، خانهء تميز و اطاق نظيف و انسان نظيف و پاكيزه را دوست دارند ، طهارت ، وضو و غسل را دوست دارند ؛ لباس سفيد ، عطر و بوى خوش را دوست دارند و هر جا كه بوى خوش باشد متوجّه آنجا ميشوند ؛ قرائت قرآن را دوست دارند ؛ منزل امام و پيغمبر و ولىّ خدا را دوست دارند و در آنجا نزول مىيابند .\r\nگرچه ملائكه موجودات ملكوتى هستند و ملكوت تجرّد از مادّه و لوازم مادّه از وضع و كيفيّت و كمّيّت و زمان و مكان دارد ؛ ولى آن موجودات ملكوتى مىتوانند يك وجهه‌اى با اين عالم برقرار كنند و با اين عالم مُلك نسبت و جهتى بگيرند .\r\nهمانطور كه هر موجود ملكوتى كه تجرّدش كم باشد و از اسماء جزئيّهء پروردگار بوده و به اين عالم نزديك باشد ، بدون واسطه ميتواند با جهت‌گيرى معنوى خود اين عالم ملك را اداره كند .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nملائكهء رحمت با موجودات طيّب و طاهرى كه در اين عالم است ، وِجهه‌گيرى مىكنند و به عكس ، از جاى ظلمت و متعفّن بدشان مىآيد ، در اطاقى كه جُنُب باشد فرشته داخل نمىشود ، در جائى كه مجسّمه و عكس ذىروح باشد فرشته نمىآيد ، در خانه‌اى كه سگ باشد يا شرب خمر شود يا آلات موسيقى و قمار باشد وارد نمىشود ، در گلخن‌هاى حمّام و جاهاى كثيف ملائكه وارد نمىشوند .\r\nاين معنى نه از نقطه نظر اين است كه ملائكه يعنى وضو و غسل و لباس سفيد و عطر ؛ مَلك يك موجود معنوى است و عطر يك موجود مادّى ، ولى ارتباط بين آن ملكوت و اين مادّه بدين قسم شده است كه آن موجود معنوى طيّب محاذات و جهت‌گيرى مىكند با عطر يا لباس سفيد و قرائت قرآن .\r\nبه عكس ، جنّيان و شياطين وجهه گيرى مىكنند با موجودات فاسد و خراب اين عالم . در جاهاى ظلمانى و تاريك ميروند ، مزبله‌ها و محل‌هاى متعفّن را دوست دارند ، در جائى كه زنا شود ، معصيت شود ، شرب خمر و قمار شود ، جنّيان پر ميشوند ، در خانه‌اى كه سگ باشد ، در اطاقى كه عكس ذىروح باشد جنّ وارد مىشود و مَلَك خارج ميگردد ، اين يك نحو ارتباطى است بين عالَم ظاهر و عالم معنى .\r\nدر روايات وارد است ناخن خود را بگيريد كه در زير آن جنّ جمع مىشود و آنجا محلّ شياطين و جنّيان است ، از دستهء كوزه آب\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nنخوريد آنجا محلّ جنّيان است ، « 1 » ظرف خاكروبه را در شب در منزل نگذاريد يا اگر ميگذاريد سرپوش روى آن بنهيد براى اينكه جنّيان در آن جمع نشوند .\r\n\r\nتفسيرهاى غلط از جنّ و موجودات ملكوتيّه\r\nبعضى از افرادى كه خيال مىكنند تمام مُلك و ملكوت را تفحّص و گردش كرده و در تحت تكفّل علوم مادّى خود گرفته‌اند و در لابراتوار شيميائى و فيزيكى خود تجزيه و تحليل نموده‌اند ميگويند : جنّ همان ميكروب است ، چركِ زيرِ ناخن ميكروب است ، خاكروبه محلّ اجتماع ميكروب‌ها است ، دستهء كوزه بواسطهء اينكه محلّ گرفتن كوزه با دست است محلّ اجتماع چرك و بالنّتيجه ميكروب است ، كثافاتى كه در مَزابل و گلخن‌هاى حمّام موجود است محلّ اجتماع ميكروب است كه در لسان اين روايات به جنّ تعبير شده است .\r\nاينها تفسيرهاى غلطى است كه از نزد خود مىكنند ، اينها جنّ نيست ، ميكروب است و ميكروب يك پديدهء مادّى است . و آن موجودى كه داراى فهم و شعور است و شيطنت دارد و بدجنس\r\n\r\n\r\n","description":"","footnote":"\r\n( 1 ) در مادّهء « ثلم » از « نهايه » ابن أثير جَزَرى ، ج 1 ، ص 220 آورده است كه : نَهَى عَنِ الشُّرْبِ مِنْ ثُلْمَةِ الْقَدَحِ . « رسول خدا آب خوردن را از محلّ شكستگى كاسه نهى فرموده است . » و علّتش آن است كه دهانِ آب خورنده نمىتواند خوب به آن بچسبد و چه بسا از آن محلّ ، آب بر بدن و لباس او ميريزد . و بعضى علّت آن را چنين دانسته‌اند كه : در هنگام تنظيف كاسه آنطورى كه بايد و شايد آن محلّ شكستگى تنظيف نمىشود . و قَدْ جاءَ فى لفظِ الحَديثِ : إنَّهُ مَقْعَدُ الشَّيْطانِ وَ لَعلَّهُ أرادَ بِهِ عَدَمَ النَّظافَة . « و در لفظ حديث وارد شده است كه آنجا محلّ نشستن شيطان است ، و ممكن است مراد عدم نظافت باشد . »\r\n","page_name":" 136 ","page_number":136},
  {"content":"\r\n\r\nاست و با موجودات فاسدهء اين عالم چون چرك و ميكروب انس ميگيرد و ربط برقرار مىكند و در جاى متعفّن ميرود و به لباس سياه علاقمند است ؛ جنّ است .\r\nو لذا كراهت شديد دارد كه انسان لباس سياه در بر كند . لباس سياه لباس اهل جهنّم است و مستحبّ است كه انسان لباس سفيد بپوشد ، لباس سفيد لباس فرشتگان است .\r\nجنّ - كه موجودى داراى شعور و فهم است مانند انسان ، منتهى از انسان بسيار ضعيف‌تر ؛ چون خلقت او از دُخان است يعنى از گازها و دودها و بخارها ، و لذا به چشم افراد معمولى ديده نمىشود - از داخل شدن در جاهاى گناه و شرب خمر و زنا و قمار و نميمه و سخن چينى و جاى كثيف و متعفّن مسرور مىشود ، به زنهائى كه بدون مقنعه باشند گرچه در منزل ، جنّ علاقه دارد ؛ البتّه اصناف كفّارِ از جنّ .\r\nچون جنّ نيز مانند انسان ، مسلمان و كافر است ، و سوره‌اى در قرآن مجيد به نام سورهء جنّ وارد است كه بعضى از حالات آنانرا بيان مىكند .\r\nبارى ، فرشتگان از زنهاى محجّبه مشعوف ميشوند ، و از زنهاى مقنعه دار مسرور ميگردند و به منازلى كه چنين زنهائى باشند وارد ميشوند و جنّيان از چنين خانه‌ها بيرون ميروند .\r\nبارى از نقطه نظر قرآن كريم و بحث‌هاى فلسفى عقلى و روايات وارده از ائمّهء معصومين سلام الله عليهم أجمعين هيچ شبهه و\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nترديدى نيست بر اينكه موجودات عقلانيّهء روحانيّهء ملكوتيّهء عالم قدس و تجرّد ، نگاهدارنده و تربيت كننده و تدبير كنندهء جميع امور اين عالم هستند .\r\nامّا از نقطه نظر قرآن كريم : آيات بسيار است و ما به ذكر بعضى از نمونه‌هاى مختلف اكتفا مىكنيم .\r\n\r\nاصناف فرشتگانى كه تدبير امور اين عالم را مىنمايند\r\n      1 - وَ النَّازِعاتِ غَرْقاً * وَ النَّاشِطاتِ نَشْطاً * وَ السَّابِحاتِ سَبْحاً * فَالسَّابِقاتِ سَبْقاً * فَالْمُدَبِّراتِ أَمْراً       . « 1 »\r\n« سوگند به فرشتگانى كه در هنگام امر پروردگار ، نسبت به امرى از امور عالم از جاى خود حركت نموده و از موقف خطاب ، براى انجام مأموريّت در اين عالم با شدّت و جدّيت پائين مىآيند .\r\nو سوگند به فرشتگانى كه از موقف خطاب ، براى انجام مأموريّت به تمام مَعنى الكلمه خارج ميشوند .\r\nو سوگند به فرشتگانى كه بعد از حركت و خروج از موقف با سرعت تامّ و تمامى بسوى مأموريّت خود ميروند .\r\nو سوگند به فرشتگانى كه در انجام مأموريّت خود طبق قضاء حتمى و مُبرَم پروردگار ، از سائر فرشتگان كه نسبت به مأموريّت آنان حكم بتّى و جدّى صادر نشده است سبقت گرفته و مأموريّت خود را كه به حكم حتمى رسيده است انجام ميدهند .\r\nو سوگند به فرشتگانى كه پس از سبقت بسوى مأموريّت با انجام آنچه در تدبير امور اين عالم به آنها مُفوَّض شده است تدبير امور را\r\n\r\n\r\n","description":"","footnote":"\r\n( 1 ) آيات 1 تا 5 ، از سورهء 79 : النّازعات\r\n","page_name":" 138 ","page_number":138},
  {"content":"\r\n\r\nمىنمايند . » « 1 »\r\n  2 - وَ قالُوا اتَّخَذَ الرَّحْمنُ وَلَداً سُبْحانَهُ بَلْ عِبادٌ مُكْرَمُونَ * لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ   . « 2 »\r\n« مردم ميگويند : خداوند رحمن فرشتگان را فرزند خود قرار داده است ؛ پاك و مقدّس است پروردگار از اين نسبت .\r\nفرشتگان بندگان بزرگوار و گرامى خدا هستند كه در گفتار از خدا سبقت نمىگيرند و فقط به امر خدا عمل مىكنند . »\r\n 3 - قُلْ مَنْ كانَ عَدُوًّا لِجِبْرِيلَ فَإِنَّهُ نَزَّلَهُ عَلى قَلْبِكَ بِإِذْنِ اللَّهِ .  « 3 »\r\n« اى پيغمبر بگو كيست كه دشمن جبرائيل باشد ؟ پس بدرستيكه جبرائيل قرآن را با اذن خدا بر دل تو فرو فرستاد . »\r\n 4 - قُلْ نَزَّلَهُ رُوحُ الْقُدُسِ مِنْ رَبِّكَ بِالْحَقِّ لِيُثَبِّتَ الَّذِينَ آمَنُوا وَ هُدىً وَ بُشْرى لِلْمُسْلِمِينَ  . « 4 »\r\n« بگو اى پيغمبر ! قرآن را روح القدس از جانب پروردگارت به\r\n\r\n\r\n","description":"","footnote":"\r\n( 1 ) اين تفسير محصَّل بيان قرآنى علّامهء طباطبائى مُدَّ ظلُّه است در تفسير اين آيات . ( تفسير « الميزان » ج 20 ، ص 282 ) و بنا به اين بيان ، اين پنج قَسَم ، پنج سوگند است به پنج صفت از صفات ملائكه‌اى كه در حين تدبير امور عالم از محلّ و موقف خود حركت كرده و براى انجام امرى كه به آنان شده است رهسپار ميگردند ؛ نه آنكه سوگند به پنج صنف از اصناف ملائكه باشد .\r\n( 2 ) آيه 26 و 27 ، از سورهء 21 : الانبياء\r\n( 3 ) صدر آيه 97 ، از سورهء 2 : البقرة\r\n( 4 ) آيه 102 ، از سورهء 16 : النّحل\r\n","page_name":" 139 ","page_number":139},
  {"content":"\r\n\r\nحقّ فرو فرستاد تا اينكه كسانى را كه ايمان آورده‌اند تثبيت كند و هدايت و بشارت براى مسلمين بوده باشد . »\r\n  5 - نَزَلَ بِهِ الرُّوحُ الْأَمِينُ * عَلى قَلْبِكَ لِتَكُونَ مِنَ الْمُنْذِرِينَ   . « 1 »\r\n« قرآن را بر قلب تو ، روح الأمين فرستاد تا اينكه از بيم دهندگان باشى . »\r\n 6 - هُوَ الَّذِي يُصَلِّي عَلَيْكُمْ وَ مَلائِكَتُهُ لِيُخْرِجَكُمْ مِنَ الظُّلُماتِ إِلَى النُّورِ  . « 2 »\r\n« خداست كه با فرشتگانش بر شما رحمت ميفرستد تا شما را از تاريكىها به نور درآورد . »\r\n 7 - إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ  . « 3 »\r\n« آن كسانى كه ميگويند پروردگار ما خداست و بر اين اساس استقامت مىورزند ، فرشتگان بر آنان نازل ميشوند كه : نترسيد و اندوهى هم نداشته باشيد و بشارت باد شما را به بهشتى كه بدان وعده داده شده‌ايد . »\r\n  8 - إِذْ تَقُولُ لِلْمُؤْمِنِينَ أَ لَنْ يَكْفِيَكُمْ أَنْ يُمِدَّكُمْ رَبُّكُمْ بِثَلاثَةِ آلافٍ مِنَ الْمَلائِكَةِ مُنْزَلِينَ * بَلى إِنْ تَصْبِرُوا وَ تَتَّقُوا وَ يَأْتُوكُمْ مِنْ  \r\n\r\n\r\n","description":"","footnote":"\r\n( 1 ) آيه 193 و 194 ، از سورهء 26 : الشّعراء\r\n( 2 ) صدر آيه 43 ، از سورهء 33 : الاحزاب\r\n( 3 ) آيه 30 ، از سورهء 41 : فُصّلت\r\n","page_name":" 140 ","page_number":140},
  {"content":"\r\n\r\n فَوْرِهِمْ هذا يُمْدِدْكُمْ رَبُّكُمْ بِخَمْسَةِ آلافٍ مِنَ الْمَلائِكَةِ مُسَوِّمِينَ  . « 1 »\r\n« در آن وقتى كه در غزوهء بَدر به مؤمنين مىگفتى : آيا اين مقدار براى شما كافى نيست كه پروردگار شما با سه هزار نفر از فرشتگان شما را يارى دهد ؟\r\nبلى ، اگر شما پاى شكيبائى و صبر و استقامت محكم داريد و تقوى پيشه سازيد و دشمنان شما با سرعتى هر چه تمامتر هم اكنون در رسند ، پروردگار شما به پنج هزار نفر از فرشتگانِ نشان زننده و داغ كننده ، شما را يارى خواهد نمود . »\r\n 9 - وَ الْمَلائِكَةُ يُسَبِّحُونَ بِحَمْدِ رَبِّهِمْ وَ يَسْتَغْفِرُونَ لِمَنْ فِي الْأَرْضِ أَلا إِنَّ اللَّهَ هُوَ الْغَفُورُ الرَّحِيمُ .  « 2 »\r\n« و فرشتگان به حمد پروردگار تسبيح مىكنند و طلب آمرزش مىكنند براى كسانى كه در روى زمين هستند ؛ آگاه باشيد كه خداوند حقّاً آمرزنده و مهربان است . »\r\n 10 - قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ ثُمَّ إِلى رَبِّكُمْ تُرْجَعُونَ  . « 3 »\r\n« بگو اى پيغمبر ! مىميراند شما را و به نحو تامّ ، نفْس‌هاى شما را ميگيرد ملك مرگى كه بر شما گماشته شده است ، و پس از آن بازگشت شما بسوى خدا خواهد بود .\r\n\r\n\r\n","description":"","footnote":"\r\n( 1 ) » . آيه 124 و 125 ، از سورهء 3 : ءَال عمران\r\n( 2 ) ذيل آيه 5 ، از سورهء 42 : الشّورى\r\n( 3 ) آيه 11 ، از سورهء 32 : السّجدة\r\n","page_name":" 141 ","page_number":141},
  {"content":"\r\n\r\n 11 - الَّذِينَ تَتَوَفَّاهُمُ الْمَلائِكَةُ طَيِّبِينَ يَقُولُونَ سَلامٌ عَلَيْكُمْ .  « 1 »\r\n« كسانى كه جانهاى خود را پاك و طيّب نموده‌اند ، چون فرشتگان رحمت بخواهند آنها را قبض روح كنند فرشتگان به آنها ميگويند : سلامٌ عليكم ؛ يعنى سلام و سلامتى و درود از جانب پروردگار شما بر شماست . »\r\n 12 - فَكَيْفَ إِذا تَوَفَّتْهُمُ الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ  . « 2 »\r\n« ( افرادى كه در دلهاى آنها مرض است و مرتدّ ميشوند به أعقابشان پس از آنكه راه هدايت براى آنها روشن شده ، و ميگويند به كسانى كه آيات خدا را - كه فرستاده مىشود - ناپسند دارند : ما در بعضى امور ، شما را اطاعت مىكنيم ؛ خداوند از اسرار آنان آگاه است . ) پس چگونه هستند زمانى كه فرشتگان غضب الهى در وقتى كه ميخواهند آنانرا قبض روح كنند ، ميزنند صورت‌هاى آنان را و پشت‌هاى آنانرا . »\r\n 13 - وَ الْمَلَكُ عَلى أَرْجائِها وَ يَحْمِلُ عَرْشَ رَبِّكَ فَوْقَهُمْ يَوْمَئِذٍ ثَمانِيَةٌ  . « 3 »\r\n« ( در آن روزى كه قيامت بر پا مىشود و آسمان شكافته مىشود و در آن روز بسيار سست است ) فرشتگان در آن روز در اطراف\r\n\r\n\r\n","description":"","footnote":"\r\n( 1 ) صدر آيه 32 ، از سورهء 16 : النّحل\r\n( 2 ) آيه 27 ، از سورهء 47 : محمّد\r\n( 3 ) آيه 17 ، از سورهء 69 : الحاقّة\r\n","page_name":" 142 ","page_number":142},
  {"content":"\r\n\r\nآسمانند ، و در آن روز عرش پروردگار تو را ، كه عالم هستى و كاخ وجود يا عالم مشيّت الهيّه باشد ، هشت فرشته بر بالاى خود حمل مىكنند . »\r\n 14 - يا أَيُّهَا الَّذِينَ آمَنُوا قُوا أَنْفُسَكُمْ وَ أَهْلِيكُمْ ناراً وَقُودُهَا النَّاسُ وَ الْحِجارَةُ عَلَيْها مَلائِكَةٌ غِلاظٌ شِدادٌ لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ  . « 1 »\r\n« اى كسانى كه ايمان آورده‌ايد جان‌هاى خود را و بستگان خود را از آتش جهنّم حفظ كنيد . آتشى كه آتشگيرانهء آن ، سنگ و افراد بشر است . و خداوند بر آن آتش ، فرشتگان سخت دل و با شدّتى كه هيچگاه مخالفت و عصيان امر پروردگار را نكنند و به هر چه امر شوند بجاى مىآورند گماشته است . »\r\nدر اين آيات مباركات خداوند بسيارى از وظائف فرشتگان مختلف را از اصناف متفاوتهء آنان بيان مىكند .\r\nامّا از نقطه نظر ادلّهء فلسفيّه : پس ميگوئيم پس از تماميّت دليل الواحد لا يصدر منه إلا الواحد و دليل الْواحِدُ لا يَصْدُرُ إلّا مِنَ الْواحِدِ ، بر اين اساس براى نزول نور وجود و وحدت در عالم كثرت و اسباب ، حكماء قائل به عقول عَشره شدند ؛ عقل اوّل و عقل ثانى و عقل سوّم و چهارم تا عقل عاشر كه عقل دهم و عقل فعّال است ، و همچنين نفوس فلكيّه و نفوس تحت فلك قمر ؛ و بدين ترتيب كيفيّت تكثّر را در اين عالم تقريب و تصويب كرده‌اند\r\n\r\n\r\n","description":"","footnote":"\r\n( 1 ) . آيه 6 ، از سورهء 66 : التّحريم\r\n","page_name":" 143 ","page_number":143},
  {"content":"\r\n\r\nالبتّه براى عقول عشره و نفوس فلكيّه بدين كيفيّت دليل عقلى نداريم ، بلكه فقط اين يك فرضيّه‌اى است كه بر آن فرضيّه صدور موجودات كثيره را از علّةُ العِلل تصحيح و تصوير نموده‌اند .\r\nو بنابراين بعضى از حكماء كيفيّت پيدايش موجودات متكثّره را به طريقى ديگر غير از عقول عشره و نفوس فلكيّه ، تصوير و تصحيح نموده و بر فرضيّهء دگرى پايه گذارى كرده‌اند .\r\n\r\nدر تحقيق مُثُل افلاطونيّه و فَالْمُدَبِّراتِ أَمْراً\r\nو امّا راجع به كيفيّت ادارهء امور متكثّرهء اين عالم كه داراى جهات مشتركه‌اى هستند و همه بر آن جهات پيوسته و هميشه مداوم مىباشند به طريق « مُثُل أفلاطونيّه » تصحيح و استدلال نموده‌اند ؛ بدين كيفيّت كه : براى تمام افرادى از موجودات مادّى كه داراى طِلسم و قالب جسمانى هستند ، يك موجود روحانىِ معنوى مجرّد از مادّه ، سيطره و هيمنه بر آنها داشته و آنان را تغذيه و تنميه مىكند و بدينوسيله جهت مشترك در همه بوجود مىآيد ؛ مثلًا تمام انسان‌هاى اين عالم كه داراى صورت و قالب جسمى هستند و در تمام جهات انسانيّت كه از نفس ناطقه گرفته شده است اشتراك دارند ، يك انسانِ نورىِ مجرّد به تمام معنى - كه داراى نفس ناطقهء كلّيّه است - بر تمام اينها احاطه داشته و وجود و علم و قدرت و غرائز و ملكات و بالاخره تمام آثار و شئونى كه لازمهء انسان بِما هُو انسان مىباشد و در اين افراد كثيره بدون استثناء موجود است ، همه و همه از آن انسان مجرّد نورى افاضه شده و آن را « مثال » اين افراد كثيره گويند .\r\nو همچنين براى هر يك از انواع و اصناف حيوانات كثيره در اين\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nعالم يك مثالِ نورى مجرّدِ واحد در عالم نور و تجرّد موجود است ، و تمام اين افراد بدان مرتبط و از آن استفاضه مىكنند .\r\nشترهاى جسمى يك شتر مثالى دارند ، گاوهاى جسمى يك گاو مثالى دارند ، خروس‌ها و كلاغ‌ها و مورچه‌ها تا برسد به نباتات و اشجار و اصناف مختلفه از درخت‌ها ؛ درخت كاج جسمى با اين افراد كثيرى كه از قديم الأيّام تا به حال داشته و از حال تا هزاران سال بعد خواهد داشت و همهء آنها در جهاتى بدون استثناء مشتركند ، يك درخت كاج مثالى نورى كه هيمنه و سيطره بر تمام درخت‌هاى كاج دارد خواهد داشت ، و همچنين درخت‌هاى صنوبر و بيد و انواع درخت‌هاى مثمر چون نخل و انواع فواكه و گياهان .\r\nو انواع و اصناف جمادات و گازها و امواج و انوار مادّيّه و جسميّه همه و همه از هر يك ، يك مثال مجرّد نورى واحد در عالم نور و تجرّد وجود دارد .\r\nحكيم سبزوارى قدَّس اللهُ سرّه در اين باره فرموده است :\r\n فَكُلُّ هَذِى النِّسَبِ الْوَضْعيَّه * أظْلالُ تِلْكَ النِّسَبِ النّوريَّه ( 1 )\r\nوَ صَنَمٌ لِزينَةٍ جا زِبْرِجا * كانَ لِنورِ رَبِّهِ انْموزَجا ( 2 )\r\nكَهَذِهِ الالْوانِ فى الطّاوُسِ * بَلْ كُلُّ ما فى الْعالَمِ الْمَحْسوسِ ( 3 ) \r\n1 - و تمام اين نسبت‌هاى وضعيّه‌اى كه در اينجاست همه أظلال\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nو سايه‌ها و ظهورات و تجلّيات آن نسبت‌هاى مجرّدهء نوريّهء مثاليّه است .\r\n2 - و جسمى كه به عنوان زينت و جمال در اين عالم خودنمائى مىكند ، او نمونه‌اى از نور ربّ النّوع خود و از مثال مجرّد خود مىباشد .\r\n3 - مانند اين رنگهاى عجيب و ظريف كه در طاووس است ، بلكه هر چه در اين عالم خارج مادّى كه آن را عالم محسوس مىناميم موجود است همه نمونه‌هائى از ربّ النّوع‌ها و از مثال‌هاى نورانيّهء مجرّدهء خود هستند .\r\n وَ كُلُّ فِعْلٍ ذى نَما مِنْ جِسْم * لَدَيْهِمُ مِنْ صاحِبِ الطِّلِسْمِ ( 4 )\r\nدُهْنَ السِّراجِ رَبُّهُ يَجْذِبُ لَهْ * شَكْلًا صَنوبَريًّا أعْطَى الْمَشْعَلَهْ ( 5 )\r\nبِالرَّبِّ لِلنَّحْلِ الْمُسَدَّساتُ * وَ لِلْعَناكِبِ الْمُثَلَّثاتُ ( 6 )\r\nوَ عِنْدَنا الْمِثالُ الافْلاطونىّ * لِكُلِّ نَوْعٍ فَرْدُهُ الْعَقْلانىّ ( 7 )\r\nكُلُّ كَمالٍ فى الطِّلِسْمِ وَزَّعَهْ * مِنْ جَهَةٍ بِنَحْوٍ أعْلَى جَمَعَهْ ( 8 ) « 1 » \r\n4 - و در نزد إشراقيّون كه قائل به مثُل أفلاطونيّه هستند در هر جسمى از اجسام ، هر فعلى كه داراى حركت و نموّ باشد آن فعل\r\n\r\n\r\n","description":"","footnote":"\r\n( 1 ) « منظومه » سبزوارى ، طبع ناصرى ، ص 193 و 194\r\n","page_name":" 146 ","page_number":146},
  {"content":"\r\n\r\nاز صاحب طلسم و جسم كه همان مثال نورى مجرّد از جسميّت و طلسميّت است خواهد بود .\r\n5 - روغن داخل چراغ چون بخواهد سوخته گردد و روشنى دهد ، ربُّ النّوع آن روغن يك شكل صنوبرى به آن روغن ميدهد و به صورت شعلهء صنوبرى شكل در مشعله پديد مىآورد .\r\n6 - زنبورهاى عسل كه براى خود خانه‌هاى مسدّس شكل ( شش ضلعى ) ميسازند - و ابداً ديده نشده است كه حتّى يك زنبور از اين سنّت تخلّف كند و خانهء خود را چهار ضلعى يا هفت ضلعى و پنج ضلعى بسازد - بواسطهء الهام گرفتن و در تحت امر تكوينى در آمدن همان ربّ النّوع خود زنبورهاست ؛ و همچنين عنكبوت‌ها كه خانه‌هاى خود را با تارهاى نازك آب دهان خود ميسازند و همهء خانه‌ها را مثلّث شكل ( سه ضلعى ) ميسازند ، به علّت اينست كه همهء آنها مَظهر ربّ النّوع نورى خود بوده و آن ربّ النّوع چنين خانهء مثلّث شكل مثالى نورى دارد .\r\n7 - و در نزد ما « مثال أفلاطونى » در هر نوعى از انواع ، همان « فرد عقلانى » اوست كه از جسميّت و آثار آن منزّه و مبرّى ، و حكم كلّى براى اين افراد كثيره دارد ؛ امّا نه كلّى منطقى است و نه كلّى عقلى و نه يك موجود شخصى طبيعى خارجى است - كه آن را كلّى طبيعى گويند - بلكه فرد نورى و داراى تشخّص است و به جهت سعه و تجرّدش آن را فرد عقلانى گوئيم .\r\n8 - و آن موجود مشخّص كه فرد عقلانى و ربّ النّوع است ، تمام\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nكمالاتى كه در طلسم‌ها و اجسام و موادّى كه در تحت تدبير و حيطهء اداره و سعهء او هستند و اين كمالات بطور تفرّق و توزّع در آنها موجود است ، او يك پارچه و به نحو أعلى و أتمّ داراست .\r\n\r\nروايات وارده در موجودات عالم عِلوى مؤثّر در عالم سِفلى\r\nو امّا از نقطه نظر روايات : پس آن موجودات مؤثّره و مدبّره به عناوين مختلفه چون نور و عقل و ملائكه و اسم الله و كلمة الله و صور عاريه و مجرّدهء از موادّ و غيرها تعبير شده‌اند و ما در اينجا از هر يك از آنها به عنوان نمونه يك يا چند حديث ذكر مىكنيم . « 1 »\r\n\r\n\r\n","description":"","footnote":"\r\n( 1 ) در « احتجاج » شيخ طبرسى ، طبع نجف ، ج 1 ، ص 338 و 339 از أصبغ بن نُباتَه روايت مىكند كه : ابن كَوّا به حضور أمير المؤمنين عليه السّلام آمد و گفت : قسم به خدا در كتاب خدا آيه‌اى است كه بر دل من گران آمده و من در دين خودم شكّ نموده‌ام . أمير المؤمنين عليه السّلام به او گفت : مادرت به عزايت بنشيند و بر مردنت حاضر شود ، آن آيه كدام است ؟ گفت : قول خداوند تبارك و تعالى *  وَ الطَّيْرُ صَافَّاتٍ كُلٌّ قَدْ عَلِمَ صَلاتَهُ وَ تَسْبِيحَهُ  * * مراد از صفّ ( بال زدن ) چيست ؟ و اين مرغان كدامند ؟ و اين نماز كدام است ؟ و اين تسبيح چيست ؟ حضرت گفتند : وَيْحَكَ يَا بْنَ الْكَوّا ! خداوند ملائكه را بر صورت‌هاى مختلفى خلق كرده است ، و از براى خداوند ملكى است به صورت خروس ، صداى غليظ دارد و رنگش سپيد است كه در آن سياهى است ، پنجه‌هايش در طبقات زيرين زمين است و تاج سرش دو تا شده در زير عرش رحمن است ، يك بال او در مشرق از آتش است و بال ديگر او در مغرب از يخ است . چون وقت هر يك از نمازها شود او بر روى ناخن‌هاى خود بايستد و سپس گردن خود را از زير عرش بلند كند و پس از آن همانطور كه خروس‌ها در منزل‌هاى شما بالهاى خود را بهم ميزنند ، آن خروس هم دو بال خود را بهم مىزند ؛ نه آن بالى كه از آتش است ، بال يخى را ذوب مىكند ؛ و نه آن بالى كه از يخ است ، بال آتشى را خاموش مىنمايد . و سپس ندا در مىدهد : أشْهَدُ أنْ لا إلَهَ إلّا اللهُ وَحْدَهُ لا شَريكَ لَهُ ، وَ أشْهَدُ أنَّ مُحَمَّدًا عَبْدُهُ وَ رَسولُهُ سَيِّدُ النَّبيّينَ ، وَ أنَّ وَصيَّهُ خَيْرُ الْوَصيّينَ . سُبّوحٌ قُدّوسٌ رَبُّ الْمَلئِكَةِ وَ الرّوحِ . در اين حال تمام خروس‌ها در منزل‌هاى شما بالهاى خود را بهم ميزنند و بهمانند گفتار آن خروس ندا مىدهند . و اينست تفسير قول خداوند :  كُلٌّ قَدْ عَلِمَ صَلاتَهُ وَ تَسْبِيحَهُ  از خروس‌هائى كه در زمين است . . .\r\n( * ) - قسمتى از آيه 41 ، از سورهء 24 : النّور\r\n","page_name":" 148 ","page_number":148},
  {"content":"\r\n\r\n1 - مجلسى رضوان الله عليه از كتاب « غَوالى اللَالى » ابن أبى جمهور احسائى روايت كرده است كه رسول خدا صلّى الله عليه و آله و سلّم فرموده است : أَوَّلُ مَا خَلَقَ اللهُ نُورِى .\r\nو در حديث ديگر فرموده است : أَوَّلُ مَا خَلَقَ اللهُ الْعَقْل . « 1 »\r\n« اوّلين چيزى را كه خداوند آفريده است نور من است . اوّلين چيزى را كه خداوند آفريده است عقل است . »\r\n2 - و نيز مجلسى از « عِللُ الشّرائع » با إسناد عَلَوى خود از أمير المؤمنين عليه السّلام روايت كرده است كه\r\n: إنَّ النَّبِىَّ صَلَّى اللهُ عَلَيْهِ وَ ءَالِهِ وَ سَلَّمَ سُئِلَ مِمَّا خَلَقَ اللهُ عَزّ وَ جَلَّ الْعَقْلَ ؟\r\nقَالَ : خَلَقَهُ مَلَكٌ لَهُ رُءُوسٌ بِعَدَدِ الْخَلَائِقِ مَنْ خُلِقَ وَ مَنْ يُخْلَقُ إلَى يَوْمِ الْقِيَمَةِ وَ لِكُلِّ رَأْسٍ وَجْهٌ وَ لِكُلِّ ءَادَمِىٍّ رَأْسٌ مِنْ رُءُوسِ الْعَقْلِ .\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، جلد اوّل ، باب حقيقة العقل و بَدوِ خَلقه ، ص 33\r\n","page_name":" 149 ","page_number":149},
  {"content":"\r\n\r\nوَ اسْمُ ذَلِكَ الإنْسَانِ عَلَى وَجْهِ ذَلِكَ الرَّأْسِ مَكْتُوبٌ .\r\nوَ عَلَى كُلِّ وَجْهٍ سِتْرٌ مُلْقًى لَا يُكْشَفُ ذَلِكَ السِّتْرُ مِنْ ذَلِكَ الْوَجْهِ ، حَتَّى يُولَدَ هَذَا الْمَوْلُودُ وَ يَبْلُغَ حَدَّ الرِّجَالِ أَوْ حَدَّ النِّسَاءِ ؛ فَإذَا بَلَغَ كُشِفَ ذَلِكَ السِّتْرُ فَيَقَعُ فِى قَلْبِ هَذَا الإنْسَانِ نُورٌ ، فَيَفْهَمُ الْفَرِيضَةَ وَ السُّنَّةَ وَ الْجَيِّدَ وَ الرَّدِىَّ .\r\nأَلَا وَ مَثَلُ الْعَقْلِ فِى الْقَلْبِ كَمَثَلِ السِّرَاجِ فِى وَسَطِ الْبَيْتِ . « 1 »\r\n« از رسول خدا صلّى الله عليه و آله و سلّم سؤال شد كه خداوند حقيقت عقل را از چه چيز آفريده است ؟\r\nحضرت فرمود : حقيقت او را فرشته‌اى آفريده كه آن فرشته به مقدار سرهاى انسان‌هاى مخلوق سر دارد ؛ تمام افراد انسان‌ها چه آنهائى كه خلق شده‌اند و چه آنهائى كه خلق خواهند شد تا روز قيامت .\r\nو خداوند براى هر سر اين فرشته صورتى آفريد ، و از براى هر آدمى نيز يك سر از سرهاى عقل آفريد ، و اسم اين آدمى را بر صورت سر آن فرشته نوشت .\r\nو به روى هر صورتى از صورت‌هاى سرهاى فرشته پرده‌اى افكنده شده ؛ و آن پرده هيچگاه برداشته نمىشود تا وقتى كه اين مولودى كه نامش بر آن صورت نوشته شده است متولّد گردد و اگر مرد است به حدّ بلوغ مردان ، و اگر زن است به حدّ بلوغ زنان برسد .\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، جلد اوّل ، باب حقيقة العقل و بَدو خَلقه ، ص 34\r\n","page_name":" 150 ","page_number":150},
  {"content":"\r\n\r\nچون به اين حدّ رسيد آن پرده از چهرهء سر فرشته برداشته مىشود و بلافاصله اين شخص تازه بالغ در دلش نورى افكنده ميگردد كه بدان ، فريضه و سنّت را مىشناسد و خوب و بد را مىفهمد .\r\nو مثال عقل در دل انسان مثال چراغ در وسط اطاق است . »\r\nو حقير ميگويد : اين حديث مبارك در دلالتش بر « مُثُل أفلاطونيّه » به همان تقريبى كه ذكر شد هيچ جاى ترديد نيست و كأنّه ميخواهد اصلًا دعواى « مُثل أفلاطونيّه » را تشريح و به اذهان تقريب نمايد .\r\n\r\nدعاى صحيفهء سجّاديّه در درود به فرشتگان عِلوى\r\n3 - دعاى سوّم از صحيفهء سجّاديّه :\r\nاللَهُمَّ وَ حَمَلَةُ عَرْشِكَ الَّذِينَ لَا يَفْتُرُونَ مِنْ تَسْبِيحِكَ وَ لَا يَسْأَمُونَ مِنْ تَقْدِيسِكَ وَ لَا يَسْتَحْسِرُونَ مِنْ عِبَادَتِكَ وَ لَا يُؤْثِرُونَ التَّقْصِيرَ عَلَى الْجِدِّ فِى أَمْرِكَ وَ لَا يَغْفُلُونَ عَنِ الْوَلَهِ إلَيْكَ .\r\n« بار پروردگارا ! درود بفرست بر فرشتگان و ملائكه‌اى كه عرش و كاخ عظمت و اراده و مشيّت تو را در مظاهر عالم امكان بر عهده دارند ، آن فرشتگانى كه از تسبيح و تقديس تو هيچگاه ساكن نمىشوند و دست بر نميدارند و از تنزيه و به پاكى ياد كردن تو هيچگاه ملول و كسل نميگردند و از عبادت كردن تو هيچگاه خسته نمىشوند و . . . »\r\nسپس حضرت سجّاد عليه السّلام إسرافيل و ميكائيل و جبرائيل را با وظائف و مأموريّت‌هاى آنها ياد مىكند ، و روح را كه بر فرشتگان حُجُب موكَّل است و روحى را كه از امر اوست و تمام فرشتگانى را\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nكه از آنها در درجه و منزلت پائين‌ترند و در آسمان‌ها مسكن و منزل دارند درود ميفرستد .\r\nو نيز بر سائر اصناف فرشتگان با مأموريّت‌هاى مختلفهء خود ، كه حاملين أسرار غيب بسوى پيامبرانند ، و فرشتگانى كه در طبقه‌هاى آسمان‌ها اقامت دارند و در اطراف و اكناف آنها سكنى گزيده‌اند و به تمام آنچه خداوند وعده دهد و امرش نازل گردد آن را انجام دهند ، و بر فرشتگانى كه خزينه داران باران هستند و متفرّق كنندگان ابرها و پديدآورندگان صاعقه‌ها و روشن كنندگان برق‌ها و دنبال كنندگان برف‌ها و تگرگ‌ها و پائين آيندگان با قطرات باران‌ها و نگاهدارندگان خزائن بادها و گماشته‌شدگان بر كوه‌ها تا از جاى خود حركت نكنند ، و نيز بر فرشتگانى كه وزن آب‌ها را ميدانند و پيمانهء باران‌هاى بسيار و پى در پى را به آنان آموخته است ، و فرشتگانى كه به امر خدا براى مردم بلا مىآورند يا رخاء و گشايش مىآورند ، و فرشتگان حافظين و كرام كاتبين و ملك الموت و اعوان او و منكر و نكير و رومان كه آزمايندهء قبرهاست ، و آنها كه بر بيتُ المَعمور طواف مىكنند ، و بر مالك و خزنهء جهنّم و بر رضوان و پاسداران بهشت ، و بالاخره بر همهء فرشتگان كه سكّان هوا و زمين و آب هستند ، و آنهائى كه بر مخلوقات گماشته شده‌اند ؛ بر تمام آنها از خداوند عزّ و جلّ طلب افاضهء رحمت و جود و درود مىكند .\r\n\r\nتأثير موجودات عالم عِلوى در عالم سِفلى در دعاى سِمات\r\n4 - دعاى سِمات « 1 » و آن را دعاى « شَبور » نيز گويند و از ادعيهء\r\n\r\n\r\n","description":"","footnote":"\r\n( 1 ) سِمات به كسر سين جمع سِمَة به معناى علامت است ؛ و چون در اين دعا علامت و نشانه‌هاى بسيارى از آيات الهيّه و ظهورات سبحانيّه ذكر شده است بدين اسم تسميه يافته است . و آن را دعاى « شَبور » بر وزن « تنور » نيز گويند ، و شبور به معناى بوق است و با تفصيلى كه كَفْعَمى در حاشيهء « البلدُ الأمين » ضمن روايتى از حضرت صادق عليه السّلام ذكر كرده است ، چون يوشع بن نون وصىّ حضرت موسى عليه السّلام با عَمالقه جنگيد و از آنها بيم داشت ، امر كرد كه بنى إسرائيل هر كدام شاخى سوراخ دار از گوسفند را به دست گرفتند و اين دعا را خواندند ، و تمام عمالقه مانند ريشه‌هاى درختِ كنده شده هلاك شدند ؛ لذا به دعاى شَبور ناميده شد .\r\n","page_name":" 152 ","page_number":152},
  {"content":"\r\n\r\nمشهوره و معروفه است و داراى اسم اعظم ؛ و بزرگانِ از علماء بالله خواندن آن را در ساعت آخر روزهاى جمعه ترك نمىكرده‌اند ، و بسيارى از بزرگان علماء چون شيخ طوسى و ابن طاووس و كفعمى آن را از عثمان بن سعيد عَمْرىّ ، كه اوّلين نائب از نوّاب اربعه است ، و نيز از حضرت صادق عليه السّلام با سندهاى خود روايت كرده‌اند . « 1 »\r\n\r\n\r\n","description":"","footnote":"\r\n( 1 ) « مصباح المتهجّد » شيخ طوسى ، طبع سنگى ، در ص 292 از عمرىّ روايت كرده ؛ و كفعمى در « مصباح » طبع سنگى ، ص 423 و در كتاب « البلد الامين » طبع سنگى ، ص 89 از أبو عمرو عمرىّ ؛ و علىّ بن طاووس در « جمال الاسبوع » ص 532 و 533 از دو طريق نقل كرده است : اوّل ، از حسين بن محمّد بن هارون بن موسى تَلعُكبُرىّ كه او گفت : من اين دعا را از كتابى كه شيخ فاضل أبو الحسن خلف بن محمّد بن خلف ماوَرْدى در سُرّ مَن رَآه در محضر مولانا أبى الحسن علىّ بن محمّد و أبى محمّدٍ الحسن صلوات الله عليهما در ماه رمضان سنهء چهار صد به من داد نوشته‌ام ، و در آن كتاب يافتم كتابت اين دعا را از أبى علىّ بن عبد الله در بغداد كه او از حديث محمّد بن علىّ بن الحسن بن يحيى و او از حضور در مجلس محمّد بن عثمان بن سعيد عمرىّ أسدى منتجى رحمهُ الله آورده است ، و او از حديث أبو عمرو محمّد [ عثمان - ظ 
  ] بن سعيد عمرىّ و او از حديث محمّد بن أسلم و او از حديث محمّد بن سنان و او از حديث مفضّل بن عمر جُعْفى ، و او از حضرت جعفر بن محمّدٍ الصّادق عليه السّلام اين دعا را روايت كرده است و در اين روايت گفته است كه : مستحبّ است در آخر روز جمعه خوانده شود .\r\nدوّم ، از جدّش أبو جعفر طوسى رضوان الله عليه كه اين دعا را از عمرىّ روايت كرده است و گفته است كه : مستحبّ است اين دعا در آخرين ساعت از ساعات روز جمعه خوانده شود .\r\n","page_name":" 153 ","page_number":153},
  {"content":"\r\n\r\nاللَهُمَّ إنِّى أَسْأَلُكَ بِاسْمِكَ الْعَظِيمِ الاعْظَمِ الاعَزِّ الاجَلِّ الاكْرَمِ الَّذِى إذَا دُعِيتَ بِهِ عَلَى مَغَالِقِ أَبْوَابِ السَّمَاءِ لِلْفَتْحِ بِالرَّحْمَةِ انْفَتَحَتْ ، وَ إذَا دُعِيتَ بِهِ عَلَى مَضَائِقِ أَبْوَابِ الارْضِ لِلْفَرَجِ انْفَرَجَتْ ، وَ إذَا دُعِيتَ بِهِ عَلَى الْعُسْرِ لِلْيُسْرِ تَيَسَّرَتْ ، وَ إذَا دُعِيتَ بِهِ عَلَى الامْوَاتِ لِلنُّشُورِ انْتَشَرَتْ ، وَ إذَا دُعِيتَ بِهِ عَلَى كَشْفِ الْبَأْسَاءِ وَ الضَّرَّآءِ انْكَشَفَتْ .\r\nدر اين دعا ، ذات مقدّس حضرت ربوبى را به اسماء بزرگ و مقدّس خود ميخواند ؛ آن اسمى كه اگر به قفل‌هاى بستهء درهاى آسمان به جهت گشايش و فتح خوانده شود باز مىشود ، و اگر بر تنگىها و بستگىهاى درهاى زمين به جهت فرج و گشايش خوانده شود باز مىشود ، و اگر بر مشكلات بخوانند به جهت آسانى آسان ميگردد ، و اگر خدا را بدان اسم‌ها بر مردگان بخوانند به جهت حيات و زندگى زنده ميشوند ، و اگر به جهت رفع شدّت و گرفتارى و مضرّت بخوانند آن شدّت و مضرّت مرتفع مىشود .\r\nسپس تا آخر اين دعا خدا را به اسماء مقدّسهء مختلفهء خود ، كه با آن اسماء بر حضرت إبراهيم خليل و موسى بن عمران و عيسى بن\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمريم و محمّد بن عبد الله عَلَيهم و عَليه الصّلوة و السَّلام تجلّى نموده و نيز به اسمائى كه بر سائر پيغمبران ظهور كرده و معجزات و خارق عاداتى صورت گرفته است ميخواند .\r\nمعلوم است كه مراد از اين اسماء همان حقائق مجرّدهء تكوينيّه هستند نه اسماء لفظيّه .\r\nچون اسم ، چيزى است كه دلالت بر مسمّى كند ، و اسماء حسناى الهيّه حقائقى هستند كه دلالت بر ذات مقدّس او مىنمايند و به اندازهء وسعت عنوان خود ، از او حكايت ميكنند ؛ پس لفظ الله يا رحمن يا رحيم كه دلالت بر آن حقائق مجرّدهء الهيّه دارند در حقيقت اسم الاسم هستند .\r\nو در ذيل اين دعاى سمات ، علّامهء مجلسى از « مصباح » سيّد ابن باقى نقل كرده است كه اين تتمّه را بخوانند :\r\nاللَهُمَّ بِحَقِّ هَذَا الدُّعَاءِ وَ بِحَقِّ هَذِهِ الاسْمَاءِ الَّتِى لَا يَعْلَمُ تَفْسِيرَهَا وَ لَا تَأْوِيلَهَا وَ لَا بَاطِنَهَا وَ لَا ظَاهِرَهَا غَيْرُكَ . . . « 1 »\r\nكدام اسمى است كه غير از ذات مقدّس حضرت احديّت عزّ و جلّ ، ظاهر و باطنش را و تفسير و تأويلش را كسى\r\nنداند ؟\r\n\r\nتأثير أسماء الهيّه در امور تكوينيّه\r\n5 - دعائى است كه در شب‌هاى عرفه و شب‌هاى جمعه خوانده مىشود و ابتداى دعا اين است :\r\nاللهُمَّ يَا شَاهِدَ كُلِّ نَجْوَى وَ مَوْضِعَ كُلِّ شَكْوَى ؛\r\nدر ضمن اين دعا وارد است :\r\n\r\n\r\n","description":"","footnote":"\r\n( 1 ) « بحار الانوار » ج 90 ، ص 100\r\n","page_name":" 155 ","page_number":155},
  {"content":"\r\n\r\nوَ بِاسْمِكَ الَّذِى تَرْتَعِدُ مِنْهُ فَرَائِصُ مَلائِكَتِكَ ، وَ أَسْأَلُكَ بِحَقِّ جَبْرَئِيلَ وَ مِيكَائِيلَ وَ إسْرَافِيل - تا ميرسد به اينكه عرض مىكند :\r\nوَ بِالاسْمِ الَّذِى مَشَى بِهِ الْخِضْرُ عَلَى قُلَلِ الْمَآءِ كَمَا مَشَى بِهِ عَلَى جُدَدِ الارْضِ ؛ - و تا ميرسد به اينكه عرض مىكند :\r\nوَ بِاسْمِكَ الَّذِى شَقَقْتَ بِهِ الْبِحَارَ وَ قَامَتْ بِهِ الْجِبَالُ وَ اخْتَلَفَ بِهِ اللَيْلُ وَ النَّهَارُ ؛ - و تا ميرسد به اينكه عرض مىكند :\r\nوَ بِاسْمِكَ الَّذِى عَلَّمْتَهُ مَلَكَ الْمَوْتِ لِقَبْضِ الارْوَاح . « 1 »\r\n« خداوندا ! من تو را ميخوانم به آن اسمى كه از آن بدن‌هاى فرشتگانت به لرزه در مىآيد و به حقّ جبرائيل و ميكائيل و إسرافيل . . .\r\nو به آن اسمى كه بواسطهء آن خضر بر روى آب‌هاى ناهموار راه ميرفت ، همان طورى كه بواسطهء آن روى زمين هموار و مستوى راه ميرفت . . .\r\nو به آن اسمى كه بواسطهء آن آب درياها را شكافتى و كوه‌ها بدان استوار شد و شب و روز يكى به دنبال ديگرى پديد آمد و اختلاف در آن حاصل شد . . .\r\nو به آن اسمى كه بواسطهء آن به ملك الموت كيفيّت قبض ارواح را تعليم فرمودى . »\r\n6 - دعاى كميل ، كه أمير المؤمنين عليه السّلام آن را در سجده ميخوانده‌اند ، و در آن دعا آن حضرت پروردگار را به اسماء حسناى خود ياد مىكند\r\n\r\n\r\n","description":"","footnote":"\r\n( 1 ) . اين دعا را در « إقبال » طبع سنگى ، ص 325 به بعد آورده است .\r\n","page_name":" 156 ","page_number":156},
  {"content":"\r\n\r\nشيخ گويد : در روايت است كه كميل بن زياد نَخَعى در شب نيمهء شعبان أمير المؤمنين را ديد كه در حال سجده اين دعا را ميخوانده‌اند :\r\nاللَهُمَّ إنِّى أَسْأَلُكَ بِرَحْمَتِكَ الَّتِى وَسِعَتْ كُلَّ شَىْءٍ ، وَ بِقُوَّتِكَ الَّتِى قَهَرْتَ بِهَا كُلَّ شَىْءٍ وَ خَضَعَ لَهَا كُلُّ شَىْءٍ وَ ذَلَّ لَهَا كُلُّ شَىْءٍ ، وَ بِجَبَرُوتِكَ الَّتِى غَلَبتَ بِهَا كُلَّ شَىْءٍ - تا آخر دعا . « 1 »\r\n« بار خداى من ! من تو را ميخوانم به مقام رحمت خود كه تمام موجودات را فرا گرفته است ، و به قوّتت كه با آن تمام موجودات را مقهور فرمودى و در مقابل آن همه چيز به حال خضوع و ذلّت درآمد ، و به جبروتت كه با آن بر همه چيز تسلّط پيدا نمودى . »\r\n7 - در تفسير « الميزان » نقل نموده است از تفسير « برهان » از سعد بن عبد الله با إسناد خود از أبو بصير كه گفت : با حضرت صادق عليه السّلام بودم و آن حضرت پاره‌اى از شئون امام را بيان نمودند در وقتى كه متولّد مىشود .\r\nو سپس فرمودند : امام موجب زيادتى روح در شب قدر ميگردد .\r\nعرض كردم : فدايت شوم مگر روح همان جبرئيل نيست ؟\r\nحضرت فرمود : جبرئيل از ملائكه است ، و روح از ملائكه\r\n\r\n\r\n","description":"","footnote":"\r\n( 1 ) « مصباح المُتهجّد » طبع سنگى ، اعمال شب نيمهء شعبان ، ص 587 ؛ و « إقبال » طبع سنگى ، ص 706 ؛ و گويد كه : من در روايت ديگر ديده‌ام كه در شبهاى جمعه نيز خوانده شود .\r\n","page_name":" 157 ","page_number":157},
  {"content":"\r\n\r\nاعظم است ؛ آيا خداوند عزّ و جلّ نمىفرمايد :\r\n تَنَزَّلُ الْمَلائِكَةُ وَ الرُّوحُ  . « 1 » « پائين مىآيند فرشتگان و روح . » « 2 »\r\nپس معلوم مىشود كه روح غير از فرشتگان است .\r\n\r\nكلام أمير المؤمنين عليه السّلام در حقيقت موجودات عالم عِلوى\r\n8 - در « غُرَر و دُرَر » آمُدى وارد است كه از أمير المؤمنين عليه السّلام پرسيدند از عالَم عِلوى كه عالم مجرّدات است و از عالم اجسام به حسب مرتبه بالاتر است .\r\nفَقَالَ عَلَيْهِ السَّلَامُ : صُوَرٌ عَارِيَةٌ عَنِ الْمَوَآدِّ ، عَالِيَةٌ عَنِ الْقُوَّةِ وَ الاسْتِعْدَادِ ، تَجَلَّى لَهَا فَأَشْرَقَتْ ، وَ طَالَعَهَا فَتَلَأْلَأَتْ . وَ أَلْقَى فِى هُوِيَّتِهَا مِثَالَهُ فَأَظْهَرَ عَنْهَا أَفْعَالَهُ .\r\nوَ خَلَقَ الإنْسَانَ ذَا نَفْسٍ نَاطِقَةٍ ؛ إنْ زَكَّاهَا بِالْعِلْمِ وَ الْعَمَلِ فَقَدْ شَابَهَتْ جَوَاهِرَ أَوَآئِلِ عِلَلِهَا ؛ وَ إذَا اعْتَدَلَ مِزَاجُهَا وَ فَارَقَتِ الاضْدَادَ فَقَدْ شَارَكَ بِهَا السَّبْعَ الشِّدَادَ . « 3 »\r\n« حضرت فرمود : صورت‌هائى هستند بدون مادّه و بالاتر از اينكه كمال آنها به قوّه و استعداد باشد ، خداوند ظهور و انكشاف پيدا كرد براى آنها پس درخشيدند ، و طلوع كرد بر آنها پس متلألئ شدند .\r\nو در هويّت آنها مثال خود را انداخت و بدين‌وسيله افعال خود را\r\n\r\n\r\n","description":"","footnote":"\r\n( 1 ) صدر آيه 4 ، از سورهء 97 : القدر\r\n( 2 ) « الميزان » جلد 20 ، ص 475 ؛ و علّامهء طباطبائى مدَّ ظلُّه در همين مجلّد از تفسير ، در تفسير سورهء نبأ در ص 272 بيانى راجع به معناى « روح » در قرآن كريم دارند .\r\n( 3 ) شرح « غُرَر و دُرَر » آقا جمال الدّين خونسارى ، جلد 4 ، ص 218 تا ص 220 ؛ و « مناقب » ابن شهرآشوب ، طبع سنگى ، ج 1 ، ص 272\r\n","page_name":" 158 ","page_number":158},
  {"content":"\r\n\r\nاز آنها ظاهر فرمود .\r\nو انسان را با نفس ناطقه آفريد كه اگر آن نفس را به دو بال علم و عمل تزكيه كند و رشد دهد ، پس آن نفس ناطقه با گوهرها و جواهر علّت‌هاى نخستينش مشابه خواهد شد .\r\nو اگر مزاجش را معتدل سازد و از صفات متضادّه دورى جسته ، طريق عدل و وسط را بپويد ، پس با هفت آسمان مستحكم مشاركت خواهد نمود . »\r\nاين حديث شريف را كه از دُرَر و غُرَر كلمات أمير المؤمنين محسوب مىشود و در بين اعلام و بزرگان از فنّ فلسفه و عرفان حاوى نكاتى عميق و جهاتى رشيق است ، مجلسى رحمةُ الله عليه در تاسع « بحار » كه در احوالات أمير المؤمنين عليه السّلام است از « مناقب » ابن شهرآشوب ذكر كرده است . و ابن شهرآشوب اين حديث را شاهد آورده است براى آنكه أمير المؤمنين عليه السّلام از تمام فلاسفه ارجح بوده است . و لذا به دنبال اين حديث ، كلام بو على سينا را براى تأييد مطلب آورده است كه او گفته است :\r\nلَمْ يَكُنْ شُجاعاً فَيْلَسوفًا قَطُّ إلّا عَلىٌّ عَلَيْهِ السَّلامُ . « 1 »\r\nو حكيم سبزوارى ( قدّه ) در « شرح منظومه » در غُرَرٌ فى إثْباتِ أنَّ أوَّلَ ما صَدَرَ هُوَ الْعَقْلُ در بحث الهيّات بالمعنى الأخصّ آورده است . « 2 »\r\n\r\n\r\n","description":"","footnote":"\r\n( 1 ) تاسع « بحار » كمپانى ، ص 464\r\n( 2 ) « شرح منظومه » ناصرى ، ص 185\r\n","page_name":" 159 ","page_number":159},
  {"content":"\r\n\r\nليكن آقا جمال خونسارى در شرح اين حديث گفته است :\r\nاين كلام مؤيّد چندين اصل از اصول حكما ميتواند شد ، نهايت نسبت آن به آن حضرت صلواتُ الله و سلامُه عليه ثابت نيست ، بلكه گمان فقير اينست كه كلام يكى از حكماء بوده كه بعضى از براى ترويج آن نسبت به آن حضرت داده ، و اللهُ تعالَى يَعلم . « 1 »\r\nاين حقير روزى در محضر استاد گرامى ما علّامهء طباطبائى مدَّ ظلُّه عرض كردم : آقا جمال خونسارى دربارهء اين حديث تشكيك كرده است .\r\nايشان فرمودند : كدام كس غير از أمير المؤمنين عليه السّلام ميتواند چنين سخن گويد ؟ آيا أبو حنيفه ؟ آيا حسن بصرى ؟ و ما تا قرن چهارم ابداً در تاريخ ، كسى را ياد نداريم كه به اين معانى آشنا شده و بتواند چنين عبارتى گويد غير از أمير المؤمنين علىّ بن أبى طالب عليه السّلام - انتهى عين عبارات ايشان .\r\n\r\nنفس كلّيّهء الهيّهء ملكوتيّه در حديث أعرابىّ\r\n9 - حديث أعرابى كه از حضرت أمير المؤمنين عليه السّلام دربارهء نفس سؤال نمود .\r\nفَقَالَ عَلَيْهِ السَّلَامُ : أَىَّ الانْفُسِ تَسْأَلُ ؟\r\nفَقَالَ يَا مَوْلَاىَ ! هَلِ النَّفْسُ أَنْفُسٌ عَدِيْدَةٌ ؟\r\nفَقَالَ عَلَيْهِ السَّلَامُ : نَفْسٌ نَامِيَةٌ نَبَاتِيَّةٌ وَ حِسِّيَّةٌ حَيَوَانِيَّةٌ وَ نَاطِقَةٌ قُدْسِيَّةٌ وَ إلَهِيَّةٌ كُلِّيَّةٌ مَلَكُوتِيَّةٌ .\r\n« حضرت در پاسخ گفتند : از كدام نفس پرسش ميكنى ؟\r\n\r\n\r\n","description":"","footnote":"\r\n( 1 ) « شرح غُرَر و دُرَر » آمُدى ، جلد 4 ، ص 221\r\n","page_name":" 160 ","page_number":160},
  {"content":"\r\n\r\nعرض كرد : اى مولاى من ! آيا نفس‌ها متعدّد است ؟\r\nحضرت فرمود : نفوس ، به نفس ناميهء نباتيّه و حسّيّهء حيوانيّه و ناطقهء قدسيّه و الهيّهء كلّيّهء ملكوتيّه تقسيم مىشوند . »\r\nسپس أعرابى از يكايك از نفس‌هاى ناميهء نباتيّه و حسّيّهء حيوانيّه و ناطقهء قدسيّه سؤال مىكند و حضرت پاسخ ميدهند . « 1 » تا چون از الهيّهء كلّيّهء ملكوتيّه پرسش مىنمايد ( فَقَالَ : مَا النَّفْسُ الإلَهِيَّةُ الْمَلَكُوتِيَّةُ الْكُلِّيَّةُ ؟ ) حضرت بدين طريق جواب ميدهند :\r\nفَقَالَ عَلَيْهِ السَّلَامُ : قُوَّةٌ لَاهُوتِيَّةٌ وَ جَوْهَرَةٌ بَسِيطَةٌ حَيَّةٌ بِالذَّاتِ ،\r\n\r\n\r\n","description":"","footnote":"\r\n( 1 ) قالَ : يا مَوْلاىَ ! ما النّاميَةُ النَّباتيَّةُ . ؟ قالَ عَلَيْهِ السَّلامُ : قُوَّةٌ أصْلُها الطَّبائِعُ الارْبَعُ ، بَدْوُ إيجادِها عِنْدَ مَسْقَطِ النُّطْفَةِ ، مَقَرُّها الْكَبِدُ ، مادَّتُها مِنْ لَطآئِفِ الاغْذيَةِ ، فِعْلُها النُّمُوُّ وَ الزّيادَةُ ، سَبَبُ افْتِراقِها اخْتِلافُ الْمُتَوَلِّداتِ ؛ فَإذا فارَقَتْ عادَتْ إلَى ما مِنْهُ بَدَتْ ، عَوْدَ مُمازَجَةٍ لا عَوْدَ مُجاوَرَةٍ .\r\nفَقالَ : يا مَوْلاىَ ! ما النَّفْسُ الْحَيَوانيَّةُ ؟\r\nقالَ عَلَيْهِ السَّلامُ : قُوَّةٌ فَلَكيَّةٌ وَ حَرارَةٌ غَريزيَّةٌ أصْلُها الافْلاكُ ، بَدْوُ إيجادِها عِنْدَ الْوِلادَةِ الْجِسمانيَّةِ ، فِعْلُها الْحَيَاةُ وَ الْحَرَكَةُ وَ الظُّلْمُ وَ الْغَلَبَةُ وَ اكْتِسابُ الشَّهَواتِ الدُّنْيَويَّةِ ، مَقَرُّها الْقَلْبُ ، سَبَبُ افْتِراقِها اخْتِلافُ الْمُتَوَلِّداتِ ؛ فَإذا فارَقَتْ عادَتْ إلَى ما مِنْهُ بَدَتْ ، عَوْدَ مُمازَجَةٍ لا عَوْدَ مُجاوَرَةٍ ، فَتَنْعَدِمُ صورَتُها وَ يَبْطُلُ فِعْلُها وَ وُجودُها وَ يَضْمَحِلُّ تَرْكيبُها .\r\nفَقالَ : ما النَّفْسُ النّاطِقَةُ الْقُدْسيَّةُ ؟\r\nقالَ عَلَيْهِ السَّلامُ : قُوَّةٌ لاهوتيَّةٌ ، بَدْوُ إيجادِها عِنْدَ الْوِلادَةِ الدُّنْيَويَّةِ ، مَقَرُّها الْعُلومُ الْحَقيقيَّةُ ، مَوادُّها التَّأْييداتُ الْعَقْليَّةُ ، فِعْلُها الْمَعارِفُ الرَّبّانيَّةُ ، سَبَبُ فِراقِها تَحَلُّلُ الآلاتِ الْجِسْمانيَّةِ ؛ فَإذا فارَقَتْ عادَتْ إلَى ما مِنْهُ بَدَتْ ، عَوْدَ مُجاوَرَةٍ لا عَوْدَ مُمازَجَةٍ\r\n","page_name":" 161 ","page_number":161},
  {"content":"\r\n\r\nأَصْلُهَا الْعَقْلُ ، مِنْهُ بَدَتْ وَ عَنْهُ دَعَتْ وَ إلَيْهِ دَلَّتْ وَ أَشَارَتْ ، وَ عَوْدُهَا إلَيهِ إذَا كَمُلَتْ وَ شَابَهَتْ ، وَ مِنْهَا بَدَتِ الْمَوْجُودَاتُ وَ إلَيْهَا تَعُودُ بِالْكَمَالِ .\r\nوَ هِىَ ذَاتُ الْعُلْيَا وَ شَجَرَةُ طُوبَى وَ سِدْرَةُ الْمُنْتَهَى وَ جَنَّةُ الْمَأْوَى ؛ مَنْ عَرَفَهَا لَمْ يَشْقَ أَبَدًا وَ مَنْ جَهِلَهَا ضَلَّ وَ غَوَى . فَقَالَ السَّائِلُ : مَا الْعَقْلُ ؟\r\nقَالَ عَلَيْهِ السَّلَامُ : جَوْهَرٌ دَرَّاكٌ مُحِيطٌ بِالاشْيَآءِ عَنْ جَمِيعِ جَهَاتِهَا ، عَارِفٌ بِالشَّىْءِ قَبْلَ كَوْنِهِ ؛ فَهُوَ عِلَّةٌ لِلْمَوْجُودَاتِ وَ نِهَايَةُ الْمَطَالِب « 1 »\r\n« حضرت فرمودند : نفس الهيّهء ملكوتيّهء كلّيّه ، يك قوّهء لاهوتى است كه از عالم لاهوت كه از عوالم ربوبى است ، آفريده شده است و يك جوهر بسيطى است كه ذاتاً زنده است . اصل اين نفس عقل است كه از او پديد آمده است . بوسيله و به علّت او ميخواند و طلب مىكند و بسوى او دلالت و إشارت مىنمايد و بازگشت او ، در وقتى كه به مقام كمال خود رسيد و مشابهت با او پيدا كرد ، بسوى عقل است .\r\nموجودات از اين نفس الهيّهء ملكوتيّهء كلّيّه بوجود آمده‌اند و در هنگام كمال خود نيز بدان بازگشت مىنمايند .\r\nو اين نفس كلّيّه داراى مقامى بس بلند و ارجمند است و او شجرهء طوبى و سدرهء منتهى و جنّةُ المأوى است ؛ و كسى كه به مقام\r\n\r\n\r\n","description":"","footnote":"\r\n( 1 ) « شرح دعاى صباح » سبزوارى ( قدّه ) طبع سنگى ، ص 45 و 46 ؛ و « كلمات مكنونه » فيض ( قدّه ) طبع سنگى ، ص 73 ، كلمهء 34\r\n","page_name":" 162 ","page_number":162},
  {"content":"\r\n\r\nمعرفت او رسد هيچگاه شقىّ و بدبخت نخواهد بود و كسى كه او را نشناسد جاهل و گمراه مىباشد .\r\nأعرابى پرسيد : عقل چيست ؟\r\nحضرت فرمود : جوهريست درّاك و به تمام اشياء از جميع الجهات احاطه و سيطره دارد ، عارف و عالم است به اشياء قبل از پيدايش آنها ، و او علّت موجودات است و غايت و نهايت مطلب‌ها » .\r\n\r\nنفس كلّيّهء الهيّه در حديث كميل\r\n10 - حديث كميل بن زياد نَخَعى كه از حضرت أمير المؤمنين عليه السّلام از معرفت نفس سؤال نمود :\r\nقَالَ [ كُمَيْلٌ 
  ] : سَأَلْتُ مَوْلَانَا أَمِيرَ الْمُؤْمِنِينَ عَلِيًّا عَلَيْهِ السَّلَامُ فَقُلْتُ : أُرِيدُ أَنْ تُعَرِّفَنِى نَفْسِى !\r\nقَالَ عَلَيْهِ السَّلَامُ : يَا كُمَيْلُ ! وَ أَىَّ الانْفُسِ تُرِيدُ أَنْ أُعَرِّفَكَ ؟ قُلْتُ : يَا مَوْلَاىَ ! هَلْ هِىَ إلَّا نَفْسٌ وَاحِدَةٌ ! ؟\r\nقَالَ عَلَيْهِ السَّلَامُ : يَا كُمَيْلُ ! إنَّمَا هِىَ أَرْبَعَةٌ : النَّامِيَةُ النَّبَاتِيَّةُ وَ الْحِسِّيَّةُ الْحَيَوانِيَّةُ وَ النَّاطِقَةُ الْقُدْسِيَّةُ وَ الْكُلِّيَّةُ الإلَهِيَّةُ .\r\n« كميل ميگويد : من از مولاى خودم أمير المؤمنين علىّ عليه السّلام دربارهء نفس سؤال كردم و گفتم : من ميخواهم كه نفس مرا به من معرّفى بنمائى !\r\nحضرت فرمود : اى كميل ! كدام يك از نفس‌ها را ميخواهى كه من براى تو بازگو كنم ؟\r\nعرض كردم : اى مولاى من ! مگر نفس ، غير از يك نفس واحد\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nنفس ديگرى هم هست ؟\r\nحضرت فرمود : اى كميل ! نفوس چهار عدد است : ناميهء نباتيّه و حسّيّهء حيوانيّه و ناطقهء قدسيّه و كلّيّهء الهيّه . »\r\nسپس أمير المؤمنين عليه السّلام قواى پنچگانه و دو خاصّيّت هر يك از اين نفوس را بيان ميفرمايند . « 1 » تا ميرسند به نفس كلّيّهء الهيّه و ميفرمايند :\r\nوَ الْكُلِّيَّةُ الإلَهِيَّةُ وَ لَها خَمْسُ قُوًى : بَقَآءٌ فِى فَنَاءٍ وَ نَعِيمٌ فِى شَقَاءٍ وَ عِزٌّ فِى ذُلٍّ وَ غِنىً فِى فَقْرٍ وَ صَبْرٌ فِى بَلَآءٍ ، وَ لَهَا خَاصِّيَّتَانِ : الرِّضَا وَ التَّسْلِيمُ .\r\nوَ هَذِهِ الَّتِى مَبْدَؤُهَا مِنَ اللهِ وَ إلَيْهِ تَعُودُ ؛ قَالَ اللهُ تَعَالَى :  وَ نَفَخْتُ فِيهِ مِنْ رُوحِي  . وَ قَالَ تَعَالَى :   يا أَيَّتُهَا النَّفْسُ الْمُطْمَئِنَّةُ * ارْجِعِي إِلى رَبِّكِ راضِيَةً مَرْضِيَّةً   ، وَ الْعَقْلُ وَسَطُ الْكُلِّ . « 2 »\r\n\r\n\r\n","description":"","footnote":"\r\n( 1 ) وَ لِكُلٍّ مِنْ هَذِهِ خَمْسُ قُوًى وَ خاصّيَّتانِ ؛ فَالنّاميَةُ النَّباتيَّةُ لَها خَمْسُ قُوًى : جاذِبَةٌ وَ ماسِكَةٌ وَ هاضِمَةٌ وَ دافِعَةٌ وَ مُرَبِّيَةٌ ، وَ لَها خاصّيَّتانِ : الزّيادَةُ وَ النُّقْصانُ ، وَ انْبِعاثُها مِنَ الْكَبِدِ . وَ الْحِسّيَّةُ الْحَيَوانيَّةُ لَها خَمْسُ قُوًى : سَمْعٌ وَ بَصَرٌ وَ شَمٌّ وَ ذَوْقٌ وَ لَمْسٌ ، وَ لَها خاصّيَّتانِ : الشَّهْوَةُ وَ الْغَضَبُ ، وَ انْبِعاثُها مِنَ الْقَلْبِ .\r\nوَ النّاطِقَةُ الْقُدْسِيَّةُ لَها خَمْسُ قُوًى : فِكْرٌ وَ ذِكْرٌ وَ عِلْمٌ وَ حِلْمٌ وَ نَباهَةٌ ، وَ لَيْسَ لَها انْبِعاثٌ ، وَ هىَ أشْبَهُ الاشْياءِ بِالنُّفوسِ الْمَلَكيَّةِ وَ لَها خاصّيَّتانِ : النَّزاهَةُ وَ الْحِكْمةُ .\r\n( 2 ) « شرح دعاى صباح » حكيم سبزوارى ( قدّه ) طبع سنگى ، ص 44 و 45 ؛ و نيز طُرَيحى در « مجمع البحرين » در مادّهء نفس ، از طبع حروفى ، ج 4 ، ص 115 و 116 آورده است و اين جمله را در آخر آن اضافه دارد كه : لِكَيْلا يَقولَ أحَدُكُمْ شَيْئاً مِنَ الْخَيْرِ وَ الشَّرِّ إلّا لِقياسٍ مَعْقولٍ . و نيز در « سفينةُ البحار » ج 2 ، ص 603\r\n","page_name":" 164 ","page_number":164},
  {"content":"\r\n\r\n\r\n\r\n","description":"","footnote":"\r\nآورده است . و مجلسى در « بحار الانوار » كتاب السّماءُ و العالَم ، در طبع كمپانى ، ج 14 ، ص 411 ؛ و در طبع حروفى ، ج 61 ، ص 84 و 85 اين روايت را از بعضى از كتب صوفيّه آورده است ؛ و پس از پايان روايت گويد :\r\nاين اصطلاحات هيچگاه در أخبار معتبرهء متداوله يافت نشده است و شبيه به أضْغاث أحلام صوفيّه است .\r\nو سپس گويد : و بعضى از آنها در شرح اين خبر گفته‌اند : دو نفس اوّلى كه در كلام أمير المؤمنين عليه السّلام آمده است اختصاص به جهت حيوانيّت دارد ؛ زيرا اين جنبه محلّ لذّت و درد در دنيا و آخرت است . و دو نفس اخير مختصّ به جهت انسانيّت است ؛ زيرا اين دو نفس در دو نشأهء دنيا و آخرت سعيد هستند به خصوص نفس اخير كه كلمهء الهيّه است هيچ نصيبى از شقاوت ندارد ؛ چون اصلًا آن از عالم شقاوت نيست ؛ بلكه او دميده‌شدهء از روح خداست .\r\nو بنابراين در آن عالم به‌هيچ‌وجه درد و الم از جهتى عارض آن نمىگردد ، و اين نفس در اكثر از مردم يافت نمىشود بلكه در ميان هزاران فرد از افراد مردم ، يك نفر هم بدان نفس راه نمىيابد . و همچنين اعضاء و جوارح انسان از ادراك لذّت و درد منعزل مىباشند . آيا نمىبينى مريض را در وقتىكه ميخوابد ، با آنكه زنده است و حسّ او موجود است و آن جراحتى كه از آن در حال بيدارى رنج مىبرد ايضاً موجود است و با وجود اين ابداً در حال خواب درد را احساس نمىكند ، و اين به جهت آنست كه آن مبدئى كه احساس درد مىكند وجههء خود را از عالم شهادت بسوى عالم برزخ منعطف داشته است ؛ پس آنچه در نزد اوست خير است و بدى و رنجى و ألمى نيست . پس زمانى كه مريض بيدار مىشود يعنى به عالم شهادت بر ميگردد و در منزل حواسّ وارد مىشود ؛ تمام دردها و رنجها در او بوجود مىآيد و قيام مىكند . پس اگر در عالم برزخ درد و عذابى باشد همانطور كه در رؤياى وحشت‌زا و دهشت انگيز است ، و يا لذّت و\r\n","page_name":" 165 ","page_number":165},
  {"content":"\r\n\r\n« و يكى از نفوس ، نفس كلّيّهء الهيّه است و داراى پنج قوّه است : بقاء در فناء ، و نعمت در عين رنج و زحمت ، و عزّت در عين ذلّت ، و بى نيازى در عين نيازمندى ، و صبر و پايدارى در بلا و گرفتارى .\r\nو از براى اين نفس دو خاصّيّت است : يكى رضا و ديگرى تسليم .\r\nو مبدأ آفرينش اين نفس از خداست و بازگشتش نيز بسوى خودِ خدا خواهد بود ؛ خداوند ميفرمايد : من از روح خودم در او دميدم . و نيز ميفرمايد : اى نفس كه به مقام آرامش و اطمينان رسيده‌اى و مطمئنّه شده‌اى ! بازگشت كن بسوى پروردگارت درحالىكه تو از او راضى و او نيز از تو راضى مىباشد ؛ اينها مراتب و درجات نفس است و عقل در وسط كلّ اين نفوس قرار دارد . »\r\nيعنى قوام اين نفوس به عقل است و مانند مركز و محور دائره‌اى كه پرگار در دور او دور مىزند موجوديّت و هستى اين نفوس به عقل ارتباط و بستگى دارد .\r\n\r\nدلالت دعاى رجبيّه بر تأثير نفوس قدسيّهء مجرّده در عالم امكان\r\n11 - شيخ طوسى رضوانُ الله عَليه در « مصباح المتهجّد » گويد : جماعتى به من خبر دادند از ابن عيّاش كه او گفت : حديث كرد مرا\r\n\r\n\r\n","description":"","footnote":"\r\nسرورى باشد همانطور كه در رؤياى نيكو و بهجت‌زا است ؛ الم و درد و لذّت و سرور از او انتقال مىيابد به هر جا كه او منتقل گردد ، و همينطور است حال او در آخرت . » انتهى .\r\nو نيز اين روايت را مرحوم فيض ( قدّه ) در كلمات مكنونهء خود ، طبع سنگى ، ص 74 ضمن كلمهء 34 آورده است ؛ و همچنين شيخ بهائى در اوّل جلد سوّم از « كشكول » ص 246 ، از طبع نجم الدّوله آورده است .\r\n","page_name":" 166 ","page_number":166},
  {"content":"\r\n\r\nخَيْر بن عبد الله كه از آن جمله دستوراتى كه به دست شيخ كبير أبى جعفر محمّد بن عثمان بن سعيد رَضى الله عَنه از ناحيهء مقدّسه خارج شده و به صورت توقيع ، امر به خواندن آن در هر روز از روزهاى ماه رجب شده است اين دعاست :\r\nاللَهُمَّ إنِّى أَسْأَلُكَ بِمَعَانِى جَمِيعِ مَا يَدْعُوكَ بِهِ وُلَاةُ أَمْرِكَ الْمَأْمُونُونَ عَلَى سِرِّكَ الْمُسْتَبْشِرُونَ بِأَمْرِكَ الْوَاصِفُونَ لِقُدْرَتِكَ الْمُعْلِنُونَ لِعَظَمَتِكَ .\r\nو سپس ميفرمايد :\r\nأَسْأَلُكَ بِمَا نَطَقَ فِيهِمْ مِنْ مَشِيَّتِكَ فَجَعَلْتَهُمْ مَعَادِنَ لِكَلِمَاتِكَ وَ أَرْكَانًا لِتَوْحِيدِكَ وَ ءَايَاتِكَ وَ مَقَامَاتِكَ الَّتِى لَا تَعْطِيلَ لَهَا فِى كُلِّ مَكَانٍ ؛ يَعْرِفُكَ بِهَا مَنْ عَرَفَكَ ، لَا فَرْقَ بَيْنَكَ وَ بَيْنَهَا ( بَيْنَهُمْ - خ ل ) إلَّا أَنَّهُمْ عِبَادُكَ وَ خَلْقُكَ ، فَتْقُهَا وَ رَتْقُهَا بِيَدِكَ ، بَدْؤُهَا مِنْكَ وَ عَوْدُهَا إلَيْكَ ، أعْضَادٌ وَ أَشْهَادٌ وَ مُنَاةٌ وَ أَذْوَادٌ وَ حَفَظَةٌ وَ رُوَّادٌ ، فَبِهِمْ مَلَأْتَ سَمَاءَكَ وَ أَرْضَكَ حَتَّى ظَهَرَ أَنْ لَا إلَهَ إلَّا أَنْت . « 1 » و « 2 »\r\n\r\n\r\n","description":"","footnote":"\r\n( 1 ) « مصباح المتهجّد » طبع سنگى ، ص 559\r\n( 2 ) دانشمند معاصر جناب محترم آقاى حاج شيخ محمّد تقى تسترى دامَ فيضُه در كتاب « الاخبار الدّخيلة » اين توقيع را از زيارات مُفتريه دانسته‌اند و به هفت دليل ، علاوه بر ضعف سند باطل و مردود دانسته‌اند . و ما به حمد الله و المنَّة در رساله‌اى كه به شانزده صفحه درازاى آن كشيد ، پاسخ اشكالات را مفصّلًا و مبيّناً و مستدلّا داديم و بوضوح مبرهن ساختيم كه كلام ايشان خالى از استقامت است .\r\n( اصل اين رساله از ص 381 تا 396 در جُنگ شمارهء 7 حقير نوشته شده است ، و در خاتمهء جلد دوّم « الله‌شناسى » نيز آورده شده است ؛ مَن أرادَها فَلْيُراجِعها . )\r\n","page_name":" 167 ","page_number":167},
  {"content":"\r\n\r\n« بار پروردگارا ! من تو را پرسش ميكنم به تمام مفاد و معانى آنچه را كه واليان امر تو به سبب آنها از تو پرسش نموده و تو را بدانها خوانده‌اند ، آن واليان امرى كه بر سرّ تو مأمون بوده و به امر تو مستبشر و خوشحال بوده‌اند ، و توصيف كنندگان قدرت تو و اعلان كنندگان مقام عظمت تو بوده‌اند .\r\nمن از تو پرسش ميكنم و درخواست مىنمايم به مقام مشيّت و ارادهء خودت كه در آنها به سخن و گفتار درآمد ، پس بدين جهت آنها را معدنهاى كلمات خود قرار دادى ، و ستون‌ها و پايه‌هاى توحيد خود مقرّر داشتى ، و اصول آيات و نشانه‌هاى احديّت خود جعل فرمودى !\r\nو آنها را مقامات تعطيل ناپذير خود در هر مكان معيّن كردى كه هر كس كه تو را شناخت بدان مقامات شناخت ؛ هيچ فرقى بين تو و آنها نيست مگر اينكه آنها بندگان تو هستند و آفريده‌شدگان تو ، باز شدن و بسته شدن آنها به دست توست ، بَدوِ آنها از تو و بازگشت آنها بسوى توست . آنان دست اندركاران و گواهان و تقدير كنندگان و مدافعان و نگهبانان و بازرسان دين تواند ؛ پس بواسطهء ايشان پر كرده‌اى آسمان و زمينت را تا آشكار و ظاهر شد كه هيچ معبود حقّى جز تو نيست . »\r\nو سپس بعد از فقراتى ميگويد :\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبِاسْمِكَ الاعْظَمِ الاعْظَمِ الاجَلِّ الاكْرَمِ الَّذِى وَضَعْتَهُ عَلَى النَّهَارِ فَأَضَاءَ وَ عَلَى اللَيْلِ فَأَظلَمَ .\r\n« ميخوانم تو را به آن اسمت كه از همهء اسم‌هايت بزرگتر و جليل‌تر و مكرّم‌تر است ، آن اسمى كه چون بر روز نهادى روشن كرد عالم را ، و چون بر شب قرار دادى تاريك ساخت جهان را . »\r\nبارى ، اين دعاى شريف را كه حاوى مطالبى ارزنده و اصول عرفانى است و دلالت بر تأثير نفوس قدسيّهء مجرّده بر عالم امكان دارد ، بزرگان از علماء چون سيّد ابن طاووس و كفعمى و غيرهما در كتب خود آورده‌اند . « 1 »\r\n12 - محمّد بن يعقوب كلينى ( ره ) روايت كرده است از عِدّةٌ مِنْ أصحابِنا از أحمد بن محمّد از قاسم بن يحيى از جدّش حسن بن راشد از حسين بن ثُوَير كه گفت : من و يونس بن ظَبيان و مُفَضَّل بن عمر و أبو سلَمهء سرّاج نزد حضرت صادق عليه السّلام نشسته بوديم و در ميان ما يونس كه سنّش از همه بيشتر بود تكلّم ميكرد . تا ميرسد به اينجا كه يونس عرض مىكند : من مىخواهم زيارت كنم حضرت أبا عَبد اللهِ الحسين را چه قسم زيارت كنم و چه بگويم ؟\r\nحضرت دستور غسل در شاطِىء الْفرات و پوشيدن لباس طاهر و\r\n\r\n\r\n","description":"","footnote":"\r\n( 1 ) « إقبال » طبع سنگى ، ص 646 ؛ و « مصباح » كفعمى ، طبع سنگى ، ص 529 ، و « بلد الامين » كفعمى ، طبع سنگى ، ص 179 ؛ و همهء آنها از ابن عيّاش آورده‌اند . و در « بحار الانوار » ج 20 ، طبع كمپانى ، ص 343 و 344 از « إقبال » نقل كرده است .\r\n","page_name":" 169 ","page_number":169},
  {"content":"\r\n\r\nپا برهنه رفتن و ذكر تكبير و تسبيح و تهليل و تحميد و تعظيم خدا و صلوات را ميدهند و سپس زيارتى را براى يونس بيان مىكنند ، كه از جملهء فقراتش اينست :\r\n\r\nدلالت « إرَادَةُ الرَّبِّ فِى مَقَادِيرِ أُمُورِهِ تَهْبِطُ إلَيْكُمْ » بر ولايت تكوينيّه\r\nوَ بِكُمْ تُنْبِتُ الارْضُ أَشْجَارَهَا ، وَ بِكُمْ تُخْرِجُ الأَشْجَارُ أَثْمَارَهَا ، وَ بِكُمْ تُنْزِلُ السَّمَآءُ قَطْرَهَا وَ رِزْقَهَا ، وَ بِكُمْ يَكْشِفُ اللهُ الْكَرْبَ ، وَ بِكُمْ يُنَزِّلُ اللهُ الْغَيْثَ ، وَ بِكُمْ تَسيخ « 1 » الأرْضُ الَّتِى تَحْمِلُ أَبْدَانَكُمْ وَ تَسْتَقِرُّ جِبَالُهَا عَنْ مَرَاسِيهَا .\r\nإرَادَةُ الرَّبِّ فِى مَقَادِيرِ أُمُورِهِ تَهْبِطُ إلَيْكُمْ وَ تَصْدُرُ مِنْ بُيُوتِكُمْ وَ الصَّادِرُ عَمَّا فُصِّل « 2 » مِنْ أَحْكَامِ الْعِبَادِ .\r\n« و به سبب شما زمين درختان خود را ميروياند ، و به سبب شما درختان ميوه‌هاى خود را بيرون مىآورند ، و به سبب شما آسمان بارانش و رزقش را فرو ميريزد ، و به سبب شما خداوند غصّه و اندوه را از بين مىبرد ، و به سبب شما خداوند باران رحمت را فرو ميفرستد ، و به سبب شما زمينى كه بدن‌هاى شما را حمل مىكند ثابت و مستقرّ مىماند ، و به سبب شما كوه‌ها در منزل‌ها و توقّفگاههاى خود استقرار داشته و از حركت و تزلزل باز مىايستند\r\n\r\n\r\n","description":"","footnote":"\r\n( 1 ) . تَسيخُ با سين مُهمَله و ياء و خاء به معناى « استقرار مىيابد و ثابت مىماند » است . و در « مرآة العقول » فرموده است كه : در بعضى از نسخه‌ها تُسَبَّحُ از مادّهء تسبيح آمده است ، و اگر فعل را مجهول بخوانيم يعنى : زمين به بركت حمل ابدان شما منزّه و مقدّس ميگردد ، چون بواسطهء مواضع آثار شما خير و رحمت در آن پيدا مىشود . ( « مرآت » طبع سنگى ، ج 3 ، ص 362 )\r\n( 2 ) در نسخهء « تهذيب » به جاى « فُصِّلَ » ، « نُقِلَ » ضبط شده است .\r\n","page_name":" 170 ","page_number":170},
  {"content":"\r\n\r\nارادهء حضرت پروردگار در اندازه‌ها و تقديراتِ امور خود بسوى شما فرود مىآيد و سپس از خانه‌هاى شما صادر ميگردد و خارج مىشود و نيز احكام تفصيلى بندگانش از خانهء شما خارج مىشود . »\r\nدر اين فقرات روشن است كه : مراد تأثير نفوس قدسيّهء امامان دين سلامُ الله عَليهم أجمعين در كائنات است ؛ يعنى واسطهء فيض رحمت الهيّه بوده و نفوس آنان آئينه و دريچه‌اى براى گرفتن رحمت از مقام عزّ الهى و پخش كردن آن در عالم امكان مىباشد .\r\nو احتمال اينكه مراد آن باشد كه به بركت تبليغ و ترويج آنها در امور دينيّه و احكام تشريعيّهء الهيّه زمين و آسمان نيز پر بركت مىشود ، خلاف ظاهر است ؛ و اين معنى معناى مجازى است و بدون نصب قرينه قابل قبول نمىباشد .\r\nو بعضى از فقرات قبل از اين فقرات نيز صراحت در تأثير شهادت و ريخته شدن خون مقدّس آن حضرت در امور تكوينيّه دارد ؛ مثل اين فقرات :\r\nأَشْهَدُ أَنَّ دَمَكَ سَكَنَ فِى الْخُلْدِ ، وَ اقْشَعَرَّتْ لَهُ أَظِلَّة « 1 » الْعَرْشِ ،\r\n\r\n\r\n","description":"","footnote":"\r\n( 1 ) در « مرآة العقول » فرموده است : قَولُه عليه السّلام : أظِلَّةُ العَرشِ ، الأظِلَّةُ جَمعُ ظِلال و هوَ ما أظَلَّكَ مِن سقفٍ أو غيرِه . و مراد از آن در اينجا يا ما فوق عرش است و يا طبقات و بطون عرش است چون هر طبقه و بطنى از عرش سايه براى طائفه‌اى است ، يا مراد اجزاى عرش است چون هر جزء از عرش سايه است براى كسى كه در زير آن سكونت دارد ؛ و گاهى از اوقات ظِلال اطلاق مىشود بر اشخاص و اجسام لطيفه و ارواح ، و بنابراين ممكنست در اينجا مراد ارواح مقدّسه و فرشتگانى باشند كه در عرش سكونت دارند . ( « مرآت » طبع سنگى ، ج 3 ، ص 361 )\r\n","page_name":" 171 ","page_number":171},
  {"content":"\r\n\r\nوَ بَكَى لَهُ جَمِيعُ الْخَلَائِقِ ، وَ بَكَتْ لَهُ السَّماوَاتُ السَّبْعُ وَ الارَضُونَ السَّبْعُ وَ مَا فِيهِنَّ وَ مَا بَيْنَهُنَّ وَ مَنْ يَتَقَلَّبُ فِى الْجَنَّةِ وَ النَّارِ مِنْ خَلْقِ رَبِّنَا وَ مَا يُرَى وَ مَا لَا يُرَى . « 1 »\r\n« شهادت مىدهم كه خون مقدّس تو در بهشت برين جاودانه آرام گرفت ، و سايبان‌هاى عرش پروردگار براى آن به لرزه در آمد ، و جميع مخلوقات خدا بر آن خون ، گريستند . و نيز تمام آسمان‌هاى هفت گانه و زمين‌هاى هفت گانه و آنچه در آنهاست و آنچه فيما بين آنها است ، و هر كس كه در بهشت و يا در دوزخ از جاى خود حركت كند و موجود زنده و متحرّكى باشد از مخلوقات پروردگار ما و از آنچه قابل ديده شدن باشد و يا قابل ديده شدن نباشد ؛ همه و همه براى آن خون مطهّر گريستند . »\r\nبا اين صراحتى كه در اين فقرات ، در عموميّت تأثير خون آن حضرت در جميع مخلوقات دارد چگونه ميتوان آن را حمل بر معناى مجازى نمود .\r\n\r\n\r\n","description":"","footnote":"\r\n( 1 ) « كافى » كتاب مزار ، ج 4 ، ص 575 تا ص 577 ؛ و « تهذيب » كتاب مزار ج 6 ، ص 54 تا ص 57 ؛ و نيز اين زيارت را ابن قولويه در « كامل الزّيارات » طبع سنگى ، باب 79 ، از ص 197 تا ص 200 آورده ، و در سندش از أحمد بن محمّد ابن عيسى به بعد با سند كلينى مشترك است ولى سلسلهء سند را تا أحمد بن محمّد اين‌طور آورده است : از پدرش و علىّ بن الحسين و محمّد بن الحسن جميعاً از سعد بن عبد الله از أحمد بن محمّد بن عيسى ؛ و لا يخفَى آنكه همهء اين افراد از اجلّهء مشايخ حديث هستند .\r\n","page_name":" 172 ","page_number":172},
  {"content":"\r\n\r\n\r\nروايت يافت شده به خطّ حضرت امام حسن عسكرى عليه السّلام\r\n13 - مجلسى رضوانُ الله عليه در « بحار الانوار » از كتاب « مُحتَضر » كه تأليف شيخ حسن بن سليمان از شاگردان شهيد اوّل است نقل كرده است كه : روايت شده است كه به خطّ مولانا أبى محمّد حضرت امام حسن عسكرى عليه السّلام چنين يافت شده است :\r\nأَعُوذُ بِاللهِ مِنْ قَوْمٍ حَذَفُوا مُحْكَمَاتِ الْكِتَابِ وَ نَسُوا اللهَ رَبَّ الأرْبَابِ وَ النَّبِىَّ وَ سَاقِىَ الْكَوْثَرِ فِى مَوَاقِفِ الْحِسَابِ وَ لَظَى وَ الطَّآمَّةَ الْكُبْرَى وَ نَعِيمَ دَارِ الثَّوَابِ .\r\nفَنَحْنُ السَّنَامُ الأعْظَمُ ، وَ فِينَا النُّبُوَّةُ وَ الْوَلَايَةُ وَ الْكَرَمُ ، وَ نَحْنُ مَنَارُ الْهُدَى وَ الْعُرْوَةُ الْوُثْقَى ، وَ الانْبِيَاءُ كَانُوا يَقْتَبِسُونَ مِنْ أَنْوَارِنَا وَ يَقْتَفُونَ ءَاثَارَنَا .\r\nوَ سَيَظْهَرُ حُجَّةُ اللهِ عَلَى الْخَلْقِ بِالسَّيْفِ الْمَسْلُولِ لِإظْهَارِ الْحَقِّ .\r\nوَ هَذَا خَطُّ الْحَسَنِ بْنِ عَلِىِّ بْنِ مُحَمَّدِ بْنِ عَلِىِّ بْنِ مُوسَى بْنِ جَعْفَرِ بْنِ مُحَمَّدِ بْنِ عَلِىِّ بْنِ الْحُسَيْنِ بْنِ عَلِىٍّ أَمِيرِ الْمُؤْمِنِينَ . « 1 »\r\n« پناه مىبرم به خدا از جماعتى كه آيات محكمات كتاب الهى را ناديده گرفتند و حضرت ربّ الأرباب را فراموش كردند .\r\nو پيغمبر اكرم و ساقى كوثر : أمير المؤمنين را در مواقف حساب روز قيامت ، و آتش سوزان و شدائد و گرفتارىهاى بزرگ و نعمت بهشت و دار ثواب خدا را از خاطر و انديشهء خود محو كردند .\r\n\r\n\r\n","description":"","footnote":"\r\n( 1 ) « بحار الأنوار » طبع كمپانى ، ج 7 ، ص 338 ؛ و طبع حيدرى ، ج 26 ، ص 264\r\n","page_name":" 173 ","page_number":173},
  {"content":"\r\n\r\nپس ما بزرگترين مقام بلند پايه هستيم ، و مقام نبوّت و ولايت و كرم در ماست ، و ما منارهء پرتو افكن و نور بخش هدايتيم ، و ما دستگيرهء محكم و متين و استواريم .\r\nو پيامبران گذشته از انوار ما اقتباس مينمودند و از آثار ما پيروى ميكردند .\r\nو در آينده حجّت خدا بر خلق با شمشير كشيده براى اظهار حقّ ظهور خواهد نمود » .\r\n\r\nارواح مقدّسهء پيامبر و معصومين از عالَم نور و تجرّدند\r\nو نيز روايت شده است كه به خطّ حضرت امام حسن عسكرى عليه السّلام چنين يافت شده است :\r\nقَدْ صَعِدْنَا ذُرَى الْحَقَائِقِ بِأَقْدَامِ النُّبُوَّةِ وَ الْوَلَايَةِ ، وَ نَوَّرْنَا سَبْعَ طَبَقَاتِ أَعْلَامِ الْفَتْوَى بِالْهِدَايَةِ .\r\nفَنَحْنُ لُيُوثُ الْوَغَى وَ غُيُوثُ النَّدَى وَ طَعَّانُ الْعِدَى ، وَ فِينَا السَّيْفُ وَ الْقَلَمُ فِى الْعَاجِلِ ، وَ لِوَآءُ الْحَمْدِ وَ الْحَوْضُ فِى الأجلِ .\r\nوَ أَسْبَاطُنَا حُلَفَاءُ الدِّينِ ، وَ خُلَفَاءُ النَّبِيِّينَ وَ مَصَابِيحُ الأُمَمِ وَ مَفَاتِيحُ الْكَرَمِ .\r\nفَالْكَلِيمُ أُلْبِسَ حُلَّةَ الاصْطِفَاءِ لِمَا عَهِدْنَا مِنْهُ الْوَفَآءَ ، وَ رُوحُ الْقُدُسِ فِى جِنَانِ الصَّاغُورَةِ « 1 » ذَاقَ مِنْ حَدَائِقِنَا الْبَاكُورَةَ . « 2 »\r\n\r\n\r\n","description":"","footnote":"\r\n( 1 ) در « بحار » كمپانى « صاغورة » را به غين ضبط كرده و با قاف نسخه بدل آورده است و در « بحار » طبع حروفى به عكس نموده و با قاف ضبط نموده و با غين نسخه بدل آورده است . و در « لِسان العَرب » گويد : « صاقورة » اسم آسمان سوّم است . ولى لفظ « صاغورة » را حقير در كتب لغت نيافتم و اگر هم آن را از معنى صِغَر و كوچكى بگيريم و به معنى بهشت عالَم مثال و عالم ذَرّ باشد كه بهشت استعداد است ، كه نسبت به بهشت‌هاى ديگر بسيار كوچكتر و محدودتر است - بايد آن را صفت براى جِنان ( جمع جنّت ) قرار داد و اين نامناسب است از جهت آنكه جنان در اين حديث بدون الف و لام است و نميتواند الصّاغورة صفت آن قرار گيرد ؛ و اگر جَنان هم بخوانيم ( كه به معناى قلب و وسط هر چيزيست و جمع آن أجنان است ) در اين صورت علاوه بر اشكال سابق از جهت ديگرى نيز نامناسب است و آن اينكه جَنان مذكّر است و صاغوره كه مؤنّث است نميتواند صفت براى آن باشد . ولى ما در ذكر اين حديث حِفظاً لِلرّوايةِ و ألفاظِها همان را بدون تغيير آورديم .\r\n( 2 ) « بحار الانوار » طبع كمپانى ، ج 7 ، ص 338 ؛ و طبع حيدرى ، ج 26 ، ص 264 و 265 ، و تتمّهء اين حديث اينست : وَ شيعَتُنا الْفِئَةُ النّاجيَةُ وَ الْفِرْقَةُ الزّاكيَةُ ، صاروا لَنا رِدْءًا وَ صَوْنًا وَ عَلَى الظَّلَمَةِ إلْبًا وَ عَوْنًا ، وَ سَيَسْفُرُ لَنا ( وَ سَيَنْفَجِرُ لَهُمْ ) يَنابيعَ الْحَيَوانِ بَعْدَ لَظَى النّيرانِ لِتَمامِ ءَالِ حَم وَ طَهَ وَ الطَّواسينَ مِنَ السِّنينَ . وَ هَذا الْكِتابُ دُرَّةٌ مِنْ دُرَرِ الرَّحْمَةِ وَ قَطْرَةٌ مِنْ بَحْرِ الْحِكْمَةِ وَ كَتَبَ الْحَسَنُ بْنُ عَلىٍّ الْعَسْكَرىِّ فى سَنَةِ أرْبَعَ وَ خَمْسينَ وَ مِائَتَيْنِ .\r\n","page_name":" 174 ","page_number":174},
  {"content":"\r\n\r\n« به تحقيق كه ما با گام‌هاى نبوّت و ولايت بر بلندترين قلّه‌هاى حقائق بالا رفتيم و هفت درجه و طبقهء نشانه‌ها و علامات فتوى را با هدايت خود روشن ساختيم .\r\nپس ما شيران بيشهء نبرد و حرب هستيم ، و باران‌هاى پر آب و رحمت ، و كوبندگان دشمنان .\r\nو در ميان ما در اين دنياى عاجل شمشير و قلم است و در آن آخرتِ آجل لواى حمد خدا و حوض كوثر است .\r\nو فرزندان ما هم‌پيمانان دين و متعاهدان شريعت سيّد المرسلين\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nو خليفه‌هاى پيامبرانند و چراغ‌هاى روشن راه هدايت امّت‌ها و كليدهاى عطا و بخشش و كرم .\r\nبه كليم الله موسى بن عمران خِلعت برگزيدگى پوشانيده شد چون ما او را در وفاء به عهد پايدار ديديم ، و روح القدس در بهشت صاغورة ( بهشت آسمان سوّم ) از باغ‌هاى پر ميوهء ما ، فقط نوبرى چشيده بود . »\r\n14 - در زيارت حضرت فاطمهء زهراء سَلامُ الله عَليها آمده است :\r\nالسَّلَامُ عَلَيْكِ يَا مُمْتَحَنَةُ امْتَحَنَكِ الَّذِى خَلَقَكِ فَوَجَدَكِ لِمَا امْتَحَنَكِ صَابِرَةً . . .\r\nو به روايت ديگر در زيارت آن حضرت وارد شده است :\r\nالسَّلَامُ عَلَيْكِ يَا مُمْتَحَنَةُ امْتَحَنَكِ الَّذِى خَلَقَكِ قَبْلَ أَنْ يَخْلُقَكِ وَ كُنْتِ لِمَا امْتَحَنَكِ بِهِ صَابِرَة . « 1 »\r\n« سلام بر تو اى دختر رسول خدا ! سلام بر تو اى آزمايش شده و از عهدهء امتحان برآمده‌اى كه آزمايش كرد تو را آن كسى كه تو را خلقت فرمود قبل از آنكه خلقت فرموده باشد و نسبت به مراتب\r\n\r\n\r\n","description":"","footnote":"\r\n( 1 ) « جمال الاسبوع » طبع سنگى ، ص 31 و 32 ؛ و « بحار الانوار » ج 102 ، ص 212 و 213 . و زيارت ديگرى را نيز براى آن حضرت ، به همين مضمون و با مختصر اختلافى در لفظ ، شيخ طوسى در « تهذيب » ج 6 ، ص 10 ، از حضرت جواد الأئمّه عليهم السّلام با سند متّصل روايت كرده است ؛ و مجلسى در « تحفة الزّآئر » طبع سنگى ، ص 50 ؛ و محدّث قمّى در « هديّة الزّائرين » طبع سنگى ، ص 255 آن را آورده‌اند .\r\n","page_name":" 176 ","page_number":176},
  {"content":"\r\n\r\nامتحان پا برجا و شكيبا بودى ! »\r\nمراد از امتحان نمودن پيش از آفرينش ، آفرينش در اين عالم است ؛ و اين دعا دلالت بر عالم ذَرّ دارد ؛ يعنى روح تو را كه قبل از پيدايش اين عالم در عالم تجرّد آفريده بود به مرحلهء آزمون در آورد .\r\n15 - دعائيست كه شيخ كفعمى در كتاب « بلدُ الامين » راجع به شب بعثت رسول الله صلّى الله عليه و آله و سلّم آورده است :\r\nاللَهُمَّ إنِّى أَسْأَلُكَ بِالتَّجَلِّى الأَعْظَمِ فِى هَذِهِ اللَيْلَةِ مِنَ الشَّهْرِ الْمُعَظَّمِ .\r\n« بار پروردگارا ! من از تو مسألت مىنمايم به حقّ بزرگترين تجلّى كه از مقام عزِّ تو در اين شب از ماهِ بزرگ داشته شده صورت گرفت . »\r\nو بعد فقرات بسيارى را بيان مىكند تا ميرسد به اين جمله :\r\nوَ بِاسْمِكَ الأَعْظَمِ الأَعْظَمِ الأَعْظَمِ الأَجَلِّ الأَكْرَمِ الَّذِى خَلَقْتَهُ فَاسْتَقَرَّ فِى ظِلِّكَ فَلَا يَخْرُجُ مِنْكَ إلَى غَيْرِكَ . « 1 »\r\n« و مسألت مىنمايم از تو ، به حقّ اسمت كه بزرگترين بزرگترين بزرگترين جليل‌ترين گرامىترين اسم تست ، آن اسمى كه چون آن را آفريدى در تحت ظلّ تو استقرار يافت و هيچگاه از تو به سوى غير تو خارج نمىشود . »\r\nمراد از اين اسم حجابِ اقرب و اوّل صادر و اسم اعظم است كه نقطهء وحدت بين احديّت و واحديّت است ، و تمام موجودات بوسيلهء او آفريده شده و در سلسلهء مراتب عالم كثرت به شكل\r\n\r\n\r\n","description":"","footnote":"\r\n( 1 ) « بلد الأمين » طبع سنگى ، ص 183 و 184\r\n","page_name":" 177 ","page_number":177},
  {"content":"\r\n\r\nمخروطى ( كه رأس آن بلا تشبيه ، نقطهء ذات لَم يَزَلى و لا يَزالى و قاعدهء بزرگ آن ، عالم طبع و مادّه و هيولى باشد و قاعده‌هاى ديگر آن ، عوالم مختلفه و موجودات آنها بر حسب قُرب و بُعد به نقطهء وحدت باشد ) قرار گرفته‌اند .\r\nبايد دانست كه : ادلّه‌اى كه دلالت بر تأثير موجودات مجرّدهء عاليه و نفوس قدسيّه و ارواح ملكوتيّه در اين عالم دارد از روايات وارده از معصومين سلامُ الله عَليهم أجمعين ، از حدّ إحصاء بيرون است و ما به عنوان نمونه در اينجا چند روايت ذكر كرديم ؛ و از نقطه نظر منطق قرآن نيز اين كتاب الهى بطور قاطع حوادث كونيّه را استناد به فرشتگان ميدهد و به عنوان يك حكم كلّى و سنّت دائميّه آنان را مؤثّر در اين عالم و واسطهء در تدبير مىداند .\r\nآياتى را كه در اينجا آورديم روشنگر اين حقيقت است ؛ چه در مقام ارسال پيغمبران و تشريع أحكام و دفع شياطين براى تسديد وحى و عدم مداخلهء آنها و تأييد مؤمنان و تطهير آنان به استغفار ؛ و چه در مقام بازگشت انسان بسوى خدا و ظهور آيات قبض روح و مسائل برزخ و قيامت و وظائفى كه سَدَنهء بهشت و پاسداران دوزخ و سائر ملائكه‌اى كه براى شفاعت و حضور و عرض و بالاخره تمام وقايعى كه در آن عالم به وقوع مىپيوندد ، برعهده دارند ؛ و چه در مقام وساطت آنها در تدبير امور اين عالم از مرض و صحّت و توفيق و سعادت و شب و روز و فصول اربعه و تغييرات جَوّيّه و حوادث كونيّهء برّيّه و بحريّه و وزش بادها  وَ السَّحابِ الْمُسَخَّرِ بَيْنَ السَّماءِ \r\n\r\n","description":"","footnote":"","page_name":" 178 ","page_number":178},
  {"content":"\r\n\r\n وَ الْأَرْضِ  و تعيين اجل‌ها .\r\n\r\nفرشتگان براى وساطت در تدبير امورند\r\nو اگر كسى دقّت كند در آيه   وَ النَّازِعاتِ غَرْقاً   و آيات بعد آن ، و آيه   جاعِلِ الْمَلائِكَةِ رُسُلًا أُولِي أَجْنِحَةٍ مَثْنى وَ ثُلاثَ وَ رُباعَ   ، « 1 » و آيه   بَلْ عِبادٌ مُكْرَمُونَ * لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ   ، « 2 » و آيه  يَخافُونَ رَبَّهُمْ مِنْ فَوْقِهِمْ وَ يَفْعَلُونَ ما يُؤْمَرُونَ  « 3 » ؛ مىيابد كه فرشتگان را خداوند بر سنّت خود آفريده ، و به آنها مأموريّت‌هاى اين عالم را داده است .\r\nپس فرشتگان فقط واسطهء در فيض و رحمت الهى هستند بين خدا و خلقش . و اين معنى بر سبيل اتّفاق نيست كه گاهى واسطه باشند و گاهى بدون واسطه امورات خلق انجام گيرد ؛ چون خداوند آنها را جعل براى اين معنى نموده است ؛   جاعِلِ الْمَلائِكَةِ رُسُلًا   . و اين وظيفه و محدودهء مأموريّت آنهاست .\r\nو در سنّت الهيّه تغيير و تحويلى نيست ؛  فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا  . « 4 » و نيز  إِنَّ رَبِّي عَلى صِراطٍ مُسْتَقِيمٍ  . « 5 » « پروردگار پيوسته و هميشه بر منهاج مستقيم و صراطى كه اعوجاج و انحراف ندارد امور خلق را تدبير و افاضه ميفرمايد . »\r\nو اين صراط ، مستقيم است يعنى ثابت و پيوسته است كه در\r\n\r\n\r\n","description":"","footnote":"\r\n( 1 ) قسمتى از آيه 1 ، از سورهء 35 : فاطر\r\n( 2 ) ذيل آيه 26 و آيه 27 ، از سورهء 21 : الانبياء\r\n( 3 ) آيه 50 ، از سورهء 16 : النّحل\r\n( 4 ) ذيل آيه 43 ، از سورهء 35 : فاطر\r\n( 5 ) ذيل آيه 56 ، از سورهء 11 : هود\r\n","page_name":" 179 ","page_number":179},
  {"content":"\r\n\r\nكلّيّت و عموميّت آن ثُلمه‌اى وارد نمىشود و خللى مشاهده نمىگردد .\r\nو منافاتى نيست بين اين آيات كه ملائكه را واسطهء در فيض الهى قلمداد مىكند و براساس آيه مباركهء :  وَ ما مِنَّا إِلَّا لَهُ مَقامٌ مَعْلُومٌ  . « 1 » « هيچكدام از افراد ما نيستند مگر آنكه از جانب خداوند براى او مقام معلومى مشخّص شده است . »\r\nو آيه مباركهء :  مُطاعٍ ثَمَّ أَمِينٍ  . « 2 » « جبرائيل كه امين وحى الهى است در آنجا كه مقام مقدّس است ، مورد اطاعت فرشتگان است . »\r\nو آيه مباركهء :  حَتَّى إِذا فُزِّعَ عَنْ قُلُوبِهِمْ قالُوا ما ذا قالَ رَبُّكُمْ قالُوا الْحَقَّ  . « 3 » « چون فَزَع و خوف از دلهاى فرشتگان در روز قيامت و هنگام مأموريّت شفاعت برداشته شود بعضى از طوائف ملائكه از بعض ديگر سؤال مىكنند : پروردگار شما چه گفت ؟ آنها در پاسخ ميگويند : حقّ گفت . »\r\nو نيز بر اساس روايات مستفيضه بلكه متواتره‌اى كه براى آنها درجات مختلف و مقامات متفاوت بيان مىكند .\r\nو بين آيه :  إِنَّ الَّذِينَ عِنْدَ رَبِّكَ لا يَسْتَكْبِرُونَ عَنْ عِبادَتِهِ وَ يُسَبِّحُونَهُ وَ لَهُ يَسْجُدُونَ .  « 4 »\r\n\r\n\r\n","description":"","footnote":"\r\n( 1 ) آيه 164 ، از سورهء 37 : الصّافّات\r\n( 2 ) آيه 21 ، از سورهء 81 : التّكوير\r\n( 3 ) قسمتى از آيه 23 ، از سورهء 34 : سبأ\r\n( 4 ) آيه 206 ، از سورهء 7 : الاعراف\r\n","page_name":" 180 ","page_number":180},
  {"content":"\r\n\r\n« آن كسانى كه در نزد پروردگار تو سكونت و منزل دارند هيچگاه از عبادت خدا سرپيچى نمىنمايند و استكبار نمىورزند و دائماً تسبيح و تقديس او را بجاى مىآورند و براى خدا سجده مىكنند . »\r\nو آيه :   وَ مَنْ عِنْدَهُ لا يَسْتَكْبِرُونَ عَنْ عِبادَتِهِ وَ لا يَسْتَحْسِرُونَ * يُسَبِّحُونَ اللَّيْلَ وَ النَّهارَ لا يَفْتُرُونَ   . « 1 »\r\n« افرادى كه منزل و اقامتشان در نزد خداست از عبوديّت و پرستش خدا بلندمنشى نمىكنند و خسته نمىشوند ، و در تمام دوران روز و شب به تسبيح اشتغال داشته و ملول نمىگردند . »\r\nزيرا كه ممكن است مراد از عبادت و تسبيح و سجود ملائكه عين وظيفهء مقرّرهء آنها در تدبير امور عالم و افاضهء فيض و امتثال اوامر الهى محوّلهء به آنها باشد ؛ پس بنابراين هر فرشته‌اى كه به كارى كه به او سپرده شده مشغول باشد اين فعل او عين عبادت و تسبيح اوست ، و عين سجدهء اوست ، و شايد اشاره به همين معنى باشد گفتار خداى تعالى كه ميفرمايد :\r\n وَ لِلَّهِ يَسْجُدُ ما فِي السَّماواتِ وَ ما فِي الْأَرْضِ مِنْ دابَّةٍ وَ الْمَلائِكَةُ وَ هُمْ لا يَسْتَكْبِرُونَ  . « 2 »\r\n« و براى خدا به سجده در مىآيند آنچه كه در آسمانها و آنچه كه در زمين است از اقسام جنبدگان و نيز فرشتگان به سجده در مىآيند و ابداً بلندمنشى و استكبار ندارند » .\r\n\r\n\r\n","description":"","footnote":"\r\n( 1 ) ذيل آيه 19 و آيه 20 ، از سورهء 21 : الانبياء\r\n( 2 ) آيه 49 ، از سورهء 16 : النّحل\r\n","page_name":" 181 ","page_number":181},
  {"content":"\r\n\r\n\r\nفرشتگان واسطه هستند و فعل و صفت انحصار به خدا دارد\r\nو نيز بايد دانست كه : بر اساس تحقيق اين معنائى را كه نموديم و وساطت فرشتگان در انجام امور تكوينيّه و حوادث اين عالم و امور و وقايع پس از مرگ را ثابت كرديم ، هيچگونه جنبهء استقلال در فعل فرشتگان به چشم نخورده است و آنها فقط عنوان وساطت دارند و بس .\r\nملك مقرّب از اسم اعظم پروردگار اخذ مىكند و به ملك زير دست خود افاضه مىكند و او نيز به فرشتهء پائين‌تر ، تا برسد به فرشتگان جزئيّه‌اى كه خود بِالمُباشره متصدّى و مراقب امور عالم هستند ، و بالأخره تمامِ حول و اراده و قدرت و قوّت و علم و حيات به ذات حضرت احديّت اختصاص دارد و عنوان وساطت و آليّت و مرآتيّت ابداً منافاتى با انحصار اين اسماء و صفات در ذات حضرت حقّ ندارد .\r\nتَعالَى اللهُ عَمّا يَقولُ الظّالِمونَ عُلُوًّا كَبيراً . وَ لا حَوْلَ وَ لا قُوَّةَ إلّا بِاللهِ الْعَلىِّ الْعَظيمِ .\r\nو از براى تقريب به ذهن ، مثال قلم و دست و كتابت كه بزرگان از حكماء و متكلّمين آورده‌اند تشبيه و مثال خوبى است ، گرچه هر مثال و تشبيهى از جهتى مقرِّب مطلب و از جهتى يا جهاتى مبعِّد است .\r\nميگويند : كسى كه قلم را به دست ميگيرد و مينويسد ، ميتوانيم نسبت كتابت را به قلم دهيم و ميتوانيم به دست دهيم و ميتوانيم به كاتب دهيم ، ولى اين سه نسبت عَرْضى نيست ، يعنى در عرْض هم نيستند بلكه در طول هم هستند و حقيقت نسبت كتابت اختصاص به\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nكاتب دارد و به دست و به قلم بالمجاز و العَرَض نسبت داده مىشود . و اين معناى وساطت است .\r\nو ما در پيرامون اين مسأله در مجلس ششم - كه بحث از قبض روح خدا و ملك الموت و سائر فرشتگان به عمل آمد - مفصّلًا بحث نموده و به حمد الله و المنّه مطلب را روشن ساختيم .\r\nاين بحث كلّى را راجع به ارتباط عالم تجرّد و معنى با عالم مادّه و طبع نموديم ، تا از ارتباط عالم برزخ با قبر نيز نتيجه‌اى بدست آوريم :\r\nانسان كه از دنيا ميرود و روحش در قالب مثالى شكل و صورت به خود ميگيرد علاقهء خود را بكلّى از بدن نمىگيرد ، مانند خواب كه روح علاقهء خود را كم مىكند و بدن در حال خواب سرد مىشود ولى بكلّى قطع علاقه نمىكند و روح بر ميگردد و بدن نيز گرم مىشود ، ولى در حال مرگ روح بيشتر قطع علاقه مىكند .\r\nو لذا در وقت خروج نفس ، انسان بدن خود را مىبيند و به دنبال او تا قبر ميرود ، و بواسطهء همين علاقهء جزئيّه مىبينيم قبور ائمّهء اطهار عليهم السّلام و قبور علماى بالله و اولياى خدا منشأ اثر و نزول بركات و قضاء حاجاتست ، و گرنه معلوم است كه مخاطب به سلام‌ها و درودها و صلوات ، ارواح برزخيّهء آنها هستند نه ابدان مقبوره .\r\n\r\nآداب مستحبّهء تغسيل و تكفين و تدفين\r\nو بر همين ميزان بدن نيز مؤدّب به آدابى است ؛ بدن را نبايد در مَزبله بيندازند يا در بيابان رها كنند ، احترام به اين بدن احترام به روح است ؛ و بر همين اصل از عالم برزخ به عالم قبر تعبير نموده‌اند ، و گرنه عالم برزخ هزاران برابر از دنيا بزرگتر است تا چه رسد به قبر ، ولى\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nبه جهت نفسِ همين ارتباط تعبير به عالم قبر نموده‌اند و از سؤالات برزخيّه تعبير به سؤال عالم قبر نموده‌اند ؛ و مردهء مؤمن را بايد احترام نمود بدنش هم داراى احترام است .\r\nقبر بايد به اندازهء بدن او باشد ، مرده را در ميان قبر راحت بخوابانند ، قبر را به اندازهء كافى گود كنند . در جائى كه كسى ميخواهد از دنيا برود كارى نكنند كه از نزول ملائكه جلوگيرى كند ؛ آدم جُنُب داخل نشود ، قرآن قرائت كنند ، پاى محتضر را به سمت قبله دراز كنند ، دعاى عديله بخوانند ، سورهء يس و صافّات بخوانند ، آهن يا چيز سنگين روى شكم او نگذارند ، افرادى كه وارد ميشوند اگر با وضو باشند چه بهتر است چون اينجا محلّ نزول فرشتگان و ارواح مقدّسهء معصومين است .\r\nچون از دنيا رفت براى تشييع او مؤمنين اجتماع كنند و او را با سه آبِ سدر و كافور و آب خالص سه بار غسل دهند و در سه پارچه يا پنج جامه كفن كنند و بر كفن ، جوشن كبير و أسماء الله را بنويسند و مؤمنين نيز شهادت خود را بر كفن او مرقوم دارند .\r\nبعد او را وارد در قبرستان كنند و تا هنگام ورود در قبر تدريجاً نزديك به قبر بنمايند ، اگر مرد است بدن را از پائين قبر و اگر زن است از پهلوى قبر داخل كنند ، و در ميان قبر صورت او را برهنه نموده و روى خاك گذارند ، كنايه از آنكه خداوندا بهترين جاهاى بدن خود را كه موجب شرف و آبروى من بود اينك در مقابل مقام عظمت و جلال تو به روى خاك مىنهم ، و بر او تلقين بخوانند و جَريدَتَين در زير\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nبغل‌هاى او بگذارند ، در چهار گوشهء قبر او تربت سيّد الشّهداء بريزند دستبندى و گلوبندى از تربت براى او قرار دهند و روى چشم‌ها را تربت بگذارند ، و در روى جريدتين كه از چوب تر است با انگشت شهادت بر توحيد و رسالت و ولايت را بنويسند .\r\nاين آداب گرچه با بدن مقبور و افتادهء او انجام ميگيرد ولى روحش خوشحال مىشود و اين احترامات ، ادب نسبت به روح اوست ؛ چون عمرى اين بدن آلت دست نفس بوده و براى رساندن به كمال ، او را خدمت كرده است لذا مورد احترام قرار ميگيرد .\r\nبَه بَه ! چه خوب است انسان را با آداب مستحبّه غسل دهند و كفْن و دفن بنمايند ، و واقعاً اگر انسان بداند كه مؤمنان اين‌طور از روى محبّت با جنازهء او رفتار مىكنند ، اشتهاى مردن مىكند .\r\nبعضى از دوستان و برادران ايمانى و اخلّاء روحانى ما كه رحلت كردند و ما در تجهيز آنان شركت كرديم ، من واقعاً اشتهاى مردن كردم .\r\nمؤمنين سابق اين‌طور بودند و جنازه را اين‌طور دفن ميكردند ، همسايگان و اقرباء و ارحام و آشنايان و دوستان همه مىآمدند در منزل ؛ با تشكيلاتى آب گرم ميكردند در همان منزل با سلام و صلوات و روضه و گريه و دعا و قرآن جنازه را پاكيزه مىشستند و طيّب و طاهر نموده و غسل ميدادند و از كافور حنوط نموده و از همان كفنى كه آن متوفّى از مكّه يا كربلا تهيّه نموده و در آب زمزم يا فرات شسته بود و به خانهء كعبه يا حرم‌هاى مَشاهد مشرّفه ماليده و متبرّك كرده بود و سپس تمام آن را به نوشتن أسماء الله مزيّن و به شهادت چهل مؤمن\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nبر ايمان او ممهور و موَشّح نموده بود كفن ميكردند ؛ خوشا به حال چنين افرادى با چنين نيّت‌هاى پاك و عقائد استوار .\r\nامّا حالا بيچارهء مسكين 90 سال دارد و ميترسد نام مرگ يا وصيّت را در نزد او ببرند ؛ چندين مرض دارد چشم آب آورده ، مرض قند هر لحظه تهديدش مىكند ، فشار خون و مرض كليه و اعصاب و تورّم غدّهء پرستات و بواسير ؛ سكته هم كرده ولى در عين حال دلش و خاطراتش باز هم به طرف دنياست .\r\nمنزل هم ديگر تحمّل اين مريض را نمىكند آقازاده داد و بيداد مىكند : ببريد پدرم را به بيمارستان !\r\nبيهُشانه او را به بيمارستان مىبرند به اين دست و آن دست هِى سوزن فرو مىكنند و ديگر رگ‌ها را پيدا نمىكنند ؛ رگها بسته شده است . بيمارستان و طبيب معالج هم براى آنكه يك صورت حساب مفصّل تهيّه كنند اين بيچارهء در حال احتضار را از اين سالن به آن سالن براى آزمايش و عكس بردارى مىكشانند تا با بدن آلوده به الكل و نجس جان ميدهد نه كسى او را رو به قبله كشيده و نه بر او دعا و قرآن خوانده ، و نه سلامى و صلواتى .\r\nفوراً او را به سردخانهء بيمارستان و از آنجا به بهشت زهرا ( قبرستان محلّ ) مىبرند و نه كسى ميگويد لا إلَهَ إلّا الله . غسّال او معلوم نيست با چه نيّتى غسل ميدهد . و آقازادهء محترم يك دوربين عكّاسى بدوش انداخته قدم مىزند .\r\nنزديكان و ارحام هم ميترسند در مرده‌شوىخانه بروند كه ببينند\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nغسّال چه قسم غسل ميدهد ؛ تازه اگر هم بروند چيزى نميدانند ؛ زنهاى رحم و قوم و خويش هم ميترسند در مغسل زنها بروند .\r\nمردها زير درخت‌ها و سايبان نشسته سيگار مىكشند و دائماً مىپرسند : تمام شد ؟ تمام شد ؟ كه زودتر ماشين را روشن كرده پشت فرمان نشسته و قبرستان را ترك كنند .\r\nخدا نكند انسان چنين مردنى بكند ؛ خدا رحمت كند ، واعظ محترمى بود در قم كه مردى فاضل و دانشمند بود و جزء اهل علم و مطالعه بود ، و در آن وقت كه ما در قم تحصيل ميكرديم مرده‌شوئى بود در قم به نام مشهدى نوروز .\r\nآن واعظ بالمناسبه بر فراز منبر مىگفت : اگر مرده شوى انسان مشهدى نوروز باشد خدا نكند انسان در قم بميرد .\r\nرواياتى كه دربارهء عذاب قبر و ثواب قبر وارد شده است راجع به همان بدن برزخى است كه به مناسبت ارتباط عالمِ برزخِ هر كس به قبر آن كس ، از آن تعبير به عذاب قبر شده است .\r\n\r\nاسباب و علل فشار قبر\r\nدر « عِلَل الشّرائع » مرحوم صدوق با سند متّصل خود روايت مىكند از زيد بن علىّ از پدرش از جدّش از أمير المؤمنين عليه السّلام :\r\nقَالَ : عَذَابُ الْقَبْرِ يَكُونُ مِنَ النَّمِيمَةِ وَ الْبَوْلِ وَ عَزْبِ الرَّجُلِ عَنْ أَهْلِهِ . « 1 »\r\n« فرمود : عذاب قبر از سخن چينى و پرهيز نكردن از بول و دورى مرد از زنش پيدا مىشود كه رختخواب خود را جدا نموده و در غذا و\r\n\r\n\r\n","description":"","footnote":"\r\n( 1 ) « علل الشّرائع » باب 262 ، ص 309\r\n","page_name":" 187 ","page_number":187},
  {"content":"\r\n\r\nخواب از او دورى كند . »\r\nو نيز با سند متّصل خود روايت مىكند از حضرت صادق از پدرش از پدرانش عليهم السّلام كه :\r\nقَالَ : قَالَ رَسُولُ اللهِ صَلَّى اللهُ عَلَيْهِ وَ ءَالِهِ : ضَغْطَةُ الْقَبْرِ لِلْمُؤْمِنِ كَفَّارَةٌ لِمَا كَانَ مِنْهُ مِنْ تَضْيِيعِ النِّعَمِ . « 1 »\r\n« رسول خدا صلّى الله عليه و آله و سلّم فرمودند : فشار قبر براى مؤمن كفّارهء تضييع نعمت‌هائى است كه نموده است . »\r\nكلينى روايت مىكند از عدّه‌اى از اصحاب از أحمد بن محمّد بن خالد از عثمان بن عيسى از علىّ بن أبى حمزه از أبو بصير :\r\nقَالَ : قُلْتُ لِأبِى عَبْدِ اللهِ عَلَيْهِ السَّلَامُ : أَ يَفْلِتُ مِنْ ضَغْطَةِ الْقَبْرِ أَحَدٌ ؟\r\nقَالَ : فَقَالَ : نَعُوذُ بِاللهِ مِنْهَا ؛ مَا أَقَلَّ مَنْ يَفْلِتُ مِنْ ضَغْطَةِ الْقَبْرِ !\r\n« ميگويد : من به حضرت صادق عليه السّلام عرض كردم : آيا كسى از فشار قبر رهائى پيدا مىكند ؟\r\nحضرت فرمودند : پناه به خدا از فشار قبر ؛ چقدر افرادى كه از فشار قبر رهائى پيدا كنند كم هستند . »\r\nو سپس فرمودند : چون عثمان ، رقيّه دختر رسول خدا را كشت ، رسول خدا صلّى الله عليه و آله و سلّم بر كنار قبر او ايستادند و درحالىكه سر خود را به آسمان بلند نموده و اشگ از چشمانشان جارى بود به مردم فرمودند :\r\n\r\n\r\n","description":"","footnote":"\r\n( 1 ) « علل الشّرائع » باب 262 ، ص 309\r\n","page_name":" 188 ","page_number":188},
  {"content":"\r\n\r\nمن رقيّه دخترم را به ياد آوردم و نيز به ياد آوردم آنچه را كه به او رسيده بود پس دلم شكست و خواستم كه خدا او را از فشار قبر برهاند و عرض كردم :\r\nاللَهُمَّ هَبْ لِى رُقَيَّةَ مِنْ ضَغْطَةِ الْقَبْرِ . فَوَهَبَهَا اللهُ لَهُ .\r\n« بار پروردگارا به خاطر من رقيّه را از فشار قبر برهان . پس خداوند او را بخاطر پيامبر رهانيد . »\r\nو حضرت صادق به دنبال اين قضيّه فرمودند : رسول خدا صلّى الله عليه و آله و سلّم براى تشييع جنازهء سَعد از منزل خارج شدند درحالىكه هفتاد هزار فرشته جنازهء وى را تشييع مينمودند ؛ و پس از دفن ، حضرت رسول الله سر خود را به طرف آسمان بلند نموده و فرمودند : مِثْلُ سَعْدٍ يُضَمُّ ؟ آيا فشار قبر ، شخصى مانند سعد را با اين سابقهء درخشانش در اسلام ميگيرد ؟\r\nأبو بصير ميگويد : عرض كردم : فدايت شوم ما چنين مىپنداشتيم كه سعد از بول اجتناب كامل نميكرد !\r\nحضرت فرمود :\r\nمَعَاذَ اللهِ ، إنَّمَا كَانَ مِنْ زَعَارَّة « 1 » فِى خُلُقِهِ عَلَى أَهْلِهِ .\r\n« پناه به خدا چنين نيست ، بلكه فشار قبر سعد به علّت سوء خُلقى بود كه با اهل خانهء خود داشت . »\r\nحضرت صادق فرمودند : مادر سعد گفت : گوارا باد اى سعد بر تو در اين بهشتى كه وارد شدى !\r\n\r\n\r\n","description":"","footnote":"\r\n( 1 ) « زعارّة » به تشديد راء و تخفيف آن هر دو به معناى سوء خُلق است .\r\n","page_name":" 189 ","page_number":189},
  {"content":"\r\n\r\nرسول خدا فرمود : اى مادر سعد ! بر خدا حكم جزمى منما . « 1 »\r\nو نيز كلينى روايت مىكند با إسناد خود از أبو بصير از يكى از صادقين عليهما السّلام .\r\nقَالَ : لَمَّا مَاتَتْ رُقَيَّةُ بِنْتُ رَسُولِ اللهِ صَلَّى اللهُ عَلَيْهِ وَ ءَالِهِ قَالَ رَسُولُ اللهِ صَلَّى اللهُ عَلَيْهِ وَ ءَالِهِ : الْحَقِى بِسَلَفِنَا الصَّالِحِ عُثْمَانَ بْنِ مَظْعُونٍ وَ أَصْحَابِهِ ؛ قَالَ : وَ فَاطِمَةُ عَلَيْهَا السَّلَامُ عَلَى شَفِيرِ الْقَبْرِ تَنْحَدِرُ دُمُوعُهَا فِى الْقَبْرِ وَ رَسُولُ اللهِ صَلَّى اللهُ عَلَيْهِ وَ ءَالِهِ يَتَلَقَّاهُ بِثَوْبِهِ قَائِمًا يَدْعُو ، قَالَ : إنِّى لَأَعْرِفُ ضَعْفَهَا وَ سَأَلْتُ اللهَ عَزّ وَ جَلَّ أَنْ يُجِيرَهَا مِنْ ضَمَّةِ الْقَبْرِ . « 2 »\r\n« حضرت فرمود : چون رقيّه دختر رسول الله صلّى الله عليه و آله وفات كرد ، رسول خدا فرمود : اى دخترم ! بپيوند به سلفِ صالحِ ما عثمان بن مظعون و اصحاب او ؛ و فاطمه عليها السّلام بر كنارهء قبر ايستاده بود و چنان گريه ميكرد كه اشگهاى چشم او در قبر فروميريخت ، و رسول خدا صلّى الله عليه و آله در حالى كه ايستاده دعا مينمود آن اشگها را با لباس خود پاك ميكرد .\r\nرسول خدا فرمود : من از ضعف رقيّه خبر دارم و از خداوند\r\n\r\n\r\n","description":"","footnote":"\r\n( 1 ) « فروع كافى » طبع حيدرى ، ج 3 ، ص 236 ؛ و در « بحار الانوار » طبع حروفى ، ج 6 ، ص 261 ، به همين عبارات آورده است ؛ و ليكن در « فروع كافى » طبع سنگى ، ج 1 ، ص 64 ، جاى قَتَلَها عُثْمانُ را خالى گذارده و اين عبارت را كه رقيّه را عثمان كشت نياورده است\r\n( 2 ) « فروع كافى » طبع حيدرى ، ج 3 ، ص 241 ؛ و طبع سنگى ، ج 1 ، ص 66\r\n","page_name":" 190 ","page_number":190},
  {"content":"\r\n\r\nعزّ و جلّ خواهش كردم كه او را از فشار قبر خلاصى بخشد . »\r\nو نيز كلينى روايت مىكند از علىّ بن إبراهيم از محمّد بن عيسى از يونس :\r\nقَالَ : سَأَلْتُهُ عَنِ الْمَصْلُوبِ يُعَذَّبُ عَذَابَ الْقَبْرِ ؟ قَالَ : فَقَالَ : نَعَمْ إنَّ اللهَ عَزَّ وَ جَلَّ يَأْمُرُ الْهَوَآءَ أَنْ يَضْغَطَهُ . « 1 »\r\nو در روايت يونس ميگويد : « من از حضرت راجع به شخصى را كه به دار آويخته‌اند سؤال كردم كه آيا او را هم عذاب قبر ميدهند ؟ حضرت فرمود : آرى خداوند عزّ و جلّ به هوا امر مىكند كه او را در فشار خود بگيرد . »\r\nو در روايت ديگر حضرت صادق عليه السّلام در پاسخ گفتند كه : خداوند زمين و هوا يكى است ؛ خداوند بسوى هوا وحى مىكند كه او را در فشار بگيرد ، و هوا چنان او را در فشار قرار ميدهد كه از فشار قبر سخت‌تر باشد . « 2 »\r\n\r\nاستحباب قرار دادن جريدتين در كفن زير بازوهاى ميّت\r\nكلينى روايت مىكند با إسناد خود از زُراره كه ميگويد : به حضرت امام محمّد باقر عليه السّلام عرض كردم :\r\nچرا براى ميّت جَريده ميگذارند ؟ ( جريده چوب تازه‌اى است كه از درخت مىچينند به طول يك ذراع - قريب نيم متر - و چون ميّت را ميخواهند كفن كنند زير بازوهاى او در داخل كفن ميگذارند . )\r\nحضرت فرمودند : براى آنكه تا هنگامى كه آن جريده مرطوب\r\n\r\n\r\n","description":"","footnote":"\r\n( 1 ) « فروع كافى » طبع حيدرى ، ج 3 ، ص 241 ؛ و طبع سنگى ، ج 1 ، ص 66\r\n( 2 ) « فروع كافى » طبع حيدرى ، ج 3 ، ص 241 ؛ و طبع سنگى ، ج 1 ، ص 66\r\n","page_name":" 191 ","page_number":191},
  {"content":"\r\n\r\nاست عذاب از او برداشته مىشود ، و در اين زمان كسى از او حساب نمىكشد .\r\nحضرت فرمودند : عذاب قبر پيوسته نيست بلكه در يك روز و در يك ساعت انجام ميگيرد ، فقط به اندازهء مدّتى كه ميّت را در قبر ميگذارند و مردم مراجعت مىكنند ؛ و آن دو چوب تر را براى همين مدّت از زمان ميگذارند ، و بعد از اينكه آنها خشك شوند ديگر عذاب و حسابى إن شاء الله نخواهد داشت . « 1 »\r\nو كلينى با سند ديگر روايت مىكند از حَريز و فُضيل و عبد الرّحمن كه گفتند : از حضرت صادق عليه السّلام سؤال شد : به چه علّتى براى مرده جريده ميگذارند ؟\r\nحضرت فرمود : براى آنكه تا مدّتى كه جريده ، تر است عذاب از او فاصله ميگيرد . « 2 »\r\nاينها همه شواهد براى ارتباط بدن مثالى به بدن واقع‌شدهء در قبر است .\r\nو از جمله مسائل ارتباطيّه ، نپوسيدن بدن پيامبران و ائمّهء طاهرين و اولياى خدا و بعضى از اخيار و ابرار در قبر است .\r\nدر بعضى از مقابرى كه بطور سرداب حفر شده و جنازه‌ها را در آن سرداب پهلوى يكديگر قرار ميدهند ، ديده شده است كه جنازهء بعضى از علماء بالله پس از مرور نيم قرن تازه است .\r\n\r\n\r\n","description":"","footnote":"\r\n( 1 ) « فروع كافى » باب الجنائز ، طبع حيدرى ، ج 3 ، ص 152 و 153 ؛ و طبع سنگى ، ج 1 ، ص 42\r\n( 2 ) « فروع كافى » باب الجنائز ، طبع حيدرى ، ج 3 ، ص 152 و 153 ؛ و طبع سنگى ، ج 1 ، ص 42\r\n","page_name":" 192 ","page_number":192},
  {"content":"\r\n\r\nالبتّه مقام روح و نفس غير از بدن است ؛ جنازه ميخواهد در قبر بپوسد يا نپوسد ، بدن لباسى است كه كنده شده است و روح در مقام شامخ خود متنعّم به نعم الهيّه است . و اگر فرض شود بدن قطعه قطعه شود يا سوخته گردد و خاكسترش را به باد دهند يا به دار آويزند و چندين سال بر فراز دار بماند و كهنه گردد و كبوتر در شكم ميّت لانه بگذارد ، چنانچه بدن فقيه و متكلّم اسلام قاضى نور الله شوشترى را در زير شلّاق‌هاى خاردار ريز ريز كردند ، و بدن فقيه عاليقدر اسلام شهيد اوّل را به دار آويختند و سپس سوزاندند و خاكسترش را به باد دادند ، و بدن حضرت زيد بن علىّ بن الحسين را چهار سال بر بالاى چوبهء دار نگاه داشتند ؛ ولى با همهء اين احوال به اندازهء سر سوزنى از ثواب‌هاى آن متوفّى كم نخواهد شد بلكه بواسطهء ارتباط برزخ با بدن مثالى ، همين وقايع ممكنست موجب إعلاء درجه و ترفيع مقام آن شهيدان راه حقّ و ولايت گردد .\r\nولى با همهء اين احوال بدن‌هائى كه در ميان قبر است ممكن است نپوسد ، و درجهء تقوى و طهارت روح تأثير در اين لباس داخل قبر افتاده نموده و او را تازه نگاه دارد .\r\n\r\nتازه بودن جنازهء صدوق در قبر بعد از هزار سال\r\nمانند جنازهء شيخ صدوق محمّد بن علىّ بن حسين بن موسى بن بابويه قمّى ، كه از اعاظم علماى اسلام و كم نظير ، و شايد در فنون خود بى نظير باشد ، و بسيارى از علماء او را بر شيخ كلينى از نقطه نظر احاطه و دقّت مقدّم ميدارند ؛ از فحول علماء و صاحب كتاب « مَن لا يَحضُرُه الفَقيه » يكى از كتب اربعهء شيعه و قريب به\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nسيصد جلد كتاب ديگر است .\r\nدر سنهء 381 هجريّهء قمريّه رحلت مىكند و در رى مدفون ميگردد .\r\nاين مرد مقدارى از عمر خود را در زمان غيبت صغرى گذرانيده است و به دعاى امام زمان به دنيا آمده است ؛ چون پدرش فرزند نداشت تقاضاى فرزند كرد و حضرت امام زمان به او وعدهء دو پسر دادند يكى محمّد كه بزرگتر بود و ديگرى حسين ؛ و هر دوى آنها از علماء و اخيار و ابرار بودند بالاخصّ محمّد كه امتياز داشت .\r\nاين عالِم جليل همين ابن بابويه‌اى است كه در جنوب طهران در راه حضرت عبد العظيم حسنى عليه السّلام مدفون است ، و پس از حضرت عبد العظيم و امامزاده حمزه ، طهرانىها در پناه او به سر مىبرند .\r\nسابقاً يك بقعهء مختصر و متروكى داشته است ، و در زمان فتحعلى شاه قاجار كه باران شدّت پيدا مىكند در قبر ايشان شكافى پديدار مىشود و افرادى كه براى تعمير ميروند مىبينند يك سردابى است و يك آدم خوابيده است و بدن سالم به تمام معنى .\r\nخبر را به طهران مىآورند و به گوش فتحعلى شاه ميرسد ، و او با جماعتى از علماء و اعيان حركت مىكند به سمت ابن بابويه ؛ و شاه ميخواهد خودش برود داخل سرداب و جنازهء صدوق را ببيند بزرگان مانع ميشوند و ميگويند : شما نرويد ديگران بروند و براى شما خبر بياورند .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nفتحعلى شاه خودش وارد نمىشود ، يكى پس از ديگرى علماء و اعيان داخل ميشوند و خبر مىآورند و أخبار همه متّفقاً اين بود كه يك آقائى خوابيده است ، كفن شده بوده است ولى كفنش ريخته و بدنش عريان عريان ، فقط در روى عورت او به شكل ساترى عنكبوت تار تنيده است .\r\nو روى كفنِ ريخته شده و پودر شده ، يك چيزى است مثل طناب پيچيده دور بدنش و گويا از همان ريسمان‌هائى است كه دور كفن روى بدن مىپيچيده‌اند .\r\nاين بدن بلند قامت و بسيار خوش هيكل و زيباست ، محاسنش حنائى است و دست‌هايش حنائى است و كف پاهايش حنائى است و به ناخنش زردى رنگ حنا موجود است .\r\nاين واقعه در سنهء 1238 هجريّهء قمريّه اتّفاق افتاده است يعنى 158 سال قبل ، چون اكنون در ماه رمضان سنهء 1396 هجريّه مىباشيم .\r\nفتحعلى شاه دستور ميدهد آن سوراخ را بگيرند ، و اين قبّه و بارگاه فعلى را بر مزار او بنا مىكند .\r\nاين مطالب را ما در اينجا از « روضاتُ الجنّات » خونسارى و « تنقيحُ المَقال » مامَقانى و « قصص العلماء » تنكابنى و « فوائد الرّضويّة » قمّى نقل كرديم .\r\nآقا سيّد محمّد باقر خونسارى در « روضات » مىنويسد : بعضى از افرادى كه خودشان در معيّت فتحعلى شاه رفته بودند ، به اصفهان آمده و براى بعضى از اساتيد ما قضيّه را شرح دادند .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nو شيخ عبد الله مامقانى در « تنقيح » مىنويسد : مرحوم آقا سيّد إبراهيم لواسانى كه ساكن طهران بود و خودش داستان را عياناً مشاهده نموده بود ، در چهل سال پيش براى من نقل كرد كه من خودم ديده‌ام . و مامقانى ميگويد : اين قضيّه در نزد من جاى ترديد نيست . « 1 »\r\nاز زمان شيخ صدوق تا حال 1015 سال است و تا زمان كشف اين واقعه 857 سال ميگذرد .\r\nبراى اين قضيّه جز ارتباط عالم برزخ با بدن مقبور در زمين ، چه محمل ديگرى مىتوان يافت ؟\r\nآقاى دكتر در كتابش مىنويسد : اينكه ميگويند بدن صدوق تر و تازه است ، براى آن است كه رياضت مىكشيد ؛ افرادى هم كه چربى نخورند و گوشت نخورند بدن‌هاى آنها خشك مىشود ، و اگر در محفظه‌اى قرار دهند كه با هوا و رطوبت تماس نداشته باشد ممكن است كه چند صباحى بدن بماند .\r\nآقا جان بيا ايمان بياور به خدا و عالم غيب !\r\nصدوق اهل گوشت و چربى خوردن هم بود ، رياضت هم نمىكشيد و چاق هم بود ، قريب هزار سال است كه مرده ، بدن تر و\r\n\r\n\r\n","description":"","footnote":"\r\n( 1 ) آقا سيّد إبراهيم لواسانى از معاريف علماء طهران و معاصر با مَهادى خمسه بوده است ، و خود نيز دختر آقا سيّد مهدى خراسانى را بنكاح خود در مىآورد . آقا سيّد إبراهيم پدر آقا سيّد محمّد لواسانى و او پدر آقا سيّد أبو القاسم لواسانى و ايشان برادر آقا حاج سيّد حسن لواسانى پدر داماد همشيرهء ما آقاى حاج سيّد كاظم لواسانى هستند ؛ خانوادهء سادات لواسانى در طهران به حسن اخلاق و علم و ادب مشهور و معروفند .\r\n","page_name":" 196 ","page_number":196},
  {"content":"\r\n\r\nتازه است ، زير زمين مرطوب هم هست .\r\n الَّذِينَ يُؤْمِنُونَ بِالْغَيْبِ  . « 1 »\r\nعجيب مرض مهلكى است غرب زدگى بلكه غرب‌پرستى ، اين آقايان غرب زده تمام اصول عالم غيب را ميخواهند با فرمول توجيه كنند و در چهارچوبهء علوم تجربى زندانى نمايند ؛ زهى جهالت .\r\n\r\nداستان شاه إسمعيل و حرّ بن يزيد رياحى\r\nدر كتاب « تنقيح المَقال » مامَقانى نقل مىكند از حائرى از سيّد نعمة الله جزائرى در كتاب « أنوار نعمانيّه » كه او ميگويد : « جماعتى از مردمان معتمد و موثّق براى من نقل كردند كه چون شاه إسمعيل بغداد را به تصرّف خود درآورد براى زيارت قبر حضرت سيّد الشهداء عليه السّلام به كربلا آمد .\r\nو چون از بعضى از مردم شنيده بود كه به حرّ بن يزيد رياحى طعن ميزنند ، به سمت قبر حرّ آمد و دستور داد قبر حرّ را نبش كنند .\r\nچون قبر حرّ را نبش كردند ، ديدند كه به همان هيئت و كيفيّتى كه كشته شده است خوابيده است ، و بر سر او دستمالى ديدند كه با آن سر حرّ بسته شده بود .\r\nشاه إسمعيل نوَّر اللهُ مضجعه چون در كتب سِيَر و تواريخ خوانده بود كه در واقعهء كربلا كه سر حرّ مورد اصابت قرار گرفت و حضرت سيّد الشّهداء عليه السّلام دستمال خود را بر سر حرّ بستند و حرّ با همان دستمال دفن شده است ، براى باز كردن و برداشتن دستمال تصميم گرفت\r\n\r\n\r\n","description":"","footnote":"\r\n( 1 ) . صدر آيه 3 ، از سورهء 2 : البقرة\r\n","page_name":" 197 ","page_number":197},
  {"content":"\r\n\r\nچون آن دستمال را باز كردند خون از سر حرّ جارى شد بطورى كه از آن خون قبر پُر شد .\r\nو چون دستمال را بستند خون باز ايستاد و چون دوباره باز كردند خون جارى شد .\r\nو هر چه كردند كه بتوانند آن خون را به غير از همان دستمال بند بياورند و از جريانش جلوگيرى كنند ميسّر نشد .\r\nو از اينجا دانستند كه اين قضيّه موهبت الهى است كه نصيب حرّ شده است و به سبب حسن حال حرّ و سعادتمندى اوست كه چنين كرامتى براى او مانده است .\r\nشاه إسمعيل دستور داد قبّه‌اى بر مزار او بنا كردند و خادمى را بر آن گماشت تا آن بقعه را خدمت كند . « 1 » »\r\nاين مسائل همگى دلالت بر ارتباط عالم برزخ با اين عالم دارد .\r\nرواياتى كه دلالت دارد بر اطّلاع عالم ارواح از امور اين عالم ، بسيار عجيب است .\r\n\r\nرؤياى آقا ميرزا نجم الدّين راجع به غذاى ملكوتى\r\nدر سنهء 1364 هجريّهء قمريّه يعنى 32 سال پيش مرحوم شيخ الفقهاء و المحدّثين ، مجلسى زمان خود ، آية الله آقا ميرزا محمّد طهرانى أعلى اللهُ تعالَى مقامَه الشّريف ، كه دائى پدر ما بودند و از علماء برجستهء اسلام و مقيم سامرّاء و صاحب تأليفات نفيسه از جمله « مستدركُ البحار » كه بعد از علّامهء مجلسى كتابى مانند آن تا به حال نوشته نشده است ، با تمام اقرباء خود براى زيارت حضرت ثامنُ الأئمّة\r\n\r\n\r\n","description":"","footnote":"\r\n( 1 ) « تنقيح المقال » طبع سنگى ، جلد اوّل ، ص 260 و 261\r\n","page_name":" 198 ","page_number":198},
  {"content":"\r\n\r\nعليه السّلام به ايران مسافرت كردند .\r\nايشان در آن وقت سنّشان 85 سال بود و بسيار مرد متعبّد و متهجّد و پارسا و خوش اخلاق بود .\r\nاولاد ايشان و دامادها همه عالم و صاحب فضل و كمال و تقوى بودند .\r\nالبتّه به مناسبت قرابت و خويشاوندى در منزل مرحوم والد ما آية الله آقا حاج سيّد محمّد صادق طهرانى ، كه از علماى طهران بودند ، وارد شدند و هر روز جماعتى از علماء اعلام و محترمين از تجّار و اصناف به ديدن ايشان مىآمدند و منزل مملوّ از جمعيّت و آمد و رفت بود .\r\nچندين نفر مختصّ به پذيرائى از واردين بودند ، از آن جمله أعمام ما كه همشيره زادگان ايشان بودند حضرت آية الله حاج سيّد محمّد تقىّ و حاج سيّد كاظم و حاج سيّد محمّد رضا كه اوّل وقت چاشتگاه مىآمدند و تا پاسى كه از شب ميگذشت بعد از صرف شام مراجعت به منزل‌هاى خود مينمودند .\r\nچند روز كه از اين قضيّه گذشت ، يك روز آقا ميرزا نجم الدّين آقازادهء بزرگ مرحوم آقا دائى آقا ميرزا محمّد ، كه او خود نيز از علماى برجسته و داراى تأليفات عديده‌اى است ، رو كرد به يكى از عموهاى ما ( آقاى حاج سيّد محمّد رضا ) و گفت : من ديشب عمّه‌ام را خواب ديدم ( يعنى والدهء ايشان ) و در عالم رؤيا به من گفت به محمّد رضا بگو : چرا چند شب است غذاى ما را نفرستاده‌اى ؟ ( اين جمله را\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nآقا ميرزا نجم الدّين به عموى ما گفت . )\r\nعموى ما هر چه فكر كرد چيزى به نظرش نرسيد ، تا فرداى آن روز كه در منزل ما آمدند گفتند : معنى خواب را پيدا كردم .\r\nمن سى سال است عادتم اين است كه بعد از نماز مغرب و عشاء دو ركعت نماز والدين ميخوانم و ثوابش را به روح پدر و مادرم هديّه ميكنم ؛ چند شب است كه بواسطهء پذيرائى از واردين نتوانستم بخوانم و اينك مادرم به خواب آقا ميرزا نجم الدّين آمده و از من گلايهء نفرستادن غذاى ملكوتى خود را مىكند .\r\nآقا ميرزا نجم الدّين ساكن سامرّاء و تازه وارد به طهران و عموى ما ساكن طهران و ابداً آقا ميرزا نجم الدّين از اين عمل عموى ما مطّلع نبوده است . و اين خواب موجب تعجّب همهء حضّار شد .\r\nاينها ارتباط عالم ارواح است با عالم طبع و شهادت .\r\nامروز روز هفدهم ماه رمضان و روز واقعهء بدر است كه خداوند بر مسلمين منّت نهاد و آن افراد قليل را بر آن جماعت كثيرى كه با عِدّه و عُدّهء كافى به قصد اضمحلال مسلمين و رسول خدا آمده بودند پيروز گردانيد .\r\nشهادت أمير المؤمنين عليه السّلام در ماه رمضان سنهء چهلم از هجرت واقع شد و حضرت شب نوزدهم را تا صبح به شكرانهء فتحى كه خداوند به مسلمانان عنايت فرموده بود ، و آن فتح در روز هفدهم ماه رمضان از سنهء دوّم از هجرت واقع شد ، بيدار بود و اهل بيت خود را نيز به جهت إحياء بيدار نگاه داشت .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nديدن أمير المؤمنين رسول خدا را در رؤيا در شب شهادت\r\nدر « نهج البلاغة » وارد است : وَ قَالَ عَلَيْهِ السَّلَامُ فِى سُحْرَةِ « 1 » الْيَوْمِ الَّذِى ضُرِبَ فِيهِ :\r\nمَلَكَتْنِى عَيْنِى وَ أَنَا جَالِسٌ فَسَنَحَ لِى رَسُولُ اللهِ صَلَّى اللهُ عَلَيْهِ وَ ءَالِهِ ، فَقُلْتُ : يَا رَسُولَ اللهِ ! مَا ذَا لَقِيتُ مِنْ أُمَّتِكَ مِنْ الأَوَدِ وَ اللدَدِ !\r\nفَقَالَ : ادْعُ عَلَيْهِمْ ، فَقُلْتُ أَبْدَلَنِىَ اللهُ بِهِمْ خَيْراً مِنْهُمْ وَ أَبْدَلَهُمْ بِى شَرًّا لَهُمْ مِنِّى . « 2 »\r\n« حضرت أمير المؤمنين عليه السّلام در سحرگاه همان روزى كه ضربت خوردند ، فرمودند : من درحالىكه نشسته بودم چرت و پينگى چشمان مرا گرفت و در آن حال رسول خدا صلّى الله عليه و آله و سلّم بر من ظاهر شد و من عرض كردم : اى رسول خدا ! چيست اين مصيبتى كه به من در اثر انحراف و عداوت امّت تو به من رسيده است ؟\r\nرسول الله فرمودند : آنها را نفرين كن !\r\nمن دعا كردم خداوند به عوض آنها ملاقات و زيارت خوبان را\r\n\r\n\r\n","description":"","footnote":"\r\n( 1 ) « سُحرة » به ضمّ سين و سكون حاء ، آخرين وقت سحر را از شب گويند و سحر اعمّ است و زمان قبل از طلوع فجر صادق را سحر گويند . و « أوَد » به معناى اعوجاج و انحراف و كجى است . و « لَدَد » به معناى عداوت و دشمنى است . و سيّد رضى گفته است : استعمال اين دو لفظ براى رسانيدن اين معانى از فصيح‌ترين كلمات است .\r\n( 2 ) « نهج البلاغة » خطبهء 68 از طبع عبده - مصر ، ج 1 ، ص 118 ؛ و از شرح ابن أبى الحديد - 20 جلدى ، جلد 6 ، ص 112 ؛ و در اينجا ابن أبى الحديد مفصّلًا داستان شهادت آن حضرت را شرح داده است .\r\n","page_name":" 201 ","page_number":201},
  {"content":"\r\n\r\nنصيب من گرداند ، و به عوض من بر آنان بدان را مسلّط فرمايد . »\r\nابن أبى الحديد معتزلى در « شرح نهج البلاغة » از أبو الفرج اصفهانى از محمّد بن جَرير طبرى با اسنادى كه در كتاب خود ذكر كرده است از أبى عبد الرّحمن سلَمى روايت مىكند كه :\r\nقَالَ : قَالَ لِىَ الْحَسَنُ بْنُ عَلِىٍّ عَلَيْهِ السَّلَامُ : خَرَجْتُ وَ أَبِى يُصَلِّى فِى الْمَسْجِدِ ، فَقَالَ لِى : يَا بُنَىَّ ! إنِّى بِتُّ اللَيْلَةَ أُوقِظُ أَهْلِى لِانَّهَا لَيْلَةُ الْجُمُعَةِ صَبِيحَةُ يَوْمِ بَدْرٍ ، لِتِسْعَ عَشَرَةَ لَيْلَةً خَلَتْ مِنْ شَهْرِ رَمَضَانَ ، فَمَلَكَتْنِى عَيْنَاىَ فَسَنَحَ لِى رَسُولُ اللهِ صَلَّى اللهُ عَلَيْهِ وَ ءَالِهِ [ وَ سَلَّمَ 
  ] فَقُلْتُ : يَا رَسُولَ اللهِ ! مَا ذَا لَقِيْتُ مِنْ أُمَّتِكَ مِنَ الأَوَدِ وَ اللَدَدِ ، فَقَالَ لِى : ادْعُ عَلَيْهِمْ .\r\nفَقُلْتُ : اللَهُمَّ أَبْدِلْنِى بِهِمْ خَيْراً مِنْهُمْ وَ أَبْدِلْهُمْ بِى مَنْ هُوَ شَرٌّ مِنِّى . قَالَ الْحَسَنُ عَلَيْهِ السَّلَامُ : وَ جَاءَ ابْنُ أَبِى السَّاجِ « 1 » فآذَنَهُ بِالصَّلَاةِ فَخَرَجَ فَخَرَجْتُ خَلْفَهُ ، فَاعْتَوَرَهُ الرَّجُلَانِ ، فَأَمَّا أَحَدُهُمَا فَوَقَعَتْ ضَرْبَتُهُ فِى الطَّاقِ ، وَ أَمَّا الْآخَرُ فَأَثْبَتَهَا فِى رَأْسِهِ . « 2 »\r\n« أبى عبد الرّحمن سلمى ميگويد : حضرت حسن بن علىّ عليهما السّلام به من گفت : من با پدرم از منزل بيرون رفتيم براى\r\n\r\n\r\n","description":"","footnote":"\r\n( 1 ) ابن أبى الحديد چنانچه ملاحظه مىشود - در اين روايت ابن أبى السّاج ضبط كرده ؛ ولى مجلسى در « بحار » جلد تاسع كمپانى ، ص 655 ، از « إرشاد مفيد » ابن النّبّاح ضبط كرده است .\r\n( 2 ) « شرح نهج البلاغة » ابن أبى الحديد - 20 جلدى ، جلد 6 ، ص 121\r\n","page_name":" 202 ","page_number":202},
  {"content":"\r\n\r\nنماز گزاردن در مسجد ، پدرم فرمود : اى نور ديدهء من ! من ديشب را بيتوته كردم و اهل منزل را نيز بيدار نگاه داشتم چون شب جمعه‌اى بود كه صبحش واقعهء بدر روى داده بود و نوزده شب از ماه رمضان مىگذشت ( آنگاه حضرت داستان رؤياى رسول الله را به همان طورى كه در « نهج البلاغة » ذكر شد بيان ميفرمايند . و سپس راوى ميگويد : )\r\nامام حسن فرمود : ابن أبى السّاج آمد و به پدرم اعلام نماز كرد ، پدرم از منزل خارج شد و من هم خارج شدم كه آن دو نفر آهنگ كشتن پدرم را نمودند و شمشير پرتاب كردند .\r\nشمشير يكى بر طاق فرود آمد و شمشير ديگرى در سر پدرم نشست . »\r\nدر اين حال است كه صدا مىزند : فُزْتُ وَ رَبِّ الْكَعْبَة . « سوگند به پروردگار كعبه كه فائز شدم . » شهادت در نزد آن حضرت فوز است ، كشته شدن در راه خدا سعادت است و بهشت است .\r\n\r\nآمدن أمير المؤمنين به كربلا و بوئيدن تربت را\r\nابن أبى الحديد در « شرح نهج البلاغة » روايت مىكند از نَصر با إسناد خود از هَرْثَمَة بن سَليم كه گفت : ما با أمير المؤمنين علىّ عليه السّلام براى جنگ صفّين حركت كرديم ؛ چون آن حضرت در بين راه در كربلا فرود آمد ، ما با آن حضرت نماز جماعت بپاى داشتيم .\r\nچون از نماز فارغ شد و سلام نماز را گفت مقدارى از خاك را برداشت و بوئيد و گفت :\r\nوَاهاً لَكِ يَا تُرْبَةُ ! لَيُحْشَرَنَّ مِنْكِ قَوْمٌ يَدْخُلُونَ الْجَنَّةَ بِغَيْرِ\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nحِسَابٍ .\r\n« عجبا از تو اى تربت ! سوگند به خدا كه از ميان تو جماعتى بر مىخيزند كه بدون حساب داخل بهشت ميشوند . »\r\nچون هَرْثَمَة از جنگ صفّين به نزد زنش جَرْداء دختر سَمير كه از شيعيان أمير المؤمنين عليه السّلام بود بازگشت به او گفت : اى جَرداء ميخواهى از دوستت أبو الحسن براى تو مطلبى نقل كنم كه تعجّب كنى ! چون وارد كربلا شد مشتى از خاك بر گرفت و بو كرد و چنين گفت :\r\nوَاهاً لَكِ أَيَّتُهَا التُّرْبَةُ ! لَيُحْشَرَنَّ مِنْكِ قَوْمٌ يَدْخُلُونَ الْجَنَّةَ بِغَيْرِ حِسَابٍ . او ادّعاى علم غيب مىكند ؟\r\nزن گفت : اى مرد دست از اين‌گونه سخن‌ها بردار ، أمير المؤمنين جز كلام حقّ هيچ چيز ديگرى نمىگويد .\r\nهرثمة ميگويد : چون عبيد الله بن زياد لشكر براى جنگ با حسين عليه السّلام به كربلا فرستاد ، من نيز در ميان آن لشكر بوده و به كربلا رفتم . و چون به منزلگاه حسين عليه السّلام و اصحابش رسيدم به ياد آوردم كه اين زمين همان زمينى است كه ما با أمير المؤمنين عليه السّلام در راه صفّين در آن وارد شديم .\r\nو همان نقطه‌اى را كه أمير المؤمنين از خاكش بوئيد شناختم و آن كلماتى را كه فرموده بودند به خاطر آوردم و لذا از اين حركت و مسيرم به كربلا ناخشنود شدم .\r\nعنان اسب را به طرف حسين عليه السّلام گردانيدم و در مقابلش\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nايستادم و سلام كردم ؛ و آن حديثى را كه در اين سرزمين از پدرش شنيده بودم براى او بازگو كردم .\r\nحضرت حسين عليه السّلام فرمود : اينك آيا موافق ما هستى يا از مخالفين ما ؟\r\nعرض كردم : اى پسر رسول خدا ! نه از موافقين شما هستم و نه از مخالفين شما ؛ من فعلًا اولاد خود و عيال خود را گذاشته‌ام و آمده‌ام و بر آنها از ابن زياد نگرانم .\r\nحضرت فرمود : پس از اين سرزمين به سرعت كوچ كن تا اينكه منظرهء جنگ با ما را نبينى ؛ سوگند به آن خدائى كه جان حسين در دست قدرت اوست هر كس امروز واقعهء نبرد با ما را ببيند و ما را يارى نكند داخل در آتش خواهد شد .\r\nهرثمة ميگويد : من در آن حال با سرعتى هر چه تمام‌تر پا به گريز نهادم تا اينكه منظرهء كشتار از ديدگانم پنهان باشد .\r\nو نَصر حديث كرده است از أبو جُحَيفَه كه او گفت : عروه بارقى به نزد سعد بن وهب آمد و از او پرسش كرد از حديثى كه او از أمير المؤمنين علىّ بن أبى طالب روايت كرده است .\r\nسعد بن وهب گفت : آرى ، مرا مِخْنَف بن سُليم بسوى أمير المؤمنين فرستاد در وقتى كه بسوى صفّين در حركت بود ، من آمدم و در كربلا به او رسيدم و ديدم با دستش اشاره به زمين مىكند و ميگويد :\r\nهَيهُنَا هَاهُنَا . « اينجا اينجا . »\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nمردى پرسيد : منظور شما چيست اى أمير مؤمنان ؟\r\nفَقَالَ : ثَقَلٌ لآلِ مُحَمَّدٍ يَنْزِلُ هَاهُنَا ؛ فَوَيْلٌ لَهُمْ مِنْكُمْ وَ وَيْلٌ لَكُمْ مِنْهُمْ !\r\n« متاع گران بهائى از آل محمّد در اينجا فرود مىآيد ؛ پس واى بر آنها از شما ، و واى بر شما از آنها ! »\r\nمرد پرسيد : مرادتان از اين كلام چيست اى أمير مؤمنان ؟\r\nحضرت فرمود : واى بر آنها از شما كه مىكشيد آنها را ؛ و واى بر شما از آنها كه خداوند به پاداش اين كشتار شما را داخل در آتش ميفرمايد .\r\nنصر گفته است كه اين كلام به وجه ديگرى هم وارد شده است :\r\nإنَّهُ عَلَيْهِ السَّلَامُ قَالَ : فَوَيْلٌ لَكُمْ مِنْهُمْ وَ وَيْلٌ لَكُمْ عَلَيْهِمْ .\r\nآن مرد گفت : معناى واى بر ما از ايشان را فهميديم . فَوَيْلٌ لَنَا عَلَيْهِمْ معنايش چيست ؟\r\nحضرت فرمود : تَرَوْنَهُمْ يُقْتَلُونَ لَا تَسْتَطِيعُونَ نُصْرَتَهُمْ ! « مىبينيد آنها را كه كشته ميشوند و قدرت يارى آنها را نداريد ! »\r\nو نصر با سند خود از حسن بن كُثَير از پدرش روايت كرده است كه أمير المؤمنين عليه السّلام به كربلا آمدند و در آنجا توقّف كردند ؛ و گفته شد به ايشان : اى أمير المؤمنين ! اينجا زمين كربلاست .\r\nفَقَالَ : ذَاتُ كَرْبٍ وَ بَلَآءٍ . و سپس با دست خود اشاره به مكانى نمودند و گفتند : هَاهُنَا مَوْضِعُ رِحَالِهِمْ وَ مُنَاخُ رِكَابِهِم . « اينجا محلّ باراندازهاى آنان است و محلّ خوابيدن اسب‌ها و شترهاى آنان\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nاست . »\r\nو سپس با دست اشاره كردند به مكان ديگرى و فرمودند : هَاهُنَا مُرَاقُ دِمَآئِهِم . « اينجا محلّ ريخته شدن خونهاى آنانست . » و سپس أمير المؤمنين عليه السّلام از آنجا به ساباط حركت كردند . « 1 »\r\n\r\nإخبار أمير المؤمنين عليه السّلام به حوادث كربلا در راه صفّين\r\nمجلسى رضوانُ الله عليه در « بحار » از « خرائج و جرائح » آورده است از حضرت امام محمّد باقر از پدرش عليهما السّلام كه فرمود :\r\nمَرَّ عَلِىٌّ عَلَيْهِ السَّلَامُ بِكَرْبَلَا فَقَالَ لَمَّا مَرَّ بِهِ أَصْحَابُهُ وَ قَدِ اغْرَوْرَقَتْ عَيْنَاهُ يَبْكِى وَ يَقُولُ : هَذَا مُنَاخُ رِكَابِهِمْ وَ هَذَا مُلْقَى رِحَالِهِمْ هاهُنَا مُرَاقُ دِمَآئِهِمْ ، طُوبَى لَكِ مِنْ تُرْبَةٍ عَلَيْهَا تُرَاقُ دِمَآءُ الاحِبَّةِ ! « 2 »\r\n« أمير المؤمنين عليه السّلام چون در راه حركت به صفّين به كربلا عبورشان افتاد ، در وقتى كه اصحاب آن حضرت مىگذشتند ، درحالىكه اشگها در چشمانش حلقه زده بود و ميگريست مىگفت : اينجا محلّ خوابيدن و استراحت كردن مركب‌هاى آنهاست و اينجا محلّ فرود آمدن و بار انداختن آنهاست ، و اينجا محلّ ريخته شدن خون‌هاى آنهاست . خوشا به حال تو اى تربت كه بر روى تو خون‌هاى محبوبان بارگاه الهى ريخته مىشود ! »\r\nو حضرت باقر عليه السّلام فرمود :\r\n\r\n\r\n","description":"","footnote":"\r\n( 1 ) « شرح نهج البلاغة » ابن أبى الحديد - 20 جلدى ، جلد 3 ، ص 169 تا ص 171\r\n( 2 ) « بحار الانوار » طبع كمپانى ، ج 9 ، ص 580\r\n","page_name":" 207 ","page_number":207},
  {"content":"\r\n\r\nخَرَجَ عَلِىٌّ يَسِيرُ بِالنَّاسِ حَتَّى إذَا كَانَ بِكَرْبَلَا عَلَى مِيلَيْنِ أَوْ مِيلٍ تَقَدَّمَ بَيْنَ أَيْدِيهِمْ حَتَّى طَافَ بِمَكَانٍ يُقَالُ لَهُ الْمِقْدَفَانِ .\r\nفَقَالَ : قُتِلَ فِيهَا مِائَتَا نَبِىٍّ وَ مِائَتَا سِبْطٍ كُلُّهُمْ شُهَدَاءُ ، وَ مُنَاخُ رِكَابٍ وَ مَصَارِعُ عُشَّاقٍ شُهَدَاءَ ، لَا يَسْبِقُهُمْ مَنْ كانَ قَبْلَهُمْ ، وَ لَا يَلْحَقُهُمْ مَنْ بَعْدَهُمْ . « 1 »\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، ج 9 ، ص 580 و اين روايت را در « سفينة البحار » طبع سنگى ، ج 2 ، ص 197 تحت لغت عَشِقَ ذكر كرده است ، و نيز دو روايت ديگر كه در آن لغت عشق استعمال شده است . اوّل ، النّبوىّ صلّى الله عليه و آله : إنَّ الْجَنَّةَ لَاعْشَقُ لِسَلْمانَ مِنْ سَلْمانَ لِلْجَنَّة . « بهشت نسبت به سلمان عاشق‌تر است تا سلمان به بهشت . » و دوّم از « كافى » از حضرت صادق عليه السّلام روايت است كه : قالَ رَسولُ اللهِ صَلَّى اللهُ عَلَيْهِ وَ ءَالِهِ [ وَ سَلَّمَ 
  ] : أفْضَلُ النّاسِ مَنْ عَشِقَ الْعِبادَةَ فَعانَقَها وَ أحَبَّها بِقَلْبِهِ وَ باشَرَها بِجَسَدِهِ وَ تَفَرَّغَ لَها ، فَهُوَ لا يُبالى عَلَى ما أصْبَحَ مِنَ الدُّنْيا عَلَى عُسْرٍ أمْ عَلَى يُسْرٍ .\r\n( اين روايت را در « اصول كافى » ج 2 ، ص ، 38 باب العبادة آورده است . )\r\nمجلسى در جزء دوّم مجلّد پانزدهم ، از طبع كمپانى ( كه كتاب ايمان و كفر و مكارم اخلاق است ) ص 88 ؛ و از طبع حروفى در جلد 70 ، ص 253 و 254 ، پس از آنكه اين روايت را از « كافى » روايت مىكند در بيان خود ميفرمايد :\r\nعَشِقَ از باب تَعِبَ مىباشد و اسم آن عِشْق است ، و آن عبارت است از افراط در محبّت أى أحَبَّها حُبًّا مُفْرِطًا از جهت اينكه وسيله است بسوى قربى كه آن مطلوب حقيقى است . و چه بسا توهّم مىشود كه عشق اختصاص به محبّت امور باطله دارد و بنابراين در محبّت خدا و آنچه كه تعلّق به خدا دارد استعمال نمىشود ليكن اين حديث دلالت بر بطلان اين توهّم مىكند ، و اگرچه أحوط عدم اطلاق اسماء مشتقّهء از آنست به خداوند تعالى ، بلكه افعالى كه از آن مشتقّ هستند احتياطاً دربارهء خدا استعمال نشوند ؛ بنابر توقيفى بودن أسماء الله .\r\n","page_name":" 208 ","page_number":208},
  {"content":"\r\n\r\n\r\n\r\n","description":"","footnote":"\r\nو گفته شده است كه حكماء در كتب طبّيّهء خود عشق را قسمى از ماليخوليا و جنون و امراض ناشى از غلبهء سودا دانسته‌اند ، و امّا در كتب الهيّهء خود عشق را از اعظم كمالات و سعادت‌ها قرار داده‌اند ؛ و چه بسا بعضى گمان كرده‌اند كه بين اين دو كلام حكماء تهافت و تخالفى است ليكن اين گمان از گمانهاى سست و بى اساس است ؛ چون آن عشقى كه مذموم است عشق جسمانى حيوانى شهوانى است و آن عشقى كه ممدوح است عشق روحانى انسانى نفسانى است . و عشق اوّل به مجرّد وصال و اتّصال با معشوق زائل مىشود و فانى ميگردد و عشق دوّم استمرار پيدا مىكند و أبد الآباد باقى مىماند . - انتهى كلام مجلسى ( قدّه ) .\r\nو أنا أقول : در « عوارف المعارف » سهروردى كه در هامش « إحيآء العلوم » طبع دار الكتب العربيّة الكُبرى طبع شده است ، ج 2 ، ص 14 گويد : قالَ رَسولُ اللهِ صَلَّى اللهُ عَلَيْهِ [ وَ ءَالِهِ 
  ] وَ سَلَّمَ حاكياً عَنْ رَبِّهِ :\r\nإذا كانَ الْغالِبُ عَلَى عَبْدىَ الاشْتِغالَ بى جَعَلْتُ هِمَّتَهُ وَ لَذَّتَهُ فى ذِكْرى ، فَإذا جَعَلْتُ هِمَّتَهُ وَ لَذَّتَهُ فى ذِكْرى عَشِقَنى وَ عَشِقْتُهُ وَ رَفَعْتُ الْحِجابَ فيما بَيْنى وَ بَيْنَهُ ، لا يَسْهو إذا سَها النّاسُ ؛ اولَئِكَ كَلامُهُمْ كَلامُ الأنْبيآءِ ، اولَئِكَ الأبْطالُ حَقّاً ، اولَئِكَ الَّذينَ إذا أرَدْتُ بِأهْلِ الأرْضِ عُقوبَةً أوْ عَذابًا ذَكَرْتُهُمْ فيها فَصَرَفْتُهُ بِهِمْ عَنْهُمْ .\r\nپس عشق به معناى محبّت شديد است ، و استعمال آن نسبت به محبّت خداى تعالى اشكالى ندارد بلكه مستحسن است ؛ چنان كه در اشعار و غزليّات عرفاى بالله فارسى زبان و عربى زبان دارج و رائج است ؛ مرحوم سبزوارى ( قدّه ) در « شرح منظومه » ص 180 فرمايد :\r\nفإذا كانَ الابتهاجُ أوِ العشقُ أو الرّضا أو ما شئتَ فَسَمِّه بالمؤثِّرِ ابتهاجاً بالأثر بما هو أثرٌ تبعاً ، فكانَ رضاؤُه بالذّاتِ المتعاليةِ بالفعلِ رضاً .\r\nو در حاشيه‌اش فرمايد :\r\nقولُنا : أو ما شئتَ فَسَمِّه ، كالمحبّةِ و المشيّةِ و نحوهما و إن لم نُطلِق بعضَها عليه تسميةً بحسَبِ التّوقيفِ الشّرعىِّ لكنْ يجوزُ إسنادًا كما هو مشروحٌ فى علم\r\n","page_name":" 209 ","page_number":209},
  {"content":"\r\n\r\n« چون أمير المؤمنين عليه السّلام مردم را بسوى صفّين حركت دادند رسيدند به جائى كه تا كربلا دو ميل يا يك ميل فاصله داشت ، از لشكر خارج شده و در مقابل لشكر دور ميزد بر مكانى كه آن را مِقْدَفان گويند .\r\nحضرت فرمود : سوگند به خدا در اينجا دويست پيغمبر و دويست سبط از ذرّيّهء پيغمبر شهيد شدند .\r\nو اينجا محلّ خوابيدن مركب‌ها و به زمين افتادن عاشقانى است كه همه از شهداء هستند و تا آن زمان كسى در درجه و فضيلت بر آنها سبقت نگرفته است و بعد از آن هم كسى به درجه و پايهء آنها نخواهد رسيد . »\r\nآن قدر أمير المؤمنين عليه السّلام به امام حسن و امام حسين محبّت داشت ، و در جنگها نميگذاشت آنها جلو بروند و ميفرمود : معاويه فقط اهتمامش در اينست كه اين دو نور ديدهء رسول خدا را بكشد و زمين را از نسل و ذرّيّهء رسول الله خالى كند ؛ درحالىكه به محمّد بن حنفيّه فرزند رشيد و شجاع ديگرش كه از فاطمهء زهرا نبود شمشير ميدهد و او را مأمور به فتح مىكند و ميگويد :\r\nمترس ، سرت را به خدا بسپار و بر دندانهاى خود فشار بده و\r\n\r\n\r\n","description":"","footnote":"\r\nالكلام ، و أمّا لفظُ العشقِ فهو كلفظِ المحبّةِ فى المعنَى .\r\n نيست فرقى در ميان حبّ و عشق * شام در معنى نباشد جز دمشق \r\nبو فى كُتب الحكماءِ [ وَ 
  ] العرفاءِ متداوَلٌ . و فى القدسىّ : مَنْ عَشِقَنى عَشِقْتُهُ - الحديث . إلّا أنّ النّبىَّ بما هو نبىٌّ ءَاتٍ بالادابِ لَم يُداوِلْهُ حراسةً لِلنِّظام . منه قُدّس سرّه - انتهَى .\r\n","page_name":" 210 ","page_number":210},
  {"content":"\r\n\r\nچشمت را به آخر لشكر بينداز و برو و فتح كن . اين جملات را به او در جنگ جمل ميفرمايد . « 1 »\r\n\r\n\r\n","description":"","footnote":"\r\n( 1 ) در « نهج البلاغة » طبع عبده ، خطبهء يازدهم ، ص 43 وارد است : وَ مِنْ كَلامٍ لَهُ عَلَيْهِ السَّلامُ لِابْنِهِ مُحَمَّدِ ابْنِ الْحَنَفيَّةِ لَمّا أعْطاهُ الرّايَةَ يَوْمَ الْجَمَلِ : تَزولُ الْجِبالُ وَ لا تَزُلْ ، غَضَّ عَلَى ناجِذِكَ ، أعِرِ اللهَ جُمْجُمَتَكَ ، تِدْ فى الأرْضِ قَدَمَكَ ، ارْمِ بِبَصرِكَ أقْصَى الْقَوْمِ وَ غُضَّ بَصَرَكَ ، وَ اعْلَمْ أنَّ النَّصْرَ مِنْ عِنْدِ اللهِ سُبْحانَهُ .\r\n","page_name":" 211 ","page_number":211},
  {"content":"\r\n . \r\n","description":"","footnote":"","page_name":" 212 ","page_number":212},
  {"content":"\r\n\r\n\r\nمجلس هجدهم : ارتباط ارواح با اهل دنيا\r\n\r\n","description":"","footnote":"","page_name":" 213 ","page_number":213},
  {"content":"\r\n . \r\n","description":"","footnote":"","page_name":" 214 ","page_number":214},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلوةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدائِهِمْ أجْمَعينَ مِنَ الْآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\nقال اللهُ الحكيمُ فى كتابِه الكريم :\r\n وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ وَ سَتُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ . \r\n( آيه يكصد و پنجم ، از سورهء توبه : نهمين سوره از قرآن كريم )\r\n« و بگو كه : عمل كنيد ، پس به زودى خداوند و رسولش و گروندگان به او عمل شما را خواهند ديد و به زودى بسوى خداوند عالم الغيب و الشّهادة باز گردانيده خواهيد شد و شما را به آنچه كرده‌ايد متنبّه و آگاه خواهد ساخت . »\r\nذكر شد كه ارواح مؤمنين كه از دار دنيا ميروند در عالم برزخ به صورت‌هاى برزخيّه مُمثَّل و مُصوَّر ميگردند . ارواح كافران به صورت\r\n\r\n\r\n","description":"","footnote":"\r\n( 1 ) مطالب گفته شده در روز هجدهم ماه مبارك رمضان .\r\n","page_name":" 215 ","page_number":215},
  {"content":"\r\n\r\nشياطين و ملكاتى كه در آنهاست و آن ملكات ناشى از صفات بهيميّه آنها مىباشد ، در عالم برزخ به همان صورت‌هاى مثاليّه و برزخيّه مُمثَّل ميشوند .\r\nولى مؤمنين كه از دنيا رخت بر مىبندند پس از مرگ به صورت انسانند نه به صورت‌هاى ديگر .\r\n\r\nارواح در حواصل پرندگان سبز نيستند\r\nشيخ طوسى در كتاب « أمالى » خود روايت مىكند از شيخ مفيد از ابن قولويه از محمّد بن هَمّام از حِميَرى از ابن عيسى از حسين ابن سعيد از قاسم بن محمّد از حسين بن أحمد از ابن ظَبْيان كه ميگويد :\r\nمن در خدمت حضرت امام جعفر صادق عليه السّلام بودم كه فرمود : مردم دربارهء ارواح مؤمنين پس از مرگ چه ميگويند ؟\r\nعرض كردم : ميگويند : آنها پس از مرگ در حَواصِلِ طُيور خُضْر ( سنگدان و چينه‌دان مرغان سبز رنگ » قرار ميگيرند .\r\nحضرت فرمود : سبحان الله ! مؤمن در نزد خدا گرامىتر از آن است كه روح او را در سنگدان مرغى قرار دهد ؛ و ليكن چون وقت ارتحال مؤمن ميرسد ، رسول خدا صلّى الله عليه و آله و سلّم و علىّ و فاطمه و حسن و حسين عليهم السّلام به نزد مؤمن مىآيند ، و با آنها ملائكهء مقرّب پروردگار هستند .\r\nپس اگر خداوند زبان مؤمن را به شهادت به توحيد پروردگار و به نبوّت پيامبرش و به ولايت اهل بيت گويا كند ، بر اين معنى رسول خدا و علىّ و فاطمه و حسن و حسين شهادت ميدهند و فرشتگان\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nمقرّب هم با شهادت آنها شهادت ميدهند .\r\nو اگر زبان مؤمن در آن حال بسته باشد ، خداوند پيامبر خود را از محتويات ضمير آن مؤمن آگاه مىكند ، پس رسول خدا بر آن گواهى ميدهد ، و بر اساس شهادت پيامبر علىّ و حسن و حسين - كه بر تمام آنها صلوات و رحمت خدا باشد - گواهى ميدهند ، و افرادى كه از فرشتگان حضور دارند آنها نيز گواهى ميدهند .\r\nو چون پروردگار روح آن مؤمن را بسوى خود قبض كند ، آن روح را در بهشت مىبرد و در صورتى مثل صورت خود آن مؤمن قرار ميدهد بطورى كه در بهشت ميخورند و مىآشامند ؛ و چون روح تازه و شخص تازه‌اى از دنيا بر آنها وارد شود ، آنها را به همان صورت‌هائى كه در دنيا داشتند مىشناسد . « 1 »\r\nو نظير اين روايت را با سند ديگر كلينى در « كافى » از حضرت صادق عليه السّلام روايت مىكند . « 2 »\r\nو نيز در « كافى » از علىّ بن إبراهيم از پدرش از حسن بن محبوب از أبى ولّاد حنّاط روايت مىكند كه ميگويد من به حضرت صادق عليه السّلام عرض كردم : فدايت شوم ، چنين روايت مىكنند كه ارواح مؤمنين پس از مرگ در سنگدان‌هاى مرغان سبزى كه در حول عرش در پروازند قرار دارند .\r\nحضرت فرمودند :\r\n\r\n\r\n","description":"","footnote":"\r\n( 1 ) « أمالى » طوسى ، جزء چهاردهم ، طبع نجف ، ج 2 ، ص 33 و 34\r\n( 2 ) « فروع كافى » ج 1 ، طبع سنگى ، ص 67\r\n","page_name":" 217 ","page_number":217},
  {"content":"\r\n\r\nلَا ، الْمُؤْمِنُ أَكْرَمُ عَلَى اللهِ مِنْ أَنْ يَجْعَلَ رُوحَهُ فِى حَوْصَلَةِ طَيْرٍ ، لَكِنْ فِى أَبْدَانٍ كَأَبْدَانِهِمْ . « 1 »\r\n« نه ، چنين نيست ، مؤمن در نزد خدا بزرگتر و والاتر است از آنكه روح او را در سنگدان پرنده‌اى قرار دهد ، ليكن در بدنهائى مانند بدنهاى خود آنها قرار ميدهد . »\r\nو نيز در « كافى » با إسناد متّصل خود از أبو بصير از حضرت صادق عليه السّلام روايت كرده است كه فرمود :\r\nإنَّ الْأرْوَاحَ فِى صِفَةِ الْأجْسَادِ فِى شَجَرَةٍ فِى الْجَنَّةِ تَعَارَفُ وَ تَسَاءَلُ ، فَإذَا قَدِمَتِ الرُّوحُ عَلَى الْأرْوَاحِ تَقُولُ : دَعُوهَا فَإنَّهَا قَدْ أَفْلَتَتْ مِنْ هَوْلٍ عَظِيمٍ .\r\nثُمَّ يَسْأَلُونَهَا : مَا فَعَلَ فُلَانٌ ؟ وَ مَا فَعَلَ فُلَانٌ ؟ فَإنْ قَالَتْ لَهُمْ : تَرَكْتُهُ حَيًّا ، ارْتَجَوْهُ ، وَ إنْ قَالَتْ لَهُمْ : قَدْ هَلَكَ ، قَالُوا : قَدْ هَوَى ، هَوَى . « 2 »\r\n« ارواح مؤمنان در بهشت در كنار درختى در صورت اجسام بشريّه قرار دارند و بدين صورت‌ها يكديگر را مىشناسند و با يكديگر گفتگو دارند .\r\nچون يك روح تازه بر آنها وارد شود ، ميگويند : فعلًا او را از پرسش واگذاريد ، چون از مقام هول و ترس عظيمى رهائى يافته است .\r\nو سپس از او مىپرسند : فلان كس چه كرد ؟ و فلان كس چه كرد ؟\r\n\r\n\r\n","description":"","footnote":"\r\n( 1 ) « فروع كافى » طبع سنگى ، ج 1 ، ص 67\r\n( 2 ) « فروع كافى » طبع سنگى ، ج 1 ، ص 67\r\n","page_name":" 218 ","page_number":218},
  {"content":"\r\n\r\nاگر در پاسخ بگويد : او زنده بود ، ارواح اميد خير و رحمت و سعادت دربارهء او دارند ؛ و اگر بگويد : هلاك شده است ، ارواح ميگويند : به پستى و خوارى گرائيد ، به پستى و خوارى گرائيد . »\r\nچون اگر از اهل بهشت بود مسلّماً با آنها بود و چون در ميان آنها نيامده معلوم مىشود در جهنّم رفته است .\r\n\r\nارواح مؤمنان به صورت انسانند\r\nو نيز در « كافى » با سند متّصل خود از أبو بصير از حضرت صادق عليه السّلام روايت مىكند كه :\r\nسَأَلْتُ أَبَا عَبْدِ اللهِ عَلَيْهِ السَّلَامُ عَنْ أَرْوَاحِ الْمُؤْمِنِينَ ، فَقَالَ : فِى حُجُرَاتٍ فِى الْجَنَّةِ ، يَأْكُلُونَ مِنْ طَعَامِهَا وَ يَشْرَبُونَ مِنْ شَرابِهَا وَ يَقُولُونَ : رَبَّنَا ! أَقِمِ السَّاعَةَ لَنَا ، وَ أَنْجِزْ لَنَا مَا وَعَدْتَنَا ، وَ أَلْحِقْ ءَاخِرَنَا بِأَوَّلِنَا . « 1 »\r\nميگويد : « دربارهء ارواح مؤمنان از آن حضرت سؤال كردم ، فرمودند : در حجره‌هائى در بهشت سكونت دارند ، از غذاى بهشتى ميخورند و از آشاميدنىهاى آن مىآشامند و ميگويند :\r\nبار پروردگارِ ما ! ساعت قيامت را براى ما به پا دار ، و بر آنچه به ما وعده فرمودى وفا كن ، و آخرين فردِ ما را به اوّلين فردِ ما ملحق گردان . »\r\nو نظير اين روايت را به اضافهء كيفيّت ارواح كافران ، كه در حجره‌هائى از آتش سُكنى دارند و از خوراكىها و آشاميدنىهاى اهل آتش ميخورند ، برقى در « محاسن » با سند متّصل خود از حضرت\r\n\r\n\r\n","description":"","footnote":"\r\n( 1 ) همان مصدر\r\n","page_name":" 219 ","page_number":219},
  {"content":"\r\n\r\nصادق عليه السّلام آورده است . « 1 »\r\nالبتّه اخبار واردهء در اين باب كه صورت مؤمن در برزخ به صورت انسانست بسيار است و ما اين چند روايت را از باب نمونه ذكر كرديم .\r\nهمچنين ارواح مؤمنين اهل خود را ديدار و ملاقات مىكنند ؛ روح مؤمن با همان صورتى كه متصوِّر است به دنيا نزول نموده و اقوام و ارحام و اهل بيت و افرادى را كه به آنها علاقمند است ، ملاقات مىكند و از حالات و سرگذشت آنها اطّلاع مىيابد .\r\n\r\nارواح براى ديدار اهل خود به دنيا نزول مىكنند\r\nدر كتاب « كافى » با سند خود از حَفْص بن البُختُرى روايت مىكند كه حضرت صادق عليه السّلام فرمودند :\r\nإنَّ الْمُؤْمِنَ لَيَزُورُ أَهْلَهُ ، فَيَرَى مَا يُحِبُّ وَ يُسْتَرُ عَنْهُ مَا يَكْرَهُ ؛ وَ إنَّ الْكَافِرَ لَيَزُورُ أَهْلَهُ ، فَيَرَى مَا يَكْرَهُ وَ يُسْتَرُ عَنْهُ مَا يُحِبُّ . قَالَ : وَ مِنْهُمْ مَنْ يَزُورُ كُلَّ جُمُعَةٍ ، وَ مِنْهُمْ مَنْ يَزُورُ عَلَى قَدْرِ عَمَلِهِ . « 2 »\r\n« مؤمن ، اهل خود را مىبيند و آنچه را كه موجب محبّت اوست مىبيند ، ليكن چيزهائى كه موجب كراهت او ميگردد از نظر او پوشيده مىشود ؛ و كافر نيز اهل خود را مىبيند و آنچه موجب ناراحتى و كراهت اوست مشاهده مىكند ، و ليكن چيزهائى كه موجب محبّت اوست از نظر او پوشيده ميگردد .\r\nحضرت فرمودند : بعضى از مؤمنان در هر هفته يك بار در روز جمعه به زيارت و ملاقات اهل خود ميرسند ، و بعضى ديگر بر\r\n\r\n\r\n","description":"","footnote":"\r\n( 1 ) « محاسن » برقى ، ج 1 ، ص 178\r\n( 2 ) « فروع كافى » طبع سنگى ، ج 1 ، ص 62\r\n","page_name":" 220 ","page_number":220},
  {"content":"\r\n\r\nحسب مقدار عمل خود مىتوانند آنان را ملاقات و زيارت كنند . »\r\nو در « كافى » با سند خود از أبو بصير روايت كرده كه حضرت امام جعفر صادق عليه السّلام فرمودند :\r\nمَا مِنْ مُؤْمِنٍ وَ لَا كَافِرٍ إلَّا وَ هُوَ يَأْتِى أَهْلَهُ عِنْدَ زَوَالِ الشَّمْسِ ، فَإذَا رَأَى أَهْلَهُ يَعْمَلُونَ بِالصَّالِحَاتِ ، حَمِدَ اللهَ عَلَى ذَلِكَ ؛ وَ إذَا رَأَى الْكَافِرُ أَهْلَهُ يَعْمَلُونَ بِالصَّالِحَاتِ ، كَانَتْ عَلَيْهِ حَسْرَةً . « 1 »\r\n« هيچ روح مؤمن و كافرى نيست مگر آنكه در حين زوال شمس به ديدار اهل خود ميرود ، و اگر ديد كه اهلش به اعمال نيكو اشتغال دارند ، سپاس و حمد خداى را بر اين نعمت بجاى مىآورد .\r\nو چون كافر ببيند كه اهل او بر اعمال نيك مشغولند ، براى او موجب حسرت و ندامت خواهد شد . »\r\nو در « كافى » با سند خود از إسحق بن عمّار از حضرت أبا الحسن موسى بن جعفر عليهما السّلام روايت مىكند كه :\r\nسَأَلْتُهُ عَنِ الْمَيِّتِ يَزُورُ أَهْلَهُ ؟ قَالَ : نَعَمْ . فَقُلْتُ : فِى كَمْ يَزُورُ ؟\r\nقَالَ : فِى الْجُمُعَةِ وَ فِى الشَّهْرِ وَ فِى السَّنَةِ ؛ عَلَى قَدْرِ مَنْزِلَتِهِ .\r\nفَقُلْتُ : فِى أَىِّ صُورَةٍ يَأْتِيهِمْ ؟ قَالَ : فِى صُورَةِ طَآئِرٍ لَطِيفٍ يَسْقُطُ عَلَى جُدُرِهِمْ وَ يُشْرِفُ عَلَيْهِمْ ؛ فَإنْ رَآهُمْ بِخَيْرٍ فَرِحَ ، وَ إنْ رَآهُمْ بِشَرٍّ وَ حَاجَةٍ حَزِنَ وَ اغْتَمَّ . « 2 »\r\n« إسحق بن عمّار ميگويد : از حضرت أبى الحسنِ الاوّل راجع به\r\n\r\n\r\n","description":"","footnote":"\r\n( 1 ) همان مصدر\r\n( 2 ) « فروع كافى » طبع سنگى ، ج 1 ، ص 62\r\n","page_name":" 221 ","page_number":221},
  {"content":"\r\n\r\nارواحِ درگذشتگان پرسش كردم كه : آيا آنها اهل خود را ملاقات و ديدار مىكنند ؟ حضرت فرمودند : بلى .\r\nگفتم : در چه مقدار از زمان ديدار مىكنند ؟\r\nحضرت فرمود : در هر جمعه و در هر ماه و در هر سال يك بار ؛ برحسب منزلت و مكانت مؤمن .\r\nگفتم : در چه صورتى آنها براى ديدار أهل خود ميروند ؟\r\nحضرت فرمود : در صورت پرندهء لطيفى كه خود را به روى ديوارها مىاندازد ، بر ديوارهاى آنها فرود مىآيد و بر آنها اشراف مىيابد ؛ پس اگر آنها را در خير و خوبى مشاهده كند خوشحال مىشود ، و اگر آنها را در بدى و حاجتمندى بنگرد اندوهگين و غمناك ميگردد . »\r\nو در « كافى » با سند خود از عبد الرّحيم قصير روايت مىكند :\r\nقَالَ : قُلْتُ لَهُ : الْمُؤْمِنُ يَزُورُ أَهْلَهُ ؟\r\nفَقَالَ : نَعَمْ ، يَسْتَأْذِنُ رَبَّهُ فَيَأْذِنُ لَهُ ، فَيَبْعَثُ مَعَهُ مَلَكَيْنِ فَيَأْتِيهِمْ فِى بَعْضِ صُوَرِ الطَّيْرِ يَقَعُ فِى دَارِهِ ، يَنْظُرُ إلَيْهِمْ وَ يَسْمَعُ كَلَامَهُمْ . « 1 »\r\n« به آن حضرت عرض كردم : آيا مؤمن اهل خود را ديدار و زيارت مىكند ؟\r\nفرمود : بلى ، از پروردگارش إذن مىطلبد و او به آن مؤمن اذن ميدهد و دو فرشته نيز همراه او گسيل مىنمايد ، آن مؤمن به صورت بعضى از پرندگان به سراغ اهل خود آمده و در خانه‌اش قرار ميگيرد ،\r\n\r\n\r\n","description":"","footnote":"\r\n( 1 ) « فروع كافى » طبع سنگى ، ج 1 ، ص 63\r\n","page_name":" 222 ","page_number":222},
  {"content":"\r\n\r\nبطورى كه نظر به اهلش مىكند و كلام آنها را مىشنود » .\r\n\r\nنزول ارواح به دنيا به صورت پرنده ، از باب تمثيل است\r\nالبتّه در اينجا كه حضرت ميفرمايد : به صورت پرنده و طير بر ديوارها مىنشيند ، منظور اين نيست كه واقعاً روح مؤمن تعلّق به صورت مرغى و حيوانى ميگيرد ، و انسان ممكن است بعضى از اوقات مرغى را كه بر روى ديوار خانه مىبيند واقعاً روح مردهء او باشد ؛ بلكه حضرت تمثيل مىكنند بدين طريق كه همانطور كه مرغها بر روى ديوارهاى شما خود را مىاندازند و به آسانى رفت و آمد مىكنند ، همينطور هم روح مؤمن مىآيد و سركشى مىكند و از اهل خود و احوالات آنها اطّلاع پيدا مىكند .\r\nدر « جامع الاخبار » وارد است كه :\r\nقَالَ رَسُولُ اللهِ صَلَّى اللهُ عَلَيْهِ وَ ءَالِهِ وَ سَلَّمَ :\r\nفَوَ الَّذِى نَفْسُ مُحَمَّدٍ بِيَدِهِ ، لَوْ يَرَوْنَ مَكَانَهُ وَ يَسْمَعُونَ كَلَامَهُ لَذَهَلُوا عَنْ مَيِّتِهِمْ وَ لَبَكَوْا عَلَى نُفُوسِهِمْ ، حَتَّى إذَا حُمِلَ الْمَيِّتُ عَلَى نَعْشِهِ رَفْرَفَ رُوحُهُ فَوْقَ النَّعْشِ ، وَ هُوَ يُنَادِى :\r\nيَا أَهْلِى ! وَ يَا وُلْدِى ! لَا تَلْعَبَنَّ بِكُمُ الدُّنْيَا كَمَا لَعِبَتْ بِى ، فَجَمَعْتُ الْمَالَ مِنْ حِلِّهِ وَ غَيْرِ حِلِّهِ ، ثُمَّ خَلَّفْتُهُ لِغَيْرِى فَالْمَهْنَأُ لَهُ وَ التَّبِعَةُ عَلَىَّ ؛ فَاحْذَرُوا مِثْلَ مَا حَلَّ بِى . « 1 »\r\n« رسول خدا صلّى الله عليه و آله و سلّم فرمود : سوگند به آنكه جان محمّد در دست قدرت اوست ، اگر بازماندگانِ مرده موقعيّت و محلّ مرده را ميديدند و سخن او را مىشنيدند ، هر آينه از مرده خود\r\n\r\n\r\n","description":"","footnote":"\r\n( 1 ) « بحار الانوار » ج 6 ، ص 161\r\n","page_name":" 223 ","page_number":223},
  {"content":"\r\n\r\nغافل ميشدند و او را فراموش ميكردند و بر نفس‌هاى خود ميگريستند .\r\nتا جائى كه چون مرده را بر روى تابوت حمل مىكنند روحش برفراز تابوت گرداگرد آن به پرواز و گردش در مىآيد و پيوسته ندا درميدهد :\r\nاى اهل من ! اى فرزندان من ! دنيا با شما بازى نكند همان قسمى كه با من بازى كرد ؛ مال دنيا را از طريق حلال و غير حلال جمع‌آورى كردم و سپس همه را براى غير خود گذاردم ، پس عيش و راحتى و گوارائى آن مال براى ديگران است و عواقب حساب و تبعات آن براى من ؛ پس بترسيد و حذر كنيد از مثل آنچه بر من وارد شده است » .\r\nعمل خير بازماندگان به ارواح مىرسد\r\nآنقدر ارتباط ارواح آن دنيا با اين دنيا قوىّ است كه چنانچه عمل خيرى در اينجا انجام گيرد به ارواح متّصله و مرتبطه آن عالم سرايت مىكند .\r\nدر « أمالى » صدوق با سند متّصل خود از حضرت صادق عليه السّلام روايت مىكند كه فرمودند :\r\nرسول خدا صلّى الله عليه و آله و سلّم فرمودند : حضرت عيسى بن مريم عليه السّلام از كنار قبرى عبور كردند ، ديدند كه صاحب آن قبر را عذاب مىكنند . و سپس در سال آينده از كنار آن قبر عبور نمودند ، ديدند كه صاحب آن قبر را عذاب نمىكنند .\r\nگفت : بار پروردگارا ! من در سال قبل از اينجا عبور كردم ، ديدم\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nصاحبش معذّب است و در اين سال عبور كردم ، ديدم عذاب از او برداشته شده است .\r\nخداوند عزّ و جلّ وحى فرستاد بسوى حضرت عيسى : اى روح الله ! از اين مرد يك فرزندى به مقام بلوغ رسيده ، آن فرزند صالح و نيكوكردار است ؛ راهى را براى مردم استوار و هموار نمود و يتيمى را مسكن و مأوى داد ، پس من به بركت عمل فرزندش از گناه او درگذشتم . « 1 »\r\nو بر همين اساس است كه رسول اكرم صلّى الله عليه و آله و سلّم در حديث مُتّفقٌ عَليه بين شيعه و عامّه فرمايد :\r\nمَنْ سَنَّ سُنَّةً حَسَنَةً فَلَهُ أَجْرُ مَنْ عَمِلَ بِهَا ، وَ مَنْ سَنَّ سُنَّةً سَيِّئَةً فَلَهُ وِزْرُ مَنْ عَمِلَ بِهَا . « 2 »\r\n« كسى كه سنّت نيكوئى در بين مردم بگذارد ، براى اوست ثواب تمام افرادى كه به آن سنّت عمل كرده‌اند ، و كسى كه سنّت ناپسندى در بين مردم بگذارد ، براى اوست گناه تمام افرادى كه به آن سنّت عمل كرده‌اند . »\r\nبارى ، أخبار وارده در اينكه صورت مؤمن در برزخ به صورت انسان است بسيار است و همچنين رواياتى كه دلالت دارد بر آنكه\r\n\r\n\r\n","description":"","footnote":"\r\n( 1 ) « أمالى » صدوق ، مجلس 77 ، و از طبع سنگى ص 306\r\n( 2 ) اين روايت در كتب شيعه مانند « اصول كافى » ج 5 ، ص 9 و 10 ؛ و « تهذيب » ج 6 ، ص 124 ؛ و « المحجّة البيضآء » ج 7 ، ص 61 با اختلاف در لفظ روايت شده است . و نيز در « معجم أحاديث نبوى » ج 2 ، ص 552 از علماء عامّه مانند ترمذى و أحمد حنبل و دارمى و مسلم و نسائى و ابن ماجه نقل مىنمايد .\r\n","page_name":" 225 ","page_number":225},
  {"content":"\r\n\r\nمؤمنين و أحياناً كافرين نيز اهل خود را زيارت مىكنند .\r\nامّا آيا زنده‌ها هم به زيارت مردگان ميروند ؟ . آرى\r\nفوائد زيارت اهل قبور و زمان آن\r\nدر « أمالى » شيخ طوسى با سند متّصل خود روايت مىكند از عبدالله بن سليمان از حضرت امام محمّد باقر عليه السّلام :\r\nقَالَ : سَأَلْتُهُ عَنْ زِيَارَةِ الْقُبُورِ .\r\nقَالَ : إذَا كَانَ يَوْمُ الْجُمُعَةِ فَزُرْهُمْ ، فَإنَّهُ مَنْ كَانَ مِنْهُمْ فِى ضَيْقٍ وُسِّعَ عَلَيْهِ مَا بَيْنَ طُلُوعِ الْفَجْرِ إلَى طُلُوعِ الشَّمْسِ ؛ يَعْلَمُونَ بِمَنْ أَتَاهُمْ فِى كُلِّ يَوْمٍ ، فَإذَا طَلَعَتِ الشَّمْسُ كَانُوا سُدًى .\r\nقُلْتُ : فَيَعْلَمُونَ بِمَنْ أَتَاهُمْ فَيَفْرَحُونَ بِهِ ؟\r\nقَالَ : نَعَمْ ، وَ يَسْتَوْحِشُونَ لَهُ إذَا انْصَرَفَ عَنْهُمْ . « 1 »\r\n« ميگويد : از حضرت باقر عليه السّلام درباره زيارت اهل قبور پرسش كردم .\r\nفرمود : چون روز جمعه باشد آنانرا زيارت كن ؛ چون هر كس از آنان در ضيق و تنگى باشد در بين طلوع صبح صادق و طلوع آفتاب گشايش مىيابد ، و لذا در اين موقع در هر روز ، از كسى كه به زيارت او رفته باشد ، علم و اطّلاع پيدا مىكند ، و ليكن چون آفتاب طلوع كند آنها يَله و رها ميشوند و ديگر قادر بر جهت گيرى در امور دنيا و زيارت اهل خود نيستند .\r\nعرض كردم : آيا آنها از افرادى كه به زيارت قبور آنها ميروند علم پيدا مىكنند و خوشحال ميشوند ؟\r\n\r\n\r\n","description":"","footnote":"\r\n( 1 ) « بحار الانوار » ج 6 ، ص 256\r\n","page_name":" 226 ","page_number":226},
  {"content":"\r\n\r\nفرمود : آرى ، و نيز از بازگشت زائرين از قبور به محلّهاى خود وحشت مىكنند . »\r\nزيارت اهل قبور بسيار فائده دارد ، بالاخصّ زيارت قبور علماء و شهداء و مقرّبان درگاه خدا .\r\nزيارت قبور ائمّه عليهم السّلام حكم دخول در آب كرّ دارد كه زائر را پاك و از هر آلودگى منزّه مىسازد .\r\nچون نتيجه زيارت ارتباط با روح متوفّى است و زيارت كننده از آن روح مَدد ميگيرد ؛ بنابراين هر چه روح متوفّى پاكتر و عالىتر باشد ، زائر بهره بيشتر و وافرترى خواهد برد .\r\nروح متوفّى به قبر خود ارتباط بيشترى دارد و لذا زيارت ارواح در سر قبورشان اثر بيشترى دارد . و لذا مؤمن زائر بواسطه دريچه قبر ، خود را به روح آن معصوم و مقرّب درگاه خدا مرتبط نموده و بدينوسيله با تمام فُسحت عالَم معنى و ارواح ارتباط پيدا مىكند و بهره ميگيرد .\r\nمشهور است كه در سر قبر علماء حاجت بيشتر برآورده است ، و اصولًا در جاهائى كه مردمان بزرگ و اولياء خدا دفن شده‌اند نورانيّت و وحدت بيشتر است ؛ و محسوس است كه آن بقاع و اماكن روشنى و سعه خاصّى دارد و گرفتگى و تاريكى ندارد ، به خلاف قبور كفّار كه تاريك است و خسته كننده و موجب قبض و تنگى ميگردد .\r\nداستان زيارت آية الله انصارى از قبر سلمان\r\nمرحوم آية الحقّ عارف بالله حاج شيخ محمّد جواد انصارى همدانى رضوانُ الله تعالَى عليه ميفرمودند : من در سابق الايّام به\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nزيارت قبر غير معصوم و امام نميرفتم ، چون تصوّر ميكردم كه فقط از قبور ائمّه عليهم السّلام كه به مقام طهارت مطلقه رسيده‌اند بسط و گشايش حاصل مىشود ، ولى از قبور غير آنها اثرى مترتّب نيست .\r\nتا در سفر اوّلى كه به عتبات عاليات با جمعى از تلامذه روحانى خود به جهت زيارت مشرّف شديم ؛ يك روز در ايّام اقامت در كاظمين عليهما السّلام براى تماشاى بناى مدائن و ايوان شكسته كسرى - كه حقّاً موجب عبرت بود - از بغداد به صوب مدائن رهسپار شديم و پس از تماشاى مدائن و بجاى آوردن دو ركعت نماز در آن ايوان كه مستحبّ است ، به سمت قبر سلمان و حُذَيفه - كه در قُرب آن ايوان قرار دارد - به راه افتاديم و ما در كنار قبر سلمان نه به جهت زيارت بلكه به جهت رفع خستگى و استراحت با جميع أحباب و دوستان نشسته بوديم كه ناگهان سلمان از ما پذيرائى نمود و خود را به صورت واقعيّه خود نشان داد و به حقيقت خود تجلّى نمود ؛ چنان روح او لطيف و صاف و بدون ذرّه‌اى از كدورت و چنان واسع و زلال بود كه ما را در يك عالم از لطف و محبّت و سعه و صفا فرو برد ؛ و چنان در فضاى وسيع و لطيف و بدون گره از عالم معنى ما را داخل كرد كه حقّاً مانند فضاى بهشت پر لطف و صفا و چون ضمير منير عارف بالله ، مانند آبِ صافى ، زلال و مانند هوا لطيف بود .\r\nمن از اينكه به جهت زيارت در كنار قبر او نيامده بوديم شرمنده شدم و سپس به زيارت پرداختيم ؛ و از آن پس نيز به زيارت قبور غير ائمّه طاهرين عليهم السّلام هم ، از علماء بالله و مقرَّبان و اولياء خدا\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nميروم و مدد ميگيرم و به زيارت قبور مؤمنين در قبرستان ميروم ، و به شاگردان خود توصيه نموده‌ام كه از اين فيض الهى محروم نمانند .\r\nكيفيّت زيارت اهل قبور\r\nدر « مستدرك الوسآئل » از سيّد علىّ بن طاووس در « مصباح الزّآئر » نقل كرده است كه : چون قصد زيارت قبور مؤمنان را دارى سزاوار است كه در روز پنجشنبه باشد ؛ و اگر نه در هر وقتى كه بخواهى مطلوب و مرغوب است .\r\nو طريق زيارت اين است كه رو به قبله بنمائى و دست خود را بر قبر گذارى و بگوئى : اللَهُمَّ ارْحَمْ غُرْبَتَهُ ، وَصِلْ وَحْدَتَهُ ، وَ ءَانِسْ وَحْشَتَهُ ، وَ ءَامِنْ رَوْعَتَهُ ، وَأَسْكِنْ إلَيْهِ مِنْ رَحْمَتِكَ رَحْمَةً يَسْتَغْنِى بِهَا عَنْ رَحْمَةِ مَنْ سِوَاكَ ، وَ أَلْحِقْهُ بِمَنْ كَانَ يَتَوَلَّاهُ ؛ ثُمَّ اقْرَأْ إِنَّآ أَنزَلْنَهُ فِى لَيْلَةِ الْقَدْرِ ، سَبْعَ مَرَّاتٍ .\r\n« بار پروردگارا ! بر غربت او ترحّم نما ، و تنهائى او را به مقام جمع خودت ارتباط بده ، و موجبات انس را بر وحشت او قرار بده ، و ترس او را تبديل به ايمنى بگردان ، و از رحمت خود براى او رحمتى فرست كه از رحمت غير تو بىنياز گردد ، و او را به كسى كه او را دوست دارد و در تحت ولايت اوست ملحق گردان . و سپس سوره مباركه قدر را هفت بار بخوان . »\r\nو نيز گويد : راجع به زيارت مؤمنين روايت ديگرى از محمّد ابن مسلم وارد شده است كه ميگويد : به حضرت صادق عليه السّلام عرض كردم : آيا ما مردگان را زيارت بنمائيم ؟\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nحضرت فرمود : آرى . عرض كردم : آيا آنها از رفتن ما به قبرهايشان مطّلع ميشوند ؟\r\nفرمود : سوگند به خدا آرى ، از آمدن شما بر سر قبرهايشان خبردار ميشوند و خوشحال ميگردند و با شما انس ميگيرند .\r\nعرض كردم : در وقتى كه ما به سر قبورشان رفتيم چه بگوئيم ؟\r\nحضرت فرمود : بگو :\r\nاللَهُمَّ جَافِ الارْضَ عَنْ جُنُوبِهِمْ ، وَ صَاعِدْ إلَيْكَ أَرْوَاحَهُمْ ، وَ لَقِّهِمْ مِنْكَ رِضْوَانًا ، وَ أَسْكِنْ إلَيْهِمْ مِنْ رَحْمَتِكَ مَا تَصِلُ بِهِ وَحْدَتَهُمْ وَ تُؤْنِسُ وَحْشَتَهُمْ ؛ إنَّكَ عَلَى كُلِّ شَىْءٍ قَدِيرٌ .\r\n« بار پروردگارا ! زمين را از اطراف پهلوهاى آنان بگستران ، و ارواح آنانرا بسوى خود بالا بر ، و مقام رضوان و خشنودى خود را بدانها برسان ، و از رحمت خود رحمتى را در آستانه آنها فرود آور كه با آن تنهائيشان تبديل به جمعيّت گردد و وحشت آنها تبديل به انس شود ؛ بدرستيكه تو بر هر كارى توانائى . »\r\nو چون در بين قبرها هستى يازده مرتبه سوره قُلْ هُوَ اللَهُ أَحَدٌ را قرائت كن و ثوابش را به روح آنان هديّه كن ، روايت شده است كه : كسى كه اين عمل را بجاى آورد خداوند به عدد مردگان به او ثواب و پاداش دهد ؛ و بقيّه أخبارى كه در اين باب وارد است در كتاب طهارت در ابواب دفن گذشت . « 1 »\r\n\r\n\r\n","description":"","footnote":"\r\n( 1 ) « مستدرك الوسآئل » طبع سنگى ، ج 2 ، ص 230 ، كتاب حجّ ، ابواب مزار\r\n","page_name":" 230 ","page_number":230},
  {"content":"\r\n\r\nأقول : روايت اوّل را كه سيّد در « مصباح الزّآئر » آورده است در « وسآئل الشّيعه » ج 2 ، ص 414 ، كتابُ المَزار از شيخ طوسى با إسناد خود از حسن بن محبوب از عَمرو بن أبى مِقْدام از پدرش روايت مىكند كه گفت : من بر حضرت امام محمّد باقر عليه السّلام در بقيع مرور كردم و سپس با يكديگر به قبر مردى از شيعيان كه از اهل كوفه بود گذشتيم ؛ حضرت كنار قبرش ايستاد و گفت : اللَهُمَّ ارْحَمْ غُرْبَتَهُ - تا آخر اين دعا را .\r\nو نيز در « وسآئل الشّيعة » ج 1 ، ص 167 و 168 ، در كتاب طهارت در ابواب زيارت اهل قبور و خواندن دعاهاى وارد شده ، روايات بسيارى را به همين مضامين ذكر فرموده است .\r\nو در ص 168 ، از همين جلد از محمّد بن يعقوب از علىّ بن إبراهيم از پدرش از عبدالله بن مُغيرَة از عبدالله بن سنان روايت مىكند كه :\r\nقُلْتُ لِابِى عَبْدِاللَهِ عَلَيْهِ السَّلَامُ : كَيْفَ التَّسْلِيمُ عَلَى أَهْلِ الْقُبُورِ ؟\r\nفَقَالَ : نَعَمْ ، تَقُولُ : السَّلَامُ عَلَى أَهْلِ الدِّيَارِ مِنَ الْمُؤمِنِينَ وَ الْمُسْلِمِينَ ؛ أَنْتُمْ لَنا فَرَطٌ ، وَ نَحْنُ إنْ شآءَ اللَهُ بِكُمْ لَاحِقُونَ .\r\n« به حضرت صادق عليه السّلام عرض كردم : سلام كردن بر اهل قبور چگونه است ؟\r\nفرمود : آرى ، ميگوئى : سلام بر اهل اين خانه‌ها از مؤمنين و مسلمين ؛ شما زودتر از ما جلودار بوده و به پيش رفته‌ايد ، و ما نيز\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nإن شآء الله به شما ملحق خواهيم شد . »\r\nو نيز چند روايت ديگر را قريب همين مضمون آورده است .\r\nبارى ، آثار نورانيّت روح مؤمن در قبرش نيز ظاهر است و آثار ظلمت روح كافر در قبرش نيز مشهود است\r\nاجتماع ارواح مؤمنين در وادى السّلام\r\nدر روايات عديده وارد است كه : ارواح مؤمنين در وادى السّلام جمع ميشوند ؛ وادى السّلام كه وادى امن و امنيّت و سلامت است . و  سَلامٌ عَلَيْكُمْ طِبْتُمْ فَادْخُلُوها خالِدِينَ ،  « 1 » نداى فرشتگان است به مؤمنان كه : « سلام خدا بر شما باد ، پاك و پاكيزه شديد و اينك در بهشت‌هاى جاودان وارد شويد . »\r\nو ظهور آن وادى در اين دنيا ، سرزمينى است در نجف اشرف كه وادى ولايت است در ظَهر كوفه ؛ يعنى در پشت كوفه ، چون در سابق الايّام قبل از دفن جسد مطهّر حضرت أميرالمؤمنين عليه السّلام در نجف اشرف ، نجف شهرى نبوده است ، بلكه بيابانى بوده يك فرسنگ از كوفه دور تر ؛ و لذا نجف را ظَهر كوفه گويند .\r\nدر « كافى » با سند خود روايت مىكند از أحمد بن عُمَر مرفوعاً از حضرت صادق عليه السّلام :\r\nقَالَ : قُلْتُ لَهُ : إنَّ أَخِى بِبَغْدَادَ ، وَ أَخَافُ أَنْ يَمُوتَ بِهَا .\r\nفَقَالَ : مَا تُبَالِى حَيْثُمَا مَاتَ ؛ أَمَا إنَّهُ لَا يَبْقَى مُؤْمِنٌ فِى شَرْقِ الارْضِ وَ غَرْبِهَا إلَّا حَشَرَ اللَهُ رُوحَهُ إلَى وَادِى السَّلَامِ .\r\nقُلْتُ لَهُ : وَ أَيْنَ وَادِى السَّلَامِ ؟\r\n\r\n\r\n","description":"","footnote":"\r\n( 1 ) ذيل آيه 73 ، از سوره 39 : الزّمر\r\n","page_name":" 232 ","page_number":232},
  {"content":"\r\n\r\nقَالَ : ظَهْرَ الْكُوفَةِ ، أَمَا إنِّى كَأَنِّى بِهِمْ حَلَقٌ حَلَقٌ قُعُودٌ يَتَحَدَّثُونَ . « 1 »\r\n« ميگويد : خدمت آن حضرت عرض كردم : برادر من در بغداد است ، و نگرانم كه در همانجا بميرد .\r\nفرمود : باك نداشته باش ، هر جا كه خواهد بميرد ؛ چون هيچ مؤمن در شرق زمين و يا در غرب زمين باقى نمىماند مگر آنكه خداوند روح او را در وادى السّلام با ارواح مؤمنين ديگر قرار ميدهد .\r\nعرض كردم : وادى السّلام كجاست ؟\r\nفرمود : در پشت كوفه ، و آگاه باش مثل اينكه من منظره اجتماع ارواح را مىبينم كه حلقه حلقه نشسته‌اند و با يكديگر گفتگو دارند . »\r\nو نيز در « كافى » با سند خود از عبادة ) عِبايَة ( أسدى از حَبَّة عُرَنى روايت مىكند كه ميگويد :\r\nمن با أميرالمؤمنين عليه السّلام به سوى ظَهْر كوفه ، از كوفه خارج شديم .\r\nحضرت در وادى السّلام توقّف كرد و گويا مثل اينكه با اقوامى تخاطب و گفتگو داشت ، من به متابعت از قيام او ايستادم تا خسته شدم ، و سپس نشستم به قدرى كه ملول شدم ، و پس از آن ايستادم به قدرى كه همانند مرتبه اوّل خسته شدم ، و سپس باز نشستم به قدرى كه ملول شدم .\r\nو سپس ايستادم و رِداى خود را جمع كردم ، و عرض كردم : اى\r\n\r\n\r\n","description":"","footnote":"\r\n( 1 ) « فروع كافى » طبع سنگى ، ج 1 ، ص 67\r\n","page_name":" 233 ","page_number":233},
  {"content":"\r\n\r\nأميرمؤمنان ! من از طول اين قيام بر شما شفقت آوردم ؛ آخر يك ساعتى استراحت نمائيد ، و سپس ردا را به روى زمين گستردم تا آن حضرت به روى آن بنشيند .\r\nحضرت فرمود : اى حبّه ! اين قيام و وقوف نبود مگر تكلّم با مؤمنى و يا مؤانست با او .\r\nعرض كردم : اى أميرمؤمنان ! آيا مردگان هم تكلّم و مؤانست دارند ؟\r\nفرمود : بلى ، اگر پرده از جلوى ديدگان تو برداشته شود ، آنها را مىبينى كه حلقه حلقه نشسته و با عمامه خود يا چيز دگرى پشت و ساقه‌هاى پاى خود را به هم بسته و بدين طريق نشسته و گفتگو دارند .\r\nعرض كردم : آيا آنها اجسامى هستند يا ارواحى ؟\r\nحضرت فرمود : بلكه ارواح هستند ، و هيچ مؤمن در زمينى از زمين‌هاى دنيا نمىميرد مگر آنكه به روح او گفته مىشود كه به وادى السّلام ملحق شود ؛ و وادى السّلام بقعه‌اى از بهشت عدن است . « 1 »\r\nاجتماع ارواح كفّار در بَرَهوت\r\nدر كتاب « المُحتَضَر » شيخ حسن بن سليمان كه از معاريف شاگردان شهيد اوّل است از فضل بن شاذان در كتاب « قائم » عليه السّلام از ابن طريف از ابن نباته در حديث طولانى روايت كرده است كه :\r\nأميرالمؤمنين عليه السّلام از كوفه خارج شد و همينطور ميرفت\r\n\r\n\r\n","description":"","footnote":"\r\n( 1 ) « فروع كافى » طبع سنگى ، ج 1 ، ص 66 و 67\r\n","page_name":" 234 ","page_number":234},
  {"content":"\r\n\r\nتا به غَريَّين « 1 » رسيد ؛ و از آنجا نيز گذشت ، و ما به دنبال او رفتيم تا به او رسيديم و ديديم كه به پشت به روى زمين دراز كشيده و جسد مباركش به زمين بود و هيچ زيراندازى نداشت .\r\nقنبر عرض كرد : اى أميرالمؤمنين ! اجازه ميدهى من لباسم را براى شما در روى زمين پهن كنم ؟\r\nفرمود : نه ، آيا اينجا مگر غير از خاك و تربت مؤمن ، يا مزاحمت با مؤمن در نشيمنگاه اوست ؟\r\nأصبغ ميگويد : اى أميرالمؤمنين ! خاك مؤمن را ميدانيم و مىشناسيم كه در اينجا بوده و يا آنكه بعداً خواهد بود ، ليكن معناى مزاحمت با مؤمن در نشيمنگاهش را نفهميديم .\r\nحضرت فرمود : اى فرزند نُباتَه ! اگر پرده از برابر چشم‌هاى شما كنار برود ، مىبينيد ارواح مؤمنين را در اين ظَهر ( در ظهر كوفه كه وادى السّلام است ) كه حلقه‌وار به گِرد خود نشسته و با يكدگر به سخن و گفت و شنيد مشغولند ؛ در اين ظهر روح هر مؤمن ، و در « وادى بَرَهوت » روح هر كافرى است . « 2 »\r\nمؤمنين كه در وادى السّلام هستند در التذاذ و مسرّت به سر مىبرند و از جام و كأس محبّت و ولايت سرمست ، و سرشار در عشق\r\n\r\n\r\n","description":"","footnote":"\r\n( 1 ) « غَريَّيْن » دو ستونى بود خارج كوفه در يك فرسنگى آن ، و مردمى كه از خارج به كوفه مىآمدند از آن بعنوان علامت استفاده ميكردند . و بدين جهت نجف را أرض الغَرىّ و يا أرض الغَريّين ميگويند ؛ يعنى دشتى كه پهلوى اين دو ستون واقع است .\r\n( 2 ) « بحار الانوار » ج 6 ، ص 242 و 243\r\n","page_name":" 235 ","page_number":235},
  {"content":"\r\n\r\nو بهجت و سرورند ، و لذا مرور زمان برزخى را تا قيام قيامت حسّ نمىكنند .\r\nولى كفّار كه دستشان از علم و معرفت كوتاه و جانشان از جام سرشار آب زلال ولايت سيراب نگشته است در خشكزار بَرَهوت يَمَن اجتماع دارند .\r\n ذرّه ذرّه كاندرين ارض و سماست * جنس خود را همچو كاه و كهرباست\r\nناريان مر ناريان را جاذبند * نوريان مر نوريان را طالبند « 1 » \r\nطىّ زمان اگر امر نسبى باشد اين مسأله را خوب مىرساند كه چقدر گذشت زمان براى اهل برهوت سخت و پر ماجرا و دراز و كوبنده است كه تو گوئى هر لحظه از آن سال‌هاست ؛ و براى اهل وادى السّلام كه وادى ايمن است ، چقدر راحت و زودگذر و لطيف ، تو گوئى كه سالى از آن در يك لحظه طىّ مىشود .\r\nآرى ، در مجالس انس و خلوت با محبوب ، گذشت زمان محسوس نيست ، و در آن مقام وحدت ، كه ارواح از زنگار كثرات و تعلّقات پاك شده و در مقام صفا و مودّت و مؤانست درهم و با هم آميخته شده و چون شير و شكر و شهد و انگبين درهم فرو رفته‌اند ، گذشت زمان - كه از آثار مادّه است - و ادراك طىّ تدريج آن در آنجا راه\r\n\r\n\r\n","description":"","footnote":"\r\n( 1 ) بيت اوّل از « مثنوى » طبع ميرخانى ، ج 6 ، ص 601 است ، و بيت دوّم در ج 2 ، ص 108 .\r\n","page_name":" 236 ","page_number":236},
  {"content":"\r\n\r\nندارد ؛ و شايد معناى طىّ زمان براى اولياى خدا نيز همين باشد .\r\nو به عكس در زندان‌هاى فراق و جدائى از محبوب و تعلّقات ، هر لحظه سالى ميگذرد و توغّل به كثرات و توهّم اين تعلّقات ، زمان را در قواى متخيّله طولانى نموده و هر ساعت آن را چون شب يلدا دراز ، و پيوسته شخص منتظر را چشم به راهِ طلوع سپيدهء صبح اميد و وصل و خلوت و انس ميدارد .\r\n من پير سال و ماه نيم يار بى وفاست * بر من چو عمر مىگذرد پير از آن شدم « 1 » \r\nالبتّه افرادى كه به مقام قُرب حضرت احديّت عزّ و جلّ رسيده و چشم بصيرت آنان باز شده باشد ، همانطور كه أموات به صورت‌هائى مجسّم ميشوند و زندگان را مىبينند ، آنها هم مىتوانند مردگان را ببينند و با آنها تكلّم كنند .\r\n\r\nملاقات بعضى ارواح با بعضى از اولاد خود\r\nمحمّد بن حسن صفّار در كتاب « بصائر » با إسناد متّصل خود روايت مىكند از حضرت أبا إبراهيم موسى بن جعفر عليه السّلام كه فرمود :\r\nمن با پدرم از مدينه براى سركشى به بعضى از أموالش خارج شديم ؛ چون در صحرا وارد شديم يك پيرمردى كه موهاى سر و صورت او سفيد بود بر پدرم روى آورد و بر او سلام كرد .\r\nپدرم پياده شد و به نزد او رفت و مىشنيدم كه به او مىگفت :\r\n\r\n\r\n","description":"","footnote":"\r\n( 1 ) از « ديوان حافظ شيرازى » طبع پژمان ، چاپخانهء بروخيم ( سنهء 1318 ) ص 150\r\n","page_name":" 237 ","page_number":237},
  {"content":"\r\n\r\nفدايت شوم ؛ و سپس نشستيم و آنها در مدّتى طولانى از هم پرسش‌هائى نمودند .\r\nو پس از آن ، آن پيرمرد برخاست و رفت و با پدرم وداع و خداحافظى نمود .\r\nپدرم ايستاد و پيوسته به پشت سر او نظاره مىنمود تا از نظر پنهان شد .\r\nمن عرض كردم : پدر جان ! اين پيرمرد كه بود كه من شنيدم كه چنان با او سخن مىگفتى كه با هيچ كس چنين سخن نگفته‌اى ؟\r\nفرمود : آن پدرم بود . « 1 »\r\nو نيز در همين كتاب « بصائر الدّرجات » با إسناد متّصل خود روايت مىكند از إبراهيم بن أبى البِلاد كه گفت : من به حضرت امام رضا عليه السّلام عرض كردم كه : عبد الكريم بن حسّان براى من نقل كرد از عُبَيدَة بن عبد الله بن بشير خَثعَمى از پدر شما كه او گفت :\r\nمن در رديف پدرم در وقتى كه سوار شده و عازم عُرَيض « 2 » بود نشسته بودم و به راه افتاده بوديم ، پيرمردى با محاسن و موى سر سپيد كه در حال راه رفتن بود به پدرم روى آورد ؛ پدرم پياده شد و پيشانى او را بوسيد .\r\n\r\n\r\n","description":"","footnote":"\r\n( 1 ) « بصائر الدّرجات » طبع سنگى ، ص 79 و 80 ، باب أنّ الأئمّة يَزورون المَوتَى\r\n( 2 ) « عُرَيض » بر وزن « زُبَير » يكى از نواحى و محالّ اطراف مدينهء منوّره است . ( تعليقه )\r\n","page_name":" 238 ","page_number":238},
  {"content":"\r\n\r\nإبراهيم ميگويد : و من چنين ميدانم كه دست او را بوسيده است .\r\nو سپس پيوسته به او مىگفت : فدايت شوم ، و آن پيرمرد به پدرم سفارش‌هائى مينمود .\r\nميگويد : و پدرم برخاست و شيخ به راه افتاد و آن‌قدر رفت كه از نظر پنهان شد و سپس پدرم سوار شد و ما به راه افتاديم .\r\nمن به پدرم گفتم : اين مرد كه بود كه با او چنين رفتار كردى كه با احدى غير از او رفتار ننموده‌اى ؟\r\nگفت : اى فرزندم ! اين مرد پدرم بود . « 1 »\r\n\r\nمؤمنين گنهكار در برزخ گوشمالى مىشوند\r\nخلاصه انسان بايد كارى كند كه در برزخ گرفتار نباشد ؛ و خداى ناكرده بواسطهء جحود و انكار اگر ايمان از او سلب گردد به وادى بَرهوت گرفتار ميگردد ؛ بلكه مؤمن بايد بواسطهء اعمال صالحه ، پيوسته طريق قرب را بپويد تا روحش پس از مرگ در وادى السّلام آرام و ايمن باشد ، و در روز قيامت با شفاعت محمّد و اهل بيتش عليهم السّلام به بهشت برين رفته و در آنجا مخلّد بماند . چون شفاعت در برزخ نيست ؛ و اگر مؤمن نيز كردارش ناپسند باشد در برزخ گوشمالى خواهد شد .\r\nدر « كافى » با سند متّصل خود از عَمرو بن يزيد روايت مىكند كه ميگويد :\r\nقُلْتُ لِأَبِى عَبْدِ اللهِ عَلَيْهِ السَّلَامُ : إنِّى سَمِعْتُكَ وَ أَنْتَ تَقُولُ :\r\n\r\n\r\n","description":"","footnote":"\r\n( 1 ) « بصائر الدّرجات » ص 77 ؛ و « بحار الانوار » ج 6 ، ص 248\r\n","page_name":" 239 ","page_number":239},
  {"content":"\r\n\r\nكُلُّ شِيعَتِنَا فِى الْجَنَّةِ عَلَى مَا كَانَ فِيهِمْ .\r\nقَالَ : صَدَّقْتُكَ ، كُلُّهُمْ وَ اللهِ فِى الْجَنَّةِ .\r\nقَالَ : قُلْتُ : جُعِلْتُ فِدَاكَ ، إنَّ الذُّنُوبَ كَثِيرَةٌ كِبَارٌ .\r\nفَقَالَ : أَمَّا فِى الْقِيَامَةِ فَكُلُّكُمْ فِى الْجَنَّةِ بِشَفَاعَةِ النَّبِىِّ الْمُطَاعِ أَوْ وَصِىِّ النَّبِىِّ ، وَ لَكِنِّى وَ اللهِ أَتَخَوَّفُ عَلَيْكُمْ فِى الْبَرْزَخِ .\r\nقُلْتُ : وَ مَا الْبَرْزَخُ ؟\r\nقَالَ : الْقَبْرُ مُنْذُ حِينَ مَوْتِهِ إلَى يَوْمِ الْقِيَمَةِ . « 1 »\r\n« عَمرو بن يزيد ميگويد : به حضرت امام جعفر صادق عليه السّلام عرض كردم : من شنيدم كه شما مىگفتيد : تمام شيعيان ما با هر كردارى كه دارند در بهشت هستند .\r\nحضرت فرمود : اين قول تو را تصديق ميكنم ، سوگند به خدا كه همه در بهشتند .\r\nعرض كردم : فدايت شوم ! گناهان ، بسيار و بزرگ است .\r\nحضرت فرمود : امّا در قيامت پس همهء شما در بهشتيد بواسطهء شفاعت پيامبرِ مُطاع يا به شفاعت وصىّ آن پيامبر ؛ و ليكن من از برزخ شما نگرانم و در هراس مىباشم .\r\nعرض كردم : برزخ چيست ؟\r\nفرمود : برزخ عبارت است از عالم قبر از وقتى كه انسان مىميرد تا زمانى كه قيامت بر پا مىشود . »\r\n يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ \r\n\r\n\r\n","description":"","footnote":"\r\n( 1 ) « فروع كافى » طبع سنگى ، ج 1 ، ص 66\r\n","page_name":" 240 ","page_number":240},
  {"content":"\r\n\r\n سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً  . « 1 »\r\n« روزى ميرسد كه هر نفس آنچه را كه از اعمال خير انجام داده حاضر خواهد يافت ، و آنچه را كه از اعمال زشت انجام داده دوست دارد كه بين آنها و بين او فاصلهء دورى باشد . »\r\nانسان كه از دنيا ميرود ، پروندهء عملش بسته مىشود ، مگر افرادى كه بعد از خود بواسطهء صدقهء جاريه مانند وقفِ امور خيريّه و اثرِ علمى و دينى كه مردم از آن بهره‌مند شوند و فرزند صالح كه باقيات صالحات او باشد از خود يادگارى بگذارند .\r\nنفسِ موجوديّت انسان كه نتيجهء مجموع اعمال صالحه يا قبيحهء اوست ، با انسان باقى است و انسان با يار و قرين شدن با او يا خرسند است يا معذَّب ؛ اگر نفسِ موجوديّت خوب باشد پيوسته انسان از او التذاذ مىبرد ، و اگر از ياد خدا إعراض كند خداوند موجوديّت او را به صورت شيطانى بر او مىگمارد تا يار و قرين او باشد .\r\n\r\nتجسّم اعمال قبيحه به صورت شيطان در برزخ\r\nدر « كافى » با سند متّصل خود ضمن روايتى دربارهء برزخ و سؤال دو فرشتهء منكر و نكير ، از بشير دَهّان از حضرت صادق عليه السّلام روايت مىكند كه : چون مؤمن از سؤال آنها راجع به توحيد پاسخ ميگويد ، آنها در مقام پرسشِ از رسول خدا ، سؤال مىكنند :\r\nمَا تَقُولُ فِى هَذَا الرَّجُلِ الَّذِى خَرَجَ بَيْنَ ظَهْرَانَيْكُمْ ؟\r\nفَيَقُولُ : أَ عَنْ مُحَمَّدٍ رَسُولِ اللهِ صَلَّى اللهُ عَلَيْهِ وَ ءَالِهِ تَسْأَلَانِى ؟\r\n\r\n\r\n","description":"","footnote":"\r\n( 1 ) صدر آيه 30 ، از سورهء 3 : ءَال عمران\r\n","page_name":" 241 ","page_number":241},
  {"content":"\r\n\r\nفَيَقُولَانِ لَهُ : تَشْهَدُ أَنَّهُ رَسُولُ اللهِ ؟\r\nفَيَقُولُ : أَشْهَدُ أَنَّهُ رَسُولُ اللهِ .\r\nفَيَقُولَانِ لَهُ : نَمْ نَوْمَةً لَا حُلُمَ فِيهَا ، وَ يُفْسَحُ لَهُ فِى قَبْرِهِ تِسْعَةُ أَذْرُعٍ وَ يُفْتَحُ لَهُ بَابٌ إلَى الْجَنَّةِ وَ يَرَى مَقْعَدَهُ فِيهَا .\r\nوَ إذَا كَانَ الرَّجُلُ كَافِراً دَخَلَا عَلَيْهِ وَ أُقِيمَ الشَّيْطَانُ بَيْنَ يَدَيْهِ ، عَيْنَاهُ مِنْ نُحَاسٍ ؛ فَيَقُولَانِ لَهُ : مَنْ رَبُّكَ ؟ وَ مَا دِينُكَ ؟ وَ مَا تَقُولُ فِى هَذَا الرَّجُلِ الَّذِى قَدْ خَرَجَ مِنْ بَيْنِ ظَهْرَانَيْكُمْ ؟\r\nفَيَقُولُ : لَا أَدْرِى ؛ فَيُخَلِّيَانِ بَيْنَهُ وَ بَيْنَ الشَّيْطَانِ ، فَيُسَلِّطُ عَلَيْهِ فِى قَبْرِهِ تِسْعَةً وَ تِسْعِينَ تِنِّينًا ؛ لَوْ أَنَّ تِنِّينًا وَاحِداً مِنْهَا نَفَخَ فِى الأَرْضِ مَا أَنْبَتَتْ شَجَرًا أَبَدًا ؛ وَ يُفْتَحُ لَهُ بَابٌ إلَى النَّارِ وَ يَرَى مَقْعَدَهُ فِيهَا . « 1 »\r\n« چه ميگوئى دربارهء اين مردى كه از ميان شما برخاست ؟\r\nمؤمن ميگويد : آيا از محمّد رسول خدا صلّى الله عليه و آله از من پرسش مىكنيد ؟\r\nآن دو فرشته ميگويند : آيا تو گواهى ميدهى كه او رسول خدا بوده است ؟\r\nمؤمن ميگويد : گواهى مىدهم كه او رسول از جانب خدا بوده است .\r\nآن دو فرشته ميگويند : بخواب ، خواب خوش و راحت ، خوابى كه در آن اضطراب فكرى و رؤياى خسته كننده نباشد ؛ و قبر او\r\n\r\n\r\n","description":"","footnote":"\r\n( 1 ) « فروع كافى » طبع سنگى ، ج اوّل ، ص 64\r\n","page_name":" 242 ","page_number":242},
  {"content":"\r\n\r\nرا به قدر نُه ذراع مىگشايند ، و دَرى از آن قبر به بهشت باز مىكنند بطورى كه محلّ و منزل خود را در بهشت مىبيند .\r\nو امّا اگر آن شخص متوفّى كافر بوده باشد ، آن دو فرشته بر او وارد ميشوند و شيطان در مقابل او قيام دارد ، چشم‌هاى شيطان مانند مِسّ مىباشد .\r\nآن دو فرشته ميگويند : پروردگارت كيست ؟ دينت چيست ؟ و دربارهء اين مردى كه در بين شما ظهور نموده عقيده‌ات چيست ؟\r\nكافر ميگويد : نميدانم ؛ در اين حال بين او و بين آن شيطان را يَله و رِها مىكنند پس شيطان در قبر او نود و نه مار گزنده بر او مسلّط مىنمايد ؛ از آن مارهائى كه اگر يكى از آنها به روى زمين بِدَمَد ديگر ابداً درختى روئيده نخواهد شد ؛ و درى از قبرش بسوى جهنّم گشوده مىشود بطورى كه محلّ و مأواى خود را در آتش مىبيند . »\r\n   * وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ * وَ إِنَّهُمْ لَيَصُدُّونَهُمْ عَنِ السَّبِيلِ وَ يَحْسَبُونَ أَنَّهُمْ مُهْتَدُونَ * حَتَّى إِذا جاءَنا قالَ يا لَيْتَ بَيْنِي وَ بَيْنَكَ بُعْدَ الْمَشْرِقَيْنِ فَبِئْسَ الْقَرِينُ *    . « 1 »\r\n« و كسى كه از ياد خداوند رحمن إعراض كند ، ما مىگماريم بر او شيطانى را كه پيوسته با او قرين و ملازم است ؛ و آن شياطين پيوسته آنان را از راه خدا باز ميدارند و آنان چنين گمان مىكنند كه راه يافتگانند . تا زمانى كه بر ما وارد شود ميگويد : اى كاش فاصلهء بين\r\n\r\n\r\n","description":"","footnote":"\r\n( 1 ) آيات 36 تا 38 ، از سورهء 43 : الزّخرف\r\n","page_name":" 243 ","page_number":243},
  {"content":"\r\n\r\nمن و تو كه شيطان قرين من هستى ، به اندازهء فاصلهء مغرب از مشرق بود ، پس چه بد قرينى هستى » .\r\n\r\nملازم بودن نفس امّاره به صورت شيطان با انسان\r\nاين شيطان ، در حقيقت ظهور و بروز نفس امّاره و موجوديّت اوست كه در دنيا بواسطهء پرده‌ها و حجاب‌ها ديده نمىشد و اينك كه در برزخ حُجُب كنار رفته است مشاهده مىشود و انسان آرزوى دورى از او را مىكند . و اگر مؤمن باشد و عملش زيبا باشد ، آن قرين و ملازم به صورت انسان نيكو و خوش بو و خوش لباس در برابر انسان جلوه مىكند . « 1 »\r\n  قَدْ أَفْلَحَ مَنْ زَكَّاها * وَ قَدْ خابَ مَنْ دَسَّاها   . « 2 »\r\n« فلاح و رستگارى از آنِ كسى است كه نفس خود را رشد و نموّ دهد ، و خَيبت و پشيمانى از آن كسى است كه با نفس خود دسيسه و خدعه بازى كند . »\r\nاز اوّل « نهج البلاغة » تا به آخر ، أمير المؤمنين عليه السّلام انسان را راجع به مرگ و عواقب آن هشدار ميدهد و راجع به توحيد و معاد و تقوى توصيه مىكند .\r\nخداوند به انسان دو رسول عنايت فرموده : يكى عقل كه رسول باطن است و هميشه با انسان است ، و ديگر رسول ظاهر كه پيامبر\r\n\r\n\r\n","description":"","footnote":"\r\n( 1 ) شيطان مانند مَلك موجودى مستقلّ از بشر و غير بشر است ؛ و مراد ما از اين كلام ، نفى شيطان و تأويل آن به نفس امّاره نيست ؛ بلكه مراد اين است كه نفس امّاره موجب اطاعت انسان از شيطان و پذيرفتن تسويلات اوست .\r\n( 2 ) آيه 9 و 10 ، از سورهء 91 : الشّمس\r\n","page_name":" 244 ","page_number":244},
  {"content":"\r\n\r\nاوست و انسان را به دعوت رسول باطن وا ميدارد و ترغيب مىنمايد .\r\nبنابراين ، اگر انسان راه حقّ را طىّ ننمود و سرپوش روى رسول باطن گذارد و رسول ظاهر را هم ردّ كرد ، تقصير خود اوست .\r\n ذلِكَ بِما قَدَّمَتْ أَيْدِيكُمْ وَ أَنَّ اللَّهَ لَيْسَ بِظَلَّامٍ لِلْعَبِيدِ .  « 1 »\r\n« اين نتائج عمل ، همان است كه دست‌هاى شما پيش فرستاده است ، و خداوند نسبت به بندگان خود ستم نمىكند . »\r\nانسان ميگويد : بار پروردگارا چرا جزاى مرا اين چنين مقرَّر داشتى ؟\r\nدر پاسخ ميگويد : اين اعمال خود شماست كه قبلًا فرستاده‌ايد و در دستگاه منظّم و دقيق ما ثبت و ضبط شده ؛ اين واكنش و عكس العمل خود شماست ، نفسِ عمل شماست كه در اين عالم بدين صورت در آمده است ، نه آنكه من ظلم نمودم و شما را به عقوبتى بيش از عمل شما مبتلا ساختم ؛ نفسِ عمل شما در دنيا خراب بود حالا آن خرابى ظهور كرده ؛ و اعمال صالحهء مؤمن در دنيا خوب بود حالا آن خوبى ظهور نموده است .\r\nوقتى چيزى بسيار كوچك است انسان با اين چشم‌هاى عادى نمىتواند آن را ببيند ؛ ميكرب را با چشم غير مسلّح به سلاح ميكروسكوپ نمىتوان ديد ، ولى وقتى كه در زير ذرّه بين‌هاى قوى آن را يك هزار برابر يا بيشتر بزرگ مىنمايند قابل رؤيت مىشود .\r\n\r\nصورت اعمال مؤمن كه در قبر مجسّم مىشوند\r\nدر اين عالم مادّه و طبع ، اعمال انسان از نقطه نظر صحّت و\r\n\r\n\r\n","description":"","footnote":"\r\n( 1 ) آيه 182 ، از سورهء 3 : ءَال عمران ؛ و آيه 51 ، از سورهء 8 : الانفال\r\n","page_name":" 245 ","page_number":245},
  {"content":"\r\n\r\nفساد ، ريا و خودنمائى و خودآرائى و شخصيّت طلبى و حبّ نفس ، يا براى تقرّب به خدا و وصول به مقام لقاء و رضوان مختفى است .\r\nاين جهات در شكم اعمال و در بطون اعمال است و مختفى است . ظاهر عمل بروز و ظهور دارد ولى جان و روح آن پنهان است ؛ چون لطيف و دقيق و ريز و ذرّه بينى است كه از افكار عامّه دور مىباشد . در آن عالم ، باطن جلوه مىكند ، هزار برابر مىشود ، آن وقت انسان از اعمال بدش ميخواهد فرار كند و از آن مُشمئزّ ميگردد ، و از اعمال خوبش مسرور مىشود ، آن‌قدر مسرور و خوشحال ميگردد كه خودش تعجّب مىكند .\r\nاصولًا گمان نمىكند كه صورت حقيقيّهء اعمال حسنهء او اين‌قدر دلربا باشد ، از اعمال خود كه به صورت‌هاى ملكوتى زيبا ظهور نموده‌اند سؤال مىكند : تو كيستى ؟\r\nدر پاسخ ميگويد : من نمازى هستم كه خوانده‌اى ، من زكاتى هستم كه ادا كرده‌اى ، من حجّى هستم كه بجا آورده‌اى ، من صدقه‌اى هستم كه در خفا براى رضاى خدا به فقير داده‌اى ، من آن اعانتى هستم كه از زير دست نموده‌اى ، من آن ادبى هستم كه نسبت به بزرگان انجام داده‌اى ، من آن مقام عبوديّتى هستم كه براى خداوند نموده‌اى .\r\n\r\nتجسّم ولايت به نيكوترين صورت در عالم قبر\r\nدر كتاب « محاسن » برقى با سند خود از أبو بصير نقل مىكند از يكى از صادقين عليهما السّلام كه : چون بندهء مؤمن بميرد در قبر او با\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nاو شش صورت داخل ميشوند كه يكى از آنها از همه سيمايش نيكوتر و هيئتش جميل‌تر و بويش پاكيزه‌تر و صورتش نظيف‌تر مىباشد .\r\nيكى از آن صورت‌ها در طرف راست او مىايستد ، و ديگرى در طرف چپ ، و ديگرى در مقابل او ، و ديگرى پشت سر او ، و ديگرى در نزد پاى او ، و آن صورتى كه از همه نيكوتر است در بالاى سر او مىايستد .\r\nدر اين حال اگر از جانب راست مانعى براى او رسد آن صورتى كه در طرف راست است آن مانع را دفع مىكند ؛ و همينطور در هر يك از جهات ششگانه اگر مانعى برسد آن صورتى كه در آن جهت است دفع مىنمايد .\r\nآن صورتى كه از همه نيكوتر است به آن صورت‌هاى ديگر ميگويد : كيستيد شما ؟ خدا شما را جزاى خير دهد از من .\r\nآن صورتى كه در طرف راست است در پاسخ ميگويد : من نماز هستم ، و صورتى كه در طرف چپ است ميگويد : من زكات هستم ، و صورتى كه در مقابل و روبروى اوست ميگويد : من روزه هستم ، و صورتى كه در پشت سر اوست ميگويد : من حجّ و عمره هستم ، و صورتى كه در نزد دو پاى اوست ميگويد : من بِرّ و نيكوئى هستم كه از طرف تو به برادرانت رسيده است .\r\nو سپس اين صورت‌ها به آن صورت نيكوتر ميگويند : تو كيستى ؟ تو كه از همهء ما صورتت زيباتر ، و بويت پاكيزه‌تر ، و هيئت و شكلت جالب‌تر است .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nدر پاسخ آنها ميگويد : من ولايت آل محمّد صلواتُ الله عليهم أجمَعين هستم . « 1 »\r\nخدا كند كه پيوسته انسان در تحت ولايت محمّد و آل محمّد باشد كه هر چه هست در اين ولايت است ، ريسمان متّصل بين انسان و خداست ، اگر يك سر اين ريسمان به دست انسان باشد ، آنها انسان را از حضيض ناسوت و أسفل سافلين به اوج لاهوت ميرسانند ، و گرنه انسان در چاه طبع و نفس امّاره گرفتار ، و شياطين انسان را به ظلمات و بدبختى مىكشانند و به هزاران گرفتارى كه هر كدام از ديگرى خراب‌تر و بدتر است ميرسانند .\r\nدر روايت وارد است كه اسلام بر پنج پايه بنا شده است : نماز و روزه و زكات و حجّ و ولايت ؛ وَ لَمْ يُنَادَ بِشَىْءٍ كَمَا نُودِىَ بِالْوَلَايَةِ ، « 2 » و هيچ چيز مانند ولايت داراى اهمّيّت نيست و براى ترغيب و تحريص به آن اعلام و اعلان نشده است .\r\nولايت جان و روح اعمال است ، اگر ولايت باشد اعمال مقبول و گرنه مردود است ، چون : عملِ بدون ولايت چون جسد مرده ، كالبدى بى جان بيش نيست ، نماز و روزه و جهاد و زكات و حجّ و صدقات و امر به معروف و نهى از منكر با ولايت زنده ، و بدون آن مرده و متعفّن است .\r\n\r\nمخالفت با ولايت أمير المؤمنين عليه السّلام\r\nمردم كوفه ، كه أمير المؤمنين عليه السّلام در خطبه‌هاى خود از\r\n\r\n\r\n","description":"","footnote":"\r\n( 1 ) « محاسن » برقى ، ج 1 ، ص 288\r\n( 2 ) همان مصدر ، ص 286 ؛ و « اصول كافى » ج 2 ، ص 18\r\n","page_name":" 248 ","page_number":248},
  {"content":"\r\n\r\nدست آنان مىنالند ، و خوارج نهروان ، همه داراى اعمال به ظاهر چشمگير و زاهدانه و صالحه‌اى بوده‌اند ، اهل تعبّد و تهجّد بودند ، بعضى از آنان حافظ قرآن بودند و قرآن حمايل نموده و بدان تمسّك مىجستند ؛ امّا امام خود را نمىشناختند و در مقابل او به نبرد و قيام عليه او برخاستند . عمل به صورت صالح است ولى در باطن طالح و خراب و آلوده و مردهء عَفِن .\r\nخوارج به اتّهام كفر با أمير المؤمنين عليه السّلام جنگ ميكردند و او را به جرم كفر ميخواستند بكشند . اينها افرادى هستند كه ايمان از ظاهر آنان به قلب آنها رسوخ پيدا نكرده و اين اعمال صالحه بر روانشان اثرى نداشته و روحشان را زنده و بيدار ننموده است ، اينان افرادى هستند كه ربط پيدا نكرده‌اند و با عالَم معنى جدا و متمايز زيست مىكنند .\r\nاينان افرادى هستند كه آن حضرت دربارهء شان ميفرمايد : خدايا مرا از دست آنان راحت كن ، آنان را نيز از دست من راحت كن ؛ من از آنها خسته شده‌ام و آنها از من خسته شده‌اند ؛ وَ سَئِمْتُهُمْ وَ سَئِمُونِى .\r\nپس از آنكه از دست آنها بواسطهء مخالفتشان ناله مىكند ، در خطبه ميفرمايد :\r\nوَ إنِّى وَ اللهِ لَاظُنُّ أَنَّ هَؤُلَاءِ الْقَوْمَ سَيُدَالُونَ مِنْكُمْ بِاجْتِمَاعِهِمْ عَلَى بَاطِلِهِمْ وَ تَفَرُّقِكُمْ عَنْ حَقِّكُمْ ، وَ بِمَعْصِيَتِكُمْ إمَامَكُمْ فِى الْحَقِّ وَ طَاعَتِهِمْ إمَامَهُمْ فِى الْبَاطِلِ ، وَ بِأَدَائِهِمُ الْأَمَانَةَ إلَى صَاحِبِهِمْ وَ خِيَانَتِكُمْ ، وَ بِصَلَاحِهِمْ فِى بِلَادِهِمْ وَ فَسَادِكُمْ .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nفَلَوِ ائْتَمَنْتُ أَحَدَكُمْ عَلَى قَعْبٍ لَخَشِيتُ أَنْ يَذْهَبَ بِعَلَاقَتِهِ .\r\nاللَهُمَّ إنِّى قَدْ مَلِلْتُهُمْ وَ مَلُّونِى ، وَ سَئِمْتُهُمْ وَ سَئِمُونِى ، فَأَبْدِلْنِى بِهِمْ خَيْراً مِنْهُمْ وَ أَبْدِلْهُمْ بِى شَرًّا مِنِّى . اللَهُمَّ مُثْ قُلُوبَهُمْ كَمَا يُمَاثُ الْمِلْحُ فِى الْمَآءِ . « 1 »\r\n« و سوگند به خداوند كه من چنين گمان ميكنم كه اين گروه طرفداران معاويه دولت و حكومت را به جاى شما در دست گيرند ، چون آنان با يكديگر در باطلشان اجتماع و اتّحاد دارند و شما از حقّتان در تفرّق و تشتّت هستيد ، و آنان از امامشان در باطل اطاعت دارند و شما از امامتان در حقّ مخالفت داريد ، و آنان نسبت به صاحب امور و رئيسشان كه معاويه است اداء امانت مىكنند و شما به صاحبتان خيانت مىورزيد ، و آنان در شهرهاى خودشان به صلاح و آبادى و آبادانى اقدام مىكنند و شما در شهرهاى خودتان به فساد و خرابى دست مىآزيد .\r\nپس اگر من يكى از شما را بر قدحى بزرگ كه در ركاب و ريسمانى بسته و محفوظ است مورد امانت خود قرار دهم ، هر آينه بيم آن دارم كه قدح و ريسمانش را در آورده و ببرد .\r\nبار پروردگارا ! من از ايشان ملول شدم و ايشان از من ملول شدند ، و من از ايشان خسته شدم و ايشان از من خسته شدند ، خدايا ! به جاى آنان براى من بهتر از آنان را روزى فرما ، و به جاى من بر آنان بدتر از مرا مقدّر كن . خداوندا ! دل‌هاى آنان را مانند پارهء نمكى كه در آب\r\n\r\n\r\n","description":"","footnote":"\r\n( 1 ) خطبهء 25 از « نهج البلاغة » طبع عبده - مصر ، ج 1 ، ص 65\r\n","page_name":" 250 ","page_number":250},
  {"content":"\r\n\r\nذوب ميگردد ذوب فرما . »\r\nكراراً و مراراً از شهادت خود به دست شقىترين امّت خبر ميداد و انتظار آن روز را مىكشيد .\r\n\r\nإخبار أمير المؤمنين عليه السّلام از شهادت خود\r\nدر « خرائج و جرائح » راوندى است كه در روايات متواتره وارد است كه آن حضرت إخبار از شهادت خود ميداد و اينكه از دنيا با شهادت ارتحال مىيابد .\r\nو ميفرمود : وَ اللهِ لَيَخْضِبُهَا مِنْ فَوْقِهَا ، يُؤمِى إلَى شَيْبَتِهِ . « سوگند به پروردگار كه اينها را از بالايش به خون خضاب مىكند ، و اشاره به محاسن سپيد خود مينمود . »\r\nو پس از آن ميفرمود : مَا يَحْبِسُ أَشْقَاهَا أَنْ يَخْضِبَهَا بِدَمٍ ! « چه چيز شقىترين امّت را بازداشته است كه اين محاسن را به خون خضاب كند ! »\r\nو ميفرمود : أَتَاكُمْ شَهْرُ رَمَضَانَ وَ فِيهِ تَدُورُ رَحَى السُّلْطَانِ « 1 » ، أَلَا وَ إنَّكُمْ حَاجُّوا الْعَامَ صَفًّا وَاحِداً ، وَ ءَايَةُ ذَلِكَ أَنِّى لَسْتُ فِيكُمْ .\r\n« ماه رمضان در رسيد و در اين ماه آسياى حكومت دور مىزند و منقضى ميگردد ، آگاه باشيد كه در امسال همهء شما در صفّ واحدى حجّ مىكنيد و علامت آن اين است كه من در ميان شما نيستم » .\r\nوَ كَانَ يَفْطُرُ فِى هَذَا الشَّهْرِ لَيْلَةً عِنْدَ الْحَسَنِ وَ لَيْلَةً عِنْدَ الْحُسَيْنِ وَ لَيْلَةً عِنْدَ عَبْدِ اللهِ بْنِ جَعْفَرٍ زَوْجِ زَيْنَبِ بِنْتِهِ لِاجْلِهَا ، لَا يَزِيدُ عَلَى\r\n\r\n\r\n","description":"","footnote":"\r\n( 1 ) مجلسى رضوان الله عليه احتمال داده است كه در نسخهء اصل شيطان بوده و در استنساخ تحريف شده است .\r\n","page_name":" 251 ","page_number":251},
  {"content":"\r\n\r\nثَلَاثِ لُقَمٍ ، فَقِيلَ لَهُ فِى ذَلِكَ ، فَقَالَ : يَأْتِينِى أمْرُ اللهِ وَ أَنَا خَمِيصٌ ، إنَّمَا هِىَ لَيْلَةٌ أَوْ لَيْلَتَانِ ، فَأُصِيبَ مِنَ اللَيْلِ . « 1 »\r\n« و در اين ماه رمضان يك شب در نزد امام حسن و يك شب در نزد امام حسين و يك شب در نزد عبد الله بن جعفر ، شوهر دخترش زينب ، به جهت دخترش افطار مينمود ، و زياده از سه لقمه بر نمىداشت .\r\nچون علّتش را پرسش نمودند فرمود : امر خدا ميرسد و من بايد گرسنه باشم ، يكى دو شب ديگر بيشتر نمانده است . و در سياهى شب ضربت خورد ؛ همان شبى كه وعده داده بود » .\r\n\r\nأمير المؤمنين عليه السّلام انتظار شهادت خود را مىكشيد\r\nو در « مناقب » ابن شهرآشوب گويد :\r\nرُوىَ أنَّهُ جَرَحَ عَمْرُو بْنُ عَبْدِوُدٍ رَأْسَ عَلىٍّ عَلَيْهِ السَّلامُ يَوْمَ الْخَنْدَقِ ، فَجاءَ إلَى رَسولِ اللهِ صَلَّى اللهُ عَلَيْهِ وَ ءَالِهِ فَشَدَّهُ وَ نَفَثَ فِيهِ فَبَرَأَ وَ قالَ : أَيْنَ أَكُونُ إذَا خُضِبَتْ هَذِهِ مِنْ هَذِهِ ! « 2 »\r\n« روايت شده است كه عمرو بن عبدوُد در جنگ أحزاب جراحتى بر سر أمير المؤمنين عليه السّلام وارد ساخته بود ، آن حضرت نزد رسول خدا صلّى الله عليه و آله و سلّم آمد و رسول خدا زخم را بست و در آن دميد و صحّت يافت و فرمود : كجا هستم من آن روزى كه اين محاسن از خون اين سر خضاب شود ! »\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، ج 9 ، ص 648 ، باب إخبار الرّسولِ صلّى الله عليه و ءَاله بشهادتِه و إخباره صلواتُ اللهِ عليه بشهادةِ نفسِه\r\n( 2 ) همان مصدر ، ص 647\r\n","page_name":" 252 ","page_number":252},
  {"content":"\r\n\r\nو در « تذكرة الخواصّ » گويد : أحمد بن حنبل در « فضائل » گويد : رسول خدا فرمود :\r\nيَا عَلِىُّ ! أ تَدْرِى مَنْ أَشْقَى الْأَوَّلِينَ وَ الْأَخِرِينَ ؟ قُلْتُ : اللهُ وَ رَسُولُهُ أَعْلَمُ .\r\nقَالَ : مَنْ يَخْضِبُ هَذِهِ مِنْ هَذِهِ ؛ يَعْنِى لِحْيَتَهُ مِنْ هَامَتِهِ . « 1 »\r\n« اى علىّ ! آيا ميدانى شقىترين اوّلين و آخرين كيست ؟\r\nگفتم : خدا و رسول داناترند .\r\nفرمود : كسى كه اين را از اين خضاب كند ؛ يعنى محاسنش را از خون سرش » .\r\nقالَ الزُّهْرىُّ : كانَ أميرُ الْمُؤْمِنينَ عَلَيْهِ السَّلامُ يَسْتَبْطِئُ الْقاتِلَ ، فَيَقولُ : مَتَى يُبْعَثُ أَشْقَاهَا ! « 2 »\r\n« زُهْرىّ مىگفت : حال أمير المؤمنين عليه السّلام چنين بود كه قيام قاتل خود را براى شهادت كُند و بَطىء مىيافت و ميفرمود : چه موقع شقىترين امّت قيام مىكند براى شهادت من ! »\r\nو جماعتى از وافدين خوارج از اهل بصره به كوفه وارد شدند ، و در ميان آنان مردى بود به نام جُعد بن نَعْجَة ، و رو به أمير المؤمنين كرده و گفت : يا علىُّ ! اتَّقِ اللهَ فَإنَّكَ مَيِّتٌ . « اى علىّ ! تقواى خدا پيشه دار ، تو خواهى مُرد » .\r\n\r\n\r\n","description":"","footnote":"\r\n( 1 ) « تذكره » سبط ابن جوزى ، طبع سنگى ، ص 100 ؛ و « بحار الانوار » ج 42 ، ص 195\r\n( 2 ) « تذكرة الخواصّ » ص 100 ؛ و « بحار الانوار » ج 42 ، ص 195\r\n","page_name":" 253 ","page_number":253},
  {"content":"\r\n\r\nحضرت فرمود :\r\nبَلْ أَنَا مَقْتُولٌ بِضَرْبَةٍ عَلَى هَذَا فَتُخْضَبُ هَذِهِ [ مِنْ هَذِهِ 
  ] يَعْنِى لِحْيَتَهُ مِنْ رَأْسِهِ ، عَهْدٌ مَعْهُودٌ وَ قَضَاءٌ مَقْضِىٌّ ، وَ قَدْ خَابَ مَنِ افْتَرَى . « 1 »\r\n« بلكه من كشته ميشوم به علّت ضربتى كه به اينجا ( يعنى به سر ) مىخورد و لِحيهء من از خون آن خضاب ميگردد ، عهدِ معهود و قضاء حتمى پروردگار است ، و خيبت و پشيمانى از آنِ كسى است كه افترا بندد . »\r\nو از فُضالة بن أبى فُضالهء أنصارى روايت است ( أبو فضاله پدر فضاله از اهل بَدر بود و در ركاب أمير المؤمنين عليه السّلام در صفّين شهيد شد . ) كه : أمير المؤمنين عليه السّلام در كوفه مريض شد ، و من با پدرم به عيادت آن حضرت رفتيم .\r\nپدرم به آن حضرت گفت : علّت توقّف شما در كوفه در بين أعراب جهينه چيست ؟\r\nبسوى مدينه رهسپار شو ؛ اگر اجلت در رسد ، اصحاب تو متصدّى و مباشر تكفين و تغسيل تو ميگردند و بر تو نماز ميخوانند .\r\nحضرت فرمود : رسول خدا صلّى الله عليه و آله و سلّم با من عهد و ميثاق بسته كه از دنيا نروم مگر آنكه اينجا از خون اينجا خضاب\r\n\r\n\r\n","description":"","footnote":"\r\n( 1 ) « تذكرة الخواصّ » ص 100 ؛ و « إرشاد » مفيد ، طبع سنگى ، ص 177 ؛ و « بحار الانوار » ج 42 ، ص 195\r\n","page_name":" 254 ","page_number":254},
  {"content":"\r\n\r\nگردد ؛ يعنى محاسنش از خون سرش . « 1 »\r\nابن سعد در « طبقات » از أبو الطُّفَيل آورده است كه : علىّ عليه السّلام مردم را براى بيعت فرا خواند ، از جملهء استقبال كنندگان ابن ملجم مرادى عبد الرّحمن بود .\r\nأمير المؤمنين دو بار او را ردّ نمود و سپس آمد .\r\nحضرت فرمود :\r\nمَا يَحْبِسُ أَشْقَاهَا ! لَتُخْضَبَنَّ أَوْ لَتُصْبَغَنَّ هَذِهِ مِنْ هَذَا ، يَعْنِى لِحْيَتَهُ مِنْ رَأْسِهِ ، ثُمَّ تَمَثَّلَ بِهَذَيْنِ الْبَيْتَيْنِ :\r\n اشْدُدْ حَيَازِيمَكَ لِلْمَوْتِ * فَإنَّ الْمَوْتَ ءَاتِيكَا\r\nوَ لَا تَجْزَعْ مِنَ الْقَتْلِ * إذَا حَلَّ بِوَادِيكَا « 2 » \r\n« چه چيز مانع شقىترين امّت شده است ! قسم به خداوند كه اين از اين خضاب خواهد شد يا رنگ خواهد شد ؛ يعنى محاسنش از سرش ، و سپس بدين دو بيت تمثّل نمود .\r\nكمربندهاى خود را براى مرگ محكم كن ، در آن وقتى كه مرگ در آستانهء خانهء تو فرود آيد .\r\nو از كشته شدن مَهراس و جزع منما ، در آن زمانى كه در وادى تو حلول كند و وارد شود » .\r\n\r\n\r\n","description":"","footnote":"\r\n( 1 ) « تذكرة الخواصّ » ص 100 ؛ و « بحار الانوار » ج 42 ، ص 195 و 196\r\n( 2 ) « طبقات » ابن سعد ، طبع بيروت - دار صادر ، ج 3 ، ص 33 و مؤلّف گويد : اصل اين اشعار از احَيْحَة بن جُلاح است كه پسر خود را تحريض ميكرده است و أمير المؤمنين عليه السّلام بدان تمثّل جسته‌اند . ( « مجمع الأمثال » ميدانى ، ج 1 ، ص 366 و 367 )\r\n","page_name":" 255 ","page_number":255},
  {"content":"\r\n\r\nو نيز در « طبقات » از محمّد بن عبيدة آورده است كه :\r\nقَالَ عَلِىٌّ : مَا يَحْبِسُ أَشْقَاكُمْ أَنْ يَجِىءَ فَيَقْتُلَنِى ! اللَهُمَّ قَدْ سَئِمْتُهُمْ وَ سَئِمُونِى ، فَأَرِحْهُمْ مِنِّى وَ أَرِحْنِى مِنْهُمْ . « 1 »\r\n« أمير المؤمنين عليه السّلام فرمود : علّت تأخير شقىترين امّت چيست كه بيايد و مرا بكشد ! بار پروردگارا ! من از آنها خسته شده‌ام و آنها نيز از من خسته شده‌اند ، پس آنان را از دست من راحت كن و مرا هم از دست آنان راحت بنما . »\r\nو نيز در « طبقات » از سليمان بن قاسم ثقفى روايت كرده است كه گفت : مادرم حديث كرد از امّ جعفر كه يكى از كنيزان علىّ بن أبى طالب عليه السّلام بود كه گفت :\r\nإنّى لَأصُبُّ عَلَى يَدَيْهِ الْمآءَ ، إذْ رَفَعَ رَأْسَهُ فَأخَذَ بِلِحْيَتِهِ فَرَفَعَها إلَى أنْفِهِ فَقالَ :\r\nوَاهاً لَكِ لَتُخْضَبَنَّ بِدَمٍ . قَالَتْ : فَأُصِيبَ يَوْمَ الْجُمُعَةِ . « 2 »\r\n« من بر روى دست‌هاى أمير المؤمنين عليه السّلام آب ميريختم كه ناگهان سر خود را بلند كرد و با دست خود محاسنش را گرفته و به طرف بينى خود بالا كشيد و گفت :\r\nعجبا از تو كه هر آينه سوگند به خدا كه به خون خضاب خواهى شد . آن كنيز گفت : در جمعه‌اى كه رسيد ضربت خورد » .\r\n\r\n\r\n","description":"","footnote":"\r\n( 1 ) « طبقات » ابن سعد ، ج 3 ، ص 34 و 35\r\n( 2 ) « طبقات » ابن سعد ، ج 3 ، ص 34 و 35\r\n","page_name":" 256 ","page_number":256},
  {"content":"\r\n\r\n\r\nمجلس نوزدهم : قرين بودن ملكوت برزخى انسان با او در برزخ\r\n\r\n","description":"","footnote":"","page_name":" 257 ","page_number":257},
  {"content":"\r\n . \r\n","description":"","footnote":"","page_name":" 258 ","page_number":258},
  {"content":"\r\n\r\nأعوذُ بِاللهِ مِنَ الشَّيطانِ الرَّجيم\r\nبِسْمِ اللهِ الرَّحْمَنِ الرَّحيم\r\nالْحَمْدُ للَّهِ رَبِّ الْعالَمينَ و الصَّلَاةُ و السَّلامُ عَلَى سَيِّدِنا مُحَمَّدٍ و ءَالِهِ الطّاهِرينَ\r\nو لَعْنَةُ اللهِ عَلَى أعْدآئِهِمْ أجْمَعينَ مِنَ الْآنَ إلَى قيامِ يَوْمِ الدّينِ\r\nوَ لَا حَوْلَ و لا قُوَّةَ إلّا بِاللهِ الْعَلىِّ الْعَظيم « 1 »\r\nقال اللهُ الحكيمُ فى كتابِه الكريم :\r\n يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً وَ يُحَذِّرُكُمُ اللَّهُ نَفْسَهُ وَ اللَّهُ رَؤُفٌ بِالْعِبادِ  .\r\n( آيه سىام ، از سورهء ءَال عمران : سوّمين سوره از قرآن كريم )\r\n\r\nبهشت آدم و بهشت برزخ ، بهشت دنيوى است\r\nانسان كه از دنيا ميرود در بهشتى و يا جهنّمى داخل مىشود كه آن را بهشت و جهنّم برزخى گويند كه نسبت به بهشت و جهنّم قيامت خيلى ضعيف‌تر است ، و لذا در بعضى از روايات وارده چنين تعبير شده است كه در عالم قبر و برزخ درى به بهشت قيامتى يا جهنّم قيامتى او مىگشايند ؛ و به همان ميزانى كه از باز شدن در و تماشاى آن\r\n\r\n\r\n","description":"","footnote":"\r\n( 1 ) مطالب گفته شده در روز نوزدهم ماه مبارك رمضان .\r\n","page_name":" 259 ","page_number":259},
  {"content":"\r\n\r\nمنظره‌هاى جالب و حيرت انگيز انسان لذّت مىبرد ، و يا از رؤيت دود و دخان و آتش و سعير و زقّوم و حميم و ثُعبان و أفاعى در رنج و اضطراب مىافتد ، به همان ميزان اين بهشت يا جهنّم برزخى نمونه و اثرى از قيامت است . و بر اين اساس موجوديّت بهشتى يا جهنّمى خود را به دست آورده است .\r\nو در بعضى از روايات اين را بهشت دنيا ناميده‌اند ؛ و مرحوم مجلسى رضوانُ الله عَليه در كتاب عدل و معاد از « بحار الانوار » از آن به بهشت و جهنّم دنيا تعبير نموده و بابى را به اين عنوان منعقد ساخته است .\r\nو علّتش آنست كه عالَم برزخ از تتمّهء عالم دنياست . و لذا از بهشتى كه آدم بو البشر در آنجا بود نيز به بهشت دنيا تعبير شده است ، چون از مقدّمات دنيا و متّصل به آن و موجب آمادگى و تهيّؤ آمدن به دنيا بوده است .\r\nدر « علل الشّرائع » با سند خود از حسن بن بشّار از حضرت امام جعفر صادق عليه السّلام روايت كرده است كه :\r\nقَالَ : سَأَلْتُهُ عَنْ جَنَّةِ ءَادَمَ ، فَقَالَ : جَنَّةٌ مِنْ جَنَّاتِ الدُّنْيَا تَطْلُعُ عَلَيْهِ فِيهَا الشَّمْسُ وَ الْقَمَرُ ، وَ لَوْ كَانَتْ مِنْ جَنَّاتِ الْخُلْدِ مَا خَرَجَ مِنْهَا أَبَدًا . « 1 »\r\n« ميگويد : از آن حضرت دربارهء بهشت آدم سؤال كردم ، فرمود : بهشتى بود از بهشت‌هاى دنيا كه در آن خورشيد و ماه طلوع داشتند ،\r\n\r\n\r\n","description":"","footnote":"\r\n( 1 ) « علل الشّرائع » ج 2 ، باب نوادر العِلَل ، ص 600 ، عدد 55\r\n","page_name":" 260 ","page_number":260},
  {"content":"\r\n\r\nو اگر از بهشت‌هاى خُلد بود هيچگاه از آن خارج نمىشد . »\r\nو در « كافى » از علّى بن إبراهيم از پدرش از بزَنْطى از حسين بن ميسّر از حضرت صادق عليه السّلام مثل اين روايت را آورده است . « 1 »\r\nو در « تفسير علىّ بن إبراهيم » در ذيل آيه :  وَ قُلْنا يا آدَمُ اسْكُنْ أَنْتَ وَ زَوْجُكَ الْجَنَّةَ  از پدرش مرفوعاً آورده است كه :\r\nسُئِلَ الصَّادِقُ عَنْ جَنَّةِ ءَادَمَ أَ مِنْ جَنَّاتِ الدُّنْيَا كَانَتْ أَمْ مِنْ جِنَانِ الآخِرَةِ ؟\r\nفَقَالَ : كَانَتْ مِنْ جَنَّاتِ الدُّنْيَا تَطْلُعُ فِيهَا الشَّمْسُ وَ الْقَمْرُ ؛ وَ لَوْ كَانَتْ مِنْ جَنَّاتِ الآخِرَةِ مَا أُخْرِجَ مِنْهَا أَبَدًا . « 2 »\r\nو پس از آنكه برزخ سپرى شد و در صور دميده شد ، آن‌وقت انسان به بهشت قيامتى ميرود .\r\nانسان كه در برزخ وارد مىشود با موجوديّت و فعليّت خود وارد مىشود . در اين دنيا خوديّت و ملكات او مختفى است ، ظاهر او و ظاهر كردار او پيداست ؛ در عالم برزخ اين مختفيات يك درجه ظهور پيدا مىكند و أعمالش به صورت ملكوتى كه دارد ظاهر ميگردد ، و ملكاتش كه روى خوديّت و شخصيّت او اثر گذاشته‌اند با انسان در برزخ ظهور مىنمايد .\r\n   وَ يَوْمَ يَعَضُّ الظَّالِمُ عَلى يَدَيْهِ يَقُولُ يا لَيْتَنِي اتَّخَذْتُ مَعَ الرَّسُولِ سَبِيلًا * يا وَيْلَتى لَيْتَنِي لَمْ أَتَّخِذْ فُلاناً خَلِيلًا * لَقَدْ   \r\n\r\n\r\n","description":"","footnote":"\r\n( 1 ) « فروع كافى » طبع سنگى ، ج 1 ، ص 68\r\n( 2 ) « تفسير علىّ بن إبراهيم » طبع سنگى ، ص 35 و 36\r\n","page_name":" 261 ","page_number":261},
  {"content":"\r\n\r\n  أَضَلَّنِي عَنِ الذِّكْرِ بَعْدَ إِذْ جاءَنِي وَ كانَ الشَّيْطانُ لِلْإِنْسانِ خَذُولًا * وَ قالَ الرَّسُولُ يا رَبِّ إِنَّ قَوْمِي اتَّخَذُوا هذَا الْقُرْآنَ مَهْجُوراً .   « 1 »\r\n« در روز قيامت شخص ستمگر انگشت ندامت به دندان ميگزد و ميگويد : اى كاش كه من راهى با رسول خدا پيدا نموده بودم ، اى كاش كه من فلان را دوست و خليل خود نميگرفتم !\r\nاو مرا از قرآن و ذكر خدا ، بعد از آنكه بسوى من آمد ، باز داشت ؛ و البتّه شيطان موجب خذلانِ انسان است .\r\nو رسول خدا ميگويد : بار پروردگارِ من ! حقّاً امّت و قوم من اين قرآن را مهجور داشتند و از آن دورى كردند . »\r\nدر اين آيات كه شيطان را خذول و منحرف كننده معرّفى مىكند و در عين حال ، فلان را گمراه كنندهء از ذكر و قرآن مىشمارد ، معلوم مىشود كه فلان ، محلّ ظهور شيطان و نفس امّاره و بالاخره فلان ، مركز و محور تجلّيات نفس خود او بوده است ؛ پس در حقيقت و معنى ، انسان از خودش و موجوديّتش گلايه دارد ، آن خودى و شخصيّتى كه تمام مصائب و ابتلائات و امتحانات بوسيلهء او بر انسان وارد ميگردد و محور پذيرش يا عدم قبول سعادت و سخن حقّ است .\r\nاين نفس ، همان قرين سوئى است كه در آنجا انسان تقاضا دارد بين او و خودش به قدر فاصلهء مشرقين جدائى بوده باشد و دربارهء او  وَ قَدْ خابَ مَنْ دَسَّاها  فرموده است .\r\nو يا همان نفسِ ملكوتى و رحمانى و زيبا و جميل و سريع الإدراك\r\n\r\n\r\n","description":"","footnote":"\r\n( 1 ) آيات 27 تا 30 ، از سورهء 25 : الفرقان\r\n","page_name":" 262 ","page_number":262},
  {"content":"\r\n\r\nو محلّ لطف و كانون محبّت و تراوش خيرات است كه درباره او  قَدْ أَفْلَحَ مَنْ زَكَّاها  فرموده است .\r\n\r\nتجسّم مَلَكات در قبر و فوائد عمل صالح\r\nانسان كه در ميان قبر ميرود اين نفس نيز با انسان قرين و ملازم است و از او سؤال مىكند : تو كيستى كه من تا به حال به زيبائى و محبّت و انس با تو نديده‌ام ؟\r\nدر پاسخ ميگويد : من عمل خودت هستم ، من مجموعهء منتجهء كردار و رفتار خودت هستم ، من ظهور ملكات و سَجايا و خوديّت تو هستم .\r\nمن از دنيا با تو به اينجا آمده‌ام و از اينجا تا روز قيامت نيز با تو خواهم بود . و وقتى كه سر از قبر در مىآورى من با تو وارد محشر شده و در پيشگاه عرض و مقام عدل الهى خواهيم رفت .\r\n\r\nتجسّم مَلَكات در قبر و داستان قيس بن عاصم\r\nدر « أمالى » صدوق با سند متّصل خود روايت مىكند از علاء بن محمّد بن فضل از پدرش از جدّش كه او گفت : قَيس بن عاصِم گفت : من با جماعتى از بنى تميم بر رسول خدا صلّى الله عليه و آله و سلّم به عنوان وفود و ميهمانى وارد شديم . چون من داخل بر آن حضرت شدم ديدم صَلْصال بْن دَلَهْمَس نيز در حضور آن حضرت نشسته است .\r\nعرض كردم : اى پيغمبر خدا ! ما را موعظه‌اى فرما كه از آن نفع ببريم چون ما قومى هستيم كه در صحرا زندگى مىكنيم و خدمت شما كمتر ميرسيم !\r\nفَقَالَ رَسُولُ اللهِ : يَا قَيْسُ ! إنَّ مَعَ الْعِزِّ ذُلًّا ، وَ إنَّ مَعَ الْحَيَاةِ\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nمَوْتًا ، وَ إنَّ مَعَ الدُّنْيَا ءَاخِرَةً ، وَ إنَّ لِكُلِّ شَىْءٍ حَسِيباً ، وَ عَلَى كُلِّ شَىْءٍ رَقِيبًا ، وَ إنَّ لِكُلِّ حَسَنَةٍ ثَوَابا ، وَ لِكُلِّ سَيِّئَةٍ عِقَابًا ، وَ لِكُلِّ أَجَلٍ كِتَابا .\r\nوَ إنَّهُ لَا بُدَّ لَكَ يَا قَيْسُ مِنْ قَرِينٍ يُدْفَنُ مَعَكَ وَ هُوَ حَىٌّ ، وَ تُدْفَنُ مَعَهُ وَ أَنْتَ مَيِّتٌ .\r\nفَإنْ كَانَ كَرِيماً أَكْرَمَكَ ، وَ إنْ كَانَ لَئِيماً أَسْلَمَكَ ؛ ثُمَّ لَا يُحْشَرُ إلَّا مَعَكَ ، وَ لَا تُبْعَثُ إلَّا مَعَهُ ، وَ لَا تُسْأَلُ إلَّا عَنْهُ ؛ فَلَا تَجْعَلْهُ إلَّا صَالِحاً ؛ فَإنَّهُ إنْ صَلُحَ ءَانَسْتَ بِهِ ، وَ إنْ فَسَدَ لَا تَسْتَوْحِشُ إلَّا مِنْهُ ؛ وَ هُوَ فِعْلُكَ .\r\n« پس رسول خدا فرمود : اى قيس ! به درستى كه با هر عزّتى ذلّتى است ، و با زندگى مرگ است ، و با دنيا آخرت است ، و براى هر چيزى حسابگرى است ، و بر هر چيزى مراقب و پاسدارى است ، و براى هر كار نيكوئى ثوابى است ، و براى هر كار زشتى عِقابى است ، و براى هر أجلى كتاب و تقديرى است .\r\nو اى قيس ! حتماً و حقّاً بدون شكّ با تو قرينى است كه با تو دفن مىشود و او زنده است ، و تو نيز با او دفن ميشوى و مرده هستى .\r\nپس اگر آن قرين كريم باشد تو را از گزند حوادث مصون خواهد داشت و گرامى خواهد داشت ، و اگر لئيم باشد تو را دستخوش خطرات و آفات نموده به طوفان بلا خواهد سپرد .\r\nو او در روز قيامت محشور نمىگردد مگر با تو ، و تو نيز برانگيخته نخواهى شد مگر با او ، و از تو بازپرسى نخواهد شد مگر از\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nاو ، پس او را صالح قرار بده چون اگر صالح باشد با او انس خواهى گرفت ، و اگر فاسد باشد از هيچ چيز وحشت ندارى مگر از او ؛ و آن كردار و عمل تو است . »\r\nقيس عرض كرد : يا نبىّ الله ! دوست دارم كه اين مواعظ شما در ابياتى از شعر درآيد تا ما با اين أشعار بر افرادى از عرب كه به ما حكومت كنند افتخار كنيم ، و آنها را حفظ نموده و از نفائس ذخائر خود قرار دهيم .\r\nرسول خدا صلّى الله عليه و آله و سلّم به يكى از حضّار امر فرمودند كه برود و حسّان بن ثابت « 1 » را بياورد .\r\nقيس ميگويد : همين كه منتظر آمدن حسّان بوديم در اين برههء از زمان من در تفكّر فرو رفتم كه اين مواعظ را خود به شعر درآورم .\r\nشعرها را ساخته و پرداخته و جزماً آماده ساختم و قبل از اينكه حسّان برسد عرض كردم : يا رسول الله من شعرها را خودم سرودم و چنين گمان دارم كه مطابق پسند شما باشد و براى آن حضرت خواندم :\r\n تَخَيَّرْ خَليطاً مِنْ فِعالِكَ إنَّما * قَرينُ الْفَتَى فى الْقَبْرِ ما كانَ يَفْعَل \r\n\r\n\r\n","description":"","footnote":"\r\n( 1 ) « حسّان بن ثابت » از اصحاب رسول خدا و مردى اديب و شاعر بود . و معروف است كه رسول الله دربارهء او عبارتى بدين مضمون فرمودند : يا حَسّانُ ! ما تَزالُ مُؤَيَّدًا بِروحِ الْقُدُسِ ما نَصَرْتَنا بِلِسانِكَ . و اشعارى نغز دربارهء غدير خُم و ولايت أمير المؤمنين عليه السّلام سروده است ؛ ولى در آخر عمر از طرفداران عثمان شد و ماتَ عُثمانيًّا .\r\n","page_name":" 265 ","page_number":265},
  {"content":"\r\n\r\n وَ لا بُدَّ بَعْدَ الْمَوْتِ مِنْ أنْ تُعِدَّه * لِيَوْمٍ يُنادَى الْمَرْءُ فيهِ فَيَقْبَلُ\r\nفَإنْ كُنْتَ مَشْغولًا بِشَىْءٍ فَلا تَكُنْ * بِغَيْرِ الَّذى يَرْضَى بِهِ اللهُ تَشْغَلُ\r\nفَلَنْ يَصْحَبَ الإنْسانُ مِنْ بَعْدِ مَوْتِهِ * وَ مِنْ قَبْلِهِ إلّا الَّذى كانَ يَعْمَلُ\r\nألا إنَّما الإنْسانُ ضَيْفٌ لِاهْلِهِ * يُقيمُ قَليلًا بَيْنَهُمْ ثُمَّ يَرْحَلُ \r\n- انتهى . « 1 »\r\nاين روايت را مجلسى در « روضهء بحار » از « أعلام الدّين » ديلمى نقل كرده است با اين اختلاف كه طبق اين نقل سرايندهء اشعار شخصى از اصحاب بوده كه در مجلس حضور داشته و او را صَلْصَال مىگفتند . « 2 »\r\n\r\nخطبهء رسول خدا در اينكه چيزى انسان را نجات نميدهد جز عمل\r\nابن أبى الحديد در « شرح نهج البلاغة » ميگويد : رسول خدا صلّى الله عليه و آله و سلّم در خطبهء آخر عمر شريفشان فرمودند :\r\nأَيُّهَا النَّاسُ إنَّهُ لَيْسَ بَيْنَ اللهِ وَ بَيْنَ أَحَدٍ نَسَبٌ وَ لَا أَمْرٌ يُؤْتِيهِ بِهِ خَيْراً أَوْ يُصْرِفُ عَنْهُ شَرًّا إلَّا الْعَمَلُ . أَلَا لَا يَدَّعِيَنَّ مُدَّعٍ ، وَ لَا يَتَمَنَّيَنَّ مُتَمَنٍّ .\r\n\r\n\r\n","description":"","footnote":"\r\n( 1 ) « أمالى » صدوق ، طبع سنگى ، ص 3\r\n( 2 ) « بحار الانوار » جلد روضه ، از طبع كمپانى ج 17 ، ص 50 ؛ و از طبع حروفى ج 77 ، ص 176\r\n","page_name":" 266 ","page_number":266},
  {"content":"\r\n\r\nوَ الَّذِى بَعَثَنِى بِالْحَقِّ لَا يُنْجِى إلَّا عَمَلٌ مَعَ رَحْمَةٍ ، وَ لَوْ عَصَيْتُ لَهَوَيْتُ . اللَهُمَّ قَدْ بَلَّغْتُ . « 1 »\r\n« اى گروه مردمان بدانيد : كه حقّاً فيما بين احدى از مردم و بين خدا نَسَبى نيست ، و امرى نيست كه بواسطهء آن ، خيرى را به خود متوجّه سازد و يا شرّى را از خود دور گرداند ، مگر عمل .\r\nآگاه باشيد ! كه هيچ مدّعى چنين ادّعائى نكند و هيچ تمنّا كننده‌اى چنين تمنّائى ننمايد كه من بواسطهء نسب يا امر ديگرى غير از عمل ، ناجح و رستگار خواهم شد .\r\nسوگند به آن خدائى كه مرا به حقّ برانگيخته است ، چيزى انسان را نجات نميدهد مگر عمل با رحمت خدا .\r\nمن هم اگر گناه ميكردم و مخالفت امر خدا مينمودم ، از درجهء خود ساقط شده و به پستى ميگرائيدم .\r\nبار پروردگارا ! حقّاً كه من مطلب را رسانيدم و از عهدهء تبليغ و اداء اين حقيقت برآمدم . »\r\nمجلسى رضوانُ الله عَليه از كتاب « صفاتُ الشّيعة » صدوق ( ره ) نقل مىكند كه :\r\nرسول خدا صلّى الله عليه و آله و سلّم پس از فتح مكّه به بالاى كوه صفا رفته و فرياد برآوردند :\r\nاى پسران هاشم ! اى پسران عبد المطلّب !\r\nتمام فرزندان هاشم و عبد المطلّب جمع شدند . حضرت آنان را\r\n\r\n\r\n","description":"","footnote":"\r\n( 1 ) « ! شرح نهج البلاغة » ابن أبى الحديد ، ج 2 ، ص 563\r\n","page_name":" 267 ","page_number":267},
  {"content":"\r\n\r\nمخاطب ساخته و فرمود : من به شما إعلام ميكنم :\r\nإنِّى رَسُولُ اللهِ إلَيْكُمْ ، إنِّى شَفِيقٌ عَلَيْكُمْ . لَا تَقُولُوا : إنَّ مُحَمَّدًا مِنَّا ؛ فَوَ اللهِ مَا أَوْلِيَآئِى مِنْكُمْ وَ لَا مِنْ غَيْرِكُمْ إلَّا الْمُتَّقُونَ .\r\nفَلَا أَعْرِفُكُمْ تَأْتُونِى يَوْمَ الْقِيَمَةِ ، تَحْمِلُونَ الدُّنْيَا عَلَى رِقَابِكُمْ ، وَ يَأْتِى النَّاسُ يَحْمِلُونَ الآخِرَةَ .\r\nأَلَا وَ إنِّى قَدْ أَعْذَرْتُ فِى مَا بَيْنِى وَ بَيْنَكُمْ ، وَ فِى مَا بَيْنَ اللهِ عَزّ وَ جَلَّ وَ بَيْنَكُمْ . وَ إنَّ لِى عَمَلِى وَ لَكُمْ عَمَلُكُمْ . « 1 »\r\n« بدرستى كه حقّاً من فرستادهء خدا هستم بسوى شما ، و بدرستى كه حقّاً من بر شما شفيق و مهربانم . نگوئيد : محمّد از ماست ؛ سوگند به خدا كه دوستان و محبّان من از شما و از غير شما نيستند مگر پرهيزكاران !\r\nمن چنين شما را نيابم و نشناسم كه در روز قيامت نزد من آئيد ؛ درحالىكه دنيا را بر گردن‌هاى خود حمل نموده و مىكشيد ، و مردم ديگر بيايند درحالىكه آخرت را حمل نموده و با خود بياورند .\r\nآگاه باشيد ! من حقّاً از عهدهء بيان و تبليغ آنچه راجع به شما فيما بينى و بين الله بوده برآمدم و راه عذر را بر شما بستم و حجّت را تمام كردم .\r\nو بدرستى كه حقّاً براى من عمل من است و براى شما عمل شما » .\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 21 ، ص 111 ؛ و در « روضهء كافى » ص 182 آورده با دو زياده : اوّل ، قَوْلُه : إنَّ مُحَمَّدًا مِنّا « وَ سَنَدْخُلُ مَدْخَلَهُ » . دوّم ، ما أوْليآئِى مِنْكُمْ وَ لا مِنْ غَيْرِكُمْ « يا بَنى عَبْدِ الْمُطَّلِبِ » إلّا الْمُتَّقونَ .\r\n","page_name":" 268 ","page_number":268},
  {"content":"\r\n\r\n\r\nأشعار امام صادق عليه السّلام در لزوم اجتناب از معصيت\r\nو دربارهء لزوم اجتناب از معصيت ، حضرت صادق عليه السّلام چه نغز و شيرين سروده‌اند :\r\n تَعْصِى الإلَهَ وَ أَنْتَ تُظْهِرُ حُبَّهُ * هَذَا لَعَمْرُكَ فِى الْفِعَالِ بَدِيعُ\r\nلَوْ كَانَ حُبُّكَ صَادِقاً لَاطَعْتَه * إنَّ الْمُحِبَّ لِمَنْ يُحِبُّ مُطِيعُ « 1 » \r\n« تو معصيت خدا را ميكنى درحالىكه اظهار محبّت او را مىنمائى ؛ سوگند به جان تو كه در ميان كارها اين يك كار تازه و شنيدنى است .\r\nاگر در محبّت به خدا صادق باشى بايد متابعت و اطاعت او را بنمائى ، چون شخص محبّ طبعاً مطيع حبيب خود خواهد بود » .\r\n\r\nفرق بهشت خلد و بهشت عدن\r\nبارى ، بهشت برزخى بهشت خُلد نيست چون در بهشت خلد ، خلود است و كسى كه در آن برود ديگر بيرون نمىآيد ؛ همانطور كه قريباً دربارهء بهشت آدم گذشت كه اگر بهشت خلد بود ديگر او را بيرون نميكردند .\r\nدربارهء بهشت عَدْن آمده است كه بهشت برزخى است ، چون در آنجا روزى بهشتيان به صبح و شب تقسيم شده است و در بهشت قيامتى صبح و شب نيست .\r\n  جَنَّاتِ عَدْنٍ الَّتِي وَعَدَ الرَّحْمنُ عِبادَهُ بِالْغَيْبِ إِنَّهُ كانَ وَعْدُهُ مَأْتِيًّا * لا يَسْمَعُونَ فِيها لَغْواً إِلَّا سَلاماً وَ لَهُمْ رِزْقُهُمْ فِيها بُكْرَةً وَ عَشِيًّا   . « 2 »\r\n\r\n\r\n","description":"","footnote":"\r\n( 1 ) « مناقب » ابن شهرآشوب ، طبع حروفى ، ج 4 ، ص 275\r\n( 2 ) آيه 61 و 62 ، از سورهء 19 : مريم\r\n","page_name":" 269 ","page_number":269},
  {"content":"\r\n\r\n« بهشت‌هاى عَدْنى هستند كه خداوند رحمن به بندگان خود وعدهء غيبى داده است ، و البتّه وعدهء خدا آمدنى است . در آن بهشت‌ها أبداً كلام لغو و بيهوده‌اى نمىشنوند مگر سلام و سلامتى كه از ناحيهء خدا به آنها ميرسد ، و از براى آنان روزى آنان در هر صبح و شبى خواهد بود . »\r\nدر « تفسير علىّ بن إبراهيم قمّىّ » وارد است كه :\r\nقالَ ذَلِكَ فى جَنّاتِ الدُّنْيا قَبْلَ الْقيامَةِ ، وَ الدَّليلُ عَلَى ذَلِكَ قَوْلُهُ بُكْرَةً وَ عَشِيًّا ؛ فَالْبُكْرَةُ وَ الْعَشىُّ لا تَكونُ فى الآخِرَةِ فى جنّاتِ الْخُلْدِ ، وَ إنَّما تَكونُ الْغَداةُ وَ الْعَشىُّ فى جَنّاتِ الدُّنيا الَّتى تَنْتَقِلُ أرْواحُ الْمُؤْمِنينَ إلَيْها وَ تَطْلُعُ فيها الشَّمْسُ وَ الْقَمَرُ . « 1 »\r\n« ميفرمايد كه جنّات عدن بهشت‌هائى در دنياست قبل از قيام قيامت ، و دليل آن اينكه : در اين آيه لفظ بكره و عشىّ - كه صبح و شب است - به كار برده شده و صبح و شب در آخرت و در بهشت‌هاى خلد نيست . بلكه حقّاً صبح و شب متعلّق به بهشت‌هاى دنيوى است كه ارواح مؤمنان بدانجا انتقال مىيابد و در آنجا خورشيد و ماه طلوع دارند » .\r\n\r\nارواح كافران به برهوت مىروند\r\nدر أخبار مستفيضه وارد است كه ارواح مؤمنان در وادى السّلام و ارواح كافران و معاندان در بَرَهُوت « 2 » يمن است .\r\n\r\n\r\n","description":"","footnote":"\r\n( 1 ) « تفسير علىّ بن إبراهيم » طبع سنگى ، ص 412\r\n( 2 ) در « نهايه » ابن أثير گويد : در حديث علىّ عليه السّلام :\r\nشَرُّ بِئْرٍ فى الارْضِ بَرهوتٌ ، برهوت به فتح باء و راء يك چاه عميقى است در حَضْرَموت كه كسى قدرت پائين رفتن از آن و رسيدن به قعرش را ندارد . و گفته مىشود : بُرْهُوت ، به ضمّ باء و سكون راء . و بنا بر اوّل تائش زائده و بنا بر احتمال ثانى اصلى است . ( « نهايه » ج 1 ، ص 22 )\r\n","page_name":" 270 ","page_number":270},
  {"content":"\r\n\r\nبرهوت نام چاهى است در سرزمين حَضْرَمَوت كه در جنوب يمن است ؛ البتّه از باب تعلّق و ربط عالم برزخ با عالم قبر است ؛ يعنى آن صور برزخيّه به آن مكان‌هائى از دنيا ربط و تعلّق دارند كه خسته‌كننده‌تر و پرآفت‌تر و پست‌تر و زننده‌تر و كثيف‌تر است .\r\nدر آن چاه ، مارهاى سياه ، عقرب‌ها ، جغدها و حيوانات وحشى آن‌قدر فراوانند كه كسى قدرت عبور ندارد ، از همه گذشته گرماى سوزان كه دقيقه‌اى از آن قابل تحمّل نيست .\r\nدر « كافى » با سند خود روايت مىكند كه :\r\n« فروع كافى » طبع سنگى ، ج 1 ، ص 67 قَالَ أَمِيرُ الْمُؤْمِنِي عَلَيْهِ السَّلَامُ : شَرُّ بِئْرٍ فِى النَّارِ بَرَهُوتٌ الَّذِى فِيهِ أَرْوَاحُ الْكُفَّارِ « 1 » .\r\n« بدترين چاه در آتش ، برهوت است كه در آن ارواح كافران است . »\r\nو نيز در « كافى » با سند خود روايت مىكند از قدّاح عَنْ أَبِى عَبْدِ اللهِ عَنْ ءَابَآئِهِ عَلَيْهِمُ السَّلَامُ ، قَالَ : قَالَ أَمِيرُ الْمُؤْمِنِي عَلَيْهِ السَّلَامُ : شَرُّ مَآءٍ عَلَى وَجْهِ الارْضِ مَاءُ بَرَهُوتٍ ، وَ هُوَ الَّذِى بِحَضْرَمَوتَ تَرِدُهُ هَامُ الْكُفَّارِ . « 2 »\r\n\r\n\r\n","description":"","footnote":"\r\n( 1 ) « فروع كافى » طبع سنگى ، ج 1 ، ص 67\r\n( 2 ) همان\r\n","page_name":" 271 ","page_number":271},
  {"content":"\r\n\r\n« از حضرت صادق از پدرانش عليهم السّلام روايت است كه أمير المؤمنين صلواتُ الله عَليه فرمودند : بدترين آبها در بسيط زمين آب برهوت است . و برهوت همان است كه در حَضْرَموت است ، و در آنجا جغدهائى كه ارواح كفّار بدانها تعلّق پيدا كرده است وارد ميشوند . »\r\nو نيز در « كافى » با سند خود از سَكونى از حضرت صادق عليه السّلام روايت مىكند كه :\r\nقَالَ رَسُولُ اللهِ صَلَّى اللهُ عَلَيْهِ وَ ءَالِهِ : شَرُّ الْيَهُودِ يَهُودُ بَيْسَانَ ، وَ شَرُّ النَّصَارَى نَصَارَى نَجْرَانَ ، وَ خَيْرُ مَآءٍ عَلَى وَجْهِ الارْضِ مَاءُ زَمْزَمَ ، وَ شَرُّ مَآءٍ عَلَى وَجْهِ الارْضِ مَاءُ بَرَهُوتٍ ؛ وَ هُوَ وَادٍ بِحَضْرَمَوتَ يَرِدُ عَلَيْهِ هَامُ الْكُفَّارِ وَ صَدَاهُمْ . « 1 »\r\n« رسول خدا فرموده است : بدترين يهود در عالم يهود بَيْسان است و بدترين نصارى ، نصاراى نجران . و بهترين آب در روى زمين آب زمزم است و بدترين آب در روى زمين آب برهوت است ؛ و برهوت نام يك وادى است در حضرموت كه جغدهاى ارواح كفّار بدانجا وارد ميشوند . »\r\nمجلسى فرموده است ( نقلًا از جزرى در « نهايه » ) : تعبير به جغدها بر اساس تعبير عامّهء مردم است كه چنين مىپندارند كه روح ميّت بالاخصّ روح كشته به صورت جغدى در مىآيد و طلب خون قتيل مىكند و چون قصاص كنند آن جغد به پرواز در مىآيد . و اسلام\r\n\r\n\r\n","description":"","footnote":"\r\n( 1 ) « فروع كافى » طبع سنگى ، ج 1 ، ص 67\r\n","page_name":" 272 ","page_number":272},
  {"content":"\r\n\r\nاين معنى را نفى كرده است . »\r\nآنگاه فرموده است : « در اين روايت رسول خدا از ارواح كفّار تعبير به هَام و صَدَى نموده است ، چون در لسان عامّهء مردم عرب چنين تعبيرى رائج بوده است ، و اگرچه چنين گمانى باطل است . « 1 » »\r\nو نيز در « كافى » با سند خود روايت كرده است از حضرت امام جعفر صادق عليه السّلام كه فرمود :\r\nإنَّ مِنْ وَرَاءِ الْيَمَنِ وَادِياً يُقَالُ لَهُ : وَادِى بَرَهُوتٍ ، وَ لَا يُجَاوِرُ ذَلِكَ الْوَادِىَ إلَّا الْحَيَّاتُ السُّودُ وَ الْبُومُ مِنَ الطَّيْرِ ؛ فِى ذَلِكَ الْوَادِى بِئْرٌ يُقَالُ لَهَا : بَلَهُوتٌ يُغْدَى وَ يُرَاحُ إلَيْهَا بِأَرْوَاحِ الْمُشْرِكِينَ يُسْقَوْنَ مِنْ مَاءِ الصَّدِيدِ . « 2 »\r\n« در پشت يمن يك وادى است كه به آن وادى برهوت گفته مىشود ، و در آن وادى سكونت ندارد مگر مارهاى سياه و از پرندگان فقط جغد ؛ در آن وادى چاهى است به نام بَلَهوت كه هر صبحگاه و شامگاه ارواح مشركين را به آنجا مىبرند تا از آبى كه چون فلزّ گداخته گرم و چون چرك مخلوط شده با خون است بياشامند . »\r\nو در « بصائر الدّرجات » با سند خود از حضرت امام محمّد باقر عليه السّلام روايت مىكند كه محمّد بن مسلم ميگويد :\r\nجَاءَ أَعْرَابِىٌّ إلَى أَبِى جَعْفَرٍ عَلَيْهِ السَّلَامُ ، فَقَالَ : مِنْ أَيْنَ جِئْتَ يَا أَعْرَابِىُّ ؟\r\nقَالَ : مِنَ الاحْقَافِ ، أَحْقَافِ عَادٍ ، قَالَ : رَأَيْتُ وَادِياً مُظْلِماً\r\n\r\n\r\n","description":"","footnote":"\r\n( 1 ) « بحار الانوار » طبع حروفى ، ج 6 ، ص 289 و ص 291\r\n( 2 ) همان\r\n","page_name":" 273 ","page_number":273},
  {"content":"\r\n\r\nفِيهِ الْهَامُ وَ الْبُومُ لَا يُبْصَرُ قَعْرُهُ .\r\nقَالَ : وَ تَدْرِى مَا ذَاكَ الْوَادِى ؟\r\nقَالَ : لَا وَ اللهِ مَا أَدْرِى .\r\nقَالَ : ذَاكَ بَرَهُوتٌ ، فِيهِ نَسَمَةُ كُلِّ كَافِر . « 1 »\r\n« يك مرد أعرابى به محضر امام محمّد باقر عليه السّلام آمد ، حضرت فرمود : اى أعرابى از كجا آمدى ؟\r\nأعرابى گفت : از أحقاف ، أحقافِ عاد آمده‌ام ، و گفت : يك وادى سياه و تاريكى را ديدم كه در آنها بوم‌ها و جغدها بودند و به اندازه‌اى بزرگ بود كه نهايت آن ديده نمىشد .\r\nحضرت فرمود : آيا ميدانى آن چه وادى است ؟\r\nعرض كرد : سوگند به خدا نميدانم .\r\nحضرت فرمود : آن وادى برهوت است كه در آن روح هر كافرى است . »\r\nو در روايتى وارد است كه ارواح مؤمنين در شب‌هاى جمعه در صخرهء بيت المَقدِس مجتمع ميشوند .\r\n\r\nسؤالات ملك روم از امام حسن مجتبى عليه السّلام\r\nدر « تفسير علىّ بن إبراهيم » در ذيل آيه  فَرِيقٌ فِي الْجَنَّةِ وَ فَرِيقٌ فِي السَّعِيرِ  روايت مفصّلى را ، راجع به نبرد أمير المؤمنين عليه السّلام با معاويه و اطّلاع ملكِ روم از اين قضيّه ، بيان مىكند و ميگويد كه ملكِ روم نامه‌اى به حضرت أمير المؤمنين عليه السّلام و نامهء ديگرى\r\n\r\n\r\n","description":"","footnote":"\r\n( 1 ) « بصائر الدّرجات » طبع سنگى ، ص 148 ؛ و « بحار الانوار » ج 6 ، ص 292\r\n","page_name":" 274 ","page_number":274},
  {"content":"\r\n\r\nبه معاويه نوشت كه : اعلم اهل بيت خود را بفرستيد تا من از آنها سؤالاتى كنم ، و سپس در إنجيل نظر كنم و پس از آن به شما خبر دهم كه كداميك از شما به امر خلافت سزاوارتريد .\r\nمعاويه يزيد را فرستاد ، و أمير المؤمنين امام حسن مجتبى را فرستادند .\r\nو سپس قضيّه را مفصّلًا شرح ميدهد تا ميرسد به آنكه ميگويد :\r\nاز جمله سؤالاتى كه از امام حسن نمود اين بود كه ارواح مؤمنين پس از مرگ كجا جمع مىشوند ؟ حضرت فرمود :\r\nتَجْتَمِعُ عِنْدَ صَخْرَةِ بَيْتِ الْمَقْدِسِ فِى لَيْلَةِ الْجُمُعَةِ . وَ هُوَ عَرْشُ اللهِ الادْنَى . مِنْهَا يَبْسُطُ اللهُ الارْضَ وَ إلَيْهَا يَطْوِيهَا ، وَ مِنْهَا الْمَحْشَرُ وَ مِنْهَا اسْتَوَى رَبُّنَا إلَى السَّمَاءِ ، أَىِ اسْتَوْلَى عَلَى السَّمَاءِ وَ الْمَلَئِكَةِ .\r\n« اجتماع مىكنند در نزد سنگ بيت المقدس در شب جمعه . و بيت المقدس عرش نزديك خداست . و از آنجا خداوند زمين را پهن كرد و بگستراند و به بيت المقدس زمين را در هم مىپيچد ، و از آنجا محشر به پا ميگردد و از آنجا پروردگارِ ما بر فرشتگان و آسمان استيلا پيدا نموده و محيط شد . »\r\nسپس ملك روم از ارواح كفّار و محلّ اجتماع آنان پرسش كرد . حضرت فرمود :\r\nتَجْتَمِعُ فِى وَادِى حَضْرَمُوتَ ، وَرَاءَ مَدِينَةِ الْيَمَنِ . ثُمَّ يَبْعَثُ اللهُ نَاراً مِنَ الْمَشْرِقِ وَ نَاراً مِنَ الْمَغْرِبِ وَ يُتْبِعُهُمَا بِرِيحَيْنِ\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nشَدِيدَيْنِ فَيُحْشَرُ النَّاسُ . « 1 »\r\n« اجتماع مىكنند در وادى حضرموت در پشت شهر يَمَن . و سپس خداوند بر مىانگيزد آتشى را از طرف مشرق و آتشى را از طرف مغرب ، و به دنبال آنها دو باد تند را بر مىانگيزد ، پس مردم محشور ميگردند » .\r\n\r\nوصف حوض كوثر و نهرهاى چهارگانه\r\nدر « بصائر الدّرجات » محمّد بن حسن صفّار با سند خود از ابن جبلّه از عبد الله بن سنان روايت كرده است كه او ميگويد :\r\nاز حضرت صادق عليه السّلام دربارهء حوض كوثر سؤال كردم .\r\nحضرت فرمود : حوض وسيعى است ما بين بُصرى و صَنعاء ، آيا دوست دارى آن را ببينى ؟\r\nعرض كردم : فدايت شوم بلى .\r\nحضرت دست مرا گرفت و مرا از مدينه بيرون برد و سپس پاى خود را به زمين زد ، پس ناگاه ديدم نهرى جارى است كه أصلًا حاشيه و كنارش به چشم نمىخورد مگر همان جائى كه من ايستاده بودم . و آن جائى كه من و آن حضرت ايستاده بوديم شبيه جزيره‌اى بود .\r\nدر اين حال نظرم افتاد به نهرى كه جارى بود ، كه از يك جانبش آب زلالى كه از برف سفيدتر بود جارى بود و از جانب ديگرش شيرى كه از برف سفيدتر بود جارى بود ، و از وسط اين نهر شرابى كه از ياقوت زيباتر بود جارى بود . و من هرگز زيباتر از چنين خمرى كه بين آب و شير باشد مشاهده ننموده بودم .\r\n\r\n\r\n","description":"","footnote":"\r\n( 1 ) « تفسير علىّ بن إبراهيم » طبع سنگى ، از ص 595 تا ص 599\r\n","page_name":" 276 ","page_number":276},
  {"content":"\r\n\r\nعرض كردم : فدايت شوم ! اين نهر از كجا خارج مىشود و مجرايش كجاست ؟\r\nحضرت فرمود : اينها چشمه‌هائى هستند كه خداوند وصف آنها را در بهشت در قرآن مجيد بيان فرموده است : چشمه‌اى است از آب ، و چشمه‌اى است از شير ، و چشمه‌اى است از شراب كه در اين نهر جارى است .\r\nو بر اطراف اين نهر درخت‌هائى سر سبز و خرّم بود و به شاخه‌هاى آنها حوريّه‌هاى بهشتى خود را آويخته بودند و گيسوان و موهاى سر آنها به اندازه‌اى زيبا و دل انگيز بود كه من در عمرم هيچگاه چيزى را به آن لطيفى و نيكوئى نديده بودم .\r\nو به دست‌هاى آنان ظرف‌هائى بود كه من به آن نيكوئى و زيبائى نديده بودم ؛ آن ظرف‌ها از ظرف‌هاى دنيا نبود .\r\nحضرت به يكى از آن حوريّه‌ها نزديك شده و اشاره فرمود كه قدرى آب به ما بده .\r\nمن آن حوريّه را تماشا ميكردم با آن كيفيّتى كه خم شده و ميخواست آب از نهر بردارد ، ديدم درخت هم با او خم شد . حوريّه ظرف را در نهر فرو برده و از آن پر كرده و به حضرت داد . حضرت از آن نوشيدند و ظرف را به او دادند و اشاره فرمودند كه قدرى ديگر آب به ما بده . آن حوريّه خم شد تا آب بردارد و درخت هم با او خم شد ، و حوريّه ظرف را در نهر فرو برده و از آن پر كرده و به حضرت داد و حضرت به من دادند .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nمن از آن نوشيدم و سوگند به خدا كه هيچ آشاميدنى به آن گوارائى و به آن لذّت نچشيده بودم .\r\nو بوى آن مانند بوى مشك فرح‌آور و دل انگيز بود .\r\nچون در آن كاسه نظر كردم در آن سه رنگ از شراب ديدم .\r\nعرض كردم : فدايت شوم ! من چنين چيزى مانند امروز نديده بودم و أصلًا گمان نميكردم كه امر از اين قرار باشد .\r\nحضرت فرمود : اين كوچك‌ترين چيزى است كه خداوند براى شيعيان ما مقدّر فرموده است . چون مؤمن وفات يابد روحش به اين نهر متوجّه ميگردد و در باغ‌هاى اطراف اين نهر به تفرّج و تفريح مشغول ميگردد و از آشاميدنىهاى اين نهر مىآشامد .\r\nو دشمن ما چون وفات يابد روحش به وادى برهوت تعلّق ميگيرد و در عذاب برهوت مخلّد و جاودان مىماند ، و از زقّوم آن مىخورد ، و از حميم آن مىآشامد ؛ پس از اين وادى به خدا پناه ببريد .\r\nاين روايت را شيخ مفيد در « اختصاص » ذكر فرموده است .\r\nو مرحوم مجلسى در « بحار » در باب « جنّةُ الدّنيا و نارُها » در كتاب عدل و معادِ از « بحار » ، از « اختصاص » و « بصائر » نقل كرده است . « 1 »\r\nحقيقةً اين وادى برهوت براى دشمنان آل محمّد كه با تمام قواى خود در صدد خاموش نمودن نور حقيقت و آزار و ايذاء به آنها\r\n\r\n\r\n","description":"","footnote":"\r\n( 1 ) « بصائر الدّرجات » طبع سنگى ، ص 118 و 119 ؛ و « اختصاص » ص 321 و 322 ؛ و « بحار الانوار » طبع حروفى ، ج 6 ، ص 287\r\n","page_name":" 278 ","page_number":278},
  {"content":"\r\n\r\nهستند كم است .\r\n\r\nعداوت أشعث بن قيس با أمير المؤمنين عليه السّلام\r\nأشعث بن قيس يكى از دشمنان أمير المؤمنين عليه السّلام بود ؛ مردى است شرور و شرّآفرين ، يكى از سرداران كوفه است . پهلوان و رئيس لشكر و داراى قوم و عشيره و از قبيله بَنى كِندة و قدرتمند است .\r\nخواهر أبو بكر « امّ فَروه » « 1 » را كه نابينا بود به ازدواج خود در آورده و به مناسبت دامادى با أبو بكر و شخصيّت اعتبارى ، سوء استفاده‌ها مىكند .\r\n\r\nتأسّف خوردن أبو بكر بر نكشتن أشعث بن قيس\r\nاين مرد به اندازه‌اى اهل فتنه و شرّ است كه أبو بكر بر عدم كشتن او تأسّف مىخورد و از گردن نزدن او در وقتى كه او را به عنوان اسير در نزد وى آوردند نادم و پشيمان بود .\r\nدر « مُروج الذّهب » است كه يكى از آن سه چيزى كه أبو بكر در هنگام مرگ بر آنها اسف مىخورد كه آنها را ترك كرده و بايد بجا مىآورد ، همين موضوع بود :\r\nوَ الثَّلاثُ الَّتى تَرَكْتُها وَ وَدِدْتُ أنّى فَعَلْتُها : وَدِدْتُ أنّى يَوْمَ اتيتُ بِالاشْعَثِ بْنِ قَيْسٍ أسيراً ضَرَبْتُ عُنُقَهُ فَإنَّهُ قَدْ خُيِّلَ لى أنَّهُ\r\n\r\n\r\n","description":"","footnote":"\r\n( 1 ) در « شرح نهج البلاغة » ابن أبى الحديد - 20 جلدى ، ج 1 ، ص 296 ، وارد است كه : امُّ فروة كانَتْ عَمياءَ ؛ كور بوده است ؛ ولى در « أعيان الشّيعة » ج 12 ، صفحهء 26 8 ، وارد است كه : امّ فروة كانَتْ عَوْرآءَ ؛ يعنى يك چشمش كور بوده است ؛ و در « تنقيح المقال » ميگويد : در بعضى نسخ كه آمده است : كانَتْ عَذْرآءَ ( يعنى دختر باكره بوده ) مسلّماً اشتباه است و به اين معنى ابن داود صاحب رجال تصريح كرده است . ( « تنقيح » ج 1 ، ص ) 149\r\n","page_name":" 279 ","page_number":279},
  {"content":"\r\n\r\nلا يَرَى شَرًّا إلّا أعانَهُ « 1 »\r\n« و امّا آن سه چيزى كه من ترك نمودم و دوست دارم كه بجا مىآوردم : يكى اين بود كه در روزى كه أشعث بن قيس را نزد من به عنوان اسير آوردند ، گردن او را ميزدم ؛ چون من چنين ادراك كردم كه او مردى است كه از اعانت و كمك در هيچ غائله و فتنه و شرّى فروگذار نيست . »\r\nاين مرد علناً با أمير المؤمنين عليه السّلام بناى مخالفت را داشت ، حضرت به ناچارى بر اساس نفوذ و قدرتى كه در كوفه داشت در جنگ صفّين او را رئيس بنى كِنده نموده و با دوازده هزار نفر لشكر كندى ، از جمله رؤساى لشكر صفّين قرار دادند . و در بَدو امر پيشرفت‌هائى كرد و با مالك أشتر آبى را كه معاويه بسته بود پس گرفتند .\r\nولى همين كه لشكر آن حضرت مشرف بر فتح و ظفر بود و معاويه خدعه نموده و قرآن‌ها را بر سر نيزه كرد و در ميان لشكر آن حضرت تفرقه انداخت ، از جمله افرادى كه نزد أمير المؤمنين آمد و گفت بايد دست از جنگ بردارى أشعث بن قيس بود .\r\nاو با بيست هزار نفر از لشكريان با شمشيرهاى كشيده آمده و گفت : يا علىّ ! همين الآن دست از جنگ بر ميدارى ، يا با اين شمشيرها تو را قطعه قطعه مىكنيم .\r\nحضرت فرمود : يك ساعت به من مهلت دهيد ، اينك لشكر ما نزديك خيمهء معاويه رسيده و تا پيروزى نهائى يك ساعت بيشتر\r\n\r\n\r\n","description":"","footnote":"\r\n( 1 ) « مُروج الذّهب » ج 2 ، ص 308\r\n","page_name":" 280 ","page_number":280},
  {"content":"\r\n\r\nنمانده است . مالك أشتر با لشكريان خود ، خود را به خيمهء معاويه رسانيده‌اند و اينك كار يكسره مىشود .\r\nگفتند : أبداً ممكن نيست ، فوراً او را به نزد خود بخوان و بگو دست از جنگ بردارند و إلّا قطعه قطعه‌ات مىكنيم .\r\nبيست هزار نفر با شمشيرهاى برنده و از غلاف بيرون كشيده شده أمير المؤمنين را احاطه كرده و در پرّه گرفتند و همان لحظات بود كه آن حضرت را از پاى درآورند .\r\nحضرت فرستادند نزد مالك كه فوراً برگرديد .\r\nگفتند : يا علىّ ! يك ساعت به ما مهلت ده كه ما به خيمهء معاويه رسيده‌ايم .\r\nحضرت پيام كرد : ميخواهيد شما علىّ در اين يك ساعت زنده بماند يا نه ؟ !\r\nاين‌طور براى حضرت ، أشعث مرد فتنه‌جو و فرصت طلب و دشمن سرسخت بود .\r\nپسرش محمّد بن أشعث كه مادرش همان امّ فروة نابينا و خواهر أبو بكر بود با چهار هزار تن سوار مأمور كربلا و جنگ با حضرت سيّد الشّهداء عليه السّلام شد ، و دخترش جُعْدَة حضرت امام حسن مجتبى عليه السّلام را با زهر كين مسموم ساخت .\r\n وَ مَثَلُ كَلِمَةٍ خَبِيثَةٍ كَشَجَرَةٍ خَبِيثَةٍ اجْتُثَّتْ مِنْ فَوْقِ الْأَرْضِ ما لَها مِنْ قَرارٍ .  « 1 »\r\n\r\n\r\n","description":"","footnote":"\r\n( 1 ) آيه 26 ، از سورهء 14 : إبراهيم\r\n","page_name":" 281 ","page_number":281},
  {"content":"\r\n\r\n« و مَثَل كلمهء خبيثه مانند درخت خبيثى است كه از اصل و بنياد فاسد بوده و با ريشه از بيخ زمين كنده شده و قرار و ثباتى ندارد . »\r\n\r\nحكومت أمير المؤمنين عليه السّلام حكومت الهيّه بوده است\r\nأمير المؤمنين عليه السّلام حكومت عجيبى داشت كه آن قدرت و عظمت توأم با ملايمت و عدالت خاصّى بود ، بطورى كه از تمام جناياتى كه نسبت به خود آن حضرت ميشد چشم مىپوشيد و مصالح شخصى خود را صِفر ، و در برابر مصالح نوع و حقوق مردم ناديده ميگرفت و از سوء قصدها و اهانت‌ها غمض عين ميفرمود .\r\nاز اينجاست كه مىبينيم افرادى مانند أحمد أمين مصرى و ابن عبد ربّه در « عِقد الفريد » ميگويند : حكومت أمير المؤمنين به يك نبوّت اشبه بود تا به حكومت . و افرادى را كه آن حضرت تربيت كرد مانند حواريّون حضرت عيسى بن مريم بودند ؛ پس اين طرز حكومت نيست . و بر همين اساس صدق و عدالت بود كه معاويه در جنگ صفّين غالب آمد .\r\nآرى بايد به اين دو نفر و أمثال آنها از افرادى كه حكومت را يك سياست توأم با مكر و خدعه و دروغ ميدانند و براى وصول به آن از هيچ جنايتى دريغ ندارند گفت :\r\nحكومت حقّهء الهيّه ، حكومت حقّ است و منظور مسلّط شدن بر أعراض و اموال و نفوس مردم نيست ؛ مقصود خودنمائى و مصارعه در صحنهء منيّت و فردپرستى نيست ؛ بلكه نشاندن نهال عدالت در قلوب مردم و إحقاق حقوق است ؛ و البتّه اين حكومت الهيّه است كه بايد به دست أمير المؤمنين و افراد تربيت‌شدهء\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nدر مكتب او صورت گيرد .\r\nانبياء نيز آمده‌اند تا حكومت حقّه را اجرا كنند و دست شيطان و اعوان او را از جان و مال و ناموس مردم قطع كنند و بساط خود پرستى و خودكامگى را در هم بپيچند و مردم را از يوغ تسلّط بار گرانِ گران‌ْفكران و سنگين دلان خارج كنند ، تا در يك دنيائى از صلح و صفا و آرامش از بهترين مواهب الهيّه متمتّع گردند و به حقوق حقّه و اوّليّهء خود برسند .\r\n لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ .  « 1 »\r\n« هر آينه حقّاً ما پيامبران خود را به بيّنات و معجزات و براهين واضحات فرستاديم . و با آنان كتاب و ترازوى عدل فرو فرستاديم تا همگى مردم به قسط و عدالت قيام كنند . »\r\nدر « أمالى » صدوق با سند متّصل خود از قَرن أبى سليمان الضَّبىّ مَروى است كه : حضرت أمير المؤمنين عليه السّلام بعضى از پاسبانان خود را فرستادند به دنبال لُبَيْد عَطارُدى كه او را بياورند . پاسبانان او را در مسجد سمّاك يافتند و چون خواستند او را بياورند نَعيم بن دُجاجة أسَدى برخاست و به طرفدارى از او ، مانع شد كه او را بياورند .\r\nحضرت كسى را فرستادند و نعيم را حاضر كردند . چون نعيم حاضر شد حضرت چيزى را بلند كردند تا با آن نعيم را بزنند و تأديب كنند\r\n\r\n\r\n","description":"","footnote":"\r\n( 1 ) . صدر آيه 25 ، از سورهء 57 : الحديد\r\n","page_name":" 283 ","page_number":283},
  {"content":"\r\n\r\nنعيم گفت :\r\nوَ اللهِ إنَّ صُحْبَتَكَ لَذُلٌّ ، وَ إنَّ خِلَافَكَ لَكُفْرٌ . فَقَالَ أَمِيرُ الْمُؤْمِنِي عَلَيْهِ السَّلَامُ : وَ تَعْلَمُ ذَاكَ ؟ قَالَ : نَعَمْ . قَالَ : خَلُّوهُ . « 1 »\r\n« سوگند به خدا كه معاشرت و مصاحبت با تو موجب ذلّت و سر شكستگى است و مخالفت با تو كفر است . حضرت فرمود : به اين كه ميگوئى ، علم دارى ؟ گفت : آرى . حضرت فرمود : او را رها كنيد . »\r\n\r\nمحاجّهء أبو أمامة باهلىّ با معاويه در افضليّت أمير المؤمنين\r\nمجلسى گويد : « در بعضى از مؤلّفات اصحاب ديده‌ام كه روايت شده است كه أبو أمامهء باهِلىّ بر معاويه وارد شد . معاويه مقدم او را گرامى داشت و او را به نزد خود نشاند و احترام بجاى آورد ، و سپس گفت طعام حاضر كردند و با دست خود به أبو أمامه طعام ميداد .\r\nو سپس از عطر با دست خود به سر و صورت أبو أمامه ماليد و امر كرد كه يك بدرهء زر ( كه يك كيسه از دينار طلا باشد ) به او بدهند\r\nو سپس گفت : تو را به خدا سوگند بگو : آيا من بهتر هستم يا علىّ ابن أبى طالب ؟\r\nأبو أمامه گفت : آرى راست ميگويم و در كلام من دروغ نيست و اگر مرا به غير خدا هم سوگند داده بودى باز راست مىگفتم . سوگند به خدا علىّ از تو بهتر است و بزرگوارتر و مكرّم‌تر و اسلامش بهتر و استوارتر و قرابتش با رسول خدا بيشتر و شدّت و صولتش بر مشركان بيشتر و استغنايش در نزد امّت بيشتر است .\r\nآيا اى معاويه ميدانى على كيست ؟\r\n\r\n\r\n","description":"","footnote":"\r\n( 1 ) « أمالى » صدوق ، طبع سنگى ، ص 219\r\n","page_name":" 284 ","page_number":284},
  {"content":"\r\n\r\nعلى پسر عمّ رسول خدا صلّى الله عليه و آله و سلّم و شوهر دخترش سيّدهء زنهاى عالميان است . و پدر حسن و حسين دو سيّد و آقاى جوانان اهل بهشت ، و پسر برادر حمزهء سيّد الشّهداء ، و برادر جعفر ذى الجناحين است .\r\nاى معاويه ! تو چرا خودت را قياس با اين مسائل ميكنى و خود را در اين زمينه‌ها ميخواهى قرار دهى .\r\nآيا تو گمان دارى اى معاويه با اين الطافى كه به من نمودى من تو را بر علىّ مقدّم ميدارم و تو را اختيار ميكنم ، و چنين مىپندارى با طعامى كه به من دادى و عطائى كه به من نمودى دل من تو را مىپسندد و انتخاب مىكند تا آنكه من ، مؤمن در اينجا حضور يافته و كافر خارج گردم ؟\r\nنفس تو به تو بد قِسم گولى زده و فريبى عجيب داده ، اى معاويه .\r\nو پس از آن برخاست و بيرون آمد . معاويه كيسهء زر را به دنبال او براى او فرستاد .\r\nاو گفت : سوگند به خدا يك دينارش را هم قبول نخواهم كرد . « 1 »\r\n\r\nنمونه‌هائى از ظهور و بروز عداوت أشعث با أمير المؤمنين\r\nابن أبى الحديد ميگويد : « أشعث بن قيس از منافقين بود و به ظاهر در اصحاب أمير المؤمنين عليه السّلام بود و رأس منافقين بود ، كما آنكه عبد الله بن ابَىِّ بن سَلول از منافقين در زمان رسول خدا بود و در ظاهر از اصحاب شمرده ميشد ؛ و هر يك از اين دو نفر رأس و منشأ\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، ج 9 ، ص 643 ؛ و طبع حروفى ، ج 42 ، ص 179 و 180\r\n","page_name":" 285 ","page_number":285},
  {"content":"\r\n\r\nنفاق در زمان خود بوده‌اند . « 1 » »\r\nو از « شرح نهج البلاغة » ابن أبى الحديد از يحيى برمكى از أعْمَش روايت مىكند كه : جُرَير و أشعث از كوفه خارج شده و به جبانهء كوفه رفته بودند كه در آن حال سوسمارى در جلوى آنها ميدويد ، و آن دو با هم سرگرم انتقاد و مذمّت از أمير المؤمنين بودند . همين كه چشمشان به آن سوسمار افتاد گفتند : يا أبا حَسَلْ « 2 » يا أميرَ الْمُؤْمِنينَ دستت را بياور تا با تو به خلافت بيعت كنيم .\r\nچون اين مطلب به أمير المؤمنين عليه السّلام رسيد ، فرمود : روز قيامت محشور ميشوند و امامشان سوسمار است . « 3 » و « 4 »\r\nو از « خرائج و جرائح » نقل است كه أشعث بن قيس اذن خواست كه در منزل أمير المؤمنين وارد شود ، قنبر او را اذن نداد ، و لذا بر بينى قنبر كوفت و از بينى او خون آمد .\r\n\r\n\r\n","description":"","footnote":"\r\n( 1 ) « شرح نهج البلاغة » بيست جلدى ، ج 1 ، ص 297\r\n( 2 ) أبا حسل چنان كه در « حيوة الحيوان » آمده كنيهء سوسمار ست .\r\n( 3 ) « تنقيح المقال » ج 1 ، ص 149 ؛ و « أعيان الشّيعة » ج 12 ، ص 268 ، از طبع دوّم\r\n( 4 ) اين داستان را در « تفسير عيّاشى » ج 1 ، ص 275 ، آورده است و در ذيل آن وارد است كه : فَقالَ عَلىٌّ [ عَلَيْهِ السَّلامُ 
  ] : دَعْهُما فَهُوَ إمامُهُما يَوْمَ الْقيَمَةِ ؛ أ ما تَسْمَعُ إلَى اللهِ ( وَ هُوَ ) يَقولُ :  نُوَلِّهِ ما تَوَلَّى .  اين آيه در سورهء نساء و آيه 115 است . و آن اين است :  وَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَ يَتَّبِعْ غَيْرَ سَبِيلِ الْمُؤْمِنِينَ نُوَلِّهِ ما تَوَلَّى وَ نُصْلِهِ جَهَنَّمَ وَ ساءَتْ مَصِيراً  .\r\n","page_name":" 286 ","page_number":286},
  {"content":"\r\n\r\nحضرت از منزل بيرون آمد و گفت : مَا لِى وَ لَكَ يَا أَشْعَثُ ؟ ؟ « 1 » « اى أشعث من با تو چه كرده‌ام كه چنين ميكنى ؟ » « 2 »\r\nابن أبى الحديد گويد : أبو جعفر محمّد بن جَرير در تاريخ گفته است :\r\nوَ كانَ الْمُسْلِمونَ يَلْعَنونَ الاشْعَثَ وَ يَلْعَنُهُ الْكافِرونَ أيْضًا وَ سبَايا قَوْمِهِ . وَ سَمّاهُ نِساءُ قَوْمِهِ عُرْفَ النّارِ وَ هُوَ اسْمٌ للغادر عندهم . « 3 »\r\n« مسلمانان پيوسته به أشعث بن قيس لعنت ميفرستادند و كافران نيز او را لعن ميكردند و اسيران قوم او - كه به خدعه و مكر او به اسارت در آمدند - او را لعنت ميكردند . و زنان از ارحام و اقوامش او را عُرف النّار يعنى شناخته‌شدهء فتنه و آتش نام گذاردند و اين نام در نزد آنها براى كسى است كه اهل مكر و فريب باشد . »\r\n\r\nاعتراض أشعث به أمير المؤمنين در حين خواندن خطبه و جواب آن حضرت\r\nأشعث درحالىكه أمير المؤمنين عليه السّلام بر فراز منبر مسجد\r\n\r\n\r\n","description":"","footnote":"\r\n( 1 ) « تنقيح المقال » ج 1 ، ص 149 ؛ و « أعيان الشّيعة » ج 12 ، ص 268 ، از طبع دوّم\r\n( 2 ) در « مقاتل الطّالبيّين » ص 34 آورده است كه : جاءَ الاشْعَثُ إلَى عَلىٍّ يَسْتَأْذِنُ عَلَيْهِ فَرَدَّهُ قَنْبَرُ ، فَأدْمَى الاشْعَثُ أنْفَهُ ، فَخَرَجَ عَلىٌّ وَ هُوَ يَقولُ : ما لى وَ لَكَ يا أشْعَثُ ؟\r\nأما وَ اللهِ لَوْ بِعَبْدِ ثَقيفٍ تَمَرَّسْتَ لَاقْشَعَرَّتْ شُعَيْراتُكَ ، قيلَ : يا أميرَ الْمُؤْمِنينَ ! وَ مَنْ غُلامُ ثَقيفٍ ؟ قالَ : غُلامٌ يَليهِمْ لا يَبْقَى أهْلَ بَيْتٍ مِنَ الْعَرَبِ إلّا أدْخَلَهُمْ ذُلًّا . قيلَ : يا أميرَ الْمُؤْمِنينَ ! كَمْ يَلى ؟ وَ كَمْ يَمْكُثُ ؟ قالَ : عِشْرينَ إنْ بَلَغَها .\r\n( 3 ) « شرح نهج البلاغة » 20 جلدى ، ج 1 ، ص 296\r\n","page_name":" 287 ","page_number":287},
  {"content":"\r\n\r\nكوفه مشغول خواندن خطبه بودند و راجع به امر حكميّت سخن مىگفتند به آن حضرت اعتراض كرد و گفت : هَذِهِ عَلَيْكَ لا لَكَ . « اين عليه مدّعاى شماست نه لَه شما . »\r\nحضرت نگاه خفيفى به او كرده و گفتند :\r\nمَا يُدْرِيكَ مَا عَلَىَّ مِمَّا لِى ؟ عَلَيْكَ لَعْنَةُ اللهِ وَ لَعْنَةُ اللَاعِنِينَ ، حَائِكُ ابْنُ حَائِكٍ ، مُنَافِقُ ابنُ كَافِرٍ ؛ وَ اللهِ لَقَدْ أَسَرَكَ الْكُفْرُ مَرَّةً وَ الإسْلَامُ أُخْرَى ، فَمَا فِدَاكَ مِنْ وَاحِدَةٍ مِنْهُمَا مَالُكَ وَ لَا حَسَبُكَ .\r\nوَ إنَّ امْرَأً دَلَّ عَلَى قَوْمِهِ السَّيْفَ وَ سَاقَ إلَيْهِمُ الْحَتْفَ لَحَرِىٌّ أَنْ يَمْقُتَهُ الاقْرَبُ وَ لَا يَأْمَنَهُ الابْعَدُ . « 1 »\r\n« تو چه ميدانى كه آنچه عليه من است و يا لَه من است كدام است ؟ لعنت خدا بر تو باد و لعنتِ لعنت كنندگان ، اى بافندهء پسر بافنده ! و اى منافق پسر كافر !\r\nسوگند به خدا كه يك بار كفر تو را در اسارت خود درآورد و بار ديگر اسلام ؛ و آنچه در هر دو بار موجب رهائى تو شد نه مال تو بوده و نه حَسَب و شرف تو .\r\nو آن مردى كه شمشير را بر اقوام و ارحام خودش راهنمائى كند و آنها را در كام مرگ بكشاند سزاوار است كه نزديكانش از او دورى جسته و براى او مرگ و هلاكت آرزو كنند و غير نزديكان نيز او را امين نشمارند . »\r\n\r\n\r\n","description":"","footnote":"\r\n( 1 ) « نهج البلاغة » ج 1 ، باب الخُطَب ، از طبع محمّد عبده - مصر ( مطبعة عيسى البابى الحلبى ) ، ص 56\r\n","page_name":" 288 ","page_number":288},
  {"content":"\r\n\r\nاين عدالت و شجاعت روحى و فتوّت و جوانمردى على است كه نسبت به اين اهانت‌ها اغماض مىكند و به بزرگوارى خود در ميگذرد . و اين ولايت حقّه و طهارت نفس است كه مانند أشعث‌ها از آن سوء استفاده مىكنند و علم به عدم انتقام و قيام علىّ در برابر جسارتهاى آنان ، آنها را جرى نموده است .\r\nصَلَّى اللهُ عَلَيْكَ يَا أَبَا الْحَسَنِ .\r\nاينجاست كه ديگر ، زبان از تعريف و تمجيد تو لال مىشود و فكر و انديشه به ريشه و اصل اين معانى معالى تو نميرسد و خامه و قلم از شرح آن مىشكند ، و غير از اظهار عجز و ناتوانى در برابر عظمت و ابّهت و جلال روحى تو - همانطور كه فاضل شاعر و اديب ماهر : عبد العزيز بن السَّرايا كه مشهور به صفىّ الدّين حلّى و از شاگردان مبرّز مولانا محقّق حلّى أعلى اللهُ تعالَى مقامَهما الشَّريف است ، بيان كرده و در ابياتى نشان داده - چيزى به نظر نميرسد :\r\n\r\nاشعار صفىّ الدّين حلّى دربارهء أمير المؤمنين\r\n جُمِعَتْ فى صِفاتِكَ الاضْدادُ * فَلِهَذا عَزَّتْ لَكَ الانْدادُ ( 1 )\r\nزاهِدٌ حاكِمٌ حَليمٌ شُجاعٌ * فاتِكٌ ناسِكٌ فَقيرٌ جَوادُ ( 2 )\r\nشيَمٌ ما جُمِعْنَ فى بَشَرٍ قَ - * - طُّ وَ لا حازَ مِثْلَهُنَّ الْعِبادُ ( 3 )\r\nخُلُقٌ يُخْجِلُ النَّسيمَ مِنَ اللُطْ - * - فِ وَ بَأْسٌ يَذوبُ مِنْهُ الْجَمادُ ( 4 ) \r\n\r\n","description":"","footnote":"","page_name":" 289 ","page_number":289},
  {"content":"\r\n\r\n ظَهَرَتْ مِنْكَ لِلْوَرَى مُكْرَماتٌ * فَأقَرَّتْ بِفَضْلِكَ الحُسّادُ ( 5 )\r\nإنْ يُكَذِّبْ بِها عِداكَ فَقَدْ كَ * - ذَّبَ مِنْ قَبْلُ قَوْمُ لوطٍ وَ عادُ ( 6 )\r\nجَلَّ مَعْناكَ أنْ يُحيطَ بِهِ الشِّعَ * - ر وَ يُحْصى صِفاتِهِ النَّقّادُ ( 7 ) « 1 » \r\n1 - اى أمير المؤمنين ! در اخلاق و شِيَم تو صفات متضادّى با هم جمع شدند و بدين جهت حريفان و همقطاران و هم انبازانِ تو نادر الوجود شده و نتوانستند در صحنهء عالم خودى نشان دهند .\r\n2 - چون تو هم زاهد بودى و هم حاكم ، و حليم بودى و در عين حال شجاع ، شمشير زن بى باك بودى و در عين حال اهل عبادت و دعا ، فقير بودى و در عين حال بخشاينده .\r\n3 - اينها صفاتى است از اضداد كه تا به حال در هيچ بشرى جمع نشده و هيچيك از بندگان نتوانسته‌اند مثل آن را حائز گردند و در خود بوجود آورند .\r\n4 - تو چنان اخلاق نيكو و لطيف و ملايمى داشتى كه لطافت آن نسيم لطيف را شرمنده مىكند ، و در عين حال شدّت و صولتى داشتى\r\n\r\n\r\n","description":"","footnote":"\r\n( 1 ) اين اشعار را در « مجالس المؤمنين » طبع سنگى ، صفحهء 493 ، در ضمن شرح حال صفىّ الدّين حلّى آورده و تتمّهء آن را نيز ذكر كرده است ، ولى شاعر را عبد العزيز بن سراياء ضبط نموده است . و در « سفينة البحار » طبع سنگى ، ج 1 ، ص 437 ، در مادّهء دأب به مناسبتى بيان كرده است .\r\n","page_name":" 290 ","page_number":290},
  {"content":"\r\n\r\nكه از قهرش جمادات ذوب ميشوند .\r\n5 - از تو كرامت‌ها و عجائبى سر زده و براى اهل عالم ظاهر گشته است تا جائى كه ناچار ، حسد برندگان بر تو ، همه به آنها ، اعتراف و اقرار نموده‌اند .\r\n6 - اگر دشمنان تو آنها را تكذيب كنند تازه نيست ؛ قبل از آن هم قوم لوط و قوم عاد پيامبران خود را تكذيب نمودند .\r\n7 - معانى موجودهء در تو و واقعيّت و حقيقت تو عالىتر و راقىتر است از آنكه بتواند شعر ، آنها را در خود بگنجاند و بر آنها محيط شود ، و بزرگتر است از آنكه بتوانند نقّادان و حسابگران آنها را به شمارش درآورند .\r\nاينجاست كه مظلوميّت أمير المؤمنين عليه السّلام جلوه مىكند .\r\nآخر با نهايت قدرت ، و اين‌قدر عفو و اغماض ؟ و با در دست داشتن تمام امكانات و استعدادات و اين‌قدر تحمّل ! ؟\r\n\r\nحلم و بزرگوارى أمير المؤمنين در برخورد با أشعث بن قيس\r\nسبحان الله ! أشعث به دَرِ خانهء أمير المؤمنين آمده و قنبر او را راه نداده است . مگر پذيرفتن كسى را در خانهء شخصى ، آن هم بدون اطّلاع و استيذان ، از واجبات است ؟\r\nمگر أمير المؤمنين استراحت ندارد ؟ وانگهى معلوم است كه مراجعهء أشعث با اين سابقهء سوء و اين پروندهء پر از جنايت ، جز درخواست امر غير مشروعى از أمير المؤمنين نبوده است .\r\nآنگاه أمير المؤمنين رئيس و حاكم اسلام است ، تو به چه مجوّزى با مشت بر صورت و بينى غلامش و پاسدار خانه‌اش و\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nصاحب اذن ورود و حاجبش ميكوبى و از بينى او خون سرازير ميكنى ؟\r\nحالا ببينيد أمير المؤمنين عليه السّلام كه از قضيّه مطّلع شد چه گفت :\r\nمَا لِى وَ لَكَ يَا أَشْعَثُ ؟ « اى أشعث من با تو چه كرده‌ام كه چنين ميكنى ؟ »\r\nاينجاست كه جا دارد عرش خدا به لرزه درآيد و غضب خدا اين جماعت مستكبر و خودخواه و متجاوز را دستخوش هر گونه انتقام كند و آنان را در كام ذلّت فرو برد و در آخرت آن آتش‌هاى موعود را برايشان آماده نمايد .\r\nدر « خرائج » است كه چون أمير المؤمنين بيرون آمد و ديد خون از بينى قنبر روان شده است فرمود :\r\nمَا ذَاكَ يَا أَشْعَثُ ؟ أَمَا وَ اللهِ لَوْ بِعَبْدِ ثَقِيفٍ مَرَرْتَ لَاقْشَعَرَّتْ شُعَيْرَاتُ إسْتِكَ .\r\n« چرا اين‌طور ميكنى اى أشعث ؟ سوگند به خدا كه اگر از پهلوى غلام ثقيف عبور كنى ، موهاى اسافل اعضاء بدن تو به لرزه در مىآيد . »\r\nقَالَ : مَن غُلَامُ ثَقِيفٍ ؟ قَالَ : غُلَامٌ يَلِيهِمْ ، لَا يَبْقَى بَيْتٌ مِنَ الْعَرَبِ إلَّا أَدْخَلَهُمُ الذُّلَّ . قَالَ : كَمْ يَلِى ؟ قَالَ : عِشْرِينَ إنْ بَلَغَهَا .\r\n« گفت : غلام ثقيف كيست ؟ فرمود : غلامى است كه حكومت آنها را بدست ميگيرد ، و هيچ خانه‌اى در عرب باقى نمىماند مگر\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nآنكه ذلّت و خوارى و پستى را در آن وارد مىسازد . گفت : چقدر حكومت مىكند ؟ فرمود : بيست سال اگر به آن برسد » .\r\nقَالَ الرَّاوِى : وَلِىَ الْحَجَّاجُ سَنَةَ خَمْسٍ وَ سَبْعِينَ وَ مَاتَ سَنَةَ خَمْسٍ وَ تِسْعِينَ . . « 1 »\r\n« راوى در اين خبر ميگويد : مراد از غلام ثقيف ، حجّاج بن يوسف ثقفى است كه در سنهء هفتاد و پنج به ولايت كوفه رسيد و بيست سال حكومت كرد و در سنهء نود و پنج از دنيا رفت . »\r\n وَ كَذلِكَ جَعَلْنا لِكُلِّ نَبِيٍّ عَدُوًّا مِنَ الْمُجْرِمِينَ وَ كَفى بِرَبِّكَ هادِياً وَ نَصِيراً  . « 2 »\r\n« و اين‌طور ما براى هر پيامبرى ، از افراد مجرم يك نفر دشمن قرار داده‌ايم ؛ و پروردگار تو در هدايت و نصرت تو براى تو كافى است . »\r\nحقّاً أشعث بن قيس از دشمنانى بوده كه پيوسته ملازم با أمير المؤمنين بوده و آن حضرت را اذيّت ميكرده است .\r\nأمير المؤمنين از دست چنين افرادى فرياد بر ميدارد : خدايا ! مرا از دست اينها ، و اينها را از دست من راحت كن .\r\nخداوند بعد از أمير المؤمنين عليه السّلام حجّاج را بر كوفه مسلّط كرد . هفتاد هزار نفر از همين شيعيان را كشت ، و در بعضى از\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، ج 8 ، ص 733\r\n( 2 ) آيه 31 ، از سورهء 25 : الفرقان ؛ نظير اين آيه در سورهء أنعام ، آيه 112 و 113 آمده است :   وَ كَذلِكَ جَعَلْنا لِكُلِّ نَبِيٍّ عَدُوًّا شَياطِينَ الْإِنْسِ وَ الْجِنِّ يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً وَ لَوْ شاءَ رَبُّكَ ما فَعَلُوهُ فَذَرْهُمْ وَ ما يَفْتَرُونَ * وَ لِتَصْغى إِلَيْهِ أَفْئِدَةُ الَّذِينَ لا يُؤْمِنُونَ بِالْآخِرَةِ وَ لِيَرْضَوْهُ وَ لِيَقْتَرِفُوا ما هُمْ مُقْتَرِفُونَ .  \r\n","page_name":" 293 ","page_number":293},
  {"content":"\r\n\r\nروايات است كه يكصد و بيست هزار نفر را كشت ، و بر زن و مرد و پير و جوان ترحّم نكرد ؛ و آن جناياتى را كه نمود در تاريخ بى سابقه است .\r\n\r\nعدالت اجتماعى أمير المؤمنين عليه السّلام\r\nاصولًا يكى از جهات مهمّى كه سران معروف آن زمان با أمير المؤمنين مخالفت داشتند تسويهء بين حقوق بود . بزرگان و سياستمداران عرب بر اساس سنّت عُمر رفتار كرده و بيت المال را بين همه طبقات مردم يكسان تقسيم نمىنمودند بلكه بر اساس اختلاف طبقات قسمت ميكردند و حقوق مسلمان عرب را از حقوق مسلمان غير عرب جدا و زياده ميداشتند . عثمان و معاويه و تمام استاندارانى كه از طرف آنها تعيين ميشدند بدين قسم رفتار ميكردند .\r\nأمير المؤمنين عليه السّلام با اين سنّت كه در حقيقت بدعت ناپسندى بود مبارزهء سخت نمود و از روز اوّلى كه به خلافت رسيد بيت المال را بين عرب و ايرانى و رومى و آفريقائى بطور مساوى تقسيم نمود . و در ازدواج و سائر حقوق نيز يكسان رفتار ميكرد و ميفرمود : « اين سنّت اسلام است ، اين دستور قرآن است . اين دستور قولى و عملى پيامبر اكرم است . و اختلاف نژاد و طبقه كه خلفاى پيشين بر آن ميزان ، حكومت و رياست و امامت جماعت و قضاوت و فرماندهى جنود و لشكر و نكاح و استفادهء از بيت المال و تقسيم و تسهيم كارهاى سخت و مشكل و غير آن را معيّن مينمودند غلط بود و اين روش به هيچوجه با روش اسلام سازگار نيست . »\r\nحكّام و سركردگان ، كه در دوران حكومت‌هاى پيشين با حقوق فراوان و مزاياى اختصاصى از بيت المال مسلمين سوءاستفاده‌ها\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nمينموده و به زندگى اشرافى خو گرفته بودند ، ديگر حاضر نبودند از آن سطح به سطح عادى و عامّهء مردم تنازل نموده و دست از زياده روى و اسراف در بيت المال بردارند .\r\nو لذا بر همين اساسى كه از ابتداء ميدانستند و سپس هم كه أمير المؤمنين عليه السّلام عملًا تسويهء بين حقوق را عملى و در بين مردم اجرا كردند و مَوالى و اعاجم را كه همان مسلمانان غير عرب بودند با تمام حقوق مسلمان عرب بدون هيچ استثنائى شريك و سهيم قرار دادند ، در اينجا بناى مخالفت با آن حضرت شروع شد و پرچم‌هاى جنگ جَمَل و صفّين عليه آن حضرت بالا رفت .\r\nدر « كافى » با سند متّصل خود از محمّد بن مسلم روايت مىكند از حضرت صادق عليه السّلام كه فرمودند :\r\nلَمَّا وُلِّىَ عَلِىٌّ عَلَيْهِ السَّلَامُ صَعِدَ الْمِنْبَرَ فَحَمِدَ اللهَ وَ أَثْنَى عَلَيْهِ ثُمَّ قَالَ :\r\nإنِّى وَ اللهِ لَا أَرْزَؤُكُمْ مِنْ فَيْئِكُمْ دِرْهَمًا مَا قَامَ لِى عِذْقٌ بِيَثْرِبَ .\r\nفَلْيَصْدُقْكُمْ أَنْفُسُكُمْ ! أَ فَتَرَوْنِى مَانِعًا نَفْسِى وَ مُعْطِيَكُمْ ؟\r\nقَالَ : فَقَامَ إلَيْهِ عَقِيلٌ كَرَّمَ اللهُ وَجْهَهُ ، فَقَالَ لَهُ : وَ اللهِ لَتَجْعَلُنِى وَ أَسْوَدَ بِالْمَدِينَةِ سَوَاءً .\r\nفَقَالَ : اجْلِسْ ! أَ مَا كَانَ هاهُنَا أَحَدٌ يَتَكَلَّمُ غَيْرُكَ ؟ وَ مَا فَضْلُكَ عَلَيْهِ إلَّا بِسَابِقَةٍ أَوْ بِتَقْوَى . « 1 »\r\n« چون علىّ عليه السّلام به مقام حكومت و ولايت امور رسيده و\r\n\r\n\r\n","description":"","footnote":"\r\n( 1 ) « روضهء كافى » ص 182\r\n","page_name":" 295 ","page_number":295},
  {"content":"\r\n\r\nزمام امور را در دست گرفتند ، بر منبر بالا رفته و حمد و ثناى خدا را بجاى آورده و سپس فرمودند :\r\nسوگند به خدا كه من از حقوق ماليّهء شما از غنائم و غيره يك درهم كم نمىكنم تا وقتى كه يك شاخهء خرما براى من در مدينه باقى باشد .\r\nنفس‌هاى شما بايد به شما راست بگويد ، آيا چنين مىپنداريد كه من خودم در بيت المال براى خودم تجاوز نمىكنم و براى شما تجاوز ميكنم ( يعنى خودم بيش از حقّم بر نميدارم آنگاه به كسى ديگر بيش از حقّش مىدهم ) ؟\r\n( نه ، چنين نيست بلكه نه من و نه شما از بيت المال بيش از يك نفر مسلمان حقّى نداريم . )\r\nعقيل كرَّم اللهُ وجهَه كه برادر بزرگتر آن حضرت بود برخاست و گفت : سوگند به خدا كه تو ميخواهى مرا و اين سياهان را كه بندگان سياهپوست هستند در مدينه ، يكسان قرار دهى .\r\nحضرت فرمود : بنشين ! غير از تو در اينجا كسى نبود كه تكلّم كند ؟ شرافت و فضيلتى بر آن مرد سياهپوست ندارى مگر به سابقهء اسلام و تقوى . »\r\n\r\nخطبهء أمير المؤمنين عليه السّلام در تسويهء حقوق رعيّت\r\nو در « كافى » با سند متّصل خود روايت مىكند از محمّد بن جعفر عقبى كه مرفوعاً روايت كرده است كه :\r\nخَطَبَ أَمِيرُ الْمُؤْمِنِين عَلَيْهِ السَّلَامُ فَحَمِدَ اللهَ وَ أَثْنَى عَلَيْهِ ، ثُمَّ قَالَ :\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nأَيُّهَا النَّاسُ ! إنَّ ءَادَمَ لَمْ يَلِدْ عَبْدًا وَ لَا أَمَةً ، وَ إنَّ النَّاسَ كُلَّهُمْ أَحْرَارٌ وَ لَكِنَّ اللهَ خَوَّلَ بَعْضَكُمْ بَعْضًا .\r\nفَمَنْ كَانَ لَهُ بَلَآءٌ فَصَبَرَ فِى الْخَيْرِ ، فَلَا يَمُنَّ بِهِ عَلَى اللهِ عَزّ وَ جَلَّ .\r\nأَلَا وَ قَدْ حَضَرَ شَىْءٌ ، وَ نَحنُ مُسَوُّونَ فِيهِ بَيْنَ الاسْوَدِ وَ الاحْمَرِ .\r\nفَقَالَ مَرْوَانُ لِطَلْحَةَ وَ الزُّبَيْرِ : مَا أَرَادَ بِهَذَا غَيْرَكُمَا .\r\nقَالَ : فَأَعْطَى كُلَّ وَاحِدٍ ثَلَاثَةَ دَنَانِيرَ . وَ أَعْطَى رَجُلًا مِنَ الانْصَارِ ثَلَاثَةَ دَنَانِيرَ ، وَ جَاءَ بَعْدُ غُلَامٌ أَسْوَدُ فَأَعْطَاهُ ثَلَاثَةَ دَنَانِيرَ .\r\nفَقَالَ الانْصَارِىُّ : يَا أَمِيرَ الْمُؤْمِنِين ! هَذَا غُلَامٌ أَعْتَقْتُهُ بِالامْسِ ، تَجْعَلُنِى وَ إيَّاهُ سَوَاءً ؟\r\nفَقَالَ : إنِّى نَظَرْتُ فِى كِتَابِ اللهِ فَلَمْ أَجِدْ لِوُلْدِ إسْمَعِيلَ عَلَى وُلْدِ إسْحَقَ فَضْلًا . « 1 »\r\n« أمير المؤمنين عليه السّلام خطبه‌اى ايراد نموده ، حمد خدا و شكر او را به جاى آورده و سپس گفتند :\r\nاى گروه مردم ! آدم بو البشر از خود هيچ غلام و كنيزى بوجود نياورد و از خود متولّد ننمود ، و حقّاً كه تمام افراد بشر آزادگانند و ليكن خدا بعضى را به بعضى سپرده است .\r\nهر كس كه در اسلام سابقه دارد و متحمّل سختىها و مشكلات\r\n\r\n\r\n","description":"","footnote":"\r\n( 1 ) « روضهء كافى » ص 69\r\n","page_name":" 297 ","page_number":297},
  {"content":"\r\n\r\nشده و در خير و خوبى صبر و پايدارى كرده است ، بدين جهت منّتى بر خداوند عزّ و جلّ نگذارد ( تا بدين‌وسيله خود را مستحقّ مقدار بيشترى از بيت المال مسلمين بداند ) .\r\nآگاه باشيد كه ماليّه‌اى فعلًا رسيده است و ما در تقسيم آن بين سياهپوست و سرخ‌پوست فرقى نمىگذاريم .\r\nدر اين حال مروان به طلحه و زبير گفت : غير از شما دو نفر ، كسى ديگر را از اين كلام قصد نكرده است !\r\nأمير المؤمنين به هر يك از افراد سه دينار داد ؛ و به مردى از أنصار سه دينار داد و بعد از آن يك غلام سياهى آمد و حضرت به او هم سه دينار داد .\r\nمرد أنصارى گفت : يا أمير المؤمنين ! اين غلامى است كه من ديروز او را آزاد كردم ، مرا و او را از بيت المال مساوى قرار ميدهى ؟\r\nحضرت فرمود : من در كتاب خدا نظر كردم و هر چه گشتم مزيّت و فضيلتى براى اولاد إسمعيل نسبت به اولاد إسحق نديدم . »\r\n\r\nشكايت مَواليان به أمير المؤمنين از حكّام خود در تقسيم بيت المال\r\nو در « كافى » با سند متّصل خود روايت مىكند از فَضْل بن أبى مُرَّة از حضرت صادق عليه السّلام كه فرمود :\r\nمسلمانان غير عرب كه آنان را مَوالى گويند به نزد أمير المؤمنين عليه السّلام آمده و گفتند كه : ما از اين أعراب متصدّيان امور - كه منظور همان خلفاى سابق و حكّام آنها بودند - پيش تو به شكايت آمده‌ايم .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nرسول خدا صلّى الله عليه و آله و سلّم عطاياى بيت المال را بين ما و آنها و أعراب بالسّويّه قسمت ميكرد ، و به سلمان فارسى و بلال حَبشى و صُهَيب رومى از عرب زن داد و با آنها در ازدواج فرقى ننهاد ، امّا اين دسته از أعراب از اين كار ابا دارند و ميگويند : ما چنين كارى نمىكنيم .\r\nأمير المؤمنين عليه السّلام براى مذاكره و متقاعد ساختن رؤساى أعراب به نزد آنها رفتند و در اين موضوع با آنها تكلّم كردند .\r\nآنها صداى خود را به فرياد بلند نموده و با صيحه گفتند : چنين كارى را نمىكنيم اى أبو الحسن ! چنين كارى را نمىكنيم .\r\nحضرت با حالت خشم در حالى كه رِداى ايشان به روى زمين كشيده ميشد خارج شدند و گفتند :\r\nاى گروه مَوالى ! اينها شما را همچون يهود و نصارى پنداشته و با شما معاملهء يهود و نصارى مىكنند .\r\nاز شما دختر ميگيرند ولى به شما دختر نميدهند ، و از بيت المال به مقدارى كه خودشان بر ميدارند به شما نميدهند .\r\nشما دنبال تجارت برويد و معاش خود را از آن تتميم نمائيد ، خدا شما را رحمت كند !\r\nچون من از رسول خدا شنيدم كه ميفرمود : روزى دَه جزء است ، خداوند نُه جزء آن را در تجارت قرار داده و يك قسمت آن را در چيزهاى ديگر « 1 » .\r\n\r\n\r\n","description":"","footnote":"\r\n( 1 ) « بحار الانوار » كمپانى ، ج 9 ، ص 638\r\n","page_name":" 299 ","page_number":299},
  {"content":"\r\n\r\n\r\nكارشكنيهاى أشعث در حكومت أمير المؤمنين عليه السّلام\r\nبر همين اساس ، أشعث بن قيس كه از سرداران و رؤسا بود ، و عثمان بن عفّان از خراج آذربايجان هر ساله به او يكصد هزار درهم ميداد ؛ « 1 » حاضر نبود در تحت حكومت أمير المؤمنين با سائر افراد مسلمانان از نقطه نظر حقوق و مزايا يكسان باشد ، لذا كارشكنى ميكرد و اشكال و ايراد ميگرفت .\r\n\r\nمخالفت با أمير المؤمنين در برقرارى عدالت اجتماعى\r\nدر كتاب « الغارات » إبراهيم بن محمّد ثقفى كوفى از عبّاد بن عبد الله أسدى روايت مىكند كه او مىگفت :\r\nكُنْتُ جَالِسًا يَوْمَ الْجُمُعَةِ وَ عَلِىٌّ عَلَيْهِ السَّلَامُ يَخْطِبُ عَلَى مِنْبَرٍ مِنْ ءَاجُرٍ ، وَ ابْنُ صَوْحَانَ جَالِسٌ ؛ فَجَاءَ الاشْعَثُ ، فَجَعَلَ يَتَخَطَّى النَّاسَ .\r\nفَقَالَ : يَا أَمِيرَ الْمُؤْمِنِين ! غَلَبَتْنَا هَذِهِ الْحَمْرَاءُ عَلَى وَجْهِكَ ، فَغَضِبَ .\r\nفَقَالَ ابْنُ صَوْحَانَ : لَيُبَيَّنُ الْيَوْمَ مِنْ أَمْرِ الْعَرَبِ مَا كَانَ يَخْفَى .\r\nفَقَالَ عَلِىٌّ عَلَيْهِ السَّلَامُ : مَنْ يَعْذُرُنِى مِنْ هَؤُلَاءِ الضَّيَاطِرَةِ ؟ يُقِيلُ أَحَدُهُمْ يَتَقَلَّبُ عَلَى حَشَايَاهُ وَ يُهَجِّرُ قَوْمٌ لِذِكْرِ اللهِ ، فَيَأْمُرُنِى أَنْ أَطْرُدَهُمْ فَأَكُونُ مِنَ الظَّالِمِينَ .\r\nوَ الَّذِى فَلَقَ الْحَبَّةَ وَ بَرَأَ النَّسَمَةَ لَقَدْ سَمِعْتُ مُحَمَّدًا صَلَّى اللهُ عَلَيْهِ وَ ءَالِهِ [ وَ سَلَّمَ 
  ] يَقُولُ : لَيَضْرِبُنَّكُمْ وَ اللهِ عَلَى الدِّينِ عَوْدًا كَمَا ضَرَبْتُمُوهُمْ عَلَيْهِ بَدْءًا .\r\nقَالَ مُغَيْرَةُ : كَانَ عَلِىٌّ عَلَيْهِ السَّلَامُ أَمْيَلَ إلَى الْمَوَالِى وَ أَلْطَفَ\r\n\r\n\r\n","description":"","footnote":"\r\n( 1 ) « الغارات » ج 1 ، ص 365\r\n","page_name":" 300 ","page_number":300},
  {"content":"\r\n\r\nبِهِمْ ، وَ كَانَ عُمَرُ أَشَدَّ تَبَاعُداً مِنْهُمْ . « 1 »\r\n« من در روز جمعه براى استماع خطبه نشسته بودم و علىّ عليه السّلام بر فراز منبرى از آجر خطبه ميخواند ؛ و صَعْصَعَة بن صَوحان نيز نشسته بود .\r\nدر اين هنگام أشعث بن قيس آمد ، « 2 » و بدون مَهابا و ملاحظه ، مردم را زير گام‌هاى خود گرفته و از روى آنان عبور نموده و به نزد أمير المؤمنين عليه السّلام رفت و گفت :\r\nاى أمير المؤمنين ! در زمان حكومت و قدرت تو اين سرخپوستان بر ما چيره شدند ؛ پس به حال تغيّر و غضب درآمد .\r\n\r\n\r\n","description":"","footnote":"\r\n( 1 ) « الغارات » ج 2 ، ص 498 و 499\r\n( 2 ) . ابن أبى الحديد در پايان « شرح نهج البلاغة » هزار كلمه از حكم و مواعظ كه به صورت كلمات قصار است از حضرت أمير المؤمنين عليه السّلام نقل مىكند ، و شمارهء 277 از آن اين است :\r\nأمّا هَذا الاعْوَرُ - يَعْنى أشْعَثَ - فَإنَّ اللهَ لَمْ يَرْفَعْ شَرَفًا إلّا حَسَدَهُ وَ لا أظْهَرَ فَضْلًا إلّا عابَهُ ، وَ هُوَ يُمَنّى نَفْسَهُ وَ يَخْدَعُها يَخافُ وَ يَرْجو ، فَهُوَ بَيْنَهُما لا يَثِقُ بِواحِدٍ مِنْهُما وَ قَدْ مَنَّ اللهُ عَلَيْهِ بِأنْ جَعَلَهُ جَباناً ، وَ لَوْ كانَ شُجاعاً لَقَتَلَهُ الْحَقُّ .\r\nوَ أمّا هَذا الاكْثَفُ عِنْدَ الْجاهِليَّةِ - يَعْنى جَريرَ بْنَ عَبْدِ اللهِ الْبَجَلىّ - فَهُوَ يَرَى كُلَّ أحَدٍ دونَهُ وَ يَسْتَصْغِرُ كُلَّ أحَدٍ وَ يَحْتَقِرُهُ ، قَدْ مُلِى ناراً وَ هُوَ مَعَ ذَلِكَ يَطْلُبُ رِئاسَةً وَ يَرومُ إمارَةً\r\nوَ هَذا الاعْوَرُ يُغْويهِ وَ يُطْغيهِ . إنْ حَدَّثَهُ كَذَّبَهُ وَ إنْ قامَ دونَهُ نَكَصَ عَنْهُ ؛ فَهُما كَالشَّيْطانِ  إِذْ قالَ لِلْإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ .  .\r\n( از طبع دار إحيآءِ الكتب العربيّة ، ج 20 ، ص 286 و 287 )\r\n","page_name":" 301 ","page_number":301},
  {"content":"\r\n\r\nابن صوحان گفت : امروز أمير المؤمنين از امور عرب آنچه را كه تا به حال مخفى بود روشن خواهد نمود .\r\nأمير المؤمنين عليه السّلام فرمود : كيست كه به حمايت من برخيزد و بر عذر من در مقابل مكافاتى كه در مقابل اين رويّهء زشتِ اين مستكبران پُر مدّعى و كم بهره بدهم ايستادگى كند ؟\r\nاين مستكبران پُر طمع و كم ثمر ، كه پيوسته روزها در رختخواب‌هاى خود به روى شكم‌هاى خود مىخسبند و در استراحت در خانه‌هاى خنك و سرد خود به سر مىبرند ، و مرا امر مىكنند كه گروهى را كه در اين هواى گرم براى ذكر خدا از خانه‌ها بيرون آمده‌اند از نزد خود برانم و آنان را طرد و منع كنم ؛ و بنابراين از ستمكاران باشم .\r\nسوگند به آن پروردگارى كه دانه را بشكافد و جان و روح را پديد آورد ، بدرستى كه حقّاً از محمّد صلّى الله عليه و آله و سلّم شنيدم كه مىگفت :\r\nاين اعاجم ( مسلمانان غير عرب ) شما را براى برقرارى دين خدا با شمشير در پايان خواهند كوفت ، همانطور كه شما در ابتداى اسلام به آنها شمشير زديد .\r\nمُغَيرة ضَبىّ ميگويد : علىّ عليه السّلام به موالى و اعاجم ، يعنى به مسلمانان غير عرب ، لطف و ميل خاصّى داشت و عمر از آنها با شدّت هر چه تمام‌تر دورى مينمود . »\r\nاين حديث شريف را جَزَرى در « نهاية » ذكر كرده و فرموده :\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n« مراد از حَمْراء عجم است از ايرانى و رومى ؛ و عرب موالى را حمراء گويد . و ضياطرة : هُمُ الضُّخامُ الَّذينَ لا غِناءَ عِنْدَهُمْ . افرادى هستند كه پر سر و صدا هستند ولى بهره‌اى در آنها نيست و مفردش ضيطار است ، و ياء زائد است . و حشايا فراش است و مفردش حَشيّة به تشديد است . » - انتهى . « 1 »\r\nو نيز مُبَرَّد در « كامل » آورده و قول أمير المؤمنين را اين‌طور نقل كرده است :\r\nمَنْ يَعْذُرُنِى مِنْ هَذِهِ الضَّيَاطِرَةِ ؛ يَتَمَرَّغُ أَحَدُهُمْ عَلَى فِرَاشِهِ تَمَرُّغَ الْحِمَارِ ؟\r\n« چه كسى است كه به عذر من ، به پاداشى كه به اين ضياطره بدهم قيام كند ؛ اين مردم مستكبر عارى از بهره كه مانند خر كارشان در رختخواب غَلْط خوردن است . » « 2 »\r\nو مجلسى در « بحار الانوار » با بيان مختصرى در شرح آن ، ذكر\r\n\r\n\r\n","description":"","footnote":"\r\n( 1 ) « نهاية » مادّهء ضطر : ج 3 ، ص 87 ؛ و مادّهء حشا : ج 1 ، ص 393 ؛ و مادّهء حمر : ج 1 ، ص 438\r\nو نيز جَزَرى در « نهاية » [ ج 3 ، ص 197 
  ] راجع به معناى يَعْذُرُنى فرموده است : فاستعذر رسول الله صلى الله عليه و آله من عبد الله ابى فَقالَ وَ هُوَ عَلَى الْمِنْبَرِ : مَنْ يَعْذُرُنى مِنْ رَجُلٍ قَدْ بَلَغَنى عَنْهُ كَذا وَ كَذا ؟ فقال سعد : أنا أعذرك منه . أى من يقوم بعذرى إن كافأته على سوء صنيعه فلا يلومنى .\r\nو منه حديثُ أبى الدَّرداءِ : مَن يعذرُنى مِن معاوية أنا اخبرُه عَن رسولِ اللهِ و هو يُخبرُنى عَن رَأْيه ؟\r\nو منه حديثُ علىٍّ : مَنْ يَعْذُرُنى مِنْ هَؤُلاءِ الضَّياطِرَةِ ؟\r\n( 2 ) « الغارات » در تعليقات ج 2 ، ص 829\r\n","page_name":" 303 ","page_number":303},
  {"content":"\r\n\r\nفرموده است . « 1 »\r\nأشعث بن قيس مىپندارد كه چون از سركردگان است اينك كه بيت المالِ همه جا به كوفه ميرسد بايد أمير المؤمنين درِ بيت المال را باز كرده و در اختيار او قرار دهند .\r\nأميرالمؤمنينى كه برادر خود عقيل را به تقاضاى يك صاع يعنى يك مَن از گندم ، با وجود عائلهء سنگين و رفت و آمد مكرّر ، داغ كردند كه ديگر چنين تقاضائى زياده از سهم خود از بيت المال نكند ، كجا به چنين ضياطره و زورگويان قدرتمند مجال تعدّى و تجاوز ميدهند .\r\n\r\nأشعث بن قيس أمير المؤمنين را تهديد به قتل مىكند\r\nأشعث بن قيس يك بار نزد آن حضرت آمد و تقاضاى پول داشت ، حضرت نپذيرفتند .\r\nآن حضرت را تهديد به قتل كرد ؛ حضرت فرمودند :\r\nأَ بِالْمَوْتِ تُهَدِّدُنِى فَوَ اللهِ مَا أُبَالِى وَقَعْتُ عَلَى الْمَوْتِ أَوْ وَقَعَ الْمَوْتُ عَلَىَّ . « 2 »\r\n« آيا تو مرا به مرگ و كشتن تهديد ميكنى ؟ سوگند به خدا باك ندارم ؛ من به سراغ مرگ بروم يا مرگ به سراغ من بيايد . »\r\nبارى چون اين روزها ايّام شهادت أمير المؤمنين عليه السّلام است ؛ مناسب ديديم قدرى از گرفتارىهاى آن حضرت به دست منافقين از امّت ، كه هر يك مستكبرانه براى خود شخصيّتى قائل بودند ، بيان كنيم ؛ گرچه قدرى از بحث مستقيم معاد بر كنار شديم\r\n\r\n\r\n","description":"","footnote":"\r\n( 1 ) « بحار الانوار » از طبع كمپانى ، ج 8 ، ص 733 و 734\r\n( 2 ) « مقاتل الطّالبيّين » ص 34\r\n","page_name":" 304 ","page_number":304},
  {"content":"\r\n\r\nو ليكن با تأمّل و تفكّر در بزرگوارىها و گذشت‌هاى أمير المؤمنين و پستى و رذالت و دنائت اين افراد سودجو و جاه طلب ، كه نه تنها خود بلكه جماعتى را به دنبال خود به تفرقه و نفاق و كارشكنى عليه حكومت عادلهء آن حضرت مىكشيدند ، و در هر زمان و مكان كم و بيش از اين نوع از روحيّه‌ها به گونه‌اى ظهور كرده و اين نحوه از تجاوزات بر حسب مقتضيات به چشم مىخورد ؛ متوجّه باشيم كه خداى ناكرده ناخود آگاه ، خودِ ما با ادّعاى تشيّع راستين به مقام اقدسش ، دستاويز چنين افكارى نگرديم و در مسير منويّات نفسانى و آراء و اهواء كور و گمراه كننده ، دستخوش توطئه‌ها نشويم و در واقع با حقيقت ولايت او به مخاصمه بر نخيزيم .\r\nاينجاست كه هر جانِ بيدارى جهنّم را در پاداش چنين جنايتكارانى افروخته‌تر ببيند ، آرام‌تر و ساكن‌تر خواهد شد . و در برابر نداى الهى :  يَوْمَ نَقُولُ لِجَهَنَّمَ هَلِ امْتَلَأْتِ وَ تَقُولُ هَلْ مِنْ مَزِيدٍ  « 1 » و نداى :  أَلْقِيا فِي جَهَنَّمَ كُلَّ كَفَّارٍ عَنِيدٍ  « 2 » جز ميزان عدل و ترازوى قسط و داد را نخواهد يافت .\r\nأشعث بن قيس ، ابن ملجم را در شهادت أمير المؤمنين عليه السّلام كمك كرد .\r\n\r\n\r\n","description":"","footnote":"\r\n( 1 ) . آيه 30 ، از سورهء 50 : ق : « در روزى كه ما به دوزخ ميگوئيم : آيا با اين كثرت افرادى را كه در تو انداخته‌ايم ، پر شدى و سير گشتى ؟ دوزخ در پاسخ گويد : من باز اشتها دارم ، آيا زياده بر اين هم هست ؟ »\r\n( 2 ) آيه 24 ، از سورهء 50 : ق : « و بيفكنيد در آتش جهنّم هر شخص كافر معاندى را كه بر كفر و عناد خود اصرار ميورزد . »\r\n","page_name":" 305 ","page_number":305},
  {"content":"\r\n\r\n\r\nكمك نمودن أشعث در شهادت أمير المؤمنين عليه السّلام\r\nدر « كافى » با سند خود از سليمان ، كاتب علىّ بن يقطين از مرد ديگرى از حضرت صادق عليه السّلام روايت مىكند كه فرمود : أشعث بن قيس در خون أمير المؤمنين عليه السّلام شركت كرد و دخترش جُعدَة حضرت امام حسن عليه السّلام را زهر داد و محمّد پسرش در خون حسين عليه السّلام شركت كرد . « 1 »\r\nأشعث در شب نوزدهم ماه رمضان سنهء چهلم از هجرت از شب تا به صبح در مسجد كوفه بيدار بود . نزديك اذان صبح بود ، حُجْرُ بْن عدىّ ميگويد : ديدم أشعث بن قيس رو كرد به ابن ملجم و گفت : يَا بْنَ مُلْجَمٍ ! النَّجاءَ النَّجاءَ لِحاجَتِكَ فَقَدْ فَضَحَ الصُّبْحُ . « اى پسر ملجم ! بشتاب بشتاب صبح طلوع كرد ؛ رسوا خواهى شد . »\r\nگفت : من از اين كلام أشعث بدنم به لرزه در آمد و گفتم : يا أعْوَر ! تو قصد كشتن علىّ را دارى ؟ فوراً حركت كردم به منزل أمير المؤمنين خبر دهم كه در مسجد عليه شما سوء قصدى است .\r\nاتّفاقاً معلوم شد كه حضرت از راه ديگر به مسجد آمدند ؛ فوراً خود را به مسجد رسانيدم كه أمير المؤمنين را با خبر گردانم ؛ ديدم ضربت بر فرق آن حضرت وارد آمده است ؛ « 2 » و بادهاى سياه مىوزد و دَرهاى مسجد به هم مىخورد و جبرائيل بين آسمان و زمين ندا مىكند :\r\nتَهَدَّمَتْ وَ اللهِ أَرْكَانُ الْهُدَى وَ انْطَمَسَتْ وَ اللهِ نُجُومُ السَّمَاءِ وَ أَعْلَامُ التُّقَى وَ انْفَصَمَتْ وَ اللهِ الْعُرْوَةُ الْوُثْقَى ؛ قُتِلَ ابْنُ عَمِّ مُحَمَّدٍ\r\n\r\n\r\n","description":"","footnote":"\r\n( 1 ) « روضهء كافى » ص 167\r\n( 2 ) « إرشاد مفيد » طبع سنگى ، ص 11 ؛ و « بحار » كمپانى ، ج 9 ، ص 656\r\n","page_name":" 306 ","page_number":306},
  {"content":"\r\n\r\nالْمُصْطَفَى ، قُتِلَ الْوَصِىُّ الْمُجْتَبَى ، قُتِلَ عَلِىٌّ الْمُرْتَضَى ، قُتِلَ وَ اللهِ سَيِّدُ الأوْصِيَاءِ ؛ قَتَلَهُ أَشْقَى الاشْقِيَاءِ . « 1 »\r\n« سوگند به خدا پايه‌ها و ستون‌هاى هدايت شكست ، و ستارگان آسمان و پرچم‌هاى تقوى محو و تاريك گشت ، و دستاويز محكم إلهى پاره شد ؛ پسر عموى محمّد مصطفى كشته شد ، وصىّ اختيار شده كشته شد ، علىّ مرتضى كشته شد ، سوگند به خدا كه آقا و سالار اوصياى پيامبران كشته شد ؛ او را شقىترين اشقيا كشت . »\r\n\r\n\r\n","description":"","footnote":"\r\n( 1 ) « بحار » كمپانى ، ج 9 ، ص 671\r\n","page_name":" 307 ","page_number":307},
  {"content":"\r\n . \r\n","description":"","footnote":"","page_name":" 308 ","page_number":308},
  {"content":"\r\n . \r\n","description":"","footnote":"","page_name":" 309 ","page_number":309},
  {"content":"\r\n . \r\n","description":"","footnote":"","page_name":" 310 ","page_number":310},
  {"content":"\r\n . \r\n","description":"","footnote":"","page_name":" 311 ","page_number":311},
  {"content":"\r\n . \r\n","description":"","footnote":"","page_name":" 312 ","page_number":312},
  {"content":"\r\n . \r\n","description":"","footnote":"","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n . \r\n","description":"","footnote":"","page_name":" 315 ","page_number":315},
  {"content":"\r\n . \r\n\r\n","description":"","footnote":"","page_name":" 316 ","page_number":316}
  ]