[
  {"content":"\r\n\r\nبسم الله الرحمن الرحيم\r\nبزم حضور\r\nدفتر شعر رضوى\r\nحضرت آيت الله العظمى\r\nصافى گلپايگانى مدظله الشريف\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nپديدآورنده : صافى گلپايگانى ، آيت الله العظمى لطف الله\r\nعنوان : بزم حضور ؛ مجموعه اشعار پيرامون حضرت امام على بن موسى الرضا ( ع ) و حضرت معصومه ( س )\r\nتكرار نام پديدآورنده : آيت الله العظمى صافى گلپايگانى مدظله الشريف\r\nمشخصان نشر : قم ، مركز تنظيم و نشر آثار حضرت آيت الله العظمى صافى گلپايگانى مدظله الشريف\r\n1389 .\r\nمشخصات ظاهرى : 80 ص . - ( مركز تنظيم و نشر آثار حضرت آيت الله العظمى صافى ؛ 36 )\r\nبهاء : 8000 ريال ispn : 978 - 600 - 5105 - 45 - 2\r\nوضعيت فهرست نويسى : فيپا\r\nيادداشت : چاپ دوم\r\nموضوع : على بن موسى ( ع ) امام هشتم ، 153 - 203 ق . - شعر\r\nموضوع : شعر مذهبى - قرن 14 - مجموعه ها\r\nموضوع : شعر فارسى - قرن 14 - مجموعه ها\r\nشناسه افزوده : كريمى ، احمد - تدوينگر\r\nشناسه افزوده : دفتر تنظيم و نشر حضرت آيت الله العظمى صافى گلپايگانى مدظله الشريف\r\nشناسه افزوده : عنوان : مجموعه اشعار پيرامون حضرت امام رضا ( ع ) و حضرت معصومه ( س )\r\nشناسه افزوده : فروست\r\nرده كنگره : 1389 ، 48 ب 72 الف / 8131 pir\r\nرده ديويى : 62 / 1 فا 9\r\nمركز تنظيم و نشر آثار\r\nحضرت آيت الله العظمى صافى گلپايگانى مدظله الشريف\r\nنام كتاب : بزم حضور ( دفتر شعر رضوى )\r\nمؤلف : آيت الله العظمى صافى مدظله الشريف\r\nبه كوشش : احمد كريمى\r\nچاپ دوم ( اول ناشر ) : 1389 شمسى\r\nويراست دوم : 1431 شمسى\r\nشمارگان : 5000\r\nبها : 800 تومان\r\nشابك : 2 - 45 - 5105 - 600 - 978\r\nسايت الكترونيكى : www . safi . ir saafi @ saafi . net\r\nپست الكترونيكى : saafi @ saafi . net\r\nآدرس پستى : قم - انقلاب 6 - پلاك 181\r\nتلفن : 7723380 ( 0251 )\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\nحريم خدا\r\nمجموعه اشعار پيرامون\r\nحضرت امام على بن موسى الرضا عليه آلاف التحيه والثناء\r\nاللهم صلى على على بن موسى الرضا المرتضى\r\nالامام التقى النقى و حجتك على من فوق الارض و من تحت الثرى\r\nالصديق الشهيد صلاة كثيرة تامة زاكية متواصلة متواترة كافضل ما صليت على احد من اوليائك\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nحريم خدا\r\nمجموعه اشعار پيرامون حضرت امام على بن موسى الرضا عليه آلاف التحيه و الثناء\r\n\r\nآستان رضا\r\nشهى كه درگه او سجده‌گاه مرد و زن است\r\nامان خلق ، امين خدا ابوالحسن است\r\nامام ثامن و ضامن ، جهان عزّ و جلال\r\nكه ملجأ همگان در نوائب و محن است\r\nسپهر علم و عمل ، پاك از خطا و خطل\r\nسرشته از كرم و جود و حجّت زمن است\r\nز نور طلعت او پرتوى بود خورشيد\r\nز بوى تربت او ذرّه نافهء ختن است\r\nطواف مرقد او سير در بهشت لقا\r\nزيارت حرم او بهشت را ثمن است\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nمرا بس است همين افتخار و عزّت و شأن\r\nكه از ازل ز ولايش به گردنم رسن است\r\nهزار سال سرايد مديحش ار « لطفى »\r\nهنوز حرف نخستين و مطلع سخن است\r\nشكوه عيد غدير اندر آستان رضا\r\nنويد بخش نجات از شدايد و فتن است\r\nبه هركجا كه روم جشن و شادى است و سرور\r\nبه هر كه مىنگرم ماه‌صورت و حَسن است\r\nبراى خويش گزيده است هر كسى وطنى\r\nمرا جوار ولى مرتضى على وطن است\r\nهر آنكه رفت به زير لواى احمد و آل\r\nرها ز غصّهء دنيا و فكر ما و من است\r\nمشهد مقدس ، عيد سعيد غدير 1409 ه . ق\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسلطان دين\r\nبر آن سرم كه كنم پاره مانع ديدار\r\nبرون جهم ز حصار طبيعت و پندار\r\nبه آب توبه بشويم صحيفهء اعمال\r\nبه اشك چشم كنم پاك فطرت از زنگار\r\nبر آن سرم كه شوم آشناى عالم قدس\r\nبرون كنم ز دلم دوستى اين مردار\r\nبگيرم عبرت از اوضاع اين سراى سپنج\r\nكه بهر كس نبود اندر آن مجال قرار\r\nچه اعتماد بر اين روزگار پر آشوب ؟\r\nچه اعتماد بر احوال گنبد دوّار ؟\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nسزاست آنكه نمايم تدارك مافات\r\nبه سوز حال ندامت به آه استغفار\r\nبه مدح حضرت سلطان دين امام رضا\r\nبه افتخار نمايم ولاى خود اظهار\r\nامين قادر سبحان ، امان خلق زمان\r\nسپهر مجد و كرامت ، مكان عزّ و وقار\r\nولى ثامن و ضامن ، خدايگان شرف\r\nبزرگ ظلّ خداوند قادر جبّار\r\nامام مشرق و مغرب على بِن موسى\r\nسليل ختم رسولان ، محمّد مختار\r\nغياث عالميان حجّت خداى جهان\r\nقوام ملّت و دين ، نجل حيدر كرّار\r\nطواف مرقد او هست منتهى الامال\r\nنگاه رحمت او هست مقصد ابرار\r\nغبار خاك درش توتياى چشم ملك\r\nضياى قبّهء او شمع محفل احرار\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nفضائلش بود افزون ز قطره‌ى امطار\r\nمناقبش بود افزون ز موج‌هاى بحار\r\nز آب جوى حريمش نمونه‌اى زمزم\r\nز بوى عطر رواقش نشانه مُشك تتار\r\nبه درگهش به تذلّل نمايم استشفاع\r\nز روضه‌اش به ضراعت نمايم استنصار\r\nز حق به مشهد او باد رحمت و صلوات\r\nز ما درود و تحيّات بىحد و بسيار\r\nسؤال « لطفى صافى » ز حضرتش اين است\r\nكه در شدايد و اهوال باشدش او يار\r\nشوال 1411 ه . ق ، ارديبهشت 1369\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nشرح اشتياق\r\nالا باد صبا اى پيك عشّاق\r\nپيامى بر از اين مهجور مشتاق\r\nبه سوى خطّهء قدس خراسان\r\nبه طور پور موسى قطب امكان\r\nبه سوى مقصد پاكان و خاصان\r\nبه سوى قبلهء ارباب عرفان\r\nبه سوى كعبهء اصحاب حاجات\r\nبه دار معجزات و خرق عادات\r\nمكان علم و توحيد و فضيلت\r\nمقرّ پيكر پاك حقيقت\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبه درگاه رضا سبط پيمبر\r\nغياث خلق عالم ، غوث اكبر\r\nرواقش رشك فردوس برين است\r\nهوايش مشك بيز و عنبرين است\r\nرضا شاهنشه ملك فضايل\r\nستوده سيرت و نيكو خصايل\r\nجهان مكرمت ، مصباح بينش\r\nسپهر مرحمت ، درياى دانش\r\nامام مشرق و مغرب ، شه دين\r\nمكان عزّت و اجلال و تمكين\r\nفروزان مهر پر نور ولايت\r\nدرخشان درّ درياى امامت\r\nجمال الله و وجه‌الله اعظم\r\nولى الله و سرّ الله اقوم\r\nسلامم را نما تقديم كويش\r\nمشام جان معطّر كن ز بويش\r\nبگو « لطفى » غمين و دل فكار است\r\nجدا از روضه‌ات محزون و زار است\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nزهجرم آن چنان اندر تب و تاب\r\nكه ماهى آن چنان در خارج از آب\r\nالا اى مظهر الطاف بارى\r\nز درگاه تو خواهم رستگارى\r\nخجسته درگهت باب نجات است\r\nو ز آن خلق جهان را بس صلات است\r\nخوشا حال نكوى خادمانش\r\nخوشا حال حضور زائرانش\r\nخوشا آنان كه آنجا در نمازند\r\nخوشا آنان كه در راز و نيازند\r\nالا اى معدن لطف و عنايات\r\nالا اى مركز جود و كرامات\r\nاز اين بار غم و اين نار هجران\r\nخلاصى ده مرا اى ركن ايمان\r\nقبولم كن كه سر تا پا خطايم\r\nگداى كوى احسان شمايم\r\nدوم شوال 1410 ه . ق\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nخاكسار دوست\r\nباز آمدم به طوس به شهر و ديار دوست\r\nشهر شهادت و حرم مشكبار دوست\r\nشهرى كه هست قبلهء عشاق و عارفان\r\nشهرى كه هست مشتهر از اشتهار دوست\r\nشهر وفا و طور لقا مشهد رضا\r\nدارد شرافت از شرف و اعتبار دوست\r\nز آن طوس گشته شهرهء آفاق كاندر آن\r\nگرديده دفن ، پيكر پر افتخار دوست\r\nمىسوختم ز آتش سوزان هجر او\r\nشكر آن كه باز ، كرد نصيبم جوار دوست\r\nآب حيات و عمر ابد كى برابر است ؟\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nبا دولت حضور دمى در كنار دوست\r\nامر جهان و نظم امور جهانيان\r\nز امر خدا است در كف با اقتدار دوست\r\nصف بسته‌اند خيل ملائك به احترام\r\nدر روضهء مقدس گردون‌مدار دوست\r\nما را سخن زبيش وكم و هست و نيست ، نيست\r\nبگزيده‌ايم خطّ و ره اختيار دوست\r\nمن كيستم كه در ره او جان فدا كنم ؟\r\nجانم فداى آنكه بود جان نثار دوست\r\nجود و گذشت و مردى و ذرّه پرورى\r\nرحم و وفا و مهر و كرم هست كار دوست\r\nتنها نه خاكسار در دوست گشته‌ام\r\nمن خاكسارم آنكه بود خاكسار دوست\r\nدر كفشدارى حرم شاه دين رضا\r\nمن كفشدار آنكه بود كفشدار دوست\r\nصفر المظفر 1410 ه . ق\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nشادباش\r\nزما به حضرت سلطان دين امام رضا\r\nهزار تهنيت و شادباش و مدح و ثنا\r\nبزرگ حجّت حق هشتمين امام به حق\r\nظهور عزّت يزدان ، شفيع روز جزا\r\nامام مشرق و مغرب على بِن موسى\r\nجهان دانش و بينش سپهر جود و سخا\r\nعطا نمود خدايش يگانه فرزندى\r\nكه آسمان و زمين را ز بود او است بقا\r\nقدم گذارد به عالم خجسته نوزادى\r\nكه زنده گشت ز يُمن قدوم او دنيا\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nفرشتگان همه اندر مسرّت و شادى\r\nپر از شعار نشاط است عالم بالا\r\nجهان ز نور جوادالائمه روشن گشت\r\nگشوده شد در ديگر به سوى طور لقا\r\nهزار سال بگويد مديحش ار « لطفى »\r\nهنوز شمّه‌اى از مدح او نكرده ادا\r\nرجب المرجب 1410 ه . ق\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nولاى رضا\r\nاى حرمت قبلهء اهل وفا\r\nخاك درت سجده‌گه اوليا\r\nاى شرف مشعر و خيف و منى\r\nبيت و حرم ، زمزم و حجر و صفا\r\nاى متجلّى ز و جودت خدا\r\nفرعِ وجودِ تو زمين و سما\r\nحجّت حق ، سبط رسول امين\r\nمحور دين ، معدن جود و سخا\r\nرهبر كل ، عالِم آل نبى\r\nمهر درخشانِ سپهر حيا\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nجان جهان ، خلاصهء ماء و طين\r\nنور مبين ، سَرور اهل ولا\r\nامام ثامن ، مه برج يقين\r\nامان مردم ، خلف مصطفى\r\nروضهء تو رشك بهشت برين\r\nبارگهت بارگه كبريا\r\nبه خالقى بندهء فرمان پذير\r\nبه ماسوا امير و فرمان روا\r\nصاحب آياتى و ذوالمعجزات\r\nمركز احسانى و مهر و عطا\r\nاى به تو مرجوع ، امور جهان\r\nحكم همايونِ تو حكم قضا\r\nآگهى از حال همه مسلمين\r\nز وضع دوران و ز آشوب‌ها\r\nدشمن مكّار ، زغرب و ز شرق\r\nريگن و گورباچفِ لينين‌ستا\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nبه هر كجا بلاد اسلام را\r\nنموده آماجِ سهامِ جفا\r\nببين به افغان و به غزنين و بلخ\r\nبه كابل و شهر هرات از وفا\r\nقشون ويرانگر وحشى روس\r\nدشمن آزادى و دينِ خدا\r\nبه خاك و خون كشيده پير و جوان\r\nكودك و نوزاد و رجال و نسا\r\nببين به لبنان و جنوب يمن\r\nبه قدس و بلغار و به افريقيا\r\nبه شهر بغداد و ديار عراق\r\nبه كاظمين و نجف و كربلا\r\nبه مسقط و كويت و سودان و مصر\r\nبه مكّه و مدينه و سوريا\r\nبه هند و كشمير و به لاهور و سند\r\nبه خطّهء بزرگ اندونزيا\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nبه مُلك تركيّه و اسلامبول\r\nبه باكو و به تاشِكند و داكا\r\nبه زنگبار و به اريتاريا\r\nاردن و سومالى و تانزانيا\r\nبه شهر صنعا و خليج و قطيف\r\nبه مغرب و جزاير و ليبيا\r\nبه نيجريه و به تاجيك و ترك\r\nبه مالى و تونس و آلبانيا\r\nبه نيجر و گينه و بحرين و چاد\r\nبه ازبكستان و به ماليزيا\r\nبه هر بلاد و هر ديار دگر\r\nكه مسلمين را وطن است و سرا\r\nببين كه چون ز كيد اعداء دين\r\nتجزيه گرديده و از هم جدا\r\nبه هر كجا نظامى و حاكمى است\r\nقدْ بَر بيگانه نموده دو تا\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nنظامشان نظام اسلام نيست\r\nكفر و فساد است از آن بر ملا\r\nببين به ايران به پاخاسته\r\nبه مركز ولاى آل عبا\r\nبه نوجوانان فداكار آن\r\nبه قهرمانان قيام و وفا\r\nبه ياوران دين و شرع قويم\r\nبه شيعيان على مرتضى\r\nگذشته از جان و زن و مال و نام\r\nگسسته از علايق ما سوا\r\nاى سر خوبان و سپهر يقين\r\nحافظ دين ، شافع يوم الجزا\r\nپناه اسلامى و اسلاميان\r\nبه اذن حق قدير بر ما تشاء\r\nز مسلمين چشم عنايت مگير\r\nمگير بر لغزش و تقصير ما\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nفتنه و شر گو همه عالم بگير\r\nما و تمسك به ولاى رضا\r\n« لطفى صافى » و مديح تو هست\r\nقطره برِ قلزم بى انتها\r\nپركند از مدح و ثنا گر جهان\r\nحقّ ثناى تو نسازد ادا\r\nرهد ز اندوه و محن آنكه گشت\r\nمعتكف اندر سر كوى شما\r\nبحر سخاييد و امان الورى\r\nغوث جهانيد و ليوث الوغا\r\nمشهد مقدس ، يازدهم ذى الحجه 1406 ه . ق\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nخاك پاك\r\nدو قبر است در طوس نزديك هم\r\nيكى مرقد پاك خير امم\r\nسپهر وفا و مكان حيا\r\nسرشته ز لطف و ز جود و كرم\r\nامان الورى ضامن عاصيان\r\nمه برج ايمان ، ولى النعم\r\nامام مبين رهبر مؤمنين\r\nعديل نبى فخر عُرب و عجم\r\nامامى كه در رفعت قدر و شأن\r\nبر افراشته فوق گردون علم\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمؤيد به او شرع پاك نبى\r\nمعظّم از او بيت و حجر و حرم\r\nولى خدا حجّت دين پناه\r\nخجسته خصال و ستوده شِيَم\r\nغلام درش را نباشد نظر\r\nبه ملك سليمان و كاووس و جم\r\nتواند كند زنده عظم رميم\r\nبه بوى و به موى و به رويش قسم\r\nمزارش بود ملجأ خاص و عام\r\nوصالش بود رافع همّ و غم\r\nعلى بن موسى الرّضا شاه دين\r\nمهين پيشواى ملايك خدم\r\nدگر قبر هارون ملعون كه هست\r\nسر طاغيان ، اصل شرّ و ستم\r\nچو اين قرب در صورت و ظاهر است\r\nنشد قبر هارون از آن محترم\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nنگرديد از قرب رجس پليد\r\nز قدر امام زكى ، هيچ كم\r\nبه هارون همه لعن و نفرين كنند\r\nرضا را ببوسند خاك حرم\r\nبه پيغمبر و آل ، دائم درود\r\nبه اعدايشان لعن حقّ دم به دم\r\nصفر المظفر 1410 ه . ق\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nحريم خدا\r\nخدا را حريمى است اندر خراسان\r\nكه هر كار مشكل در آن سازد آسان\r\nحريمى ظهور عنايات الله\r\nحريمى به رفعت فراتر ز كيهان\r\nكمال ابد اندر آن در تجلى\r\nجمال ازل اندر آنجا نمايان\r\nحريمى چو كعبه مطاف خلائق\r\nاز آن آفتاب حقيقت فروزان\r\nگداى درش را بود بىنيازى\r\nز حور و قصور و ز غلمان و رضوان\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nحريمى كه از قبّهء پر فروغش\r\nبود در تُتق ، نور تا عرش رحمان\r\nهوايش چو خلد برين روح‌افزا\r\nنسيمش نشاطآور و عنبر افشان\r\nحريمى همه فيض بى حدّ بارى\r\nحريمى همه رحمت و روح و ريحان\r\nرواقش بود رشك فردوس اعلا\r\nجنابش بود قبلهء اهل عرفان\r\nبراهيم و نوح و مسيحا و موسى\r\nدر آنجا نشستند بر خوان احسان\r\nزمين‌بوس او صبح و شب ، ماه و خورشيد\r\nبرِ رتبه‌اش پست مريخ و كيوان\r\nاز آنش بود اين همه شأن و عزّت\r\nوز آن يافت اين احترام فراوان\r\nكه شد مدفن پور موسى بن جعفر\r\nدر آن آرميده است ناموس يزدان\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nخداوند مُلك كمال و فضايل\r\nامام مبين ، كهف دين ، اصل ايمان\r\nبه اسرار تنزيل و تأويل آگه\r\nبه احكام حق ، رهنما و نگهبان\r\nزمين و زمان و همه مُلك هستى\r\nبه امر خدايش بود زير فرمان\r\nسپهر معالى و روح معانى\r\nعلى بن موسى الرضا قطب امكان\r\nبه خلق است حجّت ز سوى خداوند\r\nبه خالق وجودش دليل است و برهان\r\nايا عالم آل و قرآن ناطق\r\nامين خدا ياور مستمندان\r\nايا قرّة العين طه و ياسين\r\nايا وارث علم و مجد نياكان\r\nتويى صاحب معجزات و كرامات\r\nتويى شافع شيعيان و محبّان\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nاگر رو سياه و گناهم بزرگ است\r\nو گر صرف گرديده عمرم به خسران\r\nبه « لطفى » ز لطف شما اين عجب نيست\r\nشماريدش اندر رديف غلامان\r\nبه هنگام مرگ و در اهوال ديگر\r\nشفاعت نماييد زين غرق عصيان\r\nمشهد مقدس ، 28 ذى القعدة الحرام 1407 ه . ق\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nرضاى رضا\r\nسگم پاسبان سركوى دوست\r\nز مهرش مرا پُر رگ و پيه و پوست\r\nعلى بن موسى امام مبين\r\nكه نزدش ز حق رازهاى نكوست\r\nسليل نبى مهتر شيخ و شاب\r\nكه گلزار دين را از او رنگ و بوست\r\nغياث ملل پيشواى امم\r\nخداى جهان را يد و عين و روست\r\nامان الورى رهبر دين‌پناه\r\nكه مخصوص لطف و عنايات هوست\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nولى خدا آنكه دين را از او\r\nبسى عزّت و شوكت و آبروست\r\nگرفته است صيت علوّش جهان\r\nچو جدّش پيمبر به خلق و به خوست\r\nعطايش به بارش چو ابر بهار\r\nبه هر شهر و هر مملكت كو به كوست\r\nچه قهر و بلا و چه لطف و عطا\r\nبه ما آنچه او مىپسندد نكوست\r\nمرا از جهان و از اين و از آن\r\nرضاى رضا بهترين آرزوست\r\nبه اين سگ اگر لطف كرد و كرم\r\nنباشد عجب چون كرم كار اوست\r\nمشهد مقدس ، 4 ربيع الثانى 1419 ه . ق\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nكعبهء رضا\r\nبيا كه قبلهء دل ، كعبهء رضا اينجاست\r\nبيا كه مشرق انوار كبريا اينجاست\r\nبيا به طور تجلى بيا به بزم حضور\r\nبيا كه معنى والشمس و والضحى اينجاست\r\nدرى كه هر كه بسايد به آستانش سر\r\nز رنج و محنت و غم مىشود رها اينجاست\r\nاگر كه ملتجى و مضطر و پريشانى\r\nبيا كه مقصد ارباب التجا اينجاست\r\nبيا به عرض نياز و ادب كه ز امر خدا\r\nكسى كه تابع حكمش بود قضا اينجاست\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nبه هوش باش در اين آستان عرش‌نشان\r\nكه ركن دين خدا ، فخر ما سوا اينجاست\r\nبيا كه درگه شمس الشموس ، رأس رئوس\r\nكه خلق راست به خلّاق رهنما اينجاست\r\nمزار رهبر هشتم امان خلق جهان\r\nقويم عروهء دين مشهد لقا اينجاست\r\nبه پاى عجز و به حال خلوص درآى\r\nبه اين حرم كه سرِچشمهء بقا اينجاست\r\nبيا به روضهء رضوان و وادى ايمن\r\nبيا كه حجْر و حجَر ، زمزم و صفا اينجاست\r\nدهيد مژده به بيمار و دردمند غمين\r\nكه آنكه هست به درد و مرض شفا اينجاست\r\nجمال صبح ازل ، نور ديدهء حيدر\r\nسليل خير رسل ختم انبيا اينجاست\r\nامام ثامن ضامن على بِن موسى\r\nبزرگ حجت حق ، آيت خدا اينجاست\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nبيا بيا و طلب كن هر آنچه مىخواهى\r\nكه منبع كرم و معدن سخا اينجاست\r\nبيا چو « لطفى صافى » بگو به بانگ رسا\r\nبيا كه روضهء سلطان دين رضا اينجاست\r\nبه گوش « لطفى صافى » سروش غيب ، سرود\r\nبيا كه روضهء سلطان دين ، رضا اينجاست\r\n16 جمادى الثانى 1421 ه . ق\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nخسرو ملك امكان\r\nامام به حق ، خسرو ملك امكان\r\nولى خدا ، معدن جود و احسان\r\nطفيل وجودت همه آفرينش\r\nنگهدار دين و نگهبان قرآن\r\nمهين بضعهء مصطفايى كه هستى\r\nامين خدا ياور مستمندان\r\nعلى بن موسى الرضا قطب عالم\r\nامان جهان و ملاذ محبّان\r\nولايت بود ركن ايمان و بغضت\r\nعذاب جحيم است ونيران وخسران\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nحريمت بود قبلهء اهل حاجات\r\nرواقت بود كعبهء اهل عرفان\r\nبه درگاهت اى رهبر و هادى خلق\r\nمرا شكوه‌ها هست از وضع دوران\r\nجنايات روسيه و آمريكا\r\nفزون گشته از حد به خلق مسلمان\r\nالا اى امام رئوف مؤيّد\r\nببين بر عراق و فلسطين و لبنان\r\nالا اى مه آسمان ولايت\r\nبرون آر از آستين ، دست يزدان\r\nبه خلق چچن بين و كشمير و بحرين\r\nبه مصر و به تاجيك و قرقيز و افغان\r\nبزن گردن يلتسين و كلينتون\r\nبكن ريشهء جور و طغيان و عدوان\r\nز ظلم طواغيت شرقى و غربى\r\nشده تيره چون شام ، روز ضعيفان\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nزايران بلند است آواى تكبير\r\nبلند است اعلام اسلام و ايمان\r\nهلا اى گنه‌كار پژمرده احوال\r\nرسان خويشتن را به اين باب غفران\r\nدر اين روضه از رحمت بىنهايت\r\nنگردد اميدى مبدّل به حرمان\r\nمن روسياه و گنه‌كار و افگار\r\nز كردار بد سخت باشم پشيمان\r\nبه لطف تو اميدوار است « لطفى »\r\nكه تا دردهايش كنى جمله درمان\r\nبيايى به سر وقت او وقت مردن\r\nدر آن حالت هولناك و پريشان\r\nبه هنگام تشرف به زيارت حضرت ثامن الائمه عليهم‌السلام توسلًا به آستان فرشته پاسبان آن امام عطوف رئوف سروده شد و در غرّه ربيع المولود 1406 در حرم مطهر در محضر آن حضرت ، عرض شد .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nآفتاب دين\r\nاى مهين ولى خدا پادشاه كشور دين\r\nآفتاب چرخ شرف ، رهنماى اهل يقين\r\nمرقدت مطاف فلك ، مركز نزول ملك\r\nآستان اقدس تو رشك آسمان برين\r\nما سوا به تو محتاج ، عالم از شما باقى\r\nاى به بزم قرب خدا ، مقتدا و صدر نشين\r\nريزه خوار خوان شما هم گدا و هم سلطان\r\nزنده از نوال شما هم غنى و هم مسكين\r\nاى به دردها درمان و اى به زخم‌ها مرهم\r\nكرده حق سرشت مرا با ولايت تو عجين\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nبر من ضعيف‌تر از حقير از كرم نما نظرى\r\nبيش از اين مخواه مرا خسته و فگار و غمين\r\nچون شود اگر كه شوم مورد نوازش تو ؟\r\nبحر جود و احسانى من ذليلم و مسكين\r\nحق جده‌ات زهرا حق شاه مظلومان\r\nيك‌دم از عنايت و لطف ، بر من فتاده ببين\r\nحال من پريشان است ذنب من فراوان است\r\nغرق بحر عصيانم مانده‌ام به رنج قرين\r\nچشم ما به سوى شما است ثامن الجج مددى\r\nاز درت مران ما را خوار و مستمند و حزين\r\nمهر توست قرب خدا قهر تو عذاب اليم\r\nآتش جهنم را حبّ تو درِ تسكين\r\nاز كرم قبول نما اين سگ محبان را\r\nكز تذلل و خوارى بر درت نهاده جبين\r\nدر سال 1383 قمرى كه يك اربعين ، افتخار تشرّف آستان قدس رضوى على مشرفها آلاف التحية والسلام ، داشتم سروده شد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nدرودنامه\r\nصبا به روضه سلطان دين امام رضا\r\nرسان سلام و تحيّت ، بگو دعا و ثنا\r\nدرود ما به همه خادمان اين درگاه\r\nكه حق خدمت زوّار مىكنند ادا\r\nبه احترام و به خُلق خوش و كمال ادب\r\nنشان دهند خلوص و وفا و صدق و صفا\r\nبلى عزيز و شريف است مَقدم زوّار\r\nكه ميهمان امام‌اند از غنى و گدا\r\nچه مشهدى است عظيم و چه مجمعى است جليل\r\nنشان حجر و حرم ، مشعر حرام و صفا\r\nجهت تكريم و تجليل از خادمان مخلص و با صفاى حرم مطهر حضرت امام على بن موسى الرضا عليه افضل التحية و الثنا سروده شد .\r\nمشهد مقدس ، عيد سعيد ولادت حضرت سيد الشهدا ، سوم شعبان 1427\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nتوسّل‌نامه\r\nسگم بر در آستان رضا\r\nبه درگاهش آورده‌ام التجا\r\nكريم البرايا ، امام الهدى\r\nجزير العطايا ، ولى خدا\r\nملك پاسبان و فلك آستان\r\nفراتر ز كيهان و شمس و سما\r\nنمود جلال و جمال ازل\r\nنشان ابر قدرت كبريا\r\nمعظّم حريمش چو بيت و حرم\r\nمكرّم رواقش چو طور ندا\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبراهيم و موسى و نوح و مسيح\r\nدر آن خواستار عطا و سخا\r\nابوالمعجزات و ابوالبيّنات\r\nامان الورى ثامن الاوصيا\r\nگل بوستان نبى و وصى\r\nدر بحر ايمان ، مه اصطفا\r\nايا عالم آل و شمس الشموس\r\nايا خلق را ملجا و مقتدا\r\nولايت ز تو محكم اندر نفوس\r\nامامت به تو پر جلا و بها\r\nز احوال و اوضاع اين روزگار\r\nشكايات دارم به پيش شما\r\nبشر در جهان راه گم كرده است\r\nفتادست در راه جهل و خطا\r\nشده دين دگرگون و جهّال دون\r\nدر آن مىنمايند دخل و دغا\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nتظاهر نمايند بر منكرات\r\nبه موسيقى و تار و ساز و غنا\r\nبه يُمن ظهور شه منتظر\r\nسر سَروران مصلح ماسوا\r\nجهان پر نماييد از عدل و داد\r\nنماييد مستكبران را فنا\r\nبگيريد از خصم دون انتقام\r\nدرآريد عالم به دين خدا\r\nز احكام قرآن حمايت كنيد\r\nزداييد از ما غم و ابتلا\r\nفزاييد بر عزّ دين مبين\r\nرهانيد عالم زجور و جفا\r\nز « لطفى صافى » شفاعت كنيد\r\nنجاتش دهيدش ز بند هوا\r\nمشهد مقدس ، 23 شعبان المعظم 1431 ه . ق\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\nبهشت لقا\r\nخوشا مشهد و آستان رضا\r\nكه مىبالد از آن زمين بر سما\r\nخوشا حال زوّار آن روضه‌اى\r\nكه تابان از آن است نور خدا\r\nخوشا مقبلى كاندران جا ز صدق\r\nبود در مناجات و ذكر و دعا\r\nخوشا حال عشاق آن بارگاه\r\nخوشا حال خدّام فردوس‌جا\r\nخوشا آنكه با قدسيان هم‌نوا\r\nسرايد در آن جا مديح و ثنا\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nسليل نبى مقتداى امم\r\nجهان كرم رهبر اصفيا\r\nسپهر معالى و مجد و شرف\r\nامان الورى ثامن الاوصيا\r\nبه علم و به عرفان ، چو جدش على\r\nز درياى ايمان دُر اصطفا\r\nكمالات او بى حد و بىشمار\r\nمقامات او ارفع از ماسوا\r\nجنابش مقدس چو بيت و حرم\r\nمقام و مطاف و منى و صفا\r\nسر كوى او بوستان وصال\r\nرواق حريمش بهشت لقا\r\nالا اى كه بيمارى و دردمند\r\nبگير از خداوند اينجا شفا\r\nالا اى كه محتاجى و مستمند\r\nالا اى كه هستى اسير بلا\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبخواه از خداوند ، حاجات خويش\r\nكه گردد حوايج در اينجا روا\r\nهزاران درود و هزاران سلام\r\nز « لطفى » به آن مفخر اوليا\r\nاميد آنكه از مهر و احسان او\r\nببخشند بر او گناه و خطا\r\nدر اين بارگاه عطا و سخا\r\nگدايم گدايم گداى رضا\r\nمشهد مقدس ، 1431 ه ق\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nميقات وصل\r\nاى ملتجى به حضرت سلطان دين رضا\r\nحاجات خود بخواه كه گردد همه روا\r\nبرهان دين و عالم آل و امان خلق\r\nمهر سپهر مكرمت و معدن وفا\r\nعين خدا و دست خدا آيت خدا\r\nنور خدا امين خدا حجت خدا\r\nبر تن لباس قدس ولايت ز انّما\r\nبر سر به حكم پاك خدا تاج اصطفا\r\nاندر كف كفايت او ز امر كردگار\r\nتدبير ملك و ملت و تنظيم ما سوا\r\nفضلش عظيم و خُلق كريم و عطا عميم\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nابر بهار رحمت و بخشايش و سخا\r\nز امر خدا مسخر او خيل كاينات\r\nمخصوص او به حكم خدا تخت ارتضا\r\nدر روضه‌اش فرشته به آواز دلنواز\r\nگويد مديح و منقبت آل مرتضى\r\nاين مشهد عظيم بود مظهر ولا\r\nميقات وصل باشد و محراب اصفيا\r\nاندر رواق او پى تعظيم حضرتش\r\nصف بسته‌اند جميع ملايك چو اوليا\r\nآيد در آن به گوش نداى انا الاله\r\nاز بارگاه عزت و از طور كبريا\r\nبر حضرت رسول به آلش ز ما درود\r\nمدح و سلام و عرض عبوديت و ثنا\r\nطى شد به حال غفلت اگر روزگار عمر\r\nپر گشت نامه از گنه و جرم و از خطا\r\nدارم اميد آنكه شفاعت كند مرا\r\nاز راه لطف و مهر ، ولى خدا رضا\r\n7 رمضان المبارك 1431 ه . ق\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nولايت رضا\r\nما دولت تسليم و رضا مىطلبيم\r\nراهى سوى اقليم بقا مىطلبيم\r\nاندر دو جهان ، عزّت و اقبال و نجات\r\nاز فيض ولايت رضا مىطلبيم\r\nمشهد مقدس ، صفر المظفر 1410 ه . ق\r\n\r\nجمال يار\r\nدرروضهء دوست ، آرميدن چه خوشاست\r\nدر باغ وصال ، ميوه چيدن چه خوش است\r\nاندر حرم فرشته دربان رضا\r\nبى پرده جمال يار ديدن چه خوش است\r\nمشهد مقدس ، صفر المظفر 1410 ه . ق\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nسعادت و ظفر\r\nتا سايهء الطاف رضا بر سر ماست\r\nخورشيد بسانِ ذرّه‌اى بر در ماست\r\nتا چاكر آستان قُدسش شده‌ايم\r\nاقبال و سعادت و ظفر چاكر ماست\r\nمشهد مقدس ، صفر المظفر 1410 ه . ق\r\n\r\nبزم حضور\r\nعارف ز خدا مىطلبد بزم حضور\r\nعابد به عمل طلب كند حور و قصور\r\nبر مطلب آن كجا رسد مطلب اين\r\nكان عين كمال است و بود اين ز قصور\r\nمشهد مقدس ، صفر المظفر 1410 ه . ق\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nدولت وصل\r\nدر حضرت دوست ، غير ديدن غلط است\r\nحرف و سخن از غير شنيدن غلط است\r\nبا دولت وصلش ار چه يك لحظه بُود\r\nملك و ملكوت را خريدن غلط است\r\nصفر المظفر 1410 ه . ق\r\n\r\nحضرت دوست\r\nماييم كه از فنا بقا مىخواهيم\r\nخود از هوس و هوا جدا مىخواهيم\r\nاز حضرت دوست ما لقا مىخواهيم\r\nدر يك سخن از خدا ، خدا مىخواهيم\r\nصفر المظفر 1410 ه . ق\r\n\r\n","description":"","footnote":"","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\n\r\nعرش كبريا\r\nمجموعه اشعار پيرامون\r\nحضرت فاطمه معصومه سلام الله عليها\r\nيا فاطمه اشفعى لى فى الجنة\r\nفان لك عنداللّه شأنا من الشأن\r\n\r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n\r\nمريم دوران\r\nاى دختر دين و خواهر ايمان\r\nاى مهر سپهر دانش و عرفان\r\nاى اسوهء شرم و عفت و عصمت\r\nالگوى وقار و حشمتِ نسوان\r\nاى بنت امام هفتمين ، موسى\r\nآن معدن صبر و حجّت يزدان\r\nدر چرخ وفا ، تو مهرِ رخشنده\r\nدر برج حيا ، تو اختر تابان\r\nاى رونق دين احمد مرسل\r\nاى پايهء رفعتت بر از كيوان\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبر اوج شرف ، مثالى از زهرا\r\nدر قدس مقام ، مريم دوران\r\nدر باغ كمال ، نوگل ياسين\r\nو از بحر كرم ، تو لؤلؤ و مرجان\r\nفيض تو رسد به كهتر و مهتر\r\nكان جلوه بود ز رحمت رحمان\r\nآباء تو جمله رهبران خلق\r\nعاليقدَر و جلال و عاليشان\r\nمهر تو به زخم‌ها همه مرهم\r\nلطف تو به دردها همه درمان\r\nدشوارى كارها و سختىها\r\nاز فيض عنايتت شود آسان\r\nدر وصف تو منطقم بود الكن\r\nدر قدر تو عقل واله و حيران\r\nقم از تو شده است قبّةالاسلام\r\nفخرش به تو پايدار و جاويدان\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nميعاد تقرّب است و عشّ آل\r\nكانون علوم بى حد قرآن\r\nاى گوهر بحر رأفت و رحمت\r\nاى عنصر جود ، معدن احسان\r\nبين « لطفى صافى » پريشان حال\r\nسرگشته به تيه حسرت و خسران\r\nطى كرده بهار عمر در غفلت\r\nكرده است سياه نامه از عصيان\r\nاز خوف گناه و هول روز حشر\r\nچون بيد ، تنش همى بود لرزان\r\nدر خجلت از آن بود كه در فردا\r\nظاهر شود آنچه كرده در پنهان\r\nبا اين همه خواهد از شما كاحوال\r\nگردد به شفاعت شما جبران\r\nبا حبّ محمّد و ولاى آل\r\nامّيد نجات دارد و غفران\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبر احمد و آل ، بى حد و بسيار\r\nتسليم و تحيّات قادر سبحان\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nاسوهء عفاف\r\nزهى حرم كه بود قبّه‌اش سراج امم\r\nزهى حرم كه بر افلاك بر زده است علَم\r\nرواق آن به شرافت نمودِ بيت و مقام\r\nزمين آن به فضيلت مثال حجر و حرم\r\nنسيم آن همه جان‌پرور و نشاطانگيز\r\nهواى آن همه آرام‌بخش درد و الم\r\nزهى حرم كه بود مرقد حبيبهء حق\r\nكريمهء دو سرا بانوى فرشته خدم\r\nجناب فاطمه دخت فواطم عظمى\r\nملاذ عالميان و مطاف عُرْب و عجم\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nزنى چگونه زنى فخر بانوان جهان\r\nزنى چگونه زنى كز خدا بود ملهم\r\nزنى چگونه زنى پرتو جلال رسول\r\nزنى چگونه زنى معدن سخا و كرم\r\nزنى چگونه زنى سرو بوستان بتول\r\nزنى چگونه زنى شبه هاجر و مريم\r\nزنى چگونه زنى اسوهء حيا و عفاف\r\nسر سران و اكابر به پيشگاهش خم\r\nايا كريمهء آل نبى و بيت ولى\r\nايا امينهء پروردگار و غوث امم\r\nايا نهال برومند دوحهء ياسين\r\nنبى خصال وعلى فطرت و ستوده شيَم\r\nتو را به اسم اعظم حق مصطفى رسول خدا\r\nتو را به حق على شاه دين پناه ، قسم\r\nتو را به عصمت زهرا و عزّت حسنين\r\nتو را به حضرت سجّاد ، نيّر اعظم\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nتو را به باقر و صادق ، امام دين پرور\r\nتو را به باب گراميت ملجأ عالم\r\nبه حق رهبر هشتم ، پناه خلق جهان\r\nبزرگ حجت گيتى مدار ، نور اتَم\r\nبه نور ديدهء او حضرت جواد و نقى\r\nبه حق عسكرى و حق رهبر خاتم\r\nامام مهدى موعود ، منجى گيتى\r\nيگانه نخبهء اولاد حضرت آدم\r\nهمان كه پر كند از عدل و داد روى زمين\r\nز بعد آنكه شود پر زظلم و جور و ستم\r\nبه حال « لطفى صافى » نظر كنيد كه هست\r\nز هول روز قيامت اسير غصه و غم\r\nبه مسلمين گرفتار در حجاز و عراق\r\nكه از جفاى عدو روزشان بود مُظلم\r\nعنايتى بنماييد و قاهرانه كنيد\r\nزكعبه و ز حرم ، قطع دست نامحرم\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nزنيد ريشهء صداميان كافر كيش\r\nتمامشان بفرستيد در ديار عدم\r\nدرود ما به رسول و به اهل بيت رسول\r\nكه هست منطق ما در مديحشان ابكم\r\nنصيب دشمن اسلام ضعف و سستى باد\r\nنصيب لشكر دين خدا ثبات قدم\r\nجمادى الاولى 1410\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nطور حضور\r\nاين بارگه كه خاك درش مُشكِ اذفر است\r\nبويش چو بوى خلد برين روح‌پرور است\r\nدارالشّفا و عقده‌گشا و فرح فزاست\r\nباب امان ز محنت فرداى محشر است\r\nطور حضور و مطلع نور و مطاف حور\r\nآرامگاه دختر موسى بن جعفر است\r\nخاتون دين پناه كه برهان عزتش\r\nهر صبح و شام ، صيحهء الله اكبر است\r\nهر كس درى و خانه و راهى گزيده است\r\nچشم اميد « لطفى صافى » بر اين در است « 1 »\r\nقم ، 10 جمادى الاولى 1410 ه . ق\r\n\r\n\r\n","description":"","footnote":"\r\n( 1 ) . اين اشعار بر قسمت بالايى ضريح مطهر ، حك شده است .\r\n","page_name":" 65 ","page_number":65},
  {"content":"\r\n\r\n\r\nگوهر كمال\r\nاى كه دل افسرده و غمينى ومضطر\r\nو اى كه تو را روزگار كرده مكدّر\r\nخويش ز غم كن خلاص و گير به اخلاص\r\nرشته‌اى از چادر شفيعهء محشر\r\nبضعة خيرالنّساء ، صفيّهء يزدان\r\nمعدن جود و كرم ، عزيز پيمبر\r\nگوهر بحر كمال و حشمت و عصمت\r\nاختر برج حيا ، سليلهء حيدر\r\nطاهره و پاك ، هم‌چو مريم عذرا\r\nصاحب عزّ و شرف ، حبيبهء داور\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمفخر قم عُشّ اهل بيت رسالت\r\nشهر حديث و محدّثين موقّر\r\nمنبع زهد و عفاف و دانش و بينش\r\nمركز ايمان و قدس و معرفت و فرّ\r\nهمچو پدر ، قبلهء حوايج مردم\r\nكارگشاى بشر ز كهتر و مهتر\r\nروضهء او طور طالبان تجلّى\r\nمهد كرامات و معجزات مكرّر\r\nخاك درش توتياى چشم خلايق\r\nبوى رواقش حيات‌بخش و معطّر\r\nحُرمت آن ، هم‌چو حرمت حرم و بيت\r\nحجر و مقام و صفا و زمزم و مشعر\r\nمرقد پاكش مطاف عالى و دانى\r\nخطّ ولايش ، شعار اكبر و اصغر\r\nصاحب اين نعت و اين صفات نكو كيست ؟\r\nحضرت معصومه دخت موسى جعفر\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nاى فلك رفعت و سپهر معالى\r\nاى شرف دودمان ساقى كوثر\r\nاى همه اسلاف تو اعاظم عالم\r\nحجّت و پيغمبر و امام و رهبر\r\n« لطفى صافى » ز هول روز قيامت\r\nسخت غمين و پريش باشد و مضطر\r\nچون پدر و چون برادرش به همه عمر\r\nبوده شما را مديح‌خوان و ثناگر\r\nچشم اميدش بود به سوى شما باز\r\nتا برهانيدش از جحيم مسعّر\r\nقم ، 10 جمادى الاولى 1410 ه . ق\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nمشهد لقا\r\nاين روضه كه مظهر آيات كبرياست\r\nآرامگاه بانوى دين خواهر رضاست\r\nمطلوب شيعيان و محبّان اهل بيت\r\nمقصود اهل دل بود و مشهد لقاست\r\n\r\nاشفعى لنا عند الله\r\nبا روى سياه و بار سنگين گناه\r\nبا خجلت و شرمسارى و حال تباه\r\nدر حضرت معصومه گُزيديم پناه\r\nيا فاطمه اشفعى لنا عند الله « 1 »\r\n\r\n\r\n","description":"","footnote":"\r\n( 1 ) . اين اشعار بر قسمت بالايى ضريح مطهر ، حك شده است .\r\n","page_name":" 69 ","page_number":69},
  {"content":"\r\n\r\n\r\nعرش كبريا\r\nاين روضهء صفيهء حق ، خواهر رضاست\r\nيا خود اگر غلط نكنم عرش كبرياست\r\nمعصومه بنت موسى جعفر كه تربتش\r\nبر ديدهء اعاظم و اعلام توتياست\r\n\r\nمزار وليّة الله\r\nبه قم كه پايگه شيعيان آگاه است\r\nمزار عصمت كبرى وليّة الله است\r\nايا كسى كه بر اين آستانه سايى سر\r\nبه هوش باش كه دخت خليفة الله است\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nمهر معرفت\r\nقبه‌اى كان جلوه‌اى از بارگاه كبرياست\r\nپرتو آن نورافشان از زمين سوى سما است\r\nقبهء ناموس دين دخت امام هفتمين\r\nكز بر فرّ و شكوهش فرّ گردون ، كم بها است\r\nحضرت معصومه مهر آسمان معرفت\r\nدرّ درياى كرامت ، معدن شرم و حيا است\r\nاز طلا چون مىتوان بر قدر آن گنبد فزود\r\nخاك راهش را شرف بر لعل و ياقوت و طلا است\r\nبه مناسبت تجديد طلاكارى گنبد مطّهر روضهء منوّرهء فاطمهء معصومه زاد الله تعالى فى شرفها و عرض تبريك به عالى محضر شيعيان و ارادتمندان اهل بيت عليهم‌السلام و زوّار و خدّام اين حرم منوّر ، و براى توسّل به ذيل عنايات آن كريمه آل محمّد صلوات الله عليهم اجمعين اين ابيات مرتجلًا سروده و تقديم شد .\r\n12 ربيع المولود 1426 هجرى قمرى\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nآثار حضرت آيت الله العظمى صافى مدظله الشريف در يك نگاه\r\nنام كتاب - زبان - ترجمه\r\nفقه\r\n1 - فقه الحج در 4 جلد - عربى -\r\n2 - القول الفاخر فى صلاة المسافر - عربى -\r\n3 - فقه الخمس - عربى -\r\n4 - التعزير ( احكامه و ملحقاته ) - عربى -\r\n5 - ضرورة وجود الحكومة او ولاية الفقهاء فى عصرالغيبة ( الخمس و ولاية الفقيه ) - عربى - فارسى\r\n6 - رسالة فى معاملات المستحدثة - عربى -\r\n7 - التداعى فى مال من دون بينة و لايد - عربى -\r\n8 - رسالة فى المال المعيّن المشتبه ملكيته - عربى -\r\n9 - حكم نكول المدعى عليه عن اليمين - عربى -\r\n10 - ارث الزوجة - عربى -\r\n11 - مع الشيخ‌جاد الحق فى ارث العصبه ( مسألة التعصيب ) - عربى -\r\n12 - حول ديات ظريف ابن ناصح - عربى -\r\n13 - بحث حول‌الاستسقام بالازلام ( مشروعية الاستخارة ) - عربى -\r\n14 - الشعائر الحسينيه - عربى -\r\n15 - توضيح المسائل - فارسى -\r\n16 - منتخب الاحكام - فارسى -\r\n17 - احكام نوجوانان - فارسى - انگليسى\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n18 - جامع الاحكام در 2 جلد - فارسى -\r\n19 - استفتائات قضايى - فارسى -\r\n20 - استفتائات پزشكى - فارسى -\r\n21 - مناسك حج - فارسى - عربى\r\n22 - مناسك عمره مفرده - فارسى - عربى\r\n23 - هزار سؤال پيرامون حج - فارسى -\r\n24 - پاسخ كوتاه به 300 پرسش در 2 جلد - فارسى - آذرى\r\n25 - احكام خمس - فارسى -\r\n26 - اعتبار قصد قربت در وقف - فارسى -\r\n27 - هداية العباد در 2 جلد - عربى -\r\n28 - هداية السائل - عربى -\r\n29 - حواشى على العروة الوثقى - عربى -\r\n30 - الرسائل الخمس فى فقه الإمامية - عربى -\r\n31 - أوقات الصلاة - عربى -\r\n32 - آنچه هر مسلمان بايد بداند - آذرى\r\nاصول فقه\r\n33 - بيان الاصول در 3 جلد - عربى -\r\n34 - رسالة فى الشهرة - عربى -\r\n35 - رسالة فى حكم الاقل و الاكثر فى الشبهة الحكمية - عربى -\r\n36 - رسالة فى الشروط - عربى -\r\n37 - رساله در احكام ثانويه - فارسى -\r\nقرآن و تفسير\r\n38 - تفسير آيه فطرت - فارسى -\r\n39 - القرآن مصون عن التحريف - عربى -\r\n40 - تفسير آية التطهير - عربى -\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n41 - تفسير آية الانذار - عربى -\r\nعقايد و كلام\r\n42 - عرض دين - فارسى -\r\n43 - به سوى آفريدگار - فارسى -\r\n44 - الهيات در نهج‌البلاغه - فارسى -\r\n45 - داورى ميان شيخ صدوق و شيخ مفيد رحمة الله عليهما - فارسى -\r\n46 - معارف دين در 2 جلد - فارسى -\r\n47 - پيرامون روز تاريخى غدير - فارسى -\r\n48 - نداى اسلام از اروپا - فارسى -\r\n49 - نگرشى بر فلسفه و عرفان - فارسى -\r\n50 - نيايش در عرفات - فارسى -\r\n51 - سفرنامه حج - فارسى -\r\n52 - شهيد آگاه - فارسى -\r\n53 - نويد امن و امان - فارسى - آذرى\r\n54 - پاسخ ده پرسش - فارسى -\r\n55 - اصالت مهدويت - فارسى -\r\n56 - تجلى توحيد در نظام امامت - فارسى - عربى\r\n57 - نظام امامت و رهبرى - فارسى -\r\n58 - ولايت تكوينى و ولايت تشريعى - فارسى -\r\n59 - پيرامون معرفت امام - فارسى -\r\n60 - عقيده نجات بخش - فارسى -\r\n61 - به سوى دولت كريمه - فارسى -\r\n62 - باورداشت مهدويت - فارسى - عربى\r\n63 - انتظار ، عامل مقاومت و حركت - فارسى -\r\n64 - فروغ ولايت در دعاى ندبه - فارسى - عربى\r\n65 - معرفت حجت خدا - فارسى -\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n66 - وابستگى جهان به امام زمان - فارسى -\r\n67 - توضيحات پيرامون كتاب عقيده مهدويت در تشيع اماميه - فارسى - انگليسى\r\n68 - امامت و مهدويت - فارسى -\r\n69 - پيام‌هاى مهدوى - فارسى -\r\n70 - گفتمان مهدويت - فارسى - انگليسى\r\n71 - العقيدة بالمهدية - عربى - فارسى\r\n72 - من لهذا العالم ؟ - عربى -\r\n73 - گفتمان عاشورايى - فارسى -\r\n74 - مقالات كلامى - فارسى -\r\n75 - الاحكام الشرعية ثابتة لاتتغيّر - عربى -\r\n76 - الى هدى كتاب الله - عربى -\r\n77 - ايران تسمع فتجيب - عربى -\r\n78 - رسالة حول عصمة الانبياء و الائمة - عربى -\r\n79 - تعليقات على رسالة الجبر و القدر - عربى -\r\n80 - لمحات فى الكتاب والحديث والمذهب - عربى -\r\n81 - صوت الحق و دعوة الصدق - عربى -\r\n82 - رد اكذوبة خطبة الامام على ( ع ) ، على الزهرا ( س ) - عربى -\r\n83 - مع الخطيب فى خطوطه العريضة - عربى - اردو / فرانسه\r\n84 - رسالة فى البداء - عربى -\r\n85 - جلاء البصر لمن يتولى الائمة الاثنى عشر - عربى -\r\n86 - بين العلمين ، الشيخ الصدوقو الشيخ المفيد - عربى\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n87 - حديث افتراق المسلمين على ثلاث و سبعين فرقة - عربى -\r\n88 - مقدّمات مفصلّة على « مقتضب الاثر » و « مكيال المكارم » و « منتقى الجمان » عربى -\r\n89 - امان الامّة من الضلال والاختلاف - عربى -\r\n90 - احكام شرعى و مسئلة تغييرناپذيرى - فارسى\r\n91 - البكاءعلى الامام الحسين ( ع ) - عربى -\r\n92 - النقود اللطيفة على الكتاب المسمى بالاخبارالدخيلة - عربى -\r\nحديث\r\n93 - منتخب الاثر در 3 جلد - عربى - اردو / انگليسى\r\n94 - قبس من مناقب اميرالمؤمنين ( ع ) ( مئة و عشر حديث من كتب عامة ) - عربىفارسى\r\n95 - احاديث الائمة الاثنى عشر ، اسنادها و الفاظها - عربى -\r\n96 - احاديث الفضائل - عربى -\r\n97 - پرتوى از فضائل اميرالمؤمنين ( ع ) در 110 حديث از كتب اهل سنت - فارسى\r\nتاريخ\r\n98 - سيرحوزه‌هاى علمى شيعه - فارسى -\r\n99 - رمضان در تاريخ ( حوادث تاريخى ) - فارسى -\r\nسيره\r\n100 - پرتوى از عظمت امام حسين ( ع ) - فارسى -\r\n101 - با عاشوراييان - فارسى -\r\n102 - آينهء جمال - فارسى -\r\n103 - از نگاه آفتاب - فارسى -\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n104 - اشك و عبرت - فارسى -\r\nتربيتى\r\n105 - عالىترين مكتب تربيت و اخلاق يا ماه مبارك رمضان - فارسى -\r\n106 - راه اصلاح يا امر به معروف\r\nو نهى از منكر - فارسى -\r\n107 - با جوانان - فارسى -\r\nشعر\r\n108 - ديوان اشعار - فارسى -\r\n109 - بزم حضور - فارسى -\r\n110 - آفتاب مشرقين - فارسى -\r\n11 - صحيفة المؤمن - فارسى -\r\n112 - سبط المصطفى - فارسى -\r\n113 - در آرزوى وصال - فارسى -\r\nمقاله‌ها و خطابه‌ها\r\n114 - حديث بيدارى ( مجموعه پيام‌ها ) - فارسى -\r\n115 - شب‌پرگان و آفتاب - فارسى -\r\n116 - شب عاشورا - فارسى -\r\n117 - صبح عاشورا - فارسى -\r\nتراجم\r\n118 - زندگانى آيت الله آخوند ملامحمد جواد صافى - فارسى -\r\n119 - زندگانى جابر بن حيّان - فارسى -\r\n120 - زندگانى بوداسف - فارسى -\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n\r\n","description":"","footnote":"","page_name":" 78 ","page_number":78}
  ]