[
  {"content":"\r\n\r\nبسم الله الرحمن الرحيم\r\nاخلاق در اداره\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nموضوع :\r\nاخلاق اسلامى : 43 ( اخلاق وعلوم تربيتى : 136 )\r\nگروه مخاطب :\r\n- عمومى\r\nشماره انتشار كتاب ( چاپ اول ) 1195\r\nمسلسل انتشار ( چاپ اول و بازچاپ ) 3585\r\nمظاهرى ، حسين ، 1312 - ؛ به كوشش محمدجواد خالقى .\r\nاخلاق در اداره / حسين مظاهرى ؛ به كوشش محمد جواد خالقى . - قم : مؤسسه بوستان كتاب ( مركز چاپ و نشر دفتر تبليغات اسلامى حوزهء عمليهء قم ) ، 1382 .\r\n[ 156 
  ] ص . - ( مؤسسه بوستان كتاب ؛ 1195 ) ( اخلاق اسلامى ؛ 43 . اخلاق وعلوم تربيتى ؛ 136 )\r\n17000 ريال : 6 - 932 - 548 - 964 - 978 isbn\r\nفهرست نويسى براساس اطلاعات فيپا .\r\nص . ع . به انگليسى : ayatolah hoseyn mazaheri . aklaq dar edarc\r\n
  ] ethics in manaqement [\r\nكتابنامه به صورت زيرنويس .\r\nچاپ هفتم : 1387 .\r\n1 . كارمندان - اخلاق حرفه اى . 2 . مديران - اخلاق حرفه اى . 3 . اخلاق اسلامى . 4 . اخلاق اجتماعى .\r\nالف . دفتر تبليغات اسلامى حوزهء علميهء قم . مؤسسه بوستان كتاب . ب . خالقى ، محمد جواد ، 1339 . مصحح .\r\nج . عنوان . د . عنوان / اخلاق در اداره : سلسله درسهاى اخلاقى .\r\n3 الف 6 م / 9 / 254 bp\r\n654 / 297\r\n1387\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nاخلاق در اداره\r\nآية الله حسين مظاهرى\r\nبه كوشش محمدجواد خالقى\r\nبوستان كتاب\r\n1387\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب\r\nاخلاق در اداره\r\nنويسنده : آية الله حسين مظاهرى * به كوشش : محمد جواد خالقى\r\nناشر : مؤسسه بوستان كتاب ( مركز چاپ و نشر دفتر تبليغات اسلامى حوزه علميه قم )\r\nچاپ وصحافى : چاپخانه مؤسسه بوستان كتاب * نوبت چاپ : هفتم / 11387\r\nشمارگان : 5000 * بها : 1700 تومان\r\nتمامى حقوق c محفوظ است\r\nprinted in the islamic republis of iran\r\nدفتر مركزى : قم خيابان شهدا ( صفائيه ) ، ص پ 917 ، تلفن : 7 - 7742155 ، نمابر : 7742154 ، تلفن پخش : 7743426\r\nفروشگاه مركزى : قم ، چهار راه شهدا ( عرضه 12000 عنوان كتاب با همكارى 170 ناشر )\r\nفروشگاه شمارهء 2 : تهران خيابان فلسطين جنوبى ، دست چپ كوچه دوم ( پشن ) ، تلفن : 66360735\r\nفروشگاه شمارهء 3 : مشهد ، چهار راه خسروى ، مجتمع ياس ، جنب دفتر تبليغات اسلامى شعبه خراسان رضوى ، تلفن : 2233672\r\nفروشگاه شمارهء 4 : اصفهان ، چهار راه كرمانى ، جنب دفتر تبليغات اسلامى شعبه اصفهان ، تلفن : 2220370\r\nفروشگاه شمارهء 5 : اصفهان ، ميدان انقلاب ، جنب سينما ساحل ، تلفن : 2221712\r\nپخش پكتا ( پخش كتب اسلامى وانسانى ) ، تهران ، خ حافظ ، نرسيده به چهار راه كالج ، نبش كوچه بامشاد ، تلفن 88940303\r\nنمايندگى هاى فروش كتاب مؤسسه در داخل وخارج كشور ( ضميمه برگه نظر خواهى آثار انتهاى كتاب )\r\nپست الكترونيك : e - mail : info @ bustaneketab . com\r\nدريافت پيام كوتاه ) sms ( : 10002155\r\nجديدترين آثار مؤسسه وآشنايى بيشتر با آن در وب سايت :\r\nhttp : / / www . bustaneketab . com\r\nباقدردانى از همكارانى كه در توليد اين اثر نقش داشته اند :\r\nاعضاى شوراى بررسى آثار * دبير شوراى كتاب : جواد آهنگر * سر ويراستا : ابوالفضل طريقه دار * چكيدهء عربى : سهيله خائفى * چكيدهء انگليسى : عبدالمجيد مطوريان * فيپا : مصطفى محفوظى * حروف نگار : محسن عسگرى نسبت * اصلاحات حروف نگارى : احمد مؤتمنى\r\n* صفحه آرا : احمد محمدى فرد * نمونه خوانى : سيد حسين حسينى ،\r\nابوالحسن مسبب نژاد ، محمد جواد مصطفوى و سيد على قائمى * كنترل فنى صحفه آرايى : سيد رضا موسوى منش * طراح جلد : امير عباس رجبى * مدير توليد : عبدالهادى اشرفى * آماده سازى : سيد رضا محمدى * سفارشات چاپ : على عليزاده و ساير همكاران * امور چاپ : مجيد مهدوى و ساير همكاران ليتوگرافى ، چاپ وصحافى .\r\n* رئيس مؤسسه\r\nسيد محمد كاظم شمس\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nفطرت آدمى كمال خواه و خداجوست ، از همين رو انسان مىكوشد تا خود را به سوى تكامل ببرد واستعدادهايش را به رشد برساند . دراين فرآيند ، مجموعه عوامل تشويق كننده و نيز بازدارنده در وجود او به فعاليت‌اند و هر يك او را به سويى مىبرند . هر گاه كه عوامل بازدارنده بر انسان غلبه كند ، فلسفه وجودىاش از ياد مىرود . در اين غفلت خانمان سوز همه استعدادها به هدر مىرود و سطح توقع انسان تا حد حيوانيت تنزل مىكند . انسانى كه بايد رو به خدا مىداشت و به او نظر مىكرد و هدفى جز رضايت و رضوان حضرت حق نداشت اكنون فقط به خور و خواب و شهوت مىانيشد و از آسمان و آن سوى طبيعت بريده است .\r\nدر اينجا است كه نقش بزرگى انبياى الهى و امامان معصوم ( ع ) مشخص مىشود ؛ آنان با تذكرهاى به موقع و انذارها و بشارت‌هاى خود رابطه انسان را با خدا ، مردم ، پدر و مادر ، معلم و استاد ، همسايه و دوست ، فاميل و حتى ارتباط او را با همه هستى مشخص مىكنند وهدف‌هاى عالى را به ياد مىآورند . اين تذكرها و انذارها و تبشيرها همان است كه آن را « اخلاق » مىناميم . اساساً همه پيامبران براى اين مبعوث شدند تا رفتارها و كردارهاى مردم را تصحيح كنند و\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nآنان را به اخلاق نيكو برانگيزانند و پيامبر ما ( ص ) آخرين آنها بود كه براى تكامل چنين اخلاقى مبعوث\r\nشد چنان كه خود ايشان مىفرمايد : «\r\nانى بعث لأتمم مكارم الاخلاق ؛\r\nمن برانگيخته شدم تا مكارم اخلاق را تكامل بخشم »\r\nادامه رسالت پيامبران و امامان معصوم ( ع ) را عالمان دينى برعهده دارند تا اخلاق را به طور همه جانبه در خانه ، مدرسه ، كارخانه و اداره تعليم دهند و همگان را به وظايف خويش آشنا سازند . اين مهم د رروزگار ما خود را به صورت يك نياز مبرم و ضرورى نشان داده و در اداره‌ها و سازمان هاى گوناگون كارآيى دارد . از همين رو بر آن شديم تا سلسله مباحث اخلاقى را براى كاركنان ادارات برگزار كنيم .\r\nكتاب حاضر ، متشكل از مجموعه بحث‌هاى اخلاقى است كه فقيه متتبع و معلم اخلاق ، حضرت آيه الله مظاهرى در جمع كاركنان اداره‌ها مطرح كرده‌اند كه پس از پياده شدن از نوار ، استخراج منابع ، مستندسازى و ويرايش به صورتى كه اكنون ملاحظه مىكنيد درآمده است . انتشار اين اثر به مناسب هفته دولت است از اين رو آن را به شهداى گرانقدر دولت به ويژه دو شهيد و الا مقام رجائى و باهنر تقديم مىكنيم .\r\nيادآور مىشويم كه اين گونه بحث‌هاى اخلاقى را با حضور اساتيد ارجمند ، آيات عظام ، جوادى آملى ، احمدى ميانجى ( ره ) ، شاه آبادى ، مومن ، استادى ، اشتهاردى و تهرانى پيگيرى و برگزار كرده‌ايم و به زودى در مجموعه ديگرى به چاپ خواهد رسيد .\r\nمحمد جواد خالقي\r\nشهريور 1381\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nارزش كار اداريان\r\nاقتصاد هر مملكتى متوقف بر كار است توليدى ، كار توزيعى و كار خدماتى . از نظر اسلام ، قرآن و روايات اهل بيت ( ع ) كارهاى خدماتى نظير اداره‌ها - اهميت بيشترى دارد ؛ يعنى اسلام كه مردم را بر كار توليدى و كار توزيعى مثل تجارت سفارش كرده ، به كار خدماتى بيشتر اهميت داده و تاكيد نموده است ؛ تا جائى كه مىتوان گفت : عبادتى بالاتر از خدمت به جامعه نيست .\r\nثواب كارخدماتى ، از نماز شب ، روزه مستحبى ، حج وحتى از جهاد بالاتر است ؛ در روايتى آمده است :\r\nقضاء حاجه المومن يعدل سبعين حجه مبروره ؛ « 1 »\r\nبرآوردن حاجت مردم ، مساوى با هفتاد ، حج مقبول است .\r\nدر اين باره اگر همين يك روايت بود قبولش مشكل بود و به نوعى توجيه مىشد ، ا ما آن چه آن رايقين‌آور مىكند اين است كه اين روايت به طور پى در پى و متواتر ، نقل شده است .\r\nدر اين جاگوشه‌اى از سيره پيامبر اكرم و ائمه معصومين ( ع ) را نقل\r\n\r\n\r\n","description":"","footnote":"\r\n( 1 ) - بحارالانوار ، ج 74 ، ص 285 .\r\n","page_name":" 9 ","page_number":9},
  {"content":"\r\n\r\nمىكنيم تا به ارزش خدمت به مردم بيشتر پى ببريد .\r\nسعى و كوشش پيغمبر اكرم ( ص ) اين بود كه گره‌اى از كار مسلمانى باز كند . يا اگر اميرالمومنين ( ع ) گره‌اى از كار يك مسلمانى مىگوشد ، برايش از نماز شب خوشحال كننده‌تر بود . از تاريخ و سيره پيامبر و ائمه ( ع ) به خوبى استفاده مىشود كه بىتفاوت بودن در كار مسلمانان ، توهين كردن به آنان ، به اندازه‌اى براى آن بزرگواران ناراحت كننده و غم‌انگيز بوده كه حتى اگر فرزندشان از دنيا مىرفت ، آن اندازه ناراحت نمىشدند .\r\n\r\nنقشه سعه صدر در گره‌گشايى از كار مردم\r\nعدى بن حاتم ( پس حاتم طائى ) از شام خدمت پيامبر ( ص ) آمد تا مسملان شود . وى چون رئيس قبيله بود ، حضرت به او احترام كردند . علاوه بر اين كه او را در كنار خود نشاندند ، موقع نهار نيز به خانه خود بردند . عدى مىگويد : مسلمان شدنم دو علت داشت : يكى اين كه همراه پيامبر در حال حركت بودم كه پيرزنى رسيد و بيش از يك ساعت پيغمبر معطل كرد ، ايشان با تبسم وتسلط ، جواب آن پيرزن را داد ، به حدى كه من از آن همه حوصله و صبر خسته شدم ، اما آن حضرت با كمال طمانينه و سعه صدر با پيرزن گفت و گو مىكرد . اين حالت را كه ديدم دريافتم كه آن حالت ، عادى نيست .\r\nجهت ديگر اسلام آوردن من اين بودكه وقتى وارد خانه پيغمبر شدم . ديدم وضع زندگىاش بسيار ساده و بىآلايش است ، به حدى كه حصيرى هم در خانه ندارد ، فقط يك پوست گوسفند بود كه مرا روى آن نشاند ، و خود رسول الله روى خاك نشست .\r\nآرى ، با ديدن اين صحنه‌ها زمينه براى مسلمان شدن عدى مهيا شد و\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nپيغمبر ( ص ) وقتى اين زمينه را احساس كرد اين جمله معجزه‌آميز را به او فرمود :\r\nاى عدى ! تو پسر حاتم طائى و مرد با جرأتى هستى . عشريه و ماليات گرفتن از مردم در دين تو - كه نصرانى هستى - حرام است وخودت مىدانى كه به خاطر رياستت ادعا مىكنى كه : « من بت‌پرستم » !\r\nعدى مىگويد : اين مطلب را هيچ كس نمىدانست جز خودم و تا اين جمله را شنيدم مسلمان شدم . اين جا بود كه پيامبر به من فرمودند : عدى ! اوضاع كنونى مسملان و مدينه را در نظر نگير ، طولى نمىكشد كه اسلام بر ايران ، روم ، شام و عراق مسلط شود و مسلمانان سرفراز مىگردند .\r\nشاهد بحث ، جمله اول است كه در مورد سعه صدر پيامبر بود ، سعه صدر آن بزرگوار به حدى است كه قرآن منت بر سرش مىگذارد و مىفرمايد :\r\n« الم نشرح لك صدرك » « 1 » اى پيامبرآيا براى تو سينه‌ات را نگشاده‌ايم .\r\n\r\nبرافروخته شدن پيامبر از توهين به مسلمان\r\n « لعله يزكي او يذكر فتنفعه الذكري »  « 2 » چهره در هم كشيد و روى گردانيد كه آن مرد نابينا پيش او آمد و تو چه مىدانى شايد او به پاكى گرايد يا پند پذيرد و اندرز ، سودش دهد .\r\nشأن نزول اين آيات آن است كه : شخص ثروت‌مندى خدمت پيامبر نشسته بود و با حضرت صحبت مىكرد ، در همين هنگام مرد فقير و\r\n\r\n\r\n","description":"","footnote":"\r\n( 1 ) - انشراح ( 94 ) آيه 1 .\r\n( 2 ) - عبس ( 80 ) آيه 3 - 4 .\r\n","page_name":" 11 ","page_number":11},
  {"content":"\r\n\r\nنابينايى ( ابن مكتوم ) رسيد . وى چون چشمش نمىديد در كنار آن مرد پولدار اشرافى نشست ، از اين رو با برخورد توهين‌آميزى مواجه شد ؛ يعنى آن شخص متمول خود را جمع و جور كرد ، اگر چه ابن مكتوم نابينا بود و متوجه نشد ، اما برخورد توهين‌آميز بود ، فقط همين . رنگ مبارك پيامبر اكرم از شدت عصبانيت برافروخته شد و روبه آن شخص متمول كرد و فرمود : چرا چنين كردى ؟ ترسيدى از فقر او به تو برسد ؟ ! گفت : خير يا رسول الله ! فرمود : ترسيدى از تمول و ثروت تو به او برسد ؟ ! گفت : خير يا رسول الله ! بيچاره‌گير افتاده بود ونمىدانست چه بگويد و از ناراحتى پيامبر به شدت اندوهگين شد و گفت :\r\nيا رسول الله ! من حاضرم نصف مال و تمكنم را به ابن مكتوم بدهم تا از خطاى من درگذرى و از من راضى شوى . پيامبر رو به ابن مكتوم كرده و فرمود :\r\nابن مكتوم ! حاضرى نصف مال او را بپذيرى ؟ گفت : خير يا رسول الله ، مىترسم وقتى از جهت ثروت مثل او شدم ، از نظر اخلاق نيز همانندش گردم .\r\nوقتى فقير نابينا مىآيد روترش مىكنى ، از كجا معلوم كه او بهتر از تو نباشد و بيشتر از تو از محضر پيامبر استفاده نكرده باشد ؟ !\r\nآرى ، سوره عبس به ما اين درس را مىدهد كه كارمندى كه پشت ميز اداره‌اش نشسته و رئيسى كه بر مسند رياست تكيه زده ، بايد خوش برخورد بوده و سعه صدر داشته باشد . كسى كه ارباب رجوع دارد سعه صدرش بايد به قدرى باشد كه بتواند با پرتوقع‌ها بسازد . با تبسم جواب دهد و مردم را به اسلام و انقلاب بدبين نكند و اگر با افرادى مواجه گرديد كه زود عصبانى مىشوند - حتى بىجا - بر اعصابش مسلط باشد . يا درباره\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nافرادى كه نادانند - و تعدادشان كم نيست - و تا حاجت و خواسته‌شان برآورده نمىشود به انقلاب جسارت مىكنند ، سعه صدر به خرج دهد و به مسلمان ، توهين نكند ، امام صادق ( ع ) مىفرمايد :\r\nمن اهان ولياً فقد بارزني بالمحاربه ؛ « 1 »\r\nاگر كسى به مسلمانى توهين كند گناهش همانند آن است كه جنگ به خدا كرده باشد .\r\n\r\nپيامبر بهترين الگوى خدمت گزارى ودريادلى\r\nدرست است كه كسى نمىتواند مثل پيغمبر باشد ، اما بايد بكوشد تا شباهتى به آن حضرت پيدا كند .\r\n « لقد كان لكم فيهم اسوه حسنه لمن كان يرجوا الله و اليوم الآخر » ؛  « 2 » قطعاً براى شما [ در پيروى از 
  ] آنان سرمشقى نيكوست\r\n 
  ] \r\nعنى 
  ] براى كسى كه به خدا و روز بازپسين اميد مىبنند .\r\nاگر خدا و بهشت مىخواهيم بايد در زندگى از پيامبر سرمشق بگيريم . ايشان ، پيراهن مناسب نداشت ، مسلماً مىتوانست تهيه كند اما چون مىخواست با ضعيف‌ترين افراد ، يكسان باشد و همانند آنان زندگى كند ، از تهيه لباس مناسب سرباز مىزد .\r\nاميرالمومنين ( ع ) در نهج‌البلاغه مىفرمايد :\r\nان الله تعالي فرض علي ائمه العدل ان يقدروا انفسهم بعضفه الناس . . . ؛ « 3 »\r\n\r\n\r\n","description":"","footnote":"\r\n( 1 ) - وسائل الشيعه ، ج 8 ، ص 558 ، ح 1 .\r\n( 2 ) - ممتحنه ( 60 ) آيه 6 .\r\n( 3 ) - نهج‌ابلاغه ، خطبه 209 .\r\n","page_name":" 13 ","page_number":13},
  {"content":"\r\n\r\nخداوند بر پى\r\nشوايان حق واجب شمرده كه بر خود سخت گيرند و همچون طبقه ضعيف مردم باشند .\r\nشخصى از علاقه‌مندان پيامبر ( ص ) تصميم گرفت پولى به آن حضرت بدهد ، به شرط آنكه براى فقيران و ضعيفان مصرف نكند بلكه براى خودش پيراهنى تهيه نمايد ؛ لذا عرض كرد :\r\nيا رسول الله ! اين شش درهم را آورده‌ام براى شما تا با آن يك پيراهن براى خودتهيه كنى . پيامبر ( ص ) شش درهم را به على داد و فرمود : برو پيراهن بخر . على ( ع ) رفت و پيراهنى خريد . وقتى پيراهن ر ااورد ، پيامبر نگاهى به پيراهن كرد و ديدند گران قيمت است ؛ رو به على كرده و فرمود : مىتوانى اين پيراهن را ببرى و عوض كنى و ارزان‌ترش را بخرى ؟ !\r\nعلى ( ع ) جواب داد : بله يا رسول الله . ولى پيامبر ( ص ) احساس كرد كه اين كار براى على سنگين است ، لذا فرمود : بيا با هم برويم . رفتند و پيراهن را پس دادند و يك پيراهن به دو درهم خريدند و رسول گرامى آن را همانجا پوشيدند . در بازگشت به فقيرى برخوردند كه گرسنه بود و غذا نداشت ، دو درهمش را به آن فقير دادند تا شكم گرسنه‌اش را سير كند .\r\nسپس به كنيزى رسيدند كه غمگين و ناراحت بود ، فرمودند : چرا ناراحتى ؟ گفت : دو درهم به من داده‌اند كه با آن متاعى بخرم و آن را گم كرده‌ام . پيامبر ( ص ) دو درهم باقىمانده را نيز به او داد ، اما ديد كه باز هم ناراحت است ، فرمود : چرا ناراحتى ؟ كنيز گفت : دير كرده‌ام اگر به خانه برگردم كتكم مىزنند . فرمود : بيا با هم برويم تا تو را شفاعت كنم . پيغمبر ( ص ) در زد و سلام كرد ، اما جواب نيامد ، دفعه دوم و سوم سلام كرد ، سرانجام زنى كه بسيار مودب بود آمد و در را گشود و عرض كرد : يا رسول الله ! همان دفعه اول فهميدم و صداى شما را شناختم ، دير كردنم به\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nخاطر آن بود كه دوست داشتم سلام شما را مكرر بشنوم .\r\nپيغمبر فرمود : آمده‌ام اين دختر بچه را شفاعت كنم . زن جواب داد : اى رسول خدا ! اين كنيز را به خاطر شم در راه خدا آزاد كردم . پيامبر بسيار خوشحال شد و فرمود : عجب پول با بركتى بود ! برهنه‌اى را پوشاند ، گرسنه‌اى را سير كرد و كنيزى را آزاد نمود . آرى ، پيامبر از اين كه دل دختر بچه‌اى را به دست آورده وگرسنه‌اى را سير كرده است ، خوشحال مىشود .\r\nبراى موسس حوزه علميه قم حروم شيخ عبدالكريم حائرى ( ره ) خانه‌اى خريد ، طولى نكشيد كه ايشان خانه را فروخت و صرف حوزه كرد . خانه ديگرى خريد ، آن را نيز فروخته و صرف حوزه كرد . دفعه سوم ديگر خانه را به نام ايشان نخريدند بلكه به نام فرزندان ايشان خريدند كه نتواند بفروشد .\r\n\r\nتاثر پيامبر ( ص ) از ناراحتى اسير غير مسلمان\r\nدر جنگ بدر اسيران را گرفتند و شب را زير زنجير گذراندند ، پيغمبر فرمود : ديشب خوابم نبرد از اين كه ناله عباس را مىشنيدم ! نكته را دقيق در ذهنتان مجسم كنيد تا به عظمت مطلب پى ببريد كه پيامبر ( ص ) با دوازده هزار نيروى مجهز آمده و مكه را تسخير كرده ، مكه‌اى كه مردم آن 74 جنگ بر پيغمبر تحميل كردند ، مكه‌اى كه هند جگر خوار با شوهرش ابوسفيان در مقابل پيامبر\r\nايستاده ، در چنين موقعيتى است كه براى آن حضرت خبر آوردند كه : يا رسول الله ! رزمنده‌اى تند واحساساتى پرچم بر دست گرفته و در كوچه‌ها شعار سر مىدهد :\r\nاليوم يوم الملحمه ؛\r\nامروز روز انتقام است .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nپيامبر به على فرمودند : برو و پرچم را از دستش بگيرد و در كوچه‌ها بگرد و به همه اعلام كن كه :\r\nاليوم يوم المرحمه ؛\r\nامروز روز بخشش و عفو است .\r\nپيامبر از اين كه توانست توسط على بت‌ها را بشكند ، بسيار خوشحال بود ، در مقابل خانه ايستاد و آن خطبه معروف وپرافتخار را خواند ، ايشان را فرازى از آن خطبه فرموده\r\n: « لا إله الا الله وحده وحده . . . »\r\nاسرا از ترس مىلرزيدند ، پيامبر رو به آنان فرمود :\r\nچه كنم با شما ؟ همگى گفتند : هرچه كنى بجاست ، بكشى ، اموالمان را مصادره كنى و . . پيامبر اين آيه را قرائت كرد  : « لا تثريب عليكم اليوم . . . » ؛  « 1 » امروز بر شما سرزنشى نيست .\r\nبرادرم يوسف به برادانش گفت : گذشته‌ها گذشت . . . . و امروز من نيز با شما همان معامله را مىكنم و از خطاهاى شما مىگذرم ، از اين لحظه هر كس در زير پرچم اسلام زندگى كند ولو غير مسلمان باشد ، مشمول عفو و رحمت اسلامى است ، اما اگر توطئه‌اى كند بايد حساب پس بدهد و مجازات شود . « 2 » اگر به اين حوادث دقت كنيم براى ما درس است . پيغمبر زمانى كه كسى را نداشت جز خديجه وعلى ، و براى ارشاد و تبليغ حركت مىكرد دلش براى همه مىتپيد ، آن حضرت حتى براى ابوسفيان‌ها ، ابوجهل‌ها و براى كافران رذلى كه مسلمان نمىشدند گريه مىكرد .\r\nكفار قريش بچه‌ها و اراذل و اوباش را وادار كرده بودند كه هر وقت\r\n\r\n\r\n","description":"","footnote":"\r\n( 1 ) - يوسف ( 12 ) آيه 92 ؛\r\n( 2 ) - واقدي ، المغازي ، ج 2 ، ص 838 ؛ بحارالانوار ، ج 21 ، ص 107 .\r\n","page_name":" 16 ","page_number":16},
  {"content":"\r\n\r\nپيغمبر از خانه بيرون آمد ، سنگ بارانش كنند و به آنان سفارش كرده بودند كه سنگ را به جاهاى حساس آن حضرت نزنند كه كشته شود ، چون اگر پيغمبر كشته مىشد اختلاف بين قريش و ساير طوائف عرب به وجود مىآمد . مىخواستند ايشان را زجركش كنند ، لذا سنگ‌ها را به ساق پاى آن بزرگوار مىزدند . « 1 » پيامبر گاهى به خانه برمىگشت تا از سنگ باران در امان بماند . خديجه ، يگانه زن ياور اسلام ، پيامبر را داخل اتاق مىبرد و خود را سپر آن حضرت مىنمود و فرياد مىزد : « خانه را سنگ باران نكنيد ، پاهاى پيامبر زخم است و از آن خون جارى است و . . . »\r\nپيامبر مأيوس و خسته نمىشود ، هنوز آفتاب در نيامده براى انجام رسالت به پا مىخاست ، همسرش مىپرسيد يا رسول الله ! كجا مىروى ؟ مىفرمود : اسلام غريب است ، اين ها بىچاره‌اند و در جهل و نادانى به سر مىبرند ، بايد هدايت شوند . براى چندمين بار جهت انجام ماموريت به پا مىخاست ، اما قريش همچنان پاسخش ر ابا سنگ و استخوان‌هاى شكسته مىدادند . گاهى به كوه پناهنده مىشد ، به خديجه خبر مىدادند كه پيامبر به كوه حرا رفت و . . . .\r\nعلى ( ع ) مىفرمايد : با حضرت خديجه مقدارى زاد و توشه بر مىداشتيم ، زيرا اين سنگ و آن بوته و . . . به جست و جوى پيامبر مىپرداختيم ، سرانجام پيامبر را زير سنگ ، بوته و يادر غارى پيدا مىكرديم و مىديديم كه خون از ساق پاى پيامبر مىريزد و با آن حالش زمزمه مىكند :\r\nاللهم اهد قومي ؛ فانهم لا يعلمون ؛ « 2 »\r\n\r\n\r\n","description":"","footnote":"\r\n( 1 ) - ابن هشام ، السيره النبويه ، ج 1 ، ص 25 ؛ ابن اثير ، الكامل في التاريخ ، ج 2 ، ص 47 .\r\n( 2 ) - ابن اثير ، همان ، ص 47 .\r\n","page_name":" 17 ","page_number":17},
  {"content":"\r\n\r\nخدايا ، قوم مرا هدايت كن و آنان را عذاب نكن ، چون نمىهمند .\r\nاين شعار پيامبر است كه بايد هميشه در خاطره‌ها بماند ؛ انبياى الهى و ائمه طاهرين ( ع ) نيز چنين بودند .\r\n\r\nسعه صدر حضرت يوسف ( ع )\r\nقرآن مىفرمايد : وقتى كه برادران حضرت يوسف او را شناختند ، از آن جهت كه جنايتشان خيلى بزرگ بود خجالت مىكشيدند و حضرت يوسف فرمود :\r\n « لا تثريب عليكم اليوم » ؛  « 1 » امروز بر شما سرزنشى نيست .\r\nتاريخ مىنويسد : ماموران دربار به خاطر احترام به برادران يوسف سفره مىانداختند و حضرت يوسف مىآمد و سر سفره مىنشست ، برادرانش جنايتى را كه در حق او كرده بودند به ياد مىآوردند و خجالت مىكشيدند و نمىتوانستند غذا بخورند ، لذا حضرت يوسف روزى قبل از صرف غذا نطقى ايراد كرد و فرمود :\r\nبرادران من ! چرا خجالت مىكشيد ؟ اين را بدانيد كه شما مرا به اين سمت ومنصب رسانديد ، شما مرا در چاه انداختيد و . . . تا اينكه سرانجام و سرنوشت من به اين جا منتهى شد و . . .\r\nقرآن هم مىفرمايد : يوسف ( ع ) خطاب به برادرانش گفت : برويد پدرم را بياوريد ، پدر را آوردند ، يوسف به جلال و عظمت رسيده است ، به اندازه‌اى كه پدر و برادرانش به او احترام فراوانى كردند ، يوسف ( ع ) اولين حرفى كه زد ، خطاب به پدرش گفت : پدرجان ! مبادا از دست بردارانم\r\n\r\n\r\n","description":"","footnote":"\r\n( 1 ) - يوسف ( 12 ) آيه 92 .\r\n","page_name":" 18 ","page_number":18},
  {"content":"\r\n\r\nناراحت باشى .\r\nآن خطاهايى كه از ناحيه آنان صادر شد كار شيطان بوده ، « شيطان بين من و برادرانم كدورت انداخت و ان صحنه بد را ايجاد كرد » « 1 » ، پدرم ! برادرانم را ببخش و از آنان درگذر .\r\nاين روش يك انسان الهى است ، پس كوشش كنيم تا اين گونه باشيم .\r\nبرادران ! مسئوليت حساس و خطيرى به عهده شما گذارده شده است ، اگر بخواهيد اين انقلاب كه با خون جگر خوردن‌هاى فراوان به پيروزى رسيده به جايى برسد بايدحداقل شباهتى به انبياء و پيغمبر اكرم ( ص ) پيدا كنيد ، اگر - خداى نخواسته - بخواهيد به زمان طاغوت شباهت داشته باشيد ؛ يعنى كاغذ بازى كنيد و مردم را پشت در اداره‌ها و سازمان‌ها نگهداريد و اعتنا به مراجعه كنندگان نكنيد و . . . ضربه به انقلاب زده‌ايد ، و خون شهيدان را پايمال نموده‌ايد .\r\n\r\nاهميت گره‌گشايى از كار مردم\r\nهارون الرشيد حاكمى ظالم و مغرور بود كه وقتى ابر بالاى سرش مىآمد مغرورانه مىگت : « اى ابر ! ببار ، هر جا كه ببارى بر مملكت من باريده‌اى » و به راستى هم همينطور بود ؛ يعنى آن زمان كه آمريكا كشف نشده بود و تقريباً دو سوم دنياى - منهاى آمريكا - تحت سلطه اسلام بود . همين هارون ، وزيرى به نام « على بن يقطين » داشت ، وى از شيعيان راستين و از دوستداران واقعى ائمه اطهار بود ، كه زير پرچم ظلم بود و زجر مىكشيد ، مرتب به امام موسى بن جعفر ( ع ) نامه مىنوشت كه : آقا ! من زير پرچم ظلم زجر مىكشم ، آيا مىتوانم خودم را از منصب وزارت\r\n\r\n\r\n","description":"","footnote":"\r\n( 1 ) - « نزع الشيطان بيني و بين اخوتي » يوسف ( 12 ) آيه 100 .\r\n","page_name":" 19 ","page_number":19},
  {"content":"\r\n\r\nهارون خلاص كنم ؟ امام ( ع ) سفارش مىكرد كه بايد در منصب خودباقى بمانى ، چون كفاره گناه تو خدمت به مسلمان است ، اگر بتوانى گره‌اى از كار مسملانى بگشايى كفاره گناهانت را پرداخته‌اى . « 1 » زيرپرچم ظالم و حاكم جور بودن بسيار گناه بزرگى است ، تا جايى كه امام ( ع ) مىفرمايد : در روز قيامت خيمه‌اى به پا مىكنند و هر كسى كه تجاوز و ظلمى كرده باشد به آن خيمه مىبرند ، و سپس مىرمايد : حتى آن افرادى را كه آب در دوات ظالم ريخته‌اند و قلم براى ظالم مهيا كرده‌اند داخل آن خيمه مىكنند ؛ يعنى يك مستخدم ظالم ب خود او در يك مكان جاى مىگيرند ؛ با اين كه درجه گناه در خدمت ظالم بودن تا اين حد بالاست ، اما امام موسى بن جعفر ( ع ) مىفرمايد : كفاره چنين گناه بزرگى اين است كه گره‌اى از كار يك مسلمانى بگشايى .\r\n\r\n\r\n","description":"","footnote":"\r\n( 1 ) - شيخ طوسى ، اختيار معرفه الرجال ، ص 433 .\r\n","page_name":" 20 ","page_number":20},
  {"content":"\r\n\r\n\r\nخدمت خالصانه\r\nكار اداريان خدمت به مردم و سامان دهى كار آنان است . اين قشر عظيم و محترم هميشه در فكر آنند كه گره‌اياز كار فروبسته خلق خدا بگشايند . اما نكته اين جاست كه اگر بخواهند اين كارها پر بركت و جاويدان شود و در دنيا و آخرت به كارشان بيايد بايد با « اخلاص » هم آغوش گردد . از همين روست كه در اين جا اندكى درباره اين موضوع بحث مىكنيم .\r\n« خلوص » واژه‌اى است كه همواره تقدس و نورانيت و نجات را به همراه دارد . در مقابل خلوص ، « ريا و تظاهر » است كه هرگاه اين كلمه را تصور مىكنيد ناميمونى وظلمت در ذهنتان تداعى مىشود . نتيجه و معناى اين دو واژه از حيث تاثير در جامعه به اندازه‌اى بزرگ و وسيع است كه حتى به لفظ خود نيز سرايت كرده و آن را « مقدس » و « نامقدس » نموده است .\r\nوقتى به قرآن و روايات اهل بيت ( ع ) رجوع مىكنيم ، مىبينيم كه در مورد كسب خلوص و پرهيز از ريا و تظاهر تاكيد فراوان شده است .\r\nقران كريم مىفرمايد : اگر مىخواهى به مقام لقاء و فنا برسى ، اولين چيزى را كه بايد سرلوحه زندگىات قرار دهى اين است كه به همه كارهايت رنگ خلوص بدهى .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n « صبغه الله ، و من احسن من الله صبغه »  « 1 » عمل ، هر چه كه كوچك باشد ، اگر « خلوص » را به همراه خود داشته باشد ارزش پيدا مىكند ، حتى ارزشش از دنيا و آنچه در آن است بيشتر و بزرگتر مىشود .\r\nاميرالمومنين ( ع ) انگشترى به فقير داد كه ارزش پولى چندانى نداشت ، اما از آن جا كه خالصانه بود به قدرى اهميت يافت كه در قرآن آيه ولايت در خصوص اين عمل نازل شد .\r\n       « انما وليكم الله و رسوله و الذين يومنون الذين يقيمون الصوه و يوتون الزكوه و هم راكعون . . . » ؛        « 2 » ولى شما تنها خدا و پيامبر اوست و كسانى كه ايمان آورده‌اند : همان كسانى كه نماز برپا مىدارند و در حال ركوع ، زكات مىدهند .\r\nبه اعتراف شيعه و سنى شان نزول متجاوز از سيصد آيه در مورد على ( ع ) است . اما اين آيه از اهميت بيشترى برخوردار است و براى شيعه محكم‌ترين دليل است كه بعد از پيامبر ( ص ) و على ( ع ) داراى ولايت مطلقه الهى است .\r\nآرى ، در اثر خلوص ، يك انگشتر كم بها پر ارزش مىشود ، تا آن جا كه به آن چه در دنيا و آخرت است مىارزد . يا يك ضربه شمشير خالصانه از عبادت جن و انس بالاتر مىشود چنان كه پيامبر اكرم ( ص ) درباره على ( ع ) مىفرمايد :\r\nضربه علي يوم الخندق افضل من عباده الثقلين ، « 3 »\r\nارزش ضربه على در جنگ خندق [ كه بر عمر بن عبدود وارد كرد 
  ] از\r\n\r\n\r\n","description":"","footnote":"\r\n( 1 ) - بقره ( 2 ) آيه 132 .\r\n( 2 ) - مائده ( 5 ) آيه 55 .\r\n( 3 ) - مستدرك حاكم ، ج 30 ، ص 32 ؛ بحارالانوار ، ج 20 ، ص 216 .\r\n","page_name":" 22 ","page_number":22},
  {"content":"\r\n\r\nعبادت جن و انس بالاتر است .\r\nيعنى از زمان خلقت آدم ( ع ) تا روز قيامت عبادت مردم بلكه جن و انس يك طرف ، و ثواب آن ضربه شمشير در طرف دگير .\r\nعلى ( ع ) در راه اسلام بسيار جنگيد و شمشيرهاى فراوانى زد و در همه آن نبردها اخلاص داشته است ، اما آن ضربه‌اش استثنايى است .\r\nيا اين كه در « ليله المبيت » على ( ع ) به جاى پيامبر در بستر خوابيد و آن حضرت را از خطر رهانيد و زمينه هجرتش را فراهم كرد . اين كار براى على ، ساده و كوچك است ، چون شجاعت و دليرى على ( ع ) فوق اين كارهاست ، اما همين عمل به اندازه‌اى ارزش پيدا مىكند كه آيه‌اى درباره‌اش نازل مىشود « 1 » و مضمون اين آيه بسيار بالا است :\r\n       « و من الناس من يشري نفسه ابتغاء مرضات الله و الله رءوف بالعباد » ؛        « 2 » و از ميان مردم [ مراد على ( ع ) است 
  ] كسى است كه از جان خود در راه رضاى خدا مىگذرد [ مانند شبى كه على ( ع ) به جاى پيغمبر ( ص ) در بستر خوابيد 
  ] و خدا دوست دار چنين بندگانى است .\r\nگاهى قضيه به عكس مىشود ، يعنى چه بسا كار خوبى از جهت مادى و تاثيرگذارى بسيار بزرگى و وسيع است ولى از آن جا كه رنگ خلوص به خود نمىگيرد در نزد خداوند هيچ ارزشى ندارد و به بال مگسى نمىارزد . اگر خداى ناكرده عملى رنگ ريا و تظاهر داشته باشد ، نه تنها باطل ، كه گناهى بس بزرگ و در حد كفر است .\r\nدر روايت آمده است كه : « كسى ر ادر صف محشر مىآورند و به او\r\n\r\n\r\n","description":"","footnote":"\r\n( 1 ) - سيره حلبى ، ج 2 ، ص 192 ؛ تاريخ طبرى ، ج 2 ، ص 100 .\r\n( 2 ) - بقره ( 2 ) آيه 207 .\r\n","page_name":" 23 ","page_number":23},
  {"content":"\r\n\r\nمىگويند : چه كاره بودى ؟ جواب مىدهد : من هفتاد سال براى رضاى خدا درس دين مىآموختيم و از معصومين ( ع ) براى مردم حديث مىخواندم و آنان را موعظه مىكردم و . . . .\r\nخطاب مىشود : درست است كه هفتاد سال چنين كردى اما تنها براى خدا نبوده بلكه به خاطر اين بود كه به تو بگويند : « بارك الله » ! « چه عالم » خوبى است » ! و يا براى اين بود كه شهرتى پيدا كنى و براى خودت موقعيت اجتماعى كسب نمايى « 1 » و . . . »\r\nاين جا است كه انسان گير مىكند ، چرا كارهايش رنگ خلوص نداشته و يا توام با تظاهر و ريا بوده است . از همين رو دستور مىرسد كه او را به رو ، به آتش بيندازيد !\r\nچه سخت و دردناك است هفتاد سال خون جگر خوردن وعالم شدن و در فنون اسلامى متخصص گرديدن ، و سرانجام هم در آتش سوختن !\r\nدر روايت ديگر آمده است : « از شخصى مىپرسند براى چنين روزى چه آورده‌اى ؟ مىگويد : به خط مقدم جبهه رفتم و با دشمن جنگيدم ، از آنان كشتم و خود نيز آماده كشته شدن در راه خدا بودم و . . . خطاب مىشود : بله ، جبهه رفتى ، در خط مقدم حضور پيدا كردى و حتى كشته هم شدى اما اين عمل تو خالص نبود ، بلكه براى اين بود كه به تو بگويند : بارك الله ! آقا هم به جبهه رفت ، چه شجاعتى دارد و چه خوب مىجنگد ! و . . . به ماموران الهى خطاب مىشود : او را روانه آتش كنيد ، اگر چه در جنگ كشته شده است » ! « 2 » مقام شهيد بسيار و الا است و در روايات آمده است كه : اولين مقام در\r\n\r\n\r\n","description":"","footnote":"\r\n( 1 ) - اصول كافى ، ج 1 ، ص 61 .\r\n( 2 ) - فيض كاشانى ، المحجه البيضاء ، ج 6 ، ص 141 .\r\n","page_name":" 24 ","page_number":24},
  {"content":"\r\n\r\nروز قيامت از آن انبياى الهى است و دومين مقام ، مقام عالمان و دانشندان دينى است وسومين مقام را شهدا دارند .\r\nزمانى كه در محشر ، صف بسته مىشود ، شهدا مثل ماه مىدرخشند و همه را به خود جلب مىكنند . اما اين همه مقام ، در صورتى است كه عمل خالص باشد و گرنه جايگاه انسان در آتش است .\r\nاز هم در روايت مىخوانيم روز قيامت شخصى را كه عمرش را وقف مردم نموده و با زبان پول و قدم و قلم شبانه روز براى مردم كار كرده است ، در محضر عدل الهى حاضر مىكنند و از او مىپرسند : چه كاره بودى ؟ مىگويند : خدمت‌گزار خدا بودم و اصلًا زندگى ام را صرف مردم كردم و . . . خطاب مىرسد : درست است كه چنين بودى اما كارهايت براى خدا نبود ، بلكه به خاطر اين بود كه شهرت و موقعيت اجتماعى كسب كنى و عملت ريا داشت . سرانجام دستور مىرسد كه او را هم داخل آتش كنيد . « 1 » اين مطلب نزد همه فقها مسلم است كه ريا و تظاهر اگر در عمل عبادى باشد مثل نماز و روزه و . . آن را باطل مىكند و بايد دوباره به جا آورده شود . و اگر عمل ، عبادى نباشد در صورت خالص نبودن پوچ و بىارزش است .\r\nقرآن كريم اهميت زيادى به خلوص داده و مىفرمايد :\r\n « و ما امروا الا ليعبدوا الله مخلصين له الدين » ؛  « 2 » و امر نشدند مگر بر اين كه خدا را به خلوص كامل در دين پرستش كنند .\r\n « فمن كان يرجوا لقاء ربه فليعمل عملًا صالحاً و لايشرك بعباده ربه احداً » ؛  « 3 »\r\n\r\n\r\n","description":"","footnote":"\r\n( 1 ) - همان .\r\n( 2 ) - بينه ( 98 ) آيه 5 .\r\n( 3 ) - كهف ( 18 ) آيه 110\r\n","page_name":" 25 ","page_number":25},
  {"content":"\r\n\r\nپس هر كسى به لقاى پروردگار خود اميد دارد بايد به كار شايسته بپردازد و هيچ‌كس را در پرستش شريك نسازد .\r\nآرى ، اگر كسى بخواهد به مقام لقاى پروردگار برسد ؛ يعنى مقامى كه خدا بر دل او حكومت داشته باشد ، تمام بت‌ها را شكسته و جز خدا هيچ چيز و هيچ كس در دلش نباشد بايد به مقام اخلاص برسد ، و در هركارى فقط خدا را در نظر بگيرد .\r\nعزيزان ! بياييد خود را اصلاح كنيم . ريا و تظاهر را از خود دور اسزيم . ريا دل را تاريك و عمل را باطل مىسازد و انسان را از جامعه طرد مىكند . هيچ كس انسان رياكار و زبان‌باز را دوست ندارد ؛ انسان ظاهر ساز مىكوشد تا خود را بالا ببرد اما هم در ميان مردم منفور مىشود و هم از نظر خدا مىافتد . رنگ خلوص ، رنگ بسيار زيبايى است ؛ بياييد كارى كنيم كه همگى در زندگى به اين رنگ ، مزين باشيم . انسان مىتواند به تمام كارهايش رنگ اخلاص و عبادت بدهد . با خوردن ، آشاميدن ، خوابيدن و . . . ثواب كسب كند .\r\nروايت داريم كه : « اگر زنى سفره‌اى پهن كند ، غذايى آماده نمايد ، ظرفى بشويد و . . ثواب يك شهيد در نامه عملش نوشته مىشود . » « 1 » همچنين اگر مردى در خانه ، همسرش را يارى كند ، با زحمت باز و پولى به دست آورده و زن و بچه‌اش را به رفاه و آسايش برساند ثواب شهيد دارد :\r\nالكاد علي عياله كالمجاهد في سبيل الله ؛ « 2 »\r\nكارگرى كه براى اداره خانواده‌اش تلاش مىكند ، همچون مجاهد فىسبيل الله است .\r\nبديهى است اين همه اجر و ثواب ، زمانى است كه كار براى رضاى\r\n\r\n\r\n","description":"","footnote":"\r\n( 1 ) - تحف‌العقول ، ص 79 .\r\n( 2 ) - وسايل الشيعه ، ج 12 ، ص 42 ، ح 1 .\r\n","page_name":" 26 ","page_number":26},
  {"content":"\r\n\r\nخدا بوده و رنگ خلوص داشته باشد . كار اگر براى خدا باشد براى هر قطره آبى كه در غسل جنابت ريخته مىشود ملكى مامور و براى او تا روز قيامت استغفار و طلب بخشش مىكند .\r\nنقل مىكنند كه بعضى از بزرگان ، مانند شهيد ، سيد بن طاووس ، كاشف الغطاء و . . . تمام كارهايشان يا واجب بوده ، يا مستحب . حرام و مكروه وحتى مباح نداشته‌اند ، چون به تمام كارهايشان رنگ عبادت و خلوص مىداند .\r\nانسان الهى مىخوابد تا خستگى را از تن دور كرده و آمادگى براى كار پيدا كند . مىخورد تا نيرو بگيرد ؛ حال اگر طلبه و محصل است براى تحصيلش ، اگر ادارى است براى راه‌انداختن كارهاى ارباب رجوعش ، و اگر كارگر است براى كار كردن و به حركت درآوردن چرخ‌هاى اقتصاد جامعه و . . . شما هم مىتوانيد فعاليت كنيد ، كاردان باشيد ، با مردم مدارا كنيد ، تا مىتوانيد گره از كار مردم بگشاييد . با اخلاق اسلامى برخورد كنيد و سعى نماييد كه همه اين‌ها را براى خدا انجام دهيد .\r\n\r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n\r\n\r\nنتايج اخلاص\r\nگفتيم كه انسانهاى الهى با عمل خالصانه به مقام بلندى در معنويت و سلوك ، دست يافته‌اند ؛ به طورى كه كارهاى شان يا واجب است يا مستحب ؛ يعنى حرام و يا مكروه در زندگى ندارند و به كارهاى مباحشان نيز رنگ عبادت و خلوص مىدهند . شما اگر نمىتوانيد در همه كارهايتان چنين باشيد حداقل در اداره و محل كار خود به وظيفه انسنى و الهىتان عمل كنيد و آن را فىسبيل‌الله و براى رضاى خدا و به حساب عالم آخرت به جا آوريد .\r\nاستاد بزرگوار علامه طباطبائى ( ره ) بارها مىفرمودند : خلوص اكسير عجيبى است . در علوم غريبه گفته‌اند كه اكسير ، ماده‌اى است كه اگر به مس بخورد آن را طلا مىكند . نمىدانم چنين چيزى درست است يا خير و آيا مىشود مس را طلا كرد يا نه ، اما مىدانم كه اگر به عمل انسان ، رنگ خلوص بخورد - اگر چه آن عمل خيلى كوچك هم باشد - نزد خدا بسيار بزرگ جلوه مىكند .\r\nدر اين جا گوشه‌اى از اعمال خالصانه عالمان دين و نتايج آن را نقل مىكنيم :\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nعلامه مجلسى ( ره ) از بزرگان و از اهل خلوص است . مرحوم سيد جزايرى كه از شاگردان ايشان بوده مىگويد : با علامه « معاهده » كرده بوديم كه هر كدام اول از دنيا رفتيم به خواب ديگرى بياييم . علامه قبل از من رحلت كرد ، مدتى نگذشت كه به خوابم آمد ، ديدم خيلى بشاش و با نشاط است ، پرسيدم : وضعت چگونه است ؟ كدام يك از اعمالت بيشتر به دردت خورد ؟ گفت كارهاى من همه‌ش مفيد بود اما دو يا سه تاى آن اگر چه كوچك بود ولى خيلى به دردم خورد .\r\nيكى اين كه : در يك روز ابرى در حال رفتن به مسجد بودم ، آسمان غريد و تگرگ بسيار تندى باريد ، ناگهان ديدم كه بچه گربه‌اى - در حالى كه تگرگ بر سرش مىكوبيد - از اين طرف به آن طرف مىدودى و درمانده شده بود ، من براى رضاى خدا آن بچه گربه را زير عبايم گرفتم تا اين كه تگرگ تمام شد و رهايش كردم . اين عمل در عالم آخريت و در شب اول قبر خيلى به دردم خورد .\r\nدومين عملى كه در عالم آخريت برايم چاره ساز بود اين بود كه : روزى در راه ، در حالى كه سيبى در دستم بود مىرفتم و يك بچه يهودى - كه در آغوش مادرش بود - سيب را در دست من ديد ودلش خواست و من نيز براى رضاى خدا سيب را به او دادم .\r\nسومين عمل اين بود كه : روزى از راهى عبور مىكردم ديدم جمعيتى اطراف شخص را گرفته‌اند و به او اهانت مىكنند . جريان را پرسيدم ، گفتند : اين آقا ورشكست شده و به مردم بدهكار است و اين ها طلبكاران هستند كه دورش را گرفته‌اند . جلو رفتم و ضامن شدم . و او را از دست آن‌ها نجات دادم ، و دل انسان گرفتارى را به دست آوردم . « 1 »\r\n\r\n\r\n","description":"","footnote":"\r\n( 1 ) - رك : روضات الجنات ، ج 8 ، ص 150 .\r\n","page_name":" 30 ","page_number":30},
  {"content":"\r\n\r\nدرباره على ( ع ) و حضرت زهرا ( س ) سوره « هل اتى » نازل شده ، چرا ؟\r\nمگر آن‌ها چه كرده‌بودند ؟ آنان ايثار كرده و شام خورد را به فقير دادند . ! در آن زمان مسلمان و يا اصحاب ، زياد ايثار مىكردند ؛ به طورى كه خانه‌شان را به ديگران مىدادند ، پس قضيه فقط ايثار و دادن شام نبوده و سر ديگرى دارد .\r\nامام حسن و امام حسين ( ع ) بيمار شدند . على ( ع ) و فاطمه ( س ) و خادم آنها « فضه » نذر كردند كه اگر آن دو بزرگوار شفا يابند سه روز روزه بگيرند ، هر دو شفا يافتند . غذاى مختصرى براى افطار آماده كرده بودند ، كه سائلى در زد ، آن‌ها او را بر خود مقدم داشته غذاى خود را به او دادند و آن شب ، چيزى جز آب نخوردند . تا سه روز اين كار تكرار شد . تا اين كه على ( ع ) با حسن و حسين نزد پيامبر ( ص ) آمدند ، وقتى آن‌ها را در حال ضعف ديد ناراحت شد و همگى به خانه فاطمه ( س ) آمدند ، ايشان در محراب عبادت بود و شديداً هم گرسنه . دراين هنگام جبرئيل نازل شد و سوره « هل اتى » را بر پيغمبر خواند . « 1 » « و يطعمون الطعام علي حبه مشكيناً و يتيماً و اسيراً » ؛ « 2 » چرا اين عمل حضرت فاطمه تا اين حد در نظر خدا بزرگ مىشود ؟ سرش اين است كه : « لوجه الله » است . و خداوند در تائيد عملشان مىفرمايد :\r\n« انما نطعمكم لوجه الله » ؛\r\nهمانا اطعام‌ها و ايثارگرىهاى ما فقط و فقط براى خداست .\r\n\r\n\r\n","description":"","footnote":"\r\n( 1 ) - زمخشرى ، الكشاف ، ج 4 ، ص 670 ؛ قرطبى ، ج 10 ، ص 6922 ، روح المعانى ، ج 29 ، ص 158 .\r\n( 2 ) - الانسان ( 76 ) آيه 8\r\n","page_name":" 31 ","page_number":31},
  {"content":"\r\n\r\nانسان گاهى كار خوب انجام مىدهد تا به بهشت برود ، اين عمل ريايى نيست و قصد قربت نيز هست . ياكارى مىكند تا به جهنم نرود ، اين هم براى خداست و ريا محسوب نمىشود . اما گاهى كارى مىكند كه نظرش به بهشت است و نه جهنم ، بلكه آن عمل را به جا مىآورد چون خدا راضى است . اگر انسان بتواند به اين حد از كمال برسد مقام والايى را كسب كرده است .\r\nدر روز قيامت ، عمل انسان را مىسنجند و مىبينند كه سبك است و نجات بخش نيست ، لذا يك عمل فوق‌العاده كوچكى را به آن ضميمه مىكنند كه بسيار سنگين مىشود ، تا جايى كه بهشت بر انسان واجب مىگردد ، به فرشتگان خطاب مىشود كه : اين بنده‌ى من به خاطر گناهش از من خجالت كشيدو قطره اشكى ريخت ، و آن قطره اشك چون به خاطر من بود ارزش و الا دارد و سنگين است .\r\nدر دل شب از خواب برخاستن و « يا الله ، العفو و سبوح و قدس » گفتن ؛ آن هم نه براى رفع‌گرفتارى و رفتن به بهشت و ترس از آتش جهنم ، بلكه فقط و فقط براى خشنودى و رضاى خدا ، بسيار مشكل است و توفيق مىخواهد . انسانى چون اميرالمومنين ( ع ) مىخواهد كه بگويد : «\r\nالهي ما عبدتك خوفاً من نازك . . . » « 1 »\r\nاگر مصمم شويم كه ريشه ريا و تظاهر را از دل خود بركنيم مرتبه اول خلوص را پيموده و مىتوانيم گاهى به تاسى از اميرالمومنين و حضرت زهرا اعمال خالص انجام دهيم .\r\nچه زيباست كه انسان گاهى به يادآور با چهره‌اى خجلت زده و شرمنده به سراغ خدا رود و لحظاتى با او خلوت كند و اشكى بريزد . و يا براى\r\n\r\n\r\n","description":"","footnote":"\r\n( 1 ) - بحارالانوار ، ج 70 ، ص 210 .\r\n","page_name":" 32 ","page_number":32},
  {"content":"\r\n\r\nرضاى او دل انسانى را به دست آورد . اگر كارى هم انجام مىدهد براى جلب رضايت پروردگار باشد ؛ نه نظر به بهشت داشته باشد و نه ترس از جهنم . اگر كسى بتواند به اين مرحله برسد مطمئن باشد كه همان اعمال خالصش ( هر اندازه هم كه كوچك باشد ) او را به رستگارى مىرساند .\r\nهر كدام از ما از همين لحظه مىتوانيم براى كسب اخلاص تلاش كنيم ؛ يعنى زمانى كه از خانه قدم بيرون مىگذاريم بگوييم : خدايا ! براى خدمت به خلق تو مىخواهم به اداره و محل كار بروم . و هنگامى كه وارد محل كار شدى با خدايت پيمان ببندى كه خدايا ! براى رضا و خشنودى\r\nتو مىخواهم با بندگانت - كه ارباب رجوع من هستند - برخورد انسانى داشته باشم ، و به خاطر تو مىكوشم كه مشكل انسان‌هاى گرفتار را حل كنم . ابتدا فقط لفظ است و سپس كم‌كم لفظ در عقل رسوخ مىكند و سرانجام به دل راه پيدا مىكند و پروردگار عالم عنايت و توجهش را شامل انسان مىكند و اعمالش به تدريج رنگ اخلاص به خود مىگيرد و درروز قيامت در صف دوستان و محبان اميرالمومنين ( ع ) قرار مىگيرد .\r\nعلامه بحرالعلوم ( ره ) روزى بالاى منبر رفت ؛ در حالى كه بسيار شاد و خوشحال به نظر مىرسيد ، در حضور شاگردانش ادعا كرد كه : من توانستم ريشه ريا را از دل بر كنم وخلوص را جايگزين آن گردانم . مدت‌ها بود كه كم‌توفيق شده بودم ، حال خواندن قرآن و نماز شب و رزا و نياز را نداشتم ، يك حالت سستى در عبادت در وجود من ايجاد شده بود ، از اين وضع تعجب مىكردم تا اين كه سرانجام خوابى ديدم و در خواب خطاب به من گفتند : « شكت عنك عصفوره في الحضره » ؛ اين حالتى كه در تو بوجود آمده به خاطر اين است كه گنجشكى پيش خدا از تو شكايت كرده است !\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاز خواب بيدار شدم و به خاطرم رسيد كه چند روز قبل در حال رفتن بودم كه ديدم بچه گنجشكى در دست بچه‌اى است و دارد با او بازى مىكند و من در حالى كه مىتوانستم آن بچه گنجشك را نجات دهم چنين نكردم و با بىتفاوتى از كنار آن گذشتم و ب اديدن اين خواب فهميدم كه آن سلب توفيق‌ها به خاطر اين قضيه بوده است . بعد از بيدراى ، بسيار ناراحت و متحير بودم كه چه كنم ، آن بچه گنجشك كه مرده است من چگونه آن اشتباه را جبران كنم ؟ ! با يك حالت گرفتگى و پريشانى راهى صحرا شدم ، اتفاقاً از عنايت خدا ، ديدم كه مارى در حال شكار بچه\r\nگنجشكى است عصايم را بلند كرده و مار را متوارى ساختم و بچه گنجشك را از خطر نجات دادم ، از زمين برداشته و نوازشش كردم ، شب بعد در خواب ديدم كه به من مىگويند .\r\nشكرت عنك عصفوره في الحضره ؛ بچه گنجشكى نزد خدا از تو قدردانى و تشكر كرد .\r\nبعد از اين خواب بود كه آن حالت بىنشاطيم بر طرف شد .\r\nنقل مىكنند كه يكى از بزرگان گفته است : جهت زيارت ، به حرم مطهر امام حسين ( ع ) رفتم ، همين طور كه زيارت ميفخواندم داشته با آن حضرت حرم مىزدم ؛ يعنى امام را مىديدم كه ناگاه ديدم جوانى وارد حرم شد و رو به ضريح سلام كرد . امام حسين ( ع ) جوابش را داد و براى او تعظيم كرد اما خود جوان اين صحنه را نمىديد و من ناظر جريان بودم ، تعجب كردم ، اين جواب چه كرده كه تا اين اندازه مورد عنايت امام ( ع ) قرار گرفته است ؟ !\r\nجوان بعد از زيارت از حرم خارج شده و درحال رفتن بود كه به دنبالش راه افتادم و در جاى خلوتى از او پرسيدم : تو كيستى و چگونه به اين مقام رسيده‌اى ؟\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nگفت : كدام مقام ؟\r\nگفتم : وقتى به امام حسين ( ع ) سلام كردى آن حضرت جوابت را داد و برايت تعظيم كرد . معلوم است كه تو مقام والايى نزد خدا دارى ؛ چه كار خالصانه‌اى را براى او انجام داده‌اى ؟ !\r\nجوان گفت : من باديه نشين هستم ، پدرم از من خواست كه با دختر برادرش ازدواج كنم و من با اين كه ميل باطنى به اين ازدواج نداشتم تسليم خواست پدرم شدمه و براى رضاى خدا آن را پذيرفتم ، در شب زفاف متوجه شدم كه همسرم آنچه را كه بايد يك دختر داشت هباشد ندارد و من به خاطر خدا پا روى نفسم گذاشتم و آبروى او را حفظ كرده و حيثيت او را نريختم . تا اينكه چندى قبل پدرم در حالى كه قدرت و توان رفتن نداشت از من خواست كه او را به زيارت امام حسين\r\nبياورم ، و من او را به دوش گرفته و به كربلا آوردم . پدرم بعد از زيارت ، از دنيا رحلت نمود ، ساعاتى قبل ، او را دفن كرده و براى ودفاع با اباعبدالله ( ع ) به اين جا آمدم .\r\nآرى ، انسان كار را براى خدا و به خاطر رضاى او به جا آورد آن چنان عزيز مىشود كه امام حسين ( ع ) برايش تعظيم مىكند .\r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\nپرهيز از منت‌گذارى\r\nاميرالمومنين على ( ع ) منشور بسيار ارزشندى به مالك اشتر و در واقع خطاب به سياست مداران و حكومت‌گران و نيز تمام كسانى كه به نحوى با ارباب رجوع سر و كار دارند نوشته است . اين منشور ، افتخارى براى عالم اسلام است كه حتى آن را با منشور سازمان ملل مقايسه كرده و به اين نتيجه رسيده‌اند كه اين دو منشور از نظر محتوا ودقت در عدالت اجتماع با هم قابل قياس نيستند ؛ منشور سازمان ملل ، منشورى است كه متفكران دنيا از كشورهاى مختلف بعد از جنگ جهانى دوم گرد هم آمدند ، دو سال فكر كردند وتلاش نمودند تا آن را نوشتند . اما اميرالمومنين ان منشور را زمانى نوشت كه مالك اشتر سوار بر مركب ، و مهياى رفتن براى حكومت بود .\r\nعلى ( ع ) در اين منشور به مالك اشتر مىفرمايد :\r\nاياك و المن علي رعيتك باحسانك . . فان المن يبطل الاحسان ؛ « 1 »\r\nمبادا هرگز با خدمت‌هايى كه انجام دادى بر مردم ، منت‌گذارى . . . زيرا منت نهادن پاداش نيكوكارى را از بين مىبرد .\r\n\r\n\r\n","description":"","footnote":"\r\n( 1 ) - نهج البلاغه ، نامه 53 .\r\n","page_name":" 37 ","page_number":37},
  {"content":"\r\n\r\nانسان وقتى سيره اهل بيت ( ع ) را مطالعه مىكند مىبيند كه آن بزرگواران تلاش فراوان داشتند كه چشم ارباب رجوع ، و مستمندان و گرفتاران به چشم آنان نيفتد كه در نتيجه خجالت بكشند ، از\r\nاين رو هميشه سعى مىكردند كه در نيمه‌هاى شب به سراغ محرومان رفته و نيازهاى آنان را بر طرف كنند ؛ به طورى كه محرومان متوجه نمىشدند چه كسى است كه به يارى آنان مىشتابد . زمانى ياور و حامىشان را مىشناختند كه نعمت از دستشان مىرفت .\r\nعلى ( ع ) با همه گرفتاريهاى حكومتى كه دارد و ازطرفى پير هم شده ، اما در دل شب ، كوچه به كوچه ، خانه به خانه مىرود و به حل مشكلات مردم مىپردازد ؛ تا آن جا كه وقتى مىبيند پيرزنى نمىتواند هيزم حمل كند ، از دستش مىگيرد و آن را به خانه پيرزن مىرساند . حتى در بعضى از موارد على را نمىشناختند و زبان به گله مىگشودند و اظهار نارضايتى از آن حضرت مىكردند .\r\nدر تاريخ آمده است كه : على ( ع ) در حال رفتن بودند كه مشاهده كردند زنى مشگ آبى بر دوش گرفته و به خانه‌اش مىبرد و در اثر خستگى و فشار زندگى ، اظهار نارضايتى از حكومت على مىكرد . على جلو رفت و مشگ آب را از او گرفت و آن زن ، نق زنان به دنبال على حركت مىكرد . على در حالى كه مىديد آن زن پشت سرش حرف مىزند با اين وصف ، خود را معرفى نكرد ، بلكه به منزل خود رفت و مقدارى آرد و خرما و . . تهيه نمود و به منزل آن زن آورد ، وخطاب به زن بىسرپرست فرمود : هم مىتوانم نانوايى كنم و همه بچه‌دارى ، كدام را انجام دهم ؟ ! زن گفت : تو بچه‌داى كن و من نان مىپزم ، على بچه‌ها را بغل كرد و مثل باران اشك مىريخت ، خرما در دهان بچه‌ها مىگذاشت و آنان را نوازش\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمىداد و مرتب خطاب به بچه‌ها مىفرمود : على را ببخشيد ، گويا درباره شما كوتاهى كرده است و . . . در اين هنگام ، زن ديگرى آمد و ديد كه اميرالمومنين ( ع ) بچه‌دارى مىكند ، باعجله تمام نزد زن رفت و گفت : اين مرد را مىشناسى ؟ زن جواب داد : خير ، مشگ آب به دوشم بود ، خسته شده بودم ، او آمد مشگ آب را گرفت و كمك كردومقدارى آرد ، خرما و هيزم برايمان آورد .\r\nزن همسايه گفت : اين مرد ، اميرالمومنين ( ع ) است ؟ زن بىسرپرست بسيار شرمنده و ناراحت ، آمد خدمت على و شروع كرد به عذر خواهى كردن . اشك از چشمان على سرازير شد و فرمود : من بايد از تو عذرخواهى كنم ، معلوم مىشود در حق شما كوتاهى كرده‌ام .\r\nهمه ائمه معصومين ( ع ) چنين بودند . راوى نقل مىكندكه : در تاريكى شب از كوچه عبور مىكردم ديدم شخصى در حالى كه بارى بر دوش حمل مىكند نقش زمين شد ، نزديكش رفتم و ديدم كه امام صادق ( ع ) است ، وسفره نانى كه بر دوش داشت پخش زمين شده است .\r\nشخصى آمد خدمت حضرت رضا ( ع ) درخواست كمك مالى كرد ، امام ( ع ) از مجلس بيرون آمد و راهى منزلش شد و هزار در هم برايش فرستاد و خودش به جلسه نيامد ، آن شخص محتاج وقتى پول را گرفت و رفت ، حضرت آمدند و در جلسه شركت كردند . سوال شد : يابن رسول الله ! چرا خودتان پول را نياورديد ؟ فرمود : نمىخواستم چشم او به چشمم بيفتد و خجالت بكشد . « 1 »\r\nدر مورد ديگرى نقل كرده‌اند كه : كسى خدمت امام حسين ( ع ) آمد وگفت :\r\n\r\n\r\n","description":"","footnote":"\r\n( 1 ) - ديلمى ، ارشاد القلوب ، ص 136 ، باب السخاء والوجود .\r\n","page_name":" 39 ","page_number":39},
  {"content":"\r\n\r\nحسين جان ! من قرضى دارم و توان پرداخت آن را ندارم ، و لذا فكر كردم كه بايد آبرو بفروشم تا قرضم را ادا نمايم ، و اين آبرو را به چه كسى بفروشم كه بهتر از شما باشد ! اينك نزد تو آمده‌ام تا اين معاله را با تو انجام دهم .\r\nامام حسين ( ع ) بسيار ناراحت و غمگين شد ، از جاى برخاست و به منزل رفت و پول آورد ، اما هنگام دادن پول وارد اتاق نشد بلكه در را كمى باز كرد و دست مبارك خود را به طرفش بردند و فرمودند : لازم نيست آبرو بفروشى ، مثل اينكه اصلًا پولى به تو نداده‌ام . و هنگام پول دادن نگذاشت كه چشم او به چشمش بيفتد .\r\nممكن است كه به ذهن بسيارى از افراد ، خطور كند كه : امامان ما در تاريكى شب و يا غير مستقيم به بيچارگان رسيدگى مىكردند تا ريال از آنان سر نزد ، اما به يقين مىتوان گفت كه قضيه اين نيست ، زيرا ريا درباره آن بزرگواران معنا ندارد ، بلكه مىخواستند كه طرف مقابل خجالت نكشد .\r\n\r\n« گاو نه من شير » نباشيم !\r\nبرادر و خواهرى كه مسئوليتى را پذيرفته‌اى ، كار ارباب رجوع را به فردا و فرداها موكول نكن ، اگر در ساعت ادارى رجوع كرده ، وظيفه تو است كه گره ازكارش بگشايى . و اگر خارج از ساعت ادارى است ، بزرگوارى كرده و مشكلش را حل نما ، و مواظب باش كه منت نگذارى .\r\nدر ميان عوام مشهور است كه مىگويند : بعضى « گاو نه من شير » هستند ؛ بعضى از گاوها شير زيادى مىدهند ، اما وقتى كه مىخواهى شير را از زير پستانش بردارى يك لگد مىزند و همه شيرها را به زمين مىريزد ! كسى كه كارى و خدمتى براى شخصى انجام مىدهد و منت بر\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nسرش مىگذارد همانند گاو نه من شير است كه زحمتش را كشيده و وظيفه‌اش را انجام داده ، اما با يك منت همه را نابود كرده است . فرق گاو با انسان منت گذارد ، اين است كه : گاو ، فقط نتيجه و حاصل زحمتش را نابود مىكند اما انسان با منت گذاشتن ، علاوه بر اين كه پاداش عملش را باطل و نابود مىكند ، مرتكب گناه نيزمىشود ، منت گذاشتن ، اجر و ثواب را حبط و محو مىكند .\r\nمسلمان نبايد كارهاى خوب خود را به رخ ديگران بكشد و منت بر سر آنان بگذارد ، كه مثلًا من براى به ثمر رسيدن انقلاب فداكارى كردم ، جان فشانى نمودم ، زندان رفتم و . . . احترام خانواده معظم و عزيز شهدا و مفقودين و همچنين جانبازان و آزادگان بر همه ما واجب و لازم است و آنان افتخارى براى جامعه ما هستند ، آنان نيز بايدمواظب باشند كه بر ديگران منت نگذارند كه اگر\r\nچنين كنند اجر و ثواب خود را حبط كرده و شهدا را از خودشان ناراحت خواهند نمود و در نتيجه گناه بزرگى در نامه عملشان ثبت خواهد شد .\r\n\r\n","description":"","footnote":"","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\n\r\nپرهيز از عجب\r\nيكى از صفات رذيله و زشتى كه ما همگى بايد از آن دورى بجوييم و مواظب باشيم كه با متصف شدن به آن اعمال خود را حبط نكنيم « عجب » است .\r\nاميرالمومنين ( ع ) مىفرمايد : عمل خود را بزرگ حساب نكنيد كه اگر چنين نموديد ، نور حق از آن عمل مىرود . و به فرموده قرآن چنين عملى مربوط به جهنم است ، هم خودعمل و هم صاحبش .\r\nعلماى علم اخلاق نسبت به عجب ، حساسيت خاصى داشته و بر اجتناب از آن پافشارى بسيارى نموده‌اند .\r\n\r\nفرق « عجب » و « ريا »\r\nفرق ميان عجب و ريا اين است كه :\r\n« ريا » در عمل است ؛ يعنى انسان عمل را در ظاهر براى خدا انجام مىدهد اما در واقع و حقيقت براى تظاهر ونشان دادن خود است تا اين كه به او اعتماد كنند و او را آدم خوبى حساب نمايند .\r\nاما « عجب » يعنى عمل را بزرگ ديدن و به آن باليدن ، كارى كه انجام\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمىدهد آن كار در نظرش بزرگ جلوه كند .\r\nرسول گرامى وامامان ( ع ) ما در شب‌ها گريه‌ها داشتند و از خدا طلب عفو و بخشش مىكردند . دعاى كميل از اول تا آخر ، آه و ناله است ، سرتاپايش گريه و اقرار به تقصير است . اين حالت كه\r\nبراى پيامبران و معصوين رخ مىدهد به خاطر همين است كه عبادت خود را نمىبينند ، هر چه عمل مىكنند باز خود را قاصر دانسته و عملشان را هيچ مىدانند .\r\nامام صادق ( ع ) مىفرمايند :\r\nدو نفر وارد مسجد شدند كه يكى فاسق بود و ديگرى صديق « 1 » ، وقتى از مسجد بيرون آمدند ، فاسق ، صدق شده بود وصديق ، فاسق . زيرا فاسق به خاطر گناهانش اشك ريخت و اظهار ندامت و پشيمانى از گذشته كرد ، اما صديق به عمل خودش افتخار كرد و به خود باليد و عملش در نظرش بزرگ جلوه نمود و در نتيجه از آن درجه صديقى سقوط نموده و فاسق گرديد . « 2 » شخص گناه‌كار ، اگر واقعاً براى تقصيرش بنالد و تلاطم درونى پيدا كند نه تنها فسقش زايل مىشود كه به مقام بلند و والايى نيز مىرسد ، پرونده سياهش بسته و پرونده درخشانى برايش باز مىشود :\r\n « الا من تاب و امن و عمل عملاص صالحاً فاولئك يبدل الله سيئاتهم حسنات »  « 3 » به عكس ، اگر كسى خود را گناه كار و مقصر نداندو به اعمالش بنازد و از خود راضى باشد ، از مقام صديقى به فسق سقوط مىكند ، گويى كه اصلًا عملى را انجام نداده است .\r\n\r\n\r\n","description":"","footnote":"\r\n( 1 ) - صديق مرتبه چهارم از ايمان و تقوا است و به آن مقام نمىرسد مگر اندكى از مردم .\r\n( 2 ) - بحارالانوار ، ج 72 ، ص 311 .\r\n( 3 ) - فرقان ( 25 ) آيه 70 .\r\n","page_name":" 44 ","page_number":44},
  {"content":"\r\n\r\n\r\nسلمانى فارسى و مبارزه با عجب\r\nانسان وقتى درباره مقام و منزلت حضرت سلمان فكر مىكند اين سوال به ذهنش خطور مىكند كه سلمان به درجه « منا اهل البيت » رسيد و هيچ كدام از اصحاب رسول گرامى به اين درجه نائل نشدند ؟\r\nامام صادق ( ع ) مىفرمايد : سلمان نه درجه از ايمان را پيمود و بسيارى از اصحاب خود رسول گرامى حتى يك درجه از آن را نپيمودند . سلمان به مقامى رسيد كه ابوذر و مقداد و . . . هم به آن مقام نرسيدند ؛ او از اصحاب رزم نبود ؛ يعنى به جبهه مىرفت و در جنگ شركت مىكرد ، اما همانند مالك و عمار در رزم‌آورى شهره نيست و تاريخ براى ما نقل نكرده است .\r\nحضرت سلمان در زمان خليفه دوم به استاندارى مدائن منصوب شد . وى اجازه ولايى اميرالمومنين ( ع ) را نيز داشت و خدمات شايسته و فراوانكرد . نوشته‌اند كه وقتى سلمان از دنيا رفت اميرالمومنين ( ع ) از مدينه به مدائن آمدو او را غسل و كفن و دفن نمود .\r\nمن وقتى فكر مىكردم كه چرا سلمان ( ره ) به اين مقام رسيد ، به جمله‌اى بسيار مهم ، كه براى جلسه ما هم خيلى مفيد است - برخوردم و آن اين كه راوى نقل مىكند كه : هنگام مرگ در بالين سلمان بودم ديدم كه گريه مىكند ، گفتم : آقا ! چرا گريه مىكنى ؟ تو كه به درجه « منا اهل البيت » رسيده‌اى و بعد از مرگ وارد بر رسول الله و اهل بيت مىشوى ؟ سلمان در جوابم فرمود : روايتى از پيامبر ( ص ) به يادم آمد و مرا منقلب كرد ، كه فرمود :\r\nنجا المخفون وهلك المثقلون ؛ « 1 »\r\nسبك باران رستگارند و سنگين باران در هلاكت .\r\n\r\n\r\n","description":"","footnote":"\r\n( 1 ) - بحارالانوار ، ج 74 ، ص 55 .\r\n","page_name":" 45 ","page_number":45},
  {"content":"\r\n\r\nراوى ادامه مىدهد كه : به ساختمان آقاى استاندار ( سلمان ) نظر كردم و ديدم كه استاندارى او يك مغازه كرايه‌اى است كه آنجا ، هم محل كارش است و هم منزلش . ( معلوم مىشود زن و بچه نداشته يا آنان را پيش خود نبرده است ) . ديدم يك پوستينى انداخته و روى آن خوابيده است كه اين پوستين ، هم فرش او است و هم رختخوابش . يك كاسه گلى دارد كه در غذا خوردن از آن\r\nاستفاده مىكند . و يك آفتابه گلى براى تطهير و وضويش . يك قلم و دوات هم براى خدمت كردن به جامعه‌اش . با اين وضع و حالشش مىنالد و مىگويد سنگين بارم ، سنگين بارم .\r\nسلمان بايد به درجه « منا اهل البيت » برسد چرا كه عجب ندارد ، اگر چه تمام عمرش را عبادت كرده و بنده مطيع خدا بوده ، اما باز خود را مقصر مىداند .\r\n\r\nايستگاه خطرناك\r\nدر روز قيامت چندين گردنه و ايست بازرسى وجود دارد ؛ يعنى زمانى كه انسان وارد صف محشر مىشود بايد در هفتاد مورد حساب و كتاب پس بدهد : يكى از ايستگاه‌ها خطرناك است و ان ايستگاه « مرصاد » نام دارد . در اين ايستگاه ، بازرسى كننده خود خداوند است :\r\n « ان ربك لبالمرصاد »  « 1 » آيه مذكور دو معنا دارد :\r\n1 - خداوند در كمين‌گاه تو بوده و ناظر اعمالت مىباشد ؛\r\n2 - در روز قيامت حساب و كتاب تو كه مربوط به حق‌الناس است با خداست و خداوند قسم خورده است كه به عزت و جلالم سوگنداز\r\n\r\n\r\n","description":"","footnote":"\r\n( 1 ) - فجر ( 89 ) آيه 14 .\r\n","page_name":" 46 ","page_number":46},
  {"content":"\r\n\r\nحق الله ممكن است بگذرم اما از حق‌الناس نخواهم گذشت .\r\nعلى ( ع ) در نهج‌البلاغه مىفرمايد : خدايا پناه مىبرم به تو از پليس راه دوم ( مرصاد ) ، كه حتى اگر خارى در دست رفته باشد از آن هم سوال مىكنى كه آيا اين خار از درخت خودت بود يا از درخت ديگرى .\r\nآرى ، از اين پليس راه نمىگذرند جز سبكبارها . باباطار عريان حديث پيامبر ( ص ) را اين گونه به شعر درآورده است :\r\nموكه چون اشترى قانع به خارم خورم خارى خروارى به بارم\r\nبا اين خرج قليل و بار سنگين هنوز در روى صاحب شرمسارم\r\nسعدى نيز بسيار عالى سروده است :\r\nيكى قطره باران زابرى چكيد خجل شد چو پهناى دريا بديد\r\nمىگويد : قطره بارانى به دريا افتاد و خود را در مقابل دريا و عظمت آن كوچك ديد و با خود گفت : ان جا كه دريا است من نيستم ، يك قطره در مقابل دريا چيست ؟ ! از آن جا كه خود را كوچك شمرد و عملش را ناچيز ديد سرانجام همين قطره داخل همان صدف افتاد و در و لولو شد .\r\nآرى خود را « نيست » حساب كرد و « هست » شد .\r\nچه خوب است كه انسان هميشه اعمال خودش را با اعمال على ( ع ) مقايسه كند ، على ( ع ) بعداز پيغمبر اكرم ( ص ) - آن 25 سالگى كه خانه‌نشين بود - بيكار ننشست وهمواره كارش خدمت به خلق خدا بود ؛ در اين دوران 25 ساله ، على ( ع ) 26 باغ ( نخلستان ) براى فقرا درست كرد و براى هر يك از آن باغ‌ها قناتى حفر نمود .\r\nقنبر مىگويد : اميرالمومنين ( ع ) در يكى از قنات‌ها - كه كم آب بود - در حال كندن چاه بودند ، هنگام ظهر از قنات بيرون آمدند نماز خوانده و بعداز نماز فرمودند : قنبر ! ناهار چه دارى ؟ گفتم : ياعلى ! كدوى پخته . على ( ع )\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nدستان مباركش را با آبى كه از چشمه قنات بيرون مىآمد شستند و فرمودند : غذا را بياور . قنبر مىگويد : على كدوى پخته را مىخوردند و زير لب اين كلمات را زمزمه مىكردند كه : لعنت خدا باد بر آن كسى كه به خاطر شكم به جهنم رود ؛ شكمى كه مىتوان آن را با نان جو و كدوى پخته سير كرد .\r\nعلى كدوى پخته را خورد و براى كندن قنات ، داخل چاه رفت . كلنگ آقا در حال كندن به سنگى خورد و آب فوران كردو ديگر نتوانست كارش را ادامه دهد ، ازچاه بيرون آمد ، ديدم محاسن مباركش گل‌آلود است ، در اين هنگام بود كه بستگان و خويشان على به نخلستان آمدند و وقتى فراوانى آب را ديدند متعجب شدند ! على در حالى كه هنوز از چاه بيرون نيامده بود ، يك پايش اين طرف چاه و پاى ديگرش را در آن طرف چاه قرار داشت چشمش به خويشان و اقوامش افتاد ، فرمود : قنبر قلم ودوات بياور . قنبر مىگويد رفتم و قلم و دوات آوردم آقا در كنار همان چاه رو به قوم وخويشانش كرده و فرمودند : چشم داشتى به اين چاه نداشته باشيد ، اين چاه و قنات مال فقرا و بيوه زنان است ؛ مال يتيم‌ها است . در همان حال ، قنات را براى مستضعفين وقف كردندو از چاه بيرون آمدند . « 1 » راوى مىگويد : بعدازظهر در حالى كه آفتاب گرم و سوزان بود از خانه بيرون آمدند ، ديدم على در وسط آفتاب ايستاده است ، جلو رفتم و عرض كردم : ياعلى ! همه مردم در استراحتند شم اهم استراحتى كنيد ، در اين گرماى سوزان چرا اين جا ايستاده‌اى ؟ فرمود : مىترسم شخصى مشكلى داشته باشد وخجالت بكشد در خانه‌ام را بزند .\r\nراوى مىگويد : در همين حال ، زنى آمد خدمت على و فرياد برآورد : يا على ! به فرياد برس . حضرت فرمود : چه شده است ؟ گفت : شوهرم مرا\r\n\r\n\r\n","description":"","footnote":"\r\n( 1 ) - فروغ كافى ، ج 7 ، ص 543 ؛ وسائل الشيعه ، ج 13 ، ص 303 .\r\n","page_name":" 48 ","page_number":48},
  {"content":"\r\n\r\nاز خانه بيرون كرده است .\r\nاميرالمومنين به طرف خانه آن زن راه افتاد و فرمود : بيا برويم شما را آشتى بدهم . زن راه افتاد آمد پشت در ! على در زد ، جوان بىادبى پشت در آمد - هم از لحاظ لباس بىادب بود و هم از لحاظ گفتار - اميرالمومنين سلام كرده و با زبان خوش فرمودند : اين زن است وزير دست تو است بايد به او خدمت كنى و دلش را به دست آورى ، چرا در اين هواى گرم از خانه‌ات بيرون رانده‌اى ؟ جوان\r\nعصبانى شده رو به زنش كردو گفت : شكايتت را نزد نامحرم برده‌اى ؟ اگر به خانه بيايى آتشت خواهم زد .\r\nعلى وقتى اين جمله را شنيد پيراهن جوان را گرفت و به او سختى كرد . جوان در اين گير و دار على را شناخت ، به التماس افتاد ، آقا ! اشتباه كردم ديگر تكرار نمىكنم و . . على ( ع ) رهايش كردند و فرمودند : توبه‌ات اين است كه با همسرت سازش كنى .\r\nآرى ، همه در استراحتند اما على ( ع ) به فكر ديگران است ، اما با اين حال ، از قصور و تقصيرش مىگويد ، مىنالد وغش مىكند . هزار ركعت نماز مىخواند ولى باز فرياد و ناله‌اش بلنداست ؛ از خوف خدا به حالت اغما مىافتد و از صداى ناله‌اش نه اهل خانه كه ديگران بيدار مىشوند .\r\nاگر خداى نكرده شيطان وسوسه‌اى كرد و خواست شم ارا از راه عجب به جهنم بكشاند على را به ياد آوريد و خود را با او مقايسه كنيد ، خواهيد ديد كه كارهاى شما در مقابل كارهاى على ذره و قطره‌اى است در مقابل دريا . اگر مىخواهيد سير و سلوكى داشته باشيد ، اگر مىخواهيد به رستگارى برسيد ، اگر مىخواهيد اهل بهشت شويد بايد دو چيز را در نظر داشته باشيد :\r\n1 - خلوص و يك رنگى بر زندگى ، بر كار ادارى وخلاصه بر تمام\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nاعمال شم احاكم باشد .\r\n2 - مواظب باشيد كه شيطان با عجب ، شما را به انحراف نكشاند .\r\nالبته بديهى است كسى كه خدمت به خلق خدا كند ، كسى كه نماز شب بخواند و يا هر عمل نيك ديگر انجام دهد خوشحال مىشود ، تنها چيزى كه هست اين كه : انسان نبايد به عمل خود ببالد و آن را بزرگ بيند .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nويژگيهاى مديران موفق\r\nهر جامعه‌اى هر چند كه كوچك باشد - مانند جمعيت يك خانواده - اگر بخواهد متشكل و منظم باشد ، بايد رئيس و سرپرست داشته باشد ، در غير اين صورت ، بىنظمى وهرج و مرج در آن جامعه حاكم مىشود .\r\nقرآن كريم نيز اين مطلب را پذيرفه است ؛ منتها نه به اين تعبير ، بلكه به تعبيرهاى مختلف ديگر بيان فرموده است ؛ مثلًا به جاى « رياست » ، كلمه « قوام » به كار مىبرد و مىفرمايد :\r\n       « الرجال قوامون علي النساء . . . »        « 1 » مردان ، سرپرست زنان هستند .\r\nو اين شايد به دو دليل باشد : يكى تعلقىتر بودن مردم و سختى پذيرش . و ديگرى عهده‌دارى نفقه اهل خانه .\r\nبنابراين ، رياست و سرپرستى ، يك امر عقلايى بوده و اسلام آن را پذيرفته است ؛ يعنى بودن رئيس و سرپرست در هر اداره و تشكيلاتى ضرورى است ؛ خواه تشكيلات طاغوتى باشد ، خواه الهى . البته براى ايجاد نظم و به وجود آوردن تشكل ، تنها وجود رئيس كافى نيست بلكه\r\n\r\n\r\n","description":"","footnote":"\r\n( 1 ) - نساء ( 3 ) آيه 34 .\r\n","page_name":" 51 ","page_number":51},
  {"content":"\r\n\r\nافراد تحت امر يك فرمانده و افراد زيردست يك رئيس ، بايد اطاعت پذيرى داشته باشند و از او پيروى كنند ؛ اما روسا و مديران بايد ويژگيهايى داشته باشند تادر كار خود موفق باشند كه در اين جا برخى از آن‌ها را برمىشمريم :\r\n\r\n1 - تخصص و تعهد\r\nدرباره طالوت وجالوت در قرآن كريم آمده است كه : جنگى بين حق و ناحق اتفاق افتاد ، و از پيامبر آن زمان خواسته شد كه رئيس و فرمانده‌اى براى لشكر تعيين كند . آن پيامبر از خداوند\r\nخواست تا فرمانده‌اى معرفى نمايد ، پروردگار عالم جوانى را براى فرماندهى لشكر برگزيد . مردم اعتراض كردند كه اين جوان است و مناسب فرماندهى و رياست نيست . آن پيامبر از سوى خداوند به مردم اعلام كرد كه اين جوان ، دو صفت دارد : تخصص و تعهد .\r\nاز اين بيان قرآن ، به خوبى مىفهميم كه اين دو صفت ويژگى اوليه يك مدير موفق است .\r\n\r\n2 - ايجاد مواسات\r\nاين شرط ، بسيار مهم است ، و بايد همگى سعى كنيم در خانه ، اداره و يا در هر جاى ديگر باز زيردستان خود مدارا نموده و با آنان مثل يك رفيق صميمى و برادر برخورد كنيم و قانون « مواسات » بين ما حكم باشد .\r\nاميرالمومنين ( ع ) به مالك اشتر مىفرمايد :\r\nاى مالك ! فرماندارها و فرماندهان لشكر تو بايد از افرادى باشند كه\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nمواسات بر وجود آنان حاكم است . « 1 » مواسات ، قانون بسيار مهمى است ، و كپى شده از عالم تكوين است . مواساتى كه اسلام دارد از عالم تكوين نشأت گرفته است . انسان اعضاى مختلفى دارد : پا ، دست ، چشم و . . در بين اعضا ، سر به منزله رئيس است در بدن . لذا مىگويند : سر انسان از اعضاى رئيسه است . بين سر و بقيه اعضاى بدن قانون مواسات و برابرى حاكم است و سر هيچ‌گاه تحميل كننده بر بقيه اعضاى بدن نيست و با آنان مستبدانه برخوردنمىكند .\r\nسعدى عليه الرحمه بسيار عالى سروده است كه :\r\nبنىآدم اعضاى يكديگرند كه در آفرينش زيك گوهرند\r\nچو عضوى به درد آورد روزگار دگر عضوها را نماند قرار\r\nتو كز محنت ديگران بىغمى نشايد كه نامت نهند آدمى\r\nاين اشعار برگرفته از روايات است ؛ مرحوم كلينى حدود پنجاه روايت در اين زمينه در جلد دوم اصول كافى آورده است . اين همان قانون مساوات است ؛ يعنى اگر خارى به پا فرو رود مثل اين است كه به چشم فرو رفته باشد ، نه تنها پا ناراحت است كه ديگر اعضا نيز با پا همناله مىشوند . اين جاست كه فعاليت همگانى براى نجات پا شروع مىشود ، و رئيس بدن ، يعنى سر به دست ، چشم ، مغز و . . فرمان مىدهد تا با دقت تمام آن تيغ و خار را از پا درآورند . هيچ يك از اعضاى بىتفاوت نبوده و خود را كنار نمىكشند ، بلكه سر - كه رئيس بدن است - مىگويد : درد پا درد من است ، لذت و خوشحالى پا لذت و خوشحالى من است . دستور اسلام در عالم تشريع نيز چنين است ، و مسلمانان بايد چنين باشند .\r\n\r\n\r\n","description":"","footnote":"\r\n( 1 ) - نهج‌البلاغه ، نامه 53 .\r\n","page_name":" 53 ","page_number":53},
  {"content":"\r\n\r\nپيامبر گرامى اسلام ( ص ) فرمود :\r\nمن اصبح و لم يهتم بامور المسليمن فليس بمسلم ؛ « 1 »\r\nكسى كه صبح كند و به امور مسلمانان ، همت نورزد ، مسلمان نيست .\r\n\r\n3 - منطقى بودن\r\nيكى ديگر از ويژگيهاى مدير موفق اين است كه رئيس و مسئول با استدلال و منطقه ب ميدان كار وارد شودنه با زور و قلدرى . البته ممكن است با زور و تحميل تشكل به وجود بيايد اما به قول شيخ‌الرئيس بوعلى سينا ( ره ) چنين نظمى دوام و استمرار نخواهد داشت . شما اگر سنگى را به وسيله\r\nزور و نيروى بازو به طرف بالا پرتاب كرديد ، آن سنگ به اندازه زور و بازوى شما بالا خواهد رفت و بيش از آن ادامه نخواهد يافت ، و سرانجام به طرف پايين خواهد آمد .\r\nطبق فرموده قرآن ، اگر پدر ، مادر و رئيسى بخواهد نظرش را بر زير دستانش تحميل كند نه تنها پيشرفتى ندارد كه آنان را عقيده‌اى بار خوهد آورد . لذا اگر تند خويى و خشونت به ميان آمد انسان به جاى گرفتن نتيجه مثبت ، با سرعت تمام به سوى ضد مطلوب خود مىرود .\r\nامام حسين ( ع ) سخنى دارد كه بايد پدران و مادران در خانه ، و مسئولان در اداره ، ان را با آب طلا بنويسند و در اتاقشان نصب كنند و آن اينكه امام ( ع ) فرمود :\r\nمن هاول امراً بمعصيه الله كان افوت لما يرجوا . . . ؛ « 2 »\r\nاگر كسى از راه گناه و خلاف چيزى را به دست آورد ، مسلماً اميد او قطع\r\n\r\n\r\n","description":"","footnote":"\r\n( 1 ) - وسائل‌الشيعه ، ج 11 ، ص 559 ، ح 2 .\r\n( 2 ) - بحارالانوار ، ج 73 ، ص 392 .\r\n","page_name":" 54 ","page_number":54},
  {"content":"\r\n\r\nمىشود و به ضد مطلوب خود مىرسد .\r\n\r\n4 - پرهيز از تندخويى\r\nرئيس تندخو ونامهربان ، گذشته از اين كه در مسند مديريت ناموفق بوده وشكست مىخورد ، م صيبت فشار قبر را نيز براى خود خريده است .\r\nمعاذ ، جوان پاك و خوبى است ، جبهه رفته و براى اسلام پيكارهاى فراوانى نموده است ، زمانى كه از دنيا رفت فرشتگان به قدرى در تشييع جنازه‌اش شركت نموده‌اند كه پيغمبر ( ص ) فرمود : زمين در تشييع معاذ از ملائكه پر شده است . رسول گرامى اسلام در تشييع و غسل و كفنش شركت كردند ، و با دست مبارك خود بر قبر گذاشتند ، اما زمانى كه قبر را با خاك پر نموده و روى آن را پوشانيدند ، پيامبر رو به اصحاب كرده و فرمودند : قبر چنان فشارى به معاذ داد كه استخوان‌هاى\r\nسينه‌اش در همه شكست ، اصحاب تعجب كردند و پرسيدند : يا رسول الله ! معاذ كه انسان خوبى بود . پيامبر فرمود : آرى ، آدم خوبى بود ، بهشت هم مىرود ، اما در خانه با زيردستان رفتار تندى داشت وتندخو بود .\r\n\r\n5 - سعه صدر\r\nدريا دلى و سعه صدر ، از صفات لازم يك مدى راست . با اين ابزار است كه مسئولان و مديران مىتوانند با حوادث روبه‌رو شوند ومشكلات مردم را درك كنند . از همين روست كه اميرالمومنين على ( ع ) فرمود :\r\nآله الرياسه سعه الصدر ؛ « 1 »\r\nابزار رياست ، سعه صدر است .\r\n\r\n\r\n","description":"","footnote":"\r\n( 1 ) - نهج‌البلاغه ، صبحى صالح ، حكمت 176 .\r\n","page_name":" 55 ","page_number":55},
  {"content":"\r\n\r\nمسئول و رئيس ، در اثر زيادى ارباب رجوع و سختى كار ، و بد بودن افراد زير دست هرچه كه خسته و عصبانى باشد باز نمىتواند بد اخلاص كند و از مرز اعتدال خارج شود وبرخورد خشن و نامناسب با ارباب رجوع داشته باشد و در نتيجه ، كار خوب و خدمات گذشته‌اش را حبط ونابود كند .\r\nممكن است كسى كه يك سال خدمت به جامعه و انقلاب كند اما از طرفى دل مسلمان ومومنى را بىجا بيازارد ، كه در اين صورت ، آن يك سال خدمت و عبادت - هر چه كه بالا باشد - باز در مقابل آن گناه نمىتواند قد علم كند ؛ چرا كه اهانت به مسلمان ، جنگ با خداست :\r\nمن اهان ولياً فقد بارزني با لمحاربه ؛ « 1 » عزيزان ! به خاطر داشتن ميز رياست يا معاونت ، مغرور نشويد و خود را گم نكنيد ، اين عنوان‌ها همه هيچ است .\r\nيكى از كرامت‌هاى بزرگ رهبر عظيم‌الشان انقلاب همين است كه : من بعضى از اوقات وقتى خدمت ايشان مىرفتم همان تلطف‌ها و همان نگاه‌هايى را مىديدم كه در سالهاى 1335 و 1336 ديده بودم و ذره‌اى تفاوت نكرده بود .\r\nروزى حضرت امام ( ره ) به شهيد رجائى ، خدمت‌گذار صميمى ، صادق و وارسته ملت فرمود :\r\nآقاى رجائى ! اين رياست جمهورى چيزى نيست كه انسان به واسطه آن گول بخورد ! . . از كجا معلوم من و تو تا يك ساعت ديگر زنده باشيم و بخواهيم به رياست جمهوريمان بنازيم .\r\n\r\n\r\n","description":"","footnote":"\r\n( 1 ) - وسائل‌الشيعه ، ج 8 ، ص 558 ، ح 1 .\r\n","page_name":" 56 ","page_number":56},
  {"content":"\r\n\r\n\r\nنتايج سعه صدر\r\nهنگامى كه حضرت موسى ( ع ) مبعوث به رسالت شد خداوند خطاب به او فرمود :\r\n « اذهب الي فرعون انه طغي » ؛  « 1 » اى موسى ! به سوى فرعنون برو كه او به سركشى برخاسته است .\r\nدر اينجا حضرت موسى نگفت ، خدايا يك لشكر مجهز و يا قدرت و مكنت به من عطا كن ! بلكه گفت : خدايا ! سعه صدر به من عنايت فرما :\r\n« رب اشرح لي صدري ويسرلي امري و احلل عقده من لساني يفقهوا قولي » ؛ « 2 » موسى گفت : پروردگارا ! سينه‌ام را گشاده گردان و كارم را براى من آسان ساز و از زبانم گره بگشاى تا سخنم را بفهمند .\r\nاين ترتب و پشت سرآوردن به ما مىفهماند كه اگر كسى دريا دل باشد كارها بر او آسان مىشود و اگر كسى سعه صدر داشته باشد ، اراده‌اش قوى مىگردد . وقت اراده‌اش قوى شد تسلط بر\r\nاعصاب پيدا مىكند و در\r\n\r\n\r\n","description":"","footnote":"\r\n( 1 ) - طه ( 20 ) آيه 24 .\r\n( 2 ) - همان ، آيات 25 - 28 .\r\n","page_name":" 57 ","page_number":57},
  {"content":"\r\n\r\nنتيجه با آرامش و حوصله حرف مىزند . و با مراجعه كنندگانش برخورد منطقى مىكند و آنان را راضى و خوشحال راه مىاندازد .\r\nبه جرأت مىتوان گفت كه تاثير سعه صدر ، از هر قدرت و مكنتى و از هر لشكر مجهزى براى انسان بيشتر است ، در روان‌شناسى معيارى وجود دارد به نام « قانون فشار » كه اگر بخواهند شخصيت و سعه صدر و تسلط بر اعصاب كسى را ارزيابى كنند تاكار و پست كليدى را به او محول كنند ، ابتدا او را با « قانون فشار » آزمايش مىكنند . نحوه امتحان همه به اين صورت است كه : او رادر جاى ناراحت كننده و آزار دهنده‌اى مىنشانند و يك لامپ قوى در مقابل چشمانش روش مىكنند ؛ به طورى كه از نظر جسم او را صد در صد ناراحت مىكنند ، سپس دو يا سه نفر با او مشغول حرف زدن مىشوند ، ابتدا سوال پيچش مىكنندوهنوز يك سوال را جواب نداده سوال دوم و سوم و . . . خطاب به او شروع مىكنند به حرف‌هاى ركيك و تند و تمسخرآميز ، تاجايى كه از نظر روحى نيز صد در صد عصبانىاش مىكنند ، در چنين وضعى شخص سه حالت پيدا مىكند :\r\n1 - به هيچ وجه كنترلش را از دست ندهد ؛ يعنى بر اعصابش مسلط باشد و هيچ اثرى جسمى و روحى روى او نگذارد .\r\n2 - كنترل خود را از دست بدهد ، به گريه بيفتدو بدنش بلرزد وهم چون انسانهاى ترسو و وحشت زده باشد .\r\n3 - انسانى است وسط ، نه آنچنان شجاع و با شهامت كه هيچ اثر جسمى و روحى در وجودش نگذارد و نه آن چنان ترسو و بزدل كه وحشت زده باشد وبلرزد ؛ بلكه حالتى بين اين دو است ؛ يعنى خودخورى مىكند ، ناراحت مىشود اما خود باخته نمىشود ، همه را دردل نگه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nمىدارد و چيزى نمىگويد :\r\nروان‌شناسان مىگويند : نمره انسان‌هاى قسم اول بيست است . گروه دوم رفوزه هستند ونمىتوان كارها و پست‌هاى كليدى را به آنان واگذار نمود . گروه سوم همنمره متوسط دارند ؛ به اين گروه نيز نمىتوان كارهاى حساس را محول كرد .\r\nاين قانون ، قانون بسيار خوبى است . بهتر از اين ، معيارى است كه اميرالمومنين ( ع ) براى ما تعيين كرده و فرموده است كه :\r\nآله الرياسه سعه الصدر ؛ « 1 »\r\nوسيله و آلت رياست و سرپرستى ، دريا دلى است .\r\nهمانطور كه اگر يك منشى قلم نداشته باشد نوشتن برايش ممكن نيست ، و يك آهنگر چكش و يك نجار تيشه نداشته باشند كارشان تعطيل مىشود ، يك رئيس نيز اگر سعه صدر نداشته باشد نمىتوان رياست كند . مخصوصاً در جمهورى اسلامى گرفتارى مهيم كه هست اين كه توقع مردم بالا رفته ، كه بسيارى از آن توقعات بىجا است و شما بايد درمقابل اين توقعات وانتظارات از خود خونسردى نشان دهيد ؛ به طورى كه وقتى ارباب رجوع از اتاق شما بيرون مىروند در اثر سعه صدر ، خوش زبانى و استدلال ومنطق شما راضى و خوش بين باشد .\r\nاگر براى به دست آوردن سعه صدر تلاش نكنيد نه در پست و مقام موفق مىشويد و نه در زندگى . اولين مصيبتى كه براى خودتان به وجود مىآيد ضعف اعصاب است . اگر اعصاب شما ضعيف شد ، هم دنيايتان به خطر مىافتد و هم آخرتتان ، در نتيجه نه دنيا خواهيد داشت و نه آخرت .\r\nرمز پيروزى مردان بزرگ و رهبران انقلاب‌هاى سرنوشت‌ساز ، همين\r\n\r\n\r\n","description":"","footnote":"\r\n( 1 ) - نهج‌البلاغه صبحى صالح ، حكمت 176 .\r\n","page_name":" 59 ","page_number":59},
  {"content":"\r\n\r\nتسلط و سعه صدر بوده است . نگاهى گذرا به زندگانى پيامبر گرامى اسلام ( ص ) نشان مىدهد كه سعه صدر ودريادلى ، يكى از رموز موفقيت آن حضرت بوده است و قرآن نيز در سوره انشراح به اين نكته اشاره مىفرمايد :\r\n« الم نشرح لك صدرك » مديران و كارمندانى كه در پشت ميز نشسته‌اند ، بايد بدانند كه حل مشكل مردم به دست آن‌هاست ، و مىتوانند با رفتار وكردار اسلامى و سعه صدر مبلغ انقلاب باشندو اتاق اداره‌شان را مركز تبليغ كنند .\r\nنقل مىكنند كه : مرجع بزرگ ، مرحوم حاج سيدابوالحسن اصفهانى ( ره ) نامه‌هايى كه به دستش مىرسيد مىخواندن - اگر چه اين كار برايش مشكل هم بود - و آن نامه‌هايى را كه فحش و ناسزا بود جمع مىكرد و در هر ماه يك دستمال از آن‌ها را بسته و براى اين كه كسى از متن آن‌ها آگاهى پيدا نكندخودش شخصاً مىبرد و در آب جوى مىريخت .\r\nاگر كسى بخواهد به چنين نامه‌هايى جواب بدهد ؛ يعنى مثل آنان فحش بنويسد ، او هم مىشود مثل فحش‌دهنده پاداش بدى را به خوبى بده ، نه به بدى اگر كسى به شمابدى كرد شما بايد به او خوبى كنيد .\r\nاحسن الي من اساء اليك ؛ فان المسيءيجزيه اساءته ؛ « 1 » به كسى كه به تو بدى مىكند خوبى كن ، زيرا آدم بد به جزايش عملش خواهد رسيد .\r\nاگر مىخواهيد كسى را كه به شما بدى كرده است بكوبيد ، با او با عطوفت و مهربانى برخورد كنيد و به دست مكافاتش بسپاريد ، مطمئن باشيد كه اگر بدى او زياد شد و از حد گذشت ، به جزاى عملش خواهد رسيد .\r\n\r\n\r\n","description":"","footnote":"\r\n( 1 ) - بحارالانوار ، ج 77 ، ص 171 .\r\n","page_name":" 60 ","page_number":60},
  {"content":"\r\n\r\nمرحوم شهيد ثانى ( ره ) در منيه المريد اين روايات را آورده وقضيه‌اى هم برايش نقل مىكند و مىفرمايد : كاسبى بود ساده‌لوح كه هر گاه حاكم وقت از رو به روى مغازه‌اش مىگذشت ، او مىآمد و در مقابل حاكم مىايستاد ومىگفت : « احسن الى من اساء اليك ؛ فان المسىء يجزيه اساءته » « 1 » و يان سخن از آن جا كه از دل برمىخاست بر دل مىنشست و بر حاكم تاثيرمىگذاشت . تا اين كه روزى همين كاسب مقامى در حكومت پيدا كرد و بعد از آن به طور آزاد و بدون ممانعت نزد حاكم مىآمد و همين جمله را برايش مىخواند . اينجا بود كه حسادت اطرافيان چاپلوس و حسود برانگيخته شد و گفتند : اين كاسب چرا بايد نزد حاكم اين همه قرب و منزلت داشته باشدو . . .\r\nسرانجام يكى زا آنان نزد حاكم رفت و سعايت و وسوسه را آغاز كرد و به حاكم گفت : اين كاسب كه اين همه مورد لطف وعنايت تو است سر كوچه‌ها مىنشيند و از توعيب‌جويى مىكند و مىگويد : دهان حاكم بوى بد مىدهد و . . از نزد حاكم كه بيرون آمد ، نزد كاسب رفت و او را به ميهمانى دعوت كرد و آن روز مقدارى سير داخل غذا ريخت و به كاسب داد . كاسب هم به خاطر خوردن سير از رفتن به خدمت حاكم منصرف شد ، اما آن مرد حسود ترغيب و تشويقش كرد كه : رفتنت مانعى ندارد ، برو منتهى نزديك حاكم نايست و از دور با او سخن بگو ، كاسب ساده‌لوح پيشنهاد او را پذيرفت و رفت ، با مقدارى فاصله از حاكم ايستاد و گفت : « احسن الى من اساء اليك . . . » حاكم كه از دست كاسب عصبانى بود گفت : بيا نزديك‌تر ، كاسب جلو رفت ، اما دستش را جلوى دهانش گرفت ، و اين جا بود كه حاكم در مورد حرف‌هاى حسود به يقين رسيد . رسم حاكم\r\n\r\n\r\n","description":"","footnote":"\r\n( 1 ) - همان ، ج 75 ، ص 283 .\r\n","page_name":" 61 ","page_number":61},
  {"content":"\r\n\r\nبر اين بود كه هر وقت مىخواست به كسى جايزه‌اى بدهد ، با دست خودش مىنوشت ، لذا نامه‌اى نوشته و داخل پاكت گذاشته و به كاسب داد ، كه در ان به جلاد نوشته بود : به محض رسيدن نامه ، حامل آن را كشته و پوستش را از كاه پر كن و براى من بفرست . كب خيال كرد كه حاكم\r\nبرايش جايزه‌اى نوشته ، با خوشحالى بيرون آمدو در اين حال آن سعايت كننده و حسود بيرون در كاخ ايستاده بود و هر لحظه منتظر بود كه حاكم حكم قتل كاسب را صادر كند . وقتى كاسب را ديد كه خوشحال است پرسيد چه شده ؟ كاسب جواب داد : اتفاقاً حاكم امروز برايم جايزه‌اى نوشت و . . حسود بدبخت خيال كرد كه حتماً جايزه مهمى است ، گفت : جايزه‌ات را نديده مىخرم مثلًا به ده هزار تومان ، كاسب حاضر نشد بفروشد و گفت : جايزه من است ! نمىفروشم حسود قيمت را بالا برد تا اين كه كاسى را راضى كرد كه بفروشد ، لذا پاكت‌نامه را گرفت و رفت و از خوشحالى در پوست خود نمىگنجيد و تصور مىكرد كه جايزه با ارزشى را از چنگ كاسب درآورده و سود فراوان كرده است . وقتى نزد جلاد رسيد نامه را داد و جلاد آن را باز كرده و خواند : ديد كه در آن نوشته است : « سر حامل نامه را بريده و پوستش را كنده و پر از كاه كن و نزد من بفرست » .\r\nمرد حسود وقتى از محتواى نامه آگاه گشت فريادش بلند شد كه : نامه مال من نيست ، ف ردى كه باشد كشته شود من نيستم و . . اما آنچه به جايى نرسيد فرياد بود !\r\nروز بعد طبق معمول كاسب به دربار آمده همان سخن هر روز را تكرار كرد . حاكم تعجب كرد كه اين كاسب بايد با پوست پراز كاه نزد من مىآمد ، قضيه از چه قرار است ؟ پرسيد نامه را چه كردى ؟\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nكاسب گفت : دادم به فلانى در مقابل فلان قدر پول .\r\nحاكم در حالى كه همچنان عصبانى بود گفت : چگونه جرات ميفكنى كه بر سر كوچه‌ها بنشينى و پشت سر من حرف بزنى و برايم عيب درست كنى ؟ !\r\nرنگ چهره كاسب تغيير كرد و گفت : جناب حاكم ! تو مرا به مقام رساندى ، به من محبت‌هاى فراوان كردى ، چگونه مىشود كه از من چنين خطايى سر بزند ؟ !\r\nحاكم پرسيد : پس چرا روز گذشته وقتى آمدى در فاصله دور ايتسادى و دستت را جلوى دهانت گرفتى ؟ !\r\nكاسب ماجراى ميهمانى و سيرخوردنش را براى حاكم تعريف كرد . در همين حال بود كه پوست پر از كاه آن حسود و نمام را آوردند !\r\nشهيد ( ره ) از اين داستان چنين نتيجه مىگيرد : اگر كسى به تو بدى كرد تو خوبى كن كه آدم بد ، سرانجام به سزاى اعمالش خواهد رسيد . « 1 » آرى ، جا دارد كه اين آيه را هر روز بخوانيم و با خود زمزمه كنيم كه\r\n « رب اشرح لي صدري ويسرلي امري و احلل عقده من لساني يفقهوا قولي »  « 2 »\r\n\r\n6 - قاطعيت\r\nانسان وقتى شرح زندگى افرادى كه در دنيا پيروز و موفق بوده‌اند را مىشنود و يا درباره آنان مطالعه مىكند به اين نتيجه مىرسد كه پيروزى و موفقيت اين گروه ، مرهون قاطعيت آنان است .\r\n\r\n\r\n","description":"","footnote":"\r\n( 1 ) - شهيد ثانى ، منيه المريد ، ص 59 .\r\n( 2 ) - طه ( 20 ) آيه‌هاى 24 - 28 .\r\n","page_name":" 63 ","page_number":63},
  {"content":"\r\n\r\nمنظور از « قاطعيت » ، تشخيص وظيفه ، تشخيص راه رسيدن به هدف ، جديت در گفتار و ايمان به پروردگار عالم است . اگر كسى اين چهار صفت را دارا باشد قاطعيت دارد .\r\nبنابراين ، اگر كسى بخواهد كارى انجام دهد و به هدف برسد ، ابتدا بايد هدف را در نظر بگيرد و آن را به خوبى تشخيص بدهد ، سپس راه آن را بيابد و بداند كه از چه راهى بايد رفت . در مرتبه سوم بايد در گفتار خود جدى باشد ؛ يعنى گفتار و كردارش با هم بخواند و تنها شعار نباشد . در مرحله چهارم - و بلكه بايد گفت قبل از همه اين‌ها - اميد به خدا داشته باشد و او را پناه و پشتيبانى خود بداند .\r\nشما اگر اخلاق پيامبران و زندگى و مبارزات آنان را مطالعه كنيد ، در مىيابيد كه موانع زيادى داشته‌اند ، اما از ميدان در نرفتندو سرانجام به هدفشان رسيدند ؛ مثلًا حضرت موسى ( ع ) زمانى كه به رسالت مبعوث شد ، هيچ ابزار مادى نه لشكرى ، نه سلاحى ، نه پولى و نه امكانات مادى ديگرى در اختيار نداشت ؛ خودش بود وعصايى كه هنوز اژدها نشده بود . از جانب خدا خطاب مىشود : اى موسى ! برو در مقابل فرعون و ماموريت خود را به انجام رسان ، كه فرعون ، طغيان كرده است . موسى با سلاح قاطعيت ، به راه مىافتد . او هدف را تشخيص داده و براى از بين بردن ظلم و نشر توحيد ، راه را نيز يافته است كه بايد به مقابله با ظلم و ستم برخيزد ، استقامت كند تا سرانجام سردمدار ظلم و را شكست دهد . او اين قاطعيت را از اتكاى به خدا به دست آورده است و دريافته است كه چون هدفش و راهش حق است ، خداوند نصرت و ياريش خواهد كرد . چنين انسانى هيچ‌گاه خسته نمىشود . لذا مقابل كاخ فرعون آمد و راهش ندادند ، يك سال آنجا ايستاد ! تا سرانجام به دست خود دشمن ، موفق شد كه نزد\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nفرعون برود و در همان برخورد اول ، فرعون را در معرض شكست قرار داد ؛ تا بالاخره حضرت موسى توانست بساط مستبد آن چنانى را برچيده و به هدف مقدس و الهى خودنائل شود .\r\nموانعى كه بر سر راه موسى قرار داشت تنها ديكتاتور زمانش يعنى فرعون نبود ، بلكه خود بنىاسرائيل نيز مانع بزرگى بودند ؛ بنىاسرائيل كه خونشان در رگ‌هاى صهيونيست‌هاى روزگار ما نيز جريان يافته است ، و امروز سرسخت‌ترين دشمنان اسلام همين‌ها هستند .\r\nنبىاسرائيل انسان‌هاى بهانه‌جويى بودند ، در بيابان ، مائده آسمانى برايشان نازل مىگشت و مرغ و پلو در اختيارشان قرار داده مىشد باز قانع نمىشدند و اطراف حضرت موسى ( ع ) را گرفته و مىگفتند :\r\nما سير و پياز مىخواهيم ، ما سبزى و . . . مىخواهيم ، انان به قدرى سست عنصر بودند كه وقتى چهل روز از پيامبرشان دور ماندند ، گوساله پرست شدند و اعتقاد خود را از دست دادند . لشكر حضرت موسى چنين انسان‌هايى بودند ! آيا مىتوان گفت كه اين‌ها موسى را در مقابل فرعون به پيروزى رساندند ؟ مسلماً چنين نيست . بلكه تنها عاملى كه موسى را بر دشمن برترى داد و پيروز نمود و تمام گردنه‌ها را پشت سر گذاشت و تمام موانع و سدها را شكست همانا توكلش به خدا بود و قاطعيت و ايستادگىاش در راه هدف .\r\nحضرت ابراهيم يك نفر بود اما از آنجا كه قاطعيت داشت كارى كرد كه در تاريخ بىسابقه يا كم سابقه است ؛ يعنى با يك تبر تمام بت‌ها را شكست . شما خيال نكنيد كه بت‌شكستن كار كوچكى است ؛ خدا كشتن است !\r\nآرى ، او به تنهايى تبر به دست گرفت و خدايان دروغين را كشت ؛ چرا\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nكه هدف را شناخته و راه را يافته بود . و انسان بىهدف ، راه به جايى نمىبرد .\r\nامام حسين ( ع ) در دعاى عفه مىفرمايد :\r\nخدايا ! كسى كه تو را يافت همه چيز دارد و كسى كه تو را گم كرد هيچ ندارد .\r\nمرحوم استاد شهيد مطهرى هنگامى كه براى ملاقات با رهبر انقلاب حضرت امام خمينى ( قدس سره ) به فرانسه رفته بودند ، در مصاحبه‌اى از او پرسيدند كه : دراين مرد ( امام خمينى ؟ ( قدس سره ) ) چه ديدى ؟ گفته بود در او چهار ( امن ) ديدم : « امن بهدفه » ، « امن بسبيله » ، « امن بقوله » و « امن بالله تبارك و تعالي » . لذا همى شه از خدا مىگفت و مىگفت : ما كاره‌اى نيستيم ، هر چه هست خداست . ما كارى نكرديم ، خدا كرد . ما وسيله‌اى بيش نيستيم ، كارها همه به دست خداست .\r\nايشان بسيار قاطع بودند . اولين اعلاميه‌اش را كه صادر كرد فرمود :\r\nاسلام در خطر است ، بايد جلو برويم و لو بلغ ما بلغ . اگر موسى عصا داشت او عصا هم نداشت . با اين كه عصاى معجزه‌گر نداشت ، مىگفت : شاه بايد برود . و سرانجام به هدف مقدسش رسيد و اين نوكر استعمار را به زباله دانى تاريخ فرستاد .\r\nمروح آيه الله حائرى مىفرمود : « اين مرد ( امام خمينى ( قدس سره ) ) با حرف و گفتن شاه را بيرون كرد . »\r\nتا كنون ديده و يا شنيده نشده است كه كسى بگويد : ابراهيم ، موسى ، عيسى ( ع ) و يا محمد ( ص ) و ائمه اطهار ( ع ) شكست خوردند ! امروز مسلمان ، غيرمسلمان ، سنى ، شيعه امام حسين ( ع ) رامرادف و مصادف با\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nايثار ، فداكارى و شرف و آزادگى مىداند .\r\nاميرالمومنين ( ع ) آن همه زحمت‌ها را تحمل كرد ، آن همه صدمه‌ها را به جان خريد ، اما سرانجام نيز به هدفش رسيد اگر او عمرو وعاص و معاويه را كشته بود معلوم نبود كه به هدف خود برسد .\r\nجرج جرداق نصرانى در كتاب الامام على صوت العداله الانسانيه مىنويسد :\r\n« على آن كسى است كه به همه پناه مىدهد . على آن كسى است كه دشمن درحال مرگش در پيش چشمان آن بزرگ مرد ، عريان شد ، ولى امام حيا كرد و چشم از او برداشت و از كشتنش منصرف شد . « 1 » ابن ابى الحديد معتزلى در شرح نهج‌البلاغه‌اش مىگويد :\r\n« على آن كسى است كه حاضر نشد يك دروغ بگويد و به ازاى آن دروغش خلافت ثلث جهان را به دست آورد . وقتى كه در آن شوراى كذايى ، پيرمرد آن شورا ، يعنى عبدالرحمن بن عوف دستش را به اميرالمومنين داد و گفت : يا على با تو بيعت مىكنم به شرط اين كه به كتاب خدا و سنت رسول الله و به روش شيخين عمل كنى ، اميرالمومنين دستش را كشيدو گفت : نه ، من بيعت\r\nميفكنم به شرط اينكه به كتاب خدا و به سنت رسول‌الله و به اجتهاد خودم عمل كنم . عبدالرحمن پيشنهادش را تا سه مرتبه تكرار اما جواب منفى شنيد .\r\nابن ابى الحديد مىگويد : على ( ع ) مىتوانست به اين پيشنهاد عبدالرحمن جواب مثبت دهد و خلافت جهان اسلام را به دست بگيرد و بعد به روش شيخين عمل نكند ؛ همان كارى كه عثمان كرد . به گفته ابن ابى الحديد على نمىتوانست چنين كارى كند چرا كه او حقيقت محض است\r\n\r\n\r\n","description":"","footnote":"\r\n( 1 ) - شرح ابن ابى الحديد ، ج 6 ، ص 313 .\r\n","page_name":" 67 ","page_number":67},
  {"content":"\r\n\r\nو حاضر نيست حتى يك دروغ بگويد ولو اين كه ثلث جهان مال او باشد . « 1 » دروغ نگفتن و 25 سال در خانه نشستن براى على شكست نيست پنج سال جنگيدن در جنگ جمل ، صفين و خوارج و سرانجام در محراب به شهادت رسيدن ، براى على شكست نيست .\r\nپيروزى بالاتر از اين نمىشود كه جرج جرداق در كتابش درباره على بگويد :\r\nقتل في المحراب لشده عدالته ؛ « 2 »\r\nعلى در محراب عبادت ، به خاطر شدت در عدل ورزى ، كشته شد .\r\nاين جمله از يك غير مسلمان ، به دنيا مىارزد .\r\nپيامبر اكرم ( ص ) به تنهايى در مقابل تمام كفار قريش قد علم كرد ، چرا كه هدف دارد ، راه را تشخيص داده است ، شعار توام با عمل دارد . لذا سيزده سال مصيبت‌هاى كمرشكن قريش را به جان خريد تا به هدفش برسد . كفار وقتى از راه اذيت و آزار و شكنجه موفق نشدند كه پيامبر را از هدف مقدسش باز دارند از راه تطميع وارد شدند وابوطالب عموى پيامبر را خواستند و به او گفتند : پسر برادرت از ما چه مىخواهد ، او تمام منافع ما را به خطر انداخته است ، به او بگو كه اگر زن مىخواهى بهترين و زيباترين زن‌هاى حجاز را در اختيارت قرار مىدهيم ! اگر پول مىخواهى هر چه كه بخواهى در اختيارت بگذاريم تا اول متمول و پولدار حجاز باشى ! و اگر رياست مىخواهى\r\nفرمانروايى حجاز از آن تو باشد و همه طوائف زير دست تو باشد ! اتفاقاً پيغمبر نه زن داشت و نه پول و نه رياست ، يك بچه يتيم بىكس كه حضرت ابوطالب ، بزرگش كرده بود .\r\n\r\n\r\n","description":"","footnote":"\r\n( 1 ) - شرح ابن ابى الحديد ، ج 1 ، ص 188 .\r\n( 2 ) - الامام على صوت العداله الانسانيه ، ج 1 ، ص 15 .\r\n","page_name":" 68 ","page_number":68},
  {"content":"\r\n\r\nپيامبر اكرم ( ص ) فرمودند : به آنان بگو كه اگر كره ماه را در دست راست من و خورشيد را در دست چپم بگذاريد دست از هدفم بر نمىدارم . بگوييد : « لا إله إله الله » نه پول مىخواهم ، نه رياست و نه زن .\r\nاين است معناى « قاطعيت » . چنين انسانى ولو تنها هم كه باشد به هدفش مىرسد .\r\nوقتى ديدند تطميع ، كارساز نيست ، از راه تهديد وارد شدند ؛ مثلًا ياسر و سميه - پدر و مادر عمار را كه مسملان شده بودند - براى ارعاب ديگران آوردند و يك پاى سميه را به يك شتر و پاى ديگرش را به شتر ديگر بستند و هر يك از شترها را به طرفى راندند و آن زن قهرمان را كه حاضر نشد از ايمانش دست بردارد ، به دو نصف كردند . اول شهيدى كه اسلام داد همين زن قهرمان ، يعنى سميه ، مادر عمار بود .\r\nسپس به سراغ ياسر آمدند ، به وى تازيانه مىزند و او را بر روى ريگ‌هاى داغ و سوزان بيابان مىانداختند و آن قدر مىزدند تا غش مىكرد و بعد با ريختن آب او را به هوش مىآوردند و باز تازيانه مىزدند ، تا اينكه سرانجام زير تازيانه به شهادتش رساندند .\r\nكفار هر چه بيشتر مسلمان را شكنجه و آزار مىكردند ، آنان با استقامت‌تر مىشدند . پيامبر اكرم ( ص ) همان شعار هميشگى خود يعنى « لا إله الا الله » را تكرار مىكرد . ديدن نمىشود ، پيامبر و مسلمانان را تبعيد كردند ؛ باز به هدفشان نرسيدند . بالاخره سه سال آنان را در « شعب ابوطالب » زندانى كردند - از بين مسلمين فقط حضرت خديجه خارج از شعب ابىطالب بود - و از بيرون شعب غذاى مختصرى به مسلمانان مىرساندند ؛ به طورى كه بچه‌ها در اثر تشنگى مردند ،\r\nزن‌ها از گرسنگى و تشنگى پوست گذاشتند ، فرياد زن‌ها و بچه‌ها از سرما و گرما بلند بود و\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nپيران از بين رفتند . پيامبر چنين وضعى را تحمل مىكرد و مىفرمود\r\n: « قولوا لا إله الا الله تفلحوا . . . » « 1 »\r\nاز طرف ديگر حدود هشتاد جنگ برايش پيش آمد آن هم با وضعى كه نه عده داشت و نه عده . به قول جرجى زيدان مسيحى ، مسملانان اسب و حتى در بعضى موارد كفش هم نداشتند و پابرهنه به جنگ مىپرداختندو پاهايشان زخم مىشد .\r\nجنگ « ذات الرقاع » يعنى جنگى كه مسلمانان به پاهايشان كهنه بستند و پايشان زخم شده بود .\r\n\r\n7 - صبر و استقامت\r\nيكى ديگر از شرايط مدير و مسئول ، « صبر و استقامت » است . بايد بدانيم كه در دنيا مشكل فراوان است ، و هيچ كس بىمشكل و گرفتارى نيست . دنيا را بلا و گرفتارى احاطه كرده است .\r\nاميرالمومنين ( ع ) مىفرمايد :\r\nداربالبلاء محفوقه ؛ « 2 »\r\nدنيا با بلا و مصيبت ، پيچيده شده است .\r\nهمانطور كه اگر انسانى در آب باشد ، آب محيط بر اوست . انسان نيز در دنيا به وسيله گرفتارى و مصيبت‌ها احاطه شده است و تنها چيزى كه هست اين كه مشكل‌ها بزرگ و كوچك بوده وانواع مختلف دارد . امروز به رنگى است و فردا به رنگ ديگر .\r\nعلى ( ع ) در جاى ديگر مىفرمايد :\r\n\r\n\r\n","description":"","footnote":"\r\n( 1 ) - تاريخ طبرى ، ج 2 ، ص 78 ؛ سيره ابن هشام ، ج 1 ، ص 350 .\r\n( 2 ) - نهج‌البلاغه ، خطبه 226 .\r\n","page_name":" 70 ","page_number":70},
  {"content":"\r\n\r\nالدنيا بحر عميق قد غرق فيها ناس كثيره ؛ « 1 »\r\nدنيا درياست وافراد بسيارى در اين دنيا غرق خواهند شد .\r\nدريا جزر و مد و موج‌هاى ويرانگر و نابود كننده دارد . مگر مىشود كسى در دريا باشد و از جزر و مد و امواج آن در امان بماند .\r\nدنيا نيز همانند دريا يك روز آرام است ، روز ديگرش طوفانى است .\r\nالدهر يومان ، يوم لك و يوم عليك ؛ « 2 »\r\nدنيا دو روز است : يك روز به نفع و بر وفق مراد تو ، و روز ديگرش به ضرر تو است .\r\nما بايد قبل از هر چيز درك كنيم كه : زندگى همراه با مشكلات است . در اداره و در اجتماع با سختىها و گرفتارىهاى متعدد رو به رو خواهيم بود و بايد آن‌ها را يكى پس از ديگرى حل كنيم ، و بر موج‌ها سوار شده ، آن‌ها ر اپشت سر بگذاريم ؛ نه آن كه تسليم امواج شده و خود را به امواج بسپاريم . همچنين بايد بدانيم كه : رسيدن به موفقيت و كمال ، مرهون مشكلات است ؛ و تنها بدين وسيله مىتوان به هدف رسيد . به قول حافظ :\r\nناز پرورده تنعم نبرد راه به دوست عاشقى شيوه رندان بلاكش باشد\r\nاز ديدگاه قرآن و روايات اهل بيت ( ع ) اگر كسى بخواهد به كمال برسد بايد با مصيبت‌ها ومشكلات دست و پنجه نرم كند .\r\nپيغمبر اكرم ( ص ) مىفرمايد :\r\nالبلاء للولاء . . . . ؛ « 3 »\r\nمصيبت و سختى ، براى اولياء الله است .\r\n\r\n\r\n","description":"","footnote":"\r\n( 1 ) - بحارالانوار ، ج 87 ، ص 427 .\r\n( 2 ) - همان ، ج 73 ، ص 135 ، ح 140 .\r\n( 3 ) - بحارالانوار ، ج 67 ، ص 207 .\r\n","page_name":" 71 ","page_number":71},
  {"content":"\r\n\r\nآرى ، پروردگار عالم هر كه را بيشتر دوست داشته باشد ، او را با مركب بلا ، زودتر به هدف و كمال و سعادت مىرساند .\r\nعالم تكوين نيز اين گونه است ، دانه گندمى كه زير خاك مىرود ، سختىهاى زيادى مىكشد ، و با باد و باران و توفان و سرماو گرما ، مواجه مىشود تا اين كه بعد از مدتى شكفته مىشود . زمانى كه خوشه شد لاى چرخ‌هاى خرمن كوب مىرود تا از كاه جدا شود . سپس زير چرخ آسياب رفته له مىشود ، آنگاه مشت‌ها بر سرش كوفته شده ت ابه صورت خمير در مىآيد و در تنور مىسوزد و به شكل نان در مىآيد . بعد از آن ، زير دندان‌هاى انسان براى چندمين بار له مىشود و وارد معده شده در آن جا نيز پخته مىشود و معده به اثنى عشر مىفرستد ، شيره و جوهرش را گرفته و به سلول تحويل مىدهد . و سلول آن را به بدن منتقل مىكند تا اين كه جذب انسان شده و از اجزاى وجودى انسان كامل مىشود !\r\nآرى ، انسان با صبر و استقامت مىتواند عالم را تسخير كند . شما خيال نكنيد افرادى كه براى مملكت و جامعه‌شان مايه افتخار شده‌اند از نظر استعداد نابغه بوده‌اند ، هرگز چنين نيست ؛ بلكه بسيارى از اين دانشمندان از لحاظ استعداد كمتر از افراد متوسط بوده‌اند . انشتين بارها رفوزه شد .\r\nدرباره لنين گياه شناس كه افتخارى است براى كشورش ( سوئيس ) نقل مىكنند كه : معلم و مديرش روزهاى اول درس ديدند كه حافظه‌اش ضعيف است و براى تحصيل علم مناسب نيتس ، به پدرش گفتند پسر تو بايد به دنبال كار و كاسبى برود و نمىتواند درس بخواند و به جايى برسد . اما در اثر استقامت پدرش ، صبر واستقامت خودش نه تنها دانشمند و گياه شناس شد - كه خواست خودش بود - بلكه طبيب نيز شد . يعنى به خواسته پدر و مادرش كه مىخواستند او طبيب بشود نيز جامه عمل\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nپوشيد . در نتيجه هم گياه شناس ماهرى شد و هم طبيب حاذق . نوشته‌اند او پايان‌نامه خود را در مسافرت نوشت و وقتى به آلمان رفت به اسم جادوگر او را تبعيد كردند ، زجر و\r\nشكنجه‌اش دادند ، باز رفت در يك مسافرت ديگرى پايان‌نامه دومش را نوشت و سرانجام به وطنش بازگشت و افتخارى براى كشورش شد .\r\nدرباره پاستور مىنويسند :\r\nاستعدادش خيلى كم بود ، فقر و فلاكت بر زندگىاش حاكم بود اما صبر و استقامت عجيبى داشت ، او دركلاس شاگر ناشناخته‌اى بود و به خاطر استقامت و پشتكارى كه داشت استادش دختر خود را به او داد . پاستور درچنين وضعى بايد سر از پا نشناسد ، چرا كه استاد دانشگاه ، دخترش را به او داده است ، اما شب عروسى كه شد همه آمدند جز پاستور ، كه نيمه‌هاى شب آمد و از همه معذرت خواست و گفت : آزمايش ناقص بود و نتوانستم نيمه‌كاره رها كنم لذا از همه شما عذرخواهى مىكنم .\r\nسكاكى - اديب نامور - سىسال از عمرش گذشته بود و زن و بچه اطرافش را گرفت هبودند ، وشغلش قفل‌سازى بود و سواد نداشت . به سفارش درباره قفلى ساخت كه شايد در آن روز جالب و ابتكارى بود ، براى اين كه جايزه‌اى از حاكم بگيرد به دربار رفت و آن قفل را تقديم حاكم كرد . نگاه حاكم به آن قفل بود كه ناگهان دانشمندى وارد شد ، حاكم به احترام آن عالم از جاى خود برخاست و آن قفل را كنار گذاشت و عالم را در كنار خود نشاند و بسيار با او گرم گرفت .\r\nسكاكى وقتى اين صحنه را ديد ارزش علم را شناخت و به ذهنش رسيد كه تحصيل علم كند و عالم شود . لذا به مدرسه آمد ، خطاب به مسئول مدرسه گفت : مىخواهم درس بخوانم ، وى ديد سن تحصيلى او\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nگذشته است لذا براى اين كه ردش كندو او را از اين تصميم منصرف نمايد به او گفت : يك جمله به تو مىدهم و برو تا فردا آن را حفظ كن و بيا تا درس را شروع كنيم و ان جمله اين بود كه :\r\n« جلد الكلب نجس ، قال الاستاذ تطهيره بالدباغ ؛ پوست سگ نجس است و استاد [ ابوحنيفه 
  ] گفته است كه دباغىاش كنى پاك مىشود »\r\nسكاكى مىگويد : سيصد مرتبه خواندم ، تا حفظش كردم ، صبح كه از خواب برخاستم ديدم يادم رفته است به ذهنم فشار آوردم تا يادم آمد ، خوشحال شدم و به مدرسه آمدم ، خطاب به مسئول مدرسه گفتم : جمله ديروز را حفظ كرده‌ام ، گفت : بخوان : گفتم : « جلد الستاذ نجس قالب الكلب تطهيره بالدباغ ؛ پوست استاد نجس است ، سگ گفته است اگر دباغىاش كنى پاك مىشود » .\r\nشاگردانى كه در كلاس بودند خنديدند ، سكاكى متوجه اشتباهش شدو بسيار تحقير شد اما صبر و استقامت او فوق اين حرف‌هاست لذا به خودش تلقين كرد كه من بايد درس بخوانم . از آن شهر عازم شهر ديگرى شد در بين راه كه بسيار خسته بود به درخت و چشمه‌اى برخورد كرد زير آن درخت در حال استراحت بود كه ديد آب از بالا بر روى سنگى مىچكد و در اثرتكرار چكيدن قطرات آب بر روى سنگ ، در سنگ جا باز شده است . به خود گفت : علم ، ازاين آب روان‌تر نيست ؛ دل من نيز از اين سنگ سخت‌تر ، پس اگر درس بخوانم حتماً عالم و دانشمند خواهم شد .\r\nهمين مرد ( سكاكى ) كتابى نوشته است به نام مفتاح العلوم در آن چهارده علم هست : صرف ، نحو ، عروض ، فصاحت ، بلاغت ، علم موسيقى و . . . .\r\nو او در تمام اين علوم مختصص بود .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nتمدن امروز اگر با دست خودش ، خود را نابود نكند زهره كه سهل است به منظومه شمسى نيز مىتواند برود . و مىتواند فضا را تسخير كند . و بلكه بالاتر و مهمتر از فضا ، كه عالم ملكوت را مىشود تسخير كرد . به قول قرآن : انسان مىتواندبه جايى برسد كه با ملائكه رابطه داشته باشد :\r\n « ان الذين قالو ربنا الله ثم استقاموا تتنزل عليهم الملائكه الا تخافوا و لا تحزنوا و ابشروا بالجنه التي كنتن توعدون نحن اوليائكم في الحيوه الدنيا و في الآخره و لكم فيها ما تشتهي انفسكم و لكم فيها ماتدعون » ؛  « 1 » در حقيقت ، كسانى كه گفتند : پروردگار ما خداست ، سپس ايستادگى كردند ، فرشتگان بر آنان فرود مىآيند و ميفگويند : هان ، بيم مداريد و غمين مباشيد و به بهشتى كه وعده يافته بوديد شاد باشيد . در زندگى دنيا و اخرت دوستانتان ماييم و هر چه دلهايتان بخواهد در بهشت براى شماست و هرچه خواسته باشيد در آن جا خواهيد داشت .\r\nبسيارى هستند كه حتى سواد « الفبا » ندارند اما چشم و گوش ملكوتى دارند و اينان نيز مىتوانند عالم ملكوت را تسخيركنند .\r\nيكى زا دوستانم نقل مىكرد پيرمرد بىسوادى مريض بود ، رفتم بالاى سرش گفتم : خدا شفايت بدهد . گفت : نه ، من با اين مرض نمىميرم ، هر وقت كه مرگم نزديك شد خبرت مىكنم . مىگويد : روزى كسى را به دنبالم فرستاد ، رفتم به بالينش ، خطاب به من گفت : امشب ، شبى است كه از اين عالم مىروم ، اما فعلًا تو برو و بخواب ، هنگام مرگ خبرت مىكنم .\r\nسه ساعت از نيمه شب گذشته بود كه صدايم كرد ، آمدم و در كنارش نشستم ، به پسرش گفت : مرا بلند كن و بنشان ، پسرش او را بغل كرد و بر\r\n\r\n\r\n","description":"","footnote":"\r\n( 1 ) - فصلت ( 41 ) آيه 30 .\r\n","page_name":" 75 ","page_number":75},
  {"content":"\r\n\r\nزمين نشاند ، در همين لحظه بود كه گفت : « السلام عليك يا رسول الله السلام عليك يا اميرالمومنين تا رسيد به حضرت بقيه‌الله ( ع ) بعد از اتمام سلام ، اين جمله را گفت : « خدايا ! تو خود فرمودى كه پيرمرد را احترام كنيد ، حال ، من يك پيرمرد گنهكارم و به پيشگاه تو آمده‌ام » خدايا ! احترامم كن . . . و از دنيا رفت .\r\nاگر بىصبى و ضعف از خود نشان دهى ، به جايى نمىرسى ، اگر زحمت 23 ساله پيغمبر اكرم ( ص ) نبود صداى اسلام به جايى نمىرسيد . اگر صبر و استقامت شيعه نبود ، ولايت و فقاهت همانند امروز سربلند نمىشد .\r\nمردم ايران در اثر صبر واستقامت و تحمل ناگوارىها بود كه توانستند انقلاب اسلامى را به پيروزى برسانند .\r\nبنابراين ، شما مسئولان ، مديران و كارمندان و كاركنان عزيز اداره و سازمان‌ها كه حل مشكل و گرفتارى جامعه به دست شما است ، صبر و استقامت داشته باشيد ، ارباب رجوع را از خود و انقلاب نرنجانيد . درست است كه توقعات بىجا زياد است و كمبودها فراوان و راضى كردن مردم كارى مشكل است اما چه بايد كرد ؟ ارباب رجع مقصر نيست ، چرا كه گرفتار است ، تو هم مقصر نيستى چرا كه بيش از اين در اختيارات نيست ، مسئولان بالاتر از تو هم مقصر نيستند ، چرا كه آنان نيز تمام تلاش را مىكنند ؛ حرف اين است كه اگر ارباب رجوع به خواسته‌اش نمىرسد لااقل فحش هم نشنود ، با عصبانيت و خشونت با او برخورد نشود ، بلكه با خوش رويى و منطق قانع شود و با رضايت از نزد تو بگردد .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nمديران و امتحان الهى\r\nبه فرموده قرآن كريم تمام انسان‌ها بايد امتحان شوند و در اين امتحان نمرات انسان‌ها بررسى مىشود كه كدام يك نمره ممتاز و قبولى و كدام يك نمره مردودى گرفته‌اند . اين امتحان بر اين نيست كه براى خداوند ثابت شودكه چه كسى آدم خوبى است و چه كسى بد ، بلكه براى اين نيست كه ما بفهميم كارنامه عملمان چگونه است . خداوند با اين امتحان ، خوبى و بدى خودمان را به ما مىنماياند .\r\n « احسب الناس ان يقولو آمنا وهم لا يفتنون ولقد فتنا الذين من قبلهم فليعلمن الله الذين صدقوا و ليعلمن الكاذبين » ؛  « 1 » انقلاب اسلامى ما براى تمام مردم يك امتحان بود ؛ براى روحانى ، ادارى ، نظامى ، زارع ، كاسب ، سياسيون ، كارگزاران ، غربال عجيبى بود ؛ همان جمله‌اى كه اميرالمومنين ( ع ) فرمود :\r\nوالذي بعثه بالحق لتبلبلن بلبله و لتغربلن غربله ؛ « 2 »\r\nبسيارى از ما مردم از عهده امتحان خوب برنيامديم ، پروردگار عالم به\r\n\r\n\r\n","description":"","footnote":"\r\n( 1 ) - عنكبوت ( 29 ) آيه 2 .\r\n( 2 ) - نهج‌البلاغه صبحى صالح ، خطبه 16 .\r\n","page_name":" 77 ","page_number":77},
  {"content":"\r\n\r\nوسيله اين انقلاب به ما فهماند كه چكاره‌ايم !\r\n\r\nانواع امتحان‌ها\r\n       « و لنبلونكم بشيءٍ من الخوف و الجوع و نقصٍ من الاموال و الانفس و المثمرات و بشر الصابرين الذين اذا اصابتهم مصيبته قالو انا لله و انا اليه راجعون . اولئك عليهم صلوات من ربهم و رحمه و اولئك هم المتهدون » ؛        « 1 » اين آيه شريفه مىفرمايد : اى انسان تو را آفريديم و به اين دنيا آورديم تا به كمال و سعادت برسانيم ، مواظب باش كه هر آن در معرض امتحانى ، گاهى به مال ، گاهى به جان ، گاهى به وسيله فرزندت و . .\r\nاگر از قرآن بپرسيد كه : عالم هستى براى چه چيزى خلق شده است ؟ در جواب مىفرمايد : براى انسان . و اگر سوال كنيد : انسان براى چى آفريده شده ؟ مىفرمايد : براى اينكه به مقام عنداللهى\r\nبرسد و انسان كاملى شود ؛ يعنى به جايى برسد كه به جز خدا نبيند و نخواهد . انسان به اين مقام نمىرسد مگر اين كه با مشكلات و ابتلائات دست و پنجه نرم كند ، همانند آن دانه گندم .\r\nانسان زمانى به سعادت مىرسد كه بر مصيبت‌ها و سختىها پيروز شود و در برابر آن‌ها صبر و استقامت ورزد و خود را نبازد . معمولًا انسان‌ها در مواجهه با مشكلات دو قسم هستند :\r\n1 - افرادى كه صبور نيستند و استقامت ندارند و خود را مىبازند و در نتيجه سقوط مىكنند ؛ به فرموده اميرالمومنين ( ع ) مصيبت را مىبينند و سختى را تحمل مىكنند ، اما به كمال و سعادت نمىرسندو بلكه در\r\n\r\n\r\n","description":"","footnote":"\r\n( 1 ) - بقره ( 2 ) آيه 156 .\r\n","page_name":" 78 ","page_number":78},
  {"content":"\r\n\r\n« اسفل السافلين » جاى مىگيرند .\r\n2 - گروه ديگر در مقابل اين دسته هستند ؛ يعنى مصيبت و گرفتارى را لطف خدا مىدانند . از ديدگاه بزرگان علم اخلاق مصيبت از الطاف خفيه خداست . و معتقدند : همانطور كه « مال » ، « قدرت » و « تمكن » از نعمت‌هاى بزرگ خداس ، مصيبت ، بلا و مشكلات نيز از نعمت‌هاى او است .\r\nتوضيح آن‌كه : لطف خداونددو قسم است :\r\nالف - « لطف جلى » يعنى : نعمت‌هايى كه به انسان مىدهد و آنان هم توجه به اين نعمت‌ها دارند ؛ مثل پول ، رياست ، تمكن و قدرت .\r\nب - « لطف خفى » يعنى : گرفتاريهايى كه به نظر انسان بدبختى و بيچارگى است ؛ مثل مرگ فرزند ، فقر و ندارى و . . . .\r\nآرى ، از ديدگاه عارفان ، مرگ فرزند ، لطف است ، فىالمثل وقتى خبر شهادت حاج‌آقا مصطفى را به امام خمينى ( ره ) مىدهند مىفرمايد : « انا الله و انا اليه راجعون » ، مرگ مصطفى از الطاف خفيه خداست . عرفا در اين جهان جز لطف نمىبينند و اگر با عينك علماى اخلاق به جهان بنگريم بايد بگوييم : الطاف خفيه خدا از الطاف جليله‌اش بهتر است ؛ چرا كه انسان را به مقامات عالى مىرساند .\r\nاز ديدگاه عرفا حتى جهنم نيز از الطاف خفيه است ؛ زيرا فرد جهنمى را بهشتى مىكند ، اگر جهنم نبود انسان لياقت بهشت رفتن پيدا نمىكرد . پس بايد به جهنم برود و مانند آن سنگ معدنى در كوره چندين هزار درجه‌اى ذوب شود تا كدوراتش گرفته شود و زمينه براى رفتن به بهشت بيابد .\r\n\r\nغفلت انسان\r\nانسان ، غافل و سبك سر است . گاه اهداف ، برنامه‌ها و فلسفه خلقت\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nخويش را فراموش مىكند . با اين غفلت در برابر حادثه‌ها مىشكند و در هنگام فراوانى نعمت ، مغرور مىشود و انسانيت خود را مىبازد . قرآن مىفرمايد :\r\n « ان الانسان خلق هلوعاً اذا مسه الشر جزوعاً و اذا مسه الخير منوعاً » ؛  « 1 » به راستى كه انسان ، بسيار آزمند وبىتاب ، خلق شده است ، چون صدمه‌اى به او رسد عجز و لابه كند و چون خيرى به او رسد بخل ورزد .\r\nنعمت و نقمت هر دو وسيله آزمايش و امتحان انسان است . از نظر على ( ع ) رياست خوب است اما براى اثبات حق و از بين بردن باطل ، براى اين كه با آن ، گرهفاى از مشكلات مسلمانان باز شود .\r\nبنابراين ، آن رياستى بد است كه انسان را جهنمى كند . انسان را به زمين بزند . همين‌طور بقيه نعمت‌ها مثل پول ، علم و . . . .\r\nبراى عارف ، فقر از الطاف خفيه است ؛ چرا كه اگر با فقر بسازد خداوند بر او درود مىفرستد\r\n: « اولئك عليهم صلوات من ربهم\r\n» ؛ اما همين فقر ، بعضىها را به كفر مىكشاند :\r\nكاد الفقر ان يكون كفراً ؛ « 2 »\r\nگاهى ، فقر كفرآور است .\r\nپس نبايد غافل بود كه مشكلات و سختىها همه مقدمه اين است كه انسانى به كمال و فلاح برسد . اگر قران را با تأمل بخوانيم همين نكته را به روشنى از آن در مىيابيم ؛ مثلًا خداوند در اين آيه شريفه كه در سه جاى قرآن تكرار شده است مىفرمايد :\r\n\r\n\r\n","description":"","footnote":"\r\n( 1 ) - معارج ( 70 ) آيه 20 .\r\n( 2 ) - بحارالانوار ، ج 72 ، ص 29 ، ح 26 .\r\n","page_name":" 80 ","page_number":80},
  {"content":"\r\n\r\n       « هوالذي ارسل رسوله بالهدي و دين الحق ليظهره علي الدين كله و لو كره المشركون » ؛        « 1 » او كسى است كه پيامبرش را با هدايت و دين درست ، فرستاد تا آن را بر هر چه دين است پيروز گرداند ، هرچند مشركان ، خوش نداشته باشند .\r\nآرى ، اين آيت الهى ، نويد مىدهد كه دين اسلام به دست مظلومين و مستضعفين ، جهانى خواهد شد ، يعنى به دست آنان كه هميشه شكنجه شده و يا كشته‌داده‌اند ، به دست آنان كه در يك دستشان قرآن است و در دست ديگرشان ولايت ، و همواره در زندگى مظلومند .\r\nدر آيه ديگر مىفرمايد :\r\n « و لقد كتبنا في الزبور من بعد الذكر ان الارض يرثها عبادي الصالحون » ؛  « 2 » در حقيقت ، در زبور ، پس از تورات ، نوشتيم كه زمين را بندگان شايسته ما به ارث خواهند برد .\r\nيقيناً فرد صالح از نظر قرآن آن است كه در يك دستش قرآن و در دست ديگرش عترت باشد .\r\nرسول اكرم ( ص ) فرمود : منظور از « بندگان صالح » ، شيعيان‌اند . آرى ، به دست اين شيعه و با رهبرى ولىعصر ( عج ) پرچم اسلام در روى كره زمين برافراشته مىشود .\r\nقرآن در جاى ديگر اسم همين شيعه را مستضعف گذاشته است .\r\nحكيمه خاتون مىگويد : وقتى حضرت ولىعصر ( عج ) به دنيا آمد امام حسن عسكرى ( ع ) فرمود : عزيزم را بياور . پاره ماه را سر دست گرفتم و\r\n\r\n\r\n","description":"","footnote":"\r\n( 1 ) - توبه ( 9 ) آيه 33 .\r\n( 2 ) - انبياء ( 21 ) آيه 105 .\r\n","page_name":" 81 ","page_number":81},
  {"content":"\r\n\r\nآوردم خدمت آقا بلافاصله اين آيه را خواند كه :\r\n « و نريد ان نمن علي الذين استضعفوا في الارض و نجعلهم الائمه و نجعلهم الوارثين » ؛  « 1 » و خواستيم بر كسانى كه در آن سرزمين ، فرو دست شده بودند منت نهيم و آنان را پيشوايان مردم گردانيم و ايشان را وارث كنيم .\r\nخداوند خواسته است كه پرچم اسلام به دست مستضعفين در روى كره زمين برافراشته شود . و مستضعف حكومت جهانى پيدا كند . قوانين اسلام سرتاسر جهان را بگيرد . از اين كه قرآن اين همه تكرار مىكند كه :\r\nحكومت ، از آن مستضعفين خواهد بود . نكته‌اش اين است كه : اى شيعه ! از ابتدا مظلوم بوده‌اى ، از روزى كه پيغمبر اكرم ( ص ) از دنيا رفت و سقيفه بنىساعده تشكيل شد 114 نفر از عاقلان ، عالمان و فهميده‌ها با سقيفه بنىساعده مخالفت كردند ، از جمله : اباذر ، سلمان ، عمار و . . و زنانى چون : زهرا ، فضه خادمه ، ام سلمه و . . . .\r\nاين 114 نفر گروهى شدند به نام « حزب الله » و از همان آغاز تشكيل شهيد دادند و زجر كشيدند ، محسن سقط شد . زهرا رنج كشيد ، اميرالمومنين ( ع ) در بدترين وضعيت قرار گرفت ، در مقابل چشمانش زهرا را زدند و ساكت ماند و خود آن بزرگوار فرموده است : سخت‌ترين لحظه براى من زمانى بود كه در مقابل ديدگانم زهرا را زدند و من هيچ نگفتم .\r\nدر نهج‌البلاغه مىفرمايد : 25 سال صبر كردم مثل كسى كه استخوان در گلو و خار در چشمش باشد .\r\nشيعه تا كنون شكنجه‌هاى فراوان ديده ، ظلم‌هاى فراوان كشيده است ، قضيه كربلا و . . . تا سرانجام اين جنگ تحميلى به جرم شيعه بودن از طرف\r\n\r\n\r\n","description":"","footnote":"\r\n( 1 ) - قصص ( 28 ) آيه 5 .\r\n","page_name":" 82 ","page_number":82},
  {"content":"\r\n\r\nاستكبار به شما تحميل شده است ، يا واقعه جمعه خونين مكه به همين علت اتفاق افتاد .\r\nخداوند مىتواند بدون اين دردسرها و مشكلات دين خود را در جهان پياده كند و پيامبرش را به تمام دنيا مسلط نمايد و . . . اما سنت خدا اين است كه : انسان‌هاى لايق به كمال برسند . به قول شهيد مظلوم بهشتى ( ره ) : « بهشت را به بهاء دهند نه به بهانه » . اگر بهشت مىخواهى ، اگر لقاى پروردگار را مىخواهى بايد سختى بكشى . باز قرآن مىفرمايد :\r\n« فان مع العسر يسري ، ان مع العسر يسري » ؛ « 1 » از اين بحث مختصر به دست مىاوريم كه موفقيت هر انسانى - از جمله مديران و كارگزاران - در گرو اين است كه بدانند در قاموس خلقت ، امتحان و آزمايش وجود دارد و اساساً خداوند متعال ، انسان را به گونه‌اى آفريده است كه با « امتحان » به رستگارى مىرسد . حال كه چنين است بايد به مقام و موقعيتى كه در اختيار ما گذاشته به عنوان يك وسيله آزمايش و امتحان بنگريم و بكوشيم با برنامه‌ريزى ، عقلانيت و توكل به خدا به مردم خدمت نماييم . اگر چنين كنيم ، اداره و سازمان خود را به عبادت‌گاه تبديل كرده‌ايم ، چرا كه بزرگترين عبادت ، خدمت به خلق خداست .\r\n\r\n\r\n","description":"","footnote":"\r\n( 1 ) - پس بدان كه با دشوارى ، آسانى است . آرى ، با دشوارى آسانى است .\r\n","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\nاهميت خودورزى و احتياط در مديريت\r\nچند دسته و گروه‌اند كه هميشه بايد محتاط باشند و با عصاى احتياط راه بروند ، و كارهايشان را در زندگى سنجيده انجام دهند :\r\n1 - افرادى كه سنشان از چهل سال به بالا است و به عبارتى در سرازيرى قرار گرفته‌اند و در واقع هر قدمى كه بر مىدارند ، همان اندازه به روز حساب نزديك‌تر مىشوند . در اين مورد روايتى هست كه مىفرمايد :\r\nمن بلغ اربعين و لا يتعصي فقد عسي ؛\r\nكسى كه چهل ساله شود و عصا دست نگيرد گناه كرده است .\r\nاين معناظ ظاهرى روايت است و مسلماً معنايش اين نيست كه افراد چهل سال به بالا بايد عصا به دست بگيرند . از اين روايت ، مىتوان چنين استفاده كرد كه : انسان‌ها از چهل‌سالگى به بعد بايد احتياط بيشترى كنند و با عصاى احتياط حركت نمايند ، بايد رفتار و كردارشان را بپايند تا روز قيامت سرافكنده و خجالت زده نباشند .\r\nاين مطلب نيز در روايات آمده است كه : انسان‌ها وقتى به چهل‌سالگى مىرسند ، از سوى خداوند ، به فرشتگان خطاب مىشود كه ديگر عقل او كامل شده و تجربه پيد ا كرده و مىداند كه به قبر و قيامت نزديك مىشود ،\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nبر او سخت بگيريد و گناهانش را دقيق‌تر بنويسيد .\r\nچقدر سخت است كه در روز قيامت خطاب شود : اى پيرمرد ! اى مجرم ! اى كسى كه عقلت كامل شده بود ، چرا گناه كردى ؟ چرا نسجنيده گفتى و شنيدى و چرا در كارهايت عاقبت انديش نبودى ؟ ! و . . .\r\n2 - توصيه‌اى هم به خانم‌هاى كارمند و ادارى دارم و ان ، اين كه با عصاى احتياط حركت كنند . در اين باره روايات فراوان وجود دارد ، آنان در عين كار در اداره ، بايد مواظب حجاب ، نوع برخوردها و نشست و برخاست‌ها باشند .\r\nدرباره حجاب بيش از ده آيه در قرآن وجود دارد كه اين آيات به ما مىفهماند كه زن بايد مواظب خودش باشد . اين دستور قرآن است كه زن در حد امكن بايد به مرد نامحرم تماس نداشته باشد ، و در صورت ناچارى به اندازه ضرورت .\r\n « فاذا سالتموهن متاعاً فاسئلوهن من وراء حجاب ذلكم . . » ؛  « 1 » و چون از زنان چيزى خواستيد از پشت پرده از آنان بخواهيد اين براى دل‌هاى شما و دل‌هاى آنان پاكيزه‌تر است . . . .\r\nو دليلش را چنين آورده كه : اگر زن و مرد نامحرم با يكديگر تماس نداشته باشند براى دل هر دو بهتر است ؛ يعنى تماس است كه در دل ، طمع به وجود آورد و سرانجام فساد ايجاد مىكند .\r\nدر خصوص بيرون رفتن زنان از خانه قرآن مىفرمايد :\r\n« و قرن في بيوتكن و لا تبرجن تبرج الجاهليه الاولي . . . » ؛ « 2 » و در خانه‌هايتان قرار گيرد و مانند روزگار جاهليت قديم ، زينت‌هاى\r\n\r\n\r\n","description":"","footnote":"\r\n( 1 ) - احزاب ( 33 ) آيه 53 .\r\n( 2 ) - همان ، آيه 33 .\r\n","page_name":" 86 ","page_number":86},
  {"content":"\r\n\r\nخود را آشكار مكنيد . . .\r\nالبته مفهوم آيه اين نيست كه زن مطلقاً بيرون نيايد و كمالات را براى خود كسب نكند . بىشك مىدانيم كه تحصيل زنان و دختران در مدرسه و دانشگاه و يا ضرورت‌هاى شغلى ديگر مانند طبابت ، معلمى ، پرستارى و مشاغلى از اين قبيل ، لازمه‌اش آن است كه زن از خانه بيرون آيد . آن چه در قرآن مورد نهى واقع شده ، رفت و آمدهاى بىجا و تفريح‌هاى بىمورد است . درباره نگاه كردن مىفرمايد :\r\n « و قل للمومنين يغضوا من ابصارهم . . . » ؛  « 1 » [\r\nاى پيامبر 
  ] به مردان با ايمان بگو چشمان خود را از نگاه به نامحرم بپوشانند . اگر انسان احتمال دهد كه نگاهش منجر به فساد مىشود بايد نظر نكند ، مىفرمايد اگر نگاه شهوت‌انگيز نبوده و موجب فساد هم نباشد باز هم بيش از اندازه نبايد نگاه كرد .\r\nاين كه قرآن مىفرمايد مرد از زن نامرحم و زن از مرد نامحرم چشم بپوشند و به يكديگر نظر نكنند ، دو معنا در آن هست :\r\nالف - نگاهت را كنترل كرده و به اندازه ضرورت نظر كن ؛\r\nب - سر به زير باش و به زن نگاه نكن و چشم‌هايت را به چشمان زن نينداز .\r\nدر هر حال خداوند مىفرمايد : نظر كردن مرد و زن نامحرم به يكديگر بايد به اندازه ضرورت بوده و از روى شهوت و ريبه نباشد .\r\nمطلب ديگرى كه در قرآن آمده درباره حرف زدن زن است كه زن در حرف زدن بايد با احتياط باشد و خود را كنترل نمايد و صدايش را نازك ،\r\n\r\n\r\n","description":"","footnote":"\r\n( 1 ) - نور ( 24 ) آيه 30 .\r\n","page_name":" 87 ","page_number":87},
  {"content":"\r\n\r\nلطيف و شهوت‌انگيز نكند :\r\n « فلا تخضعن بالقول فيطمع الذي من قلبه مرض » ؛  « 1 » پس به ناز و كرشمه سخن مگوييد تا آن كه در دلش بيمارى است طمع ورزد .\r\nبراى اين كه لطافت در گفتار ونازك كردن صدا و بالاخره صحبت شهوت‌انگيز موجب تحريك شهوت ديگران و در نهايت باعث به وجود آمدن فساد مىگردد و افرادى كه قلبشان مريض است و تقوا ندارند به او طمع مىكنند .\r\nسفارش ديگرى كه قرآن به زنان دارد اين است كه :\r\n« ولا تبرجن تبرج الجاهليه » ؛ « 2 » و مانند روزگار جاهليت قديم ، زينت‌هاى خود را آشكار مكنيد .\r\nنكته‌اى كه در آيه شريفه وجود دارد و تكان دهنده است اين كه مىفرمايد : خانم ! تو مسلمانى ، جالب شدن و جلب نظر كردن ، كار جاهليت است و از رفتارهاى زنان غير مسلمان است ، آنان در دوران جاهليت در كوچه و بازار به گونه‌اى حركت مىكردند كه مردان به آنان نگاه كنند .\r\nاى بانوان محترم كارمند ، معلم ، طبيب ، پرستار ، براى شما كه مسلمان و پيرو قرآن هستيد ، پوشيدن جوراب و چادرهاى آن چنانى حرام است ، پوشيدن كفشى كه صدا دارد و رهگذران را به خود جلب كند حرام است و خلاصه اين كه هر نوع آرايشى كه نظر نامحرم را جلب نمايد از ديدگاه اسلام حرام است ، اين فتواى تمام مجتهدان و مراجع است و هيچ\r\n\r\n\r\n","description":"","footnote":"\r\n( 1 ) - احزاب ( 33 ) آيه 32 .\r\n( 2 ) - همان ، آيه 33 .\r\n","page_name":" 88 ","page_number":88},
  {"content":"\r\n\r\nاختلافى در آن نيست .\r\nپيامبر ( ص ) در خانه حضرت زهرا نشسته بودند كه ابن ام مكتوم وارد شد ، تا خواست داخل اتاق شود فاطمه زهرا ( س ) پشت پرده رفت . پيامبر براى اين كه به ما هم بفهماند فرمود : زهرا جان ، ابن ام مكتوم كه نابينا است ، چرا پشت پرده رفتى ؟ ! زهرا گفت : يا رسول الله ! من كه چشم دارم ، پيامبر به قدرى خوشحال شد كه فرمود : من به قربان تو .\r\nاسلام نمىگويد كه زن ، اجتماعى نباشد و در اجتماع وارد نشود ، معلم و دكتر و . . . نباشد . بلكه مىگويد زن بايد عفيف و در مقابل نامحرم ، متكبر و با قاطعيت باشد .\r\nصفت ديگرى كه براى زن گفته شده اين است كه بايد ترسو باشد ؛ يعنى در مواقع خلوت تنها از خانه بيرون نيايد و به ماشينى كه جز راننده و يا افراد نامحرم نيستند سوار نشود . خلاصه در هر جايى كه احتمال بسيار ضعيف مىدهد كه ممكن است عفتش لكه‌دار شود بايد با عصاى احتياط راه برود . پنجاه بلكه هفتاد درصد از فسادهادر اثر بىاحتياطى خانم‌ها در عفت است .\r\nچه بسيار ديده شده كه يك تبسم ، عمل منكر و نامشروعى را به دنبال داشته است و يك نگاه چه مصيبت‌هايى را به بار آورده است .\r\n\r\nنتيجه كردارهاى مديران و كاركنان اداره‌ها\r\nاعمال انسان‌ها از جهت تاثير دو قسم است :\r\n1 - افرادى كه گفتار و كردارشان به حساب خودشان گذاشته مىشود ؛ مثلًا اگر كاسبى گران فروشى مىكند و مشترىاش كم مىشود و مردم ديگر به مغازه‌اش نمىروند ، و در جامعه به عنوان گران فروش شناخته\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمىشود . خانمى كه لاابالى است وحجاب خود را حفظ نمىكند ، در نظر مردم ، زن بىبند وبارى است . شخصى كه ربا مىخورد درجامعه به عنوان رباخوار و پست مطرح مىشود .\r\nگناه اين دسته از مردم به خودشان بر مىگردد و عكس العمل زيادى ندارد ، اما گروهى هستند كه گناهانشان تنها به خودشان مربوط نيست و مردم تنها به خود آنان بدبين نمىشوند ؛ بلكه اين گروه باعث منفورشدن يك جمعيت مىشوند ؛ مثلًا اگر يك روحانى بد باشد ، همه را به سوى بدى مىكشاند : « اذا فسد العالم فسد العالم » عكسش نيز همين طور است . يعنى اگر يك روحانى خوب باشد در گسترش خوبىها موثر است و مردم را به روحانيت خوش‌بين مىكند .\r\nمديران و كاركنان اداره هم اين گونه هستند ؛ يعنى رئيس يك اداره يا معاونش و يا بالاخره هر كارمندى كه داراى ارباب رجوع است اگر بد باشند و با ارباب رجوع با خشونت و تكبر برخورد كنند ، مردم اين بدى را به حساب خود آنان نمىگذارند ، بلكه به حساب انقلاب مىگذارند و اين جا است كه گناه بسيار بزرگ مىشود ، كارمند و مديرى كه مىتواند در عرض چند دقيقه كار انسان گرفتارى را انجام دهد ونمىكند گناه بسيار بزرگى را مرتكب شده است .\r\nدر روايات آمده است : امام صادق ( ع ) شيعيان را در منى نصيحت مىكرد ، فرمود : « اى شيعيان ما ! اين قدر دل پيغمبر را نشكنيد ، و ما را اذيت نكنيد » در اين ميان يكى از شيعيان بسيار تعجب كرد و از جا برخاست و عرض كرد : يا بن رسول الله ، ما كى دل پيغمبر را شكستيم ، كى شما را آزرديم ؟\r\nامام ( ع ) فرمودند : مگر تو نبودى كه ديروز بر مركب سوار بودى و شخصى بين راه مانده بود و گفت : من خسته‌ام مرا نيز سوار كن و\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nتو بىاعتنا ردّ شدى و با اين كارت دل پيغمبر را شكستى !\r\nو اما آن گناهى كه از اين هم بزرگتر است اين كه كار شما به نام انقلاب تمام مىشود وباعث بدبينى مردم به نظام اسلامى مىشود و نتيجه آن ، اين است كه ايمان مردم به اسلام و انقلاب سست مىشود . اين وضع ممكن است عده‌اى را به كفر بكشاند ؛ يعنى به گونه‌اى با آنان برخورد شودكه آرزوى حكومت طاغوت را كنندو بگويند زمان شاه بهتر از الآن بود ! و اين واقعاً كفر است و گناه تمام آنان به گردن كسى است كهمردم را به نحوى ناراحت كرده و دل آنان را شكسته است . بسيار تاسف انگيز است كه امروز عده‌اى مردم را به نحوى و به گونه‌اى به انقلاب بدبين مىسازندو باعث مىشوند كه اعتقاد مردم به روحانيت وانقلاب سست شود و پشت سر آنان حرف بزنند .\r\nشقرانى ( كه از اولاد شقران غلام رسول خدا ( ص ) است ) مردى شراب خوار بود ، روزى بر در منصور دوانيقى ايستاده بود تا كمكى بگيرد . در اين حين ديد كه امام صادق ( ع ) از خانه منصور بيرون مىآيد و امام وى را مىشناخت ، شقرانى نزد حضرت آمدو از وى كمك خواست ، امام ( ع ) به شقرانى احترام كرده و براى انجام كار او به خانه منصور بازگشت خواسته او را براى منصور بازگو نمود و عطاى او را گرفته و آورد درآستين شقرانى نهاد ، سپس فرمود :\r\nيا شقران ؛ ان الحسن من كل احد حسن و انه منك احسن ؛ لمكانك منا ، وان القبيح من كل احد قبيح و هو منك اقبح ؛ لمكانك منا ؛ « 1 »\r\nاى شقرانى ، كار خوب از هر كسى خوب است و از تو خوب‌تر است ، زيرا كه تو ، به ما منسوبى و كار بد از هر كسى بد است و از تو بدتر است ،\r\n\r\n\r\n","description":"","footnote":"\r\n( 1 ) - شرح ابن ابى الحديد ، ج 18 ، ص 205 .\r\n","page_name":" 91 ","page_number":91},
  {"content":"\r\n\r\nچرا كه تو با ما نسبت دارى .\r\nبسيار نيكو است كه اين روايت را تابلو كرده و بالاى سر خود بزنيم كه :\r\n« كار خوب از هر كسى خوب است اما از تو خوب‌تر است ، و كار بد از هر كسى بد است و از تو بدتر چرا كه تو امروز منسوب به انقلابى . »\r\nبراى پيروزى اين انقلاب ، جوان‌هاى پاك باخته ، خونمقدسشان را هديه كردند ، پدر و مادر و فرزندان شهدا و مفقودين اشك‌ها ريختند و جانبازان ، عزيزترين عضو خود را دارند و آزادگان محنت‌ها ومشقت‌ها به جان خريدند و . . . پس اگر من و تو امروز به وظيفه خود عمل نكنيم خون شهدا را پايمال كرده‌ايم .\r\nمواظب باشيد كه نتيجه گفتار وكردار شما ضربه به انقلاب نزدند . حضرت امام خمينى ( ره ) هر سال در درس‌هاى اخلاق خود به ما نصيحت مىكردند و مىفرمودند : مواظب باشيد كه كار شما به حساب ديگران گذاشته مىشود ، اگر كارى كنيد كه ضربه به روحانيت بخورد و ايمان مردم به اين قشر سست شود گناه نابخشودنى است ؛ يعنى گناهى است كه ديگر ، توفيق توبه را از انسان سلب مىكند .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nاهميت دادن به شخصيت انسان‌ها در برخوردها\r\nانسان بايد در كارهاى فردى و اجتماعى ، عاقبت‌انديش و با احتياط باشد ؛ سنجيده بگويد و سنجيده كار كند . در بعضى از موارد اين احتياط ضرورى و لازم‌تر است ؛ از جمله در مورد « حق‌الناس » ، « عرض و ناموس » ، « عفت زنان » و « جان انسان » .\r\nاسلام براى انسان اهميت بسيار قائل است ، شما اگر قرآن و روايات را از زاويه انسان‌شناسى مطالعه كنيد به نكته‌هاى بسيار مهمى برخورد ميفكنيد و پى مىبريد كه شخصيت انسان از منظر اسلامى تا چه حد مساوى مىداند و مىفرمايد :\r\nاگر كسى انسانى را بكشد مثل آن است كه تمام انسانها را كشته باشد و همچنين اگر كسى شخصى را كه در شرف مرگ است نجات دهد ، همانند آن است كه جهانى را زنده كرده باشد  : « من قتل نفساً به غير نفس . . . »  « 1 » هر كسى مومنى را به عمد بكشد مجازاتش آتش جهنم است كه در آن\r\n\r\n\r\n","description":"","footnote":"\r\n( 1 ) - مائده ( 5 ) آيه 32 .\r\n","page_name":" 93 ","page_number":93},
  {"content":"\r\n\r\nجاويد و هميشگى معذب خواهد بود        : « من يقتل مومنا متعمداً فجزاوه جهنم . . »        « 1 » مطالعه احكام فقهى ديه نيز ارزش انسان از ديدگاه اسلام را به ما مىفهماند ؛ مثلًا اگر كسى انسانى را - حتى به خطا - در تصادف يا به نحو ديگر بكشد ، علاوه بر اين كه بايد ديه بدهد ، دو ماه نيز بايد روزه بگيرد : آن هم سى و يك روز پى در پى و سى روز به طور منفصل .\r\n\r\nشخصيت انسان از ديدگاه اسلام\r\nاميرالمومنين ( ع ) پيرامون شخصيت انسان مىفرمايد :\r\nالمومن اعظم حرمه من الكعبه ؛ « 2 »\r\nشرافت و احترام مومن از احترام كعبه ، بيشتر است .\r\nباز در جاى ديگر مىفرمايد :\r\nان المومن اعظم حرمه عند الله و اكرم علواً من ملك مقرب ؛ « 3 »\r\nمومن از جهت شخصيت و احترام نزد خداوند از ملك مقرب ، مقرب‌تر است .\r\nراز اين برترى آن است كه اگر انسان حركت كند و سير تكاملى بپيمايد ، به جايى مىرسد كه حتى ملك مقرب الهى نيز نمىتواند به آن جا برسد ، قضيه معراج پيامبر ( ص ) خود گواه بر اين\r\nمطلب است كه انسان به مقامى دست مىيابد كه ملك مقرب الهى به آن راه نمىيابد و پايش لنگ است .\r\nدر قضيه معارج ، پيامبر به جبرئيل فرمود : همراه من بيا ، جبرئيل گفت\r\n\r\n\r\n","description":"","footnote":"\r\n( 1 ) - نساء ( 4 ) آيه 96 .\r\n( 2 ) - بحارالانوار ، ج 67 ، ص 71 ، ح 35 .\r\n( 3 ) - همان ، ص 72 ، ح 41 .\r\n","page_name":" 94 ","page_number":94},
  {"content":"\r\n\r\n: « لو دنوت انمله لاحترقت\r\n» اگر ذره‌اى بيايم مىسوزم ، و بيش از اين قدرت آمدن ندارم .\r\nمولوى اين روايت را انصافاً خوب به شعر درآورده است :\r\nگفت : جبريلا بيا اندر پيم گفت رو ، رو من حريف تو نيم\r\nقرآن در سوره بقره اولين درجه‌اى را كه به انسان مىدهد درجه « خليفه اللهى » است . به ملائكه خطاب شد :\r\n « اني جاعل في الارض خليفه » ؛  « 1 » من در زمين خليفه‌اى خواهم گماشت .\r\nاگر نبود براى انسان جز اين درجه و امتياز ، برايش كافى بود .\r\nبالاتر از اين ، آن كه در همين سوره چند آيه بعد مىفرمايد :\r\n« وعلم آدم الاشماء كلها » ؛ « 2 » و خداوند ، تمامى اسما را به آدم آموخت .\r\nيعنى ، انسان مظهر اسما و صفات حق شد و همه آن‌ها در آدم جلوه كر . آنجا كه ملائكه درباره خلقت انسان اعتراض داشتند و اظهار مىكردند اين موجود خون‌ريز است و مفسده به پا مىكند و . . . كه گويا فرشتگان موضوع خونريز بودن انسان را فهميده بودند و درك كرده بودند كه انسان مركب از روح و جسم است و تمايلات و غرائزش مفسده انگيز است لذا گفتند خداوندا ! اين موجود\r\nمفسد و خون‌ريز را براى چه خلق مىكنى اگر براى عبادت كردن است ، ما را تو عبادت مىكنيم و . . براى فهماندن وجواب‌گويى به فرشتگان ، وقتى كه اسما و صفات حق براى آدم تجلى كرد ، به ملائكه و فرشتگان عرضه نمودو فرشتگاه آن را تجلى\r\n\r\n\r\n","description":"","footnote":"\r\n( 1 ) - بقره ( 2 ) آيه 30 .\r\n( 2 ) - همان ، آيه 31 .\r\n","page_name":" 95 ","page_number":95},
  {"content":"\r\n\r\nديدند و به اشتباه خود پى بردند از خداوند عذر خواهى نمودند و گفتند : « خدايا ! ما نمىدانستيم ، علم ما محدود بود و تو مىدانى چيزهايى را كه ما نمىدانيم » .\r\nاين امتيازهاى كه براى انسان شمرديم اختصاص به پيامبران ندارد بلكه براى انسان نيز هست ، مقام انبياء و اوليا مقام ديگرى است بالاتر از اين .\r\nامتياز و درجه ديگرى كه قرآن براى انسان بيان مىفرمايد اين كه :\r\n « ونفخت فيه من روحي فقعوا له ساجدين » ؛  « 1 » يعنى وقتى از روح خود در انسان دميدم و انسان كامل شد به فرشتگان امر نمودم كه به آدم سجده كنيد همگى سجده كردند مگر ابليس كه به خاطر تكبرش سجده نكرد و به خاطر اينكه ملك نبود و از جنيان بود « كان من الجن » بىادبى كرد ، اگر ملك بود ، اين گونه بىادب نبود . اين مطالب مىرساند كه خداوند به انسان مىفرمايد : اى انسان ! هر كس با تو مبارزه كند رانده در گاه من است و از ديده من او مستكبر است ، آن كس كه به تو سجده نكند و در مقابلت متواضع نشود ، كافر است .\r\nامتياز ديگر انسان ، اين كه خداوند در آيه‌اى مىفرمايد :\r\n« و سخر لكم ما فيالسموات و ما فيالارض جميعاً » ؛ « 2 » [\r\nاى انسان‌ها 
  ] هرآنچه در آسمان و زمين است براى شما آفريدم . پس آگاه باشد كه عالم هستى براى تو به خاطر تو آفريده شده است ، و قدر و منزلت خود را بدان . خداوند مىفرمايد :\r\n « يا ايها الانسان انك كادح الي ربك كدحا فملاقيه » ؛  « 3 »\r\n\r\n\r\n","description":"","footnote":"\r\n( 1 ) - حجر ( 15 ) آيه 29 .\r\n( 2 ) - جائيه ( 45 ) آيه 13 .\r\n( 3 ) - انشقاق ( 84 ) آيه 6 .\r\n","page_name":" 96 ","page_number":96},
  {"content":"\r\n\r\nاى انسان ، حقا كه تو به سوى پروردگار خود به سختى در تلاشى و او را ملاقات خواهى كرد .\r\nدر آيه‌هاى ديگرمىفرمايد : « ان الي ربك الرجعي » « 1 » « ان الي ربك المنتهي » « 2 » اگر چه حركت در اين مسير دشوار و پر مشقت است اما نتيجه‌اش لذت بخش و شيرين است به حدى كه كسى - حتى ملائكه مقرب خدا - نمىتواند آن را درك كند .\r\nكرامت انسانى و برترى آن بر موجودات ديگر امتياز ديگرى است كه خداوند به انسان داده است :\r\n « و لقد كرمنا بني آدم وحملناهم في البر و البحر و رزقناهم من الطيبات و فضلناهم علي كثير ممن خلقنا تفضيلَا » ؛  « 3 » و به راستى ما فرزندان آدم را گرامى داشتيم و آنان رادر خشكى و دريا [ بر مركب‌ها 
  ] نشانديم و از چيزهاى پاكيزه به ايشان روزى داديم و آن‌ها را بر بسيارى از آفريده‌هاى خود برترى داديم .\r\nاين آيه ، تشبيه معقول به محسوس است ، بدين صورت كه اگر شما كسى را دوست داشته باشيد و بخواهيد ارادت و لطف خود را به او نشان دهيد ، او را مهمان مىكنيد ، و اگر بخواهيد ارادت خود ر ابيش از آن نشان دهيد خودت يا فرزندت هنگام آمدن با او همراهى مىكنيد و اگر بيشتر از اين بخواهيد اظهار محبت كنيد وسيله نقليه مىبريد واو را مىآوريد و سپس بهترين غذا را برايش تهيه مىكنيد و سرانجام مىكوشيد بهترين و بالاترين نوع احترام را به او بگذاريد . خداوند مىفرمايد ما نيز به انسان\r\n\r\n\r\n","description":"","footnote":"\r\n( 1 ) - علق ( 96 ) آيه 8 .\r\n( 2 ) - نجم ( 53 ) آيه 42 .\r\n( 3 ) - اسراء ( 17 ) آيه 70 .\r\n","page_name":" 97 ","page_number":97},
  {"content":"\r\n\r\nچنين كرديم ؛ يعنى بهترين غذا ، مركب و . . را در اختيار او گذاشتيم .\r\nواگذارى امانت الهى به انسان ، امتياز ديگرى است كه خداوند عطا فرموده است . شايد بتوان گفت كه اين موهبت ، بالاترين امتياز و درجه‌اى است كه پروردگار عالم به انسان داده است :\r\n « انا عرصنا الامانه علي السموات و الارض و الجبال قابين ان يحملنها واشفقن منها وحملها الانسان ، انه كان ظلوماً جهولا » ؛  « 1 » ما امانت [ الهى و بار تكليف 
  ] را بر آسمان‌ها و زمين و كوه‌ها عرضه ركديم ، پس ، از برداشتن آن سرباز زدند و از آن هراسناك شدند ، ولى انسان آن را برداشت ؛ راستى او ستمگرى نادان بود .\r\nبه نظر بنده ، شايد اين امانت ، قلب انسان باشد ، زيرا ما از روايات مىفهميم كه دل انسان عرض خدا است\r\n: « قلب المومن عرض الرحمان\r\n» « 2 » و يا :\r\nلا يسعني ارضي و لا سمائي ، و لكن يسعني قلب عبدي المومن ؛ « 3 »\r\nعالم هستى نمىگنجد كه من در آن باشم ، اگر مىخواهى مرا بيابى جايگاهم دل و قلب مومن است .\r\nاما چيزى كه تاسف آور است مطلب ذيل آيه است كه مىفرمايد :\r\n« ان كان ظلوماً جهولًا » ؛ به راستى او ستمگرى نادان بود .\r\nآرى ، انسان با آن همه امتياز و درجه ، بسيار جاهل نيز هست ، انسان خودش را نشناخته است و نمىداند كه اين همه مقام دارد ، چون مقام و منزلت خود را درك نمىكنددر منجلاب شهوت غوطه‌ور است ، عمر\r\n\r\n\r\n","description":"","footnote":"\r\n( 1 ) - احزاب ( 33 ) آيه 72 .\r\n( 2 ) - شرح اسماء الحسنى ، ص 287 ؛ مفاتيح الجنان ، ص 67 و 191 .\r\n( 3 ) - عوالى اللئالى ، ج 4 ، ص 7 .\r\n","page_name":" 98 ","page_number":98},
  {"content":"\r\n\r\nارزشند خود را تنها در جمع‌آورى ماديات صرف مىكند و . . . انسان همانند آن بچه خردسالى است كه وقتى در گرانبهايى را به دستش دهند مدتى با آن بازى مىكند ، بعد هم كه خسته شد با سنگى يا با جسم سخت ديگرى آن را مىشكند ، خداوند مىفرمايد انسان خود را\r\nنمىشناسد خيلى جاهل است و به خود ستم مىكند ، انسانى كه بايد از نعمت توبه استفاده كند و به مقام تخليه و سپس به مقام تحليه و سرانجام به مقام تزكيه و . . . برسد ، مثل كرم ابريشم دور خود را مىتند و در آخر خفه مىشود و يا به قول اميرالمومنين ( ع ) مثل كرم مستراح است كه در عذره مىلولد تا خفه شود .\r\nاولياى خدا دنيا را شناخته‌اند ، اگر كسى نزد ابن سيرين ( كه تعبير خواب مىداند ) برودو بگويد من خواب ديده‌ام كه به مستراح افتادم و لباس و بدنم متنجس شده است ، او چنين تعبير مىكند كه : پول زيادى به تو مىرسد دنيا به تو روى مىآورد و . . ! او مىخواهد بگويد كه مال حرام به اندازه‌اى پست و ىارزش است كه در عالم معنا عذره‌اى بيش نيست .\r\nانسان از طرفى اگر بخواهد سير صعودى كند به جايى مىرسد كه جز خدا نبيند و اگر بخواهد سير نزولى كند به حدى سقوط ميفكند كه از ميكروب سرطان مضرتر و از سگ درنده پست‌تر و . . . مىگردد .\r\n « ان شرب الدواب عند الله الصم البكم الذين لا يعقلون » ؛  « 1 » قطعاً بدترين جنبندگان نزد خدا كران و لالانى هستند كه نمىانديشند .\r\nآرى ، مديران و كاركنان اداره‌ها و سازمان‌ها بدانند كه با چنين انسان و شخصيتى رو به رو هستند ؛ انسانى كه خداوند متعال بر روى او ، بسيار سرمايه‌گذارى كرده است و همه هستى را آفريده تا او به تكامل برسد . در واقع هر كس در مواجهه با هر انسانى بايد بداند كه با عصاره همه هستى ،\r\n\r\n\r\n","description":"","footnote":"\r\n( 1 ) - انفال ( 8 ) آيه 22 .\r\n","page_name":" 99 ","page_number":99},
  {"content":"\r\n\r\nرو به روست و وظيفه دارد تا به خدمت گزارى به او ، زمينه تكاملش را فراهم سازد . اين همه تاكيدى كه اسلام درخصوص شخصيت انسان كرده از آن روست كه اين موجود ، گل سرسبد هستى است و نبايد با رفتارهاى نسنجيده آن را رو به افسردگى بردوخشكاند . خدمت به چنين\r\nآفريده‌اى ، خدمت به خدا و احترام به خلقت اوست . خوشا به حال كسانى كه هر روز با چنين فهم ودركى بر سر كار خود حاضر مىشوند و از اين كشتزار ناپيدا كرانه ، خرمن خرمن محصول مىچينندو براى سراى آخرت خود ، ذخيره مىكنند .\r\nو بدا به حال افرادى كه با دست خود ، وجودشان را در كمند شيطان اسير كرده و جاهلانه اين كشتزار را به آتش مىكشند و استعدادهاى وجودى خود و ديگران را از بين مىبرند .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\nنقش تهذيب در سامان‌دهى كارها\r\nتهذيب ، عنصرى كليدى و سرنوشت ساز در همه كارهاى آدمى است . به عبارت ديگرمىتوان گفت اساسىترين و محورىترين كار انسان ، تهذيب است . پيامبران الهى يكى پس از ديگرى آمدند تا امر خطير تهذيب را به عهده گيرند . امامان معصوم ( ع ) نيز چنين رسالتى داشتند .\r\nقرآن كريم ، در خصوص فلسفه بعثت پيامبر ( ص ) مىفرمايد :\r\n « هو الذي بعث في الاميين رسولًا منهم يتلوا عليهم آياته و يزكيهم و يعلمهم الكتاب و الحكمه » ؛  « 1 » اوست آن كس كه در ميان بىسوادان فرستاده‌اى از خودشان رانگيخت تا آيات او را بر آنان بخواند و پاكشان گرداند وكتاب وحكمت بديشان بيآموزد .\r\nپيامبر ما ( ص ) و همچنين تمامى انبياى الهى آمده‌اند تا ابتدا مردم را مهذب كنند و سپس سطح معلومات آنان را بالا ببرند . در ميان ما مصطلح است « آموزش و پرورش » ، ولى قرآن مىفرمايد : « پرورش و آموزش » و اين خودسازى و تهذيب و پرورش بسيار مهم است ، ازاين رو آيه مذكور\r\n\r\n\r\n","description":"","footnote":"\r\n( 1 ) - جمعه ( 62 ) آيه 2 .\r\n","page_name":" 101 ","page_number":101},
  {"content":"\r\n\r\nدر قرآن تكرار شده است وتكرار ، دليل بر تاكيد است .\r\nبنابراين ، نخستين هدف از بعثت پيامبران مهذب نمودن مردم است . پيامبر آمده است تا ريشه رذايل را بركند و فضايل را جاى آن بنشاند .\r\n\r\nرستگاران\r\nسوره و الشمس در قرآن از جهتى منحصر به فرد است و همانند آن در قرآن نيست ، در اين سوره خداوند براى يك مطلب ، يازده قسم خورده و چندين تاكيد آورده است . آرى ، بعد از يازده قسم مىفرمايد :\r\n « قد افلح من زكيها و قد خاب من دسيها » ؛  « 1 » هر كس نفس خود را پاك گرداند قطعاً رستگار شدوهر كه آلوده‌اش ساخت قطعاً باخته است .\r\nكسى كه صفت رذيله در او رسوخ كرده و رذايل بر وجودش حاكم باشد ، شقى و بدبخت است و نه سعادت دنيا را دارد و نه آخرت را .\r\nاگر قرآن رامطالعه كنيم و به دقت بر آن بنگريم به اين نتيجه مىرسيم كه دو سوم آيات قرآن درباره اخلاق و تهذيب نفس است .\r\nبعضى از آيات به طور صريح سفارش به خودسازى مىكند ، مانند :\r\n « يوم لاينفع مال و لا بنون الا من اتي الله بقلب سليم » ؛  « 2 » روزى كه هيچ مال و فرزندى سود نمىدهد مگر كسى كه دلى پاك به سوى خدا بياورد . آرى ، روز قيامت جاى پول و اولاد و پارتى بازى و رشوه دادن و امثال اين‌ها نيست ؛ آنچه كه در آن روز گره گشاست و براى انسان كارساز است\r\n\r\n\r\n","description":"","footnote":"\r\n( 1 ) - شمس ( 91 ) آيه 9 .\r\n( 2 ) - شعراء ( 26 ) آيه 88 .\r\n","page_name":" 102 ","page_number":102},
  {"content":"\r\n\r\nداشتن دل پاك است ؛ دلى كه در آن قساوت و جاه‌طلبى ، پول‌پرستى و حسادت ، خود محورى و لجاجت و منيت نباشد .\r\nبعضى از آيات به طور غيرمستقيم و غير صريح ، سفارش به تكزيه و خودسازى مىكند كه تمام قصه‌ها وداستان‌هاى قرآن از همين قبيل است ؛ يعنى شما وقتى كه قصه‌هاى قرآن را مطالعه مىكنيد در مىيابيد كه هدف از بيان تاريخ قوم ثمود ، شعيب ، موسى ، عيسى و . . . نتيجه‌گيرى اخلاقى است و مىخواهد به انسان‌ها گوشزد كند كه اگر كسى مهذب نباشد سرانجام بد و ناگوارى دارد . اگر به تزكيه و خودسازى بپردازد سعادت دنيا و آخرت نصيبش مىشود .\r\nقرآن كريم در يازده مورد به انسان‌ها امر مىكند كه در تاريخ سير كنند ، از جمله در اين آيه شريفه مىفرمايد :\r\n « فسيروا في الارض فانظروا كيف كان عاقبه المكذبين » ؛  « 1 » پس در زمين بگرديد و ببينيد فرجام تكذيب كنندگان چگونه بوده است . و در آيه ديگر مىفرمايد : « عاقبه المجرمين » « 2 » سوره يوسف به حسودان درس بزرگى مىدهد و مىرمايد : در قصه‌هاو ماجراها تامل ودقت كن و ببين كه برادران يوسف ( ع ) به خاطر داشتن صفت رذيله حسادت 24 گناه مرتكب شدند ، ان هم چه گناهان بزرگى : فريب دادن پيامبر خدا ، اذيت كردن او ، به چاه انداختن و نسبت دزدى دادن ، تكذيب كردن و درمقابل ثمن بىارزشى او را فروختن و . . . .\r\nپيام اين سوره بر ما اين است كه كه : اى بشر ! اگر كسى حسود باشد عاقبتش به جايى مىرسد كه برادرش را اگر پيامبر باشد مىكشد .\r\n\r\n\r\n","description":"","footnote":"\r\n( 1 ) - نحل ( 16 ) آيه 36 .\r\n( 2 ) - همان ، آيه 69 .\r\n","page_name":" 103 ","page_number":103},
  {"content":"\r\n\r\nيكى از دانشمندان مسيحى مىگويد : « يوسف مردى بود كه آنچه كه يك مرد ، لازم دارد ، مثل : قدرت ، مكنت ، تشكيل خانه و زن و بچه و . . . نداشت ، اما ايمان ، تهذيب نفس و پاك‌دامنى داشت .\r\nاگر تمام دنيا دست به دست هم مىدادند و تصميم مىگرفتند يوسف را آقا كنند به اين اندازه نمىتوانستند كه عفتش او را بزرگ كردو ايمان و تهذيب نفس او را بالا برد .\r\nاما زليخا به عكس يوسف ، كسى بودكه هر چه يك زن مىخواست داشت ، معمولًا يك زن شوهر ، خانه ، تجملات ، قدرت ، مكنت و شهرت مىخواهد كه زليخا بالاتر از اين ها را نيز داشت اما يك چيز نداشت و آن « ايمان به خدا » ، « سلامت نفس » ، و « عفت » بود . اگر دنيا پشت به پشت يكديگر كند و بخواهد كسى كه زمين بزند ، اين قدر نمىتواند زمين بزند كه بىعفتى زليخا او را زمين زد . به راستى اگر مصر آن زمان دست به دست هم مىدادند و مىخواستند زليخا را اين قدر بيچاره كنند - كه خودش بيچاره‌كرد - نمىتوانستند !\r\nداستان‌هاى ديگر قرآن نيز چنين است ، شما نمىتوانيد در قرآن داستانى را بيابيد كه آن داستان ، سخن از تهذيب نفس نكرده باشد .\r\nحضرت امام خمينى ( ره ) در جلسه‌هاى اخلاقى خود مىفرمودند : در قرآن آيه‌اى نداريم كه مربوط به اخلاق نباشد . زمانى در مورد فرمايش ايشان مطالعه مىكردم كه معناى اين حرف چيست ، سرانجام به اين نتيجه رسيدم كه سخن بسيار متينى است ؛ وقتى دقت مىكنيم مىبينيم قرآن محكم دارد و متشابه ، م تشابه قرآن حروف مقطعه مثل « الم » است . معناى « الم » چيست ؟ نمىدانيم ! رمزى است بين عاشق ومعشوق و خدا و پيامبر .\r\nهيچ كس نمىتواند متشابهات قرآن را بفهمد . اما همين متشابهات بهترين\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nزمينه است براى نتيجه‌گيرى اخلاقى يعنى همين متشابهات روح تعبد به انسان مىدهد .\r\nاز امام صادق ( ع ) سوال مىكنند چرا در قرآن متشابه وجود دارد ؟ مىفرمايد : براى اين كه مردم با اهل بيت سر و كار داشته باشند .\r\nاگر در قران امر به عبادت ، همچون نماز و روزه ، حج و . . شده ، همه اين‌ها مقدمه‌اى است براى آدم شدن و خودسازى . از نظر فقه اسلام اگر كسى روزه‌اش را در جلوى ديدگان مردم و در ملا عام بخورد بايد هشتاد تازيانه بر او بزنند . اگر اين عمل تكرار كند تا مرتبه سوم ، در دفعه سوم بايد او را كشت . در فقه گناهى كه تا اين اندازه مهم و بزرگ باشد ، نداريم .\r\nخداوند درباره روزه مىفرمايد :\r\nالصوم لي و انا اجزي به ؛ « 1 » روزه مال من است و پاداشش را خودم مىدهم .\r\nاگر خداوند انسان را به روزه گرفتن فرمان مىدهد ، فقط براى دوست داشتن است ، چون مىخواهد كه ملكه تقوا در او ايجاد شودو در جوار الهى قرار گيرد ورستگار شود .\r\nدر مورد زكات مىفرمايد :\r\n « وويل للمشركين الذين ال يوتون الزكوه و هم بالاخره هم كافرون » ؛  « 2 » و واى بر مشركان ، همان كسانى كه زكات نمىدهند و آنان را به آخرت كافرند .\r\n\r\n\r\n","description":"","footnote":"\r\n( 1 ) - وسائل الشيعه ، ج 7 ، ص 292 ، ح 15 .\r\n( 2 ) - فصلت ( 41 ) آيه 7 .\r\n","page_name":" 105 ","page_number":105},
  {"content":"\r\n\r\nقرآن كسانى را كه زكات نمىپردازند مشرك و كافر خطاب مىكندو مىفرمايد : خمس و زكات براى اين است كه شما آدم بشويد ، خود را مهذب كنيد :\r\n       « خذ من اموالهم صدقه تطهرهم و تزكيهم » ؛        « 1 » از اموال آنان صدقه‌اى بگير تا به وسيله آن پاك و پاكيزه‌شان سازى .\r\nوقتى انسان به ريشه مطالب مىپردازد و بر معانى دقيق آن مىانديشد . به اين سخن بنيان گذار جمهورى اسلامى حضرت امام خمينى ( ره ) پى مىبريم كه فرمود : « نمىتوانيم در قرآن آيه‌اى پيدا كنيم كه مربوط به اخلاق نباشد » .\r\nبسيار حرفى عالى است ؛ يعنى قرآن از اول تا آخرش مربوط به اخلاق است و يك كارخانه آدم‌سازى است .\r\nجهاد از عبادت‌هايى است كه ثواب زياد دارد ، درروايات آمده است : اگر كسى يك شبانه روز در مرزها نگهبانى دهد پروردگار عالم ثواب دو هزار سال عبادت را به او عنايت مىكند ، اما همين رزمنده ونگهبان مرز ، شرايطى دارد كه قرآن مىفرمايد :\r\n« التائبون العابدون الحامدون السحائحون الراكعون الساجدون » ؛ « 2 » [\r\nآن مومنان 
  ] همان توبه كنندگان ، پرستندگان ، سپاس گزاران ، روزه‌داران ، ركوع كنندگان ، سجده كنندگان هستند . رزمنده كسى است كه خودسازى كند ، چرا كه جبهه و ميدان جنگ براى خودسازى است و در آن جا دو جنگ وجود دارد : يكى جنگ بادشمن و ديگرى جنگ با نفس . جنگ برون و جنگ درون . جنگ درون\r\n\r\n\r\n","description":"","footnote":"\r\n( 1 ) - توبه ( 9 ) ايه 103 .\r\n( 2 ) - همان ، آيه 112 .\r\n","page_name":" 106 ","page_number":106},
  {"content":"\r\n\r\nمهم‌تر ومشكل‌تر از جنگ برون است . جنگ با نفس اماره ، جهاد اكبر استوجنگ با دشمن و ظالم ، جهاد اصغر .\r\n\r\nتهذيب وعبوديت\r\nكسى كه خود ساخته و مهذب باشد به مرحله عبوديت و تسليم محض در برابر حق تعالى و احكام الهى مىرسد و آنچه را كه پيامبران و امامان معصوم ( ع ) مىگويند مىپذيرد . چنين كسى\r\nچون نفس خود را پاكيزه كرده ديگر مسئله « منيت » و خودخواهى در او راه ندارد و هرچه ر اكه خسرو كند ، نيكو مىداند .\r\nاختلافى هست ميان بزرگان در اين كه : اوامر و نواهى در قرآن و شريعت براى چيست ؟\r\nبرادران اهل سنت مىگويند : اوامر ونواهى چيزى است كه خدا از ما خواسته است .\r\nولى شيعه اين حرف و اين نظر را نمىپسندد ومعتقد است : بايد يك مصلحت تامه ملزمه‌اى در كار باشد ، اگر چه ما آن را نفهميده باشيم . تمام دستورها و قوانين خداوند به جهت مصلحتى است كه ما از آن اطلاع ندارم و . . . .\r\nاما قول سومى هم در اين جا وجود دارد و آن اين است كه مىگويند : نظر فقهاى اسلام درست است اما يك حرف بالاترى در اين جا وجود دارد و آن اين كه : خداوند امر و نهى كرده است تا روح تعبد در ما زنده شود ؛ به عبادت ديگر ، امر و نهى خدا براى اين است كه ما در برابر حق تسليم شويم .\r\nمثلًا حج از عبادت‌هاى بسيار مهم و بزرگ است و ارتباطى ناگسستنى\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nبا مسائل سياسى و اجتماعى دارد ، اما روح تعبد در آن موج مىزند .\r\nانسان وقتى كه درباره اعمال حج مىانديشد ، فلسفه بسيارى از اعمال آن را نمىفهمد ؛ مثلًا فلسفه احرام بستن و طواف كردن چيست ؟ به چه جهت بايد طواف كنيم ؟ سعى بين صفا و مروه چه حكمتى دارد ؟ رمى جمره ، ماندن در عرفات ، ماندن در مشعر ، ماندن در منى و . . براى چيست ؟ نمىدانيم ، تنها اين را مىفهميم كه اين اعمال روح تعبد و روح تسليم را در ما زنده مىكند و اين بالاترين فضيلت است .\r\nتعبد وعبوديت به اندازه‌اى اهميت دارد كه خداوند در نماز ، آن را بر رسالت مقدم داشته است : « اشهد ان محمداً عبده و رسوله » . يعنى پيامبر ابتدا « عبد » است و مقام عبوديت را دارد ، آنگاه رسالت .\r\nشخصى خدمت امام صادق ( ع ) رسيد و عرض كرد : يا بن رسول الله ! اين انارى كه در دست شماست اگر آن را نصف كنى و يك قسمش را حلال كنى و قسم ديگرش را حرام ، من مىپذيرم و تسليم حرف شما هستم . اين است معناى تسليم وعبوديت در برابر احكام خدا . اين تسليم از آن روست كه حكم امام صادق ( ع ) حكم خداست .\r\nاز آنچه گفته شد دانستيم كه تهذيب ، امر بسيار مهمى است كه قرآن و پيامبران ، به آن بسيار توصيه كرده‌اند . اين تهذيب در سامان‌دهى كار مردم و رسيدگى به امور آنان ، نقش كليدى دارد . كسانى كه متصدى امور مردم و مسئول گره گشايى از كار آنان هستند به تهذيب بيشتر نياز دارند . آنان اگر خودساخته باشند با دل سوزى ، دقت ، همه جانبه نگرى و وظيفه‌شناسى به كارها مىپردازند ، اما اگر مهذب نبودند بابىتفاوتى ، سهل‌انگارى ، سحطى نگرى و كاغذ بازى با امور برخورد مىكنند . طبيعت اداره‌ها اين چنين است كه هر كارمندى بايد از مسئول ما فوق خود دستور بگيرد و با\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nقانون‌ها و ماده‌ها و تبصره‌ها پيش برود ، طبعاً چنين كارى با پيچ و خم رو به رو مىشود و گاه خستگى و دل زدگى به وجود مىآورد ، اگر كارمندى مهذب و پاكيزه و داراى قلب سليم باشد ، بىهيچ‌گونه دلسردى و بدون اين كه قوانين را پشت سر بگذارد ، و قانون شكنى كند ، مشكلات را حل مىكند وارباب رجوع را اراضى و خشنود به خانه مىفرستد .\r\nمردم اگر با چنين كارمندانى رو به رو شوند - اگر كارشان هم حل نشود باز راضىاند ، چرا كه تلاش صادقانه و خالصانه آن‌ها را ديده‌اند . نابسامانىهايى كه در پاره‌اى از جاها ديده مىشود معلول آن است كه انسانهاى غير مهذب به كار گماشته شده‌اند .\r\nوقتى مىگوييم مهذب ، منظورمان فقط تقيد افراد به نماز و روزه نيست بلكه همه جنبه‌ها را در بر مىگيرد ؛ فى المثل اگر فردى را به كارى گماشته‌اند و او مىبيند كه انجام آن‌ها در توان او نيست ، وظيفه‌اش آن است كه كنار برودوميدان را براى افراد شايسته‌ترى باز كند . اگر چنين كرد او خودساخته و مهذب است .\r\nامانت دارى و حفظ اموال بيت‌المال از مصاديق ديگر تهذيب است . فردى كه مسئوليتى دارد و اموال كم يا زيادى در اختيارش هست بايد پروا داشته باشد و آن‌ها را در راه صحيح و به طور حساب شده و با برنامه ، مصرف كند .\r\nمعلم و استادى كه تدريس مىكند و شاگردان زيادى به او سر و كار دارند بايد مهذب باشد تا با وجدان سالم و روش صحيح ، استعدادهاى دانش‌آموزان و دانشجويان را پرورش دهد و آن‌ها را براى فرداى جامعه اماده سازد . همچنين عالمان و دانشوران بايد نفس خود را تهذيب كنند ،\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nكه اگر چنين شد ، عالم اصلاح خواهد شد .\r\nبدين ترتيب نقش تهذيب در سامان‌دهى صحيح كارها و اداره امور جامعه روشن مىشود و به عظمت قرآن وتعاليم انبياء - كه اين همه بر تزكيه نفس تاكيد كرده‌اند - پى مىبريم .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nخدمت گزارى و آرامش\r\nخدمت به مردم از جنبه‌هاى مختلفى براى آدمى موثر است ، يكى از آن جنبه‌ها آرامش روحى و روانى است ؛ يعنى كسى كه در انديشه گره گشايى از كار مردم است وجدانش دائماً او را يارى مىكند و اكسير آرامش را به او هديه مىدهد . همه مردم به دنبال كسب آرامش‌اند ، اما راه‌هاى آن را گم كرده‌اند ، معمولًا در تكاپو هستند تا با پول و امكانات مادى آن را به دست آورند . روشن است كه رفاه ، آسايش و خوشى مرهون پول و قدرت نيتس ، چه بسيار افرادى كه تمكن و قدرت و\r\nشخصيت و پول دارند اما به اندازه‌اى غم ، غصه ، دلهره و اضطراب خاطر ونگرانى آنان را احاطه كرده كه اگر مرگ خريدنى بود تمام هستى خود را مىدادند و آن را مىخريدند . عكسش را هم فراوان مىبينيم كه انسانى خانه و يا فرشى كه روى آن بنشيند ندارد اما با نشاط و روحيه است و طمأنينه و وقار دارد .\r\nاز نظر قرآن ، كسى رفاه و آسايش دارد كه امنيت دل دارد :\r\n « الذين آمنوا و لم يلبسوا ايمانهم بظلم اولئك لهم الامن و هم مهتدون » ؛  « 1 »\r\n\r\n\r\n","description":"","footnote":"\r\n( 1 ) - انعام ( 6 ) آيه 82 .\r\n","page_name":" 111 ","page_number":111},
  {"content":"\r\n\r\nكسانى كه ايمان آورده و ايمان خود را به شرك نيالوده‌اند ، آنان راست ايمنى و ايشان راه يافتگانند .\r\nافرادى كه ايمان دارند و ايمانشان آلوده به گناه و ظلم نيست ، مومن و متقىاند ، اگر چه پول ، مكنت و قدرت ندارند اما رفاه و آسايش دارند ، چرا كه امنيت قلبى دارند و بالاترين رفاه و آسايش يعنى اين ، انسان در زندگى همه چيز را براى آرامش مىخواهد . تشكيل خانواده مىدهد براى اين كه سكينه و آرامش به دست آورد .\r\n « و من آياته ان خلق لكم من انفسكم ازواجاً لتسكنوا اليها و جعل بينكم مودتاً و رحمه » ؛  « 1 » و از نشانه‌هاى او اين كه از نوع خودتان همسرانى براى شما آفريد تا بدان‌ها آرام گيريد و ميان شما دوستى و رحمت نهاد .\r\nتشكيل خانواده براى آن است كه آرامش دل پيدا شود ، اگر خانه نا امن شد زندگى تلخ مىشود ، وقتى معنويت بر خانواده‌اى حاكم نشد زن و شوهر حقوق يكديگر را رعايت نمىكنند ، مرد پرخاشگر و زن زبان‌دراز مىشود و زندگى را به جهنم تبديل مىكنند .\r\nگناه ، غم و غصه مىآورد ، اضطراب و نگرانى به همراه دارد ، وقتى مىبينيد كسى خانه‌اى چون قصر دارد ، رياست و قدرت دارد ، حسرت نخوريد .\r\n « و الذين كفروا اعمالهم كسراب بقيعه يحسبه الظمان ماء » ؛  « 2 » و كسانى كه كفر و رزيدند كارهايشان چون سرابى در زمين هموار است كه تشنه آن را آب مىپندارد .\r\n\r\n\r\n","description":"","footnote":"\r\n( 1 ) - روم ( 30 ) آيه 21 .\r\n( 2 ) - نور ( 24 ) آيه 39 .\r\n","page_name":" 112 ","page_number":112},
  {"content":"\r\n\r\nفرد گناه‌كار دائماً كوبندگى و عذاب وجدان دارد ، مثل پتكى كه بر روى سندان كوبيده مىشود ، بر سر و روى زندگى چنين افرادى غم ، غصه و اضطراب مىبارد . اين گرفتارىها و اضطراب‌ها نه فقط گريبان‌گير خود آنان است ، بلكه به اطرافيان وابستگان وخويشان نيز سرايت مىكند ، همانند ديوانه‌اى كه كبريتى بر اتاق مىاندازد و چون جريان طبيعى آتش سوزاندن است لذا وسايل خانه ، زن ، فرزند و خودش همگى در معرض خطر و خسارت قرار مىگيرند ، آتش ظلم ظالم دامن ديگران را نيز مىگيرد .\r\nزندگى منهاى خدا ، زندگى توام با گناه ( مخصوصاً گناه اجتماعى و تجاوز به حق الناس ) تاريك و وحشتناك است :\r\n« او كظلمات في بحر لجي يغشاه موج من فوقه موج من فوقه سحاب ظلمات بعضها فوق بعض اذا اخرج يده لم يكديراها و من لم يجعل الله له نوراً فماله من نور » ؛ « 1 » يا كارهايشان مانند تاريكىهايى است كه در دريايى ژرف است كه موجى آن را مىپوشاند و روى آن موجب ديگ راست و بالاى ان ابرى است تاريكىهايى است كه بعضى بر روى بعضى قرار گرفته‌است . هر گاه [ انسان غرق شده 
  ] دستش را بيرون آورد ، به زحمت آن را مىبيند و خدا به هر كسى نورى نداده باشد او را هيچ نورى نخواهد بود .\r\nگناه بزرگ آن است كه مسئوليت‌هايى كه به دوشمان گذاشته شده انجام ندهيم و در فكر حل مشكلات مردم نباشيم . آرامش خاطر و آسايش وجدان براى يك كارمند و يا منصب‌دار آن است كه در پست و سمتى كه هست به خوبى انجام وظيفه كند . اگر نكندبىشك مرتكب گناه عظيم گشته كه عاقبت آن نيز از كف دادن آرامش و راحتى وجدان است .\r\n\r\n\r\n","description":"","footnote":"\r\n( 1 ) - همان ، آيه 40 .\r\n","page_name":" 113 ","page_number":113},
  {"content":"\r\n\r\nدر آخر سوره كهف چند آيه وارد شده كه از متشابهات قران است و بايد بگوييم يك دنيا علم در اين چند آيه موجود است و مسئله « قضا و قدر » « جبر و تفويض » و « تجسم اعمال » را به خوبى حل مىكند . در اين سوره داستانى درباره خضر و موسى است كه بسيار خواندنى است ؛ آن دو ، وارد شهر يا دهى شدند و درخواست غذا كردند اما مردم به آنان ندادند و گرسنه از ده بيرونشان كردند . در بيرون ده به ديوار شكسته‌اى برخوردكردند ، حضرت خضر گفت : بايد اين ديوار را تعمير كنيم موسى با اين كه به حضرت خضر قول داده بود كه اعتراضى نكند اما باز هم نتوانست تحمل كند ، لذا به حالت اعتراض گفت : به ما غذا ندادند و حالا ديوارشان را هم تعمير كنيم .\r\nحضرت خضر در تفسير اين قضيه فرمود : زير آن ديوار ، مالى از دو بچه يتيم مدفون است ، براى اين كه اين مال از بين نرودو به دست بچه يتيم‌هاى برسد آن را تعمير كردم . در همين آيه مىفرمايد : « و كان ابوهنا صالحاً » براى اين كه پدر و مادرش شايسته و صالح بودند .\r\nخوبى پدر و مادر باعث شد كه حضرت خضر و موسى آن ديوار را تعمير كنند . اين آيه شريفه به ما مىفهماند كه اگر مىخواهيم آينده اولاد و فرزندانمان تامين شود ، بايد خدمت‌گزار جامعه باشيم و تا مىتوانيم به مردم درمانده و بينوا ، و افرادى كه جز خدا پناهى ندارند خدمت كنيم . خداوند بيناست و بر تمامى كردارهاى بندگان نظارت دارد . وقتى كه از ما كردار صحيح و خدمت صادقانه ببيند خودش از راه‌هاى فراوانى كه دارد ما را تامين مىكند .\r\nبسيار رخ داده است كه پدر و مادرى آينده فرزندانشان را از نظر مادى تامين نكرده و مرده‌اند و هنگام مردن چيزى نداشته‌اند ، اما آن شايستگى\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nو شخصيتى را كه براى فرزندان خود به ارث گذاشته بودند آنان را به مقام و الا رسانيده و درجامعه عزيزشان كرد .\r\nيكى از خلفاى بنى عباس به عالم و دانشمندى گفت : به من نصيحيت كن ، عالم گفت : عمربن عبدالعزيز وقتى مرد ، بچه‌هايش شام نداشتند ، اما از آن جا كه وى خدمت بسيارى به جامعه كرد بچه‌هايش عزيز شدند ، اما از خلفاى بنىاميه ديدم كسى ( مروان حمار ) را كه وقتى مرد شمش‌هاى طلايش رابا تبر تقسيم كردند و طولى نكشيد ديدم كه بچه‌هاى او به گدايى افتاده‌اند .\r\nاگر تامين آينده و خوشبختى و سعادت فرزندت را مىخواهى در جامعه خدمت گزار باش ، در صورتى كه مردم آزار باشى و ظلم كنى ، مكافات اين ظلم‌ها دست و پايت را مىگيرد ، و فرزندانت نى زدر زندگى خير نمىبينند .\r\nاگر خوشبختى و سعادت فرزندانت را مىخواهى و تنها به فكر تامين دنيايشان نيستى ، اگر قصد دارى تحصيلات عالى را ادامه دهندو پست‌هاى مهم اجتماعى را بگيرند ، اگر مىخواهى از او تاجر يا صنعتگر بسازى و يا اگر دنيا را براى او به ارث بگذارى ، تا زمانى كه به وظايفش آشنا نسازى ، مسائل شرعى ، اجتماعى و اخلاقى اسلام را به او نياموزى ، نتيجه‌اى ندارد ، اول نماز ، بعد شغل و تجارت و پست‌هاى اجتماعى و سياسى .\r\nآسايش و رفاه ، ثروت و دارايى در زندگى ، آسودگى خاطر و آرامش وجدان نمىآورد . شهيد مطهرى ( ره ) مىفرمود : شخصى از نظر مال و تمكن و از نظر شخصيت در سطح عالى بود و همه ما حسرت مىخورديم و مىگفتيم اين آدم چقدر خوشبخت است ! تا اين كه روزى در ضمن صحبت\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nبه او گفتم چرا بچه‌دار نمىشود ؟ داشتن اولاد خوب است . عصبانى شد و گفت : آقا ! چه مىگويى ؟ !\r\nخودم بدبخت شدم بس است ، نمىخواهم اولادم نيز بدبخت شوند . ديدم زندگى برايش به قدرى تلخ است كه حاضر نيست داراى اولاد شود !\r\nشما تصور نكنيد حال كه كشورهاى متمدن ، از نظر مادى و نظم اجتماعى و پيشرفت صنعتى تكامل يافته‌اند ، آسودگى خاطر و آرامش وجدان هم دارند ، هرگز چنين نيست ، بلكه مردم اين كشورها ، هر شبانه روز چندين ميليون قرص خواب آور مىخورند تا چند ساعتى به خواب روند واستراحتى بكنند .\r\nآرى ، خدمتگزار مردم بودن و كارهاى آنان را سنجيده و صادقانه انجام دادن ، سبب آرامش است . اين حالت روحى را در همه انسانهاى خدوم به روشنى مشاهده مىكنيم . خدمت به مردم ، خدمت به خداست و كسى كه به خدا خدمت كرد ، در آرامش است .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nحساب رسى از منصب‌داران در قيامت\r\nاز نظر قرآن و روايات ، در روز قيامت حساب خواص و افراد منصب‌دار و متنفذ غير از حساب عموم مردم است ، براى خواص پرونده جداگانه‌اى تشكيل مىشود و سخت‌گيرىهايى كه به آنان مىشود به عوام و عموم مردم نمىشود .\r\nدر روايات آمده است كه خداوند در روز قيامت هفتاد گناه از جاهل مىآمرزد قبل از آن كه يك گناه از عالم آمرزيده شود . به قول باباطاهر ، مردم عوام با يك حساب وكتاب مختصر و با يك شفاعت رستگار مىشوند :\r\nخداوندا به حق هشت و چارت اگر گويند شتر ديدى ؟ نديدى\r\nمردم عادى در بهشت از نعمت‌هاى پروردگار استفاده مىكنند اما حساب خواص اين نيست ، خواص در صورت رستگارى جايشان اگر عند الله نباشد لااقل بهشت رضوان و بهشت عدن است ، جاى او نزد پيغمبر اكرم ( ص ) است :\r\n       « و من يطع الله و الرسول فاولئك مع الذين انعم الله عليهم من النبيين و الصديقين و الشهداء والصالحين و حسن اولئك رفيقاً » ؛        « 1 »\r\n\r\n\r\n","description":"","footnote":"\r\n( 1 ) - نساء ( 4 ) آيه 69 .\r\n","page_name":" 117 ","page_number":117},
  {"content":"\r\n\r\nو كسانى كه از خدا و پيامبر اطاعت كنند ، در زمره كسانى خواهند بود كه خدا ايشان را گرامى داشته\r\n 
  ] \r\nعنى 
  ] با پيامبران و راستان و شهيدان و شايستگان‌اند و آنان چه نيكو همدمانند .\r\n « ان المتقين في جنات و نهر ، في مقعد صدق عند مليك مقتدر » ؛  « 1 » در حقيقت ، مردم پرهيزگار در ميان باغ‌ها و نهرها در قرارگاه صدق نزد پادشاهى توانا هستند .\r\nآنان كه تقوا در دلشان رسوخ كرده و مهذب شده‌اند بهشت برايشان كوچك و جايگاه آنان نزد خداوند است . اين مقام عنداللهى را من و شما و بزرگتر از ما نمىتواند درك كند مگر اينكه خود به آن مقام برسد :\r\n « فلا تعلم نفس ما اخفي لهم من قره اعين جزاء بما كانو يعملون » ؛  « 2 » هيچ‌كس نمىداند چه چيز از آن چه روشنى بخش ديدگان است به پاداش آن چه انجام مىدادند براى آنان پنهان شده است .\r\nاستاد بزرگوار ما ، رهبر عظيم‌الشان انقلاب ( ره ) بارها در جلسه‌هاى خصوصى اين شعر را مىخواندند .\r\nنيست بر لوح دلم جز الف قامت يار چه كنم چيز دگر ياد نداد استادم\r\nو اين شعر درواقع ترجمه روايتى است كه مرحوم ديلمى در ارشاد نقل كرده و روايت اين است كه :\r\nبه پيامبر اكرم ( ص ) خطاب شد : گروهى هستند كه بهشت برايشان كوچك است و آنان پيش من خواهند بود ، لذت آنان صحبت كردن با من است . در هر نظرى به آنان سعه وجودى مىدهم ، پرده‌هايى از جلوى چشم اينان بر مىدارم\r\n\r\n\r\n","description":"","footnote":"\r\n( 1 ) - قمر ( 54 ) آيه 54 - 55 .\r\n( 2 ) - سجده ( 32 ) آيه 17 .\r\n","page_name":" 118 ","page_number":118},
  {"content":"\r\n\r\nو . . . از طرف خداوند به آنان خطاب مىشود كه اى بندگان من ! بگذاريد بهشتىها در نعمت‌هاى خود ( حورالعين‌ها ، قصرها ، و بالاخره آن نعمتفاهى عالى بهشت ) متنعم باشند ، نعمت و لذت شما مكالمه كردن با من است .\r\nدر روايات آمده است : وقتى اين گروه ( خواص ) وارد بهشت مىشوند تا هفتصد سال در عالم ملكوت منغمر مىشوند ( البته هفتصد سال از سالهاى آخرت ) تا اين كه حورالعين‌ها نزد خدا شكايت مىكنند كه خدايا ! ما مال او هستيم و او هيچ اعتنايى به ما نمىكند . حورالعينى كه اگر يك ياز آن‌ها در دنيا ظاهر شود تمام زن و مرد از عشقى مىميرند . ديگر كره زمين احتياج به خورشيد پيدا نمىكند ! به حورالعين‌ها خطاب مىشود : اين بنده من منغمر در عالم وحدت است ، او عاشق من است ، نظر به من و رحمت من نمىگذارد كه او به چيز ديگرى توجه كند ، بر لوح دلش نيست چيزى جز الله .\r\nبديهى است كه اين همه مقام و نعمت را به آسانى به دست نياورده ، رياضت‌ها و سختىها كشيده است . شب زنده‌دارىها و جهادها كرده است ، در امتحان‌هاى سخت شركت كرده و از عهده آن موفق و پيروز بيرون برآمده است . در هنگام حساب بر او سخت‌گيرىها شده است ، مثل عوام مردم نبوده است كه با ارفاق قبول شود و با شفاعت از آتش نجات پيدا كرده باشد . حساب خواص از حساب عوام جداست .\r\nدر همين جا بايد گفت كه هر چه مقام ومنصب بالاتر باشد ، حساب‌رسىها هم سخت‌تر و مشكل‌تر است ؛ يعنى حساب مسئولان از حساب يك كارمند معمولى جداست ، و همچنين حساب يك كارمند با حساب نظافت‌چى و آبدارچى اداره يا موسسه و . . تفاوت بسيار دارد .\r\nمقام حضرت آدم بسيار بالا است تا جايى كه مظهر اسماء و صفات حق است .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n       « و علم آدم الاسماء كلها ثم عرضهم علي الملائكه » ؛        « 1 » و خدا همه نام‌ها را به آدم آموخت ، سپس آن‌ها را بر فرشتگان عرضه نمود .\r\nهمين آدم ابوالبشر - اولين پيامبر خدا در روى زمين - با اين مقام بلندش به خاطر يك ترك اولى به اندازه‌اى سقوط كرد كه با آن همه مقام توبيخ شد و درجه‌اش از او گرفته شد و رانده در گاه خدا شد « وعصي آدم ربه فغوي » « 2 » وخطاب رسيد : « اهبطوا » شما تعجب نكنيد وقتى كه در روايت مىخوانيد آدم دويست سال گريه كرد تا سرانجام توبه‌اش پذيرفته شد .\r\nآدمى كه جايش بهشت بود وملائك بر او سجده مىكردند ، چرا با يك ترك اولى از بهشت رانده شد ؟ براى اين كه آدم از خواص است و از او توقع و انتظار چنين غفلتى نبود ، حساب او با ديگران جداست . هر چه مقام‌هاى مادى و معنوى بالاتر باشد مسئوليت بيشترى بر عهده انسان است . لذا نبايد غفلت كردو مواظب لحظه‌ها هم بود ، چرا كه عمر كم است ومسير طولانى و آنان كه اين نكته را فهميده‌اند اگر لحظه‌اى در كارهايشان فتورى رخ دهد همه وجودشان به گريه و ضبحه مىافتد .\r\nمرحوم حاجى ميرزا على آقا شيرازى كه از علماى اهل دل و عارف اصفهان در زمان استاد بزرگوار ما مرحوم آيه الله بروجردى گاه گاهى به قم مىآمد و در مدرسه حجتيه به حجره شاگردش\r\nمرحوم شهيد مطهرى ( ره ) مىرفت . يكى از بزرگان بايم نقل كرد كه ايشان در كارهايش بسيار منظم و دقيق بو .\r\nشخص بزرگوارى برايم نقل كرد كه شبى براى زيارت ايشان رفته بودم كه آن شب ميهمان‌ها نظمش را به هم زدند و آن شب را ديرخوابيد و زمانى بيدار\r\n\r\n\r\n","description":"","footnote":"\r\n( 1 ) - بقره ( 2 ) آيه 31 .\r\n( 2 ) - طه ( 20 ) آيه 121 .\r\n","page_name":" 120 ","page_number":120},
  {"content":"\r\n\r\nشد كه اذان صبح را مىگفتند و طلوع فجر دميده بود ، آن شب توانست نماز شبش را بخواند ، آن مرد خدا به خاطر نخواندن نماز شب ، مثل مار گزيده‌ها به خود مىپيچيد ، گريه مىكرد ، گويى كه جوانش مرده است .\r\nآن مرد بزرگوار كه اين قضيه را برايم نقل مىكرد گفت : با مرحوم ميرزا على آقا شوخى كردم و گفتم آقا ، ما هيچ وقت نماز شب نمىخوانيم توهم يك شب نخوان ! گفت مگر مىشود طلبه نماز شب نخواند ! نماز شب من از شانزده‌سالگى تا به امروز ترك نشده بود !\r\nحضرت امام خمينى ( ره ) در درس‌هايش بسيار دقيق بود ، به طور يكه يك دقيق دير يا زود نداشت ، ايشان برنامه داشتند كه از ساعت نه الى ده پياده‌روى كنند و مىفرمودند : وقتى كه ماموران شاه مرا دستگير كردند و در سلول انداختند سلولم يك اتاق كوچكى بود ، درآن جا هر روز يك ساعت پياده‌روى مىكردم و از ساده ده الى يازده كه برنامه قرآن خواندن داشتم ، قران را هم خواندم .\r\nصاحب معارج السعاده مرحوم ملا احمد نراقى ( ره ) معلم اخلاق و فقيه بوده ، در فقه مستند را نوشت و در اخلاق معراج السعاده را كه هر دو بسيار عالى است ، او شاعر هم بود . كتابى نوشته است به نام طاقديس كه در قالب مثنوى است و داستان‌هاى بسيار ارزنده‌اى را در آن به شعر كشيده است . از ايشان نقل شده كه فرموده‌اند من طاقديس را در فرصت‌هايى كه شايد براى همه مردم بىارزش است نوشته‌ام .\r\nحضرت يعقوب هنگامى كه مىخواست يوسفش را با فرزندان خود راهى صحرا كند ، يك غفلت كرد و آن اين كه : يوسف را به خدا نسپرد بلكه به فرزندانش گفت : « مىترسم گرگ بچه‌ام را بخورد . شما از او موظابت كنيد » ! چنين كارى از انسان‌هاى معمولى يك امر عادى و پيش‌پا افتاده است ، اما\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nاز مقام شامخ حضرت يعقوب كه پيامبر است چنين چيزى انتظار نمىرود و او بايد فرزندش را به خدا بسپارد به خاطر اين كارش دچار مصيبتى دردناك شد ، غصه‌هاى فراوانى خورد و آن قدر گريست تا چشمانش سفيد شد . شايد منظور از سفيد شدن چشمانش اين باشد كه آنقدر ناليد تا سرانجام به گمشده‌اش رسيد . اما وقتى كه مىخواست بنيامين را نزد برادرش يوسف ببرند ، حضرت يعقوب آن جا ديگر به فرزندانش سفارش نكرد بلكه گفت : « فالله خير حافظاً و هو ارحم الراحمين . . . » « 1 » لذا گره‌ها يكى پس از ديگرى گشوده شد تا اين كه به گمشده‌اش رسيد .\r\n\r\nنمونه‌هايى از توبه خواص\r\nحضرت يوسف : ايشان مصيبت‌هاى زيادى ديد و زجرهاى فراوانى كشيد . به قول استاد بزرگوار ما علامه طباطبائى ( ره ) براى حضرت يوسف 24 زمينه گناه به وجود آمدكه اگر يكى از آن صحنه‌ها براى افراد معمولى و غير خواص پيش مىآمد خود را مىباختند و تسليم گناه مىشدند اما آن حضرت براى فرار از گناه ، زندان را به جان خريدو گفت :\r\n « رب السجن احب الي مما يدعونني اليه » ؛  « 2 » يوسف گفت : پروردگارا ، زندان براى من دوست‌داشتنىتر است از آن چه مرا به آن مىخوانند .\r\nاما با اين همه ايمان و استقامتش ، روزى دو تن از دوستان و هم سلولىهاى او خوابى ديدند و يوسف خواب آنان را برايشان چنين تعبير كرد كه : يكى از آنان به دار آويخته و ديگرى ساقى سلطان خواهد شد .\r\n\r\n\r\n","description":"","footnote":"\r\n( 1 ) - يويسف ( 12 ) آيه 64 .\r\n( 2 ) - يوسف ( 12 ) آيه 33 .\r\n","page_name":" 122 ","page_number":122},
  {"content":"\r\n\r\nسپس يوسف خطاب به آن كه به عنوان ساقى نزد شاه مىرفت ، گفت : « واذكرني عند ربك » « 1 » به ياد من هم باش ؛ نزد شاه بگو كه يك بىگناهى در زندان است ، به او هم توجهى كن و . .\r\nبه فرموده قرآن آن شخص رفت و فراموش كرد كه از يوسف هم چيزى بگويد ، تا اين كه بعد از چند سال به يادش آمد .\r\nروزى جبرئيل نزد يوسف آمد خطاب به او فرمود :\r\nچه كسى تو را از چاه نجات داد ؟ چه كسى از دست برادرانت خلاص نمود ؟ چه كسى از دام زليخا رهايىات بخشيد ؟\r\nهر چه جبرئيل پرسيد ، يوسف جوابى داد : « خداوند متعال » . در آخر جبرئيل پرسيد : چرا به آن شخص گفتى : « واذكرنى عند ربك » و از خدا كمك نخواستى و به او پناه نبردى ؟ يوسف از اين كارش توبه كرد - البته يوسف هميشه در حال توبه بود ، انابه و ناله داشت و براى اين كارش چندين سال ( حدود هشت سال ) ديگر در زندان باقى ماند . چرا ؟ مگر يوسف چه جرمى مرتكب شده بود ؟ ! من و شما كه بالاتر از آن را روزى چندين مرتبه مرتكب مىشويم و اين گونه خطاها برايمان بسيار عادى است . نكته همان است كه چنين عملى از مقام شامخ يوسف دور و بعيد است .\r\nحضرت زكريا : وى تلاش فراوانى كرد تاقومش را هدايت كند اما نتيجه‌اى نگرفت ، و كارش به جايى رسيد كه او را تعجب كردند تا به قتل برسانند ، در حال فرار بود ، ديد چيزى نمانده است كه به دست قومش گرفتار شود ، خطاب به درخت سيبى كه در پيش رويش بود گفت : « به فريادم\r\nبرس » ! درخت به امر خداوند باز شد و زكريا رفت لاى تنه آن درخت و مردم نتوانستند پيدايش كنند ، از سوى خداوند خطاب شد :\r\n\r\n\r\n","description":"","footnote":"\r\n( 1 ) - همان ، آيه 42 .\r\n","page_name":" 123 ","page_number":123},
  {"content":"\r\n\r\nزكريا ! چرا به درخت متوسل شدى و به خداوند پناه نياوردى ؟ زكريا گير كردودرجواب ماند ، به خاطر همين كارش اره دو سر آوردند و درخت را با زكريا از وسط بريده و نصف كردند ، البته بعد خداوند سالمش كرد ولى به هر حال كيفر آن كارش راديد .\r\nحضرت يونس : اين پيامبر بزرگوار سالها براى هدايت قومش كوشيد اما هيچ نتيجه‌اى نگرفت تا جايى كه قومش مستوجب عذاب شدند ، به حضرت يونس خطاب شد :\r\nاى يونس ! آنان ديگر لياقت زنده ماندن را ندارند و بايد عذاب شوند ؛ يونس اين مطلب را به قومش خبر داد كه به زودى هلاك خواهيد شد و عذاب خدا بر شما نازل مىشود ، اما در اين ميان يونس كارى كرد كه نبايد مىكرد و ان اين كه : بدون اذن پروردگار از شهر بيرون رفت . لذا براى اين كارش تنبيه شد ، چرا كه برخى از افراد قومش آن‌گاه كه آثار عذاب را ديدند به ديگران گفتند : بياييد توبه كنيم ، از همين رو به سراغ يونس رفتند و هر چه گشتند او را نيافتند . آنان دريافتند كه پناهى جز خدا ندارند ولذا به پيشگاه او توبه كرده و از گذشته خود پشيمان شدند ، خداوند توبه آنان را پذيرفت وعذاب نازل نشد .\r\nمطلب اين جاست كه آن قوم به آن همه لجاجت و سرسختى و گناه با يك « يا الله » و « خدايا ! اشتباه كردم » از عذاب خلاص شدند ، اما يونس با آن همه خدمت و بندگى در راه خدا بايد براى يك ترك اولى مجازات شود . لذا وقتى در كشتى نشسته بود تابه آن طرف دريا برود نهنگى كه مامور خدا بود ، آمد و در مقابل كشتى سد شد ، چيزى نمانده بود كه كشتى را غرق كند ، تصميمشان بر اين شد كه قرعه بزنند و به نام هركسى درآمد او را طعمه ماهى كنندو از دست آن حيوان خلاصى يابند . قرعه زدند به نام\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nيونس درآمد ، مرتبه دوم باز به نام يونس . . . تا سه مرتبه قرعه زدند هر سه بار به نام يونس درآمد . يونس وقتى قضيه را چنين ديد خود را به دريا انداخت و نهنگ او را\r\nبلعيد ، از آنجا كه ماهى مامورخدا است اجازه هضم كردن يونس را نداشت و فقط او را در شكم خود نگه داشت . يونس متوجه شد كه خروجش از شهر اشتباه بود وخطايى صورت داده است ، لذا در شكم ماهى ، دست به توبه و انابه واستغاثه برداشت :\r\n « فنادي في الظلمات ان لا إله الا انت سبحانك اني كنت من الظالمين » ؛  « 1 » در دل تاريكىها فرياد برآوردكه : معبودى جز تو نيست ، منزهى تو راستى كه من از ستمكاران بودم .\r\nبدين ترتيب ، هفت شبانه روز در شكم ماهى ، يعنى در يك سلول تاريك ، مرطوب و بىغذا زندانى بود ، پس از اين مدت ، توبه‌اش پذيرفته شد : « فاستجبنا له و نجيناه من الغم » و از شكم ماهى بيرون آورديم .\r\nباز مىفرمايد :\r\n « فلولا انه كان من المسبحين . للبث فيبطنه الي يوم يبعثون » ؛  « 2 » و اگر او از زمره تسبيح كنندگان نبود ، قطعاً تا روزى كه برانگيخته مىشوند در شكم آن ماهى مىماند .\r\nاز اين سخن خداوند فهميده مىشود كه يونس به خاطر انكارش استحقاق آن را داشته كه تا روز قيامت مجازات شود ، اما توبه كرد و توبه‌اش پذيرفته شدو اين بسيار تكان دهنده است .\r\nنظير اين قضايا در قرآن و تاريخ فراوان آمده است . نقل شده كه پيامبرى از\r\n\r\n\r\n","description":"","footnote":"\r\n( 1 ) - انبياء ( 21 ) آيه 87 .\r\n( 2 ) - صافات ( 37 ) آيه 143 و 144 .\r\n","page_name":" 125 ","page_number":125},
  {"content":"\r\n\r\nبنىاسرائيل وارد شهرى شد ، در همان ابتداى ورود ديد كه يك عالم عابد و زاهدى زير آوار رفته و سرش بيرون مانده و در همين حال مورچه‌ها سرش را خورده‌اند . تعجب كرد از اين كه عالم عابد و زاهدى كه هفتاد سال در راه خدا قدم برداشته و رياضت كشيده است ، چرا بايد اين گونه بميرد ؟ در همين\r\nهنگام مطلع شد كه حاكم ظالم آن شهر مرده وتشييع جنازه مهمى از او كرده‌اند ! با خدا منجات كرد و بيان داشت : « خدايا چه حكمتى در كار است ؟ عالم زاهد بايد آن گونه بميرد و حاكم ظالم اين گونه با عظمت و جلال دفن شود ؟ ! خطاب شد آن عالم چند روز قبل حاجتى داشت و براى رفع آن به اين حاكم ظالم مراجعه كرد ، و نبايد چنين مىكرد  « ولا تركنوا الي الذين ظلموا فتمسكم النار » ؛  « 1 » به كسانى كه ستم كرده‌اندمتمايل مشويد كه آتش [ دوزخ 
  ] به شم امىرسد . و اين ظالم حاجت او را براورده كرد و به گرفتاريش رسيدگى نمود ، پس آن عالم كيفر دارد و براى اين كه كيفرش به قبر و برزخ و قيامت كشيده نشود در اين دنيا مجازاتش كرديم و آن ظالم نيز از آن جا كه ظلم‌هاى فراوان كرده بود ، نتيجه اين كار خويش را ( برآورده‌كردن حاجت عالم ) در همين دنيا به او داديم و نخواستيم كه پاداشش را در عالم آخرت به او بدهيم ؛ لذا آن تشريفاتى را كه براى اين حاكم قائل شدند نتيجه و پاداش آن خدمتى بودكه به آن عالم كرده بود .\r\n\r\nتوبه خواص\r\nتوبه سه قسم است :\r\n1 - توبه عموم مردم\r\n2 - توبه انبياء ، به خاطر ترك اولى كه از آن سر مىزند ، مانند توبه آدم ،\r\n\r\n\r\n","description":"","footnote":"\r\n( 1 ) - هود ( 11 ) آيه 113 .\r\n","page_name":" 126 ","page_number":126},
  {"content":"\r\n\r\nيونس ، يعقوب و يوسف ( ع )\r\n3 - توبه خواص كه توبه معصومين ( ع ) است . آنان از توجه به غير خدا توبه مىكنند ؛ يعنى اميرالمومنين ( ع ) وقتى غذا مىخورد يا اطفاى شهوت مىكند و . . از آن عالم وحدت به عامل كثرت مىآيد و همين براى او گناه و توجه به غير حق است . اگر مىبينيم حضرت زهرا ( س ) از خوف خدا\r\nبه اندازه‌اى گريه مىكند كه از اشك چشمش شيشه‌اى پر مىشود براى همين است كه چند لحظه‌اى توجه به غير حق داشته است .\r\nعلى ( ع ) دردل شب مىنالد و نسبت گناه به خودمىدهد و دعاى كميل پر از اين نسبت‌ها است ، عده‌اى تصور مىكند على ( ع ) آن مطالب را براى آموزش ما فرموده است ، حال آن كه اين برداشت درست نيست ، بلكه على ( ع ) آن سخنان را براى خودش فرموده است ، اين به آن معنا نيست كه نعوذبالله على ( ع ) گناه كرد و از گناهانش توبه مىكند وچنين نيست كه حضرت ترك اولى كرده باشد ، معصوم ( ع ) از توجه به غير حق توبه مىكند و از خداوند طلب عفو و بخشش مىنمايد .\r\nآرى ، آن توقعى كه از معصوم هست از انبيا نيست و آن توقعى كه از انبياء هست از علما نيست و همچنين انسان انتظار و توقعى كه از علما و دانشمدان دارد از عامه مردم ندارد . به همين ترتيب مقايسه كنيد تا برسيد به خودتان ، و توجه داشته باشيد كه عموم مردم توقع و انتظارى كه از مسئولان اداره‌ها دارند از كارمند معمولى ندارند و همينطور سلسله مراتب ديگر .\r\n\r\nتجسم اعمال در قيامت\r\nاز چگونگى رسيدگى به اعمال منصب‌داران و مسئولان وكيفيت حساب‌كشى از آنان سخن گفتيم ، اينك در همين خصوص بايد بگوييم كه\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nهر گونه كردار نيك و بد ما به تناسب خود ، صورت‌بندى مىشود و براى هميشه باقى مىماند و همين است معناى « تجسم اعمال » ؛ يعنى عمل يك انسان خدمت‌گزار و صادق است كه بهشت را براى او ايجاد كرده و عكس آن نيز در مورد انسان گناه كار صادق است .\r\nاين بحث براى كاركنان ادارات ومسئولان از اين جهت حائز اهميت است كه خاصيت كنترل كنندگى دارد ؛ يعنى هر مسئول و كارمندى مىفهمد كه تمامى كردارهايش ثبت و ضبط مىشود و در قيامت در جلو چشمانش تجسم مىيابد . اگر اين نكته را فهميد و به آن متذكر شد ، ديگر خطا نمىكند ، رشوه نمىگيرد و به حيف و ميل اموال مردم واختلاس نمىانديشد . فكر قيامت و حساب و كتاب و تجسم اعمال او را از اين كارها باز مىدارد .\r\n\r\nاقسام تجسم عمل\r\nتجسم عمل ، سه قسم است :\r\n1 - در دنيا : از قرآن استفاده مىكنيم كه سرنوشت و سعادت يا شقاوت آدمى در اين دنيا مرهون افكار ، گفتار و كردار اوست و ملكاتش براى او سرنوشت‌ساز است ؛ يعنى اگر افكار ، سخن و كردار انسان صحيح و الهى باشد سعادتمند و رستگار وعاقبت به خير خواهد شد و اگر ملكات رذيله بوده و گفتار ، كردار و اعمالش ناشايسته وغيرالهى باشد ، شقاوت ، عاقبت به شرى و آتش جهنم گريبانگريش خواهد شد .\r\nو من يشرك بالله فكانما خر من السماء فتخطفه او تهوي به الريح\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n في مكان سحيق » ؛  « 1 » و هر كس به خدا شرك ورزد چنان است كه گويى از آسمان فرو افتاده و مرغان شكارى او را ربوده‌اند يا باد او را به جايى دور افكنده است .\r\nشركت در اين جا شركت عملى است ، يعنى زندگى انسان‌هاى فاسق و شقى ، هرماه با ناراحتى وغم و غصه و توأم با وحشت و اضطراب است . غم گذشته‌ها را مىخورند ، از آينده نگرانى دارند ، هنگام خواب ، خوردن و در موقعيت‌هاى ديگر ، ه ميشه مضطرب و نگرانند .\r\nاما انسان‌هاى خوب به عكس انسان‌هاى بد و پست ، به فرموده قران علاوه بر اين كه به بهشت مىروند در اين دنيا نيز يكى زندگى پاك و با عزت دارند :\r\n « من عمل صالحاً من ذكر او انثي وهو مومن فلنححيينه حيوه طيبه و لنجزينهم اجرهم باحسن ماكانوا يعملون » ؛  « 2 » هر كس - از مرد يا زن - كار شايسته كندومومن باشد قطعاً او را با زندگى پاكيزه‌اى حيات حقيقى بخشيم و مسلماً به آنان بهتر از آن چه انجام مىدادند پاداش خواهيم داد .\r\nدر سوره ديگر مىفرمايد :\r\n « لا يزال الذين كفروا تصيبهم بما صنعوا قارعه او تحل قريباً من دارهم » ؛  « 3 » و كسانى كه كافر شده‌اند پيوسته به سزاى آن چه كرده‌اند مصيبت كوبنده‌اى به آنان مىرسد يا نزديك خانه‌هايشان فرود مىآيد .\r\nافرادى كه كفر عملى دارند ؛ مثلًا نماز نمىخوانند ، روزه نمىگيرند و\r\n\r\n\r\n","description":"","footnote":"\r\n( 1 ) - حج ( 22 ) آيه 31 .\r\n( 2 ) - نحل ( 16 ) آيه 97 .\r\n( 3 ) - رعد ( 13 ) آيه 31 .\r\n","page_name":" 129 ","page_number":129},
  {"content":"\r\n\r\nخلاصه واجبات را ترك مىكنند و مرتكب محرمات مىشوند انسان‌هاى شرور و ظالمند و به جامعه با عينك بدبينى مىنگرند گفتار و كردارشان با مردم ناشايسته و غير اسلامى است .\r\nزندگى توأم با گناه ، بدبختى و فلاكت است و نبايد فريب وضع ظاهرى آن‌ها را خورد ، چرا كه همين جاه و جلال ظاهرى براى او نقمت و دردسر است . قرآن مىفرمايدك\r\n       « فلا تعجبك اموالهم و لا اولادهم انما يريد الله ليعذبهم بها في الحيوه الدنيا » ؛        « 1 » اموال و فرزندانشان تو را به شگفتى و تعجب نياورد ، جز اين نيست كه خدا مىخواهد در زندگى دنيا به وسيله اين‌ها عذابشان كند .\r\nمال و رياست زمانى خوب است كه خوشى و سعادت به دنبال داشته باشد و انسان را عاقبت به خير نمايد ، يعنى در راه رضاى خدا به كار رود و در روز حساب نجات بخش انسان باشد .\r\n2 - تجسم اعمال به معناى دوم هم اين است كه : اگر كسى اهل بهشت است ، عمل او است كه براى او بهشت پرنعمت شده است و اگر كسى اهل جهنم است و مار و عقرب او را احاطه كرده ، آن نيز همان اعمال اوست .\r\nپيامبر اكرم ( ص ) فرمود :\r\nالدنيا مزرعه الآخره ؛\r\nدنيا كشتزار آخرت است .\r\nانسان در اين دنيا هر چه كشت كند ، در عالم آخرت همان را برداشت مىنمايد و خلاصه اين كه نعمت‌هاى بهشت اعمال خود انسان‌هاست :\r\n« كلوا و اشربوا بما اصلحتم »\r\n\r\n\r\n","description":"","footnote":"\r\n( 1 ) - توبه ( 9 ) آيه 55 .\r\n","page_name":" 130 ","page_number":130},
  {"content":"\r\n\r\nبخورى دو بياشاميد آنچه را كه خود تهيه نموده و فرستاده‌ايد .\r\nهمچنين است آتش جهنم كه آن هم ساخته دست خود ما است ، زقوم و حميم را خود تهيه مىكنيم به جهنميان خطاب مىشود :\r\n« فذوقوا العذاب ذلك بما قدمت ايديكم » ؛ « 1 » بچشيد عذاب را ، اين چيزى است كه خود تهيه كرده و فرستاده‌ايد .\r\n3 - نوع سوم تجسم اعمال ، تبديل عمل به موجود متناسب با عمل است ؛ توضيح آنكه : مرحوم صدرالمتالهين ( ره ) در آسفار ، تناسخ را رد مىكند ؛ معناى تناسخ اين است كه يك عده‌اى از فلاسفه ، از روان‌شناسان و روانكاوان ، مخصوصاً كسانى كه ادعاى احضار روح دارند ، مىگويند : هر گاه انسان\r\nبميرد روح او بر جسم ديگرى منتقل مىشود . بنابراين قول ، اكنون روح ما كه در اين جا نشسته‌ايم روح انسان‌هاى قبلى است و زمانى كه از دنيا برويم روحمان به اجسام ديگرى منتقل مىشود .\r\nبعضى معتقدند كه اگر انسان بدكار باشد ، روح او به جسم حيوانى يا آدم بدبختى ، و اگر خوشبخت ، باشد روحش به يك حيوان خوبى كه براى مردم نافع است منتقل مىشود ، و اگر آدم خوبى باشد روحش به كالبد آدم مقدسى ، خواهد رفت . اين معناى « تناسخ » است . مرحوم صدرالمتالهين تناسخ را باطل مىكند و با مبانى فلسفى مىگويد : تناسخ محال است ؛ يعنى اگر چيزى بخواهد از فعل به قوه برگردد اين محال است .\r\nقرآن مىفرمايد : بعضى در قبر مىگويند : « ما را برگردانيد تا آدم خوبى شويم » خطاب مىشود محال است كه برگرديد .\r\n« قال رب ارجعون لعلي اعمل صالحاً فيما تركت » ؛ « 2 »\r\n\r\n\r\n","description":"","footnote":"\r\n( 1 ) - آل عمران ( 3 ) آيه 182 .\r\n( 2 ) - مومنون ( 23 ) آيه 99 .\r\n","page_name":" 131 ","page_number":131},
  {"content":"\r\n\r\nپروردگارا ، مرا باز گردانيد شايد من در آن چه وانهاده‌ام كار نيكى انجام دهم . بعد مىفرمايد : اى انسان ! تو برزخى دارى كه روح تو تا روز قيامت در عالم برزخ است .\r\nمرحوم صدرالمتالهين از ديدگاه فلسفى ثابت مىكند كه تناسخ محال است ، بعد هم براى اثبات محال بودن تمسك به قرآن مىكند و مىفرمايد : از قرآن يك تناسخ دقيق و لطيفى استفاده مىكنيم كه اين از شاهكارهاى قرآن است ، پس ادعاى كشف شهود مىكند و مىگويد در عالم كشف اين تجسم عمل به معناى سوم ديده شده و آن گاه اقامه برهان مىكند .\r\nتناسخى كه ملاصدرا مىگويد الآن مورد بحث ما است و آن اين است كه اعمال ما براى ما ملكه مىسازد ؛ يعنى گفتار ، كردار ، تخيل‌ها و افكار ما برايمان ملكه مىسازد ، آن ملكات وحالات هم\r\nبراى ما هويت ايجاد مىكند ؛ يعنى اگر اعمال ، گفتار ، پندار و افكار كسى نيك باشد ملكه خيرخواهى براى او درست مىشود و به طور خودكار آدم خيرخواهى مىشود .\r\nدر روايات آمده است كه در روز قيامت وقتى وارد صف محشر شدى ، بعضى از انسان‌ها را مىبينى كه مثل ماه مىدرخشند ، يعنى يك انسان كاملى وارد محشر مىشود كه چشم‌ها همه به او خيره مىشود ، لذا اعمال خوب ، عبادت‌ها و خدمت به خلق خدا براى شما ملكه و ملكه هم برايتان انسانيت ساخته و شما را در انسانيت شكوفا كرده است . اما اگر گفتار شما در زندگى ، نيش زدن و زخم زبان ، استهزا ، عيب‌جويى و غيبت ، تهمت ، شايعه و دروغ باشد ؛ يا كردار شما ظلم و جنايت باشد . اين ظلم‌ها ، كم‌كم براى شما حالت مىسازد ؛ يعنى شما ديگر به طور ناخودآگاه حالت درندگى و بدخويى پيدا مىكنيد . در اثر زيادى گناه - به قول روان كاوها - براى انسان\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nحالت ساديسمى پيدا مىشود به طورى كه از ظلم كردن لذت مىبرد .\r\nآدم‌هاى متكبر كه تكبر در دلشان رسوخ كرده است به صورت پلنگ ، آن‌هايى كه سر و كارشان با فيلم‌ها و موسيقىهاى مبتذل و با زن‌هاى همه جايى و با جلسه‌هاى فساد است به صورت ميمون ، انسان‌هاى منافق به صورت روباه در مىآيند . اگر كسى چشم بصيرت و ملكوتى داشته باشد در همين دنيا مىبيند كه فلانى ميمون و آن ديگرى روباره و سومى سگ است و . . .\r\nملاصدرا ، روايتى در اسفار آورده است كه راوى مىگويد :\r\nروزى خدمت امام صادق ( ) بودم ، در حالى كه هر دو طواف كرده بوديم در گوشه‌اى نشسته و به مطاف نگاه مىكرديم ؛ خطاب به امام صادق ( ع ) عرض كردم : يابن رسول الله ! ما اكثر الحجيج ! چقدر حاجى فراوان است ! حضرت تبسمى كرده و فرمودند :\r\nما اكثر الضجيج و اقل الحجيج ؛ « 1 »\r\nحاجى كم است و سر و صدا زياد است .\r\nدر اين حين نفهميدم كه امام ( ع ) چه مىفرمايد ، لذا امام ( ع ) چشم ملكوتى به من عطا كردند وفرمودند : نگاه كن ، از ميان انگشتان دست مباركش به طرف مطاف نگريستم ؛ ديدم كه آدم بسيار كم است و هرچه هست حيوان است ، به صورت هاى موش ، گاو ، پلنگ و خرگوش و . . .\r\nروزى عايشه خدمت پيامبر اكرم ( ص ) نشسته بود كه زنى آمد و از پيامبر مسأله‌اى پرسيد ، پيامبر جوابش را داد ، وقتى زن رفت عايشه غيبت او را كرد و گفت : يا رسول الله چه زن كوتاه قدى بود ! تا غيبت كرد رنگ مبارك پيامبر تغيير كرد و فرمود :\r\n\r\n\r\n","description":"","footnote":"\r\n( 1 ) - بحارالانوار ، ج 27 ، ص 181 .\r\n","page_name":" 133 ","page_number":133},
  {"content":"\r\n\r\nعايشه ! چرا غيبت كردى ؟ چرا چيزى گفتى كه اگر نزد خودش مىگفتى به او بر مىخورد ، چرا شخصيتش را كوبيدى ؟ زود استفراغ كن ؛ در اين هنگام ، حالت استفراغ براى عايشه پيدا شد و مقدارى گوشت گنديده از دهانش بيرون افتاد ، گفت : يا رسول الله ! من گوشت نخورده بودم ، اين چه بود ؟ !\r\nحضرت فرمود : مگر قرآن نخوانده‌اى كه مىفرمايد :\r\n « و لا يعتب بعضكم بعضاً ايحب احدكم ان ياكل لحم اخيه ميتا فكر هتموه . . . » ؛  « 1 » و بعضى از شما غيبت بعضى نكند آيا كسى از شما دوست دارد كه گوشت برادر مرده‌اش را بخورد ، از آن كراهت داريد . . .\r\nقرآن مىفرمايد : روز قيامت پرده‌ها كنار مىرود : « فكشفتا عنك غطائك فبصرك اليوم حديد » « 2 » آن كسى كه سگ است از الآن سگ است ، منتهى پرده رويش را پوشانده است و چشم ملكوتى نيست كه ببيند ، روز قيامت چشم‌ها تيزبين و حقيقت بين مىشود و آن گاه خودش را مىبيند كه آدم است يا نه ، ديگران همه او را مىبينند كه آدم است يا نيست .\r\nبه فرموده قرآن داد و فرياد و خدا خداى بعضى از جهنميان بلند مىشود و به آنان خطاب مىشود : « احسئوا فيها و لا تكلمون » « 3 » ؛ در آن گم شويد و با من سخن مگوييد . عرب وقتى بخواهد سگ‌ها را از خود دور كند مىگويد : « اخسوا »\r\nروايتى است از امام حسين ( ع ) كه همين روايت از امام سجاد ( ع ) نيز نقل شده است كه مىفرمايد :\r\n\r\n\r\n","description":"","footnote":"\r\n( 1 ) - حجرات ( 49 ) آيه 12 .\r\n( 2 ) - ق ( 50 ) آيه 22 .\r\n( 3 ) - مومنون ( 40 ) آيه 108 .\r\n","page_name":" 134 ","page_number":134},
  {"content":"\r\n\r\nاجتنب الغيبه ؛ فانها ادام كلاب النار ؛ « 1 »\r\nاز غيبت بپرهيز ، چرا كه آن ، خورش سگ‌هاى جهنم است .\r\nاستاد بزرگوار مار رهبر عظيم الشان انقلاب ( ره ) در درس‌هاى اخلاقى خود حداقل سالى يك يا دو مرتبه اين روايت را به ما تذكر مىدادند . آرى ، آن كه غيبت كند ، چنين كارى برايش ملكه مىسازد و اين ملكه او را به صورت سگ مىكند . اين سگ در جهنم گرسنه مىشود و غذا مىخواهد ، در اين حالت همان غيبت‌هايى كرده ؛ يعنى همان گوشت‌هاى گنديده‌اى كه خورده ، در جهنم برايش غذا مىشود .\r\nخورىهاى زشت ، گرگ مىشودو انسان را در قبر مىدرد . گرگ‌ها از كجا مىآيند و چه كسى آنها را دوست مىكند ؟ آن ها نتيجه بد اخلاقىها ، ظلم‌ها ، جنايت‌ها ، رشوه‌ها ، رباها ، مال مردم خوردن‌ها و بالاخره تجاوزها است .\r\nقرآن مىفرمايد : دسته‌اى از مردم به صورت الاغ وارد محشر مىشوند :\r\n « و اما الذين شقوا ففي النار لهم فيها زفير و شهيق » ؛  « 2 » و اما كسانى كه تيره بخت شده‌اند در آتش فرياد و ناله‌اى دارند .\r\nيعنى آنانى كه شقاوت دارند ، آنان كه در دنيا به مردم ، انسانيت و نسبت به خدا و اسلامشان بىتفاوت بوده‌اند ، آنان شقى هستند و شقىها به جهنم مىروند . سپس مىفرمايد شقىها به صورت الاغ محشور مىشوند « لهم فيها شهيق و زفير » الاغ وقتى صدا مىكند آن لحظات آخر را « شهيق » و آه ناله‌اش را « زفير » مىگويند ، كسى كه در اين جا بىجا صدا مىكند ، شخصيت ديگران را مىكوبد ، شايعه پراكنى مىكند و بالاخره بدون استدلال مىشنود\r\n\r\n\r\n","description":"","footnote":"\r\n( 1 ) - وسائل الشيعه ، ج 8 ، ص 600 ، ح 16 .\r\n( 2 ) - هود ( 11 ) آيه 106 .\r\n","page_name":" 135 ","page_number":135},
  {"content":"\r\n\r\nو بدون استدلال نقل مىكند . همچون الاغى است كه بىجا عرعر مىكند .\r\nقرآن مىفرمايد : انسان‌هاى لجوج ، آنان كه زير بار حق نمىروند و گوششان به حرف حق بدهكار نيست ، وارونه در صف محشر حاضر مىشوند ، يعنى پاها بالا و سر روى زمين ، همان گونه كه اين جا وارونه است آن جا نيز وارونه است « و نحشرهم يوم القيامه على وجوههم ثم بكم عمى . . » اين گروه در حالى مىآيند كه هم كورند ، و هم كرد و هم گنگ ، كسى كه حق وعدالت را نمىتواند ببيند ، كسى كه عدالت و حق را مىبيند و پا روى آن مىگذارد روز قيامت اعمى و كور محشور مىشود ، يعنى عملش مجسم مىگردد .\r\nخلاصه اين كه بايد گفت : آخرت با دنيا يك سكه است و دورو دارد ، اين رو دنيا و آن رو آخرت ، اين جا ظاهر است و آن جا واقع ، اين جا مجاز است و آنجا حقيقت . كسى كه اين جا سگ است و مردم را بىجهت مىآزارد ، آنجا نيز سگ است ، كسى كه اين جا حالت درنده خويى دارد ، آن جا گرگ محشور مىشود .\r\nخلاصه مطلب اين كه بكوشيم با خدمت به مردم و روان‌تر كردن كار آن‌ها ، حالت ملكه خدمت‌گزارى رد خود ايجاد كنيم و در قيامت ، اعمالمان به صورت نيكو و پسنديده ، مجسم شود . براى كارگزاران و كارمندان اندوختن زاد و توشه براى آخرت به اين است كه روند كارهاى ادارى را\r\nسالم سازند و عناصر مخربى چون رشوه‌خوارى ، برخوردارى از امتياز ويژه ، پارتى بازى ، قانون شكنى و سهل‌انگارى دركار مردم را از ميان بردارند . در يك فضاى سالم ادارى است كه مىتوان به طور صحيح خدمت كرد و دوستان وهمكاران را به خدا و آخرت فراخواند . هر گامى كه در اين جا برمىداريم در واقع آجرى از بناى شخصيت و هويت خود را ساخته‌ايم .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nجبران كوتاهى و گناه ( توبه )\r\nانسان ، دچار غفلت و نسيان مىشود و در اين حالت ، گناهانى را مرتكب مىشود . تكليف او چيست ؟ كارمندى و يا مسئولى در اثرخستگى و يا اشتباه و غفلت به گناهى گرفتار شد ، چه بايد بكنيم ؟\r\nدر جواب اين سوال بايد بگوييم كه خداوند راه بازگشت از گناه و خطا را براى همه بازگذاشته و مكرر از بندگانش خواسته است كه به اين راه باز گرداندو تنها از اين طريق است كه نجات مىيابند ، و آن عبارت است از « توبه » . توبه تنها راه چاره است و فقط به اين وسيله مىتوان قلب آلوده را شست و شو داد و گناهان را از بين برد .\r\nتوبه يك تحول درونى و پشيمانى از گذشته است ، كه نه فقط گناهان انسان را نابود مىكند بلكه ثوابش از هر عمل نيكى بيشتر است . در اسلام فضيلتى بالاتر از توبه نيتس .\r\nامام باقر ( ع ) مىفرمايد : كسى كه زاد و توشه زن و بچه‌اش را در شب تاريك در بيابان گم كرده باشد وقتى آنان را پيدا مىكند چقدر خوشحال مىشود ؟ ، پروردگار عالم نيز از كسى كه از گناه توبه كند و از گذشته‌ها\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nپشيمان شود ، همان مقدار خوشحال مىشود . « 1 » خداوند مىفرمايد : اگر كسى توبه كند و از گذشته بدش پشيمان شود و به سوى خدا باز گردد ناله وانابه كند و از گناهى كه مرتكب شده در مقابل سرافكنده شود ، قطره اشگى از چشم بعد از آن حالت خجالت زدگى بريزد ، تمام گناهان و بدىهايش نابود مىگردد ، بلكه به جاى آن ثواب و اجر داده مىشود  : « يبدل الله سياتهم حسنات » ؛  « 2 » پرونده سياه فرد توبه‌كار نابود و پرونده سفيد و درخشانى برايش باز مىشود و اين از الطاف خدا و از امتيازات اسلام است . شما وقتى كسى را عفو مىكنيد معمولًا از جرم وخطايش مىگذريد وپرونده‌اش را مختومه مىكنيد ، اگر خيلى لطف كنيد و بخواهيد در حقش خوبى كنيد پرونده‌اش را معدوم و از بين مىبريد ولى اسلام علاوه بر اين كه پرونده سياه را از بين مىبرد و نابود مىسازد ، پرونده درخشانى نيز برايش باز مىكند .\r\nروز قيامت پرونده درخشان را به همه نشان مىدهد و مىگويد  : « هاوم اقروا كتابيه »  « 3 » نامه عمل مرا بخوانيد و ببينيد كه چه پرونده درخشانى دارم ! و ديگر آن شرمندگى و سرافكندگى تبديل به سربلندى و سرافرازى مىشود .\r\nاز اهميت و ارزش توبه همين بس كه خداوند به وسيله پيامبرش به توبه كننده سلام مىفرستد :\r\n       « و اذا جائك الذين يومنون بآياتنا فقل سلام عليكم » ؛        « 4 »\r\n\r\n\r\n","description":"","footnote":"\r\n( 1 ) - اصول كافى ، ج 2 ، ص 435 .\r\n( 2 ) - فرقان ( 25 ) آيه 70 .\r\n( 3 ) - حاقه ( 69 ) آيه 19 .\r\n( 4 ) - انعام ( 6 ) آيه 54 .\r\n","page_name":" 138 ","page_number":138},
  {"content":"\r\n\r\nو چون كسانى كه به آيات ما ايمان دارند نزد تو آيند ، بگو : درود بر شم . در آيه ديگر مىفرمايد : گناه هرچه بزرگ و زياد باشد باتوبه از بين رفته و آمرزيده مىشود :\r\n « قل يا عبادي الذين اسرفوا علي انفسهم لا تفنطوا من رحمه الله ان الله يغفر الذنوب جميعاً » ؛  « 1 » اى بندگان گنه‌كار من كه بر نفس خويش اسراف كرديد ، از رحمت من مايوس نشويد ، توبه كنيد ، اگر توبه كنيد تمام گناهان شما را مىآمرزم .\r\nپيامبر ( ص ) در ذيل همين آيه مىفرمايد :\r\nالتائب من الذنب كمن لا ذنب له ؛ « 2 »\r\nآن كه از گناهانش توبه كند گويى اصلًا گناه نكرده است .\r\nبچه وقتى به دنيا مىآيد چطور پاك است ، انسانى هم كه توبه كند از جهت پاكى مثل همان بچه‌اى است كه به دنيا مىآيد و ديگر هيچ اثرى از گناهان گذشته‌اش باقى نمىماند .\r\nهمانطور كه بالاترين و با فضيلت‌ترين عمل در اسلام توبه است ، بالاترين گناه نيز ياس و نااميدى از رحمت پروردگار است . اگر كسى بگويد ديگر كار ما گذشته است و به قول عوام « آب كه از سر گذشت چه يك نى و چه صد نى » ، اين حالت و بينش از هر گناهى بزرگتر است ، هر گناهى را كه شما فرض كنيد بالاتر از ياس از رحمت خدا نيست . قرآن مىفرمايد :\r\n « فلا تياسوا من روح الله انه لا يياس من روح الله الا القوم الكافرون » ؛  « 3 »\r\n\r\n\r\n","description":"","footnote":"\r\n( 1 ) - زمر ( 39 ) آيه 53 .\r\n( 2 ) - وسائل الشيعه . ج 11 ، ص 358 ، ح 8 .\r\n( 3 ) - يوسف ( 12 ) آيه 87 .\r\n","page_name":" 139 ","page_number":139},
  {"content":"\r\n\r\nاز رحمت خدا ماىوس نشويد ، [ چون اگر كسى از رحمت خدا مايوس شود گناهش به حد كفر است 
  ] و مايوس نمىشوند از رحمت خدا مگر كافران .\r\n\r\nعدم توفيق در توبه\r\nمرحوم صدوق ( ره ) در كتاب عيون اخبار الرضا روايتى از امام رضا ( ع ) نقل مىكند كه اين روايت بسيار اميدوار كننده است . راوى مىگويد : وقتى حضرت رضا ( ع ) در مشهد بودند در يكى از روزهاى\r\nماه مبارك رمضان نزد حميد بن قحطبه ( كه يكى از سران لشكر هارون الرشيد بود ) رفتم ، ديدم روزه‌اش را مىخورد به من هم تعارف كرد كه بيا غذا بخور ، گفتم من روزه هستم و عذرى ندارم ، مسلماً تو عذر دارى كه روزه‌ات را مىخورى .\r\nگفت نه من عذرى ندارم ! گفتم : اگر عذر ندارى چطور روزه‌ات را مىخورى ؟ گفت : من مىدانم كه خداوند مرا نمىآمرزد ، ديگر براى چه روزه بگيرم ، من كه به جهنم خواهم رفت چه طبقه اول باشد و چه طبقه آخر .\r\nعلتش را پرسيدم ، جواب داد : قضيه مفصلى دارم و آن اين كه : شبى در خانه‌ام خوابيده بودم كه نيمه‌هاى شب هارون مرا خواست ، رفتم . هارون به من گفت چه مقدار و تا كجا با من هستى ؟ گفتم تا حد جان و مالم ، گفت برگرد برو به خانه‌ات ؛ برگشتم ولى هنوز به خانه‌ام نرسيده بودم كه دوباره مرا برگرداندند ، اين بار ديدم هارون غضبناك نشسته و شمشيرى روى زانويش گذاشته است ، خطاب به من گفت : تا كجا با من هستى ؟ گفتم تا حد جانم ، مالم و ناموسم گفت برگرد . اين بار نيز هنوز به منزلم نرسيده بودم كه براى سومين مرتبه باز به نزدهارون بازگرداندند ، پرسيد چقدر با من هستى ؟ گفتم تا حد جانم ، مالم ناموسم ودينم . گفت : همين را مىخواستم . شمشير را داد به من وگفت : اين غلام هر چه گفت گوش كن .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nراه افتاديم وآمديم در خانه‌اى كه سه اتاق داشت . غلام در يكى از اتاقها را باز كرد ديدم كه بيست نفر جوان از اولاد حضرت زهرا غل و زنجير به دست و پا داشتند ، آنان را سر چاهى آورد و به من گفت : گردن آنان را بزن . گردن آنان را زدم و درچاه ريختم . در اتاق دوم را باز كرد ديدم بيست جوان ديگر از فرزندان زهرا در آن اتاق هستند . كه به دست و پاى آنان نيز غل و زنجير است . سر آنان رانيز زدم و به چاه انداختم . اتاق سوم را باز كرد ديدم بيست نفر پيرمرد ريش سفيد كه آنان نيز از فرزندان زهرا بودند ، گردن آنان را نيز يك يك زدم تا نوبت رسيد به آخرين نفر . آن\r\nآخرى نگاه تندى به من كرده گفت : اگر در روز قيامت مادرم زهرا بگويد چرا ما را كشتى چه جواب مىدهى ؟ اين جا بود كه بدنم لرزيد ، غلام گفت : تو كه كار را تمام كردى چرا معطلى ؟ گردن او را هم زدم و سرش را به من داخل چاه انداختم . حال با اين همه جرم و گناه خداوند چگونه مرا مىآمرزد « 1 » ؟ !\r\nآرى چنين كسانى موفق به توبه نمىشوند ، اگر موفق شوند خداوند مىپذيرد .\r\nمفسر بزرگ ، علامه طباطبائى ( ره ) جمله‌اى ظريف و لطيف دارد و مىفرمايد : « هر توبه‌اى كه از عبد واقع شود ، دوتوبه از خدا صادر خواهد شد ، چرا كه اول بايد خدا توفيق بدهد تا انسان توبه كند بعد هم توبه‌اش را قبول نمايد ، دو توبه از خدا يك توبه از بنده .\r\nراوى مىگويد : خدمت حضرت رضا ( ع ) آمدم و قضيه را براى آن حضرت نقل كردم . آقا خيلى ناراحت شدند و بعد رو كردند به من و فرمودند : اين حالت ياس از رحمت خدا را كه فلانى پيدا كرده است ،\r\n\r\n\r\n","description":"","footnote":"\r\n( 1 ) - عيون اخبار الرضا .\r\n","page_name":" 141 ","page_number":141},
  {"content":"\r\n\r\nگناهش از كشتن شصت سيد بالاتر است .\r\nحضرت امام ( ره ) جمله لطيفى داشتند كه فرمودند : خدا چقدر مهربان است ، از الطاف خفيه خدا اين است كه براى انسان پيامبر مىفرستد ، با خرق عادت زير تخت فرعون نطفه موسى منعقد شده و به دست فرعون بزرگ مىشود ، وقتى جوان شد ده سال زير دست حضرت شعيب تربيتش مىكند بعد از طى اين مراحل وى را به پيامبرى مبعوث مىنمايد معجزه رسايى هم به او مىدهد سپس خطاب به او مىفرمايد  : « اذهب الي فرعون انه طغي »  « 1 » وزى رو ياور هم برايش تعيين مىكند و مىفرمايد : « و قولا له قولًا لينا » سفارش فرعون را به موسى مىكند كه : اى موسى با زبان خوش ونرم با فرعون حرف بزن و تندى نكن ، من دوست دارم او اصلاح شود ، توبه كند « يتذكر او يخشى »\r\nاين لطف خدا است كه موسى را چهل سال تربيت كرده و پيامبرش مىكند تا شايد فرعون به دست او اصلاح شود و توبه كند .\r\nعلماى علم اخلاق براى تصفيه نفس سير و سلوكى دارند و براى اين سير و سلوك منازلى تعيين كرده‌اند ومىگويند اگر كسى بخواهد به سوى خدا سير كند و مقام عنداللهى بيابد قدم اول توبه است ، و اگر كسى توبه واقعى كند در يك لحظه ممكن است راه پنجاه ساله را طى كند .\r\nمرحوم محقق همدانى يكى از علماى علم اخلاق است و شاگردهايى عالى مقام و بزرگى نظير مرحوم قاضى ، ملكى ، كربلائى و ديگران تحويل جامعه داده‌است ، بزرگان مىگويند در زمان اين مرحوم ( محقق همدانى ) در نجف شخصى بوده به نام عبد فرار ، يعنى بنده فرارى ، آن بعد ( به قول امروزىها ) آدم لاابالى و لاتى بوده و همه از او مىترسيدند و حتى وقتى\r\n\r\n\r\n","description":"","footnote":"\r\n( 1 ) - طه ( 20 ) آيه 24 .\r\n","page_name":" 142 ","page_number":142},
  {"content":"\r\n\r\nوارد صحن مطهر حضرت اميرالمومنين ( ع ) مىشده مردم از ترسشان برايش راه باز مىكردند . اين عبد فرار چه كار خوبى كرده بود ؟ نمىدانم ، ولى مسلماً كارى كه مورد رضايت خدا باشد انجام داده بوده است ، لذا وقتى وارد صحن شد طبق معمول برايش راه باز كردند ، در اين حين مرحوم محقق همدانى از آن طرف مىآمد ، اين بعد وقتى به ايشان ريسد سلام نكرد و راه رفتنش نيز غير عادى بود و مانند انسان‌هاى متكبر با غرور حركت مىكرد . مرحوم محقق يك نگاه تندى به او كردند و فرمودند : اسم تو چيست ؟ او هم مغرورانه گفت : مرا نمىشناسى ؟ ! من عبد فرارم ، تا گفت م نعبد فرارم مرحوم محقق فرصت را غنيمت شمرده و جرقه را زدند ، فرمودند : « افررت من الله و رسوله ؟ » از چه كسى فرار كردى ؟ از خدا و يا پيامبرش ؟ عبد فرار از همين جا متلاطم شد و به كلى تغيير مسير داد و توبه واقعى كرد .\r\nاز آن به بعد مرتب با خودش زمزمه مىكرد : « افررت من الله و رسوله ؟ » تا اين كه حدود نيمه‌هاى شب در حالى كه اين زمزمه را بر لب داشت جان به جان آفرين تسليم كرد . مرحوم محقق همدانى فرمودند كه يكى از اولياى خدا از دنيا رفته است و از مردم خواست كه در تشييع\r\nجنازه‌اش شركت كنند . اين عالم بزرگوار جلو افتاد و شاگردانش پشت سرش به سوى خانه عبد فرار راه افتادند .\r\nمحقق با دست خودش او را غسل داد و در دفن او نيز شركت نمود و بالاخره راه چندين ساله را در يك لحظه پيمود .\r\nروايت داريم كه بنده‌اى زياد گناه كرده بود ، به حضرت موسى خطاب شدكه اين مرد را از شهر بيرون كن ، حضرت موسى نيز اين دستور را اجرا كرد و او را تبعيد نمود . آن شخص گناه كار در بيابان در اثر مشقت و زجر\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nزياد بسيار ضعيف گرديد و بيمارى گريبان گيرش شد . امام صادق ( ع ) مىفرمايد : اين شخص جمله‌اى گفت و آن اين كه :\r\nيا من له الدنيا و الآخره ؛ ارحم من ليس له الدنيا و الآخره ؛\r\nاى كسى كه دنيا و آخرت از آن تو است ، رحم كن به كسى كه نه دنيا دارد و نه آخرت .\r\nاين جملات زيبا را زمزمه كرد و مرد ، به موسى خطاب شد كه يكى از اوليا و دوستان ما از دنيا رفت هاست ، برو و او را دفن كن .\r\nحضرت موسى با اصحابش آمدند ديدند كه همان جوان است ، گفت : خدايا ! تو به من دستور دادى كه اين جوان را تبعيد كنم و من اورا از شهر بيرون كردم ، آيا واقعاً اين جوان فاسد بود ؟ خطاب شد آرى ، بد بود اما تحول پيدا كرد وتوبه نمود ، نه تنها گناهانش آمرزيده شد كه از اولياى ما گرديد .\r\n\r\nحق الله و حق الناس\r\nگناهان دو نوع است : يكى گناهانى كه مربوط به حق الله است و ديگرى مرتبط با حق الناس . گناهان مربوط به حق الله نيز دو گونه است : يكى آن‌ها كه جبران پذير و قضا كردنى نيست مگر با توبه كردن ؛ مثل دروغ گفتن ، كه گناه بسيار بزرگى است ، به اندازه‌اى كه قرآن مىفرمايد :\r\n « انما يفتري الكذب الذين لا يومنون بآيات الله و اولئك هم الكاذبون » ؛  « 1 » تنها كسانى دروغ پردازى مىكنند كه به آيات خدا ايمان ندارند و آنان خود ، دروغگويانند .\r\n\r\n\r\n","description":"","footnote":"\r\n( 1 ) - نحل ( 16 ) آيه 105 .\r\n","page_name":" 144 ","page_number":144},
  {"content":"\r\n\r\nدر روايات مىخوانيم كه اگر يك دروغ بگويد بوى گند و تعفن از دهانش به آسمان‌ها مىرود و ملائكه از آن بو اذيت مىشوند . او را لعن مىكنند . از اين قسم است گناهى مثل شراب‌خوارى ، قمار ، نگاه به نامحرم ، زنا و . . اين گناه‌ها هم بزرگ و كبيره هستند .\r\nدر روايت داريم : عورتين زن و مرد زنا دهنده و زنا كننده به حدى بوى گند مىدهد كه جهنميان را به شدت مىآزارد و همچنين در روايت آمده كه اگر كسى نگاه شهوت‌آميز به نامحرم كند ، روز قيامت ابتدا با سيخ‌هاى آتش جهنم كورش كرده و سپس روانه جهنم مىكنند . اما همين گناهان - با اين بزرگى - اگر انسان متحول شود و از گذشته‌اش شرمنده و پشيمان گردد به ثواب و خوبى تبديل مىشود : « يبدل الله سيئاتهم حسنات »\r\nبا گوش كردن و رواج موسيقىهاى حرام و مطب ، در صدر اسلام كفار تلاش مىكردند با ساز و آوار و ترانه ، مسلمانان و مردم را از اطراف پيامبر پراكنده سازند .\r\nقرآن كريم مىفرمايد :\r\n « و من الناس من يشتري لهو الحديث ليضل به عن سبيل الهه » ؛  « 1 » و برخى از مردم كسانىاند كه سخن بيهوده را خريدارند تا مردم را بىهيچ دانشى از راه خدا گمراه كنند .\r\nدر آيه ديگر بت‌پرستى با مجالس ترانه و ساز و آواز كنار هم آمده است .\r\n « فاجتنبوا الرجس من الوثان و اجتنبوا قول الزور » ؛  « 2 » از پليدى بت‌ها دورى كنيد و از گفتار باطل اجتناب ورزيد .\r\n\r\n\r\n","description":"","footnote":"\r\n( 1 ) - لقمان ( 
  ] 1 ) آيه 6 .\r\n( 2 ) - حج ( 22 ) آيه 30 .\r\n","page_name":" 145 ","page_number":145},
  {"content":"\r\n\r\nپس معلوم مىشود گناه استماع و گوش دادن به موسيقى مطرب و متناسب با مجلس گناه و لهو لعب بسيار بزرگ است ، اما با همه بزرگىاش با توبه پاك مىشود .\r\nقسمت ديگر از گناهان نيز حق الله است ؛ منتهى با اين تفاوت كه جبران‌پذير است و مىتوان قضاى آن را به جا آورد ؛ مثلًا اگر كسى نمازش را نخواند گناه بزرگى كرده است و شايد گناهى بالاتر و بزرگ‌تر از آن نباشد .\r\nزراره يا پسر زراره مىگويد : رفتم خدمت امام صادق ( ع ) و عرض كردم : يابن رسول الله ! گناهان كبيره را برايم بشماريد ، فرمودند گناهان كبيره هفت تا است كه از اين گناهان بزرگترنداريم :\r\n1 - كفر به خدا ، 2 - قتل نفس ، 3 - عاق والدين 4 - خوردن ربا 5 - خوردن مال يتيم 6 - تعرب بعد الحجره ( يعنى انسان برود به جايى كه نتوانددينش را حفظ كند ) ، 7 - فرار از جنگ .\r\nعبدالله بن زراره تعجب كرد و ديد كه امام ( ع ) تارك صلاه را جزء اينها نمشرد ، لذا پرسيد يا رسول الله ، اگر كسى نماز نخواند گناهش بزرگ است يا كه مال يتيم بخورد ؟ حضرت فرمودند : كسى كه نماز نخواند گناهش بزرگتراست . گفت : يابن رسول الله اگر چنين است ، پس چرا نماز را نشمردى ؟ امام ( ع ) فرمود : اول چيزى كه شمردم چه بود ؟ گفت كفر به خدا ، فرمود : كسى كه نماز نخواند همان اولى است ، يعنى كافر است « من ترك الصلاه متعمداً فقد كفر » « 1 » كه معناى كفر در اينجا اين است كه در دنيا مىشود چيزى به او فروخت و چيزى از او خريد و مىشود به او زن داد و از او زن گرفت ( البته زن دادن نهى شده است ) اما در آخرت تارك الصله\r\n\r\n\r\n","description":"","footnote":"\r\n( 1 ) - بحارالانوار ، ج 30 ، ص 673 .\r\n","page_name":" 146 ","page_number":146},
  {"content":"\r\n\r\nدر زمره يهوديانست و با غير مسلمانهاست .\r\nامام صادق ( ع ) در حال احتضار بود كه دستور داد تمام قوم وخويشان دورش جمع شوند ، آخرين جمله‌اى كه فرمود : اين بود كه :\r\nلا تنال شفاعتنا من استخف بالصلاه ؛ « 1 »\r\nشفاعت ما نمىرسد به كسى كه نماز را سبك بشمرد .\r\nسبك شمردن نماز ، به معناى نخواندن آن نيست بلكه خواندن با عجله و بدون تأنى و يا به تاخير انداختن و اول وقت نخواندن است . نمازى كه در فرد نمازگزار تاثير نگذارد و او را از فحشا و منكرات باز ندارد ، نماز سبك و بىوزن و مقدار است .\r\nقرآن مىفرمايد :\r\n« فويل للمصلين الذين هم عن صلوتهم ساهون » ؛ « 2 » پس واى بر نمازگزاران كه از نمازشان غافلند .\r\nامام صادق ( ع ) مىفرمايد :\r\n« ويل » چاهى است در جهنم ، آن كه نماز را سبك مىشمارند جايگاهشان در آن چاه است . بنابراين گناه بسيار بزرگ است اما اگر توبه كند ، گويى گناهى را مرتكب نشده است ، تنها فرقى كه با قسم اول دارد اين است كه توبه در اين جا مثل توبه دروغ گرفتن ، شراب خوردن ، قمار بازى كردن و ساز و آوزا شنيدن نيست بلكه در اين جا بايد تمام نمازهايش را قضا كند .\r\nاگر كسى عمداً روزه ماه مبارك رمضان را بخورد گناه بسيار بزرگى را مرتكب شده است ، به حدى كه اگر حاكم شرع ببيند واجب است در روز\r\n\r\n\r\n","description":"","footnote":"\r\n( 1 ) - همان ، ج 47 ، ص 7 .\r\n( 2 ) - ماعون ( 107 ) آيه 40 .\r\n","page_name":" 147 ","page_number":147},
  {"content":"\r\n\r\nاول بر او 25 تازيانه بزند ، روز دوم باز اگر ديد بايد 25 تازيانه به او بزنند و روز سوم اگر روزه‌اش را علنى بخورد بايد او را اعدام كنند . روزه‌خوارى با اين همه اهميتش با توبه آمرزيده مىشود . ( البته به شرط اين كه قضايش را بگيرد ) .\r\nقسم دوم گناهان هم مرتبط با حق الناس است كه اين هم دو قسم است : يكى مربوط به مال مردم است كه گناهش بسيار بزرگ است به حدى كه بايد به خداوند پناه ببريم . در روايت آمده است كه در روز قيامت چهل نماز مقبول را به كسى مىدهند كه يك درهم از كسى طلب دارد و خداوند قسم خورده است كه : « به عزت و جلالم سوگند از مال مردم نخواهم گذشت » .\r\nديگرى هم مربوط به شخصيت و آبروى افراداست ؛ يعنى گناهى است كه با آن آبروى يك فرد محترمى از بين رفته است ؛ در اين صورت توبه هنگامى پذيرفته مىشود كه حلاليت بطلبيم و به هر صورت ممكن ، آبرو و شخصيت او را اعاده نماييم . كاركنان ادارات بايد نيك بدانند كه با هر دو حق ، به ويژه حق‌الناس ، سرو كار دارند .\r\nقرآن مىفرمايد :\r\n « انما التوبه علي الله للذين يعملون اسوء بجهالته ثم يتوبون من قريب . . . » ؛  « 1 » توبه نزد خداوند ، تنها براى كسانى كه از روى نادانى مرتكب گناه مىشود سپس به زودى توبه مىكنند .\r\nپس اگر كسى از روى عمد مرتكب گناه شود توبه‌اش پذيرفته نيست و اگر كسى بخواهد توبه‌اش پذيرفته شود بايد فوراً توبه كند ( و امروز و فردا\r\n\r\n\r\n","description":"","footnote":"\r\n( 1 ) - نساء ( 4 ) آيه 17 .\r\n","page_name":" 148 ","page_number":148},
  {"content":"\r\n\r\nنكند تا دم مرگ ) در غير اين صورت توبه‌اش قبول نيست .\r\n« . . . قال اني تبت الآن و لا الذين يموتون و هم كفار » ؛ « 1 » توبه كسانى كه گناه مىكنند تا وقتى كه مرگ يكى از ايشان در رسد مىگويد : « اكنون توبه كردم » ، قبول نيست و نيز توبه كسانى كه در حال كفر مىميرند .\r\nخداوند در دو مورد توبه را قبول نمىكند : يكى توبه‌اى كه دم مرگ باشد و ديگرى مردم در حالت كفر .\r\nدر اين جا سوالى پيش مىآيد و آن اين كه آيا اين مطالب با سخنان گذشته منافات ندارد كه گفتيد گناه انسان هر چه بزرگ باشد ، هر وقت توبه كند ، توبه‌اش قبول است .\r\nبراى فهم مطلب توضيحى لازم است :\r\nافرادى كه در ال كفر بميرند و معاند باشند بهشت نخواهند رفت و اگر معاند نباشند نه به بهشت مىروند و نه به جهنم ، زيرا جهنم براى معاند و لجوج است ، كافرانى كه در جهل مركب باشند و بميرند نه به بهشت مىروند و نه به جهنم ، ولى چيزى كه هست اين كه توبه آنان نيز قبول نمىشود ، در روز قيامت عفو و رحمت و شفاعت براى غير كافر و غير مشرك است ، زيرا آنان استعداد شفاعت و مورد عفو قرار گرفتن را ندارند .\r\n       « ولا يدخلون الجنه حتي يلج الجمل في سم الخياط » ؛        « 2 » كافران و متكبران به بهشت نمىرود مگر آن كه شتر در سوراخ سوزن داخل شود .\r\n\r\n\r\n","description":"","footnote":"\r\n( 1 ) - همان ، آيه 18 .\r\n( 2 ) - اعراف ( 7 ) آيه 40 .\r\n","page_name":" 149 ","page_number":149},
  {"content":"\r\n\r\n\r\nچرا توبه دم مرگ قبول نمىشود ؟\r\nهنگام مرگ پرده‌ها بالا مىرود و شخصى عملش را مىبيند ، همچون شخص محكوم به اعدام كه پاى دار مىآيد ، چنين كسى پشيمان است اما نه از گناه ، بلكه اظهار پشيمانى مىكند تا از مرگ خلاص شود و اگر همان جنايت كار را آزاد كنند ، باز همان آدم اول است .\r\nقرآن مىفرمايد :\r\n« قال رب ارجعون . لعلي اعمل صالحاً فيما تركت كلا انها كلمه هو قائلها » ؛ « 1 » مىگويند : پروردگارا ، مرا باز گردانيد شايد من در آنچه انجام نداده‌ام كار نيكى صورت دهم . نه چنين است ، اين سخنى است كه او كوبنده آن است .\r\nبنابراين آن گاه كه پاى انسان در تله و دام گير كند و پشيمان شود سودى ندارد ، زيرا كه اين پشيمانى ، به معناى توبه نيست ، توبه آن است كه در انسان تلاطم و تحول درونى ايجاد شود ، از گناه در محضر خدا خجلت زده گردد .\r\nبه پيامبر اسلام ( ص ) عرض كردند كه جوانى در حال احتضار است و وضعش بسيار بد است ، حضرت به بالينش آمده و فرمودند : جوان ! بگو « لا إله الا الله » نتوانست بگويد : گناه چشم و گوش او را كور و كر كرده بود ، پيامبر پرسيدند : اين جوان مادر دارد ؟ گفتند : بله يا رسول الله ! فرمود : بگوييد بيايد ، وقتى مادرش آمد حضرت فرمود : از جوانت راضى هستى ؟ گفت : نه يا رسول الله ! آدم بدى بود .\r\n\r\n\r\n","description":"","footnote":"\r\n( 1 ) - مومنون ( 23 ) آيه 99 .\r\n","page_name":" 150 ","page_number":150},
  {"content":"\r\n\r\nحضرت فرمود : از او راضى باشد ، و بالاخره پيامبر دل آن مادر را به دست آورده و از جوان راضىاش كرد . بعد فرمود : جوان بگو « لا إله الا الله » چشمانش باز شد گفت « لا إله الا الله » پيغمبر فرمودند : چه مىبينى ، گفت : يك آدم بد هيكل بسيار مخوف و وحشتناك كه دست بر گلويم گذشته و فشار مىدهد ، به طورى كه نمىتوانم حرف بزنم ، پيامبر فرمود : بگو :\r\nيا من يقبل اليسير و يعفو عن الكثير ، اقبل مني اليسير و اعف عني الكثير ؛ « 1 »\r\nاى خدايى كه اعمال كوچك را قبول مىكنى و از گناهان بزرگ مىگذرى ، از من اعمال كوچكم را بپذير و از گناهان بزرگم درگذر .\r\nجوان اين مطالب را زمزمه كرد پيامبر پرسيدند چه مىبينى ؟ گفت : يا رسول الله آن آدم وحشتناك رفت و يك آدم مهربان و خوش سيما در بالاى سرم نشسته و به من محبت مىكند . حضرت فرمودند : آن جمله را تكرار كن و او آن جمله را زمزمه كرد و از دنيا رفت .\r\nپس اين قسم از توبه‌ها توبه دم مرگ نيست بلكه يك توبه واقعى است چرا كه آن جوان از درون متحول شد ، توبه دم مرگ كه مورد قبول واقع نمىشود ، توبه فرعون است .\r\n\r\n\r\n\r\n","description":"","footnote":"\r\n( 1 ) - بحارالانوار ، ج 71 ، ص 75 .\r\n","page_name":" 151 ","page_number":151}
  ]