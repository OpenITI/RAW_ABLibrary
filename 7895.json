[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nمناقب و مراثى اهل بيت عليهم السلام\r\nاحمد احمدى بيرجندى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nاحمدى بيرجندى ، احمد ، 1301 - 1377 .\r\nمناقب و مراثى اهل بيت عليهم السلام / احمد احمدى بيرجندى - - مشهد : بنياد پژوهشهاى اسلامى ، 1384 .\r\n314 ص .\r\nISBN 964 - 444 - 874 - X\r\nفهرستنويسى بر اساس اطلاعات فيپا .\r\nكتابنامه به صورت زير نويس .\r\n1 . شعر مذهبى - مجموعه ها . 2 . ائمه اثنى عشر - - مراثى . الف . بنياد پژوهشهاى اسلامى . ب . عنوان .\r\n8 م 126 الف / 4071 PIR\r\n00831 / 1 فا 8\r\nكتابخانهملى ايران / 5121 - 75 م\r\nبنياد پژوهشهاى اسلامى\r\nآستان قدس رضوى\r\nاحمد احمدى بيرجندى\r\nچاپ سوم 1384 / 1000 نسخه / قيمت : 20000 ريال\r\nچاپ و صحافى : مؤسسهء چاپ آستان قدس رضوى\r\nتلفن و دورنگار واحد فروش بنياد پژوهشهاى اسلامى : 2230803\r\nفروشگاه هاى كتاب بنياد پژوهشهاى اسلامى ، مشهد : 2233923 ، قم : 7733029\r\nشركت به نشر ، دفتر مركزى ( مشهد ) تلفن 7 - 8511136 ، دورنگار 8515560\r\nWeb site : www . islamic - rf . org / E - mail : info @ islamic - rf . org\r\nحق چاپ محفوظ است\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nپيشگفتار 9\r\nبخش اول - امام حسن مجتبى عليه السلام 13\r\nدر فضيلت امير المؤمنين حسن بن على ( ع ) 1 - سنائى غزنوى 15\r\nفى فضيلة . . . - در فضيلت . . . 2 - فريد الدين عطار نيشابورى 19\r\nفى مناقب امير المؤمنين حسن صلوات الرحمن عليه 3 - محمد بن حسام خوسفى 22\r\nدر مناقب امير المؤمنين حسن ( ع ) 4 - لامع درميانى 26\r\nدر مدح امام حسن مجتبى ( ع ) 5 - عاشق اصفهانى 30\r\nدر منقبت حضرت مجتبى سبط اكبر ( ع ) 6 - هماى شيرازى 35\r\nدر تعزيه امام حسن بن على عليهما السلام 7 - وصال شيرازى 37\r\nدر مرثيه ابا محمد امام حسن مجتبى ( ع ) 8 - آية اللّه غروى اصفهانى ( كمپانى ) 45\r\nدر منقبت حضرت مجتبى ( ع ) 9 - وفائى شوشترى 53\r\nدر مدح امام ممتحن حضرت امام حسن مجتبى ( ع ) 10 - صغير اصفهانى 56\r\nدر مناقب امام همام حسن بن على ( ع ) 11 - آية اللّه آيتى بيرجندى 60\r\nدر ستايش حضرت امام حسن مجتبى ، سبط اكبر ( ع ) 12 - الهى قمشه‌اى 61\r\nدر منقبت و رثاى امام حسن بن على ( ع ) آينه وحى 13 - رياضى يزدى 64\r\nميلاد مسعود امام حسن مجتبى ( ع ) 14 - دكتر قاسم رسا 67\r\nدر ولادت امام حسن مجتبى ( ع ) 15 - طائى شميرانى 72\r\nدر ميلاد با سعادت حضرت امام حسن مجتبى ( ع ) 16 - عبد الحسين فرزين 74\r\nدر رثاى امام مجتبى ( ع ) - در شهادت . . . 17 - سيد رضا مؤيد 76\r\nدر فضيلت ماه . . . - امام مجتبى ( ع ) و غلام 18 - محمد على مردانى 78\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nبخش دوم - حضرت زينب سلام اللّه عليها 83\r\nزينب كبرى ( س ) 19 - دكتر قاسم رسا 85\r\nدر فضيلت و مدح حضرت زينب ( س ) 20 - آية اللّه بيرجندى 87\r\nيا زينب كبرى ( س ) 21 - غلامرضا قدسى 90\r\nوداع 22 - احمد كمال پور « كمال » 93\r\nدر مدح حضرت زينب كبرى ( س ) 23 - طائى شميرانى 95\r\nتفسير آفتاب 24 - محمد جواد غفور زاده ( شفق ) 97\r\nحافظ خون شهيدان - شير زن كربلا 25 - سيد رضا مؤيد 101\r\nدر مدح عصمت كبرى زينب ( س ) 26 - محمد على مردانى 105\r\nناموس كبريا 27 - علاء الدين حجازى ( ساحل ) 107\r\nبخش سوم - حضرت امام زين العابدين عليه السلام 109\r\nدر مناقب مولى زين العابدين ( ع ) 28 - محمد بن حسام خوسفى 111\r\nدر جلالت قدر و منقبت حضرت سجاد ( ع ) 29 - عبد الرحمن جامى 116\r\nدر مدحت چراغ ديده عباد حضرت سجاد ( ع ) 30 - واعظ قزوينى 120\r\nدر مدح حضرت سيد سجاد امام زين العابدين ( ع ) 31 - سروش اصفهانى 124\r\nدر منقبت امام زين العابدين ( ع ) 32 - فيّاض لاهيجى 128\r\nخطبه حضرت سجاد ( ع ) در شام 33 - جودى خراسانى 132\r\nدر مناقب امام زين العابدين ( ع ) 34 - لامع درميانى 134\r\nدر منقبت حضرت سجاد ( ع ) 35 - دكتر قاسم رسا 139\r\nدر مدح سيّد الساجدين امام زين العابدين ( ع ) 36 - صغير اصفهانى 142\r\nقصيده سجاديّه در ستايش امام على بن الحسين ( ع ) 37 - الهى قمشه‌اى 145\r\nامام امجاد حضرت سيّد سجّاد ( ع ) 38 - طائى شميرانى 149\r\nامام چهارم ( ع ) : طبيب دردمندان 39 - سيّد رضا مؤيّد 151\r\nخطاب به حضرت سيد الساجدين امام زين العابدين ( ع ) 40 - محمد على مردانى 154\r\nبخش چهارم - امام محمد باقر عليه السلام 155\r\nدر مناقب امام محمد باقر ( ع ) 41 - لامع درميانى 157\r\nدر منقبت امام محمد باقر ( ع ) 42 - فياض لاهيجى 161\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nدر مدح سرور دنيا و دين و فخر زمين و آسمان حضرت امام محمد باقر ( ع ) 43 - واعظ قزوينى 166\r\nدر مدح امام محمد باقر ( ع ) 44 - سروش اصفهانى 169\r\nدر مدح امام باقر ( ع ) 45 - آية اللّه غروى اصفهانى 173\r\nستايش حضرت امام محمد باقر ( ع ) 46 - الهى قمشه‌اى 175\r\nدر ميلاد امام محمد باقر ( ع ) 47 - دكتر قاسم رسا 177\r\nدر مدح امام الباطن و الظّاهر حضرت امام محمد باقر ( ع ) 48 - صغير اصفهانى 180\r\nدر منقبت امام محمد بن على باقر العلوم ( ع ) درياى دانش 49 - رياضى يزدى 183\r\nدر مدح امام محمد باقر ( ع ) 50 - طائى شميرانى 186\r\nميلاد مسعود امام باقر ( ع ) 51 - سيد رضا مؤيّد 188\r\nبخش پنجم - امام جعفر صادق عليه السلام 191\r\nدر نعت امام به حق ناطق امام جعفر الصادق ( ع ) 52 - لامع درميانى 193\r\nدر منقبت امام صادق ( ع ) 53 - فيّاض لاهيجى 197\r\nدر مدحت پيشواى به حق ناطق حضرت امام جعفر صادق ( ع ) 54 - واعظ قزوينى 202\r\nدر منقبت حضرت امام جعفر صادق ( ع ) 55 - ملك الشعراى بهار 205\r\nمدح و ستايش حضرت امام صادق ( ع ) 56 - الهى قمشه‌اى 214\r\nصبح صادق ، در منقبت امام صادق ( ع ) 57 - دكتر قاسم رسا 216\r\nصبح صادق 58 - سيّد رضا مؤيّد 219\r\nدر ولادت و مدح حضرت امام جعفر صادق ( ع ) 59 - طائى شميرانى 224\r\nدر تولد امام همام جعفر بن محمد الصادق ( ع ) 60 - عبد الحسين فرزين 226\r\nدر مدح جعفر بن محمد الصادق ( ع ) 61 - محمد على مردانى 229\r\nبخش ششم - امام محمد تقى جواد الائمه عليه السلام 231\r\nدر منقبت حضرت امام محمد تقى ( ع ) 62 - لامع درميانى 233\r\nدر منقبت امام محمد تقى ( ع ) 63 - فيّاض لاهيجى 237\r\nدر ستايش آفتاب عالم آراى سپهر دين حضرت امام محمد تقى ( ع ) 64 - واعظ قزوينى 242\r\nدر مدح ابى جعفر حضرت جواد الائمه ( ع ) 65 - آية اللّه غروى اصفهانى ( كمپانى ) 245\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nدر مدح حضرت جواد الائمه ( ع ) 66 - الهى قمشه‌اى 249\r\nدر منقبت و مصيبت امام محمد تقى جواد الائمه ( ع ) 67 - آية اللّه آيتى بيرجندى 253\r\nدر منقبت حضرت جواد الائمه ( ع ) - در ميلاد مسعود 68 - دكتر قاسم رسا 256\r\nدر ميلاد مسعود حضرت امام جواد ( ع ) 69 - غلامرضا قدسى 260\r\nدر ولادت امام محمد تقى جواد الائمه ( ع ) 70 - طائى شميرانى 263\r\nدر نعت جواد آل محمد ( ص ) 71 - سيد رضا مؤيّد 265\r\nعيد ظفر و . . . - در شهادت . . . 72 - محمد على مردانى 268\r\nبخش هفتم - امام على النقى عليه السلام 273\r\nدر منقبت امام على النقى ( ع ) 73 - فيّاض لاهيجى 275\r\nدر مدح حضرت امام على النقى الهادى ( ع ) 74 - الهى قمشه‌اى 278\r\nستايش امام هر دو جهان حضرت على النقى ( ع ) 75 - واعظ قزوينى 280\r\nدر مدح امام ابو الحسن على النقى الهادى ( ع ) 76 - آية اللّه غروى اصفهانى ( كمپانى ) 283\r\nدر مدح حضرت امام هادى على النقى ( ع ) 77 - دكتر قاسم رسا 286\r\nآيت آفتاب 78 - سيّد رضا مؤيّد 289\r\nدر ولادت و مدح حضرت امام على النقى ( ع ) 79 - طائى شميرانى 291\r\nبخش هشتم - امام حسن عسكرى عليه السلام 293\r\nدر نعت امام على النقى و امام حسن عسكرى ( ع ) 80 - لامع درميانى 295\r\nدر منقبت امام حسن عسكرى ( ع ) 81 - فيّاض لاهيجى 299\r\nستايش حضرت امام حسن عسكرى ( ع ) 82 - الهى قمشه‌اى 303\r\nدر رثاى پيشواى يازدهم امام حسن عسكرى ( ع ) 83 - رياضى يزدى 306\r\nدر مدح گل گلشن حيدرى امام حسن عسكرى ( ع ) 84 - صغير اصفهانى 307\r\nدر ثناى امام حسن عسكرى ( ع ) 85 - دكتر قاسم رسا 310\r\nدر منقبت . . . - در رثاى . . . 86 - سيّد رضا مؤيد 312\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار\r\nالسّلام على ائمّة الهدى و مصابيح الدّجى و اعلام التّقى و ذوى النهى و اولى الحجى و كهف الورى و ورثة الانبيآء و المثل الاعلى . . .\r\n« درود بر شما امامان و راهنمايان راه هدايت و چراغهاى تاريكزار جهل و ضلالت . درود بر شما پرچمداران علم و تقوا و خردمندان راستين و پناهگاه خلق عالم و وارثان پيامبران حقّ و مثل اعلاى الهى . . . »\r\nاز ( زيارت جامعه كه حضرت امام على نقّى ( ع ) آن را به موسى بن عبد اللّه نخعى و به وسيلهء وى به همهء شيعيان و دلباختگان حق و فضيلت تعليم فرموده است « * » ) .\r\nهنگامى كه از پاكى و فضيلت سخن گفته مىشود ، زمانى كه به نخبگان بشريّت از آغاز جهان خلقت انسان تا امروز مىانديشيم و به دنبال نور و روشنايى مىپوييم و مشعل\r\n\r\n\r\n","description":"","footnote":"\r\n* مفاتيح الجنان ، شيخ عباس قمى ( ره ) ، ص 1071 .\r\n","page_name":" 9 ","page_number":9},
  {"content":"\r\n\r\nهدايت مىجوييم ؛ اگر درد آشنا باشيم و با سرگذشتهاى دردناك بشريّت بيگانه نباشيم و خداى ناكرده جاهلانه و مغرورانه قضاوت نكنيم و روح و انديشهء خود را به امواج تعصّب و غرض تسليم ننماييم ، بيقين ، اعتراف خواهيم كرد كه پاكترين بشرهاى جهان بشريّت و نقطه‌هاى روشن تاريخ انسانيّت ، پيامبران الهى بوده‌اند . اين پاك مردان جهان با تفاوتهايى كه در زمان و مكان و نحوهء تعليم و عمل داشته‌اند و با فضيلتهايى كه برخى را خداوند بر ديگران نهاده « * * » ، همه بدون استثنا ، خواهان سعادت و سلامت بشر بوده‌اند .\r\nهمه خواستار خوشبختى و سعادت انسانها . . .\r\nهمه مبلّغ خير و سلامت و توجّه دادن آدميان به خداوند يكتا و يگانهء مهربان . . .\r\nهمه تبليغ كنندهء نور و راستى و پاكى و دورى از پليدى و پلشتى . . .\r\nهمه گريزان از منافع مادّى و سودهاى چشمگير و زخارف دنيوى . . .\r\nهمه معلم - بدون مزد و منّت - آسان گير و مهربانتر از پدر و نرمخوتر و بردبارتر از مادر . . .\r\nهمه عامل به گفتار خود ، بدور از زرق و ريا و تزوير . . .\r\nهمه ايثارگر ، جانفدا و همه مورد اذيّت و آزار و حتى قتل و نهب دشمنان خدا و حق و حقيقت و همه چشندهء تلخيها و زهر ناكاميها - سوختن و دم بر نياوردن - همچون پروانه‌اى كه عاشق نور و براى رسيدن به وصال محبوب ازلى و ابدى جان خود را در راه معبود فدا مىكند و . . .\r\nصدها فضيلت ديگر . . .\r\nاز پيامبران بزرگوار كه آخرين‌شان حضرت محمد بن عبد اللّه صلى اللّه عليه و آله و سلّم است ، بگذريم ، نوبت به فرزندان اين پيامبر عظيم الشأن مىرسد : چهارده اختر تابناك و ستارهء فروزان كه در آسمان امامت و ولايت در پاكى و معصوميّت و علم و دانش و تقوا بىنظيرند .\r\nاينان در حدّى از فضيلت و تقوا قرار دارند كه حتّى دشمنان نتوانسته‌اند بر دامن كبرياشان گردى بنشانند و نقطهء ضعفى و يا نكتهء ابهامى - در زندگى آنان - بجويند . البته آنها\r\n\r\n\r\n","description":"","footnote":"\r\n* *  تِلْكَ الرُّسُلُ فَضَّلْنا بَعْضَهُمْ عَلى بَعْضٍ . . .  بعضى از پيامبران را بر بعضى ديگر برترى داديم . . .\r\n( 253 / بقره ) .\r\n","page_name":" 10 ","page_number":10},
  {"content":"\r\n\r\nكه مغرض‌اند و قصدشان - از روى عناد و تعصّب - تهمت زدن به پاكان است از مورّخان داناى با انصاف - و گرچه غير مسلمان باشند - جدايند . به چنين افراد مغرضى تنها بايد گفت : « كار پاكان را قياس از خود مگير . »\r\nسر سلسلهء اين خاندان بزرگ و بىمانند شخص شخيص پيغمبر ( ص ) است و بعد از آن حضرت ، على ( ع ) و زهراى اطهر ( س ) دختر پيامبر اكرم ( ص ) كه در فضيلت او كس را ياراى سخن نيست و من با جسارت در كمال عجز و ناتوانى خود در مقدّمهء « مناقب فاطمى ( س ) » « * * * » شمّه‌اى كه در توان من بندهء ناچيز بوده است ، نوشته‌ام .\r\nتصوّر مىكنم ، پرمعنىترين وصفى كه از آن بانوى بزرگوار شده است . همان است كه بر لسان مقدّس رسول اكرم ( ص ) در حق دخت گرامىاش جارى شده است : امّ ابيها - اين تعبير كه خير الكلام است از عظمت مقام اين مادر بىنظير جهان بشريّت سخنها دارد نهفته و ناگفته .\r\nدخترى كه پيامبر ( ص ) با آن همه عظمت مقام به وى « مادر پدرش » خطاب مىكند ؛ آن شأن و مرتبت را دارد كه مادر دلسوز پدرش به شمار آيد و جاى « آمنه » را پر كند . ابعاد گستردهء اين تعبير از بيان بيرون و از كلام برتر است . جا دارد با شاعر خراسانى همنوا شويم و در خطاب به فاطمه ( س ) دختر گرامى پيامبر ( ص ) بگوييم :\r\n آفتاب برج عصمت ، گوهر درج عفاف * شمع بزم آفرينش ، مهد فضل و سرورى \r\n آيت عصمت ز خلّاق ازل بر فاطمه * ختم شد ، چون بر محمد ( ص ) آيت پيغمبرى \r\nاز امام على ( ع ) اسوهء تقوا و فضيلت و اين « آفتاب برج عصمت » دو كوكب درخشنده ؛ امام حسن ( ع ) و امام حسين ( ع ) و دخترى به نام « زينب كبرى » پديد آمدند ، از امام حسين ( ع ) حضرت سجاد ( ع ) و معصومين ديگر كه آخرينشان حضرت مهدى ( عج ) امام زمان ( ع ) ولادت يافتند و هر فرزندى بنا به امر خداوند متعال و نصّ صريح به مقام شامخ امامت رسيدند .\r\nمن ، با توفيق الهى ، تا كنون ، مدايح محمدى ( ص ) را دربارهء رسول مكرم ( ص ) و مناقب علوى را در مناقب و مراثى حضرت امير المؤمنين على ( ع ) و مناقب فاطمى ( س ) را در مدايح و مراثى دخت گرامى پيامبر ( ص ) و اشك خون را در مناقب و مراثى حضرت سيد الشهداء ( ع ) و مناقب و مراثى حضرت موسى بن جعفر ( ع ) و مدايح رضوى ( ع ) را در\r\n\r\n\r\n","description":"","footnote":"\r\n* * * از انتشارات بنياد پژوهشهاى اسلامى آستان قدس رضوى .\r\n","page_name":" 11 ","page_number":11},
  {"content":"\r\n\r\nمناقب و مراثى حضرت رضا ( ع ) به مناسبت كنگره جهانى حضرت رضا ( ع ) و كتاب نوبهار عالم جان را در مناقب حضرت حجة بن الحسن ( عج ) به يارى خداوند متعال و مددكارى بنياد پژوهشهاى آستان قدس رضوى و شركت اسوه و سازمان تبليغات اسلامى انتشار داده‌ام .\r\nاينك اين مجموعه را فراهم كرده‌ام كه در اداى وظيفه و عرض ادب به پيشگاه والاى بقيهء ائمهء اطهار ( ع ) ، به تصوّر خود ، قصورى نكرده باشم : تا چه قبول افتد .\r\nشيوهء تنظيم اين مجموعه تا حدّى مشابه بقيّه است : از قديمترين شاعرانى كه درين زمينه‌ها اشعارى داشته‌اند مانند سنائى و عطّار تا معاصرين ؛ اشعارى دربارهء ائمه معصومين ( ع ) برگزيده شده و در هر بخش براى هر يك از پيشوايان شرح حال كوتاهى ، براى روشن شدن ذهن خوانندگان جوان آورده شده است كه در نهايت اختصار است . لغات و تركيبات دشوار در ذيل اشعار معنى شده است .\r\nدرين مجموعه مناقب و مراثى :\r\n1 - حضرت امام حسن مجتبى ( ع )\r\n2 - حضرت زينب كبرى ( س )\r\n3 - حضرت امام زين العابدين ( ع )\r\n4 - حضرت امام محمد باقر ( ع )\r\n5 - حضرت امام جعفر صادق ( ع )\r\n6 - حضرت امام محمد تقى ، جواد الائمه ( ع )\r\n7 - حضرت امام على النقى ( ع )\r\n8 - حضرت امام حسن عسكرى ( ع ) آمده است .\r\nدر نظر است اگر خداوند متعال يارى فرمايد اين مجموعه - در آينده - به صورت گسترده‌ترى فراهم شود . شاعران قبل از دورهء صفوى ( قرن دهم هجرى ) كمتر به ذكر مدايح ائمهء مزبور پرداخته‌اند و گاه به اشارتى بسنده كرده‌اند . دسترسى به همهء دواوين متأخران و معاصران نيز براى من امكان نداشته است ؛ اميد كه اين كاستيها در آينده جبران شود بمنه و كرمه .\r\nمشهد - احمد احمدى بيرجندى شهريور ماه 1373 ه . ش\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nبخش اول [ امام حسن مجتبى عليه السلام 
  ]\r\n نور چشم مصطفى و مرتضى * شمع جمع انبيا و اوليا \r\n جمع كرده حُسن خُلق و حسن ظن * جملهء افعال چون نامش « حسن » \r\n\r\n( فريد الدين عطار نيشابورى )\r\n\r\nامام حسن مجتبى عليه السلام\r\nامام حسن ( ع ) دومين امام و چهارمين معصوم فرزند حضرت على بن ابيطالب و مادرش مهتر زنان ، فاطمهء زهرا دختر پيامبر ( ص ) است .\r\nامام حسن ( ع ) در شب نيمهء ماه رمضان سال سوم هجرت در مدينه تولّد يافت . تولّدش مايهء سرور پيامبر ( ص ) و خانواده شد . پيامبر ( ص ) بىدرنگ او را گرفت و در گوش راستش اذان و در گوش چپش اقامه گفت و گوسفندى براى وى قربانى كرد و سرش را تراشيدند و هموزن موى سرش كه يك درم و چيزى افزون بود - دستور فرمود - به مستمندان صدقه دادند و از آن هنگام به بعد « عقيقه » سنت شد .\r\nكنيهء او « ابو محمد » و لقبهاى او : سبط ، سيّد ، زكّى و مجتبى است .\r\nامام حسن ( ع ) هفت سال و اندى تحت تربيت و محبّت جدّ بزرگوارش زيست كه هم به آن حضرت و هم به برادرش امام حسين ( ع ) علاقهء\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبسيار داشت . بعد از شهادت پدر بزرگوارش على ( ع ) نزديك شش ماه به امامت و خلافت ظاهرى رسيد و به ادارهء امور مسلمين پرداخت . امّا معاويه ، دشمن سر سخت خاندان على ( ع ) به بهانهء خونخواهى عثمان و بعدها براى قبضهء خلافت و حكومت به عراق لشكر كشيد و جنگ با آن حضرت را آغاز كرد . عدّه‌اى منافق براى حطام بىارزش دنيا به معاويه پيوستند ؛ امّا عدّه‌اى از مهاجر و انصار به كوفه آمدند و مراتب اخلاص و صميميّت خود را نسبت به امام حسن ( ع ) ثابت كردند . معاويه با اخلالگرى و سركشى نسبت به امام زمانش بناى خونريزى مسلمانان را گذاشت ؛ امّا حضرت امام حسن ( ع ) او را در نامه‌هاى خود به اطاعت و جلوگيرى از خونريزى دعوت مىفرمود . معاويه وجدانهاى خفته و افراد سست عنصر را با پول خريدارى كرد در نتيجه در لشكر امام حسن ( ع ) كه مصمم بر مقابله با معاويه و دفاع از حدود اسلام بودند دودستگى ايجاد شد . وقتى معاويه وضع را مساعد يافت به امام ( ع ) پيشنهاد صلح كرد . امام حسن ( ع ) نيز پس از مشورت با ياران - با وجود آشفتگى فراوان - چاره‌اى جز قبول صلح نداشت ، بويژه كه عهدشكنى معاويه در هنگام صلح و حتى قبل از آن بر همگان روشن بود .\r\nهدف امام حسن ( ع ) حفظ مكتب اعتقادى پدر و جدّ بزرگوارش بود ، ولى معاويه جز رياست چند روزهء دنيا و مال اندوزى و قدرت خواهى نظرى نداشت . امام حسن ( ع ) ناچار راهى مدينه شد و آن چه گفتنى بود به ياران خود و مردم فرمود . بعد از آن ، امام حسن ( ع ) در تمام مدت ده سال امامت خود در نهايت شدّت و اختناق زندگى كرد و حتى در خانهء خود امنيّت نداشت . چنان كه در سال پنجاهم هجرى به دست همسر خود « جعده » به تحريك معاويه مسموم و شهيد شد . و در بقيع مدفون گرديد .\r\nشاعران فارسى زبان در مدايح و مراثى آن امام همام سخنانى جذّاب گفته‌اند كه ما به نقل برخى از آنها بسنده مىكنيم .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nسنائى غزنوى ( وفات 545 ه )\r\n\r\n1 در فضيلت امير المؤمنين حسن بن على ( ع )\r\n بو على آن كه در مشام ولى « 1 » * آيد از گيسوانش بوى على \r\n قرة العين مصطفى او بود * سيّد القوم اصفيا او بود \r\n آن چنان دُر در آن صدف او بود * انبيا را به حق خلف « 2 » او بود \r\n جگر و جان على و زهرا را * ديده و دل حبيب و مولى را \r\n چون بهار است بر وضيع و شريف * منصف و خوب‌رو و پاك و لطيف \r\n فلك جامه كوه زهره دواج * قمر تخت مهر پروين تاج \r\n در سيادت شرف مؤيد اوست * در رسالت رسول و سيّد اوست \r\n نسبش در سيادت از سلطان * حسبش در سعادت از يزدان \r\n چون على در نيابت نبوى * كوثر داعى و عدوّ دعى « 3 » \r\n نامهء دوست حاكى دل اوست * دوست را چيست بِهْ زِ نامهء دوست \r\n منهج صدق « 4 » در دلايل او * مهترى زنده در مخايل « 5 » او \r\n بود مانند جد به خُلق عظيم * پاك علق و نفيس عرق و كريم « 6 » \r\n فلذه « 7 » اى بود از دل زهرا * جدّهء او خديجهء كبرا \r\n\r\n","description":"","footnote":"","page_name":" 15 ","page_number":15},
  {"content":"\r\n\r\n زهر قهر عدو هلاكش كرد * فقد ترياك دردناكش كرد \r\n پاك نايد ز مردم بىباك * عود نايد ز دود چوب اراك « 8 » \r\n ماه در چشم او هلال نمود * زهر در كام او زلال نمود \r\n زان كه زان واسطه چشيدن زهر * وان ز دشمن بسى كشيدن قهر \r\n بجهانيد جانش از ره حلق * برهانيدش از دنائت خلق \r\n روز باطل چو حق شود پنهان * اهل حق را توبه ز كور مدان \r\n پاى باطل چو دست بر تابد * دل دانا به مرگ بشتابد \r\n چون جهان حيز « 9 » را امير كند * زال زر روى چون زرير « 10 » كند \r\n گرچه اين بد به روى او آمد * پشت اقبال سوى او آمد \r\n بود با اين دژم ولى همه روز * همچو خورشيد دهر شهر افروز \r\n آن بهى طلعت بزرگ نسب * آن ز علم و ورع چراغ عرب \r\n خواسته چون خرد ز بهر پناه * شرف از منصب كريمش جاه \r\n خاطرش همچو بحرى اندر شرع * راسخ اصل بود و شامخ فرع \r\n مسند و مرقدش بر از افلاك * مشرب و منهلش « 11 » ز عالم پاك \r\n مشرب عرق و منهل جگرش * بود از حوض جدّش و پدرش \r\n مانده آباد از سخاى كفش * خاندان نبوت از شرفش \r\n كرد خصمان برو جهان فراخ * تنگ همچون درونگه درواخ « 12 » \r\n بى سبب خصم قصد جانش كرد * او بدانست و زان امانش كرد \r\n بار ديگر به قصد او برخاست * بى گناهى ورا به كشتن خواست \r\n پس سيم بار عزم كرد درست * شربت زهر همچو بار نخست \r\n راست كرد و بداد آن ناپاك * كه جهان باد از چنان زن ، پاك \r\n صد و هفتاد و اند پاره جگر * بدر انداخت زان لب چو شكر \r\n\r\n","description":"","footnote":"","page_name":" 16 ","page_number":16},
  {"content":"\r\n\r\n جان بداد اندر آن غم و حسرت * باد بر جان خصم او لعنت \r\n گفت با او ستوده مير حسين * آن مر اشراف را چو زينت و زين \r\n زهر جان مر تو را كه داد بگوى * گفت : غمز « 13 » از حسن بود نه نكو \r\n جدّ من مصطفى امان زمان * پدرم مرتضى امين جهان \r\n جدّهء من خديجه زين زمان * مادرم فاطمه چراغ جنان \r\n جمله بودند از خيانت و غمز * پاك و پاكيزه خاطر و دل و مغز \r\n من هم از بطن و ظَهْر « 14 » ايشانم * گرچه جمع از غم پريشانم \r\n نه كنم غمز و نه بُوَم غمّاز « 15 » * خود خدا داند آخر و آغاز \r\n هست دانا به باطن و ظاهر * چون توانا به اول و آخر \r\n آن كه فرمود و آن كه داد رضا * خود جزا يابد او به روز جزا \r\n ور مرا روز حشر ايزد بار * بدهد در جوار جنّت بار « 16 » \r\n نروم در بهشت جز آن گاه * كه نهد در كفم كف بدخواه . . . « * » \r\n\r\n\r\n","description":"","footnote":"\r\n( 1 ) - بوعلى : كنيهء حضرت امام حسن ( ع ) - شاعر بين دو كلمهء ( بوعلى ) و ( بوى على ) جناس مركّب مناسبى آورده است .\r\n( 2 ) - خلف : جانشين .\r\n( 3 ) - دعى : حرامزاده - ولد الزّنا .\r\n( 4 ) - منهج صدق : منهج راه راست و راه گشاده - منهج صدق : راه راستى و درستى .\r\n* حديقة الحقيقه ، سنائى غزنوى ، تصحيح و تحشيه مدرّس رضوى - انتشارات دانشگاه تهران ، چاپ سوم 1368 ه . ش ، ص 262 .\r\n","page_name":" 17 ","page_number":17},
  {"content":"\r\n\r\n\r\n\r\n","description":"","footnote":"\r\n( 5 ) - مخايل : ( جمع : مخيله ) : محلهاى خيال ، آثار و علامات .\r\n( 6 ) - پاك علق و نفيس عرق و كريم : صاحب نسب و حسب پاك و گرانمايه و نسل و نتاج بزرگوار .\r\n( 7 ) - فلذه : پارهء جگر مترادف با كلمهء بضعه كه بيشتر معمول است .\r\n( 8 ) - چوب اراك : اراك : درختچه‌اى است كه از ريشهء ستبر آن در قديم مسواك مىساختند .\r\n( 9 ) - حيز : به صورت ( هيز ) هم آمده است . مخنّث كسى كه نه زن است و نه مرد و گاهى به بدكاره گفته مىشود . نامرد .\r\n( 10 ) - زرير : گياهى است زرد رنگ كه بدان جامه رنگ كنند .\r\n( 11 ) - منهل : چشمه در چراگاه - آبشخور ( جمع آن : مناهل )\r\n( 12 ) - درواخ : ( صورت ديگرى از كلمهء درواز دروازه است ) درواز يا دروازه همان درى است كه براى خروج و عبور مردم بر باروى شهر مىساختند .\r\n( 13 ) - غمز : اشاره كردن به چشم ، سخن‌چينى .\r\n( 14 ) - ظهر : پشت .\r\n( 15 ) - نه بوم غمّاز : سخن‌چين نباشم .\r\n( 16 ) - اگر مرا خداوند بزرگ در بهشت عدن خود اجازه ورود بدهد انتقام قاتل خود را از ايزد منّان درخواست خواهم كرد .\r\n","page_name":" 18 ","page_number":18},
  {"content":"\r\n\r\n\r\nفريد الدين عطّار ( وفات 627 ه )\r\n\r\n2 فى فضيلة حسن رضى اللّه عنه\r\n نور چشم مصطفى و مرتضى * شمع جمع انبياء و اوليا \r\n جمع كرده حُسن خلق و حُسن ظنّ * جملهء افعال چون نامش حسن \r\n روى او در گيسوى چون پرّ زاغ * همچو خورشيدى همه چشم و چراغ \r\n در مروّت چون جهان پر پيچ ديد * خواست تا جمله ببخشيد هيچ ديد \r\n جدّ وى كز وى دو عالم بود پُر * ساختى خود را براى او شتر \r\n در نمازش بر كتف بنشاندى * قرّة العين « 1 » نمازش خواندى \r\n اين چنين عالى اب و جد كان اوست * جملهء آفاق ابجد خوان اوست \r\n زهر را با جدّ خود شد اين پسر * قتل را شد آن دگر يك با پدر « 2 » \r\n آن لبى كو شير زهرا خورد باز * مصطفى دادش بدان لب قُبله « 3 » باز \r\n چون توان كردن گذر كه زهر را * خون توان كردن جگر اين قهر را \r\n نام خصمش گرچه پرسيدند باز * تن زد و تن كشته در دل داد راز \r\n نوش كرد آن زهر و غمّازى نكرد « 4 » * جان بداد و ترك جان بازى نكرد \r\n زهر شد زير و برافكند از زبر * آن جگر گوشهء پيمبر را جگر \r\n\r\n","description":"","footnote":"","page_name":" 19 ","page_number":19},
  {"content":"\r\n\r\n لخت لختش از جگر خون اوفتاد * تا كه در خون جانش بيرون اوفتاد \r\n سرخ ديد از خون جان صد جاى او * هر كه شد در خون جانش واى او « * » \r\nدر فضيلت امير المؤمنين حسن ( ع )\r\n امامى كو امامت را حسن بود * حسن آمد كه جمله حُسن ظنّ بود \r\n همه حسن و همه خلق و همه حلم * همه لطف و همه جود و همه علم \r\n ز جودش هفت دريا ، هشت آمد * ز شوقش نه فلك در گشت آمد \r\n سه نور بس قوى را چارم او بود « 5 » * براى آن همه چيزش نكو بود \r\n مربّع زان سه آمد جوهر او * مثلّث دو مثنّى در بر « 6 » او \r\n چو دو ميراث مشكين زان سه تن داشت * چو جان در برازو با خويشتن داشت \r\n دل پر نور او درياى دين بود * دو موى او دو شست عنبرين بود \r\n چو در دريا فكند آن شست « 7 » در راه * به شست افتاد از ماهيش تا ماه \r\n رخى چون روز و زلفى همچو شب داشت * كسى كان هر دو ديد الحق عجب داشت \r\n چو آه از دل برآوردى به غم در * در افتادى شب و روزش به هم در \r\n شب از موى سياهش تيره گشته * ز رويش ماه روشن خيره گشته \r\n لبش قائم مقام حوض كوثر * كه بودى چشمهء نوش پيمبر \r\n چنان نوشى به زهر آلوده كردند * جگر پر خون دلش پالوده كردند \r\n ز زهرش چون جگر شد پاره پاره * ز غصّه گشت خونين ، سنگ خاره \r\n دل خصمش نشد از خون جگر رنگ * ولى از درد او خون شد دل سنگ « * * » \r\n\r\n\r\n","description":"","footnote":"\r\n* مصيبت نامهء عطار ، به اهتمام دكتر نورانى وصال ، ص 36 .\r\n* * خسرو نامه ، فريد الدين عطّار نيشابورى ، به تصحيح و اهتمام احمد سهيلى خوانسارى ، كتابفروشى زوّار ، 1339 ه . ش ، تهران ، ص 24 .\r\n","page_name":" 20 ","page_number":20},
  {"content":"\r\n\r\n\r\n\r\n","description":"","footnote":"\r\n( 1 ) - قرة العين : روشنى چشم ، موجب خنكى و روشنى ديده .\r\n( 2 ) - اشاره دارد به زهر دادن حضرت رسول ( ص ) در خيبر كه سبط اكبرش هم مانند جدّش مسموم شد و امام حسين ( ع ) نيز مانند پدر در كربلا به قتل رسيد .\r\n( 3 ) - قبله : بوسه .\r\n( 4 ) - غمازّى : سخن چينى ، فاش كردن رازى را به چشم و اشارت آن .\r\n( 5 ) - بعد از پيامبر ( ص ) و فاطمه ( س ) و حضرت على ( ع ) چهارمين معصوم حضرت امام حسن ( ع ) بود .\r\n( 6 ) - ظاهرا اشاره است به فرزندان آن حضرت ( ع ) حسن مثنى و حسن مثلث .\r\n( 7 ) - شست : دام ، قلاب ماهيگيرى - كنايه از اين كه از ماهى ( در زير زمين ) تا ماه ( در آسمان ) همه شيفتهء آن امام معصوم ( ع ) بودند .\r\n","page_name":" 21 ","page_number":21},
  {"content":"\r\n\r\n\r\nمحمد بن حسام خوسفى ( وفات 875 ه )\r\n\r\n3 فى مناقب امير المؤمنين حسن صلوات الرحمن عليه\r\n ايا صبا بگذر بر سر مزار حسن * زهى شميم تو چون خلق مشكبار حسن \r\n به خاك خِطَّهء يثرب خرام تا بينى * شكفته سنبل و گل از خط و عذار حسن \r\n چو شب ز مشعل مه چشم تيره روشن كن * ز خاك خوابگه سرمه اقتدار حسن \r\n يكى به تعزيت بقعهء بقيع گذر * ببوس مشهد پاك بزرگوار حسن \r\n لبش كه مايهء ترياك « 1 » بود و شد مسموم * بپرس تلخى شهد شكر نثار حسن \r\n طبرزد « 2 » شكرينش كه كرد زهرآلود ؟ * كه خاك بر سر اعداى خاكسار حسن \r\n\r\n","description":"","footnote":"","page_name":" 22 ","page_number":22},
  {"content":"\r\n\r\n كه ريخت سونش الماس ريزه در قدحش * كه زهر گشت از آن ، آب خوشگوار حسن \r\n در اندرون ، صد و هفتاد پاره شد جگرش * همه ز راه گلو ريخت بر كنار حسن \r\n به رنگ گونهء الماس شد زمرّد فام * مفرِّح لب ياقوتِ « 3 » آبدار حسن \r\n جگر بسوخت شفق را چو لاله ز آتش دل * ز حسرت جگر خستهء فگار حسن \r\n به روز تيرهء خود شام از آن سيه پوش است * كز اهل شام بد آمد به روزگار حسن \r\n ستاره خون بچكاند ز چشم اگر بيند * جراحت جگر و چشم اشكبار حسن \r\n به باغ عترت پيغمبر از خزان ستم * بريخت لاله و نسرين ز نو بهار حسن \r\n بنفشه بين سر حسرت نهاده بر زانو * ز سوك غاليه بوى بنفشه‌وار حسن \r\n هنوز نرگس خوشخواب سر گران دارد * ز داغ نرگس بيمار پر خمار حسن \r\n عجب مدار كه گل در قِماط « 4 » سبزه نشست * كه با طراوت حسن است ، شرمسار حسن \r\n هنوز زهره سر انداز نيلگون دارد * ز سوز مادر زهراى سوگوار حسن \r\n\r\n","description":"","footnote":"","page_name":" 23 ","page_number":23},
  {"content":"\r\n\r\n به روز معركه خورشيد چشم آن دارد * كه توتيا كشد از گرد رهگذار حسن \r\n بسا كه جان بسپردند در هزاهز « 5 » جنگ * دلاوران ، به سر تيغ جان سپار حسن \r\n بدان اميد كه چشم قبول بگشايد * گشاده روضهء رضوان در انتظار حسن \r\n فلك ز فضلهء خوانش دو قرص نان دارد « 6 » * كه باشد آن كه نباشد وظيفه خوار حسن ؟ \r\n هزار منعم و درويش بر يسار و يمين * يمين گشاده بر آوازهء يسار « 7 » حسن \r\n بجز خداى كه داند كه عالم الغيب است * كمال قربت پنهان و آشكار حسن \r\n امامت و حسب و نسبت على بودش * زهى ستوده خصال و زهى شعار حسن \r\n اگر وثيقهء حبل المتين « 8 » همى خواهى * متاب سر ز سر زلف تابدار حسن \r\n به زير سايهء طوبى كسى تواند بود * كه سايه افكندش سر و جويبار حسن \r\n ز دست ساقى كوثر خورد شراب رحيق « 9 » * كسى كه مشرب او هست چشمه‌سار حسن \r\n سخن به قدر حَسَن چون سرايد ابن حسام * كه نيست مدحت حسّان « 10 » به اقتدار حسن \r\n\r\n","description":"","footnote":"","page_name":" 24 ","page_number":24},
  {"content":"\r\n\r\n چو من به پايهء حسّان نمىرسم به سخن * سخن چگونه رسانم به اعتبار حسن « * » \r\n\r\n\r\n","description":"","footnote":"\r\n( 1 ) - ترياك ، ترياق : پادزهر ، ضد زهر .\r\n( 2 ) - طبرزد : نبات و گل قند .\r\n( 3 ) - مفرّح لب ياقوت : مفرّح : شادكننده - فرح‌آور . مفرّح ياقوت : نوعى شراب كه در آن به مقدار كم گرد ساييده شده ياقوت و سنگهاى قيمتى ديگرى مىريختند و عقيده داشتند كه موجب شادى بيشتر مىشود ؛ حافظ گويد :\r\n علاج ضعف دل ما به لب حوالت كن * كه اين مفرّح ياقوت در خزانهء اوست \r\nدر اين جا نيز شاعر به ياقوت لب نظر دارد .\r\n( 4 ) - قماط : قنداق بچهء شيرخواره .\r\n( 5 ) - هزاهز : لرزه و وحشتى كه از ترس پيش مىآيد .\r\n( 6 ) - دو قرص نان : كنايه از ماه و خورشيد است در آسمان .\r\n( 7 ) - يسار : فراخى ، آسانى و توانگرى - با يسار كه به معنى دست چپ است جناس تام است و يمين در برابر يسار به معنى دست راست مىباشد .\r\n( 8 ) - حبل المتين : رسن استوار ، رشتهء محكم ، منظور شريعت اسلام و به قولى قرآن كريم است .\r\n( 9 ) - رحيق : مى ، خوشترين و بهترين مى ، مى خالص بىآميغ ( فرهنگ نفيسى ) .\r\n( 10 ) - حسّان بن ثابت : شاعر تواناى رسول اكرم ( ص ) كه ديوان و مدايحش معروف است .\r\n* ديوان محمد بن حسام خوسفى ، به اهتمام احمد احمدى بيرجندى ، محمد تقى سالك ، 1366 ه . ش از انتشارات ادارهء كل اوقاف خراسان ، مشهد ، ص 222 .\r\n","page_name":" 25 ","page_number":25},
  {"content":"\r\n\r\n\r\nلامع درميانى ( ت 770 - 1076 ه )\r\n\r\n4 در مناقب امير المؤمنين حسن ( ع )\r\n از زلف و خط و قد و خدّ پيوسته دارد ماه من * مشكى به عنبر برده سر ، سروى مرتب با سمن \r\n از غيرت رخسار او وز حسرت گفتار او * پيچيده مه ، رخ در كَلَف « 1 » درمانده در قعر عدن \r\n لعل لب و ريحان خط دُرج و دُرش مىپرورد * در غنچه گل ، در نافه بو ، در نى شكر ، گل در چمن \r\n در شهر و در بازار و كو از جلوه و از گفت و گو * يعقوب دارد كو به كو صد يوسف گل پيرهن \r\n تير خدنگ غمزه‌اش ناز و نياز عشوه‌اش * گيرد درون سينه جا ، آرد برون جان از بدن \r\n تا ديدم آن ميم دهان ، چون دال قدّم شد كمان * حيرانم از تنگى آن ، در آن چه سان گنجد سخن ؟ \r\n\r\n\r\n","description":"","footnote":"\r\n( 1 ) - كلف : داغها و نشانهاى تيره كه بر رخسار ماه ديده مىشود .\r\n","page_name":" 26 ","page_number":26},
  {"content":"\r\n\r\n نوش لبش ، مهر رُخش ، عِقد دُرش پيدا كند * شهد از قصب ، مه بر فلك ، گل در چمن ، دُر در يمن \r\n از قوّت رفتار او ، از لذّت گفتار او * بالد به خود سر و سهى ، آرام گيرد جان به تن \r\n عاشق به وصف روى او ، هر دم دُر فشانى كند * آرى ز شوق گل شود ، بلبل غزلخوان در چمن \r\n از عارض چون مشترى ، دل را ربوده آن پرى * چشمش پس از غارتگرى ، افكنده در چاه ذقن \r\n اى نطق شو گوهر فشان ، اى خامه شو عنبرنشان * كن روى اميد از كسان ، در نعمت شاه دين حسن \r\n شاهى كه جبريل امين ، بر درگهش سايد جبين * ذاتش بود قطب زمين ، نامش بود فخر زمن \r\n شاه سرير اصطفا « 2 » ، مِهر سپهر ارتضا « 3 » * طوباى باغ لا فتى ، برهان شك و ريب و ظن \r\n از عرش آمد بر زمين ، شام و سحر روح الامين * تا مهد جنباند ببين ، قدر و كمالش در زمن \r\n از ضربت تيغ و سنان ، در دفع خصم بد گمان * از قالب شير ژيان ، بر كنده سر ، افگنده تن \r\n سبط رسول مجتبى ، نور دو چشم مرتضى * گل دستهء خير النسا ، فخر زمين ، شاه زمن \r\n شاهى كه از نصّ جلى ، قدرش نمىماند خفى * در جنّتش جارى بود ، نهر مصفّا از لبن \r\n\r\n\r\n","description":"","footnote":"\r\n( 2 ) - اصطفاء : برگزيدن .\r\n( 3 ) - ارتضاء : پسنديدن و خشنود شدن .\r\n","page_name":" 27 ","page_number":27},
  {"content":"\r\n\r\n بهر چراغ روضه‌اش ، وز بهر شمع قبّه‌اش * نور هدى آمد ضيا ، صحن فلك باشد لگن \r\n از هيبتش ، از شوكتش ، از حشمتش ، از صولتش * معيار ديوان قضا ، سازد چو قدرش ممتحن \r\n مستوفى جودش اگر ، در بيع كالاى جهان * از مرزبان كن فكان ، خواهد عطا بهر ثمن \r\n صرّاف گنجور قضا ، سازد حواله كاورد * خورشيد زر ، معدن گهر ، نيسان دُرَر ، مرجان عدن \r\n قوّت فزاى گلستان ، راحت رسان انس و جان * خجلت فزاى بحر و كان ، رونق ده سَلوى و من \r\n از شرم مهر روى او ، از گيسوى دلجوى او * شد در كلف مه بر فلك ، در نافه شد مشك ختن \r\n ذات همايون فال او ، نام طرب افزاى او * شد دافع رنج و الم ، شد قالع « 4 » درد و محن \r\n از سوزن رنج و عنا ، از تار و از پود بلا * دوزد قضا بر قامت بد خواه او هر دم كفن \r\n شد گوشوار عرش دين ، از ذات اين درّ ثمين * بر خاتم دولت نگين ، نامش بود بىشك و ظن \r\n ذاتش بود از جدّ و اب ، مر آفرينش را سبب * بر صفحهء هستى بود ، اينشان نشان از ما و من \r\n نخل امل را « لا معا » از حبّ آل آمد ثمر * روز جزا نقد عمل ، در حُبّشان شد مرتهن « 5 » \r\n\r\n\r\n","description":"","footnote":"\r\n( 4 ) - قالع : بركننده و از بين برندهء دردها و محنتها ( از مصدر قلع ) .\r\n( 5 ) - مرتهن : در گرو .\r\n","page_name":" 28 ","page_number":28},
  {"content":"\r\n\r\n حُبّ نبى و عترتش ، در جان و دل دارد مَقَر * حاشا گر آن جا بگذرد ، گفته نبى حب الوطن « * » \r\n\r\n\r\n","description":"","footnote":"\r\n* ديوان لامع ، محمد رفيع بن عبد الكريم درميانى ، به كوشش دكتر محمود رفيعى - دكتر مظاهر مصفّا ، 1365 ه . ش ، تهران ، ص 56 .\r\n","page_name":" 29 ","page_number":29},
  {"content":"\r\n\r\n\r\nعاشق اصفهانى ( ت 1111 - وفات 1181 ه )\r\n\r\n5 در مدح امام حسن مجتبى ( ع )\r\n از بند اين جهان كه در آن بىگنه درم * گردم اگر رها به قفا باز ننگرم \r\n در كار چرخ بگذرم از فكر انتقام * يا از دل شكسته فغانى برآورم \r\n چون بايدم گذشتن ازين تيره خاكدان * گو پيش از آن كه بگذرم عمر ، بگذرم \r\n باور كجا كنم كه زنم دم ز زيركى * حنظل فروش اگر بدهد وعده شكّرم \r\n با عقل گفتم از خطر دهر وارهم * خنديد چار موجهء دريا به لنگرم \r\n ديگر نمىرويم پى دل ز گمرهى * هر روز مىبرد به سر چاه ديگرم \r\n\r\n","description":"","footnote":"","page_name":" 30 ","page_number":30},
  {"content":"\r\n\r\n فكرى كند براى شكست دلم ز نو * هر اخترى كه بيند اين سبز منظرم \r\n شايد به من ببينى و كسب هنر كنى * كز خلعت زمانه گليمى است در برم \r\n جز ماهتاب نيست چراغم به چار فصل * جز آفتاب فصل شتا نيست مجمرم \r\n چون گوى عنبر ار چه كنم خوش دماغ جان * در پا فتاده چون سر زلف معنبرم \r\n دامان گوهر از سخن تازه ريختم * در پاى همگنان و همين شد ميسّرم \r\n شاهم به دار ملك سخن ، ليكن از قضا * هرگز نديده ديدهء گردون مظفّرم \r\n خوردند شكّر من و دادند حنظلم * عيبم مكن كه پردهء اين سفلگان درم \r\n از شعر دلكشم كه به هر ذوق جان فزاست * عالم پر است از شكر و زهر مىخورم \r\n شعر ترم نداشت بجز ديده مشترى * جز وى كسى نكرد به دامان چو گوهرم \r\n طالع مراد دشمن و من بسته دل به عيش * نانم نپخته مانده و من سفره گسترم \r\n از بار جور اين فلك چنبرى دوتاست * همچون كمان حلقه قد گشته چنبرم \r\n\r\n","description":"","footnote":"","page_name":" 31 ","page_number":31},
  {"content":"\r\n\r\n با من هواى عربده دارند هر زمان * هم صحبتان كه هيچ ندادند ساغرم \r\n دلبر ز روى كينه به من همچو مدّعى * ياران به فكر ناز به من همچو دلبرم \r\n قاصد ز وصل يار اگر باشدش خبر * با من چنان بگو كه نداند برادرم \r\n بيمار عشقم و به من خسته نگذرد * روزى كه گويم اندكى امروز بهترم \r\n اى آسمان كه آگهم از كار تو مرا * گر سر نهى به پاى ، تو را دوست نشمرم \r\n گر چرخ دون نداد زر و زيورم چه غم ؟ * دارم چو مهر آل پيمبر ، توانگرم \r\n دويم امام حق ، حسن بن على مهى * كز مهر او پر است دل مهرپرورم \r\n آن كوكبى كه گفت جهان را به نور حق * روشن كنم كه نور دو چشم پيمبرم \r\n سويم كنيد رو كه منم كعبهء مراد * وز من طلب كنيد هدايت كه رهبرم \r\n در آن كتب كه مژده و نعت نبى و آل * نامم شُبير آمده و شَبَّر « 1 » برادرم \r\n خالى كنيم تا همه عالم ز اهل كفر * در من كنند روى كه فرزند حيدرم \r\n\r\n\r\n","description":"","footnote":"\r\n( 1 ) - شبر و شبّير : در تورات نام امام حسن ( ع ) شبّر است كه شبّر در زبان عبرى معادل حسن است و شبّير : معادل حسين ( ع ) و شبّر و شبير عبرى است و نام فرزندان حضرت هارون ( ع ) برادر حضرت موسى ( ع ) .\r\n","page_name":" 32 ","page_number":32},
  {"content":"\r\n\r\n من سرو باغ فاطمه‌ام كز بهشت عدن * آمد ملك كه گل بفشاند به بسترم \r\n در من نظر كنيد كه فرصت غنيمت است * خواهد به سوى عرش پريدن كبوترم \r\n نور دو چشم فاطمه‌ام كز پى غذا * او شير داده و ملك العرش شكّرم \r\n سلطان هفت شهر سپهرم « 2 » ز روى جاه * وز اين گذشته جاى دگر هست خوشترم \r\n زان ملك هر دمم مددى تازه مىرسد * هر لحظه مىزند ملكى حلقه بر درم \r\n جايى كه پاى مركب من مىرسد فلك * دستش نمىرسد كه بلند است اخترم \r\n شاها ! مرا به هر دو جهان از سر كرم * گر دستگير مىنشوى خاك بر سرم \r\n با مهر تو ز خاك برآيم چو آفتاب * در خاك چون كنند در اين صحن اغبرم \r\n هيچم نياز نيست به آب حيات و خضر * مهرت چو مىبرد به سر حوض كوثرم \r\n در نامه‌ام اگر ننويسند مدح تو * روز جزا در آن به چه اميد بنگرم \r\n مگذار هم در آخر كارم به دست غم * چون دستگير شد كرم تو مكرّرم \r\n\r\n\r\n","description":"","footnote":"\r\n( 2 ) - ظاهرا اشاره دارد به هفت آسمان يا سيّارات سبعه .\r\n","page_name":" 33 ","page_number":33},
  {"content":"\r\n\r\n تا از سحاب ، سايه در افتد به كوه و دشت * خصمت فتاده باد و چنين است لاجرم « * » \r\n\r\n\r\n","description":"","footnote":"\r\n* ديوان كامل عاشق اصفهانى ، سيد نفيسى ، انتشارات جاويدان ، تهران 1343 ه . ش ، ص 437 .\r\n","page_name":" 34 ","page_number":34},
  {"content":"\r\n\r\n\r\nهماى شيرازى ( ت 1212 ه )\r\n\r\n6 در منقبت حضرت مجتبى سبط اكبر ( ع )\r\n آن را كه ولايت « 1 » حسن نيست * طاعات قبول ذوالمنن « 2 » نيست \r\n از بعد على قباى لولاك « 3 » * جز در خور قامت حسن نيست \r\n آن را كه محبّت تو اى شاه * چون پاك روان به ملك تن نيست \r\n در حيرتم آن كه اين چنين كس * چون مرغ چرا به بابزن « 4 » نيست \r\n خاك ره هندو « 5 » ى تو باشد * مشكى كه به خطّهء ختن نيست \r\n چون بازوى تو به كَسْر اصنام « 6 » * نيروى خليل بت‌شكن نيست \r\n چون است كه دشمن تو اى شاه * بر گردنش از قضا رسن نيست \r\n بىنور تو عرش مستقّر نه * بىراى تو عقل مؤتمن « 7 » نيست \r\n اى شاه قرين يك غلامت * صد همچو اويس در قرن نيست \r\n جز مهر تو مايهء جنان نه * جز مدح تو زينت سخن نيست \r\n بىخاتم مهر تو فرشته * جز جان بليس « 8 » اهرمن نيست \r\n من بندهء دودمان اويم * حقّا كه درين سخن ، سخن نيست \r\n بىمهر على و آل پاكش * آسوده « هما » روان به تن نيست « * » \r\n\r\n\r\n","description":"","footnote":"\r\n* ديوان هماى شيرازى ( شكرستان ) ، به كوشش احمد كرمى ، تهران 1363 ه . ش ، ص 58 .\r\n","page_name":" 35 ","page_number":35},
  {"content":"\r\n\r\n\r\n\r\n","description":"","footnote":"\r\n( 1 ) - ولايت : دوستى .\r\n( 2 ) - ذوالمنن : صاحب منّتها ، نعمتها ، يعنى خداوند متعال .\r\n( 3 ) - لولاك : اشاره است به حديث قدسى : لولاك لما خلقت الافلاك : « هر آينه اگر تو ( پيامبر عظيم الشأن اسلام ( ص ) ) نبودى فلكها و آسمانها را نمىآفريدم » .\r\n( 4 ) - بابزن : سيخ كباب .\r\n( 5 ) - هندو : غلام و دربان .\r\n( 6 ) - كسر اصنام : شكستن بتها .\r\n( 7 ) - مؤتمن : ( از مصدر ائتمان ) : امانتدار .\r\n( 8 ) - بليس : مخفّف ابليس .\r\n","page_name":" 36 ","page_number":36},
  {"content":"\r\n\r\n\r\nوصال شيرازى ( 1197 - 1262 ه )\r\n\r\n7 تركيب‌بند در تعزيهء امام حسن بن على عليهما السلام\r\n اى دل مگو كه موسم اندوه شد بسر * ماه محرّم ار بسر آمد مه صفر \r\n فارغ نشد هنو دل از بار اندهى * كامد به روى ماتم او ماتمى دگر \r\n كم نيست آل فاطمه گرچه به چشم خلق * بس اندك‌اند و خوار و حقيرند و مختصر \r\n اين قوم برگزيدهء خلّاق عالم‌اند * از چشم كم به جانب اين قوم كم نگر \r\n گرچه شكافته سر و پهلو شكسته‌اند * گرچه گداخته جگرند و بريده سر \r\n هر گوشه آفتابى از اينان غروب كرد * گر خاورِ زمين نگرى تا به باختر \r\n طوس و مدينه ، كوفه و بغداد و كربلا * شاهى به هر ولايت و ماهى به هر كجا \r\n\r\n","description":"","footnote":"","page_name":" 37 ","page_number":37},
  {"content":"\r\n\r\n هر يك به رتبه باعث ايجاد عالمى * از مرد و زن به رتبه مسيحى و مريمى \r\n هر يك غلام در گهشان خان و قيصرى * هر يك گداى همتشان معن « 1 » و حاتمى « 2 » \r\n بر هر يكى ز رتبه و دانش چو بنگرى * گويى نه اعظمى بود از اين نه اعلمى \r\n اما دريغ و درد كز اينان نديده‌ايم * از جور روزگار و جفايش مسلّمى \r\n از هر تنى به هر يك از اينان جدا دلى * در هر دلى ز هر تن از اينان جدا غمى \r\n از زخمهاى هر يك از اينان به هر دلى * زخمى پديد كش نه پديد است مرهمى \r\n در هر دلى غمى و به هر سينه اندهى * هر خانه‌اى عزايى و هر گوشه ماتمى \r\n شيراز هر كجا گذرى داستانشان * پير و جوان به ماتم پير و جوانشان \r\n شرط محبّت است بجز غم نداشتن * آرام جان و خاطر خرّم نداشتن \r\n از غير دوست روى نمودن به سوى دوست * الّا خداى در همه عالم نداشتن \r\n جانى براى خدمت جانان به تن بس است * امّا چو جان طلب كند آن هم نداشتن \r\n\r\n","description":"","footnote":"","page_name":" 38 ","page_number":38},
  {"content":"\r\n\r\n گر سر به يك اشارهء ابرو طلب كند * سر دادن و در ابروى خود خم نداشتن \r\n معشوق اگر دو ديده پر از خون پسنددش * عاشق بجز سرشك دمادم نداشتن \r\n گر كام تلخ و لخت جگر خواهد اركنى * در كاسه ، جاى شهد بجز سم نداشتن \r\n در راه او اگر همه بارد خدنگ كين * شرط ره است ديدهء بر هم نداشتن \r\n زان سان كه خورد ، سودهء الماس مجتبى * در هم نكرد روى خود اهلًا و مرحبا « 3 » \r\n از خواب جست تشنه لب آن سبط مستطاب * بر كوزه برد لب كه بر آتش فشاند آب \r\n آبى كه داشت سودهء الماس در كشيد * چون جعد جُعده رفت همان دم به پيچ و تاب \r\n بر بستر اوفتاد و كشيد آه دردناك * بيدار كرد زينب و كلثوم را ز خواب \r\n زينب شنيد و شاه جگر تشنه را بخواند * آمد حسين و ديد به يك بار و شد ز تاب \r\n گفت : اى برادر اين چه عطش وين چه آب بود * كز آتشش تو سوخته جانى و ما كباب \r\n مىخواست تا بنوشد از آن آب آتشين * سازد بناى عالم ايجاد را خراب \r\n\r\n","description":"","footnote":"","page_name":" 39 ","page_number":39},
  {"content":"\r\n\r\n بگرفت آب را ز برادر به خاك ريخت * خشكيد خاك از اثر آب چون سراب \r\n و آن گه چو جان پاك برادر ببر كشيد * گفت اين حديث و نالهء زار از جگر كشيد \r\n كاى تشنه كام جرعهء من قسمت تو نيست * بايد ترا به دشت بلا رفت و تشنه زيست \r\n آب تو را ز چشمهء فولاد مىدهند * الماس در خور گلوى نازك تو نيست \r\n ما هر دو پارهء جگر حيدريم ليك * وز ما در اين ميانه جگر پاره‌اش يكى است \r\n خواهى به پاى آب روان تشنه داد سر * خواهند كودكان تو گفت آب و خون گريست \r\n خواهد رسيد وقت تو نيز اين قدر نماند * تعجيل چيست سال نه صد ماند و نه دويست \r\n ما اهل بيت از پى قربانى حقيم * از كوچك و بزرگ چه پَنْجَه ، چه سى ، چه بيست \r\n فرمان سيّدالشهدائى ز حق تو راست * خود مىرسى به قسمت خود اين شتاب چيست ؟ \r\n پس آن دو نور ديدهء خود را به پيش خواند « 4 » * قربانيان دشت بلا را به بَر نشاند \r\n گفت : اى دو نور ديده خوشا روزگارتان * بادا به كربلا قدمى استوارتان \r\n\r\n","description":"","footnote":"","page_name":" 40 ","page_number":40},
  {"content":"\r\n\r\n بينيد چون ميان عدو عمّ خويش را * يارى به او كنيد كه حق باد يارتان \r\n در موقفى كه مُحْرِم حجّ شهادت است * قربان او شويد كه هست افتخارتان \r\n عمزادگان غمزده غلتند چون به خون * جانان من مباد صبورى شعارتان \r\n چون نوح در ميانهء گرداب غم فتد * زنهار تا كه جا نبود بر كنارتان \r\n بيند چون كه يوسف زهرا به چنگ گرگ * چون شير گرگ ديده مبادا قرارتان \r\n يابيد چون به دار يهودان ، مسيح را * هرگز مباد صبر در آن گير و دارتان \r\n كوشيد تا خداى ز خود شادمان كنيد * بخشيد جان و زندگى جاودان كنيد \r\n در تاب رفت و طشت طلب كرد و ناله كرد * و آن طشت را ز خون جگر دشت لاله كرد \r\n خونى كه خورد در همه عمر از گلو بريخت * خود را تهى ز خون دل چند ساله كرد \r\n نبود عجب كه خون جگر ريخت در قدح * عمريش روزگار همين در پياله كرد \r\n خون خوردن و عداوت خلق و جفاى دهر * يعنى امامتش به برادر حواله كرد \r\n\r\n","description":"","footnote":"","page_name":" 41 ","page_number":41},
  {"content":"\r\n\r\n نتوان نوشت قصهء درد دلش تمام * ور مىتوان ز غصّه هزاران رساله كرد \r\n زينب كشيد معجر و آه از جگر كشيد * كلثوم زد به سينه و از درد ناله كرد \r\n هر خواهرى كه بود روان كرد سيل خون * هر دخترى كه بود پريشان كلاله كرد \r\n آه دل از مدينه ز هفت آسمان گذشت * آن روز شد عيان كه رسول از جهان گذشت \r\n از چيست يا رسول كه بر خوان ابتلا * دوران تو را و آل تو را مىزند صلا \r\n بيند بلا هر آن كه بلى گفت در الست * الّا تو در الست نگفته است كس بلى \r\n اجر تو با خدا كه دو ريحانه است فرد * سخت است اين مصيبت و صعب است اين بلا \r\n اى عرش ! گوشواره مگر گم نموده‌اى * زيرا كه گه به يثربى و گه به كربلا \r\n طوفان نوح پيش روى از قطره كمتر است * گو كاينات جمله بگريند برملا \r\n ذكر مصيبت شهدا چند مىكنى ؟ * آتش زدى به جان و دل مرد و زن دلا \r\n بس كن دمى ز تعزيه ، مدح نبى سراى * چون اصل اين طريقه بُكا باشد و ولا \r\n\r\n","description":"","footnote":"","page_name":" 42 ","page_number":42},
  {"content":"\r\n\r\n مدح نبى سراى كه بىمدحت رسول * خدمت نشد ستوده و طاعت نشد قبول \r\n يا رب به آن رواج ده زمزم و صفا * يا رب به آن سراج نِه زمرهء صفا \r\n يا رب به حق مفخر افلاك و آل او * يا رب به جاه سيّد لولاك مصطفا \r\n يا رب به سنگ بستنش از جوع بر شكم * يا رب به سنگ خورده دو دندانش از جفا \r\n يا رب به حق سينهء او مخزن علوم * يا رب به حقّ عترت او معدن وفا \r\n يا رب به آن سرى كه ز تيغش شكافتند * يا رب به آن سرى كه بريدند از قفا \r\n يا رب به حق صدرنشينان بزم خلد * يا رب به حق راهروان ره صفا \r\n كز اين عزا كه بايدشان ريخت لخت دل * از دوستان به اشك روان سازى اكتفا \r\n اين گفتهء وصال چراغ وصول باد * نزد خدا و احمد و آلش قبول باد « * » \r\n\r\n\r\n","description":"","footnote":"\r\n* ديوان وصال شيرازى ، چاپ سنگى ، ص 286 .\r\n","page_name":" 43 ","page_number":43},
  {"content":"\r\n\r\n\r\n\r\n","description":"","footnote":"\r\n( 1 ) - معن بن زائده : از افرادى بوده است كه به شجاعت و سخاوت شهرت داشته است .\r\n( 2 ) - حاتم طائى : از كسانى كه در قبل از اسلام بوده و به سخاوت و بخشندگى شهره است .\r\n( 3 ) - اهلا و مرحبا : آفرين و درود بر تو باد !\r\n( 4 ) - منظور شاعر دو فرزند امام حسن ( ع ) به نام عبد اللّه بن الحسن و قاسم بن الحسن است كه در كربلا حضور داشتند و در ركاب عموى بزرگوار خود به شهادت رسيدند .\r\n","page_name":" 44 ","page_number":44},
  {"content":"\r\n\r\n\r\nآية اللّه غروى اصفهانى ( كمپانى ) ( ت 1269 ه وفات 1361 ه )\r\n\r\n8 تركيب‌بند در مرثيهء ابا محمد امام حسن مجتبى ( ع )\r\n آن شاخ گل كه سبز بود در خزان يكى است * افشانده غنچهء گل سرخ از دهان يكى است \r\n آن گوهرى كز آتش الماس ريزه شد * ياقوت خون ز لعل لب او روان يكى است \r\n آن لعل دُرفشان كه زمرّد نگار شد * داد از وفا به سودهء الماس ، جان ، يكى است \r\n آن نخل طور كز اثر زهر جانگداز * از فرق تا قدم شده آتش‌فشان يكى است \r\n آن شاهباز اوج حقيقت كه تير خصم * نگذاشته ز بال و پر او نشان يكى است \r\n آن خضر رهنما كه شد از آب آتشين * فرمانرواى مملكت جاودان يكى است \r\n\r\n","description":"","footnote":"","page_name":" 45 ","page_number":45},
  {"content":"\r\n\r\n آن نقطهء بسيط محيط رضا كه بود * حكمش مدار دائرهء كن فكان يكى است \r\n آن جوهر كرم كه چه سودا به سوده كرد * هرگز نداشت چشم به سود و زيان يكى است \r\n چشم فلك نديده بجز مجتبى كسى * شايان اين معامله ، آرى همان يكى است \r\n طوبى مثال گلشن آل عبا بود * ريحانهء رسول خدا مجتبى بود \r\n هرگز كسى دچار محن چون حسن نشد * ور شد دچار آن همه رنج و محن نشد \r\n خاتم اگر ز دست سليمان به باد رفت * اندر شكنجهء ستم اهرمن نشد \r\n نوح نجى گر از خطر موج رنجه شد * غرقاب لُجّهء غم بنياد كَنْ نشد \r\n يوسف اگرچه از پدر پير دور ماند * ليكن غريب و بىهمه كس در وطن نشد \r\n شمع ار چه سوخت از سر شب تا سحر ولى * خونابهء دل و جگرش در لگن نشد \r\n پروين نثار ماهرخى كانچه شد بر او * پروانه را ز شمع دل انجمن نشد \r\n حقّا كه هيچ طايرى از آشيان قدس * چون او اسير پنجهء زاغ و زغن نشد \r\n\r\n","description":"","footnote":"","page_name":" 46 ","page_number":46},
  {"content":"\r\n\r\n جز غم نصيب آن دل و الا گهر نبود * جز زهر بهر آن لب شكّر شكن نشد \r\n دشنام دشمن آن چه كه با آن جگر نمود * از زهر بىمضايقه با آن بدن نشد \r\n از دوست آن چه ديد ز دشمن روا نبود * جز صبر ، دردهاى دلش را دوا نبود \r\n هرگز دلى ز غم چو دل مجتبى نسوخت * ور سوخت ز اجنبى دگر از آشنا نسوخت \r\n هر گلشنى كه سوخت ز باد سَموُم سوخت * از باد نوبهار و نسيم صبا نسوخت \r\n چندان دلش ز سرزنش دوستان گداخت * كز دشمنان ز هر بد و هر ناسزا نسوخت \r\n از هر خسى چو آن گل گلزار معرفت * شاخ گلى ز گلشن آل عبا نسوخت \r\n جز آن يگانه گوهر توحيد را كسى * ز الماس سوده لعل لب دلربا نسوخت \r\n هرگز برادرى به عزاى برادرى * در روزگار ، چون شه گلگون قبا نسوخت \r\n باور مكن دلى كه چو قاسم به ناله شد * زان نالهء پر از شرر وا ابا نسوخت \r\n آن دم كه سوخت حاصل دوران ز سوز زهر * در حيرتم كه خرمن گردون چرا نسوخت \r\n\r\n","description":"","footnote":"","page_name":" 47 ","page_number":47},
  {"content":"\r\n\r\n تا شد روان عالم امكان ز تن روان * جنبنده‌اى نماند كزين ماجرا نسوخت \r\n خاموش شد چراغ دل افروز مجتبى * افروخت شعلهء غم جانسوز مجتبى \r\n شاهى كه حكم بر فلك و بر ستاره داشت * آزرده شد چنان كه ز مردم كناره داشت \r\n عمرى اسير محنت و از عمر خويش سير * جز صبر چون دچار بلا شد چه چاره داشت ؟ \r\n حقّ خلافتش چو بناحق گرفته شد * از سوز دل به رونق باطل نظاره داشت \r\n گر مىشنيد كوه گران آن چه او شنيد * از هم شكافت ، گرچه دل از سنگ خاره داشت \r\n آن دم كه از سمند خلافت پياده شد * شوريده بر سرادق او هر سواره داشت \r\n چون در رسيد خنجر برّان به ران او « 1 » * يك باره رفت اگر كه نه عمر دوباره داشت \r\n روى زمين مگر همه سيناى طور بود * از بس كه آه سينه شكافش شراره داشت \r\n آن كس كه بود رابطهء حادث و قديم * از زهر جانگزا جگرى پاره پاره داشت \r\n تنها نشد ز سودهء الماس خون جگر * تا عمر داشت خون جگر را هماره داشت \r\n خونابهء غم از جگر اندر پياله ريخت * يا غنچهء گل از دهن شاخ لاله ريخت \r\n\r\n\r\n","description":"","footnote":"\r\n( 1 ) - هنگامى كه امام حسن ( ع ) به همراه شيعيان و ياران خود قصد رفتن به مداين داشت و مىخواست از تاريكيهاى ساباط مداين عبور كند مردى نابكار از قبيلهء بنى اسد كه او را جراح بن سنان مىگفتند ناگهان بيامد و لگام مركب آن حضرت را گرفت و گفت : اى حسن ! كافر شدى چنان كه پدرت كافر شد و سپس مغولى كه ظاهرا عصايى است كه در ميان آن تيغى برنده كار گذاشته‌اند به دست گرفت و بر ران مبارك آن سبط اكبر و امام معصوم ( ع ) زد كه تا استخوان بشكافت .\r\n( ر . ك : باب چهارم منتهى الآمال محدّث قمى ، صفحه 14 )\r\n","page_name":" 48 ","page_number":48},
  {"content":"\r\n\r\n شاهى كه بود گوشه‌نشينى شعار او * محنت قرين او شد و غم بود يار او \r\n آن كو دميد صبح ازل از جبين او * شد تيره‌تر ز شام ابد روزگار او \r\n محكوم حكم ديو شد آن خسروى كه بود * روح الامين چو بندهء فرمانگزار او \r\n موسى اگر به طور غمش مىزدى قدم * بى خود شدى ز آه دل شعله بار او \r\n يك باره گر مسيح بديد آن چه او بديد * مىشد دوباره چرخ چهارم چو دار او \r\n آن سرو سبزپوش چو گل سرخ روى شد * آرى ز بس كه خون جگر شد نگار او \r\n روى حسن چو سبز شد از زهر غم فزود * تا شد سرشك ديده و دل جويبار او \r\n طوبى نثار آن قد و قامت كه بعد مرگ * از چارسو خدنگ سه پر شد نثار او \r\n پروردهء كنار پيمبر بُد از نخست * محروم شد در آخر كار از كنار او \r\n آن سرورى كه صاحب بيت الحرام بود * بيت الحرام بهر چه بر وى حرام بود \r\n اى ماه چرخ پير و مهين پور عقل پير * كز عمر سير بودى و در بند غم اسير \r\n\r\n","description":"","footnote":"","page_name":" 49 ","page_number":49},
  {"content":"\r\n\r\n قربان آن دل و جگر پاره پاره‌ات * از زهر جانگداز و ز دشنام و زخم تير \r\n اى در سرير عشق ، سليمان روزگار * از غم تو گوشه‌گير ولى اهرمن امير \r\n از پستى زمانه و بيداد دهر شد * ديوى فراز منبر و روح الامين به زير \r\n مير حجاز پاى سرير امير شام ! * اى كاش سرنگون شدى آن مير و آن سرير \r\n الحاد گشته مركز توحيد را مدار * شد كفر محض حلقهء اسلام را مدير \r\n دستان « 2 » ز چيست بسته زبان ، در سخن غراب * اى لعل در فشان تو دلجوى و دلپذير \r\n يا للعجب ز مردم دنياپرست دون * يوسف فروخته به متاعى بسى حقير \r\n اى دستگير غمزدگان روز عدل و داد * دست ستم ز چيست تو را كرده دستگير \r\n تا شد هماى سدره‌نشين در كمند غم « 3 » * عنقاى قاف « 4 » شد ز الم دردمند غم \r\n اى روح عقل اقدم و ريحانه نبى * كز خون دل ز غصّهء دوران لبالبى \r\n اى شاه دادگر كه ز بيداد روزگار * روزى نيارميده ، نياسوده‌اى شبى \r\n\r\n\r\n","description":"","footnote":"\r\n( 2 ) - دستان : منظور شاعر هزار دستان ، بلبل است .\r\n( 3 ) - هماى سدره‌نشين - حضرت جبرائيل ( ع ) .\r\n( 4 ) - عنقاى قاف : منظور سيمرغ است كه در اساطير مسكن و مأواى او را كوه قاف مىدانند كه بنابر اعتقاد گذشتگان كوهى بوده است محيط بر جهان آن روز . عنقاى مغرب هم ناميده شده است .\r\n","page_name":" 50 ","page_number":50},
  {"content":"\r\n\r\n از دوستان ملامت بيحد شنيده‌اى * تنها نديده‌اى الم از دست اجنبى \r\n چون عنصر لطيف تو با خصم بدمنش * هرگز نديد كس قمر برج عقربى « 5 » \r\n زهر جفا نمود ترا آب خوشگوار * از بس كه تلخكامى و بيتاب و پرتبى \r\n از ساقى ازل نگرفته است تا ابد * چون ساغر تو هيچ ولىّ مقرّبى \r\n آرى بلا به مرتبهء قرب اولياست * و اندر بساط قرب نبود از تو اقربى « 6 » \r\n گردون شود نگون و رخ مهر و مه سياه * كافتاده در لحد چو تو تابنده كوكبى \r\n نشنيده‌ام نشانهء تير ستم شود * جز نعش نازنين تو در هيچ مذهبى \r\n اى « مفتقر » بنال چو قمرى درين عزا * كاين غصّه نيست كمتر از آن زهر جانگزا « * » \r\n\r\n\r\n","description":"","footnote":"\r\n* ديوان آية اللّه غروى اصفهانى ، ( كمپانى ) ، ص 52 .\r\n( 5 ) - اشاره است به اصطلاح نجومى : قمر در عقرب كه نامبارك و نحس است .\r\n( 6 ) - اشاره است به : البلاء للولاء كما اللهب للذهب ( احاديث مثنوى ) .\r\nهمين مضمون را شاعر ديگرى نيز دارد :\r\n هر كه در اين بزم مقرّب‌تر است * جام بلا بيشترش مىدهند . \r\nاين حديث در بحار الانوار جلد 81 / 188 به اين صورت نقل شده است :\r\nالامام الصّادق ( ع ) : انّ اللّه اذا احبّ عبدا غتّه بالبلاء غتّا و به صورتهاى ديگر در منابع شيعه نقل شده است .\r\n","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\n\r\nوفائى شوشترى\r\n\r\n9 در منقبت حضرت مجتبى ( ع )\r\n نه هر كس شد مسلمان مىتوان گفتش كه سلمان شد * كز اول بايدش سلمان شدن و آنگه مسلمان شد \r\n نه هر سنگ از بدخشان است لعلش مىتوان گفتن * بسى خون جگر بايد كه تا لعل بدخشان شد \r\n جمال يوسف ار دارى به حسن خود مشو غرّه * صفات يوسفى بايد تو را تا ماه كنعان شد \r\n نمىشايد حكيمش خواند هر كس لافد از حكمت * كه عمرى بندگى بايد نمود آن گاه لقمان شد \r\n مرا از وعدهء حور و قصور اغوا مكن « 1 » واعظ * بهشت بىقصور من حريم قرب جانان شد \r\n ولىّ ذوالمنن يعنى حسن آن خسرو خوبان * كه هر چيز از عدم با قدرتش ممكن در امكان شد \r\n\r\n\r\n","description":"","footnote":"\r\n( 1 ) - اغوا كردن : گمراه كردن .\r\n","page_name":" 53 ","page_number":53},
  {"content":"\r\n\r\n نه حُبّش باعث جنّت نه بغضش موجب نيران * كه حبّش محض جنّت گشت و بغضش عين نيران شد \r\n به صولت بود چون حيدر به هيأت همچو پيغمبر * ولىّ حضرت داور مدار دين و ايمان شد \r\n به قدرت دست او معجز نما چون احمد مرسل * به قوّت پنجه‌اش مشكل گشا چون شير يزدان شد \r\n ستايش كرد آدم تا كه آدم شد در اين عالم * هوايش نوح بر سر داشت تا ايمن ز طوفان شد \r\n چو نامش حرز جان بنمود پور آزر از آذر * نه بس ايمن شد از آذر بر او آذر گلستان شد \r\n چو با صوت حسن « انى انا اللّه » گفت موسى را * فراز طور سينايش ز جان عمرى ثنا خوان شد \r\n همين صوت حَسَن بودش كه گرديد از شجر پيدا * همين نور حَسَن بودش كه اندر طور تابان شد \r\n زهى سوداى باطل ، كى توانم مدح آن شاهى * كه مدّاحش خدا ، راوى پيمبر ، مدح قرآن شد \r\n شهى كز آستينش آشكارا دست يزدان شد * به خاك آستانش حضرت جبريل دربان شد \r\n مگر انصار و يارى داشت آن مظلوم بىياور ؟ * كه هر جور و جفائى شد بر او ز انصار و ياران شد \r\n ز ناچارى به بيعت داد دست آن شاه بىلشكر * چو يك انسان نبودش ياور ، آخر كارش اين سان شد \r\n\r\n","description":"","footnote":"","page_name":" 54 ","page_number":54},
  {"content":"\r\n\r\n مگر بيعت كه از شمشير خوردن ، سخت‌تر بودش * چو او با زادهء سفيان قرين عهد و پيمان شد \r\n مگوييد آب كز آتش بسى سوزنده‌تر بودش * همان آبى كز آن مرغ دلش در سينه بريان شد \r\n دو سبط مصطفى دادند جان از آب و بىآبى * ز بىآبى حسين امّا حسن از آب بىجان شد \r\n حسين پيش از شهادت گر نشان تير شد امّا * حسن بعد از شهادت نعش پاكش تير باران شد \r\n حسين را گر على اكبر شد از دست خسان كشته * حسن هم قاسمش پامال از سمّ ستوران شد \r\n « وفائى » گر ز غمهايش بگويد تا صف محشر * بيان كى مىتواند زان يكى از صد هزاران شد « * » \r\n\r\n\r\n","description":"","footnote":"\r\n* به نقل از ديوان كامل ميرزا عبد الجواد جودى خراسانى ، به اهتمام مهدى آصفى ، انتشارات جمهورى اسلامى - خيابان جمهورى اسلامى ، تهران ، 1372 ه . ش ، ص 567 .\r\n","page_name":" 55 ","page_number":55},
  {"content":"\r\n\r\n\r\nصغير اصفهانى ( ت 1312 وفات 1390 ه . ق )\r\n\r\n10 در مدح امام ممتحن حضرت امام حسن مجتبى ( ع )\r\n حق باز گلستان را آراست به زيبايى * بر هر لب جو سروى برخاست به رعنايى \r\n چشم از همه سو نرگس بگشود به شهلايى * سنبل به دل آويزى زنبق به دل آرايى \r\n آن عقل كند غارت وين هوش كند تاراج \r\n مرغان گلستان را آمد به شبى فرمان * كايد چو سحر گل را خوانيد ثنا از جان \r\n گفتند : به چشم ! آنگه نشكست كسى پيمان * جز زاغ كه چون شيطان بنمود ابا وز آن \r\n شد رو سيه و در دم گرديد ز باغ اخراج \r\n چون كاوه علم نوروز افراخت به طرّارى * از بهر جهانگيرى وز بهر جهاندارى \r\n\r\n","description":"","footnote":"","page_name":" 56 ","page_number":56},
  {"content":"\r\n\r\n ضحاك دى از گلشن بگريخت به صد خوارى * چون ديد فراهم شد اسباب گرفتارى \r\n در داد خود از كف ملك ، افكند خود از سر تاج \r\n عيد آمده اى ساقى هان باده به ساغر كن * سرمست حريفان را از بادهء احمر كن \r\n مطرب غم دل زايِل از نغمهء مزمر « 1 » كن * زير و بم مزمر را در باغ برابر كن \r\n با غلغلهء بلبل با زمزمهء درّاج \r\n اى شيردلان مفتون از ديدن آهويت * دام است و رسن جانا يا طرّهء گيسويت \r\n تير است و كمان تركا ! يا مژّه و ابرويت * هر چند نيرزد جان با رنجش بازويت \r\n بنماى دل ما را از لطف به تير آماج \r\n شد رام دو آهويت بود ار دل من ضيغم * تن كرد به محنت خو ، جان گشت به غم مدغم \r\n خواهى اگر از رحمت فارغ كُنيَمْ از غم * جام مى وصلم ده نى جام مى از در غم \r\n كاين نيست غمى كان را بتوان ز مى استعلاج \r\n از شادى و از ماتم تا چند سخن گويم * توصيف دمن آرم تعريف چمن گويم \r\n با صوت حسن آن به كاوصاف حسن گويم * ز آن شاه زمان خوانم زان ماه زمن گويم \r\n وز بندگى آن شه گيرم ز سلاطين باج \r\n\r\n\r\n","description":"","footnote":"\r\n( 1 ) - مزمر : ( مزمار ) : نى ، نى لبك .\r\n","page_name":" 57 ","page_number":57},
  {"content":"\r\n\r\n شاهى كه بود رويش در چرخ امامت ماه * نامش حسن و حسنش آيينهء ذات اللّه \r\n فرماندهء هفت اختر برپا كن نه خرگاه * آن سيّد عالى قدر آن سرور عالى جاه \r\n آن شاه فلك اورنگ آن مير مَلَك افواج \r\n بگرفته ز حلم او شرع نبوى رونق * هر سوء ز وى بيرون هر قدس به دو ملحق \r\n گر خلقت او خواهى از نور خدا مشتق * ور رتبهء او جويى هم از حق و هم با حق \r\n نى در صفت افراد نى در روش ازواج \r\n بى مرحمتش در باغ از خاك نرويد گل * بى جلوهء او بر گل ، شيدا نشود بلبل \r\n آوا نكشد قمرى غوغا نكند طغرل « 2 » * شهلا نشود نرگس بويا نشود سنبل \r\n دلكش نشود گلبن قامت نفرازد كاج \r\n افغان كه پس از بابش غم بر اثر غم ديد * زندانِ بلا بر خود ويرانهء عالم ديد \r\n اندوه پى اندوه ماتم پى ماتَم ديد * وز امّت بىپروا بس جور دمادم ديد \r\n روزش به نظر آمد چون شام غريبان داج « 3 » \r\n آوخ كه دل زارش از درد و غم آزردند * از زير قدومش گه سجّاده ز كين بردند \r\n\r\n\r\n","description":"","footnote":"\r\n( 2 ) - طغرل ( بر وزن بلبل ) : پرنده‌اى است همچون باز و شاهين .\r\n( 3 ) - داج : تاريك .\r\n","page_name":" 58 ","page_number":58},
  {"content":"\r\n\r\n گه نوك عصا او را بر پاى بيفشردند * از نسبت نالايق جانش ز چه افسردند \r\n شاهى كه به سر بودش تاج نسب از معراج \r\n پروردهء زهرائى چون جدّ و پدر معصوم * بودند پى قتلش آن قوم ز حق محروم \r\n تا عاقبتش كردند از زهر جفا مسموم * گرديد صغير از جان مدّاح بر آن مظلوم \r\n مىگويد از او مدحت مىپويد از او منهاج « 4 » « * » \r\n\r\n\r\n","description":"","footnote":"\r\n( 4 ) - منهاج : راه روشن .\r\n* مصيبت نامه ، اثر طبع محمد حسين صغير اصفهانى ، چاپ پانزدهم ، اصفهان ، 1366 ه . ش ، ص 46 .\r\n","page_name":" 59 ","page_number":59},
  {"content":"\r\n\r\n\r\nآية اللّه آيتى بيرجندى ( وفات 1350 ه . ش )\r\n\r\n11 در مناقب امام همام حسن بن على ( ع )\r\n رخسار شاه و آينهء مهر و ماه بين * حسن ازل در آينهء روى شاه بين \r\n اى دل ز چشم عقل چو موسى نگاه كن * و اندر نگاه ، جلوهء نور إله بين \r\n يك راه در طريق ولايت قدم گذار * سوى بهشت خُلد ، يكى شاهَراه بين \r\n بر آستان شاه ، سر بندگى گذار * آن گاه عزّ و منصب و تمكين و جاه بين \r\n دارد نشان ز خُلق حَسَن در نفس ، بهار * بخرام سوى گلشن و در صبحگاه بين \r\n مرآت مصطفى طلبى ، هست مجتبى * فرزند شاه را بگشا چشم و شاه بين \r\n آن گوهرى كه فاطمه پرورد در صدف * آويز عرش و زينت عرش إله بين \r\n يعنى حسن امام دوم ، سيّمين همام * كش نه فلك خيام و ملائك سپاه بين \r\n زان رو كه جُعده شربت زهرش به كام كرد * بس تلخكام دهر و مذاقش تباه بين \r\n سوى بقيع پوى و فرو ريز اشك چشم * دامانهء بقيع پر از اشك و آه بين \r\n مرغ هوا و ماهى دريا بر او گريست * از دود آه ، چهرهء انجم سياه بين \r\n آثار حزن و گرد مصيبت ز حزن او * بر روضهء رسول رسالت پناه بين \r\n شاها به سوى « آيتى » افكن يكى نگاه * اين مستمند را همه غرق گناه بين « * » \r\n\r\n\r\n","description":"","footnote":"\r\n* ديوان ، درّ غلطان ، اثر طبع آية اللّه آيتى ، تهران 1346 ه . ش ، ص 15 .\r\n","page_name":" 60 ","page_number":60},
  {"content":"\r\n\r\n\r\nالهى قمشه‌اى ( وفات 1352 ه . ش )\r\n\r\n12 در ستايش حضرت امام حسن مجتبى ، سبط اكبر ( ع )\r\n تا كه به دل زد سپاه عشق شبيخون * ريخت شبى آبم از دو ديده شبى خون \r\n عاشقم و زار و بيقرار و پريشان * ناله ز بيداد هجر چون نكنم ؟ چون ؟ \r\n عاشقى آوارهء ديار فراقم * از چه ننالم ز جور گردش گردون ؟ \r\n آن قدر از دست روزگار بگريم * تا كنم از اشك ديده ، باديه ، جيحون \r\n آن قدر از جور آسمان كنم افغان * تا شنود آه زارم ايزد بيچون \r\n تا كنم از خون ديده دامن صحرا * پر گل و سنبل ز عشق آن رخ گلگون \r\n داغ به دل لاله سان خموش چرايم * خوش كه بنالم چو بلبل از دل محزون \r\n مىكَشَدم عشق روى دوست به صحرا * مىبَرَدم شوقِ وصل يار به هامون \r\n ساحت هامون ز ارغوان و شقايق * باغ و گلستان كنم ز ديدهء پر خون \r\n از چه ننالم ز دور چرخ ستمگر ؟ * از چه نگريم ز جور دهر پر افسون ؟ \r\n آتش بيداد و ظلم و جور جفا را * از ازل اين كهنه آسمان شده كانون \r\n مردم نيكو صفات پاكدل و دين * سخرهء بيدين نموده فتنهء مادون « 1 » \r\n فرقهء گوساله طبع سامرى انگيز * سوى معاويه روى كرده ز هارون \r\n\r\n\r\n","description":"","footnote":"\r\n( 1 ) - سخره : فرمانبردار ، مطيع ، مسخره - فتنه : آشوب و امتحان و آزمايش ، گرفتار .\r\n","page_name":" 61 ","page_number":61},
  {"content":"\r\n\r\n چرخ نشاندش به پاى منبر آن ديو * ديو منافق سرشت طاغى مفتون \r\n تا كه زند صد هزار زخم به جانش * نطق معاويه آن بد اختر مطعون « 2 » \r\n حُسْن حَسَن در ازل شد آينهء غيب * همچو على مظهر تجلّى بيچون \r\n آن كه ازل تا ابد نديده چو حسنش * ديدهء خورشيد و مه به طارم گردون \r\n گر نَبُد آن گوهر يگانهء خلقت * بحر نبوّت نداشت لؤلؤ مكنون \r\n سبط نخستين تويى و سرّ نبوّت * طاير عرش آشيان هماى همايون \r\n جنّت و كوثر تويى به صورت و معنى * سدره و طوبى تويى به قامت موزون \r\n اى تو پس از مرتضى وصىّ پيمبر * هادى امّت به زير قبّهء وارون « 3 » \r\n حلم و رضا و سخا و رأفت و رحمت * كرده خدا در نهاد پاك تو معجون \r\n آه ! كه دهر دغا به زهر جفا ريخت * از جگر مجتبى به طشت فلك خون \r\n سودهء الماس ريخت خصم به كامش * بر كف اسماء بنت اشعث « 4 » ملعون \r\n آخر شهر صفر به آبِ چو آتش * سوخت دل عرشى و سماوى و مادون \r\n قلب جهان زار كرد سودهء الماس * در غم او خون گريست ديدهء گردون \r\n پاك دل شيعيان ز فاجعهء وى * شد ز غم و درد و رنج و غائله مشحون \r\n بعد ستمها و زهر و خنجر دشمن * رفت به قرب جوار ايزد بيچون \r\n باز به تير جفا جنازهء پاكش * خصم هدف ساخت زير اين فلك دون \r\n چرخ چنين بوده با عناصر ايمان * هيچ نگرديده طبع دهر دگرگون \r\n چون غم و اندوه و درد و غصّه ز جانت * دست ندارد بساز با دل محزون \r\n زار بنال اى « الهى » از غم آن شه * ساز به آهنگ سبز گنبد وارون « 5 » « * » \r\n\r\n\r\n","description":"","footnote":"\r\n* كليات ديوان حكيم الهى قمشه‌اى ، انتشارات علميه اسلاميّه ، چ 4 تهران ، 1408 هجرى ، ص 330 .\r\n( 2 ) - مطعون : خسته به نيزه ، مورد طعنه و نيش سرزنش .\r\n( 3 ) - قبّهء وارون : منظور آسمان و فلك است .\r\n( 4 ) - جعده دختر اشعث بن قيس ، حضرت امام حسن ( ع ) را مسموم كرده است .\r\n( 5 ) - سبز گنبد وارون : كنايه از آسمان است .\r\n","page_name":" 62 ","page_number":62},
  {"content":"\r\n . \r\n","description":"","footnote":"","page_name":" 63 ","page_number":63},
  {"content":"\r\n\r\n\r\nرياضى يزدى ( ت 1290 وفات 1362 ه . ش )\r\n\r\n13 در منقبت و رثاى امام حسن بن على ( ع ) آينهء وحى\r\n اى علوى ذات و خدايى صفات * صدرنشين همهء كاينات \r\n سيّد و سالار شباب بهشت * دست قضا و قلم سرنوشت \r\n زادهء طوبى و بهشت برين * نور خدا در ظلمات زمين \r\n نور دل و ديدهء ختمى مآب * سايه‌اى از پرتو تو آفتاب \r\n علّت غائى همهء ممكنات * عمر ابد داد به آب حيات \r\n پاكترين گوهر نسل بشر * جن و ملك بر قدمش سوده سر \r\n صاحب عنوان بشير و نذير « 1 » * بر فلك وحى سراج منير « 2 » \r\n آينهء پاك كه نور خدا * تابد از اين آينه بر ما سوا \r\n باب تو سر سلسلهء اولياست * چشم پر از نور خدا مرتضى است \r\n مادر تو دخت پيمبر بود * آيه‌اى از سورهء كوثر « 3 » بود \r\n پرده‌نشين حرم كبريا * فاطمه آن زُهرهء زهراى ما \r\n عاشق كل حضرت سلطان عشق * خون خدا « 4 » ، شاه شهيدان عشق \r\n با تو ز يك گوهر و يك مادر است * ظلّ خدايى تواش بر سر است \r\n\r\n\r\n","description":"","footnote":"\r\n( 1 ) - بشير و نذير : بشارت دهنده و بيم دهنده . اشاره است به آيهء شريفهء :  إِنَّا أَرْسَلْناكَ بِالْحَقِّ بَشِيراً وَ نَذِيراً . . . *  ( بخشى از آيهء 119 سورهء بقره ) و آيات ديگر .\r\n( 2 ) - سراج منير : چراغ روشنى بخش . اشاره است به آيهء شريفهء :  وَ داعِياً إِلَى اللَّهِ بِإِذْنِهِ وَ سِراجاً مُنِيراً  : « به اذن خداوند مردم را دعوت كنى و ( در ظلمت جهل و كفر ) چراغى روشن پيش پاى خلق باشى » ( آيهء 46 سورهء احزاب ) .\r\n( 3 ) - كوثر : اشاره است به سورهء كوثر :     إِنَّا أَعْطَيْناكَ الْكَوْثَرَ فَصَلِّ لِرَبِّكَ وَ انْحَرْ إِنَّ شانِئَكَ هُوَ الْأَبْتَرُ     « [ اى رسول گرامى 
  ] ما به تو كوثر ( خير كثير ) عطا كرديم پس ( به شكرانهء اين نعمت ) براى پروردگارت نماز بگزار و قربانى كن . بدخواه بدگوى تو ( عاص بن وائل ) ابتر و مقطوع النسل است ( امّا تو نسل فراوان پر بركت خواهى داشت ) » .\r\n( 4 ) - خون خدا : معادل است با ( ثار اللّه ) - اضافهء تشريفى است كه مضاف از مضاف اليه شرف و منزلت مىيابد .\r\n","page_name":" 64 ","page_number":64},
  {"content":"\r\n\r\n آيهء تطهير « 5 » به شأن شماست * حكم شما امر اولوالامر « 6 » ماست \r\n سينهء سيناى شما طور وحى * نور شما شاخه‌اى از نور وحى \r\n در رمضان ماه نشاط و سرور * ماه دعا ماه خدا ماه نور \r\n نور فشان شد ز دو سو آسمان * در دو افق تافت دو خورشيد جان \r\n وحى خدا از افق ايزدى * نور حَسَن از افق احمدى \r\n مشك و گلابى به هم آميختند * در قدح اهل ولا ريختند \r\n اى رمضان از تو شرف يافته * نور تو بر جبههء او تافته \r\n نيمهء ماه رمضان عزيز * گيسوى مشكين تو شد مشك بيز \r\n نور خدا تافت از آن روى ماه * خاصه از آن چشم درشت سياه \r\n سرخى گل عكس گل روى توست * طلعت شب سايهء گيسوى توست \r\n روز كه خورشيد درخشان صبح * سر زند از چاك گريبان صبح \r\n سرخى آن نور و پگاه سپيد * روى افق نقش تو آيد پديد \r\n اى رخ تو در رمضان بدر ما * هر سر موى تو شب قدرِ ما \r\n ديده كه بىنور تو شد ، كور بِه * سر كه نه در پاى تو ، در گور بِه \r\n بعد على شاخص عترت تويى * وارث ميراث نبوّت تويى \r\n مصلحت ملّت اسلام و دين * كرد تو را گوشهء عُزلت‌نشين \r\n هيچ گذشتى چو گذشت تو نيست * آن كه ز شاهى بكشد دست كيست ؟ \r\n صبر هم از صبر تو بىتاب شد * كوزه شد و زهر شد و آب شد \r\n بعد شهادت نكشيد از تو دست * تير شد و بر تن پاكت نشست \r\n سبزه بر آمد ز گلستان دين * تا رخ تو سبز شد از زهر كين \r\n ريشهء دين گشت همايون درخت * تا ز تو خورد آن جگر لخت لخت \r\n ملّت اسلام كه پاينده باد * مشعل توحيد كه تابنده باد \r\n هر دو رهين خدمات تو اند * شكر گزارندهء ذات تو اند \r\n\r\n\r\n","description":"","footnote":"\r\n( 5 ) - منظور از ( آيهء تطهير ) اشاره است به آيهء مباركهء :  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  « خدا چنين مىخواهد كه رجس هر آلايش را از شما خانوادهء نبوّت ببرد و شما را از هر عيب پاك و منزّه گرداند » ( بخشى از آيه 33 سورهء احزاب ) برابر اخبار شيعه و سنّى اين آيه خاص حضرت پيامبر ( ص ) و فاطمه و على و حسن و حسين عليهم السلام است ) .\r\n( 6 ) - منظور از ( اولوالامر ) اشاره است به آيهء مباركه :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ . . .  « اى اهل ايمان فرمان خدا و رسول و فرمانداران ( از طرف خدا و رسول ) را اطاعت كنيد . . . » ( بخشى از آيهء 58 سورهء نساء ) .\r\n","page_name":" 65 ","page_number":65},
  {"content":"\r\n\r\n تا ابد اى خسرو و الا مقام * بر تو و بر دين محمد ( ص ) سلام \r\n كلك « رياضى » كه گهر ريز شد * زان نظر مرحمت‌آميز شد « * » \r\n\r\n\r\n","description":"","footnote":"\r\n* ديوان ملك الشعراء رياضى يزدى ، به تصحيح حسين آهى ، تهران ، 1371 ه . ش ، ص 336 .\r\n","page_name":" 66 ","page_number":66},
  {"content":"\r\n\r\n\r\nدكتر قاسم رسا ( وفات 1356 ه . ش )\r\n\r\n14 ميلاد مسعود امام حسن مجتبى ( ع )\r\n اى دل بيا كه روى به سوى خدا كنيم * توفيق بندگى طلب از كبريا كنيم \r\n كبر و ريا ترا كند از كبريا جدا * پرهيز از دوروئى و كبر و ريا كنيم \r\n ما را رسد به دامن پرودگار دست * گر دامن هوا و هوس را رها كنيم \r\n افتد فروغ دوست در آيينهء ضمير * آيينه پاك اگر ز غبار هوا كنيم \r\n خواهى اگر كه دوست به عهدش وفا كند * بايد به عهد خويشتن اوّل وفا كنيم \r\n گردد دل شكستهء ما حاجتش روا * گر حاجت شكسته‌دلان را روا كنيم \r\n برخيز تا كه خفته‌دلان را چو مرغ شب * با نغمهء محبّت خود آشنا كنيم \r\n ماه خدا رسيد ، كه در چشمهء خلوص * خود را غريق رحمت بىانتها كنيم \r\n ماه خدا رسيد ، كه با صيقل صفا * آيينهء مكدّر دل با صفا كنيم \r\n ماه خدا رسيد ، كه انفاق و بذل مال * بر مردم شكسته‌دل بينوا كنيم \r\n ماه خدا رسيد ، كه با اشك انفعال * پاكيزه لوح خويش ز جرم و خطا كنيم \r\n ماه خدا رسيد ، كه بر آستان حق * ابراز بندگى چو شه اوليا كنيم \r\n ميلاد مجتبى است بيا تا به خرّمى * امشب بساط جشن ولادت به پا كنيم \r\n\r\n","description":"","footnote":"","page_name":" 67 ","page_number":67},
  {"content":"\r\n\r\n جشنى خجسته از پى خشنودى حسن * بر پا در آستان شه دين رضا كنيم \r\n ماهى ز بام حُسْن بر آمد كه تا نظر * حق را بر آن جمال حقيقت نما كنيم \r\n آمد حسن كه كسب كمالات و سرورى * زان مظهر فصاحت و صبر و سخا كنيم \r\n آمد حسن كه درك فيوضات معنوى * زان چشمهء فضيلت و فيض و عطا كنيم \r\n حُسْنِ حَسَن چگونه ستائيم ، كى توان * در اين مقام حقِّ سخن را ادا كنيم \r\n دل را سوى مدينه فرستيم ، با ادب * اول سلام بر حرم مصطفى كنيم \r\n در آستان فاطمه خرّم مشام جان * زان بوستان عصمت و زهد و حيا كنيم \r\n زان پس كنيم روى به ويرانهء « بقيع » * دوّم سلام بر حسن مجتبى كنيم \r\n روشن كنيم شمع در آن وادى خموش * پروانه‌وار در قدمش جان فدا كنيم \r\n سوّم سلام را به مه آسمان زهد * « سجّاد » نور چشم شه كربلا كنيم \r\n چارم سلام را به گل بوستان فضل * بر « باقر العلوم » ولىّ خدا كنيم \r\n پنجم سلام بر ششمين پيشواى حق * بر « صادق الائمه » مهين پيشوا كنيم \r\n تقديم خاك پاك حسن امشب اى « رسا » * درهاى شاهوار ز طبع رسا كنيم « * » \r\nميلاد حسن بن على ( ع )\r\n موكب باد صبا بگذشت از طرف چمن * تا چمن را پرنيان سبز پوشاند به تن \r\n سبزه اندر سبزه بينى ، ارغوان در ارغوان * لاله اندر لاله بينى ياسمن در ياسمن \r\n ساحت بستان ز فرّ سبزه شد باغ بهشت * دامن صحرا ز بوى نافه شد رشك ختن \r\n\r\n\r\n","description":"","footnote":"\r\n* ديوان كامل دكتر رسا ، كتابفروشى باستان ، 1348 ه . ش ، مشهد ، ص 58 .\r\n","page_name":" 68 ","page_number":68},
  {"content":"\r\n\r\n نقش گل را آن چنان آراست نقّاش بهار * كز شگفتى ماندت انگشت حيرت در دهن \r\n از شميمى خاك گردد مشكبيز و مشك بار * وز نسيمى آب گردد موج خيز و موج زن \r\n سبزه پرچم بر فرازد صبحدم در باغ و راغ * لاله آتش بر فروزد شامگاهان در دمن \r\n گل شد از لطف نسيم و دولت ابر بهار * شاهدى شيرين شمايل دلبرى سيمين بدن \r\n دشت و صحرا در لطافت تالى باغ بهشت * باغ و بستان در طراوت رشك فردوس عدن \r\n در شب مهتاب بينى بر لب آب روان * عاشقان را بزم عيش و شاعران را انجمن \r\n نو نهالان چمن را دايهء ابر بهار * گه ز رخ شويد غبار و گه بنوشاند لبن \r\n تا كند بلبل دل گل را اسير دام عشق * گه ز شيرين خواندنش افسانه ، گاه از كوهكن \r\n وه ! چه خوش بشكفته در گلزار زهرا نو گلى * كز طراوت گشته رويش رشك گلهاى چمن \r\n ديده از نور جمالش روشنى يابد چو دل * بلبل از شوق وصالش در چمن نالد چو من \r\n بلبل آن جا هر سپيده‌دم سرايد نغمه‌اى * در ثناى خسرو خوبان امام ممتحن \r\n\r\n","description":"","footnote":"","page_name":" 69 ","page_number":69},
  {"content":"\r\n\r\n از حريم فاطمه در نيمهء ماه صيام * چهرهء ماه حسن تابيد با وجه حسن \r\n ميوهء بستان زهرا ، نور چشم مصطفى ( ص ) * پارهء قلب على بن ابيطالب ، حسن \r\n در محيط علم و دانش آفتابى تابناك * بر سپهر حلم و بخشش كوكبى پرتو فكن \r\n شد عيان از چهرهء تابان او نور خدا * شد جوان از چشمهء احسان او چرخ كهن \r\n چون دمد صبح وصالش دل شود دار السّرور * چون رسد شام فراقش جان شود بيت الحزن \r\n سينه از نور فضايل روشنىبخش جهان * چهره در حسن شمايل رشك خوبان زمن \r\n بر حصار حلم او شد پايهء دين استوار * محكم از ايمان او شرع نبّى مؤتمن \r\n پرچم صلح و صفا افراشت سبط مصطفى * تا بر اندازد لواى كفر و آشوب و فتن \r\n آستان مجتبى را كرد اگر دشمن خراب * كى تواند بر سليمان چيره گردد اهرمن \r\n نور جاويدان او بر جان ما بخشد فروغ * عشق روزافزون او در قلب ما دارد وطن \r\n منبع فيض و عطاى كبرياى ذو الجلال * مظهر ذات و صفات كردگار ذو المنن \r\n\r\n","description":"","footnote":"","page_name":" 70 ","page_number":70},
  {"content":"\r\n\r\n تن مپرور جز به مهر خاندان حق « رسا » * تا ز دل شويد غبار رنج و اندوه و محن \r\n وه ! چه خوش دارد تماشا امشب از لطف رضا * جشن ميلاد حسن در آستان بو الحسن « * * » \r\n\r\n\r\n","description":"","footnote":"\r\n* * همان ، صفحه 59 .\r\n","page_name":" 71 ","page_number":71},
  {"content":"\r\n\r\n\r\nطائى شميرانى معاصر\r\n\r\n15 در ولادت امام حسن مجتبى ( ع )\r\n تا چمن از فرّ فروردين به خود زيور گرفت * عالم فرتوت دور زندگى از سر گرفت \r\n در چمن مشّاطهء نوروز با سعى نسيم * شاهد گل را نقاب از چهرهء احمر گرفت \r\n از دم عيساى ابر احيا شدند اموات باغ * نو عروس گل چو خود را در زر و زيور گرفت \r\n پا به اورنگ شقايق باز بنهاد ارغوان * جا در آغوش صنوبر باز نيلوفر گرفت \r\n ساقيان بر دست مىگيرند ساغر را ولى * لاله ساغر را به بستان از طرب بر سر گرفت \r\n مست در مستى نگيرد دست مست ديگرى * العجب نسرين به مستى دست سيسنبر گرفت \r\n\r\n","description":"","footnote":"","page_name":" 72 ","page_number":72},
  {"content":"\r\n\r\n فرودين بسيار ديدم من نه اين سان فرودين * آرى اين چشمه سر از سر چشمهء ديگر گرفت \r\n حبّذا عيد آن كه از فيضش جلالت رخ نمود * مرحبا عيد آن كه از يمنش سعادت در گرفت \r\n آفتابى سر زد از دامان زهراى بتول * آن كه نور از پرتو او خسرو خاور گرفت \r\n سبط اول ، حجّت دوم ، ولىّ بن ولى * آن كه عرش كبريا از حضرتش لنگر گرفت \r\n اى خديوى كز وجودت هر وجودى از ازل * هوش در سر ، تاب در تن ، روح در پيكر گرفت \r\n از شعاع مهر رخسار تو از شرمندگى * آفتاب از چرخ بر سر نيلگون معجر گرفت \r\n خاك درگاه تو را نازم كه با يك جلوه‌اش * بو ز مشك و رنگ از گل ، عطر از عنبر گرفت \r\n خنگ رويين سمّ تو در پويه و رفتار خود * ژاله ز ابر ، آتش ز برق و سرعت از تندر گرفت \r\n طفل ابجد خوان درگاه تو هنگام جدل * از فلك خنگ و ز مه خُود و ز خور افسر گرفت \r\n محفل « طائى » مطاف قدسيان گرديد چون * بهر اوصاف تو بر كف خامه و دفتر گرفت « * » \r\n\r\n\r\n","description":"","footnote":"\r\n* ديوان طائى شميرانى ، جلد دوم - بخش قصايد ، تبريز ، 1366 ه . ش ، ص 74 .\r\n","page_name":" 73 ","page_number":73},
  {"content":"\r\n\r\n\r\nعبد الحسين فرزين معاصر\r\n\r\n16 در ميلاد با سعادت حضرت امام حسن مجتبى ( ع )\r\n فلك چو كرد لباس سياه شب بر تن * جهان ز تابش ماه منير شد روشن \r\n صفاى ديگرى امشب در آسمان پيداست * كه چشم دل نشود سير هرگز از ديدن \r\n به هر طرف نگرى بينى اختران سپهر * سر از شعف بدر آورده‌اند از مأمن \r\n سبب ز پير خرد خواستم كه برپا ، شور * به نيمهء رمضان از چه شد ؟ بگو با من \r\n جواب داد مگر غافلى كه امشب هست * ولادت شه دين حضرت امام حسن ( ع ) \r\n همان شهى كه خصال و فضائلش همه نيك * همان شهى كه به كردار و خُلق بود حسن \r\n\r\n","description":"","footnote":"","page_name":" 74 ","page_number":74},
  {"content":"\r\n\r\n شهى كه داشت نشانها ز حيدر كرّار * شهى كه فاطمه پرورده بود در دامن \r\n شهى كه همچو حسينش برادرى بوده است * كه غرق خون به ره دين نموده پيراهن \r\n شهى كه جامهء صلح و صفا و پاكدلى * به طول زندگيش بوده يكسره بر تن \r\n همان شهى كه براى بقاى دين بنشست * جفا كشيده ز اشرار در خفا و علن \r\n همان شهى كه به قصد نجات خلق نمود * طريق حق و حقيقت حراست از رهزن \r\n شهى كه جُعدهء محتاله كرد مسموش * شهى كه ديد ز دونان بسى فريب و فتن \r\n مديح همچو شهى كار كلك « فرزين » نيست * كه شد به فسحت ميدانِ وصفِ او الكن « * » \r\n\r\n\r\n","description":"","footnote":"\r\n* برگ سبز ، مجموعهء شعر ، اثر عبد الحسين فرزين ، چاپخانه طوس ، مشهد ، 1358 ه . ش ، ص 17 .\r\n","page_name":" 75 ","page_number":75},
  {"content":"\r\n\r\n\r\nسيد رضا مؤيد ( ت 1321 ه . ش )\r\n\r\n17 در رثاى امام مجتبى ( ع )\r\n مهرت به كاينات برابر نمىشود * داغى ز ماتم تو فزونتر نمىشود \r\n از داغ جانگداز تو اى گوهر وجود * سنگ است هر دلى كه مكدّر نمىشود \r\n ظلمى كه بر تو رفت ز بيداد اهل ظلم * بر صفحهء خيال مصوّر نمىشود \r\n تنها جنازهء تو شد آماج تير كين * يك ره شد اين جنايت و ديگر نمىشود \r\n بىبهره از فروغ ولاى تو يا حسن * مشمول اين حديث پيمبر نمىشود \r\n فرمود ديده‌اى كه كند گريه بر حسن * آن ديده كور وارد محشر « 1 » نمىشود \r\n دارم اميد بوسهء قبر تو در بقيع * امّا چه مىتوان كه ميسّر نمىشود \r\n با اين ستم كه بر تو و بر مدفنت رسيد * ويران چرا بناى ستمگر نمىشود \r\n آن را چه دوستى است « مؤيّد » كه ديده‌اش * از خون دل ز داغ حسن تر نمىشود « * » \r\n\r\nدر شهادت حضرت امام حسن ( ع )\r\n ز آن طشت پر ز لخت جگر در مقابلش * پيدا بود كه زهر چه كرده است با دلش \r\n\r\n\r\n","description":"","footnote":"\r\n( 1 ) - اشاره است به حديثى كه از پيامبر ( ص ) نقل شده است كه دربارهء سبط اكبر امام حسن ( ع ) مطالبى فرمود از جمله : فمن بكاه لم تعم عينه يوم تعمى العيون و من حزن عليه لم يحزن قلبه يوم تحزن القلوب « كسى كه بر حسن ( ع ) گريه كند روزى كه چشمها كور مىشود ( روز قيامت ) چشمش كور نمىشود و كسى كه براى حسن ( ع ) محزون باشد ، روزى كه همهء دلها محزون است دلش محزون نخواهد شد » . ( بحار الانوار ، ج 44 ص 149 ) .\r\n* گلهاى اشك ، سيد رضا مؤيّد ، انتشارات علىزاده ، مشهد ، 1370 ه . ش ، ص 195 .\r\n","page_name":" 76 ","page_number":76},
  {"content":"\r\n\r\n مظلوم چون على و به مظلوميش گواه * آن پاره‌هاى دل ، كه بود در مقابلش \r\n او حاصل نبوّت و بيداد دشمنان * از آب شعله خيز ، شرر زد به حاصلش \r\n عمر حسن ز عمر على سخت‌تر گذشت * تا آن كه مرگ آمد و حلّ كرد مشكلش \r\n از ورطه‌اى كه بود كران تا كران ملال * موجى زد و رساند ، شهادت به ساحلش \r\n هر مرد راست محرم دل همسرش ، ولى * غربت ببين كه همسر او گشته قاتلش \r\n از زهر ، پاره پاره و از صبر ، ريز ريز * قرآن برگ برگ شهادت بود دلش \r\n چشمش به لطف اوست « مؤيد » كه دم زند * گاه از مصائب وى و گاه از فضائلش « * » \r\n\r\n\r\n","description":"","footnote":"\r\n* همان ، ص 196 .\r\n","page_name":" 77 ","page_number":77},
  {"content":"\r\n\r\n\r\nمحمد على مردانى معاصر\r\n\r\n18 در فضيلت ماه صيام و ولادت امام مجتبى ( ع )\r\n ماه صيام ماه خداوند ذو العطاست * ماه وفور فيض و كرامات كبرياست \r\n ماه صعود روح به اوج فضيلت است * ماه نزول مائدهء رحمت خداست \r\n ماه قعود و ماه قيام و مه نماز * ماه سجود و ماه سلام و مه دعاست \r\n ماه پناه خواستن از هول رستخيز * بر درگه كريم خطاپوش ذو العطاست \r\n ماه نجات و مغفرت و بخشش است و جود * ماه شكستن صنم سركش هواست \r\n ماه گذشتن از هوس و رستن از خودى * ماه انابه از گنه و ماه التجاست \r\n\r\n","description":"","footnote":"","page_name":" 78 ","page_number":78},
  {"content":"\r\n\r\n آيد به گوش دمبدم اين مژده از سروش * آن را كه دل به حضرت معبود آشناست \r\n شهر اللّه است اين مه و اعمال را جزا * در پيشگاه حق ز شهور دگر جداست \r\n ماه صيام ، ماه بزرگ ضيافت است * گسترده خوان بخشش رحمان به هر كجاست \r\n اين ماه ، ماه جوشش فيض است و اين سخن * نصّ كلام خالق غفّار ذو العلاست \r\n هست از هزار ماه فزون قدر او و قدر * قدرش ز قدر اوست كه پر قدر و پر بهاست \r\n ماه نزول مصحف و روح و فرشتگان * ماه خدا و ماه على ماه مجتبىست \r\n در نيمهء مبارك اين ماه پر شكوه * در جلوه روى ماه حسن سبط مصطفىست \r\n ماه حسن ولىّ خداوند ذو المنن * ماه تجلّى گهر بحر « انّما » ست \r\n ماه شكفتن گل گلزار احمدى است * ماه رسيدن ثمر نخل « هل اتى » ست \r\n ميلاد سبط اكبر و نوباوهء بتول * زينت‌فزاى اين مه پررونق و صفاست \r\n در بيت وحى عصمت كبراى سرمدى * خندان چو گل به چهرهء خندان مرتضىست \r\n\r\n","description":"","footnote":"","page_name":" 79 ","page_number":79},
  {"content":"\r\n\r\n چون طلعت حسن گل رخسار بو الحسن * گلنار و لاله گون و دل افروز و جانفزاست \r\n در آستان مهدى زهرا به تهنيت * شور و نشاط و غلغله از هر طرف بپاست \r\n عيد تولّد حسن و ماه مغفرت * بخشد اگر خدا گنهء عاصيان رواست \r\n روز ولادت حسن و عيد مسلمين * گر سر به پاى پير جماران نهى سزاست \r\n يا رب به جان يوسف زهرا كه لطف او * همواره يار و ياور رزمندگان ماست \r\n بر ما ببخش جرم و خطاى گذشته را * توفيق ده بدانچه تو را موجب رضاست \r\n « مردانى » از تو مىطلبد حسن عاقبت * چون خوشه‌چين خرمن اولاد مصطفىست « * » \r\n\r\nامام مجتبى ( ع ) و غلام\r\n خادمى از خادمان مجتبى * كرد روزى از ره غفلت خطا \r\n خواست سبط احمد او را در حضور * تا شود هادى راهش از وفا \r\n شد غلام و در بر مولاى خويش * سر به زير افكنده از فرط حيا \r\n بر لبش « و الكاظمين الغيظ « 1 » » بود * در حضور آن ولى الاوليا \r\n ديد چون از جرم خويشش شرمسار * رحمت آورد آن امام مقتدا \r\n\r\n\r\n","description":"","footnote":"\r\n* فروغ ايمان ، مجموعهء اشعار ، محمد على مردانى ، مؤسسهء انتشارات امير كبير ، تهران ، 1367 ه . ش ، ص 54 .\r\n( 1 ) - اشاره است به آيهء شريفهء :  الَّذِينَ يُنْفِقُونَ فِي السَّرَّاءِ وَ الضَّرَّاءِ وَ الْكاظِمِينَ الْغَيْظَ وَ الْعافِينَ عَنِ النَّاسِ وَ اللَّهُ يُحِبُّ الْمُحْسِنِينَ  . « كسانى كه از مال خود به بينوايان در حال وسعت و تنگدستى انفاق كنند و خشم و غضب خود فرو نشانند و از بدى مردم در گذرند ( چنين مردمى نيكوكاراند ) و خدا دوستدار نكوكاران است » ( آيهء 136 سورهء آل عمران ) .\r\n","page_name":" 80 ","page_number":80},
  {"content":"\r\n\r\n خشم خود بنشاند و تسبيح و درود * خواند بر درگاه پاك كبريا \r\n پس « و العافين عن الناس » از امام * خواست عفو خويشتن را آن فتى \r\n عفو فرمودش امام ذو الكرم * گفت و خوش گفت آن غلام با صفا \r\n گفت : « و اللّه يحبّ المحسنين » * شادمان شد زين بلاغت مجتبى \r\n سر خط آزاديش را زد رقم * كرد دينار و زر و سيمش عطا \r\n چون غلام آن ديد از راه ادب * برد بر درگاه حق دست دعا \r\n كاى كريم آل عصمت يا حسن * اى گرامى زادهء شير خدا \r\n شرط آزادى نه اين است اى ولى * بندهء خود را مكن اين سان رها \r\n آن كه فارغ باشد از قيد هوس * آن كه جانش نيست در بند هوا \r\n آن كه باشد پيرو امر رسول * آن كه باشد شيعهء آل عبا \r\n آن كه با قرآن و عترت شد قرين * آن كه شد مست از ولاى مرتضى \r\n شرط آزادى او در بندگى است * بنده چون مىگردد از مولا جدا ؟ ! \r\n جز مقام سرور آزادگان * جز پناه خاندان مصطفى \r\n بندهء مسكين كجا رو آورد ؟ * نقد آزادى كجا جويد ؟ كجا ؟ \r\n اى خداوند كريم ذو النعم * اى قديم ذو الجلال ذو العطا \r\n چون شب ميلاد سبط اكبر است * گشته نازل رحمت حق از سما \r\n خيز اى دل تا در اين فرخنده شب * بر درش آريم روى التجا \r\n تا خداى جرم‌بخش عيب‌پوش * از كرم بخشد خطا و جرم ما \r\n رحمت آرد بر همه خلق جهان * بركَنَد بنياد ظالم را ز جا \r\n از جمال مهدى صاحب زمان * روشنى بخشد دل اهل ولا \r\n بار الها حرمت آل رسول * حرمت جان حَسَن شمع هدى \r\n حرمت زهراى اطهر مادرش * حق خون پاك مير اتقيا \r\n بگذر از جرم و گناه شيعيان * وارهان ما را ز گرداب بلا \r\n\r\n","description":"","footnote":"","page_name":" 81 ","page_number":81},
  {"content":"\r\n\r\n هست « مردانى » ز عصيان منفعل * دست او و دامن دست خدا « * » \r\n\r\n\r\n","description":"","footnote":"\r\n* فروغ ايمان ، محمد على مردانى ، مؤسسهء انتشارات امير كبير ، 1367 ه . ش ، تهران ، ص 27 .\r\n","page_name":" 82 ","page_number":82},
  {"content":"\r\n\r\n\r\nبخش دوم [ حضرت زينب سلام اللّه عليها 
  ]\r\n\r\n[ مقدمه 
  ]\r\n پيام خون و شرف را به شام و كوفه رساند * صداى روح‌نوازت كه رنگ محنت داشت \r\n تو آفتاب حقيقت شدى به بزم يزيد * كه سعى بيهده در محو واقعيّت داشت \r\n به هر بهانه به تفسير انقلاب نشست * كلام روح‌فزايت كه رنج غربت داشت \r\nمحمد جواد غفورزاده ( شفق ) حضرت زينب سلام اللّه عليها حضرت زينب كبرى دختر مولا امير المؤمنين على بن ابيطالب ( ع ) از زنان بزرگوار جهان و از نام‌آورترين آنان از جهت صبر و استقامت و شهامت در تاريخ اسلام بلكه جهان مىباشد . وى معروف است به ( عقيله ) . مادرش فاطمهء زهرا دختر رسول اللّه ( ص ) بود . علوّ شأن و نيروى سخنورى و حجّتش آشكارتر از آن است كه در اين جا از آن سخن گوييم . وى در خاندان وحى و بلاغت و شجاعت و زهد و تقوا . . . تربيت يافت . فرع و شاخه‌اى است از اصل پربار نبوّت و امامت . از خطبه‌اى كه در كوفه و شام در برابر مردم كوردل گول خورده و تاريك باطن ايراد كرد همان طنين آواى كوبندهء پدرش على ( ع ) را در فضاى كوفه و در مغزها و دلهاى خفته ايجاد كرد . اين سخنرانيها چنان پژواكى سهمگين ، پس از واقعهء جانگداز كربلا به وجود آورد كه در مدّتى اندك\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nبه رسوايى و سرنگونى آل ابى سفيان و آل مروان منتهى شد .\r\nبه زودى يزيد ، خود ، به عمق فاجعه پى برد و حقيقت جنايت پرده از رخسار بر گرفت و دستگاه خلافت پليد يزيد حضرت على بن الحسين ( ع ) و زينب ( س ) و ديگر افراد بازمانده از خاندان حسين بن على ( ع ) را با رعايت حال و احترام به مدينه روانه كرد .\r\nمردم مدينه با شنيدن خبر شهادت حضرت امام حسين ( ع ) سالار شهيدان شور و ماتم به پا كردند . حضرت زينب از شوهر خويش عبد اللّه بن جعفر طيّار فرزندانى داشت كه از آن جمله : محمد و عون و . . . از شهيدان كربلا بودند . بسيارى از مورّخين را عقيده برين است كه بعدها حضرت زينب ( س ) با شوهرش عبد اللّه كه در خارج دمشق باغ و ملكى داشت به شام رفت و در همان جا بر اثر غمهاى جانگداز شهادت برادر و عزيزان ديگر در دمشق چشم از جهان هستى فروبست و در محلى كه هم اكنون مشهور به ( زينبيّه ) مىباشد مدفون گرديد . زينبيّه زيارتگاه شيعيان و دوستداران فضيلت است .\r\nشاعران فارسى زبان ما در فضيلت و منقبت حضرت زينب ( س ) اشعارى سروده‌اند كه ما بخشى از آنها را در اين فصل مىآوريم .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nدكتر قاسم رسا ( وفات 1356 ه . ش )\r\n\r\n19 زينب كبرى ( س )\r\n كيست زينب آن كه عالم واله و حيران اوست * نور عصمت جلوه‌گر از چهرهء تابان اوست \r\n گوهر پاكى كه از پستان عصمت خورده شير * جان به قربانش كه جان عالمى قربان اوست \r\n آستان زينب كبرى حريم كبرياست * بندگان را دست حاجت جمله بر دامان اوست \r\n زهره‌اى كاندر سپهر عزّت و جاه و جلال * روشنىبخش كواكب شمسهء ايوان اوست \r\n بانويى كاندر حريم عفّت و شرم و وقار * مريم پاكيزه دامن حاجب و دربان اوست \r\n رونق رضوان ز انفاس نسيم گلشنش * نكهت جنّت ز گيسوى عبير افشان اوست \r\n\r\n","description":"","footnote":"","page_name":" 85 ","page_number":85},
  {"content":"\r\n\r\n سيل نطق آتشينش كند كاخ كفر را * كاخ ايمان متكّى بر پايهء ايمان اوست \r\n كيست اين آشفته كز او عالمى آشفته است ؟ * كيست اين سرگشته كاينسان چرخ سرگردان اوست \r\n ميوهء بستان زهرا پارهء قلب على است * آن كه عالم خوشه‌چين خرمن احسان اوست \r\n آفتاب برج عصمت آن كه اهل فضل را * ديده روشن از فروغ دانش و عرفان اوست \r\n جلوهء حق كرد روشن كوفهء تاريك را * گرمى بازار شام از خطبهء سوزان اوست \r\n داستانى كاتش اندر دامن هستى فكند * داستان محنت و اندوه بىپايان اوست \r\n همّت مردانهء او نگسلد زنجير عهد * خوشتر از پيوند هستى رشتهء پيمان اوست \r\n اى « رسا » بر ماتم او تا قيام رستخيز * آسمان را گريه‌ها بر ديدهء گريان اوست « * » \r\n\r\n\r\n","description":"","footnote":"\r\n* ديوان كامل دكتر قاسم رسا ، انتشارات كتابفروشى باستان ، مشهد ، ص 136 .\r\n","page_name":" 86 ","page_number":86},
  {"content":"\r\n\r\n\r\nآية اللّه آيتى بيرجندى ( وفات 1350 ه . ش )\r\n\r\n20 در فضيلت و مدح حضرت زينب ( س )\r\n . . . زينب كبرى مهين مشكات « 1 » نور * عالمى روشن ز نورش همچو طور « 2 » \r\n دختر زهرا كه ماه آسمان * سجده آرد نزد او بر آستان \r\n ملتمس از جوى فيضش مريم است * عيسى از انفاس وى فرّخ دم است \r\n در عوالم هر چه انوار رب است * بينم از مشكات ذات زينب است \r\n زن كه ديده صاحب حكم و قضا ؟ * جز وليّهء حق و دخت مرتضى \r\n گرچه زن گفتن بود از ما خطا * لا فتى را زاده آمد لافتى \r\n زينب كبرى گرش دانى تو زن * جاهلى جاهل ز دانش دم مزن \r\n بحر را فرزند ، درّ و گوهر است * ماه اگر فرزند آرد اختر است \r\n بچهء شير است اندر بيشه شير * بچهء شه نيز شهزاده است و مير \r\n گر در آيينه بتابد مهر و ماه * ماه اگر خوانيش نبود اشتباه \r\n الغرض فرزند ، مرآت اب است * دختر شير خدا هم زينب است \r\n اوست دنياى من و عقباى من * توشهء امروز و هم فرداى من \r\n هم حيات و هم ممات من بدوست * هم پناهم از زمانهء فتنه جوست \r\n\r\n\r\n","description":"","footnote":"\r\n( 1 ) - مشكات : طاقى كه در آن چراغ و قنديل گذارند ( غياث اللغات ) چراغدان .\r\n( 2 ) - طور : منظور كوه طور است كه حضرت موسى ( ع ) در آن به مناجات پرداخت و با خدا سخن گفت .\r\n","page_name":" 87 ","page_number":87},
  {"content":"\r\n\r\n اتكالّم در همه عالم بر اوست * مر مرا خاك در او آبروست \r\n نى مرا اوتاد « 3 » را ، ابدال « 4 » را * نى مرا ، جبريل را ، ميكال را \r\n نى مرا شاهان هفت اقليم را * صاحبان افسر و ديهيم را \r\n مدحت او چون توان تقرير كرد ؟ * وحى بتواند بشر تفسير كرد ؟ \r\n نور وى مصباح بينش آمده * آفتاب آفرينش آمده \r\n درّة البيضاى « 5 » درياى وجود * بلكه خود درياى علم و فيض و جود \r\n الغرض مستغنى از مدح من است * مدح او چون مدح صبح روشن است \r\n هفت كوكب از جمالش خوشه‌چين * هشت جنّت راست بانوى مهين \r\n خود بهشت اندر جوار كوى اوست * نهر كوثر رشحه‌اى « 6 » از خوى اوست \r\n لطف او را سايه ناپيداستى * در عبارت سدره و طوبى استى \r\n اوست دين و مذهب و ايمان من * روشن است از پرتو او جان من \r\n غير درگاهش مرا نبود پناه * هر چه دارم دارم از اين بارگاه \r\n عاصيان را اى كه باب رحمتى * بر من از رحمت ولىّ نعمتى \r\n آن‌چه از دستم برآيد اى بتول * باشد اين خدمت گر افتد در قبول \r\n آورم بر آستانت مور وش * اين مقامات حسينى « 7 » پيشكش \r\n تحفه‌اى بهتر ازين نبود مرا * كاورم بر آن در دولتسرا \r\n هشت جنّت را تو بانو بوده‌اى * از ازل بانوى مينو « 8 » بوده‌اى \r\n بر جهانى هم تويى فرمانروا * دردمندان را تو مىبخشى دوا « * » \r\n\r\n\r\n","description":"","footnote":"\r\n* مقامات الابرار ، حضرت آية اللّه آيتى بيرجندى ، چاپ اول ، تهران ، 1337 هجرى شمسى ، ص 436 .\r\n( 3 ) - اوتاد : ( جمع وتد ) در اصل به معنى ميخها - در اصطلاح به پيشوايان طريقت و صالحان قوم گفته مىشود .\r\n( 4 ) - ابدال : ( جمع بدل و بديل ) : مردان خدا - صالحان و نيكان كه تعداد آنان را هفت يا هفتاد دانسته‌اند كه هر كدام از آنان بميرد جانشينش را خداوند برمىگزيند و يا برمىانگيزد كه جاى او را بگيرد .\r\n( 5 ) - درّة البيضاء : مرواريد درشت سپيد و نورانى .\r\n( 6 ) - رشحه : تراوش .\r\n( 7 ) - مقامات حسينى : منظور همين مثنوى ( مقامات الابرار ) است كه شامل مقتل كاملى از واقعهء جانگداز كربلاست و ابيات مسطور از آن جا گرفته شده است .\r\n( 8 ) - مينو : بهشت .\r\n","page_name":" 88 ","page_number":88},
  {"content":"\r\n . \r\n","description":"","footnote":"","page_name":" 89 ","page_number":89},
  {"content":"\r\n\r\n\r\nغلامرضا قدسى ( ت 1304 ه . ش و 1368 ه . ش )\r\n\r\n21 يا زينب كبرى ( س )\r\n گوهر رخشان ايمان زينب ( ع ) است * اختر تابان عرفان زينب ( ع ) است \r\n قطره‌اى كوثر ز آب رحمتش * بردبارى شرمگين از همّتش \r\n كيست زينب محرم بزم حضور * روى او تفسيرى از « اللّه نور « 1 » » \r\n چون به دنيا آمد آن فرخنده زن * شد به گيتى نور حق پرتو فكن \r\n خانه‌زاد وحى حق تا رخ گشود * آبروى آفرينش را فزود \r\n زينب آن پروردهء دامان عشق * نام او سرلوحهء ديوان عشق \r\n جان او از عشق حق افروخته * وز شرار عشق ، جانش سوخته \r\n عقل گشته مات از ايثار او * عشق سرگردان شده در كار او \r\n مرد و زن خدمتگزار درگهش * توتياى چشم جان ، خاك رهش \r\n زينب آن دردانهء آل رسول * دختر والاى زهراى بتول \r\n بود از آغاز همگام حسين * نقش بر لوح دلش نام حسين \r\n بسته پيمان با خدا روز الست * تا به راهش بگذرد از هر چه هست \r\n صبر را بخشيده معنايى شگرف * وصف صبر او برون از حدّ حرف \r\n\r\n\r\n","description":"","footnote":"\r\n( 1 ) - اللّه نور . . . . اشاره است به آيهء مباركهء :  اللَّهُ نُورُ السَّماواتِ وَ الْأَرْضِ  . « خداوند متعال نور و روشنايى آسمانها و زمين است » . ( آيهء 37 سورهء نور ) .\r\n","page_name":" 90 ","page_number":90},
  {"content":"\r\n\r\n از قيام روز عاشورا حسين * كرد دين را زنده در دنيا حسين \r\n شد قيام او به عالم بىقرين * بود چون زينب در آن نقش آفرين \r\n گر نبودى نقش او در اين قيام * بود اين نهضت قيامى ناتمام \r\n كيست زينب آن كه در كرب بلا * شد خجل از صبر او كرب و بلا « 2 » \r\n رنج پيش او سپر انداخته * درد و محنت رنگ پيشش باخته \r\n روز عاشورا به او چشم اميد * دوختند از پير و برنا هر شهيد \r\n جسم فرزندان او بر روى خاك * اوفتاده قطعه قطعه ، چاك چاك \r\n او حسينى بود و پروايى نداشت * جز خدا در خاطرش جايى نداشت \r\n از برادر لحظه‌اى غافل نبود * هيچ مشكل پيش او مشكل نبود \r\n شعله‌ها از عشق عالم سوز داشت * آتشى در جان ، جهان افروز داشت \r\n در حريم قدس ، محرم زينب است * معنى عشق مجسّم زينب است \r\n آفرين بر صبر طاقت سوز او * و آن تجلّيهاى جان افروز او \r\n داشت بار اين رسالت چون به دوش * بيشتر از پيشتر شد سخت كوش \r\n با اسيران صبحدم تا شام رفت * گاه در كوفه گهى در شام رفت \r\n داشت در راه سفر آن پاك جان * از سر پاك شهيدان سايبان \r\n چون به شهر شام زينب گام زد * آتشى از خطبه‌اش در شام زد \r\n غنچهء لب چون كه زينب باز كرد * در فصاحت چون على ( ع ) اعجاز كرد \r\n از بيان گرم آن شيرين سخن * شد چو شب در شام ، روز اهرمن \r\n جاودان ساز محرّم با پيام * زينب است آرى الى يَوم القيام « 3 » \r\n يا رب از عشقش دل ما زنده كن * همچو خورشيد فلك تابنده كن « * » \r\n\r\n\r\n","description":"","footnote":"\r\n( 2 ) - كرب و بلا : اندوه و مصيبت و سختى و آزمايش .\r\n( 3 ) - للى يوم القيامة : تا روز قيامت - تا روز رستاخيز .\r\n* نغمه‌هاى قدسى ، غلامرضا قدسى ، تدوين محمد قهرمان ، انتشارات ادارهء كل فرهنگ و ارشاد اسلامى ، مشهد ، 1370 ه . ش ، ص 115 .\r\n","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\n\r\nاحمد كمال پور « كمال » ( تولد 1297 ه . ش )\r\n\r\n22 وداع\r\n ز كويت اى برادر با دو چشم خون فشان رفتم * ز بار رنج و غم با قامتى همچون كمان رفتم \r\n تو گر از خون خود اين سرزمين را گلستان كردى * ولى من همچو بلبل با فغان زين گلستان رفتم \r\n اميدم بود روزى سوى يثرب با تو برگردم * به سوى شام آخر بىتو اى آرام جان رفتم \r\n بمان اى كاروان سالار فارغ دل درين منزل * كه من با كاروانى حسرت و آه و فغان رفتم \r\n تو ماندى با شهيدان در زمين كربلا و من * به سوى شام همراه زنان و كودكان رفتم \r\n تو كردى آشيان در اين چمن اى عندليب جان * من آخر بال و پر بشكسته از اين آشيان رفتم \r\n\r\n","description":"","footnote":"","page_name":" 93 ","page_number":93},
  {"content":"\r\n\r\n به سوى غربت از اين دشت با صد ناله و شيون * به همراه اسيران چون دراى « 1 » كاروان رفتم \r\n به ياد تو « كمال » از سوز دل پيوسته مىگويد * ز كويت اى برادر با دو چشم خونفشان رفتم « * » \r\n\r\n\r\n","description":"","footnote":"\r\n( 1 ) - دراى كاروان : زنگ قافله .\r\n* گلشن كمال ، با مقدمهء دكتر محمد جعفر ياحقى ، ادارهء كل فرهنگ و ارشاد اسلامى خراسان ، 1372 ه . ش ، ص 185 .\r\n","page_name":" 94 ","page_number":94},
  {"content":"\r\n\r\n\r\nطائى شميرانى معاصر\r\n\r\n23 در مدح حضرت زينب كبرى ( س )\r\n تا حشر اگر كه مام جهان دختر آورد * كى دخترى چو زينب نيك اختر آورد \r\n دارد شرف به جملهء ابناء روزگار * دختر بدين جلال هر آن مادر آورد \r\n پروردن چنين گهرى كارِ دهر نيست * درياى عصمت است كه اين گوهر آورد \r\n نازم به بوستان ولايت كه نخل آن * اين گونه بار نيك و چنين نوبر آورد \r\n نازم به دخترى كه ز جود وجود خويش * بر تارك بشر ز شرف افسر آورد \r\n تيغ زبان كشد ز نيام كلام ، چون * دشمن چو كوه گر بود از پا درآورد \r\n\r\n","description":"","footnote":"","page_name":" 95 ","page_number":95},
  {"content":"\r\n\r\n خاك رواق درگهش از بوسهء ملك * چون دامن سپهر برون اختر آورد \r\n آن كس كه داد در دل خود جاى حبّ او * همچون خليل گُل به كف از آذر آورد \r\n باب نجات تا بگشايد به روى خلق * او را خداى شافعهء محشر آورد \r\n او شرزه شير بيشهء فضل و شجاعت است * زشت است كس به لب سخن از مضطر آورد \r\n جز او كه بود تا كه به طوفان حادثات * از صبر بر سفينهء غم ، لنگر آورد \r\n از آن به بطنِ مام ، حقش دختر آفريد * تا بهر شاه تشنه لبان خواهر آورد \r\n آمد به قتلگه سوى نعش برادرش * چون عاشقى كه رو به سوى دلبر آورد \r\n در خون و خاك غوطه‌ورش ديد آن چنان * كز پرنيان سرخ كسى بستر آورد \r\n گفتا ز جاى خيز برادر نظاره كن * بر ما چه اين سپاه ستم گستر آورد \r\n ظلمى كه اين سپاه به آل تو كرده است * كى كافر اين ستم به سر كافر آورد \r\n « طائى » نه قابل است بدان ضعف معنوى * تا مدحت و ثناى تو در دفتر آورد « * » \r\n\r\n\r\n","description":"","footnote":"\r\n* ديوان طائى شميرانى ، جلد دوّم ، بخش قصايد ، تبريز ، 1366 ه . ش ، ص 196 .\r\n","page_name":" 96 ","page_number":96},
  {"content":"\r\n\r\n\r\nمحمد جواد غفورزاده ( شفق ) معاصر\r\n\r\n24 تفسير آفتاب\r\n الا كه مقدم تو مژدهء سعادت داشت * به خاك بوسى راهت فرشته عادت داشت \r\n سلام بر تو كه ماه جمادى الاول * ز جلوهء تو به رخ هالهء مسرّت داشت \r\n سلام بر تو كه ام المصائبت خواندند * توئى كه غم ز ازل در دلت اقامت داشت \r\n سلام بر تو و بر هر زنى كه از آغاز * به پاس پيروىات از حجاب زينت داشت \r\n تو از همان شجر پاك عصمت آمده‌اى * كه ريشه در دل قرآن و قلب عترت داشت \r\n تو دست پرور آن مادر گرانقدرى * كه قلب پاك پيمبر به او ارادت داشت \r\n\r\n","description":"","footnote":"","page_name":" 97 ","page_number":97},
  {"content":"\r\n\r\n تو سر بر آينهء سينه‌اى گذاشته‌اى * كه بوسه‌گاه نبى بود و عطر جنّت داشت \r\n تو زير سايهء آن گلبنى بزرگ شدى * كه هر چه داشت شكوفائى از نبوّت داشت \r\n نديد ديدهء تاريخ بانوئى چون تو * كه حق به گردن آزادى و عدالت داشت \r\n چه بانوئى كه پس از دختر رسول اللّه * به هر زنى كه تصوّر كنى شرافت داشت \r\n چه بانوئى كه ز فيض هدايت معصوم * مقام و منزلتى همتراز عصمت داشت \r\n چه بانوئى كه صبورى نمود چون زهرا * چه بانوئى كه به قدر على شهامت داشت \r\n چه بانوئى كه به بال مجاهدت پرواز * ز دشت ماريه « 1 » تا اوج بىنهايت داشت \r\n چه بانوئى كه به حدّ كمال در همه حال * اراده داشت ، وفا داشت ، عزم و همّت داشت \r\n چه بانوئى كه به هنگامهء اسارت هم * وقار داشت ، حيا داشت ، شرم و عفت داشت \r\n چه بانوئى كه همه عمر در نيايش شب * هزار بار ز خود تا خداى هجرت داشت \r\n چه بانوئى كه به همراه يك مدينه صفا * گلاب گريه و يك كربلا مصيبت داشت \r\n\r\n\r\n","description":"","footnote":"\r\n( 1 ) - ماريه : منظور سرزمين نينوا و كربلاست .\r\n","page_name":" 98 ","page_number":98},
  {"content":"\r\n\r\n چه بانوئى كه به خورشيد خون گرفتهء عشق * به قدر وسعت هفت آسمان محبّت داشت \r\n دل تو بود پر از شور و اشتياق حسين * كه لحظه لحظهء عمرت ازين حكايت داشت \r\n حسين نيز به شايستگى نثار تو كرد * هر آن‌چه عاطفه و التفات و رأفت داشت \r\n نبود حاجت بوسيدن گلوى حسين * حسين با تو هزاران هزار صحبت داشت \r\n حسين از تو جدايى نداشت در هر حال * مگر به خاطر انسى كه با شهادت داشت \r\n چراغ آخرتش باد شاعرى كه سرود * دو مصرعى كه در او يك جهان طراوت داشت \r\n « نه ذو الجناح دگر تاب استقامت داشت * نه سيّد الشهدا بر جدال طاقت داشت » \r\n ستارهء سحر تو كه روى خاك افتاد * هزار و نهصد و پنجاه و يك جراحت داشت \r\n من و مكارم اخلاق زينبى هيهات ! * كجا برابر خورشيد ذرّه جرأت داشت \r\n تو آن يگانه اسيرى كه در چهل منزل * به دوش خستهء خود كوهى از رسالت داشت \r\n تو آفتاب حقيقت شدى به بزم يزيد * كه سعى بيهده در محو واقعيّت داشت \r\n\r\n","description":"","footnote":"","page_name":" 99 ","page_number":99},
  {"content":"\r\n\r\n تو خطبه خواندى و بر هم زدى اساس ستم * ستمگر از سخنت جا به خاك ذلّت داشت \r\n تو خطبه خواندى و سوزاندى و مجسّم شد * على كه در سخنش گرمى قيامت داشت \r\n پيام خون و شرف را به شام و كوفه رساند * صداى روح نوازت كه رنگ محنت داشت \r\n به هر بهانه به تفسير انقلاب نشست * كلام روح فزايت كه رنج غربت داشت \r\n هلال يك شبه‌ات جلوه كرد از سر نى * كه با تو سوخته دل اشتياق صحبت داشت \r\n پس از زيارت خون سر تو از محمل « 2 » * شفق طلوع نمىكرد اگر مروّت داشت « * » \r\n\r\n\r\n","description":"","footnote":"\r\n( 2 ) - محمل : اشاره دارد به حالت تأثر شديد حضرت زينب ( س ) در ديدار سر برادر كه گفته‌اند آن عليا مخدّره بشدّت سر خود را به كناره و چوبهء محمل زد و خون مقدّسش از آن جراحت جارى شد .\r\n* نقل از خراسان فرهنگى ، سال اول ، مرداد و شهريور ماه ، 1370 ه . ش .\r\n","page_name":" 100 ","page_number":100},
  {"content":"\r\n\r\n\r\nسيد رضا مؤيد ( تولد 1321 ه . ش )\r\n\r\n25 حافظ خون شهيدان\r\n ماجراى كربلا شرح بلاى زينب است * عصر عاشورا شروع كربلاى زينب است \r\n شرح صدرش « 1 » در نمىآيد به فهم اهل دل * صبر زينب آيت صبر خداى زينب است \r\n رو «   أَ لَمْ نَشْرَحْ لَكَ صَدْرَكَ   « 2 » » بخوان كاين آيه را * عشق گفتا بعد پيغمبر ثناى زينب است \r\n باغبان گلشن سرخ ولايت اشك اوست * حافظ خون شهيدان گريه‌هاى زينب است \r\n پرچم سرخى كه عاشورا به خاك و خون فتاد * بر سر پا باز با صبر و رضاى زينب است \r\n كوفه و روز اسيرى ديدن زينب دريغ * چون در و ديوار كوفه آشناى زينب است \r\n\r\n\r\n","description":"","footnote":"\r\n( 1 ) - شرح صدر : گشادگى سينه كه كنايه از صبر و طاقت بسيار است .\r\n( 2 ) - اشاره است به آيهء 2 از سورهء ( انشراح ) كه خداوند متعال به پيامبر گرامىاش مىفرمايد :\r\n« آيا سينه‌ات را گشاده نكرديم ؟ » .\r\n","page_name":" 101 ","page_number":101},
  {"content":"\r\n\r\n نى همين در شام و كوفه بلكه اندر كوى عشق * هر كجا پا مىگذارى جاى پاى زينب است \r\n كودكى زان كاروان افتاد از محمل به خاك * شب كنار بسترش زهرا به جاى زينب است \r\n خطبهء او افتخار ملّت اسلام شد * بانگ الاسلام يعلوا « 3 » در نداى زينب است \r\n پرچم‌اش سرهاى هفتاد و دو تن بر نيزه‌هاست * اى دريغا در كف دشمن لواى زينب است \r\n چون توانايى به ترك جان نبودش سر شكست * قتلگاه كوچك محمل مناى زينب است \r\n اى « مؤيد » ما كجا و مدح آن شرم آفرين * آل عصمت را سخن در اعتلاى زينب است « * » \r\n\r\nشير زن كربلا\r\n زينب اى جلوهء آيات خدا * سر و پا نور عنايات خدا \r\n زينب اى محيى « 4 » آيين رسول * حامى حكم حق و دين رسول \r\n زينب اى زينت سامان على * ناز پروردهء دامان على \r\n زينب اى آينهء روى حسن * مظهر صبر حسن خوى حسن \r\n زينب اى خواهر ممتاز حسين * همدم و همره و همراز حسين \r\n زينب اى نابغه در فضل و كمال * صبر را برده به سر حد كمال \r\n صبر از صبر تو بيتاب شده * آتش از سوز غمت آب شده \r\n زينب ، اى امّ ابيها « 5 » مامت * شده خوش زين ابيها « 6 » نامت \r\n\r\n\r\n","description":"","footnote":"\r\n* گلهاى اشك ، سيد رضا مؤيد ، انتشارات علىزاده ، مشهد ، 1370 ه . ش ، ص 104 .\r\n( 3 ) - اشاره است به حديث معروف : الاسلام يعلو و لا يعلى عليه « اسلام برترى دارد و هيچ دين و آيينى را بر آن برترى نيست . »\r\n( 4 ) - محيى : احياء كننده ، زنده كننده .\r\n( 5 ) - امّ ابيها : مادر پدرش - اين لقب را - گفته‌اند - پيامبر ( ص ) به دختر بزرگوارش فاطمه زهرا ( س ) داده بود .\r\n( 6 ) - زينب ( زين + اب ) : زينب را برخى مركّب از ( زين زينت ) و اب ( پدر ) مىدانند .\r\n","page_name":" 102 ","page_number":102},
  {"content":"\r\n\r\n كمترين وصف تو تسليم و رضاست * قَدرَت امر بَر و بنده قضاست \r\n روزها صائم « 7 » و شبها قائم « 8 » * بر لبت نغمهء قرآن دائم \r\n باشدت خون خدا « 9 » ، در رگ و پوست * كه سراپاى وجودت ، همه اوست \r\n چشمهء علم تو ، جارى از غيب * ساحت قدس تو ، عارى از عيب \r\n ياد تو زنده كند ، دلها را * حل كند نام تو ، مشكلها را \r\n زينب ! اى شير زن كرب و بلا * و اى بلى گفته به پيمان بلا \r\n اندر آن نهضت پر جوش حسين * همه جا همره و همدوش حسين \r\n چون حسين بن على را كشتند * دست در خون خدا ، آغشتند \r\n شدى از حكم قضاى ازلى * نايب خاص حسين بن على \r\n رخت از آتش دل چون مرجان * داغ هفتاد و دو قربان بر جان \r\n اى بزرگ اسرا قافله را * ترك ناكرده شبى نافله « 10 » را \r\n بر سر نى ، سر آن عرش سرير * خواند قرآن و تو كردى تفسير \r\n اى تو بانوى دوم در اسلام * بر تو و روح دلير تو سلام \r\n در مديح تو سخن بسيار است * ليك تقرير سخن دشوار است \r\n من « مويّد » كه بَدَم يا خوبم * هر چه هستم به شما منسوبم \r\n عمّه جان دست من و دامانت * سر تعظيم من و سامانت \r\n بگشا با نگهى مشكل من * عقدهء كرب و بلا از دل من « * » \r\n\r\n\r\n","description":"","footnote":"\r\n* جلوه‌هاى رسالت ، سيد رضا مؤيد ، انتشارات على زاده ، مشهد 1370 ه . ق ، ص 64 .\r\n( 7 ) - صائم : روزه‌دار .\r\n( 8 ) - قائم : ايستاده براى ادا و اقامهء نماز .\r\n( 9 ) - خون خدا : ثار اللّه . حضرت حسين ( ع ) - اضافهء تشريفى است .\r\n( 10 ) - نافله : نمازهاى مستحبّى و سنّت ، تهجّد و نماز شب منظور است .\r\n","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\n\r\nمحمد على مردانى معاصر\r\n\r\n26 در مدح عصمت كبرى زينب ( س )\r\n اى عصمت حق زادهء زهراى مطهّر * اى عالمهء فاضله ، اى دختر حيدر \r\n اى شمع شبستان ولايت كه به عالم * جز فاطمه نبود ز تو از قدر فزونتر \r\n از امّ و اب و جدّ تو اى عصمت كبرى * گرديده زمين روشن و افلاك منوّر \r\n پرورده تو را ختم رسولان به محبّت * داده است به تو درس وفا ، ساقى كوثر \r\n اى پرده‌نشين حرم قدس كه رويت * باشد على و فاطمه را مُظهِر و مَظهر \r\n اى عابدهء آل على ماه مدينه * رفتى چو تو بر تربت پيغمبر اطهر \r\n بودند جوانان بنى هاشمى از مهر * سيّاره صفت گرد تو از كهتر و مهتر \r\n تا روى دلاراى تو خورشيد نبيند * سير تو چو مه بُد به شب تار مقرّر \r\n هر چند روا داشت فلك بر تو ستمها * از ماتم مرگ پدر و داغ برادر \r\n در كرب بلا شد زدم باد مخالف * گلهاى گلستان نبى پيش تو پرپر \r\n تعليم تو از مكتب دين بود و از آن رو * دين يافته از دولت تبليغ تو زيور \r\n هر چند كه آن قوم ستمكار جفا كيش * بردند به غارت ز سر پاك تو معجر \r\n بر خيل اسيران ، تو در اين نهضت عظمى * بودى ز وفا در همه جا مونس و ياور \r\n\r\n","description":"","footnote":"","page_name":" 105 ","page_number":105},
  {"content":"\r\n\r\n جانها به فداى تو كه بر يارى قرآن * بودى به جهان مجرى فرمان پيمبر \r\n در كوفه شد از خطبهء غرّاى تو ويران * كاخ ستم زادهء سفيان ستمگر \r\n از شام غم انگيز تو عالم همه حيران * در قيد اسارت شدت آفاق مسخّر \r\n اى سرور و سر خيل زنان يار يتيمان * اى كشتى طوفان‌زده را حلم تو لنگر \r\n انگشت به دندان شده از صبر تو ايوب * در خدمت تو بسته كمر مريم و هاجر \r\n اى شمسهء ايوان جلالت كه فلك را * بر خاك قدوم تو ز اخلاص بود سر \r\n كس را بجز از درگه لطف تو نشايد * كز بهر گدايى برود بر در ديگر \r\n مردانى از آن چشم به احسان تو دارد * كز لطف پناهش بدهى در صف محشر « * » \r\n\r\n\r\n","description":"","footnote":"\r\n* فروغ ايمان ، مجموعهء شعر ، محمد على مردانى ، مؤسسهء امير كبير ، تهران ، 1367 ه . ش ، ص 180 .\r\n","page_name":" 106 ","page_number":106},
  {"content":"\r\n\r\n\r\nعلاء الدين حجازى ( ساحل ) معاصر\r\n\r\n27 ناموس كبريا\r\n نگاه كن حرم دُخت مرتضى اين جاست * حريم زينب و ناموس كبريا اين جاست \r\n خداى را همه تن چشم و دل همه جان باش * كه جان فاطمه و جان مصطفى اين جاست \r\n چنان حسين كه نور خدا بُوَد در طف * دلير خواهر سالار كربلا اين جاست \r\n عقيله دختر بىباك حيدر كرّار * جلال و جلوهء آيات هَلْ أتى اين جاست \r\n عزيز احمد و زهرا و عمّهء سادات * عصارهء همه خونهاى نينوا اين جاست \r\n به حاجيان سفر كرده تا حريم خدا * دهيد مژده كه قربانى مَنا اين جاست \r\n\r\n","description":"","footnote":"","page_name":" 107 ","page_number":107},
  {"content":"\r\n\r\n به تشنگان فداكار كوى عشق بگوى * كه بحر عشق خدا ، چشمهء بقا اين جاست \r\n به آنكه مُحرِم عشق على و آل عليست * بگو كه كعبه و سعى و صفاى ما اين جاست \r\n غبار معصيت از « ساحل » حيات بشوى * كه آب رحمت و سرچشمهء رضا اين جاست \r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nبخش سوم [ حضرت امام زين العابدين عليه السلام 
  ]\r\n\r\n[ مقدمه 
  ]\r\n قبلهء اهل سجود و ركن ايمان * آن كه سبقت برد پاكان جهان را \r\n در روانش صد فروغ از نور سبحان * در جمالش صد نشان آن بىنشان را \r\n آن صحيفهء سرّ سجّادى است كاشف * راز عشق آن امام راستان را \r\n( الهى قمشه‌اى )\r\nحضرت امام زين العابدين عليه السلام نام امام چهارم ، معصوم ششم ، على است . وى فرزند حسين بن على بن ابيطالب ( ع ) و ملقّب به « سجّاد » و « زين العابدين » مىباشد . مادر آن حضرت را شهربانو ، شاه زنان ، غزاله ، سلافه يا حرار نوشته‌اند . تولّد حضرت سجّاد در سال 38 هجرى در مدينه اتفاق افتاد . آن حضرت در واقعهء جانگداز كربلا حضور داشت ولى بنا به حكمت خداوند به علّت بيمارى و تب شديد از آن حادثه و جهاد سهمگين جان به سلامت برد . بنا به مصلحت الهى امام سجّاد وارث امامت و ولايت گرديد .\r\nاز آن پس نشر پيام شهادت امام حسين ( ع ) پدر بزرگوارش را با عمه‌اش حضرت زينب ( س ) با شجاعت و شهامت به عهده گرفت . حضرت سجاد ( ع ) را\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nپس از واقعهء دردناك عاشورا از قتلگاه عشق و ايثار در حال بيمارى بر شترى بىهودج سوار كردند و دو پاى حضرتش را از زير شكم حيوان به زنجير بستند . حضرت على بن الحسين ( ع ) و ساير اسيران را به كوفه و از آن جا به شام گسيل داشتند . پيام خون و شهادت را حضرت زينب و حضرت سجّاد در كوفه و شام به گوش مردم خفته و از حقيقت بىخبر رساندند و آنان را در حيرتى شگرف فرو بردند . امام چهارم ( ع ) در فرصتى مغتنم كه مردم شام جمع بودند و يزيد بن معاويه نيز حاضر و مست بادهء غرور بود ؛ پرده از چهرهء حقيقت برگرفت و خود را به بهترين وجهى معرّفى كرد . يزيد تنها چاره را درين ديد كه زبان به لعن و طعن ابن زياد بگشايد و برخى از كارگزاران خود را به ظاهر مورد سرزنش قرار دهد و در صدد استمالت و دلجوئى اسيران آل عصمت و بازماندگان پيامبر خدا ( ص ) برآيد .\r\nدر ماه صفر 61 هجرى اهل بيت عصمت با عزّت و جلال به سوى مدينه حركت كردند .\r\nامام سجاد در مدت 35 سال امامت با روشن‌بينى خاص براى بيدارى و تهييج مردم عليه ظلم ، از طريق سخنان پندآميز و آتشين و دعا كه مجموعهء آنها در كتاب ( صحيفهء سجاديّه ) گرد آمده است به نشر حقايق و معارف اسلام اقدام مىنمود .\r\nصحيفهء سجّاديه از ارزنده‌ترين آثار اسلامى است شامل 57 دعا كه به ( زيور آل محمد ( ص ) ) نيز شهرت دارد .\r\nقصيدهء فرزدق را ما در ذيل شرح حال و آثار عبد الرحمن جامى در همين بخش نقل كرده‌ايم .\r\nشاعران فارسى زبان هر يك در مدح و منقبت آن حضرت اداى سخن كرده‌اند .\r\nحضرت سجاد ( ع ) را وليد بن عبد الملك به تحريك هشام مسموم كرد و در سال 95 هجرى آن بزرگوار چشم ازين عالم فرو بست . بدن مقدسش را در بقيع دفن كردند .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\nمحمد بن حسام خوسفى ( وفات 875 ه )\r\n\r\n28 در مناقب مولى زين العابدين ( ع )\r\n دل ار شكسته و آشفته و پريشان است * عجب مدار كه در بند زلف خوبان است \r\n به خنده گفت هلال : ابروى تو را مانم * بر آن خيال كجش هر كه ديد خندان است \r\n نسيم زلف تو بر گل بنفشه‌انگيز است * عبير خط تو بر لاله عنبرافشان است \r\n ز قيد زلف تو گفتم مگر بپرهيزم * كجا روم كه دلم باز بستهء آن است \r\n مرا به جانب گلزار و باغ رغبت نيست * كه روى خوب تو هم باغ و هم گلستان است \r\n سواد چشم تو خوان دلم به يغما برد * چو ترك مست رسد خانه ، جاى تالان « 1 » است \r\n\r\n\r\n","description":"","footnote":"\r\n( 1 ) - تالان : تاراج ، يغما و غارت ( نفيسى ) .\r\n","page_name":" 111 ","page_number":111},
  {"content":"\r\n\r\n كدام سرمه كشيدى كه چشم خوش خوابت * بدان سياه دلى چون چراغ تابان است \r\n مگر كه سرمهء چشمت كه عين بينائى است * غبار تربت و چشم و چراغ ايمان است \r\n على مرتضوى منزلت كه در ره دين * چراغ گلشن تقوا و شمع عرفان است \r\n امام مصطفوى رتبت آن كه از ره قدر * مكان رفعت او ماوراى امكان است \r\n دويم على و چهارم امام زين عباد * كه مقتداى زواياى چار امكان است \r\n على و همسر او جدّ او و جدّهء اوست * كه شمع دودهء عمران « 2 » و آل عمران است \r\n ستوده آدم آل عبا « 3 » كه چون آدم * زمين علم و عمل را زعيم « 4 » و دهقان است \r\n قسم به تربت او كابروى خورشيد است * كه خاك مرقد او به ز آب حيوان است \r\n به گرد روضهء او چون كبوتران حرم * هماى سدره‌نشين را هواى طيران است \r\n به عفو و عصمت و عفّت به عقل و علم و عمل * به هر كمال كه گويى هزار چندان است \r\n ز بحر كفّ سخايش سحاب منتفع است * كه همچو جدّ و پدر مرد سفره و نان است \r\n\r\n\r\n","description":"","footnote":"\r\n( 2 ) - عمران : منظور حضرت ابو طالب است . منظور شاعر از ( دودهء عمران ) و ( آل عمران ) آل على ( ع ) است .\r\n( 3 ) - آدم آل عبا : حضرت سجاد ( ع ) است كه از طريق آن حضرت ائمه اطهار عليهم السلام و اولادشان ازين شجرهء طيّبه به وجود آمدند .\r\n( 4 ) - زعيم : رئيس ، سالار و سرور .\r\n","page_name":" 112 ","page_number":112},
  {"content":"\r\n\r\n كراست پايهء زهدش كه بر عبادت او * فرشته رشك نمايد ، چه جاى انسان است \r\n ايا كسى كه به رفعت بر اوج علييّن « 5 » * فرود پايهء قدرت فراز كيوان است \r\n تو آن بلند جنابى كه قصر هفت رواق * سراى جاه تو را شرفه‌اى « 6 » ز ايوان است \r\n قباى اطلس جاه تو را ز غايت قدر * ستاره ، تكمه ، مه نو ، طراز « 7 » دامان است \r\n در آن مقام كه ايفاى وعده خواهد بود * مقرّبان تو را وعده روح و ريحان است \r\n تو را به مصر ملاحت بسى خريدارند * غلام يوسف حُسن تو ماه كنعان « 8 » است \r\n به كُنه مدح و ثناى تو من چگونه رسم ؟ * بلى ، به قدر تو ايزد تو را ثنا خوان است \r\n سخن به قدر ثناى تو چون توانم گفت ؟ * اگرچه طبع ثنا گسترم سخندان است \r\n به مدحت تو فرزدق بگفت بيتى چند * اگرچه گفتهء او مدح آل مروان است « 9 » \r\n پس از وفات بزرگى به خواب ديد او را * كه در رياض جنان تازه روى و خندان است \r\n سؤال كرد كه اين منزلت چه لايق توست ؟ ! * كه منزلت به جهنم سعير سوزان است \r\n\r\n\r\n","description":"","footnote":"\r\n( 5 ) - عليّين : بالاترين طبقات بهشت .\r\n( 6 ) - شرفه : كنگره .\r\n( 7 ) - طراز : نقش و نگار و زينت .\r\n( 8 ) - ماه كنعان : حضرت يوسف ( ع ) .\r\n( 9 ) - فرزدق ( ابو فراس ) : مدّاح مروانيان ( هشام بن عبد الملك و قبل از او ) بود . ديوانش بيشتر شامل مدايح آنان است .\r\n","page_name":" 113 ","page_number":113},
  {"content":"\r\n\r\n جواب داد كه : مسكين مگر نمىدانى * كه حبّ آل محمد خلاص نيران است \r\n به يك قصيده كه زين العباد را گفتم * عطاى من ز كرامت بهشت و غفران است « 10 » \r\n مرا كه سينهء من مخزن محبّت توست * به طوع بندهء فرمان تو دل از جان است \r\n غبار تربت حسّان اگرچه باد ببرد * كنون به مدح تو ابن حسام ، حسّان است \r\n بدين وسيله مرا از تو چشم الطاف است * بدين قصيده تمنّاى بنده احسان است \r\n ز فيض شبنم فضل تو نيستم نوميد * كه ابر جود تو بر خاص و عام باران است \r\n به زَيْن حبّ تو ايمان من مزيّن شد * ولى ز كسوت تقوا هنوز عريان است \r\n شفاعت تو مگر دست فيض بگشايد * كه در ره تو رهى پاى بند عصيان است \r\n مقدّسا به صفات جلال آن معصوم * كه مدحت شرفش هفت سبع « 11 » قرآن است \r\n كه هر گناه كه كردم به عفو در گذران * كه لطف و مغفرت و رحمتت فراوان است « * » \r\n\r\n\r\n","description":"","footnote":"\r\n* ديوان محمد بن حسام خوسفى ، به اهتمام احمد احمدى بيرجندى ، محمد تقى سالك ، از انتشارات ادارهء كل اوقاف خراسان ، مشهد ، 1366 ه . ش ، ص 227 ( با حذف پاره‌اى از ابيات ) .\r\n( 10 ) - اشاره است به قصيده‌اى در كنار كعبه و در حضور هشام بن عبد الملك كه فرزدق در وصف حضرت سجاد ( ع ) سرود و از آن حضرت صله دريافت كرد ( رك : ذيل شرح حال و اشعار عبد الرحمن جامى در همين مجموعه )\r\n( 11 ) - قرآن كريم را به هفت بخش ( سبع ) تقسيم مىكردند و هر روز سبعى از آن را تلاوت مىنمودند ، هفت سبع : تمام قرآن كريم است .\r\n","page_name":" 114 ","page_number":114},
  {"content":"\r\n . \r\n","description":"","footnote":"","page_name":" 115 ","page_number":115},
  {"content":"\r\n\r\n\r\nعبد الرحمن جامى ( 817 - 898 ه . ق )\r\n\r\n29 در جلالت قدر و منقبت حضرت سجّاد ( ع )\r\n پور عبد الملك به نام هشام * در حرم بود با اهالى شام « 1 » \r\n مىزد اندر طواف كعبه قدم * ليكن از ازدحام اهل حرم \r\n استلام حجر « 2 » ندادش دست * بهر نظّاره گوشه‌اى بنشست \r\n ناگهان نخبهء نبى و ولى * زين عُبّاد بن حسين على \r\n در كساى بها و حُلّهء نور * بر حريم حرم فكند عبور \r\n هر طرف مىگذشت بهر طواف * در صف خلق مىفتاد شكاف \r\n زد قدم بهر استلام حجر * گشت خالى ز خلق راهِ گذر \r\n شاميى كرد از هشام سؤال * كيست با اين چنين جمال و جلال ؟ \r\n از جهالت در آن تعلّل كرد * در شناسائيش تجاهل كرد \r\n گفت نشناسمش ، ندانم كيست * مدنى يا يمانى يا مكّى است \r\n بو فراس آن سخنور نادر * بود در جمع شاميان حاضر \r\n گفت : من مىشناسمش نيكو * زو چه پرسى ؟ به سوى من كن رو \r\n آن كس است اين كه مكّه و بطحا * زمزم و بوقبيس و خيف و منا \r\n\r\n\r\n","description":"","footnote":"\r\n( 1 ) - اين اشعار مربوط است به مديحهء فرزدق شاعر ( ابو فراس ) كه خلاصهء آن چنين است :\r\nسالى هشام پسر عبد الملك به حج رفت و گروهى از بزرگان شام همراه او بودند . روزى در طواف به خاطر انبوهى مردم نتوانست دست خود را به حجر الاسود بمالد . در اين هنگام امام على بن الحسين ( ع ) به طواف آمد . چون نزديك ركن رسيد مردم به كنار رفتند تا او به آسانى دست خود را بر ركن بسايد . حرمتى كه مردم بدان حضرت نهادند در ديدهء شاميان بزرگ و شگفت آمد . از هشام پرسيدند : اين مرد كيست كه مردم اين چنين او را رعايت مىكنند ! ؟ هشام گفت : نمىدانم ! - فرزدق شاعر كه در آن جمع بود گفت : امّا من او را مىشناسم . و در همان حال بيتهايى را در شناساندن وى و ستايش او سرود . . .\r\n هذا الّذى تعرف البطحاء وطأته * و البيت يعرفه و الحلّ و الحرم \r\n« اين كسى است كه بطحاء جاى پايش را شناسد و حرم و بيرون حرم به دو آشناست . »\r\n( رك : زندگانى على بن الحسين ( ع ) دكتر سيد جعفر شهيدى ، دفتر نشر فرهنگ اسلامى ، 1365 ه . ش ، تهران ، از صفحهء 113 به بعد ) .\r\n( 2 ) - استلام حجر : بوسيدن حجر الاسود ، اداى احترام كردن ، دست كشيدن بر حجر يا در صورت اضطرار اشاره بدان .\r\n","page_name":" 116 ","page_number":116},
  {"content":"\r\n\r\n حرم و حلّ و بيت و ركن و حطيم * ناودان و مقام ابراهيم \r\n مروه ، سعى و صفا ، حجر ، عرفات * طيبه و كوفه ، كربلا و فرات « 3 » \r\n هر يك آمد به قدر او عارف * بر علوّ مقام او واقف \r\n قرّة العين سيّدالشهداست * زهرهء شاخ دوحهء زهراست \r\n ميوهء باغ احمد مختار * لالهء داغ حيدر كرّار \r\n چون كند جاى در ميان قريش * رود از فخر بر زبان قريش \r\n كه بدين سرور ستوده شِيَم « 4 » * به نهايت رسيد فضل و كرم \r\n ذروهء عزّت « 5 » است منزل او * حاصل دولت است محمل او \r\n با چنين عزّ و دولت ظاهر * هم عرب هم عجم بود قاصر \r\n جدّ او را به مسند تمكين * خاتم انبياست نقش نگين \r\n لايح « 6 » از روى او فروغ هدى * فائح « 7 » از خوى او شميم وفا \r\n طلعتش آفتاب روز افروز * روشنائى فزاى و ظلمت سوز \r\n جدّ او مصدر هدايت حق * از چنان مصدرى شده مشتق \r\n از حيا نايدش پسنديده * كه گشايد به روى كس ديده \r\n خلق ازو نيز ديده خوابانند * كز مهابت نگاه نتوانند \r\n نيست بىسبقت تبسّم او * خلق را طاقت تكلّم او \r\n در عرب در عجم بود مشهور * گو مدانش مغفّلى مغرور « 8 » \r\n همه عالم گرفت پرتو خَور * گر ضريرى « 9 » نديد از او چه ضرر \r\n شد بلند آفتاب بر افلاك * بوم اگر زو نيافت بهره چه باك \r\n بر نكو سيرتان و بدكاران * دست او ابر موهبت باران \r\n فيض آن ابر بر همه عالم * گر بريزد نمىنگردد كم \r\n هست از آن معشر « 10 » بلند آيين * كه گذشته ز اوج عليين \r\n حبّ ايشان دليل صدق و وفاق * بغض ايشان نشان كفر و نفاق \r\n\r\n\r\n","description":"","footnote":"\r\n( 3 ) - حرم - حلّ - بيت - ركن - حطيم - ناودان - مقام ابراهيم - مروه - سعى - صفا - حجر - عرفات . به ترتيب عبارت است از : گرداگرد خانهء كعبه - خارج از خانهء كعبه ، خانه كعبه - زاويه و گوشهء خانهء كعبه - حطيم : ديوار كعبه در سمت حجر و زمزم و مقام سنگ كعبه ما بين ركن و زمزم و ديوار بيرون خانهء كعبه به جانب مغرب كه در آن جا ناودان طلاى كعبه نصب است - مقام ابراهيم :\r\nمحل مقدّسى در نزديكى كعبه كه اثر قدم مبارك ابراهيم ( ع ) بر آن است - مروه و صفا دو بلندى كوه مانند كه بين آن دو حاجيان سعى مىكنند و هروله مىنمايند ( تند رفتن ) - حجر : منظور حجر الاسود است . عرفات محل وقوف حجّاج .\r\nطيبه - كوفه - كربلا - فرات . طيبه : مدينه منوّره را گويند - كوفه و كربلا : دو شهر معروف در عراق - فرات : رودخانهء معروف در عراق - منظور شاعر اشاره به مقامات و مكانهاى شريف و به جهاتى مقدس و مورد تعظيم مسلمانان است .\r\n( 4 ) - شيم : ( جمع شيمه ) خويها ، عادتها .\r\n( 5 ) - ذروهء عزّت : ( ذروه به ضمّ يا به كسر اول ) بلندترين نقطهء كوه يا ستيغ آن . بلندترين نقطهء ارجمندى و عزيزى .\r\n( 6 ) - لايح : روشن ، آشكار .\r\n( 7 ) - فائح : بوى خوش دهنده .\r\n( 8 ) - مغفّل مغرور : نادان گول متكبّر .\r\n( 9 ) - ضرير : كور ، نابينا .\r\n( 10 ) - معشر ( صيغهء اسم مكان است ) گروهى از دوستان و خويشان كه در جايى به رفق به عشرت و معاشرت پردازند .\r\n","page_name":" 117 ","page_number":117},
  {"content":"\r\n\r\n قربشان مايهء علوّ و جلال * بعدشان مايهء عتو « 11 » و ضلال \r\n گر شمارند اهل تقوا را * طالبان رضاى مولا را \r\n اندر آن قوم مقتدا باشند * و اندر آن خيل پيشوا باشند \r\n گر بپرسد ز آسمان بالغرض * سايلى مَنْ خيار اهل الارض « 12 » \r\n به زبان كواكب و انجم * هيچ لفظى نيايد الّا هُم « 13 » \r\n هم غُيُوثُ النَدى اذا وَهَبوا * هُم ليُوثُ الشَرى اذا نَهَبوا « 14 » \r\n سر هر نامه را رواج افزاى * نامشان هست بعد نام خداى \r\n ختم هر نظم و نثر را الحق * باشد از يمن نامشان رونق « * » \r\n\r\n\r\n","description":"","footnote":"\r\n* مثنوى هفت اورنگ جامى ، اورنگ اول ( سلسلة الذهب ) ، ص 141 .\r\n( 11 ) - عتوّ و ضلال : سركشى و گمراهى .\r\n( 12 ) - من خيار اهل الارض ؟ بهترين مردم روى زمين چه كسانىاند ؟ .\r\n( 13 ) - الّا هم : مگر ايشان .\r\n( 14 ) - هم غيوث الّندى اذا وهبوا هم ليوث الشرى اذا نهبوا : اينان در هنگام بخشش ابرهاى بارنده‌اند و در موقع حملهء به دشمن شيران بيشه‌اند كه برق‌آسا دشمنان را از پاى در مىآورند و بر آنان هجوم مىبرند .\r\n","page_name":" 118 ","page_number":118},
  {"content":"\r\n . \r\n","description":"","footnote":"","page_name":" 119 ","page_number":119},
  {"content":"\r\n\r\n\r\nواعظ قزوينى قرن يازدهم هجرى\r\n\r\n30 در مدحت چراغ ديدهء عباد حضرت سجاد ( ع )\r\n ز شوق ، اهل نظر مىدوند بر در و بام * زكات حُسن ستانند تا ز ماه صيام \r\n ز نور ديده در و بامها چراغان است * براى مقدم اين ماه ، آفتاب غلام \r\n مه مبارك رخسار ميمنتْ مقدم * مه سعادتْ آغاز مغفرتْ انجام \r\n چه ماه ؟ آن كه برد حسن حيرت افزايش * ز كار ، دست و دل خلق روزگار تمام \r\n زند به چرخ شكر خنده گاه از گل صبح * كشد به خاك گه از ناز حُسن ، طرّهء شام \r\n به رويش از شب قدر است عنبرين خالى * كه باشد از دل و جانش هزار ماه ، غلام \r\n\r\n","description":"","footnote":"","page_name":" 120 ","page_number":120},
  {"content":"\r\n\r\n از اين جهت شب قدر است نام او كه بود * چو روز روشن از او قدر اهل بيت كرام \r\n چنان عزيز ، كه خلق از رعايت ادبش * كنند خنده چو گل بىصدا در اين ايّام \r\n زهى مبارك ماهى ، كه بسته است كمر * پى نجات گنه پيشگان ز خاص و ز عام \r\n همين براى اميد سياه‌رويان بس * كه نور تابدش از ماه نو ز جبههء شام \r\n عجب خجسته هلالى ، كه با كمال شرف * دو تا نموده قد و مىكند به خلق سلام \r\n هلال نيست ، بود خيل روزه‌داران را * براى صيد غزالان فيض ، حلقهء دام \r\n نه ماه نو ، كه ز تأثير باد نوروزى * گلى است از چمن فيض ، ناشكفته تمام \r\n بود به اين همه قدر و كمال ، اين مه نو * غلام حلقه به گوشى كه شد هلالش نام \r\n غلام حلقه به گوش كه ؟ بر گزيدهء حق * كه بود سال درازش تمام ماه صيام \r\n چراغ ديدهء عُبّاد ، حضرت سجّاد * كه آفتاب چو مه نور از او نمايد وام \r\n ز ذكر واقعهء كربلا نياسودى * دلش كه مقرى تسبيح ناله بود مدام \r\n\r\n","description":"","footnote":"","page_name":" 121 ","page_number":121},
  {"content":"\r\n\r\n ز تندباد جلال خدا تن زارش * چو موج قلزم رحمت هميشه بىآرام \r\n چو خوشه ، زرد ، ولى دانه‌كش ضعيفان را * چو گل ، شكسته ، و ليكن شكفته روى مدام \r\n غريب ، ليك وطن سايه‌اش غريبان را * يتيم ، ليك پدر ز التفات بر ايتام \r\n ز حلم كرده به هم يار ، جرم و بخشش را * به علم داده جدايى ، حلال را ز حرام \r\n چو چشم خويش ، كف او مدام در ريزش * چو بحر همّت خود ، دل هميشه بىآرام \r\n فگنده بار علايق ز خويش ، تا كه كشد * به خانهء فقرا ، آب و نان به دوش مدام \r\n ز بس خضوع ، شدى آب در نماز ، اگر * براى سجده نبودى ضرور هفت اندام \r\n عدوى او كه دماغش ز دود جهل پر است * به حشر كى رسدش بوى مغفرت به مشام ؟ \r\n سخن رسيد به سر منزل دعا واعظ * عنان بكش كه نه اين راه را بود انجام \r\n قلم مناز به بازوى خود ، كه ممكن نيست * رسد به پايهء قدرش كمند طول كلام \r\n غرض از اين همه ، اظهار بندگى است مرا * و گرنه من كيم آن قدر كو ، و مدح كدام ؟ \r\n سزاى درگه او نيست تحفه‌يى در كف * مرا به غير دعا ، و السلام و الاكرام \r\n\r\n","description":"","footnote":"","page_name":" 122 ","page_number":122},
  {"content":"\r\n\r\n بود به جيب مكان ، تا چو مهر صفحهء خاك * بود به دست زمان ، تا چو سبحه شهر صيام \r\n برد به خاك درش سجده ، جبههء عالم * كند به ذكر خوشش دور ، سبحهء ايّام « * » \r\n\r\n\r\n","description":"","footnote":"\r\n* ديوان واعظ قزوينى ، با تصحيح و مقدّمهء دكتر سيد حسن سادات ناصرى ، مطبوعاتى علمى ، 1359 ه . ش ، تهران ، ص 499 .\r\n","page_name":" 123 ","page_number":123},
  {"content":"\r\n\r\n\r\nسروش اصفهانى ( ت 1228 - 1285 ه )\r\n\r\n31 در مدح حضرت سيّد سجّاد امام زين العابدين ( ع )\r\n ماه فروردين فراز آمد ز فردوس برين * گلستان را كرد در بر حلّه‌هاى حور عين \r\n ارغوان سرمايه بگرفته است از كان بدخش * ياسمين پيرايه بگرفته است از درّ ثمين \r\n بانگ چنگ رامتين « 1 » آيد همى از ناى مرغ * دارد اندر ناى گويى مرغ ، چنگ را متين \r\n نيستند ار بلبل و صُلصُل « 2 » چو من عاشق چراست * بانگ صلصل صبر سوز و نالهء بلبل حزين \r\n بگذرى چندان كه در هامون بنفشه است و سمن * بنگرى چندان كه در بستان گل است و ياسمين \r\n مرغ اشعار فرزدق كرده پندارى ز بر * در ثناى خواجهء سجّاد زين العابدين \r\n\r\n\r\n","description":"","footnote":"\r\n( 1 ) - چنگ رامتين : رامتين را نام شخصى دانسته‌اند كه واضع چنگ بوده است .\r\n( 2 ) - صلصل : ( بر وزن بلبل ) به معنى فاخته ( غياث اللغات ) .\r\n","page_name":" 124 ","page_number":124},
  {"content":"\r\n\r\n وارث پيغمبر و حيدر ، على بن الحسين * چيست ميراثش علوم اوّلين و آخرين \r\n معنى ركن و مقام و صورت خير الانام « 3 » * زادهء شُبّير « 4 » فرزند امير المؤمنين \r\n همچو عمّ خود حليم و همچو باب خود صبور * مرتضى آسا جواد و مصطفى آسا امين \r\n يك نيا شير خدا و يك نيا نوشيروان * از يكى سو شاه دنيا از دگر سو شاه دين \r\n هم عجم را نازش از او هم عرب را افتخار * ز آل ساسان است و عدنان « 5 » پيشواى راستين \r\n چون به محراب اندرون بگريستى از بيم حق * آمدى رضوان و بستردى سرشكش ز آستين \r\n پيشواى چارمين است و به محراب اندرون * تافتى رويش چو خورشيد از سپهر چارمين \r\n اين شنيدستى كه در محراب طاعت خويش را * اژدهاآسا به دو بنمود ابليس لعين \r\n خواجه ننديشيد و روى از قبلهء طاعت نتافت * كش ندا از غيب آمد « انت زين العابدين » \r\n كرد داود پيمبر نرم آهن را به دست * او به پند و موعظه دلهاى سخت آهنين \r\n گر بگويم برترست از موسى عمران رواست * كاين نترسيد و بترسيد او ز ثعبان مبين \r\n\r\n\r\n","description":"","footnote":"\r\n( 3 ) - خير الانام : بهترين مردم . در حقيقت لقبى است براى حضرت رسول ( ص ) و سپس اولاد طاهرين و معصومين ( ع ) آن حضرت .\r\n( 4 ) - شبّير : منظور حضرت امام حسين ( ع ) است .\r\n( 5 ) - عدنان : نام يكى از اجداد رسول ( ص ) كه به غايت فصيح بودند و نسب عربان تا به عدنان بالاتفاق به ثبوت مىرسد .\r\n","page_name":" 125 ","page_number":125},
  {"content":"\r\n\r\n حبّ او حصن حصين است و ز خشم كردگار * گشت ايمن آن كه آمد اندرين حصن حصين \r\n بس كه زانو با جبين در سجده پيش حق بسود * سوده شد مانند زانوى هيونانش جبين « 6 » \r\n اى فروغ ديدهء پيغمبر و حيدر كه هست * بغض تو نار جحيم و حبّ تو ماءِ معين \r\n با محبّان تو رضوان گويد اندر روز حشر * هذه جناتُ عَدنٍ فَادخلوها خالدين \r\n« 7 »\r\n نازش شُبّيريان بر دودهء شبَّر ز توست * ور نه شُبّير و شَبَر هر دو همالند و قرين \r\n شهرياران عجم را زين سپس تا رستخيز * از تولّاى تو باشد شوكت اسلام و دين . . . « * » \r\n\r\n\r\n","description":"","footnote":"\r\n* ديوان سروش اصفهانى ، به اهتمام محمد جعفر محجوب ، ج 1 ، انتشارات امير كبير ،\r\n( 6 ) - اشاره است به : اين كه پيشانى و سجده گاههاى ديگر آن حضرت مانند زانوى شتر پينه مىبست و برخى نوشته‌اند گاه آن را مىبريدند . به همين جهت به آن حضرت ذوالثفنات مىگفتند .\r\n( 7 ) - اشاره است به آيهء شريفه : 73 سورهء زمر - و آيات ديگرى به همين مضمون كه خداوند متعال بندگان صالح خود را بنا به وعده‌اى كه داده است به بهشت جاودانه راه مىنمايد .\r\n","page_name":" 126 ","page_number":126},
  {"content":"\r\n . \r\n","description":"","footnote":"","page_name":" 127 ","page_number":127},
  {"content":"\r\n\r\n\r\nفيّاض لاهيجى ( وفات به سال 1072 ه )\r\n\r\n32 در منقبت امام زين العابدين ( ع )\r\n شكر خدا كه با فلكم هيچ كار نيست * بر خاطرم ز هر دو جهان يك غبار نيست \r\n آن پاى بر جهان زده رندم كه بر دلم * اندوه آسمان و غم روزگار نيست \r\n فخرم همين بس است كه اندر جهان مرا * روى نياز جز به در كردگار نيست \r\n جز درگه نياز كه درگاه مطلق است * روى دلم ز هيچ در اميدوار نيست \r\n گردون ! به ما زياده ازين سر گران مباش * اين كهنه سايبان تو هم پايدار نيست \r\n قطع نظر ز هر چه كنم خوشتر آيدم * جز درگهى كه بانى او روزگار نيست \r\n\r\n","description":"","footnote":"","page_name":" 128 ","page_number":128},
  {"content":"\r\n\r\n درگاه پادشاه دو عالم كه از شرف * ناخوانده گر رود فلك ، آنجاش بار نيست \r\n آن پادشاه عرصهء دين كز علوّ قدر * خورشيد را بر اوج جلالش گذار نيست \r\n شهزادهء زمين و زمان زين عابدين * شاهى كه در زمانه چو او شهريار نيست \r\n دين يادگار اوست چو او يادگار دين * چون اهل بيت را بجز او يادگار نيست \r\n انجم ز نور خاطر اويند مقتبس « 1 » * افلاك را به غير درِ او مدار نيست \r\n گر خاك پاش سر به نسيمى برآورد * در باغ و راغ حاجت باد بهار نيست \r\n هر جا كف سخاوت او سايه افكند * جز تيرگى نتيجهء ابر بهار نيست \r\n چون ماه علمش از افق سينه سر زند * اقليم جهل را غم شبهاى تار نيست \r\n در حضرتش زمانه به يك پا ستاده است * در خدمتش فلك نفسى برقرار نيست \r\n روزى قَدَر به پيش قضا شكوه كرد و گفت * تا حكم شاه هست مرا هيچ كار نيست \r\n بانگى ز روى قهر به او زد قضا و گفت : * كاى ساده سرّ اين به تو هم آشكار نيست \r\n\r\n\r\n","description":"","footnote":"\r\n( 1 ) - مقتبس : اقتباس‌كننده - روشنايى گيرنده ( قبس : پاره آتش ) .\r\n","page_name":" 129 ","page_number":129},
  {"content":"\r\n\r\n گر نه وجود او بود اين كار خانه را * پيش خداى عزّ و جلّ اعتبار نيست \r\n حاصل كه او نتيجهء ايجاد عالم است * در دهر همچو ما و تو او حشو كار نيست \r\n يعنى كه ابن سبط رسول مهيمن « 2 » است * بىمهر او بناى جهان استوار نيست \r\n شاهى كه كارخانهء قدرت وجود اوست * با او ستيزه جز به خدا كارزار نيست \r\n آلوده چون به حرف عدويش كنم سخن ؟ * طوطى طبع ناطقه مردار خوار نيست \r\n شاها منم كه طينت عنبر سرشت من * جز از عبير خاك درت مايه‌دار نيست \r\n مهر تو در گرفت سراپا وجود من * نوعى كه دل ز شعلهء او جز شرار نيست \r\n فكر من از كجا و مديح تو از كجا ؟ ! * در بحر مدحت تو خرد را گذار نيست \r\n جز گفتگوى مهر تو نبود انيس من * عاشق تسلّىاش بجز از حرف يار نيست \r\n بىمهرى فلك دل ما را ز خود رماند * رحمى كه جز به لطف تو امّيدوار نيست \r\n لطفت چو گشت ضامن فرداى دوستان * امروز باكى از ستم روزگار نيست \r\n\r\n\r\n","description":"","footnote":"\r\n( 2 ) - مهيمن : ايمن كننده ، نگاهبان و يكى از نامهاى بارى تعالى است .\r\n","page_name":" 130 ","page_number":130},
  {"content":"\r\n\r\n تا آفتاب نور فشاند به روزگار * تا روزگار جز به شتابش قرار نيست \r\n مهرت دل حبيب تو را نورپاش باد * خصم تو بىقرار چنان كش وقار نيست \r\n خاك ره تو ديدهء « فيّاض » را جلا * تا از فلك بر آينه‌اش جز غبار نيست « * » \r\n\r\n\r\n","description":"","footnote":"\r\n* ديوان فيّاض لاهيجى ( ملا عبد الرزّاق ) به كوشش دكتر امير بانوى كريمى ، انتشارات دانشگاه تهران ، 1372 هجرى شمسى ، ص 56 ( با حذف پاره‌اى ابيات و رعايت اختصار ) .\r\n","page_name":" 131 ","page_number":131},
  {"content":"\r\n\r\n\r\nجودى خراسانى ( وفات 1302 هجرى )\r\n\r\n33 خطبهء حضرت سجاد ( ع ) در شام\r\n اى اهل شام مظهر لطف خدا منم * مقصود ز آفرينش ارض و سما منم \r\n پوشيده نيست نزد من اسرار كاينات * زيرا كه محرم حرم كبريا منم \r\n مسجود كاينات بود خاك كوى من * زينت‌فزاى كعبه ، صفاى صفا « 1 » منم \r\n زمزم « 2 » ز فيض مقدم من يافت آبرو * مهر منير مكّه امير مِنى « 3 » منم \r\n بر جمله اوليا منم امروز جانشين * وارث به علم يك به يك انبيا منم \r\n آن آدمى كه دمبدم اندر تمام عمر * از ابتدا گريسته تا انتها منم \r\n بر كشتيى كه نوح در او نوحه‌گر نشست * اى قوم بد گهر به خدا ناخدا منم \r\n آن موسيى كه سينه به سينا ز غم دريد * از داستان واقعهء كربلا منم \r\n آن يوسفى كه گشت به زندان غم اسير * بىغمگسار و بيكس و بىآشنا منم \r\n با اين همه حكايت ، دارم يكى سؤال * راضى به يك جواب ، كنون از شما منم \r\n بر اين محمّدى كه مؤذن دهد اذان * اى شاميان نبيره ، يزيد است يا منم ؟ \r\n گوييد اگر يزيد بود ؛ اين بود دروغ * گوييد اگر منم ز چه در اين جفا منم \r\n پرسيد اگر كه هست مرا باب تاجدار * درّ يتيم خامس آل عبا منم \r\n\r\n\r\n","description":"","footnote":"\r\n( 1 ) - صفا : منظور كوه مقدّسى است كه حاجيان در جوار كعبهء معظمه بين آن و مروه سعى مىكنند ( با شتاب راه مىروند و اذكار و اورادى مىخوانند )\r\n( 2 ) - زمزم : چاهى است در كنار كعبه كه حاجيان براى تبرّك از آب آن استفاده مىكنند .\r\n( 3 ) - منى : محلى است در خارج مكّه كه حاجيان در آن جا مىمانند و روز عيد قربان ، قربانى مىكنند و رمى جمرات مىنمايند . ( سنگ زدن بر شيطان به نشانهء غلبهء بر نفس امّاره و تسليم نشدن به وسوسه‌هاى او ) .\r\n1339 ه . ش ، ص 563 .\r\n","page_name":" 132 ","page_number":132},
  {"content":"\r\n\r\n پرسيد گر ز نام من اى قوم كينه‌جو * بيكس منم ، غريب منم ، مبتلا منم \r\n بيمار و داغديده و بىيار و بىمعين * زين العباد بيكس و بىآشنا منم \r\n آن بىمعين كه ديده سرِ باب خويش را * از تن جدا ز خنجر شمر دغا « 4 » منم \r\n آن بيكسى كه نعش پدر را ز بعد قتل * ديد از سم ستور ستم توتيا ، منم \r\n آن بيكسى كه روز ورودم به شام غم * بستند دست او ز جفا از قفا منم \r\n آن بيكسى كه در سر هر كوچه ريختند * آتش به فرقش از ره جور و جفا منم \r\n آن خستهء عليل كه او را به روز و شب * خشت خرابه بود ز غم متّكا منم \r\n آن سر برهنه‌اى كه نگهداشتى بپاى * در بزم عيش خويش يزيد از جفا منم \r\n هر طايرى گهى به فغان است « جوديا » * مرغى كه روز و شب بود اندر نوا منم « * » \r\n\r\n\r\n","description":"","footnote":"\r\n( 4 ) - دغا : نابكار ، پليد ، حيله‌گر .\r\n* ديوان كامل ميرزا عبد الجواد جودى خراسانى ، به اهتمام مهدى آصفى ، 1372 ه . ش ، تهران ، ص 44 .\r\n","page_name":" 133 ","page_number":133},
  {"content":"\r\n\r\n\r\nلامع درميانى ( تولد 77 - 1076 ه )\r\n\r\n34 در مناقب امام زين العابدين ( ع )\r\n حبّذا « 1 » آن بارگاهى كاندر آن دارد كمين * بهر طوف آستانش روز و شب روح الامين \r\n كنگرهء قصر جلالش بس رفيع افتاده است * هر زمان بر آسمان از قدر مىسايد جبين \r\n بارگاه آن كه باشد خاك‌روب درگهش * سرمهء چشم ملايك ، تاج فرق حور عين \r\n در فضاى بارگاهش از علوّ مرتبت * شد زمينش آسمان و آسمان آمد زمين \r\n زائران روضه‌اش را مىرسد هر دم به گوش * از ملائك بانگ : طِبتم فَادخُلُوها خالِدين « 2 » \r\n توسن همّت به ميدان عبادت تاخت تا * ز آسمان آمد خطابش انْتَ زين العابدين \r\n\r\n\r\n","description":"","footnote":"\r\n( 1 ) - حبّذا : چه خوب است و نيكو . خوشا !\r\n( 2 ) - اشاره دارد به آيهء شريفهء :  وَ سِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَراً حَتَّى إِذا جاؤُها وَ فُتِحَتْ أَبْوابُها وَ قالَ لَهُمْ خَزَنَتُها سَلامٌ عَلَيْكُمْ طِبْتُمْ فَادْخُلُوها خالِدِينَ  : « و آورده مىشوند كسانى كه از پروردگارشان پروا داشتند و پرهيزگار بودند به سوى بهشت فوج فوج و چون بدانجا آمدند درهاى بهشت گشاده شد . خازنان بهشت بدانان گفتند : درود بر شما باد ! پاك شديد خوش آمديد ، پس در آن وارد شويد جاودانه و هميشگى . » ( آيهء 74 سورهء زمر ) .\r\n","page_name":" 134 ","page_number":134},
  {"content":"\r\n\r\n چون شدى سرگرم طاعت ساختى در معبدش * لالهء حمراى آتش را چو ورد ياسمين \r\n چون شدى بر طور همّت چون عصا مىساختى * گرچه اژدر مىشدى در امتحان ديو لعين \r\n گر كه موسى رفت نزد خضر ، خضر آمد برش * تا ز اندوه حوادث دل ندارد او غمين \r\n چون سليمان گر نبودى طير در فرمان او * كى عصافير آمدى از خرمن او خوشه‌چين \r\n پيرو حكم مطاعش بود يكسر وحش و طير * روضمان قصهء آهو تو بر خوان و ببين « 3 » \r\n گر نمود احياى موتى عيسى مريم به دم * در محاكم از حجر برخاست در نزدش انين « 4 » \r\n تا به حدّى بود زهدش كز فضاى لا مكان * بارها آمد خطاب انت خير الراغبين « 5 » \r\n روضهء مرضيّه‌اش باشد مطاف انس و جان * مرقدش شد مهبط اسرار رب العالمين \r\n وارث علم سلونى « 6 » دُرّ درج لو كُشِف « 7 » * ميوهء نخل لَعمْرُك « 8 » ، مقتداى چارمين « 9 » \r\n گوهر بحر رسالت ، نور شمع لا فتى * حامل علم لدنى ، قدوهء دنيا و دين \r\n كاشف اسرار فرقان ، سامع الهام غيب * مالك ملك امامت ، صاحب علم اليقين \r\n\r\n\r\n","description":"","footnote":"\r\n( 3 ) - اشاره است به معجزاتى كه از آن حضرت مشاهده شده : يكى مربوط است به حملهء دو شير به دزدى كه معترض آن حضرت گرديد و دريدن شيرها آن مرد راهزن را به اذن خداوند متعال و معجزهء ديگر مربوط است كه آمدن آهويى نزد آن حضرت و طلب كردن بچهء خود را كه گرفتار شده و از روز قبل شير نخورده بود . ( براى تفصيل مطلب رجوع كنيد به : منتهى الآمال ، شيخ عباس قمى باب ششم ، صص 42 ، 46 ) .\r\n( 4 ) - مربوط است به پيغام فرستادن محمد بن حنفيّه عموى آن حضرت پس از شهادت حضرت امام حسين ( ع ) به حضرت سجّاد كه امامت ، پس از پدرت ، حق من است . حضرت سجّاد براى اين كه اين امر بر همگان روشن شود محمد بن حنفيّه را دعوت كرد كه در اين امر بهتر است داورى به حجر الاسود بريم . محمد بن حنفيه اين كار را قبول كرد و از حجر الاسود شهادت خواست حجر الاسود در برابر گواهى خواستن او چيزى ابراز نكرد ؛ امّا وقتى حضرت سجّاد از حجر الاسود شهادت خواست حالت انقلابى به سنگ دست داد كه قريب به اين بود از جاى كنده شود ، اين مطلب بعد از انين و نالهء حجر براى همه مردم كه در مورد محمد بن حنفيّه سخنانى مىگفتند كاملا روشن شد و امامت بر حضرت سجّاد قرار گرفت . ( براى تفصيل مطلب مراجعه كنيد به : منتهى الآمال ، محدّث قمى ، باب ششم ، صص 32 - 33 ) .\r\n( 5 ) - خير الرّاغبين : گزيده‌تر گرايش كنندگان به حق و به عبادت پروردگار عالم .\r\n( 6 ) - وارث علم سلونى : اشاره است به علم على امير المؤمنين ( ع ) كه بارها مىفرمود :\r\nسلونى قبل ان تفقدونى : « پيش از آن كه مرا از دست بدهيد از من بپرسيد تا مشكل شما را بگشايم » ، حضرت سجاد ( ع ) وارث چنين علمى بود .\r\n( 7 ) - در درج لو كشف : و نيز حضرت سجّاد وارث درّ دانشى بود كه در صندوقچهء ( لو كشف ) قرار داشت . لو كشف : اشاره است به سخن مولى على ( ع ) كه مىفرمود : لو كشف الغطاء ما ازددت يقينا . « اگر پرده از عالم غيب برگيرند چيزى بر يقين من ( به سبب ايمان كاملى كه دارم ) افزوده نخواهد شد . »\r\n( 8 ) - حضرت سجّاد ( ع ) ميوهء نخل نبوّت بود ، نبوّتى كه مورد عنايت خاص خداوند قرار داشت كه خداوند بزرگ در قرآن فرمود :  لَعَمْرُكَ إِنَّهُمْ لَفِي سَكْرَتِهِمْ يَعْمَهُونَ  : « به جان تو سوگند ( اى رسول گرامى ) كه اينان در مستى و غرور خود سرگردان‌اند » اين آيه دلالت بر كمال عنايت خدا به پيامبرش مىكند . ( آيهء 72 سورهء حجر )\r\n( 9 ) - مقتداى چارمين : چهارمين پيشوا و امام .\r\n","page_name":" 135 ","page_number":135},
  {"content":"\r\n\r\n اى خوش آن روزى كه گردم از طوافت بهره‌ياب * پس ز روى مسكنت بر درگهت سايم جبين \r\n چو ز خاك آستانت تا جور گردد سرم * زان شرف بر فرق خاقان افكنم من آستين \r\n در نثار بارگاهت جان به كف آورده باز * گويمت كاى زبدهء اولاد خير المرسلين \r\n گشته در بحر معاصى كشتى عمرم تباه * دارم از ملّاح لطف عام تو امّيدِ اين : \r\n كارد از گرداب غفلت زورقم را يك طرف * بادبان شفقتت گردد به من يك دم قرين \r\n تا به اميد عطايت رخت اميد مرا * دركشد از چار موج حرص و آز و حقد و كين \r\n علت درد گنه را چون شفاعت شد شفا * در حريمت زان بلند آمد انين المذنبين « 10 » \r\n چون گدا افتاده‌ام در بارگاه مهر تو * چشم شَفْقت باز كن در « لامع » دلخسته بين \r\n سبز بادا دوحهء بخت هواخواهان تو * تا اثر باقى بود از باد و نار و ماء و طين \r\n خشك بادا مزرع اميد بدخواهت مدام * تا مدارست در سپهر و تا قرار است در زمين « * » \r\n\r\n\r\n","description":"","footnote":"\r\n( 10 ) - انين المذنبين : ناله و زارى گناهكاران .\r\n* ديوان لامع ، محمد رفيع بن عبد الكريم درميانى ، به كوشش دكتر محمود رفيعى - دكتر مظاهر مصفّا ، 1365 ه . ش ، تهران ، ص 62 .\r\n","page_name":" 136 ","page_number":136},
  {"content":"\r\n . \r\n","description":"","footnote":"","page_name":" 137 ","page_number":137},
  {"content":"\r\n . \r\n","description":"","footnote":"","page_name":" 138 ","page_number":138},
  {"content":"\r\n\r\n\r\nدكتر قاسم رسا ( وفات 1356 ه . ش )\r\n\r\n35 در منقبت حضرت سجاد ( ع )\r\n از مهين بانوى ايران سر زد از خاك عرب * آفتابى كز جبينش مىدرخشد نور رب \r\n زان عرب نازد كه اين شاهى است تازى دودمان * زان عجم بالد كه اين ماهى است ايرانى نسب \r\n حبّذا شاهى كه محكم شد از او كاخ كمال * فرخّا ماهى كه روشن شد از او مهد ادب \r\n حجّت حقّ ، رحمت مطلق ، على بن الحسين ( ع ) * درّة التاج شرف ماه عجم شاه عرب \r\n شمع بزم حق‌پرستان بود و مجذوب خدا * آن چنان كز ياد حق غافل نبودى روز و شب \r\n گه ز اشك اشتياق وصل در سوز و گداز * گه ز آه آتشين هجر اندر تاب و تب \r\n\r\n","description":"","footnote":"","page_name":" 139 ","page_number":139},
  {"content":"\r\n\r\n زينت پرهيزگاران بود در زهد و عفاف * زان خدا سجّاد و زين العابدين دادش لقب \r\n آن شنيدستم كه در عهد وليعهدى ، هشام * رهسپار كعبه شد با مردم شام و حلب \r\n خواست تا بوسد حجر را گشت مانع ازدحام * شد ز جمعيّت برون كاسايد از رنج و تعب \r\n ديد ناگه صف ز هم بشكست و ماهى شد پديد * كافتاب از تابش صبح جمالش در عجب \r\n ماه گرد كعبه مىگرديد و خلقى گرد ماه * سنگ را با بوسه‌اى سيراب كرد از لعل لب \r\n چون هشام آن عزّت و قدر و جلال و جاه ديد * از شرار آتش كين و حسد شد ملتهب \r\n زان ميان يك تن از او پرسيد اين آزاده كيست ؟ * كاين چنين بر دامن مطلوب زد دست طلب ؟ \r\n كرد در پاسخ تجاهل ، گفت : نشناسم كه كيست ؟ * زان تجاهلها كه بر اعجاز احمد ، بولهب \r\n چون فرزدق آن سخندان گرامى از هشام * اين سخن بشنيد ، شد آشفته خاطر از غضب \r\n گفت : گر نامش ندانى با تو گويد نام او * گر بپرسى خاك بطحا را وجب اندر وجب \r\n از زمين و آسمان و آفتاب و مشترى * زهره و پروين و ماه و كهكشان و ذوذنب « 1 » \r\n\r\n\r\n","description":"","footnote":"\r\n( 1 ) - ذوذنب : ستارهء دنباله‌دار .\r\n","page_name":" 140 ","page_number":140},
  {"content":"\r\n\r\n مروه و بيت و صفا و زمزم و ركن و مقام * مىشناسندش نكونام و نسب اصل و حسب \r\n ميوهء بستان زهرا قُرةُ العين حسين ( ع ) * آن كه شد پيدايش او آفرينش را سبب \r\n كوكب صبح هدايت آن كه نور عارضش * كرد محو از ساحت دين ظلمت و جهل و شغب « 2 » \r\n خسرو ملك فصاحت آن كه در قدر و بهاست * خطبه‌هاى دلپذيرش درة التاج خطب « 3 » \r\n چون نسيم نوبهاران ساحت جان را « رسا » * هر دم از طبع نشاط انگيز مىبخشد طرب « * » \r\n\r\n\r\n","description":"","footnote":"\r\n( 2 ) - شغب : شور و خروش و فتنه و فساد .\r\n( 3 ) - درّة التاج خطب : دُرة التاج : مرواريد درشتى كه در پيشانى تاج نصب كنند و درخشندگى خاصّى دارد . شاعر خطبه‌هاى درخشان و پر معنى حضرت سجاد ( ع ) را به درة التاج تشبيه كرده است .\r\nبنابراين ( درة التاج خطب ) اضافهء تشبيهى است .\r\n* ديوان كامل دكتر قاسم رسا ، انتشارات باستان ، مشهد ، ص 82 .\r\n","page_name":" 141 ","page_number":141},
  {"content":"\r\n\r\n\r\nصغير اصفهانى ( ت 1312 ه - 1390 ه . ق )\r\n\r\n36 در مدح سيّد السّاجدين حضرت امام زين العابدين ( ع )\r\n خواهى اگر عيشى از تفرّج گلزار * صورت گل را مبين و بگذر و بگذار \r\n ديدهء معنى گشا به هر گل و هر خار * قدرت آن بين كه گل نموده پديدار \r\n قصد مؤثّر نما ز ديدن آثار * تا شودت فاش هر مفصّل و مجمل \r\n اى به جمال تو عارفان همه شيدا * و اى به سر عاشقان ز عشق تو سودا \r\n خويش نهانى و جلوه‌ات همه پيدا * بر فكن از چهره زلف چون شب يلدا \r\n صبح اميدم نما ، ز مهر هويدا * شام غمم كن به روز عيش مبدّل \r\n تا رخ دلبر دلم تهى كند از غم * بوسه دهد ساقيم چو باده دمادم \r\n مطربم آرد ز تار زير و ز نى بم * سطرى از آن عشقنامه خوانم و خرم \r\n چندى گويم مديح مير معظّم * مختصرى خوانم از كتاب مطوّل \r\n خلقت اول به خلق علّت ايجاد * فخر دو عالم به زهد خواجهء زهّاد \r\n\r\n","description":"","footnote":"","page_name":" 142 ","page_number":142},
  {"content":"\r\n\r\n جان سه روح و قوام هستى اجساد * يعنى چارم امام سيّد سجّاد ( ع ) \r\n نور خدا آفتاب كشور عبّاد * ماه سپهر وقار و شاه مجلّل \r\n روز جزا او قسيم جنّت و دوزخ * بغض و ولايش عذاب و راحت برزخ \r\n حكمش در بوستان ، گل آورد از شخ * امرش سازد چمن ز لاله چو مسلخ \r\n چرخ برينش دُخان روزن مطبخ * شمس مضيئش شعاع شعلهء مشعل \r\n شد چو به يوسف پناه از ره احسان * بر زبر تخت جا گرفت ز زندان \r\n نوح ز لطفش نجات يافت ز طوفان * مىنشدى گر دليل موسى عمران \r\n بود يقين تا ابد به حال پريشان * بهر گذشتن ز رود نيل معطّل \r\n آه كه عالم سيه به پيش نظر ديد * بس كه جفا در جفا به نوع دگر ديد \r\n لاله صفت داغ اقربا به جگر ديد * رأس عزيزان به نى چو قرص قمر ديد \r\n خاصه در آن دم كه نعش پاك پدر ديد * غرقه به خون بىسر اوفتاده به مقتل \r\n هيچ شنيدى جز آن گروه ستمكار * كس بزند تازيانه بر تن تبدار \r\n يا كه گذارند غل به گردن بيمار * شهر به شهرش برند بر سر بازار \r\n قوم لعينى كه از شقاوت بسيار * نى ز خدا خائف « 1 » و نه ز احمد مرسل \r\n يك طرفش كوس شادمانى عُدوان * يك طرف اهل حرم به ناله و افغان \r\n عمّه و خواهر به روى ناقهء عريان * گاه به شام و گهى به كوفهء ويران \r\n داشت نه يار و نه مونسى ز محبّان * تا ز وفا عقده‌يى كند ز غمش حلّ \r\n\r\n\r\n","description":"","footnote":"\r\n( 1 ) - خائف : ترسان .\r\n","page_name":" 143 ","page_number":143},
  {"content":"\r\n\r\n آن كه فراتر بُدى ز عرش مقامش * داد فلك جاى در خرابهء شامش \r\n بود چهل سال در قعود و قيامش * اول روز ابتداى گريهء شامش \r\n از دل و جان شد صغير تا كه غلامش * طعنه به شاهى زد و به تاج مكلّل « 2 » « * » \r\n\r\n\r\n","description":"","footnote":"\r\n( 2 ) - مكلّل : تاج بر سر نهاده ، درخشان ، زر و جواهر نشان .\r\n* مصيبت نامه ، اثر طبع محمد حسين صغير اصفهانى ، چاپ 15 ، اصفهان ، 1366 ه . ش ، ص 87 .\r\n","page_name":" 144 ","page_number":144},
  {"content":"\r\n\r\n\r\nالهى قمشه‌اى ( وفات 1352 ه . ش )\r\n\r\n37 قصيدهء سجّاديه در ستايش امام على بن الحسين ( ع )\r\n چون زد ايزد خيمهء هفت آسمان را * آفريد اقليم پيدا و نهان را \r\n آفريد آن شاهد يكتاى عالم * عالمى آيينه ، حسن جاودان را \r\n با نظام علم ربّانى رقم زد * از عنايت خوشترين نظم كيان را \r\n ناز پنهان خواست حُسْنَش را و ليكن * عشق پيدا ساخت آن حسن نهان را \r\n عشق چون از طلعت سلطان عالم * برگرفت آيينهء روشن روان را \r\n در ازل شاهنشه ملك ابد خواند * آيت حق ، آن امام انس و جان را \r\n\r\n","description":"","footnote":"","page_name":" 145 ","page_number":145},
  {"content":"\r\n\r\n سيد سجّاد و سلطان صفا را * شاه ايمان كشور كَوْن و مكان را \r\n قبلهء اهل سجود و ركن ايمان * آن كه سبقت برد پاكان جهان را \r\n برد گوى سبقت از خوبان عالم * آدم و نوح و خليل پاك جان را \r\n در روانش صد فروغ از نور سبحان * در جمالش صد نشان آن بىنشان را \r\n طاعت و زهد و ثناى صبح و شامش * كرد حيران قدسى عرش آشيان را \r\n پرتو مشكات و مصباح جمالش * ساخت روشن كعبه و دير مغان را \r\n نغمهء سُبّوح و قُدّوس ثنايش * در نشاط آورد فوج قدسيان را \r\n دفتر راز و نياز بىمثالش * دفتر عشق است عقل نكته دان را \r\n آن صحيفهء سرّ سجّادى است كاشف * راز عشق آن امام راستان را \r\n ز آن صحيفه آيت سجّاد بيند * ديدهء اهل صفا ، راز نهان را \r\n درس عشق آموخت اوراق زبورش * همچنان داود مرغ بوستان را \r\n\r\n","description":"","footnote":"","page_name":" 146 ","page_number":146},
  {"content":"\r\n\r\n بلبل خوش نغمهء داود عترت * كرد پر شور و نشاط اين گلستان را \r\n عارفان از پرتو درس و دعايش * يافتند اسرار علم كن فكان را \r\n باغ دلها را خوش اوراق كتابش * داد زينت همچو گل باغ جهان را \r\n در دعا راز و نيازش عاشقانه * داد تعليم حقايق انس و جان را \r\n چون خرامد سرو بالايش به رضوان * محو حُسْن خود كند حور جنان را \r\n چنگ زن آن عروة الوثقاى حق را * و آن سفينهء رحمت و نوح زمان را \r\n گوهر حكمت بسى ريزد بيانش * چون گشايد بر سخن شيرين زبان را \r\n نور سرمد خواه از آن خورشيد ايمان * تا زدايد ظلمت وهم و گمان را \r\n در مناجات و دعا سوز و گدازش * آتش افروزد به دل پير و جوان را \r\n گريه‌ها و نالهء شبهاى تارش * شعله زد بر دل سپهر و اختران را \r\n چون به شام از جور چرخ كجرو آمد * نطق شه آتش به دل زد شاميان را \r\n\r\n","description":"","footnote":"","page_name":" 147 ","page_number":147},
  {"content":"\r\n\r\n ناله زد يا لْيْتَ امّى لَم تَلِدْنى « 1 » * سوخت ز آه آتشين خلق جهان را \r\n كاش ويران گشت شام و خلق شومش * مىنديد از آل عصمت ميهمان را \r\n شهر ياران را به ويران كرد مهمان * آن يزيد سفله واى اين ميزبان را \r\n لعن ايزد بر ستمكاران عالم * رحمت و الطاف بىحد نيكوان را \r\n. . . . . .\r\n تا « الهى » دولت وصل تو يابد * در قيامت ، وز خطا خط امان را « * » \r\n\r\n\r\n","description":"","footnote":"\r\n( 1 ) - يا ليت امّى لم تلدنى : « كاش مادر مرا نزاده بود » .\r\n* كليات ديوان حكيم الهى قمشه‌اى ، تهران ، ص 335 .\r\n","page_name":" 148 ","page_number":148},
  {"content":"\r\n\r\n\r\nطائى شميرانى معاصر\r\n\r\n38 امام امجاد حضرت سيّد سجّاد ( ع )\r\n جشن ميلاد امام چارمين آمد پديد * روز وجد مؤمنات و مؤمنين آمد پديد \r\n درّة التاج فضيلت جوهر علم لدن * حضرت سجّاد زين العابدين آمد پديد \r\n يك فلك مجد و كرامت يك جهان اجلال و فر * در رخ انسان به چهرى دلنشين آمد پديد \r\n يك جهان تسليم يك عالم رضا يك دهر فضل * آسمانى آفتابى بر زمين آمد پديد \r\n فُلك درياى ولايت موج اقيانوس فضل * خازن علم الهى ، قطب دين آمد پديد \r\n نور چشم خامس آل عبا زين العباد * شافع عصيان به روز واپسين آمد پديد \r\n\r\n","description":"","footnote":"","page_name":" 149 ","page_number":149},
  {"content":"\r\n\r\n عرشيان انگشت عبرت بر دهان دارند از آن * كاين چنين گوهر چه سان از ماء و طين آمد پديد \r\n عابدين را گاه رنج آرام جان آمد ز ره * ساجدين را روز غم يار و معين آمد پديد \r\n آن چه را مىجست دل در آسمانها قرنها * در زمين آن مقتداى آن و اين آمد پديد \r\n چرخ هستى را چنان شمس الضُّحى آمد عيان * بحر ايمان را چنين درّ ثمين آمد پديد \r\n مجمع البحرين دانش ، مخزن الاسرار حقّ * فيض سرمد ، متن قرآن مبين آمد پديد \r\n ركن كعبه بانى سعى و صفا آمد ز ره * روح قرآن ، معنى حبل المتين آمد پديد \r\n كاخ ايمان را از او ركنى ركين شد آشكار * ملك هستى را از او حصنى حصين آمد پديد \r\n وارث تخت « سلونى » تاجدار « هل اتى » * حضرت طاها جناب يا و سين آمد پديد \r\n از پى آوردن تبريك ميلادش ز عرش * باز گويا در زمين روح الامين آمد پديد \r\n بازگو « طائى » براى ميمنت بر شيعيان * روز ميلاد امام چارمين آمد پديد « * » \r\n\r\n\r\n","description":"","footnote":"\r\n* ديوان طائى شميرانى ، جلد دوم بخش قصايد ، تبريز ، 1366 ه . ش ، ص 179 .\r\n","page_name":" 150 ","page_number":150},
  {"content":"\r\n\r\n\r\nسيد رضا مؤيد ( تولد 1321 ه . ش )\r\n\r\n39 امام چهارم ( ع ) : طبيب دردمندان\r\n اى ماه منير هفت طارم « 1 » * در چرخ وجود مهر چارم « 2 » \r\n نور ششم « 3 » از چهارده نور * روشن ز رخت جهان ديجور « 4 » \r\n در ديدهء شرع نور عينى * پروردهء دامن حسينى \r\n شِبل « 5 » على و على است نامت * هم سنگ كلام حق كلامت \r\n اى خون خداى در وجودت * اخلاص تو ظاهر از سجودت \r\n خلقت ، به طفيل آبرويت * محراب بهشت آرزويت \r\n پيوسته خداست پيش چشمت * وز بهر خداست مهر و خشمت \r\n هنگام عبادت و نيايش * در پيش خداى در ستايش \r\n گر خلق به كشتنت بخيزند * تا خون مقدّست بريزند \r\n ور كون و مكان بپاشد از هم * يك مو نشود خضوع تو كم \r\n سر رشتهء نظم آفرينش * دارى به كف اى خداى بينش \r\n با اين همه قدر دست تقدير * بنهاده به گردن تو زنجير \r\n پيموده به رفرف « 6 » عبادت * معراج اسارت و شهادت \r\n\r\n\r\n","description":"","footnote":"\r\n( 1 ) - هفت طارم : هفت آسمان .\r\n( 2 ) - مهر چارم : خورشيد چهارم - چهارمين امام .\r\n( 3 ) - نور ششم : معصوم ششم .\r\n( 4 ) - ديجور : تاريك .\r\n( 5 ) - شبل : شير بچه .\r\n( 6 ) - رفرف : فرش - گستردنى .\r\n","page_name":" 151 ","page_number":151},
  {"content":"\r\n\r\n در صحنهء كربلا و آن شور * از تيره سپهر شام عاشور \r\n با جان نزار و جسم تبدار * با روح بزرگ و قلب بيدار \r\n همچون مه نو طلوع كردى * برنامهء خود شروع كردى \r\n در بستر تب كه پيكرت كاست * آتش به عيادت تو برخاست \r\n ز آن آتش و تب به تاب بودى * لب تشنه كنار آب بودى \r\n اى لاله در گرفته از داغ * وز لالهء داغها دلت داغ \r\n گل مىبرد از عذار تو رشك * دارد رخ تو طراوت از اشك \r\n از چشم هميشه اشكبارت * پيداست ملال بىشمارت \r\n زان داغ كه خود به سينه دارى * جا دارد اگر كه خون ببارى \r\n اى رهبر ذو الكرام « 7 » زينب * از بعد حسين امام زينب \r\n زينب كه يگانه قهرمان بود * بر خيل اسير پاسبان بود \r\n چون ذرّه كه هست محو خورشيد * از نور تو هر كجا درخشيد \r\n گر لطف تو ياورش نبودى * غم از كف او ، توان ربودى \r\n اى سايه نشين كنج ويران * وز نور تو آفتاب حيران \r\n گريان و به روى دوست خندان * بيمار و طبيب دردمندان \r\n هر گونه بلا به جان خريدى * تا آن كه به مقصدت رسيدى \r\n تا كاخ ستم خراب كردى * و آن نقش ، تو نقش آب كردى \r\n آن روز از آن همه شهامت * بردند يزيديان ندامت \r\n امروز « مؤيد » غلامت * گويد كه درود بر قيامت « 8 » « * » \r\n\r\n\r\n","description":"","footnote":"\r\n( 7 ) - ذو الكرام : صاحب كرامت و بزرگواريها .\r\n( 8 ) - قيامت ( قيام تو ) : خيزش و نهضت تو .\r\n* گلهاى اشك ، سيد رضا مؤيّد ، انتشارات علىزاده ، مشهد ، 1370 ه . ش ، ص 118 .\r\n","page_name":" 152 ","page_number":152},
  {"content":"\r\n . \r\n","description":"","footnote":"","page_name":" 153 ","page_number":153},
  {"content":"\r\n\r\n\r\nمحمد على مردانى معاصر\r\n\r\n40 خطاب به حضرت سيّد الساجدين امام زين العابدين ( ع )\r\n اى تشنه‌اى كه بر لب دريا گريستى * از ديده خون ز مرگ احبّا گريستى \r\n تنها نه بهر تشنه لبان اشك ريختى * ديدى چو كام تشنهء سقا گريستى \r\n بيمار و زار و خسته و بىيار و بىمعين * عمرى درين مصيبت عظمى گريستى \r\n يعقوب آل عصمت اگر خوانمت رواست * چون در فراق يوسف زهرا گريستى \r\n آن جا پدر ز هجر پسر گريه كرد ليك * اين جا تو در مصيبت بابا گريستى \r\n چل سال بعد واقعهء جانگداز طف * در آتش فراق تو تنها گريستى \r\n گاهى به ياد وقعهء خونين كربلا * گاهى به ياد شام غم افزا گريستى \r\n بگذشت چون به پيش رخت سرو قامتى * بر قلب داغديدهء ليلى گريستى \r\n در ماتم سه سالهء بىياور حسين * بر سوز آه زينب كبرى گريستى \r\n بودى مدام صائم و قائم تمام عمر * روز اشك غم فشاندى و شبها گريستى \r\n « مردانى » از مصيبت جانسوز عابدين * تا باشدت ذخيره به فردا گريستى « * » \r\n\r\n\r\n","description":"","footnote":"\r\n* فروغ ايمان ، مجموعهء اشعار ، محمد على مردانى ، مؤسسهء مطبوعاتى امير كبير ، تهران ، 1367 ه . ش ، ص 279 .\r\n","page_name":" 154 ","page_number":154},
  {"content":"\r\n\r\n\r\nبخش چهارم [ امام محمد باقر عليه السلام 
  ]\r\n\r\n[ مقدمه 
  ]\r\n نهال گلشن دين نور ديدهء زهرا * سپهر دانش و بينش محيط علم و ادب \r\n شه سرير ولايت محمد بن على ( ع ) * كه آمدش ز خدا « باقر العلوم » لقب \r\n كمال و دانش و تقوا ز مكتبى آموز * كه چرخ كسب فضايل كند از آن مكتب \r\nدكتر قاسم رسا\r\nامام محمد باقر عليه السلام نام امام پنجم محمد و لقب آن حضرت باقر يا باقر العلوم است . القاب ديگرى مانند : شاكر و صابر و هادى نيز براى آن حضرت ذكر شده است كه هر كدام باز گويندهء صفتى از صفات آن امام بزرگوار مىباشد ؛ چنان كه باقر را شكافندهء درياى دانش و آشكار كنندهء اسرار علوم نقل كرده‌اند .\r\nكنيهء حضرت امام باقر ( ع ) « ابو جعفر » بود . مادرش فاطمه دختر امام حسن مجتبى ( ع ) است ؛ بنابرين نسبت آن حضرت از طرف مادر به امام حسن ( ع ) و از جهت پدر به امام حسين ( ع ) مىرسيد .\r\nتولّد حضرت باقر العلوم ( ع ) در روز جمعه سوم ماه صفر سال 57 هجرى در مدينه اتفاق افتاد . نوشته‌اند در واقعهء جانگداز كربلا كودكى\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nچهار ساله و در كنار جدّش حضرت سيد الشهدا بوده است .\r\nدوران امامت امام محمد باقر ( ع ) از سال 95 هجرى آغاز شده و تا سال 114 هجرى يعنى مدت 19 سال و چند ماه ادامه داشته است . در دورهء امامت امام محمد باقر ( ع ) و فرزندش امام جعفر صادق ( ع ) مسائلى مانند انقراض امويان و بر سر كار آمدن عباسيان و پيدا شدن مشاجرات سياسى و ترجمهء كتابهاى فلسفى و مجادلات كلامى مطرح مىشود . اين موقعيّت كه به مشاجرات سياسى و قدرت طلبيهاى گروهها اختصاص يافته بود از جهت علمى بسيار مساعد بود . بدين جهت حضرت امام باقر ( ع ) و امام صادق ( ع ) به نشر تعليمات اسلامى و معارف مكتب جعفرى اقدام كردند كه موجب تربيت شاگردان زيادى گرديد و در پرتو فعاليتهاى دينى ، فقه آل محمد ( ص ) تدوين و تدريس مىشد . بارى امام باقر ( ع ) و فرزندش امام صادق ( ع ) منبع انوار حكمت و معدن احكام الهى بودند و در زمان آن دو بزرگوار عالمان و فقيهان بسيارى تربيت شدند .\r\nحضرت امام باقر ( ع ) 19 سال و ده ماه پس از شهادت پدر بزرگوارش حضرت امام زين العابدين ( ع ) زندگى كرد و در تمام اين مدت به انجام دادن وظايف خطير امامت و ارشاد پرداخت ؛ سرانجام در هفتم ذى حجهء سال 114 هجرى در سن 57 سالگى در مدينه به وسيلهء هشام مسموم گرديد و چشم از جهان فرو بست .\r\nشاعران در مدح و منقبت و مصيبت آن حضرت اشعارى سروده‌اند .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nلامع درميانى ( ولادت 77 - 1076 ه )\r\n\r\n41 در مناقب امام محمد باقر ( ع )\r\n دلا اگرچه به فن سخن شدى ماهر * و ليك از تو نيايد كه آورى ظاهر \r\n عروس معنى نعت شهنشهى كه بود * بلندى سخن از عرض مدحتش قاصر \r\n دُرى كه در صدف صُلب « 1 » مصطفى و على * چو گشت ديدهء ديدش به مهد دين ناظر \r\n به نور عفت و عصمت ز بارگاه قبول * قدم نهاد به ارحام طيّب و طاهر \r\n گلى كه نُه چمن چرخ « 2 » را ز يمن وجود * چو گشت دين نبى را معاون و ناصر \r\n طراوت دگر افزود دانى آن كه بود * امام دنيى و عقبى محمد باقر \r\n\r\n\r\n","description":"","footnote":"\r\n( 1 ) - صلب : پشت .\r\n( 2 ) - نه چمن چرخ : منظور افلاك نهگانه است .\r\n","page_name":" 157 ","page_number":157},
  {"content":"\r\n\r\n شهى كه بر در قصر جلال او نرسد * اگر كه مرغ خرد سالها شود طاير « 3 » \r\n اگر به رسم حكايت خطاب كرد به نخل * شدى به محض اشاره به سوى او ساير « 4 » \r\n شدى بر آينهء راى انورش روشن * اگر گذشت كسى را خيال بر خاطر \r\n ز كفّ او شدى ابراى اكمه و ابرص « 5 » * چو بود معجز عيسى ز كف او باهر \r\n موافق تو بود بر سرير عزّت و جاه * مخالفت همه جا هست خايب و خاسر \r\n به نزد دانش تو غيب جلوه‌گر باشد * يكى است نزد خطاب تو غايب و حاضر \r\n خدا چو رشتهء احكام در كف تو نهاد * به حكم توست زمين ساكن و فلك داير \r\n به نور پرتو اسلام گشت نورانى * چو ديد خارِق عادت يهودى كافر « 6 » \r\n علوم جملهء پيغمبران رسيده تو را * ز ارث جدّ تو ز اول گرفته تا آخر \r\n متاع عمر به بازار امتحان بفروخت * چو ديد مخزن فضل تو كوفى تاجر \r\n نه آسياى فلك ايستد ز گردش باز * نفاد حكم تو گر گويدش كه شو بايِر \r\n\r\n\r\n","description":"","footnote":"\r\n( 3 ) - طاير : پرواز كننده - پر زننده .\r\n( 4 ) - مربوط است به سخن گفتن حضرت امام باقر ( ع ) با نخل خرما كه آن جناب روزى در مسيلى خيمه زده بود و سخنانى در مقام شكر حق تعالى بر زبان راند كه امام صادق ( ع ) مىگويد من نظير آنها را نشنيده بودم . پس از آن فرمود : اى نخل از آن چه خداوند در تو نهاده است به ما اطعام كن . پس خرماهاى سرخ و زرد از آن نخل شروع به ريختن كرد . حضرت با همراهان از آنها تناول فرمودند . اين خبر را عبد الرحمن بن كثير از امام صادق ( ع ) روايت كرده است ( رك : اثبات الهداة ، شيخ حرّ عاملى ، ج 5 ، ص 288 ) .\r\n( 5 ) - شفا دادن كور و پيس نيز از معجزات حضرت امام باقر ( ع ) است كه در مورد ابو بصير از اصحاب خاصّ آن حضرت كه نابينا بود انجام يافت . روزى ابو بصير از حضرت باقر ( ع ) سؤال مىكند شما كه وارث علوم انبيا مىباشيد مىتوانيد كور و ابرص را شفا دهيد ؟ حضرت باقر ( ع ) مىفرمايند :\r\nبلى به اذن خداوند متعال . ( براى تفصيل بيشتر رك : اثبات الهداة ، ج 5 ، صفحه 270 ) .\r\nو نيز در مورد بينا كردن ابو بصير و باز گردانيدن او به حالت نخست ( رك : منتهى آلامال ، باب هفتم ، صفحهء 22 و 23 . )\r\n( 6 ) - اشاره است به رفتن حضرت باقر ( ع ) به مدين ( مركز پيامبرى حضرت شعيب ( ع ) و برخورد آن حضرت با افراد يهودى كه به بركت كرامات و بيانات آن حضرت اسلام آوردند . ( رك :\r\nمنتهى آلامال ، باب هفتم ، صفحه 39 و مناقب ابن شهر آشوب . )\r\n","page_name":" 158 ","page_number":158},
  {"content":"\r\n\r\n ز بيم داس حوادث بود هميشه مصون * سحاب لطف تو بر كشت اگر شود ماطر « 7 » \r\n سخن طراز ثناى تو صالح و طالح « 8 » * اميدوار عطاى تو زاهد و فاجر \r\n كجا ز حسرت عريانى ابد ترسد * كسى كه خلعت لطفت بر او شود ساتر \r\n اگر اميد شفاعات خاندان نبود * كجا ز هول قيامت كسى شود صابر \r\n منم كه مدحت آل رسول مىگويم * به ميل جايزه از كس نگشته‌ام شاعر \r\n اميد بدرقهء هشت و چار « 9 » « لامع » را * ز مُهلِكات برآرد به ره كند عابر « * » \r\n\r\n\r\n","description":"","footnote":"\r\n( 7 ) - اگر ابر لطف تو بر كشتزار وجود ما ببارد از ترس حوادث ناگوار مصون خواهيم ماند .\r\n( 8 ) - راست كرداران و بدكاران هر دو فرقه در مدح و ثناى تو سخن گسترند . آنان كه عابدند و كسانى كه فاجر هر دو به لطف تو اميدوارند .\r\n( 9 ) - بدرقه : راهنماى قافله - در اين جا شاعر به دوازده امام عليهم السلام نظر دارد كه او را از گمراهى نجات بخشند .\r\n* ديوان لامع ، محمد رفيع بن عبد الكريم درميانى ، به كوشش دكتر محمود رفيعى - دكتر مظاهر مصفّا ، 1365 ه . ش ، تهران ، ص 66 .\r\n","page_name":" 159 ","page_number":159},
  {"content":"\r\n . \r\n","description":"","footnote":"","page_name":" 160 ","page_number":160},
  {"content":"\r\n\r\n\r\nفياض لاهيجى ( وفات 1072 ه )\r\n\r\n42 در منقبت امام محمد باقر ( ع )\r\n طلسم رنگ چمن را بهار بسته چنان * كه رنگِ بيم ندارد برو شكستِ خزان \r\n كنون كه يوسف گل شد عزيز مصر چمن * زمانه همچو زليخا دوباره گشت جوان \r\n به گلشن از يد بيضاى برگ غنچهء گل * هزار معجزه دارد در آستين پنهان \r\n ز فيض آب و هواى چمن عجب نبود * بسان غنچه اگر دلنشين شود پيكان \r\n به مردگان بنات نبات « 1 » در ته خاك * دمد به معجزهء دم ، مسيح ناميه « 2 » جان \r\n درين بهار اگر بودى آتش نمرود * درونه معجزه بودى دميدن ريحان \r\n\r\n\r\n","description":"","footnote":"\r\n( 1 ) - بنات نبات : بنات جمع بنت : دختران - نبات : گياه - منظور شكوفه‌ها و گلهاست .\r\n( 2 ) - مسيح ناميه : ( اضافهء تشبيهى - مشبّه‌به به مشبّه اضافه شده است ) قدرت ناميه است كه مانند حضرت مسيح ( ع ) نباتات خشكيده را از خاك مرده ديگر بار زنده مىكند .\r\n","page_name":" 161 ","page_number":161},
  {"content":"\r\n\r\n ز تازگىّ و ترى در ميانهء آتش * نهال دود بود همچو سرو در بستان \r\n ز بس گل از سر هر خار بردمد چه عجب * گل سرشكم اگر بر دميده از مژگان \r\n به غنچه در نگرم خون دل خورم كه چرا * سرى به جيب فرو برده با چنين سامان \r\n طريق درد نهفتن ز غنچه دارم ياد * كه هست با دل صد پاره دائما خندان \r\n كسى كه نالهء بلبل شنيده مىداند * كه جيب گل ز چه رو پاره گشته تا دامان \r\n اسير كنج قفس باد بلبلى كه كند * درين بهار بجز مدح شاه ورد زبان \r\n شهى كه بختش اگر سايه گسترد ، گردد * به زير سايهء يك پايه شش جهت پنهان \r\n امام مشرق و مغرب كه آفتاب بلند * بود به پرتو مهرش چو ذرّه در جولان \r\n محمد بن على باقر العلوم كه هست * بلند رايت علمش ستون اين ايوان \r\n اگر ز چهرهء علمش نقاب بر خيزد * غبار آينه گردد علوم هر دو جهان \r\n رداى دانش او دامن ار بيفشاند * رود به باد فنا گرد حكمت يونان \r\n\r\n","description":"","footnote":"","page_name":" 162 ","page_number":162},
  {"content":"\r\n\r\n اگر به بحر كمالش فتد شناور و هم * چو موج پُر بدود ليك كم رسد به كران \r\n زهى به حسن شيم « 3 » از جهانيان ممتاز * چو شاخ گل كه بود سرفراز در بستان \r\n ميان راى تو و نور آفتاب بود * تفاوتى كه بود در ميان علم و عيان \r\n سفيد روىتر آيد به محشر از طاعت * به آب خاك درت غوطه گر خورد عصيان \r\n تو لايقى به خلافت ز روى عقل و قياس * تويى سزاى امامت به حجّت و برهان \r\n تويى كه جابر انصارى از زبان رسول * سلام داده تو را بعد سالها ز زمان « 4 » \r\n نه قالب تو كم از روح عيسى مريم * نه ز آستين تو بِه دستِ موسى عمران \r\n چو دست معجزه از آستين برون آرى * يكى است كار عصاى كليم و چوب شبان \r\n تو را چنان كه تويى كور دل اگر نشناخت * ز نقص فطرت شومش بود چه باكت از آن \r\n چو از مشاهدهء نور عاجز آيد كور * به آفتاب درخشان نمىرسد نقصان \r\n خدا يگانا ! آنى كه وصف رتبهء او * نمىتواند كردن خرد به فكر و بيان \r\n\r\n\r\n","description":"","footnote":"\r\n( 3 ) - شيم : ( جمع شيمه ) : خلقها ، طبيعتها - عادتها .\r\n( 4 ) - اشاره است به جابر بن عبداللّه انصارى كه از رسول اكرم ( ص ) مأموريّت يافت سلام\r\n","page_name":" 163 ","page_number":163},
  {"content":"\r\n\r\n متاع علم مرا نيست مايه جز سودا * تجارت عملم را نتيجه جز خسران \r\n و ليك مهر تو دارم بس است اين عملم * به توست معرفت من مرا بس اين عرفان \r\n به فضل توست اميدم ، چه كار ازين بهتر * مرا كه سود تو باشى دگر چه غم ز زيان \r\n معاند « 5 » تو چو حيوان زبانش الكن باد * متابع « 6 » تو به وصفت هميشه گرم زبان \r\n تميز دوست ز دشمن به آب و تاب تو باد * چنان كه در صف خرمهره لؤلؤ و مرجان \r\n در آن زمان كه پدر را پسر فراموش است * به ياد خود كه ز فيّاض خود مكن نسيان « 7 » « * » \r\n\r\n\r\n","description":"","footnote":"\r\n( 5 ) - معاند : كسى كه عناد و دشمنى دارد .\r\n( 6 ) - متابع : كسى كه از شخصى تبعيّت و پيروى مىكند - پيرو و تابع .\r\n( 7 ) - منظور شاعر روز قيامت است كه شخص از برادرش مىگريزد و پدر از پسرش غافل مىباشد .\r\n( 8 ) ديوان فيّاض لاهيجى ( ملا عبد الرّزاق ) به كوشش دكتر امير بانوى كريمى ، انتشارات دانشگاه تهران ، 1372 ه . ش ، ص 60 ( با حذف برخى ابيات و رعايت اختصار . ) پيامبر مكرم ( ص ) را به امام باقر ( ع ) كه هنوز كودك بود ؛ ابلاغ كند . جابر در آن زمان پير و كور شده بود .\r\n","page_name":" 164 ","page_number":164},
  {"content":"\r\n . \r\n","description":"","footnote":"","page_name":" 165 ","page_number":165},
  {"content":"\r\n\r\n\r\nواعظ قزوينى قرن يازدهم هجرى\r\n\r\n43 در مدح سرور دنيا و دين و فخر زمين و آسمان حضرت امام محمد باقر ( ع )\r\n باز الوان پوش شد ، پيرانه سر باغ جهان * مىكند گلزار پر افشانى ، از برگ خزان \r\n يافت از فيض هوا هر نخل ، جان تازه‌اى * آمد آب رفتهء عشرت به جوى گلستان \r\n آب و رنگى كز چمن مىبينم اكنون ، دور نيست * گر بگويم نيست فصل گل ، مگر فصل خزان \r\n بس كه گرديده است گلشن ، بىنياز از آب و رنگ * دور نبود از چمن ، گر پا كشد آب روان \r\n در بساط برگها ، شد بس كه گلريزان رنگ * گشته مرغان را صفير انگشت حيرت در دهان \r\n در چمن از بس فضاها از گل و رنگ است پر * عندليبان را نمىگردد به حرف گل زبان \r\n\r\n","description":"","footnote":"","page_name":" 166 ","page_number":166},
  {"content":"\r\n\r\n بس كه رنگين است از عكس خزان هر سو هوا * باد چون دامان پر گل مىرود از بوستان \r\n بشكفد هر دم ز شاخ خامه‌ام رنگين گلى * گلشن طبع مرا گويى بهار است اين خزان \r\n ما ز سير گلشن معنى ، دلى وا مىكنيم * كرده ما را فارغ از گلشن ز سير گلستان \r\n نى غلط گفتم ، چه آيد زين پريشان گفته‌ها * مىكنم زين حرفها ، كلك زبان را امتحان \r\n تا نويسم شمّه‌اى از مدحت شاهى كه اوست * سرور دنيا و دين ، فخر زمين و آسمان \r\n نور چشم مصطفى « باقر » امام پنجمين * آن كه مىبالد سخن بر خود ز مدحش هر زمان \r\n صنع حق را بود چشم و ياد حق را بود دل * حكم حق را بود گوش و حرف حق را بُد زبان \r\n كاخ ملّت را ستون و قصر دانش را اساس * راه حق را رهنما و حصن دين را پاسبان \r\n از وقارش چون بگويم شمّه‌يى ، نبود عجب * گر شود قدر سخن با اين سبك قدرى ، گران \r\n شمع فكر مدحش از فانوس دل تا روشن است * لفظ و معنى گرددش برگرد سر پروانه سان \r\n حدّ واعظ كى بود شاها تلاش مدح تو ؟ * نيست جز تعريف عرض حال منظورى از آن \r\n\r\n","description":"","footnote":"","page_name":" 167 ","page_number":167},
  {"content":"\r\n\r\n هست ما را وقت تنگ و پاى لنگ و راه سنگ * وقت همراهى است اى اميّدگاه شيعيان \r\n دردمندم ، نامرادم ، بينوايم ، عاجزم * بىكسم ، بيچاره‌ام ، بىدست و پايم ، الامان ! \r\n گر تو افروزى چراغم ، آفتابم آفتاب ! * گر تو بردارى ز خاكم ، آسمانم ، آسمان \r\n گو سخن راه دعا سر كن دگر ، زان رو كه هست * مدّعا در پردهء دل نيز پيش او عيان \r\n تا به دل ، از دوستى و دشمنى باشد اثر * تا به گيتى از بهار و از خزان باشد نشان \r\n دوستش از خاك خيزد ، همچو گلهاى بهار * دشمنش بر خاك ريزد ، همچو اوراق خزان « * » \r\n\r\n\r\n","description":"","footnote":"\r\n* ديوان واعظ قزوينى ، با تصحيح و مقدّمه به كوشش دكتر سيد حسن سادات ناصرى ، مطبوعاتى علمى ، تهران ، 1359 ه . ش ، ص 505 .\r\n","page_name":" 168 ","page_number":168},
  {"content":"\r\n\r\n\r\nسروش اصفهانى ( 1228 - 1285 ه )\r\n\r\n44 در مدح امام محمد باقر ( ع )\r\n هميشه تا بود آراسته فلك به نجوم * ز من تحيّت بر جان هفتمين معصوم \r\n امام پنجم تاج سر همه انجم * محمد بن على باقر تمام علوم \r\n ولىّ بار خداى و وصىّ راهنماى * كه جبرئيل امين خادم است و او مخدوم \r\n رسول گفت به جابر چو ديديش برسان * ز من تحيّت و كردش بدين لقب موسوم « 1 » \r\n همه سراير « 2 » امكان به نزد او ظاهر * همه حقايق فرقان به نزد او معلوم \r\n شراب كوثر جز با ولايتش غسلين « 3 » * هواى جنّت جز در حمايتش يحموم « 4 » \r\n\r\n\r\n","description":"","footnote":"\r\n( 1 ) - شاعر نظر به ابلاغ پيام و سلام رسول اللّه ( ص ) به وسيلهء جابر بن عبد اللّه انصارى دارد به امام محمد باقر ( ع ) و نيز به اين نكته توجّه خاصّ دارد كه لقب ( باقر ) يا ( باقر العلوم ) را كه به معنى شكافندهء علم است رسول اكرم ( ص ) به حضرت باقر ( ع ) عنايت فرموده است .\r\n( 2 ) - سراير : ( جمع سريره ) پنهانيها ، باطنها ، چيزهايى را كه مخفى كنند .\r\n( 3 ) - غسلين : آنچه از زخم و جراحت دوزخيان روان گردد .\r\n( 4 ) - يحموم : دود آتش دوزخ .\r\n","page_name":" 169 ","page_number":169},
  {"content":"\r\n\r\n نبوده هيچ يك از رمزها بر او مخفى * نبوده هيچ يك از رازها بر او مكتوم \r\n شد از علومش دشوارِ آفرينش ، حلّ * چنان كه آهن داود را به كف چون موم \r\n ترا به حكمت باقر يقين شود كامل * و گرنه حكمت بقراط نيست جز موهوم \r\n به گوش اگر نكنى حلقهء اطاعت او * به روز محشر مالك بگيردت حلقوم \r\n فضايلى كه ازو بر زبان همى رانند * به گوش چون گهر است و به مغز چون مشموم « 5 » \r\n مديح جعفر گويم از آن كه به باشد * پس از مديح پدر مدحت پسر منظوم \r\n امام جنّ و بشر شارسان دين را در * كه تازه شرع نبى را به علم اوست رسوم « 6 » \r\n به قصد كشتن ، روزى بخواستش منصور * شدند هر دو برابر چو ظالم و مظلوم \r\n دهان گشاده يكى اژدها پديد آمد * چه گفت ؟ گفت كه باز آى ازين عزيمت شوم \r\n اگر شود سر يك موى از وجودش كم * تو را و قصر تو را هر دوان كنم معدوم \r\n بگير مذهب جعفر نه مذهب سقراط * درخت طوبى بشناس آخر از زقّوم « 7 » \r\n\r\n\r\n","description":"","footnote":"\r\n( 5 ) - مشموم : بوييده شده ، بوييدنى .\r\n( 6 ) - منظور شاعر اين است كه حضرت باقر ( ع ) شهر دين را همچون در است و آن بزرگوار است كه رسوم و سنّتها و قواعد شرع پيامبر اكرم ( ص ) را تازه كرد و رونق بخشيد .\r\n( 7 ) - زقّوم : درختى است در جهنّم كه ميوهء آن بسيار تلخ و ناگوار است .\r\n","page_name":" 170 ","page_number":170},
  {"content":"\r\n\r\n گرت ز آل پيمبر شفاعت است اميد * چه پويى از پى قسّيس در كنيسهء روم « 8 » \r\n شراب دوستى آل ، نوش تا نوشى * از آن شراب كه با غاليه بود مختوم \r\n همه هموم و غموم است دورى از در آل * بدين در آى و بر آساى از هموم و غموم « 9 » \r\n « سروش » عمر به غفلت گذاشتى و گناه * به جان خويش ستمگر ، به نفس خويش ظلوم \r\n كنون سزد كه به عمر گذشته نوحه كنى * بدان صفت كه عرب نوحه بر طلول و رسوم « 10 » \r\n سپر همى كن از اين قصيدهء غرّا * چو مالكان سقر بر تو آورند هجوم « 11 » « * » \r\n\r\n\r\n","description":"","footnote":"\r\n( 8 ) - قسيّس در كنيسهء روم : شاعر مىگويد اگر از آل رسول ( ص ) اميد شفاعت دارى چرا به دنبال كشيش مسيحى در كليساى روم در پويش و تلاش مىباشى ؟\r\n( 9 ) - هموم و غموم : همها و غمها - اندهان و غصّه‌ها .\r\n( 10 ) - طلول و رسوم : طلول ( جمع طلل ) آثار بازمانده از سراى و خانهء ويران . - رسوم :\r\n( جمع رسم ) يعنى نشانه‌ها و اثرهايى از سرايهايى خراب شده .\r\n( 11 ) - هنگامى مالكان دوزخ بر تو حمله مىآورند - اين قصيدهء غرّاء و درخشان و فصيح و بليغ را كه در مديحهء امام ( ع ) سروده‌اى ؛ سپر قرار بده و خود را در پناه آن نگهدار .\r\n* ديوان سروش اصفهانى ، به اهتمام محمد جعفر محجوب ، ج 1 ، انتشارات امير كبير ، 1339 هجرى شمسى ، ص 469 .\r\n","page_name":" 171 ","page_number":171},
  {"content":"\r\n . \r\n","description":"","footnote":"","page_name":" 172 ","page_number":172},
  {"content":"\r\n\r\n\r\nآية اللّه غروى اصفهانى ( 1269 - 1361 ه )\r\n\r\n45 در مدح امام باقر ( ع )\r\n بهار آمد هوا چون زلف يارم باز مشكين شد * زمين چون رويش از گلهاى رنگارنگ رنگين شد \r\n نگارستان چينى شد زمين از نقش گوناگون * چمن رشك ختن از ياسمين وز بوى نسرين شد \r\n دلِ آشفته شد محو گلى از گلشن طاها * اسير سنبلى از بوستان آل ياسين شد \r\n چه گويم از گل رويش ؟ مپرس از سنبل مويش * ز فيض لعل دلجويش مذاق دهر شيرين شد \r\n به ميزان تعادل با گل رويش چه باشد گل * كه با آن خرمن سنبل كم از يك خوشه پروين شد \r\n جمال جانفزاى او ظهور غيب مكنون بود * دو زلف مشكساى او حجاب عزّ و تمكين شد \r\n\r\n","description":"","footnote":"","page_name":" 173 ","page_number":173},
  {"content":"\r\n\r\n به باغ استقامت اوّلين سرو آن قد و قامت * به ميدان كرامت شهسوار ملك تكوين شد \r\n سليل « 1 » پاك احمد ، زيب و زين مسند سرمد * ابو جعفر محمد ، باقر علم نبيّين شد \r\n محيط علم ربّانى ، مدار فيض سبحانى * كه در ذات و معانى ثانى عقل نخستين شد \r\n حقايق گو ، دقائق جو ، رقائق جو ، شقايق بو * سراج راه حق ، كز او رواج دين و آيين شد \r\n مرارتها چشيد آن شاه خوبان از بنى مروان * مگر آن تلخ كامى بهر زهر كين به تمرين شد \r\n عجب نبود گر از آن اخگر سوزان سراپا سوخت * چه او را شاهد بزم حقيقت شمع بالين شد \r\n براى يكّه‌تاز عرصهء ميدان جانبازان * ز جور كينهء مروانيان اسب اجل زين شد « * » \r\n\r\n\r\n","description":"","footnote":"\r\n( 1 ) - سليل : فرزند .\r\n* ديوان آية اللّه حاج محمد حسين غروى اصفهانى ( كمپانى ) ، تهران ، ص 165 .\r\n","page_name":" 174 ","page_number":174},
  {"content":"\r\n\r\n\r\nالهى قمشه‌اى ( وفات 1352 ه . ش )\r\n\r\n46 ستايش حضرت امام محمد باقر ( ع )\r\n دوش ديدم قمرى زهره جبين * شاهدى ماه رخ و عرش مكين \r\n طلعتش رهزن خورشيد فلك * طرّه‌اش رهبر نه چرخ برين \r\n سرو بستان خرد نو گل عشق * شاهد محفل جان شمع يقين \r\n مخزن گوهر اسرار وجود * منبع كوثر و انهار مَعين \r\n واقف و كاشف سرّ لاهوت * فاتح و شارح قرآن مبين \r\n باهر النور مه برج كمال * باقر العلم شه كشور دين \r\n باقر العلم كه بر مُلك و مَلَك * اوست در كاخ ابد صدرنشين \r\n باقر العلم كه در غيب و شهود * اوست شاهنشه با تاج و نگين \r\n ذاكر و شاكر و هاديش لقب * شاهد و صادق و بر وحى امين \r\n بلبلى خوش سخن از عالم قدس * نو گلى سرو قد از خلد برين \r\n قطب ايمان ، شه اقليم بيان * مطلع و مجمع فرقان مبين \r\n به سخا قبلهء ارباب كرم * به صفا كعبهء اصحاب يمين \r\n\r\n","description":"","footnote":"","page_name":" 175 ","page_number":175},
  {"content":"\r\n\r\n محو انوار جمالش خورشيد * خوشهء خرمن حُسنش پروين \r\n درگهش مسكن پاكان جهان * چاكران حرمش عرش مكين \r\n پادشاهان جهان از سر شوق * روى بر قبلهء آن خسرو دين \r\n بندهء دانش او اهل خرد * خازن درگه او روح امين \r\n از نشان قدم حضرت او * فخر بر عرش كند خاك زمين \r\n پى آرايش اسرار ازل * در فشان گشت ز لعل نمكين \r\n اى بسا گوهر ناسُفته كه سُفت * زان لب لعل به از درّ ثمين \r\n پند آن بلبل گلزار وجود * گوش كن گوش و گل وصل بچين \r\n عشق و ايمان طلب از مكتب وحى * كه بهين گوهر علم است و يقين \r\n در ره طاعت و احسان شب و روز * چون مه و مهر فروزان بنشين \r\n همه را به ز خود انديش و مكن * كبر بر خلق چو ابليس لعين \r\n پاك بين باش نه آلوده نظر * دل كن آيينهء روشن ز آيين \r\n هر كه شد بندهء شهوت نشود * جفت روح القدس و حور العين \r\n مرد ايمان همه دم ياد كند * كه بر او گرگ اجل كرده كمين \r\n اهل ايمان چون گل خندان‌اند * با دل پر الم و زار و غمين . . . \r\n اى ملائك حشم و عيسى دم * رهرو كوى تو جبريل امين \r\n اى غلام تو سليمان جهان * اى تو را ملك و ملك زير نگين \r\n به ثناى تو « الهى » است ز شوق * بلبلى در چمن خلد برين « * » \r\n\r\n\r\n","description":"","footnote":"\r\n* كليات ديوان حكيم الهى قمشه‌اى ، ص 337 .\r\n","page_name":" 176 ","page_number":176},
  {"content":"\r\n\r\n\r\nدكتر قاسم رسا ( 1290 - 1356 ه . ش )\r\n\r\n47 در ميلاد امام محمد باقر ( ع )\r\n بيا كه فصل بهار است و وقت عيش و طرب * نهاده بلبل و گل بهر بوسه لب بر لب \r\n نشاط روى چمن بين كه شُست ابر بهار * ز گرد عارض بستان ، غبار رنج و تعب \r\n شد از بنفشه چمن چون بهشت غرق عبير * شد از شكوفه زمين چون سپهر پر كوكب \r\n درخت تاج مرصّع نهاد بر سر و دوخت * صبا به قامتش از پرنيان سبز سلب « 1 » \r\n زهى طراوت گلهاى آتشين رخسار * زهى لطافت بتهاى سيمگون غبغب \r\n بيا كه مژدهء رحمت رسيد و خواند سروش * سرود تهنيت خسرو خجسته نسب \r\n\r\n\r\n","description":"","footnote":"\r\n( 1 ) - سلب : لباس .\r\n","page_name":" 177 ","page_number":177},
  {"content":"\r\n\r\n هلال ماه رجب شد چو از افق پيدا * در آمد آن مه من با هزار وجد و طرب \r\n ز برج علم ، درخشان ستاره‌اى بدميد * كه مهر و مه ز فروغش به حيرت‌اند و عجب \r\n كنار « فاطمه » دخت حسن ( ع ) شكفته گلى * كند چو ماه تجلى در اين مبارك شب \r\n نهال گلشن دين نور ديدهء زهرا * سپهر دانش و بينش محيط علم و ادب \r\n شه سرير ولايت محمد بن على ( ع ) * كه آمدش ز خدا « باقر العلوم » لقب \r\n توان در آينهء روى او خدا را ديد * كه اوست مظهر آيات ذات اقدس ربّ \r\n كمال و دانش و تقوا ز مكتبى آموز * كه چرخ كسب فضايل كند از آن مكتب \r\n گرفت خاك عرب روشنى ز چهرهء او * چو جلوه كرد جمالش بر آسمان عرب \r\n درخت علم و كمالش ز عذب و شيرينى است * چو شاخه‌هاى درختان نخل غرق رطب \r\n مه سپهر فضيلت كه نور دانش او * ز هم دريد حجاب ضلال و جهل و شغب « 2 » \r\n كلام اوست فروزنده‌تر ز اختر و ماه * حديث اوست گرانمايه‌تر ز سيم و ذهب \r\n\r\n\r\n","description":"","footnote":"\r\n( 2 ) - شغب : شور و خروش و فتنه و فساد .\r\n","page_name":" 178 ","page_number":178},
  {"content":"\r\n\r\n زهى خطيب بليغى كه تا ابد خطبا * چو در لئالى طبعش كنند زيب خطب \r\n « رسا » به ساحت مطلوب حق رسيد كسى * كه در طريق ولايش نهاد پاى طلب « * » \r\n\r\nپىنوشتها\r\n\r\n\r\n","description":"","footnote":"\r\n* ديوان كامل دكتر قاسم رسا ، انتشارات باستان ، مشهد ، ص 84 .\r\n","page_name":" 179 ","page_number":179},
  {"content":"\r\n\r\n\r\nصغير اصفهانى ( 1312 - 1390 ه . ق )\r\n\r\n48 در مدح امام الباطن و الظّاهر حضرت امام محمد باقر ( ع )\r\n اى ز سر و قد رعنا بر صنوبر طعنه‌زن * و اى ز ماه روى زيبا مهر را رونق‌شكن \r\n همچو من هر كس رخ و قد تو بيند تا ابد * فارغ است از ديدن خورشيد و از سرو چمن \r\n گر خرامى صبحدم در طرف باغ اى گلعذار * غنچه از شرم دهانت هيچ نگشايد دهن \r\n اى تو شمع انجمن از فرط حسن و دلبرى * هر كجا دارند خوبان دو عالم انجمن \r\n نسبت حسن تو با يوسف نشايد داد از آنك * صد هزاران يوسفت افتاده در چاه ذقن \r\n چشم جادويت نموده شرح بابل مختصر * بوى گيسويت شكسته رونق مشك ختن \r\n\r\n","description":"","footnote":"","page_name":" 180 ","page_number":180},
  {"content":"\r\n\r\n كى توانم كرد وصف و چون توانم داد شرح * ز آنچه عشقت مىكند اى نازنين با جان من \r\n بس بود طبعم پريشان از غم زلفت مگر * با خيال قد رعنايت كنم موزون سخن \r\n در مديح صادر اول امام پنجمين ( ع ) * كش بود مدّاح ذات ذوالجلال ذوالمنن \r\n شبل حيدر سبط پيغمبر خديو انس و جان * مخزن علم النبيّين كاشف سرّ و علن \r\n حضرت باقر ضياء ديدهء خير النسا * حامى شرع رسول اللّه هوادار سنن \r\n جلّ اجلاله توانائى كه گر خواهد كند * روز ، شب ، خورشيد ، مه ، افلاك ، غبرا ، مرد ، زن \r\n دى به يك ايماى او گردد بهار و خار ، گل * بلبل و قمرى شوند از امر او زاغ و زغن \r\n بىولاى آن گل گلزار دين نبود ، اگر * لاله خيزد در چمن يا سبزه رويد از دمن \r\n كوى او چون خانهء حق قبلهء اهل يقين * اسم او چون اسم اعظم دافع رنج و محن \r\n هم به آدم شد مغيث و هم به نوح آمد معين * هم به عيسى گفت : كلّم هم به موسى گفت : لن \r\n من چه گويم وصف ذاتش جز كه عجز آرم به پيش * دُرّ درياى حقيقت را كه مىداند ثمن ؟ \r\n\r\n","description":"","footnote":"","page_name":" 181 ","page_number":181},
  {"content":"\r\n\r\n دشمن ار بنمود مسمومش بر آن معهود بود * كز ازل تير بلا را جان پاكش شد مِجَن \r\n خصم اگر ورزيد كين با وى فزودش عزّ و جاه * مر سليمان را نكاهد قدر ، كين اهرمن \r\n طعنه بر عرش برين هر دم زند ارض بقيع * تا كه آن نور الهى يافت اندر وى وطن \r\n تا كه اندر باختر خورشيد مىگردد نهان * تا كه از خاور شود هر صبحدم پرتو فكن \r\n دوستانش چون صغير آزاد از قيد هموم * دشمنانش در حصار غم چو مور اندر لگن « * » \r\n\r\n\r\n","description":"","footnote":"\r\n* مصيبت نامه ، اثر محمد حسين صغير اصفهانى ، چاپ پانزدهم ، اصفهان ، 1366 ه . ش ، ص 95 .\r\n","page_name":" 182 ","page_number":182},
  {"content":"\r\n\r\n\r\nرياضى يزدى ( 1290 - 1362 ه . ش )\r\n\r\n49 در منقبت امام محمد بن على باقر العلوم ( ع ) درياى دانش\r\n اى آينهء جمال احمد * و اى نام گرامىات محمّد \r\n اى مهر سپهر و ماه انجم * هفتم معصوم ، امام پنجم \r\n سر خيل اوائل و اواخر * درياى علوم ؛ امام باقر \r\n اى طالع تو قران سعدين « 1 » * و اى نسل تو نجل « 2 » پاك نَجْدَين « 3 » \r\n از مادر و از پدر به گوهر * بردى نسب از دو سو به حيدر \r\n يك جدّ تو شاه كربلا بود * جدّ دگر تو مجتبى بود \r\n چون دور قمر به « پنجه و هفت » « 4 » * از هجرت پاك مصطفى رفت \r\n ميلاد تو غُرّهء رجب شد * لبريز جهان ، ز نور ربّ شد \r\n اى سِدرهء عرش و طور سينين « 5 » * و اى نوگل باغ آل ياسين « 6 » \r\n اى نور تو ، نور نخلهء طور * و اى روى تو شرح سورهء نور \r\n و الشّمس شعاع ماه رويت * و الّليل ، سواد مشك مويت \r\n گنجينهء حكمت الهى * بخشندهء تاج پادشاهى \r\n اى خاكِ درِ تو افسر من * و اى ديدهء جابر از تو روشن « 7 » \r\n\r\n\r\n","description":"","footnote":"\r\n( 1 ) - قران سعدين : نزديك شدن دو ستارهء مبارك مانند مشترى و زهره به يكديگر كه هر كارى در آن وقت اتفاق افتد ؛ مبارك است .\r\n( 2 ) - نجل : نسل ، فرزند .\r\n( 3 ) - نجدين : دو كوه و بلندى ، دو راه منظور شاعر حضرت باقر ( ع ) است كه از طرف پدر و جدّ به حضرت سيد الشهداء ( ع ) مىرسد و از طرف مادر به امام حسن ( ع ) و از پيوند اين دو قلّهء شامخ حضرت باقر ( ع ) متولّد مىشود .\r\n( 4 ) - منظور سال تولّد حضرت باقر ( ع ) است كه در سال 57 بعد از هجرت رسول ( ص ) اتفاق افتاد .\r\n( 5 ) - طور سينين : منظور طور سينا - كوه طور است كه موسى ( ع ) به تكلّم با خداوند متعال توفيق يافت .\r\n( 6 ) - آل ياسين : منظور خانوادهء رسول اكرم ( ص ) است .\r\n( 7 ) - اشاره است به حديثى كه مربوط مىشود به جابر بن عبد اللّه انصارى كه در آخر عمر كور شد و روزى در خدمت حضرت سجّاد ( ع ) بود . صداى كودكى را شنيد از نامش پرسش كرد گفتند :\r\nمحمد بن على بن الحسين ( ع ) دستش را بوسيد و گفت : جدّت رسول خدا ( ص ) به من مأموريت داده است كه اگر زنده بمانم سلام جدّت را به تو برسانم . خداى را شكر مىكنم كه به من عمر عنايت فرمود تا محضر مقدّس تو را درك كنم .\r\n","page_name":" 183 ","page_number":183},
  {"content":"\r\n\r\n ناديده تو را سلام مىداد * جدّت كه سلام حق بر او باد \r\n اى خازن وَحى و طورِ تنزيل * قرآن‌ْآموزِ صد چو جبريل \r\n قول تو و گفتهء پيمبر * حكم تو و حكم حى داور \r\n قرآن كريم را اگر جان * بخشد دم روح‌بخش يزدان \r\n چون خلقت تو تمام گردد * ناطق شود و امام گردد \r\n هستند موافق و مطابق * قرآن حق و امام ناطق \r\n خواندم ز امام ، داستانى * آن به ، كه بگويم و بدانى \r\n روزى پى بخت آزمايى * مىكرد عرب هنرنمايى \r\n صف بسته سپاهيان سرباز * گُردان و يلان ناوك انداز \r\n بر دوخته بر هدف دو ديده * صد بار ، زِه كمان كشيده \r\n هر گوشه يكى نشانه مىكرد * تيرى ز كمان كمانه مىكرد \r\n تا بخت و هنر كه را گزيند * تا تيرِ كه ، بر هدف نشيند \r\n چون بخت كسى نكرد يارى * حاصل همه بود شرمسارى \r\n در جمع « هشام » بود حاضر * او خواست مگر امام باقر \r\n اقبال و هنر بيازمايد * تيرى به هدف رها نمايد \r\n بگرفت كمان ، ولىّ داور * بنشاند به تير رفته ، تا پر \r\n گفت : اى به فداى اوستادت * اين مايه هنر كه ياد دادت ؟ \r\n فرمود كه خاندان عصمت * تعليم دهند از صباوت « 8 » \r\n هر جا هنرى است رهنمون باش * هر جا كه فنى است ذو فنون باش \r\n باشد كه تو را به كار آيد * مؤمن همه فن حريف بايد . . . « * » \r\n\r\n\r\n","description":"","footnote":"\r\n( 8 ) - اشاره است به احضار امام باقر ( ع ) و فرزند بزرگوارش حضرت صادق ( ع ) به دمشق براى تهديد آن حضرت ، امّا تفصيل مطلب اين است كه : در مجلسى كه هشام بن عبد الملك بر تخت نشسته و حضرت باقر ( ع ) و حضرت صادق ( ع ) را مىخواهد بيازمايد در نزد آن حضرت به لشكريان خود دستور تمرين تيراندازى مىدهد و از امام هم مىخواهد كه تيراندازى كند . حضرت باقر ( ع ) چنان هنرى در تيراندازى از خود نشان مىدهند كه چشمها خيره مىشود و هشام بسيار تعجّب مىكند و مىپرسد : تيراندازى را از كه آموخته‌اى ؟ حضرت مىفرمايند ( سبق و رمايه ) و تيراندازى را ما از كودكى آموخته‌ايم . در همان جلسه كينه حضرت را به دل مىگيرد تا آن حضرت را مسموم و شهيد نمايد .\r\n( مراجعه كنيد به منتهى الامآل ، محدّث قمى ، باب هفتم ، صفحهء 35 ) .\r\n* ديوان ملك الشعراء رياضى يزدى ، به تصحيح حسين آهى ، تهران ، 1371 ه . ش ، ص 307 .\r\n","page_name":" 184 ","page_number":184},
  {"content":"\r\n . \r\n","description":"","footnote":"","page_name":" 185 ","page_number":185},
  {"content":"\r\n\r\n\r\nطائى شميرانى معاصر\r\n\r\n50 در مدح امام محمد باقر ( ع )\r\n شد وقت آن كه خاك گهر زا شود همى * دهر كهن دو مرتبه برنا شود همى \r\n باغ از نسيم ، روضهء رضوان همى شود * راغ از شميم ، سينهء سينا شود همى \r\n از التفات شبنم و فيض مدام ابر * مخمور ، چشم نرگس شهلا شود همى \r\n نسرين به سان چهرهء وامق همى شود * سنبل شبيه طرّهء عذرا شود همى \r\n غنچه به كودكى چو مسيحا به مهد برگ * خندان و لب گشوده و گويا شود همى \r\n هر ارغوان كه چشم ز خواب خزان گشود * مصداق طور و آتش موسى شود همى \r\n ترسم بدون نفخهء صور و قيام حشر * در كوه و دشت محشر كبرى شود همى \r\n\r\n","description":"","footnote":"","page_name":" 186 ","page_number":186},
  {"content":"\r\n\r\n چيزى نمانده است كه از سيل لاله ، كوه * ديوانه‌وار باديه پيما شود همى \r\n انفاس عيسى است مگر باد فروردين * كاموات باغ از او همه احيا شود همى \r\n آرى بعيد نيست به تأييد نور حق * خاك فسرده جنّت ماوا شود همى \r\n ديباچهء حقيقت و سر لوحهء وجود * كز او پديد قدرت يكتا شود همى \r\n پنجم ولى و حجّت حق باقر العلوم * كش خور ز نور عارض رسوا شود همى \r\n اى حجت خدا كه به نزد عطاى تو * دريا ز تنگدستى شيدا شود همى \r\n بر درگه تو بهر نياز آورد نماز * خورشيد هر صباح كه پيدا شود همى \r\n ابكم به عشق مدح تو گويا شود همى * اعمى به شوق روى تو بينا شود همى \r\n كلك و بنان و خامهء « طائى » به مدح تو * معجز نماى نطق مسيحا شود همى \r\n تا در خزان فسرده همى بوستان شود * تا در بهار دشت مصفّا شود همى \r\n يارت قرين رحمت يزدان همى شود * خصمت رهين مرگ مفاجا شود همى « * » \r\n\r\n\r\n","description":"","footnote":"\r\n* ديوان طائى شميرانى ، جلد دوم ، بخش قصايد ، تبريز ، 1366 ه . ش ، ص 425 .\r\n","page_name":" 187 ","page_number":187},
  {"content":"\r\n\r\n\r\nسيّد رضا مؤيّد ( ولادت 1321 ه . ش )\r\n\r\n51 ميلاد مسعود امام باقر ( ع )\r\n شبى بزرگ كه رازى بزرگ در بر داشت * رسيد و پرده ز رازى چنان ، خدا برداشت \r\n شبى خجسته كه فرداى آن ، به دامن باز * ز هر چه داشت جهان ، گوهرى گرانتر داشت \r\n هلال ماه رجب بود و بدر مىتابيد * سپهر قدر و شرف ، آفتاب ديگر داشت \r\n شب ولادت مولا امام باقر ( ع ) بود * كه خاك از قدمش جلوهء مكرّر داشت \r\n خوش آن طليعه كه تا ديد حضرت سجّاد * عزيز فاطمه جا ، در كنار مادر داشت \r\n پدر به روى پسر جلوهء خدا مىديد * بنازم آينه‌اى را كه در برابر داشت \r\n\r\n","description":"","footnote":"","page_name":" 188 ","page_number":188},
  {"content":"\r\n\r\n تو گفتى آن كه غم روزگارش از دل رفت * ز بوسه‌اى كه ز رخسارهء پسر برداشت \r\n دو سبط ختم رسولان ، دو رهبر خلقند * زهى امام كه نسبت از آن دو رهبر داشت « 1 » \r\n سلام عالم و آدم بر او كه جابر نيز * بر او سلام ، ز فرمودهء پيمبر داشت \r\n نشان زهد على را به مسجد و محراب * بيان علم نبى را به روى منبر داشت \r\n مرا چه حدّ سخن در مقام دانش او * كه مكتبش چو هشام فقيه‌پرور داشت \r\n وجود او ، به همه ما سوا مقدّم بود * اگرچه خلقت او را خدا مؤخّر داشت \r\n به علم او كه شكافندهء علوم نبى است * خداى رونق اسلام را مقرّر داشت \r\n درون سنگر علم و عمل قيام نمود * بسى مبارزه‌ها كاندرين ، دو سنگر داشت \r\n ز آزمايش پرتاب تير ، شد معلوم * كه آن امام همى دست و تيغ حيدر داشت \r\n چه داغها كه به جان و دلش ز غمها بود * چه خاطرات كه از كربلا به خاطر داشت \r\n كمال و معرفتى را كه يافت « روح خدا » * ز قطره‌اى است كه از بحر علم او برداشت \r\n\r\n\r\n","description":"","footnote":"\r\n( 1 ) - حضرت باقر ( ع ) از طرف مادر به سبط اكبر ، امام حسن ( ع ) و از طرف پدر به امام حسين ( ع ) نسب مىرساند .\r\n","page_name":" 189 ","page_number":189},
  {"content":"\r\n\r\n امام ما كه بزد پشت پا به شرق و به غرب * طريق پيروى از آن بزرگ رهبر داشت \r\n متاب از در آل على و زهرا روى * كه هر چه داشت « مؤيد » ز فيض آن در داشت « * » \r\n\r\n\r\n","description":"","footnote":"\r\n* جلوه‌هاى رسالت ، سيّد رضا مؤيد ، انتشارات علىزاده ، 1370 ه . ش . مشهد ، ص 151 .\r\n","page_name":" 190 ","page_number":190},
  {"content":"\r\n\r\n\r\nبخش پنجم [ امام جعفر صادق عليه السلام 
  ]\r\n\r\n[ مقدمه 
  ]\r\n خيز كه مرغ سحر سرود سرآيد * همچو من اندر مديح جعفر صادق ( ع ) \r\n راهبر مؤمنان به درك مسائل * پيشرو عارفان به كشف حقايق \r\n از پى او رو كه اوست هادى امّت * گفتهء او خوان كه اوست ناصح مشفق \r\nملك الشعراء بهار\r\nامام جعفر صادق عليه السلام حضرت امام جعفر صادق ( ع ) رئيس مذهب جعفرى ( شيعه ) در روز 17 ربيع الاول سال 83 هجرى چشم به جهان گشود . پدرش امام باقر ( ع ) و مادرش « امّ فروه » دختر قاسم بن محمد بن ابى بكر مىباشد . كنيهء آن حضرت « ابو عبد اللّه » و لقبش « صادق » است . حضرت صادق ( ع ) تا سن 12 سالگى معاصر جدّ گرامى خود حضرت سجّاد ( ع ) و 19 سال نيز در خدمت پدر بزرگوارش زيست و از خرمن دانش جدّ و پدر بهره‌مند گرديد و صرف نظر از كسب فيض از مبدأ ربّانى با استعداد ذاتى و ذكاوت بسيار به حد كمال علم و ادب رسيد . پس از درگذشت پدر بزرگوارش 34 سال امامت كرد و درين مدت « مكتب جعفرى » را پايه ريزى فرمود و با تربيت شاگردان بسيار ، موجب\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nزنده نگهداشتن شريعت محمدى ( ص ) گرديد . زندگى پربار امام صادق ( ع ) مصادف بود با خلافت پنج نفر از حاكمان جور بنىاميه و دو نفر از خلفاى عباسى ( سفّاح و منصور ) كه در بيداد و ستم بر امويان پيشى گرفتند و امام صادق ( ع ) در ده سال آخر عمر شريفش در ناامنى بيشترى به سر مىبرد .\r\nايّام زندگى امام صادق ( ع ) از طرفى با برخوردهاى سياسى و از جهت ديگر با عصر تضاد افكار فلسفى و كلامى مواجه بود كه امام ( ع ) با هوشيارى بسيار مكتب جعفرى را نيرو بخشيد .\r\nزمان امام صادق ( ع ) در حقيقت عصر طلائى دانش و ترويج احكام و تربيت شاگردانى بود كه هر يك مشعل دانش را به گوشه‌اى بردند و در هدايت مردم كوشيدند .\r\nسرانجام حضرت صادق ( ع ) بر اثر توطئه‌هاى منصور عباسى در سال 148 هجرى مسموم و در قبرستان بقيع در مدينه مدفون شد . عمر شريف آن حضرت در هنگام وفات 65 سال بوده است و به جهت عمر بالنسبه طولانى به آن حضرت « شيخ الائمه » گفته‌اند . پس از حضرت صادق ( ع ) مقام خطير امامت - بنا به امر خداوند متعال - به امام موسى كاظم ( ع ) منتقل گرديد .\r\nبرخى از شعراى فارسى زبان در مديحهء آن حضرت اشعارى سروده‌اند كه ما برخى از آنها را در اين بخش مىآوريم :\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nلامع درميانى ( ولادت 1076 ه )\r\n\r\n52 در نعت امام به حق ناطق امام جعفر الصادق ( ع )\r\n داد از بيداد چرخ و دور چرخ چنبرى * كز فغان خيز الم سازد به دل غارتگرى \r\n عقل باقى كى تواند ماند چون شد منعدم * از جهان يكباره رسم مهترى و كهترى \r\n گرچه آباى سپهرم از نظر افكنده‌اند « 1 » * امّهاتم « 2 » را نمانده گرچه رسم مادرى \r\n باشد اين يا رب كه يابم زين ميان راه نجات * رو كنم در بارگاه فيض‌بخش جعفرى \r\n همچو صبح صادق از دل نور افشانى كنم * سازم اندر بارگاهش زين طليعه انورى \r\n كاى خجل از مهر رويت آفتاب خاورى * و اى مزيّن از وجودت تختگاه سرورى \r\n\r\n\r\n","description":"","footnote":"\r\n( 1 ) - آباء سپهر : منظور سيّارات سبعه است . شاعر مىگويد : گرچه اين پدران آسمانى مرا از نظر افگنده‌اند .\r\n( 2 ) - امّهات اربعه : مادران چهارگانه - منظور عناصر اربعه ( آب ، خاك ، باد و آتش ) به اعتقاد قدما كه مىگفتند : ستارگان سياره بر عناصر اربعه تأثير مىگذارند و از ازدواج آنها مواليد ثلاثه :\r\nجمادات ، نباتات ، حيوانات به وجود مىآيد ؛ و هر كدام منشأ توليداند .\r\n","page_name":" 193 ","page_number":193},
  {"content":"\r\n\r\n دوخته خيّاط قدرت بر قدرت روز ازل * خلعت ديباى عزّ و فخر و مجد و برترى \r\n شرفهء ايوان « 3 » جاهت بر ثريّا سوده سر * مىكند در روشنى با مهر و با مه همسرى \r\n صبح صادق را كه نورانى بود جيب و بغل * ذرّه‌يى دريافته از مهر دين جعفرى \r\n آن شهنشاهى كه از راى منيرش لمعه‌يى « 4 » * بر فلك تابيد و خورشيدش چو مه شد مشترى \r\n گلبن باغ سلونى « 5 » ، ماه برج انّما « 6 » * قوّت سرپنجهء بازوى فتح خيبرى \r\n عالم علم لدنّى ، حاكم احكام غيب * هادى راه حقيقت ، پيشوا در رهبرى \r\n گر خليل اللّه ز اعجاز نبوّت زنده كرد * سر بريده مرغ چند او كرد بىپيغمبرى « 7 » \r\n ور كليم اللّه اژدر از عصا مىساختى * بىعصا در دم نمودى بهر دشمن اژدرى « 8 » \r\n ور سليمان را ز خاتم بود حكم ممكنات * او ز خاتم بود و فرمان داد بىانگشترى \r\n انبيا جمله خريدارند باغ خلد را * همّت عالى او بفروخت روز داورى \r\n ور به گردون گويد از گردش دمى تسكين‌پذير * كشتى گردون به يك دم پيشه سازد لنگرى \r\n\r\n\r\n","description":"","footnote":"\r\n( 3 ) - شرفهء ايوان : كنگرهء ايوان .\r\n( 4 ) - لمعه : درخشندگى ، تابش .\r\n( 5 ) - سلونى : اشاره دارد به سخنى كه بارها على ( ع ) مىفرمود : سلونى قبل ان تفقدونى . پيش از آن كه مرا از دست بدهيد مشكلات خود را از من بپرسيد . - گلبن باغ سلونى : اشاره است به اين كه حضرت صادق ( ع ) از باغ امامت و ولايت گلبنى است پر طراوت .\r\n( 6 ) - انّما : اشاره دارد به آيهء مباركهء :  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  ( مائده / 55 ) كه در حق على ( ع ) آمده است كه در حال ركوع انگشترى خود را به سائل بخشيد ( ر . ك : الغدير ، ج 3 صص 156 - 167 )\r\n( 7 ) - اشاره است به كرامتى كه به اذن خداوند متعال ، در زنده كردن مرغ از آن حضرت به ظهور پيوسته است .\r\n( 8 ) - اشاره است به معجزهء حضرت صادق ( ع ) در وقتى كه منصور دوانيقى نطع و شمشيرى براى كشتن حضرت صادق ( ع ) آماده كرده بود . امّا وقتى حضرت را حاضر كردند به جاى تهديد اظهار دوستى و ملاطفت كرد و حضرت را با احترام به مدينه اعزام كرد . ربيع حاجب از منصور پرسيد : چه چيز تو را اين چنين تغيير داد ؛ گفت : وقتى حضرت صادق ( ع ) به قصر پا نهاد اژدهايى بر من حمله و مرا به نابودى تهديد كرد . ( براى تفصيل بيشتر . رك : منتهى آلامال ، باب هشتم ، صفحه 39 )\r\n","page_name":" 194 ","page_number":194},
  {"content":"\r\n\r\n شهسوارا ! گشته‌ام بر توسن فكرت سوار * اشهب « 9 » نطقم درين ره مىنمايد لاغرى \r\n دارم از الطاف بىپايان تو اميد آن * كز عنايت يك زمان در حال زارم بنگرى \r\n شوى از مرآت حالم زنگ آز و حرص را * راه مىيابم به مطلب گر نمايى رهبرى \r\n گر رسد يك جذبه از لطفت به « لامع » مىرسد * گر ثناخوانى كند بر جمله اقران مهترى \r\n مىدهد داد سخن در مدحت آل نبى * گر عنايات خدا سازد در آنش ياورى \r\n باد روشن محفل اقبال احبابت مدام * بر فلك تا نور بخشد مهر و ماه و مشترى \r\n روز و شب تاريك بادا كلبهء اعداى تو * تا كه شام آيد به ملك صبح در غارتگرى « * » \r\n\r\n\r\n","description":"","footnote":"\r\n( 9 ) - اشهب : اسب خاكسترى ، سياه و سپيد . اشهب نطق : اضافه تشبيهى است .\r\n* ديوان لامع ، محمد رفيع بن عبد الكريم درميانى به كوشش دكتر محمود رفيعى - دكتر مظاهر مصفّا ، 1365 ه . ش ، تهران ، ص 66 .\r\n","page_name":" 195 ","page_number":195},
  {"content":"\r\n . \r\n","description":"","footnote":"","page_name":" 196 ","page_number":196},
  {"content":"\r\n\r\n\r\nفيّاض لاهيجى ( وفات 1072 ه )\r\n\r\n53 در منقبت امام صادق ( ع )\r\n كمال عقل همين است در جهان غرور * كه آدمى چو پرى از نظر شود مستور \r\n مجوى نام كه هست آسمان سياه زبان « 1 » * بپوش چهره كه شور است چشم كوكب « 2 » ، شور \r\n چه چشم مردميت از سپهر هست كه هست * عيون انجمش انباشته ز گرد فتور « 3 » \r\n چه خفته‌اند درين كاروانسرا ، مردم * كه اين محلّ عبور است نه مكان حضور \r\n چه اعتماد به قصرى كه كرده است پديد * درو شكست حوادث ، هزار گونه قصور \r\n كنون كه كرده و ناكرده جز ندامت نيست * كجا رويم زمين سخت و آسمان بس دور \r\n\r\n\r\n","description":"","footnote":"\r\n( 1 ) - سياه زبان : ظاهرا به معنى پست و بدخواه است .\r\n( 2 ) - چشم شور : آن كه چشم زخم زند ؛ آن كه با نگاه آلودهء حسرت‌بار خود مايهء نابودى چيزها يا كسان شود .\r\n( 3 ) - فتور : سستى ، آرامى ، كندى .\r\n","page_name":" 197 ","page_number":197},
  {"content":"\r\n\r\n صداى كاسهء چينى به گوش نكته‌شناس * حكايتى بود از كاسهء سر فغفور \r\n هزار ساله عبادت بدين قدر نرسد * كه دل شكسته‌اى از خويشتن كنى مسرور \r\n به زهد خشك اگر كس بلند رتبه شدى * به بام چرخ بُدى جاى بلعم باعور « 4 » \r\n به نفس ناطقه آدم شرف ز حيوان برد * و گرنه پيل پيمبر شدى به شوكت و زور \r\n ندانم از نظر من چه سان بود مستور * رخى كه يك نفس از خاطرم نگردد دور \r\n ز تاب نور نشايد جمال او ديدن * خوشا رخى كه بود در شعاع خود مستور \r\n به چشم ذرّه نظر كن كه تا شود روشن * كه آفتاب به هر ذرّه كرده است ظهور \r\n كنون كه دور ز كويت اسير هجرانم * چو در شكنجهء شهباز ، ناتوان عصفور \r\n هواى فرّ سليمانى است در سر من * كه كرده تنگ جهان را به من چو ديدهء مور \r\n ز ذوق خاك نشينىّ درگهى كه بود * قضاش نادره معمار و آسمان مزدور \r\n چه درگه آن كه ز شرم بلنديش گردون * بود در آب حيا گشته چون زمين مغمور « 5 » \r\n\r\n\r\n","description":"","footnote":"\r\n( 4 ) - بلعم باعور : يكى از علماى بنى اسرائيل كه مستجاب الدّعوات بود به هواى نفس خود بر موسى ( ع ) دعاى بد كرد كه موسى ( ع ) به سبب آن چهل سال در بيابان سرگردان ماند . آخر به دعاى يوشع پيغمبر ( ع ) ايمان او مسلوب گرديد و از بين رفت نام پدر او باعور بود ( غياث اللغات )\r\n( 5 ) - مغمور : فرورفته .\r\n","page_name":" 198 ","page_number":198},
  {"content":"\r\n\r\n بلند درگه سلطان شرع و ملّت و دين * كه صيت « 6 » سلطنتش هست تا به نفخهء صور \r\n امام جعفر صادق كه صبح صادق راى * به مهر خاك درش دم همى زند از نور \r\n شهى كه دايرهء عدل او دو عالم را * كشيده است در آغوش چون بلد را سور « 7 » \r\n اگر ز چهرهء رايش نقاب بردارند * چو آفتاب شود كاينات غرقهء نور \r\n محيط علمش اگر موج ور شود گردد * به نيم رشحهء او حلّ مشكلات امور \r\n به گِرد خاطر او سيرِ فوج فوج اسرار * چنان كه در چمن باغ خلد جلوهء حور \r\n جراحت دل صد خسته را شود مرهم * تبسّمش به لب لعل چون شود پرشور \r\n ز فيض معدلت عام او عجب نبود * خرابهء دل عاشق اگر شود معمور \r\n اگر نداند قدرش چه غم كه رفته به خواب * رگ شعور حسودش كه هست خصم شعور \r\n به او عداوت بدخواهش اختيارى نيست * بود جبلّى خفّاش دشمنى با نور \r\n وجود خصم براى ظهورش اسباب است * كه آفتاب به تقريب سايه شد مشهور \r\n\r\n\r\n","description":"","footnote":"\r\n( 6 ) - صيت : آوازه ، شهرت .\r\n( 7 ) - بلد : شهر سور : بارو - همانطور كه شهر را بارو در برگرفته است .\r\n","page_name":" 199 ","page_number":199},
  {"content":"\r\n\r\n زواهر « 8 » حِكَمَت آسمان دين را نجم * جواهر كَلِمَت مُلك شرع را دستور \r\n دمى به سايهء ديوار كويت آسودن * مرا ز سايهء طوبى به است و حور و قصور \r\n اگر به راه تو كمتر روند خلق چه باك * پل صراطى و سخت است بر صراط عبور \r\n تويى خلاصهء عترت تويى نقاوهء « 9 » نسل * كه هست روح رسول از تو تا ابد مسرور \r\n منم يكى ز غلامان درگهت كه مدام * به مدحت تو زبانم بود زبانهء نور \r\n منم كه هست ز فكر مديح حضرت تو * سرادقات « 10 » ضميرم سراى پردهء حور \r\n درين قصيده تو كردى مدد روان مرا * و گرنه مانده به بند « ظهير » « 11 » بود اين زور \r\n اگرچه زلّت « 12 » « فياض » بيش در بيش است * گناه او به تو بخشد يقين خداى غفور \r\n هميشه تا كه گريبان عقل كل باشد * چو جيب خامه از مدحت تو مشرق نور \r\n بود به دامن لطف تو متّصل دستم * چو دست حسرت زاهد به طرف دامن حور « * » \r\n\r\n\r\n","description":"","footnote":"\r\n( 8 ) - زواهر : جمع زاهره : روشن - منظور حكمتهاى روشن امام عليه السلام است كه در آسمان دين چون ستاره است .\r\n( 9 ) - نقاوه : منتخب ، چكيده و برگزيده .\r\n( 10 ) - سرادقات : سراپرده‌ها .\r\n( 11 ) - منظور ظهير فاريابى است كه قصيده‌اى دارد به مطلع :\r\n كر است زهره كه با اين دل ز صبر نفور * درافكند سخنى از وداع نيشابور \r\nو فياض لاهيجى به اقتضاى ظهير فاريابى قصيدهء خود را سروده است . ( ر ك : ديوان ظهير فاريابى ، به تصحيح تقى بينش ، صفحهء 142 )\r\n( 12 ) - زلّت : لغزش .\r\n* ديوان فيّاض لاهيجى ( ملا عبد الرزّاق ) به كوشش دكتر امير بانوى كريمى ، انتشارات دانشگاه تهران ، 1372 ه . ش ، ص 65 .\r\n","page_name":" 200 ","page_number":200},
  {"content":"\r\n . \r\n","description":"","footnote":"","page_name":" 201 ","page_number":201},
  {"content":"\r\n\r\n\r\nواعظ قزوينى قرن يازدهم هجرى\r\n\r\n54 در مدحت پيشواى به حق ناطق حضرت امام جعفر صادق ( ع )\r\n شور عشق است بر سر منِ زار * يا طبيبى است بر سر بيمار « 1 » \r\n بر سر عاشق آتش عشق است * يا طبقهاى نور گشته نثار ؟ \r\n دود آه است از دل عارف * يا كه ابرى به روى دريا بار ؟ \r\n تار اشك است ، يا ز ديدهء دل * نگه حسرت از پى دلدار ؟ \r\n راز عشق است ، يا كه يوسف حسن * مىكند جلوه بر سر بازار ؟ \r\n جان من ! تن به سيل گريه بده * چشم من ! كم مباش ز ابر بهار \r\n شورش عشق ، گريه پُر خواهد * اين نمك آب مىبرد بسيار \r\n رگ و پى در گرفته ز آتش عشق * بر تنت به ز جامهء زر تار \r\n تا كى از شانه ؟ جسم ساز چو موى ! * چند از سرمه ؟ چشم كن خونبار \r\n جامه بر تن دَرَدْ حباب صفت * هر كه دارد هواى آن دلدار \r\n هيچ از نعمت جهان كم نيست * عاشقان را ز دولت غم يار \r\n آگهان را نظر به دنيا نيست * خواب ديدن نيايد از بيدار \r\n جان من ! تن به خاكسارى ده * كه به خاك است عاقبت سر و كار \r\n\r\n\r\n","description":"","footnote":"\r\n( 1 ) - اين قصيده را شاعر به اقتفاى قصيدهء سنائى سروده است با اين مطلع :\r\n طلب اى عاشقان خوش رفتار * طرب اى نيكوان شيرين كار \r\n","page_name":" 202 ","page_number":202},
  {"content":"\r\n\r\n عمر من ! سركشى بنه از سر * كه ز پايت درآرد اين غدّار \r\n زندگى را به خويش آسان كن * كه ره مرگ هست بس دشوار \r\n بهر يك جسم خاكى اين همه رنج ؟ * بهر ويرانى اين همه پيكار \r\n چه كند ؟ يك دل و دو صد تشويش * چه كند ؟ يك گل و هزاران خار \r\n چون به منزل رسى كه در ره دين * توسن نفس بر تو گشته سوار ؟ \r\n گوى چوگان عشق كن سرِ نفس * تا برى گوى دولت از مضمار « 2 » \r\n نه همين دل ، كه درد بايد درد ! * نه همين حرف ، كار بايد كار ! \r\n غم چو دارى ، دگر چه غم دارى * غم دين ، ليك نى غم دينار \r\n دين ، ولى دين « جعفر صادق » * قرّة العين سيّد اخيار \r\n آن كه از وى قوى است ، دين را پشت * هم ازو گرم ، شرع را بازار \r\n ملك دل را به ياد اوست معاش * چرخ دين را به مهر اوست مدار \r\n ز آسمان است رتبتش را ننگ * وز جهان است همّتش را عار \r\n راه حق راست ، دانشش رهبر * روى دين راست ، رايش آينه‌دار « 3 » \r\n خلق را از شباهت سخنش * شد به گوش آشنا دُر شهوار \r\n حرف علمش چو در ميان آيد * مىكشد بحر ، خويش را به كنار \r\n داده از حيرت رخش همه روز * نور خورشيد پشت بر ديوار \r\n بر سر صبح صادق ، از نامش * طبق نور كرده مهر نثار \r\n پيش گلزار خلق او از شرم * عرق فيض مىچكد ز بهار \r\n هر كه را در دعا وسيله نه اوست * باشد از زاريش خدا بيزار \r\n نشود گفت از هزار يكى * گويم از فضل او يكى ز هزار \r\n نيست حدّ تو اى زبان اين حرف * نيست كار تو اى قلم اين كار \r\n تو ، چه با اين شكستگى واعظ * كرده‌يى عزم اين ره دشوار ؟ ! \r\n در طريق عميق مدحت اوست * پاى فكر سخنوران افگار \r\n\r\n\r\n","description":"","footnote":"\r\n( 2 ) - مضمار : ميدان .\r\n( 3 ) - دانش امام ( ع ) راهبر راه حق است و راى و فكرش آينه‌دار و آراينده روى دين مىباشد .\r\n","page_name":" 203 ","page_number":203},
  {"content":"\r\n\r\n از مديحت چه آورم به زبان * بجز اين ، كآورم به عجز اقرار ؟ \r\n قبله گاها ! گذشته زان جرمم * كه برآيد ز عهده استغفار \r\n روز بر من ز نامهء سيهم * همچو شب بس كه گشته تيره و تار \r\n گر نه مهر تو در ميان باشد * روى بخشش نبيندم كردار \r\n تا نيفتد به پيش ، آب رخت * بر در حق دعا نيابد بار \r\n بار الها به آبروى شهى * كوست آب رخ صغار و كبار \r\n از دو عالم معاصيم بگذر * در دو عالم حوائجم بگزار « * » \r\n\r\n\r\n","description":"","footnote":"\r\n* ديوان واعظ قزوينى ، با تصحيح و مقدّمهء دكتر سيد حسن سادات ناصرى ، مؤسسهء علمى ، تهران ، 1359 ه . ش ، ص 488 .\r\n","page_name":" 204 ","page_number":204},
  {"content":"\r\n\r\n\r\nملك الشعراى بهار ( 1266 - 1330 ه . ش )\r\n\r\n55 در منقبت حضرت امام جعفر صادق ( ع )\r\n باز به پا كرد نوبهار سرادق « 1 » * بلبل آمد خطيب و قمرى ناطق \r\n رايتى فروردين به باغ درآويخت * پرچم سرخ از گلوى سبز سناجق « 2 » \r\n طبل زد از نيمروز لشكر نوروز * وز حد مغرب گرفت تا حد مشرق \r\n لشكر دى شد به كوهسار شمالى * بست به هر مرز برف ، راه مضايق « 3 » \r\n رعد فرو كوفت كوس و ابر ز بالا * بر سر دشمن ز برق ريخت صواعق \r\n باغ چو شطرنج گشت و شاه جنوبى * آمد بر لشكر شمالى فائق « 4 » \r\n\r\n\r\n","description":"","footnote":"\r\n( 1 ) - سرادق : خيمه ، سراپرده ، خيمه و خرگاه .\r\n( 2 ) - سناجق : ( جمع سنجق ) : علم و درفش .\r\n( 3 ) - مضايق : ( جمع مضيقه ) : تنگناها ، راههاى تنگ و غير قابل عبور .\r\n( 4 ) - فائق : مسلّط ، برتر ، برگزيده ، عالىتر .\r\n","page_name":" 205 ","page_number":205},
  {"content":"\r\n\r\n لالهء نوخيز رُسته بر دو لب جوى * همچو به شطرنج از دو سوى بيادق « 5 » \r\n غنچه بخندد به گونهء لب عذرا * ابر بگريد به سان ديدهء وامق \r\n سنگدلى بين كه چهر در هم معشوق * باز نگردد مگر ز گريهء عاشق \r\n دفترى گل كشد ز جزوه كش اوراق * تا كه سوابق كند درست و لواحق \r\n چون كه شد اوراق گل تمام مرتّب * عضو گلستان شود به حكم سوابق \r\n هست گلستان اداره و گلش اعضا * مهر فروزان بود ، مديرى لايق \r\n نيست خلل اندرين اداره كه خورشيد * هست به تشويق جمله اعضا شايق \r\n عضو هنرمند ، جاه و مرتبه يابد * خاصه كه با وى بود رئيس موافق \r\n نوز « 6 » نتابيده صبح ، خواه صبوحى * ز آن كه صبوحى است ليل غم را فالق « 7 » \r\n از مى فكرت بساز جام خرد پر * جام خرد پر نگردد از مى رائق « 8 » \r\n با مى فكرت صبوح كن كه بود فكر * خمرى كان را خمار نبود لاحق « 9 » \r\n\r\n\r\n","description":"","footnote":"\r\n( 5 ) - بيادق : ( جمع بيدق ) : پيادهء شطرنج ، پياده‌ها .\r\n( 6 ) - نوز : مخفّف هنوز .\r\n( 7 ) - فالق : شكافنده ، شكاف‌دهنده ، از بين برنده .\r\n( 8 ) - رائق : صاف ، صافى ، خوش‌آيند .\r\n( 9 ) - لاحق : آن كه يا آن چه از پى كسى يا چيزى آيد و بدان پيوندد - ملحق شونده ، رسنده ( ج : لواحق )\r\n","page_name":" 206 ","page_number":206},
  {"content":"\r\n\r\n هر كه سحرخيز گشت و فكركننده * راحت مخلوق جست و رحمت خالق \r\n و آن كه فروخفت تا برآمد خورشيد * بر تن و بر جان خويش نبود مشفق \r\n چون گل خندان ، پگاه ، روى فروشوى * جانب حق روى كن به نيّت صادق \r\n غنچه صفت پردهء خمود فرو در * يكسره آزاد شو ز قيد علايق \r\n خيز كه گل روى خود به ژاله فروشست * تا كه نماز آورد به ربّ مشارق \r\n خيز كه مرغ سحر سرود سرآيد * همچو من اندر مديح جعفر صادق \r\n حجّت يزدان كه دست علم قديمش * دين هدى را نطاق « 10 » بست ز منطق \r\n راهبر مؤمنان به درك مسائل * پيشرو عارفان به كشف حقايق \r\n جام علومش جهان نماى ضماير * ناخن فكرش گرهگشاى دقايق \r\n از پى او رو كه اوست هادى امّت * گفتهء او خوان كه اوست ناصح مشفق \r\n سرّ قران را ز محكم و متشابه * جوى ز لطفش كه اوست مصحف ناطق \r\n\r\n\r\n","description":"","footnote":"\r\n( 10 ) - نطاق : كمربند .\r\n","page_name":" 207 ","page_number":207},
  {"content":"\r\n\r\n راه به دار الشفاى دانش او جوى * كاوست طبيبى به هر معالجه حاذق \r\n داروى فقهش اگر نكردى چاره * شرع نبى مرده بودى از مرض دق « 11 » \r\n محضر درس امام گشت مقوّى * شربت لطف امام گشت معرّق « 12 » \r\n خود نشنيدى مگر كه بود به عهدش * دورهء ضعف كتاب و نشر زنادق « 13 » \r\n وز طرفى خيل صوفيان اباحى « 14 » * بسته زهر سو به هدم شرع مناطق « 15 » \r\n مرجئه « 16 » و ناصبيّه « 17 » نيز ز سوئى * در ره دين خدا نهاده عوائق « 18 » \r\n تيرگى جهل گشت يكسره زايل * چهر منيرش چو گشت لامع و شارق \r\n ساخت بنائى متين ز سنّت و تفسير * كان نه ز پاى افتد از هجوم طوارق « 19 » \r\n در ره ارشاد خلق توسن عزمش * جست فزونى به تك ز سابق و لاحق \r\n شافعى و بو حنيفه ، مالك و حنبل « 20 » * ابجد خوانند و او معلّم مفلق « 21 » \r\n خود نشنيدى كه « بود وانق « 22 » » ملعون * خواست كه خون ريزدش به خنجر بارق \r\n\r\n\r\n","description":"","footnote":"\r\n( 11 ) - دق : مرضى كه شخص را لاغر و نزار كند ، تب لازم ، سل .\r\n( 12 ) - معرّق : عرق آورنده - دارويى كه موجب تلطيف و تخفيف مرض مىشود و مريض بر اثر خوردن آن عرق مىكند .\r\n( 13 ) - زنادق : و زناديق : جمع زنديق : ملحد ، دهرى و بيدين - ( پيرو مانى را گويند ) .\r\n( 14 ) - اباحيّه يا اباحتيّه : جماعت ملحدان كه همه چيز را حلال مىدانند . فرقه‌اى از متصوّفهء مبطله كه مىگويند ما را توانايى از اجتناب از معاصى و انجام دادن احكام نيست .\r\n( 15 ) - مناطق : ( جمع منطق و منطقه ) : كمربندها .\r\n( 16 ) - مرجئه : عدّه‌اى از مسلمانان كه در زمان معاويه پيدا شدند و مىگفتند : انجام دادن گناهان كبيره به ايمان مسلمان ضررى نمىرساند . و نيز مىگفتند : همين كه فردى به ظاهر اقرار به اسلام كند ، مؤمن است .\r\n( 17 ) - ناصبيّه : عدّه‌اى از مسلمانان‌اند كه با على ( ع ) دشمنى و عداوت دارند ( نواصب و اهل النصب ) .\r\n( 18 ) - عوايق : ( جمع عايقه ) : موانع ، آفتها ، عوارض .\r\n( 19 ) - طوارق : ( جمع طارقه ) : حوادث بد كه در شب رسد ، بلاها كه به شب رسد ، واردات .\r\n( 20 ) - شافعى ، بو حنيفه ، مالك و حنبل : به ترتيب پيشوايان مذاهب : شافعى ، حنفى ، مالكى و حنبلى هستند .\r\n( 21 ) - مفلق : ابداع‌كننده ، مبتكر ، توانا در سخندانى .\r\n( 22 ) - بودوانق ( ابو دوانق ) : منظور منصور دوانيقى خليفهء عبّاسى است كه قصد قتل حضرت صادق ( ع ) را داشت .\r\n","page_name":" 208 ","page_number":208},
  {"content":"\r\n\r\n هيبتش آن سان گرفت ديدهء منصور * كش ز سر صدق جست و گشت معانق « 23 » \r\n آيت حق است و هست ذات شريفش * مظهر ذات و صفات صانع رازق \r\n گر ز سر مهر بنگرد سوى دشمن * قهر خدائى شود به دشمن طارق « 24 » \r\n او پى تهذيب خلق آمد از آن رو * بود صبور و حليم و سهل و مرافق \r\n ور شدى از حق به پادشاهى مأمور * گشتى ازو شمل دشمنان متفرّق « 25 » \r\n خصم بر قدرت امام چه باشد * تودهء كاهى به پيش ذروهء شاهق « 26 » \r\n دولت مروانيان چو طى شد و آمد * جيش خراسان به جيش مروان فائق \r\n قاصدى آمد بر امام ز كوفه * گشت شبانگه به درگهش متعلّق \r\n داشت ز بو سلمهء خلال كتابى * كاى تو به شرع نبى بزرگ محقّق \r\n مهتر آل رسول جز تو كس امروز * نيست كه گردد به ملك راتق و فاتق « 27 » \r\n كار به دست من است و جز تو كسى را * من نشناسم به ملك درخور و لايق \r\n\r\n\r\n","description":"","footnote":"\r\n( 23 ) - معانق : در آغوش گيرنده ، دربرگيرنده . ( از مصدر معانقه : روى بوسى و در آغوش گرفتن يكديگر ) .\r\n( 24 ) - طارق : آن كه به شب راه رود ، هر چيز كه به شب ظاهر شود ، دزد ، فروگيرنده .\r\n( 25 ) - شمل : گروه ، دسته و جمعيّت : يعنى : گروه دشمنان متفرّق و پراكنده مىشدند .\r\n( 26 ) - شاهق : بلند ، مرتفع ، كوه بلند ، ستيغ بلند .\r\n( 27 ) - راتق و فاتق : ( مشتق از : رتق و فتق است به معنى بستن و گشادن ) منظور شاعر كسى است كه كارهاى مملكت را از هر جهت ببندد و بگشايد و امور دينى و غير دينى را سرپرستى كند .\r\n","page_name":" 209 ","page_number":209},
  {"content":"\r\n\r\n خيز وز يثرب به كوفه آى از آن پيش * كايند از رمله كودكان مراهق « 28 » \r\n چشم به راهت اعالىاند و ادانى « 29 » * بندهء حُكمت مغاربند و مشارق \r\n صادق آل رسول نامه فرو خواند * ديد سخن با حقيقت است مطابق \r\n ليك ز شاهى چو بود فرض ترش كار * فقر به شاهى گزيد و دين به دوانق « 30 » \r\n نامهء بو سلمه را نداد جوابى * تا كه نيفتد به مشكلات و مضايق \r\n اى خلف مرتضى و سبط پيمبر * جور كشيدى بسى ز خصم منافق \r\n خون به دلت كرد روزگار جفا كيش * تا تن پاكت به قبر گشت ملاصق « 31 » \r\n هستى نزد خداى زنده و مرزوق * اى تو به خلق خداى منعم و رازق \r\n پرتو مهرت مباد دور ز دلها * سايهء لطفت مباد كم ز مفارق « 32 » \r\n مدح تو گفتن بهار راست نكوتر * تا شنود مدح مردم متملّق \r\n\r\n\r\n","description":"","footnote":"\r\n( 28 ) - مراهق : نوجوانانى كه تازه به بلوغ رسيده‌اند .\r\n( 29 ) - اعالى و ادانى : ( اعالى : جمع اعلى ) ( ادانى : جمع ادنى ) : بلند پايگان و فروتران يعنى افراد - چه بالاترين و چه كهتران - چشم به راه تو هستند .\r\n( 30 ) - دوانق : جمع دانگ ، دانق واحد وزن معادل هشت جو يا هشت حبّه : كنايه از مال بىارزش دنياست .\r\n( 31 ) - ملاصق : چسبنده - به هم متّصل .\r\n( 32 ) - مفارق : جدا شونده ، جدا .\r\n","page_name":" 210 ","page_number":210},
  {"content":"\r\n\r\n كيش تو جويم مدام و راه تو پويم * تا ز تن خسته روح گردد زاهق « 33 » \r\n بر پدر و مادرم ز لطف كرم كن * گر صلتى دارد اين قصيدهء رايق « 34 » \r\n چشم من از مهر برگشاى و نگهدار * گوهر ايمان من ز پنجهء سارق « * » \r\n\r\n\r\n","description":"","footnote":"\r\n( 33 ) - زاهق : رونده ، نابود شونده ، ناپديد شونده .\r\n( 34 ) - رايق : صاف و صافى ، برتر ، پسنديده .\r\n* ديوان اشعار ملك الشعراء ، محمد تقى بهار ، چاپ دوم ، 1344 خورشيدى ، از انتشارات امير كبير ، تهران ، جلد دوم ، ص 610 ( اين قصيده به سال 1312 خورشيدى در اصفهان سروده شده است )\r\n","page_name":" 211 ","page_number":211},
  {"content":"\r\n . \r\n","description":"","footnote":"","page_name":" 212 ","page_number":212},
  {"content":"\r\n . \r\n","description":"","footnote":"","page_name":" 213 ","page_number":213},
  {"content":"\r\n\r\n\r\nالهى قمشه‌اى ( وفات 1352 ه . ش )\r\n\r\n56 مدح و ستايش حضرت امام صادق ( ع )\r\n بنمود سپهر صبح صادق را * بگشود نظر نفوس ناطق را \r\n چرخ از رخ مهر و مه خجل گرديد * چون ديد رخ امام صادق را \r\n آن مظهر حق ، امير ايمان را * وجه اللّه و كاشف حقايق را \r\n شاهى كه چو ماه آسمان روشن * كرد انجمن نجوم طارق را \r\n آن شه كه به كاخ علم زد پرچم * بگرفت مغارب و مشارق را \r\n مشتاق جمال بىمثالش كرد * عذراى فلك روان وامق را \r\n در مكتب حكمتش فسون خوانند * افهام سوابق و لواحق را \r\n چون نرگس مست دلربا از خواب * بگشود ربود جان عاشق را \r\n بگشود به روى عقل هشياران * درهاى لطايف و حقايق را \r\n وز شعشهء رخش پديد آورد * انوار جواهر مَفارق « 1 » را \r\n در باغ روان دوستان بنشاند * شاخ گل و سنبل و شقايق را \r\n چون مؤمن طاق و چون هشام آراست « 2 » * در ملك سخن حكيم ناطق را \r\n افروخت چراغ شرع عاقل را * آموخت كتاب عشق عاشق را \r\n\r\n\r\n","description":"","footnote":"\r\n( 1 ) - مفارق : فرقها ، تاركها .\r\n( 2 ) - محمد بن على بن نعمان كوفى معروف به ( مؤمن طاق ) و هشام بن محمد از اصحاب و شاگردان خاص امام صادق ( ع ) بودند .\r\n","page_name":" 214 ","page_number":214},
  {"content":"\r\n\r\n يك پرتو آن جمال قدّوسى * پيوست مطالع و شوارق را \r\n بر فتح قواى شيعيان انگيخت * نيروى خرد جنود فائق را \r\n سرمست ز بادهء الستى كرد * در محفل قدس روح لايق را \r\n مىداد ز بادهء طهور آن جا * ياران موفّق و موافق را \r\n دور از در اهل عشق و ايمان ساخت * نا اهل ريائى و منافق را \r\n دل جلوهء حسن ايزدى داند * سلطان صفا امام صادق را \r\n صاحب نظر آينهء خدا بيند * آن طلعت بىمثال شارق را \r\n بر حسن حق آية اللّه اعظم « 3 » * بر خلق بهين دليل خالق را \r\n گنجينهء گوهر حقايق ديد * دانا دل آن ولى ناطق را \r\n بر جان رقيب علم و دين افروخت * از برق سخن شرار صاعق را \r\n درده به « الهى » از خم عشقش * ساقى قدحى شراب سائغ « 4 » را \r\n كز پرتو مهر ماه سيمايش * دل بگسلد از جهان علائق را « * » \r\n\r\n\r\n","description":"","footnote":"\r\n( 3 ) - آية اللّه اعظم : نشانهء بزرگ خداوند .\r\n( 4 ) - سائغ : گوارنده ، گوارا .\r\n* كليات ديوان حكيم الهى قمشه‌اى ، چاپ تهران ، ص 340 .\r\n","page_name":" 215 ","page_number":215},
  {"content":"\r\n\r\n\r\nدكتر قاسم رسا ( 1290 - 1356 ه . ش )\r\n\r\n57 صبح صادق در منقبت امام صادق ( ع )\r\n چون از افق برآيد انوار صبح صادق * در پاى سبزه بنشين با همدمى موافق \r\n شد موسم بهاران پر لاله كوهساران * بستان پر از رياحين صحرا پر از شقايق \r\n بلبل كه در غم گل مىكرد بيقرارى * شكر خدا كه معشوق آمد به كام عاشق \r\n يك سو نشسته خسرو در بزمگاه شيرين * يك سو نهاده عذرا سر در كنار وامق \r\n ابر بهار گسترد ديباى سبز در باغ * باد از شكوفه افكند بر روى آب قايق \r\n بر آستان معشوق تسليم شو كه آن جا * صاحبدلان نهادند پا بر سر علايق \r\n\r\n","description":"","footnote":"","page_name":" 216 ","page_number":216},
  {"content":"\r\n\r\n زد بلبل سحرخيز فرياد شورانگيز * كاى مست خواب غفلت و اى بندهء منافق \r\n شد وقت آن كه خوانند حمد و ثناى معبود * شد گاه آن كه نالند در پيشگاه خالق \r\n از بوستان احمد بگذر كه بلبل آن جا * بر شاخ گل سرايد وصف جمال صادق ( ع ) \r\n نور جمال صادق چون از افق برآمد * شد صبح عالم آراش بر شام تيره فايق \r\n از شرق و غرب بگذشت نور فضايل او * چون آفتاب علمش طالع شد از مشارق \r\n تن پيكر فضايل ، جان گوهر معانى * دل منبع عنايات رخ مطلع شوارق \r\n همچون صدف ز دريا دُرهاى حكمت اندوخت * چون گوهر وجودش شايسته بود و لايق \r\n بر پايهء كمالش محكم اساس توحيد * از پرتو جمالش روشن دل خلايق \r\n خورشيد برج ايمان ، شمشاد باغ امكان * گنجينهء كمالات ، سرچشمهء حقايق \r\n هادى شوند يكسر گر لحظه‌اى بتابد * نور هدايت او بر جسمهاى عايق « 1 » \r\n بر لوح سينهء اوست آيات حق هويدا * وه ! وه ! عجب سوادى است با اصل خود مطابق \r\n\r\n\r\n","description":"","footnote":"\r\n( 1 ) - عايق : بازدارنده ، آن كس كه مردم را از امور بازدارد .\r\n","page_name":" 217 ","page_number":217},
  {"content":"\r\n\r\n افكار تابناكش روشنتر از كواكب * انديشه‌هاى پاكش خرّم‌تر از حدايق \r\n آيين جعفرى را بگزين كه دردمندان * درمان خويش جويند از اين طبيب حاذق \r\n شاها « رسا » ندارد جز اشتياق رويت * بنماى رخ كه خلقى است بر ديدن تو شايق \r\n در عرصهء قيامت دست از تو بر نداريم * كاندر شفاعت توست ما را رجاء واثق « 2 » « * » \r\n\r\n\r\n","description":"","footnote":"\r\n( 2 ) - رجاء واثق : اميدوارى كامل و استوار .\r\n* ديوان كامل دكتر قاسم رسا ، چاپ پاسبان رضوى ، مشهد ، ص 86 .\r\n","page_name":" 218 ","page_number":218},
  {"content":"\r\n\r\n\r\nسيد رضا مويّد ( ولادت 1321 ه . ش )\r\n\r\n58 صبح صادق\r\n اى نفس صبحدم ! دعاى كه دارى ؟ * بوى خدا مىدهى ، صفاى كه دارى ؟ \r\n عطر بهشتى ، ز خاك پاى كه دارى ؟ * مژده چه آوردى و براى كه دارى ؟ \r\n تا بفشانيم جان ، تو را به خوش آمد . \r\n ماه ربيع است و نوبهار كرامت ، * ماه شكوفائى كمال و شهامت ،\r\nدر تن هستى دميد ، روح سلامت ، * از بركات طلوع ، روز امامت \r\n باز گشودند باب لطف مجدّد . \r\n صبح دلان صبح صادق است ببينيد . * باغ بهشت از شقايق است ببينيد . \r\n جلوهء رب المشارق است ببينيد . \r\n\r\n","description":"","footnote":"","page_name":" 219 ","page_number":219},
  {"content":"\r\n\r\n روز تجلّاى خالق است ببينيد . \r\n وز رخ زيباى جعفر بن محمد ( ص ) \r\n نخل امامت شكوفه‌اى دگر آورد . * ذات خدا وجه خود ز پرده در آورد .\r\nخوبتر از خوبتر ، يكى بشر آورد . * احسن بر امّ فَروَه ، كاين پسر آورد . \r\n وه ! چه پسر ! مظهر مهيمن سرمد ! \r\n نور ولايت دميده از نظر او . * چشمهء كوثر رهين چشم تر او . \r\n باقر درياى علم و دين ، پدر او . * هم پدر او امام و هم پسر او . \r\n نور دل حيدر است و وارث احمد ( ص ) \r\n نهضت علمى كه آن امام به پا كرد ؛ * كارى چون خون سيد الشهدا كرد .\r\nاز سر اسلام دست فتنه جدا كرد ؛ * آنچه رسالت به عهده داشت ادا كرد ؛ \r\n شاهد حسن ازل نشست به مسند . \r\n گر همه عالم قلم به دست برآرند ؛ * تا به قيامت مديح او ، بنگارند . \r\n يك ز هزاران فضيلتش نشمارند ؛ * آن كه به شاگرديش چهار هزاراند « 1 » ؛ \r\n جمله به فقه و كلام و فلسفه ، ارشد . \r\n\r\n\r\n","description":"","footnote":"\r\n( 1 ) - شاعر از تعدادى اصحاب و ياران حضرت صادق ( ع ) نام برده و برخى را در اشعار خود نياورده است از جمله :\r\nابان بن تغلب : از اهل كوفه و مردى ثقه و جليل القدر بوده است .\r\nاسحق بن عمّار : صيرفى كوفى از اصحاب امام صادق ( ع ) و حضرت موسى بن جعفر ( ع ) بوده است .\r\n1 - ابو حمزه ثمالى : از ياران مورد اعتماد و از زهّاد و مشايخ اهل كوفه است . حضرت رضا ( ع ) فرمود كه وى در زمان خود مانند سلمان فارسى بود در زمان پيامبر ( ص ) .\r\n","page_name":" 220 ","page_number":220},
  {"content":"\r\n\r\n ز آن همه يك چند چهره‌هاى درخشان . * عالم و آگاه در معارف قرآن . \r\n مؤمن طاق « 2 » و هشام « 3 » و جابر حيّان « 4 » . * زادهء مسلم « 5 » ، دگر مفضّل « 6 » و صفوان « 7 » . \r\n كان همه بودند چون زراره « 8 » سرآمد . \r\n داده شرافت شريعت نبوى را . * معرفت آموخت شيعهء علوى را .\r\nنازش آن حُسن راى و نطق قوى را . * آن چه برانداخت دولت اموى را . \r\n و آن چه نگون ساخت آن بناى مشيّد ! \r\n اى جلوات خدا ، ز روى تو پيدا ! * از خلوت شهود ، آگه و دانا ! \r\n در فلوات وجود ، آب گوارا ! * اى صلوات خدا سلام برايا ! \r\n بر تو و بر خانوادهء تو مؤبَّد ! \r\n من كه به لب ، نغمهء ثناى تو دارم . * هر چه كه دارم من از عطاى تو دارم .\r\nدست به زنجيرهء ولاى تو دارم . * پاى به زنجيرم و هواى تو دارم . \r\n دست برون آور و بگير مرا يد ! \r\n در نگراى از تو نور ، ديدهء من را . * قامت از معصيت خميدهء من را . \r\n\r\n\r\n","description":"","footnote":"\r\n( 2 ) - مؤمن طاق : كه نامش محمد بن على بن نعمان كوفى بوده و به مؤمن طاق مشهور بود .\r\nوى يكى از ياران حضرت صادق ( ع ) و از متكلّمين بزرگ است .\r\n( 3 ) - هشام بن محمد : از علما و عارفان زمان و مورد اعتماد كامل بوده است .\r\n( 4 ) - جابر حيّان : كه مطالب علمى زيادى را از محضر مقدس امام صادق ( ع ) كسب و تدوين كرده است .\r\n( 5 ) - محمد بن مسلم : كوفى از اصحاب بزرگ امام باقر ( ع ) و امام صادق ( ع ) بوده است .\r\n( 6 ) - مفضّل : از اصحاب حضرت صادق ( ع ) كه كتاب ( توحيد مفضّل ) در اثبات وحدانيّت حق و از بيانات حضرت صادق ( ع ) به نام او شهرت دارد .\r\n( 7 ) - صفوان بن مهران جمّال اسدى كوفى : كسى است كه شتران خود را به هارون الرشيد براى سفر حج - كرايه داده بود و حضرت موسى بن جعفر ( ع ) او را از خدمت به اهل ظلم و ستم بازداشت - مردى بود مورد اعتماد و ثقه .\r\n( 8 ) - زرارة بن اعين شيبانى : كه در او جميع خصال خير از علم و فضل و فقاهت جمع شده بود و مورد اعتماد كامل بود . و بسيارى ديگر از شاگردان و اصحاب حضرت امام باقر ( ع ) و امام صادق ( ع ) كه مجال ذكر همهء آنها نيست .\r\n","page_name":" 221 ","page_number":221},
  {"content":"\r\n\r\n اى ز ولايت ثبات ايدهء من را . * مهر قبولى بزن قصيدهء من را . \r\n اى كه « مؤيد » ز لطف توست مؤيّد . « * » \r\n\r\n\r\n","description":"","footnote":"\r\n* جلوه‌هاى رسالت ، سيد رضا مؤيد ، انتشارات علىزاده ، مشهد ، 1370 ه . ش ، ص 35 .\r\n","page_name":" 222 ","page_number":222},
  {"content":"\r\n . \r\n","description":"","footnote":"","page_name":" 223 ","page_number":223},
  {"content":"\r\n\r\n\r\nطائى شميرانى معاصر\r\n\r\n59 در ولادت و مدح حضرت امام جعفر صادق ( ع )\r\n اى علم الهى تو كشّاف حقايق * و اى فكر خدايى تو داناى دقايق \r\n با حرف نبى حرف متين تو مساوى * با قول خدا قول صحيح تو مطابق \r\n گر جلوه نمىكرد علومت پس از احمد * از پرده برون جلوه نمىكرد حقايق \r\n از ميمنت مولد مسعود تو امروز * وجد دگرى گشت عيان بين خلايق \r\n نوك قلمت در پى احكام الهى * بشكست چو شمشير على پشت منافق \r\n بس صدق هويدا ز تو گرديد كه خواندند * از دشمن و از دوست تو را جعفر صادق \r\n\r\n","description":"","footnote":"","page_name":" 224 ","page_number":224},
  {"content":"\r\n\r\n آرى به خدا از كرم عيد سعيدت * نازل شده بر خلق جهان رحمت خالق \r\n بىنور تولّاى تو كس صاحب دين نيست * كز بحر گذر نتوان بىكشتى و قايق \r\n عاشق به خداوند تبارك و تعالى است * هر پاكدلى كاو شده بر عشق تو عاشق \r\n ناجى نبود هيچ كس از قهر خداوند * جز آن كه كند دل به تولّاى تو واثق \r\n سوگند به ذات احديّيت كه دوباره * از مذهب تو خلق به دين آمده شائق \r\n هر قطره كه از خامهء فضل تو فرو ريخت * نورى است كه تا حشر بود لامع و بارق \r\n شد شامل‌شان در دو جهان خير و سعادت * آنان كه زدند افسر حكمت به مفارق \r\n شاها ! بپذير از من ، اين عذر و ارادت * « طائى » نبود گر كه به تمجيد تو لايق « * » \r\n\r\n\r\n","description":"","footnote":"\r\n* ديوان طائى شميرانى ، جلد دوم ، بخش قصايد ، تبريز ، 1366 ه . ش ، ص 278 .\r\n","page_name":" 225 ","page_number":225},
  {"content":"\r\n\r\n\r\nعبد الحسين فرزين معاصر\r\n\r\n60 در تولّد امام همام جعفر بن محمد الصادق ( ع )\r\n باز طرح ديگرى گردونهء گردان نهاد * از بدايع جلوه‌هاى تازه‌اى كيهان نهاد \r\n ريخت طرحى نو جهان با مقدم باد صبا * دشت و بستان هر طرف بينى گلى الوان نهاد \r\n ابر رحمت باز گوهرريز و گوهرپاش شد * بر گل سورى ز شبنم لؤلؤ و مرجان نهاد \r\n باد عنبر ساى گرديد و نسيم عنبر فروش * طبله را عطّار بست و قفل بر دكان نهاد \r\n بلبل هجران كشيده در فضاى گلستان * سر خوش از ديدار گل شد ، پردهء الحان نهاد \r\n بوستان و كوه و صحرا رونقى ديگر گرفت * تاجى از بيجاده بر سر ، لالهء نعمان نهاد \r\n\r\n","description":"","footnote":"","page_name":" 226 ","page_number":226},
  {"content":"\r\n\r\n اين همه آثار هست از يمن شاه دين ، امام * جعفر صادق كه ز احسان ، قادر منّان نهاد \r\n هفدهء ماه ربيع الاول ، اندر جمعه ، بود * كاو قدوم اقدسش در عالم امكان نهاد \r\n با طلوع آفتاب آسمان معرفت * حق تعالى بر خلايق منّت و احسان نهاد \r\n كرد بر كون و مكان خورشيد حق تابندگى * زين تلألؤ بر جهان انوارى از يزدان نهاد \r\n بهره‌ور از مكتب علم و صفاى جدّ و باب * گشت و تاج فخر را بر تارك اديان نهاد \r\n از مقام شامخ علمى او شد مستفيض * آن كه اندر محضرش سر بر خط فرمان نهاد \r\n اعلم و اتقى و افضل عاملى صدّيق بود * افقه و اعرف كه ركن و پايهء ايمان نهاد \r\n مستجاب الدعوه و برهان حق و مقتدا * بود و آيين را بنا بر حجّت و برهان نهاد \r\n يافته دين محمد ( ص ) از وجودش اعتبار * شيعه را مذهب به رسم جعفرى بنيان نهاد \r\n مفتخر دانشوران بودند از شاگردىاش * بهر ترويج شريعت پاى در ميدان نهاد \r\n تربيت فرمود شاگردان عالم بيشمار * پايه‌هاى علم شيمى جابر حيّان نهاد \r\n\r\n","description":"","footnote":"","page_name":" 227 ","page_number":227},
  {"content":"\r\n\r\n مام گيتى مثل او هرگز نزايد در قرون * برترى او را خدا بر همسر و اقران نهاد \r\n گر زبان خامه عاجز آمد از توصيف او * قدر والايش عنان فكر ، سرگردان نهاد \r\n نااميد از آستان خويش « فرزين » را مساز * لطف تو شاها به دل مرهم پى درمان نهاد « * » \r\n\r\n\r\n","description":"","footnote":"\r\n* برگ سبز ، مجموعه شعر ، اثر عبد الحسين فرزين ، چاپخانه طوس ، مشهد ، 1358 ه . ش ، ص 23 .\r\n","page_name":" 228 ","page_number":228},
  {"content":"\r\n\r\n\r\nمحمد على مردانى معاصر\r\n\r\n61 در مدح جعفر بن محمد الصادق ( ع )\r\n چو دل بر رخ دلبرى گشت شايق * رهائيش بايد ز قيد علايق \r\n چو مجنون كه جز روى ليلى نبيند * بجز روى عذرا نديده است وامق \r\n چو شد پردهء ما و من از ميانه * مجو حايلى بين معشوق و عاشق \r\n چو زد آتش عشق در جان شراره * شب مظلم دل شود ، صبح صادق \r\n چو بيند به سينا رخ دوست موسى ( ع ) * شود از زن و مال و فرزند فارق « 1 » \r\n خوش آن كس كه با مهر رويش به دنيا * سه نوبت بگويد كه : رو « انت طالق » « 2 » \r\n مرا مرغ دل گشته پابند مويى * كه بر تار او بسته جان خلايق \r\n ولىّ خدا جعفر بن محمد ( ص ) * وصىّ نبى منبع فيض خالق \r\n به ذات خداوند عالى اعلا * بربّ المغارب ، بربّ المشارق \r\n به حقّ همه انبياى مكرّم * به برهان قاطع به قرآن ناطق \r\n كه جز احمد و عترت او ندانم * معين خلايق چه سابق چه لاحق \r\n بود بعد احمد ششم آيت حق * كه آراست دين را به تشريف صادق \r\n حديثش مسلّم كلامش مبرهن * كرامات او فوق كلّ خوارق \r\n\r\n\r\n","description":"","footnote":"\r\n( 1 ) - فارق : جدا كننده ، مميّز .\r\n( 2 ) - « انت طالق » : از سخنان معروف امير المؤمنين على ( ع ) است كه خطاب به دنيا فرمود : تو را سه طلاقه كرده‌ام و رجوع به تو ممكن نيست . از من دور شو !\r\n","page_name":" 229 ","page_number":229},
  {"content":"\r\n\r\n مصون ماند شرع نبى با وجودش * ز سنگ حوادث ز چنگ منافق \r\n شد از قدرت منطقش خصم رسوا * خصوص آن كه بفروخت دين بر دوانق « 3 » \r\n ز سعيش چنان حصن دين گشت محكم * كه مسدود شد راه شيّاد و سارق \r\n ز فقهش مزيّن كتاب و رسائل * به مصداق قرآن به حسن السوابق « 4 » \r\n ز فضلش جدا شد حق و باطل از هم * چو فالق ز غاسق « 5 » چو مؤمن ز فاسق \r\n بود شيعهء پاك اثنا عشر را * دل و ديده بر حجّت عصر شايق \r\n بسى ديده اين باغ سود و زيانها * ز باد مخالف ز ابر موافق \r\n به يزدان كه تا « يوم تبلى السرائر » « 6 » * بماند به پا اين خيام و سرادق « 7 » \r\n چو « مردانى » آن كس كه مهرش بجويد * به لطف عميمش رجايى است واثق « * » \r\n\r\n\r\n","description":"","footnote":"\r\n( 3 ) - دوانق : اشاره است به منصور دوانيقى يا دوانقى كه بر اثر جلالت قدر حضرت صادق ( ع ) با همه عداوتى كه به آن حضرت داشت رسوا شد و به حقيقت و ارزش وجودى امام ( ع ) پى برد .\r\nدوانق : معرّب و جمع : دانگ است .\r\n( 4 ) - حسن السوابق : ظاهرا منظور سيرت و سنّت بازمانده از رسول مكرم ( ص ) و ائمهء معصومين عليهم السلام بعد از پيامبر ( ص ) تا زمان آن حضرت است .\r\n( 5 ) - فالق : شكافنده ، شكافندهء دامن افق ( اشاره است به فلق ) غاسق : تاريكى بعد از غروب .\r\n( 6 ) - يوم تبلى السرائر : روزى كه آشكارا شود پنهانيها ( 10 / طارق ) منظور روز قيامت و يوم الحساب است .\r\n( 7 ) - سرادق : سراپرده و خيمه و خرگاه . منظور از : خيام : خيمه‌ها و منظور از سرادق :\r\nسراپرده‌ها : منظور آسمان و افلاك است .\r\n* فروغ ايمان ، مجموعهء اشعار ، محمد على مردانى ، مؤسسهء انتشارات امير كبير ، تهران ، 1367 ه . ش ، ص 204 .\r\n","page_name":" 230 ","page_number":230},
  {"content":"\r\n\r\n\r\nبخش ششم [ امام محمد تقى جواد الائمه عليه السلام 
  ]\r\n\r\n[ مقدمه 
  ]\r\n كوكب برج فضايل خسرو خوبان جواد ( ع ) * آن كه محو نور علمش مردم فرزانه كرد \r\n بىرخش كاشانهء دين چون شب تاريك بود * پرتو صبح جمالش روشن اين كاشانه كرد \r\n آيت « نور على نور » از حريمش شد عيان * چون در آغوش صدف ، جا آن دُر يك دانه كرد \r\nدكتر قاسم رسا\r\nامام محمد تقى جواد الائمه عليه السلام امام نهم شيعيان حضرت جواد ( ع ) در سال 195 هجرى در مدينه ولادت يافت . نامش محمد معروف به ( جواد ) و ( تقى ) است . مادر گرامىاش ( سبيكه ) يا خيزران است كه هر دو نام در تاريخ ثبت است . كنيهء مباركش :\r\nابو جعفر مىباشد .\r\nپس از شهادت جانگداز حضرت رضا ( ع ) در اواخر صفر سال 203 هجرى مقام امامت به فرزند ارجمندش حضرت جواد الائمه كه در آن هنگام حدود 8 سال داشت ، انتقال يافت .\r\nمأمون خليفهء جفاكار عباسى كه از نفوذ معنوى ائمهء معصومين عليهم السلام بيمناك بود ؛ براى مراقبت بيشتر از امام جواد ( ع ) دخترش\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n( امّ الفضل ) را به ازدواج امام درآورد .\r\nيكى از روشهاى مأمون و پس از او معتصم خليفهء عباسى اين بود كه جلسات مناظره و احتجاج تشكيل مىداد تا در حضور علماى اديان مختلف و فقهاى دربار خود حضرت رضا ( ع ) و ابو جعفر جواد الائمه ( ع ) را به خيال باطل خود ، مغلوب كنند ولى هر بار بيشتر قدرت علمى حضرت رضا ( ع ) - عالم آل محمد ( ص ) - و فرزند برومندش حضرت جواد ( ع ) درخشنده‌تر مىشد . معتصم چون ديد موقعيت امام جواد ، پس از مناظرات استوارتر گرديد ، از حضرت جواد دعوت كرد كه از مدينه به بغداد بيايد . امام جواد ( ع ) در ماه محرّم سال 220 هجرى به بغداد وارد شد . معتصم كه عموى امّ الفضل زوجهء حضرت جواد بود با جعفر پسر مأمون و امّ الفضل بر قتل آن امام معصوم ( ع ) همداستان شدند . معتصم و جعفر آن قدر تحريك و وسوسه كردند تا امّ الفضل بر قتل آن حضرت مصمّم شد . گفته‌اند كه امّ الفضل با انگور مسموم حضرت جواد الائمه ( ع ) را زهر داد . امام جواد ( ع ) در مدت 17 سال امامت به نشر و تعليم حقايق و معارف اسلام پرداخت و شاگردان مبرّزى تربيت فرمود . دوران عمر آن شكوفهء گلستان رسالت و ولايت را 25 سال نوشته‌اند .\r\nحضرت جواد ( ع ) از امّ الفضل فرزندى نداشت امّا از زوجهء ديگرش به نام سمانهء مغربيّه 4 پسر و 4 دختر داشت . شاعران فارسى در مدح و مرثيت آن حضرت اشعارى سروده‌اند .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nلامع درميانى ( ولادت 77 - 1076 ه )\r\n\r\n62 در منقبت حضرت امام محمد تقى ( ع )\r\n تا كه شرح مدّعا بر كوردل گردد جلى * مدحت آل پيمبر را نمىمانم « 1 » خفى \r\n كرده‌ام خامه صفت سر را قدم در راه حق * نااميدى كى روا باشد ز درگاه غنى \r\n چون قلم گر پاى من شق گردد « 2 » از راه طلب * دست كى كوته كنم از دامن آل على \r\n چون ز خود بى خود شوم الطاف حقّم در رسد * پس ز پيش ديده‌ام بردارد اين ما و منى \r\n چون كه خورشيد مراد از مطلع غيبم دميد * مقطع اميد را سازم ز مطلع منجلى \r\n كاى نهال ذات پاكت گلبن باغ نبى * و اى وجود با كمالت قرة العين ولى \r\n\r\n\r\n","description":"","footnote":"\r\n( 1 ) - نمىمانم خفى : خفى و پنهان نمىگذارم .\r\n( 2 ) - شقّ : شكافته ( قلمهاى نى را از طول در نوك و نيش قلم مىشكافتند تا بهتر بنويسد ) .\r\n","page_name":" 233 ","page_number":233},
  {"content":"\r\n\r\n انتخاب نسخهء ايجاد باشد نام تو * چون كه با خير البريّه آمده ذاتت سمّى « 3 » \r\n چون ز تقوى و طهارت بوده‌اى ممتاز خلق * ذاتت آمد متّقى و شد لقب او را تقى \r\n شاهباز همتّت طيران كند تا لا مكان * تا كه سازد قدر خود را بر سخندانان جلى \r\n شد درخت سدر بىبر از قدومت بارور * تا شعاع رفعت‌شان تو گردد منجلى \r\n تا ز طوفان حوادث يابد او راه نجات * آمده نوح نبى در بزم جدّت ملتجى « 4 » \r\n مىشود از شرم رخسار تو هر شب بر فلك * مهر با اين روشنى در چاه مغرب مختفى \r\n گر زند با نور رويت مه دم از همپايگى * مىزند خورشيد با تيرش كه گردد منزوى \r\n آن كه ذاتش محض لطف حق بود بر خلق عام * آن كه از نور وجودش آدم آمد مهتدى \r\n چون شدى سرگرم طى الارض « 5 » يك شب مىشدى * ساحت اقصى و شام و مكه بر او منطوى « 6 » \r\n استفاضه گر كند از نور رايش مىشود * بىبدل در حل ما لا ينحل افكار غبى « 7 » \r\n مىشدى سيل حوادث بر مراحل راه‌گير * تا كه صدق قول او گردد جلى بر مدعى \r\n\r\n\r\n","description":"","footnote":"\r\n( 3 ) - سمّى : همنام - چون نام مقدّس حضرت جواد ( ع ) ( محمد ) است با پيامبر ( ص ) سمّى و همنام است .\r\n( 4 ) - ملتجى : پناهنده .\r\n( 5 ) - طى الارض : طى كردن مسافتى بسيار در زمانى اندك . اين عمل در اثر خرق عادت و كرامت و معجزه براى ائمه عليهم السلام و اولياى حق صورت مىپذيرفته است .\r\n( 6 ) - منطوى : در هم نورديده و طى شده .\r\n( 7 ) - غبى : جاهل و نادان و گول و كم‌فهم .\r\n","page_name":" 234 ","page_number":234},
  {"content":"\r\n\r\n بس كه در جود و كرم مشهور شد بين الانام « 8 » * شد لقب او را جواد و عهد حق را شد وفى « 9 » \r\n اى خوشا حال كسى كو جُست حبّ اهل بيت * صفحهء تاريك دل را زان صفا دارد صفى « 10 » \r\n بس كه در قيد رضا جويى حق دل كاستند * شد رضوا عنه « 11 » از خدا در شأن‌شان حق شد رضى \r\n « لامعا » از حبّ اهل البيت دل روشن شود * گر غبى اين شيوه را ورزد يقين گردد ذكى « 12 » « * » \r\n\r\n\r\n","description":"","footnote":"\r\n( 8 ) - بين الانام : در بين مردم .\r\n( 9 ) - وفى : وفا كننده - وفا كننده به پيمان حق تعالى .\r\n( 10 ) - صفى : پاك و خالص و بىآميغ .\r\n( 11 ) - رضوا عنه : اشاره است به آيهء شريفهء  رَضِيَ اللَّهُ عَنْهُمْ وَ رَضُوا عَنْهُ ذلِكَ الْفَوْزُ الْعَظِيمُ  .\r\n« خشنود شد خداوند متعال از ايشان و راضى شدند از او و اين كاميابى بسيار بزرگى است » ( مائده / 119 )\r\n( 12 ) - ذكى : زيرك و هوشيار و باذكاوت .\r\n* ديوان لامع ، محمد رفيع بن عبد الكريم درميانى ، به كوشش دكتر محمود رفيعى ، دكتر مظاهر مصفا ، 1365 ه . ش ، تهران ، ص 82 .\r\n","page_name":" 235 ","page_number":235},
  {"content":"\r\n . \r\n","description":"","footnote":"","page_name":" 236 ","page_number":236},
  {"content":"\r\n\r\n\r\nفيّاض لاهيجى ( وفات 1072 ه )\r\n\r\n63 در منقبت امام محمد تقى ( ع )\r\n بى تو به زندان غم هيچ نجنبم ز جا * زلف تو زنجير كرد موى به موى مرا \r\n كس به كدامين اميد از تو دلى خوش كند * عهد ندارد ثبات وعده ندارد وفا \r\n سايهء سوداى او از سر ما كم مباد * زلف پريشان كه هست سلسله جنبان ما \r\n من به چه طالع دگر در دل او جا كنم * گريهء من بىاثر نالهء من نارسا \r\n از پى ما مىكشد عشق كمان ستم * بر دل ما مىزند غمزه خدنگ جفا \r\n بس كه غم هجر او تفرقه در ما فكند * در بَرِ من دل جدا سوزد و داغش جدا \r\n\r\n","description":"","footnote":"","page_name":" 237 ","page_number":237},
  {"content":"\r\n\r\n نعمت الوان غم مىرسدم دم به دم * گه ز نوال ستم گه ز عطاى بلا \r\n حاصلم از خشك و تر اشكى و لخت جگر * بر سر اين ما حضر هر دو جهان را صلا \r\n حسرت من جاودان ، طاقت من ناتوان * بار ستم بىحساب تاب و توان بىنوا \r\n بهر گريبان دل ، دست تطاول دراز * وز پى دامان وصل ، طول امل نارسا \r\n بىغمت اوقات من ، جمله به باطل گذشت * در غم بود و نبود ، در سر چون و چرا \r\n دور نگردى به سهو ، يك نفس از خاطرم * با همه بيگانگى ، چون سخن آشنا \r\n تاب و توانم دگر ، در غم و حسرت نماند * به كه برم زين الم ، بر در شاه التجا \r\n شاه زمين و زمن ، سرو بهار چمن * رنگ گل و ياسمن ، بوى شمال و صبا \r\n قرّت عين رسول « 1 » ، چشم و چراغ بتول « 2 » * فخر نفوس و عقول ، نقد علىّ رضا \r\n هم شرف بو تراب ، هم خلف بو الحسن « 3 » * هم لقب او را تقى ، هم صفت او را تقا « 4 » \r\n گلشن اميد را خار رهش شاخ گل * ديدهء خورشيد را خاك درش توتيا \r\n\r\n\r\n","description":"","footnote":"\r\n( 1 ) - قرّت عين رسول ( ص ) : مايهء روشنى و خنكى چشم حضرت رسول ( ص ) ، نور ديده .\r\n( 2 ) - بتول : حضرت زهرا عليها سلام .\r\n( 3 ) - ابو الحسن : منظور ابو الحسن على بن موسى الرضا ( ع ) است .\r\n( 4 ) - تقا : تقوا و پرهيزگارى\r\n","page_name":" 238 ","page_number":238},
  {"content":"\r\n\r\n درگه او را به خواب بيند اگر آفتاب * هست دگر تا ابد اين سر و آن متكّا \r\n روضهء پرنور او ، بين كه ببينى عيان * هر طرفش آفتاب جلوه‌كنان چون سُها « 5 » \r\n درگه او ارجمند ، قبّهء او سربلند * منظر او دلنشين ، عرصهء او دلگشا \r\n عرصهء او بس وسيع ، قبّهء او بس رفيع * آن ز ازل تا ابد ، اين ز سمك تا سما « 6 » \r\n عرصهء جاه تو را وهم بگشت و نيافت * نه اثر از ابتدا ، نه خبر از انتها \r\n شوق زمين بوس تو ، قد فلك ساخت خم * علّت پيرى نبود ، موجب اين انحنا \r\n كفر اگر رخ نهد بر درت ايمان شود * در دو جهان كس نديد خوشتر از اين كيميا \r\n اى به كمال شرف گوهر يكتاى دين * و اى به جمال خرد لمعهء « 7 » نور خدا \r\n عقل نخستين ترا ، دايهء علم و ادب * علم لدّنى تو را ، مايهء فهم و ذكا \r\n پيش ضمير تو گر سجده كند آفتاب * افكند از نورِ روز بر كتف شب ردا \r\n خندهء صبح شرف از نفس پاك توست * غنچه تبسّم نكرد جز ز نسيم صبا \r\n\r\n\r\n","description":"","footnote":"\r\n( 5 ) - سها : ستاره‌اى كه ديدن آن دشوار است - يكى از سه ستارهء دبّ اكبر - ستاره‌اى به ظاهر خرد و ريز است .\r\n( 6 ) - از سمك تا سماء : از زمين تا آسمان - منظور از سمك ماهيى است كه گاو زمين بر پشت آن است و به اعتقاد قدما زمين بر شاخ گاو قرار دارد . از ماه تا به ماهى معادل از فرش تا عرش .\r\n( 7 ) - لمعه : درخشندگى و تابش و لمعان .\r\n","page_name":" 239 ","page_number":239},
  {"content":"\r\n\r\n غنچه پژمرده‌اى است خاطر « فيّاض » ليك * از نفس پاك تو دارد اميد نما « 8 » \r\n تيره ز افعال من نامهء اعمال من * عاقبت حال من نيست به غير از رجا \r\n پر ز گنه دفترم ، تيره ، رخ اخترم * خاك عدم بر سرم ، گر ز تو نبود رضا \r\n مهر تو در جان و دل ، تخم تو در آب و گل * نيستم از خود خجل ، در ره مهر و وفا \r\n گرچه گنه كرده‌ام ، نامه سيه كرده‌ام * مدح توشه كرده‌ام مايهء روز جزا \r\n از گنه بىحساب مهر تو دارم جواب * بس بودم اين صواب معذرت هر خطا \r\n گرچه ندارم هنر ، مهر تو دارم اثر * هيچ نخواهم دگر ، مايه همين بس مرا \r\n تا به قضا و قدر ، هست ره خير و شر * باد به دامت قدر ، باد به كامت قضا « * » \r\n\r\n\r\n","description":"","footnote":"\r\n( 8 ) - نما : افزون شدن و نمو كردن .\r\n* ديوان فيّاض لاهيجى ، به كوشش دكتر امير بانوى كريمى ، انتشارات دانشگاه تهران ، 1372 ه . ش ، ص 89 .\r\n","page_name":" 240 ","page_number":240},
  {"content":"\r\n . \r\n","description":"","footnote":"","page_name":" 241 ","page_number":241},
  {"content":"\r\n\r\n\r\nواعظ قزوينى قرن يازدهم هجرى\r\n\r\n64 در ستايش آفتاب عالم آراى سپهر دين حضرت امام محمد تقى ( ع )\r\n حشمت از سلطان و راحت از فقير بينواست * چتر از طاووس ، ليك اوج سعادت از هماست \r\n راحت شاه و گدا را زين توان معلوم كرد * كو به صد گنج است محتاج ، اين به نانى پادشاست \r\n فقر ، صلح و دوستى و الفت و آسودگى است * پادشاهى جنگ و غوغا و زد و خورد و وغا « 1 » ست \r\n فقر را گسترده خوانى چون گشاد خاطر است * بر سر اين خوان نعمت پادشاهان را صلاست \r\n باغ جنّت را نباشد برگ ريزان خزان * برگ عيش بينوايان ايمن از باد فناست \r\n گو ننازد شاه چندين بر غناى خويشتن * گر گدا محتاج شد ، شه نيز محتاج گداست \r\n\r\n\r\n","description":"","footnote":"\r\n( 1 ) - وغا : جنگ و ستيز .\r\n","page_name":" 242 ","page_number":242},
  {"content":"\r\n\r\n نيست درويش آن كه پايش ره به درها مىبرد * نيست درويش آن كه چشمش با كف خلق آشناست \r\n هست درويش آن كه در صحراى عشق خانه سوز * بر سرش ژوليده مويى خوشتر از بال هماست \r\n وقت خفتن دست از فرش حصيرش كوته است * شب چو برخيزد به پا ، دست دعايش عرش‌ساست \r\n گر بود مفلس ز ملك و مال ، از آتش باك نيست * خلعت « الفقر فخرى « 2 » » از برش زينت فزاست \r\n مفلس ننگين كه باشد ؟ آن كه دامان دلش * خالى از نقد ولاى سرور اهل سخاست \r\n آفتاب عالم آراى سپهر دين « تقى » * آن كه از نورش جهان علم و دانش را ضياست \r\n چشمهء خورشيد ، تا چشم آب داد از خاك او * تا قيامت كشت هستى را از آن نشو و نماست \r\n از حريمش رفتن و گِردش نگشتن مشكل است * گر شط بغداد را چين بر جبين باشد رواست \r\n آن چه ابر جود و سيل همّت او كرد صرف * نام بحر و كان نمىدانم چه سان ديگر بجاست ؟ \r\n تا نگردد خواهش سائل مكرّر پيش او * از بزرگى كوهسار همّت او بىصداست \r\n زندگى تا هست و عالم هست وِردم مدح اوست * حيف امّا زندگى كوتاه و عالم بىبقاست \r\n\r\n\r\n","description":"","footnote":"\r\n( 2 ) - « الفقر فخرى » : حديث نبوى ( ص ) است كه فرموده است : الفقر فخرى و به افتخر « فقر مايهء فخر من است و بدان مىبالم و افتخار مىكنم . » ( رك : احاديث مثنوى ، ص 23 ) . مولوى در ديوان شمس تبريزى معروف به ديوان كبير در بيت 2527 گويد :\r\n كسى كه نوبت « الفقر فخر » زد جانش * چه التفات نمايد به تاج و تخت و لوا ؟ \r\nبدين حديث صوفيّه بسيار استشهاد و استناد مىكنند ، امّا برخى آن را موضوع مىدانند .\r\n","page_name":" 243 ","page_number":243},
  {"content":"\r\n\r\n زندگى شاها نباشد زندگى ، بىياد تو * تا كه جان دارد ، ز جان واعظ تو را مدحت سراست \r\n نى نى كلكم شكرريز است از مدحت همين * بعد مردن هم چو نى در استخوانم اين نواست \r\n هر نفس بر خويش مىبالد سخن از مدح تو * ور نه پرگويى چنين در حضرتت كى حدّ ماست \r\n اى سخن ! هر چند خوددارى ز مدحش مشكل است * با زبان حال كن ديگر ثنا ، وقت دعاست \r\n تا بود اين گنبد از خلق جهان خالى و پر * تا درين محراب خواهد مهر و مه افتاد و خاست \r\n روضه‌اش ز آمد شد زوّار پر باد و تهى * بر در او پشت طاعت خلق را كج باد و راست « * » \r\n\r\n\r\n","description":"","footnote":"\r\n* ديوان واعظ قزوينى ، با تصحيح و مقدمه به كوشش دكتر سيد حسن سادات ناصرى ، مطبوعاتى علمى ، تهران 1359 ، ص 456 .\r\n","page_name":" 244 ","page_number":244},
  {"content":"\r\n\r\n\r\nآية اللّه غروى اصفهانى ( كمپانى ) ( 1269 ه 1361 ه )\r\n\r\n65 در مدح ابى جعفر حضرت جواد الائمه ( ع )\r\n باز طبعم را هواى بادهء گلگون بود * در سرم شور و نوار و نغمهء موزون بود \r\n نوبهار است و كنار يار ، ساقى مى بيار * طالع مى با مبارك طلعتى ميمون بود \r\n باده گلرنگ و نگارى شوخ و شنگ و وقت تنگ * هر كه را اين سود و اين سودا نشد مغبون « 1 » بود \r\n صحبت حورى سرشتى ، باغ و گشتى چون بهشت * هر كه اين عشرت بهشتى « 2 » بخت او وارون بود \r\n جز لب جوى و كنار يار ، دلجويى مجو * جز حديث مى مگو كافسانه و افسون بود \r\n ساقيا ! ده ساغرى ، بر گردنم نِه منّتى * از خمى كش يك حباب او خم گردون بود \r\n\r\n\r\n","description":"","footnote":"\r\n( 1 ) - مغبون : زيان كرده ، دچار غبن و ضرر شده .\r\n( 2 ) - بهشتى : از مصدر « هشتن » فرو گذاشتن ، نهادن و رها كردن .\r\n","page_name":" 245 ","page_number":245},
  {"content":"\r\n\r\n از خم وحدت كه لبريز محبّت بود و عشق * از خمى كاندر هوايش در خم افلاطون « 3 » بود \r\n از خم ميناى عشق حسن ليلاى ازل « 4 » * كز صبوحش عقل تا شام ابد مجنون بود \r\n بادهء گلگون اگر خواهى برون از چند و چون * از خم عشق ولىّ حضرت بيچون بود \r\n پادشاه كشور ايجاد ابو جعفر جواد * آن كه در عين حدوثش با قدم مقرون « 5 » بود \r\n مصحف آيات و عنوان حروف عاليات « 6 » * غاية الغايات كاوصافش ز حد بيرون بود \r\n گنج هستى را طلسم و با جهان چون جان و جسم * مخزن درّ ثمين و لؤلؤ مكنون بود \r\n فالق صبح ازل « 7 » مصباح نور لم يزل * كز تجلّيهاى او اشراق گوناگون بود \r\n طور سيناى تجلّى مطلع نور جلّى * كز فروغش پور عمران واله و مفتون بود \r\n شد خليل از شعلهء روى مهش آتش به جان * فلك « 8 » عمر نوح از سوداى او مشحون بود \r\n گر ذبيح « 9 » اندر رهش صد بار قربانى شود * در مناى عشق او از جان و دل ممنون بود \r\n چشم يعقوب از فراق روى او بىنور شد * يوسف اندر سجن شوق كوى او مسجون « 10 » بود \r\n\r\n\r\n","description":"","footnote":"\r\n( 3 ) - خم افلاطون : . . . نوشته‌اند كه چون افلاطون به سنّ پيرى رسيد در خم بزرگ بنشست .\r\nشاگردان به موجب وصيّت او سر خم محكم بسته در غار كوهى نهادند ( غياث اللغات )\r\nديوژن يا ديوجانس نيز در خمى مىنشست تا خود را از گرما و سرما حفظ كند . عدم دلبستگى به خودى و جهان مادّى و علاقه و پيوند به حضرت حق تعالى منظور نظر شاعر است .\r\n( 4 ) - منظور تجلّى ذات حق تعالى است از صبح ازل - اول بدون اول - تا شام ابد - آخر بدون آخر . كه صاحبان معرفت حق را عاشق شيدا ساخته‌است .\r\n( 5 ) - مقرون : قرين و نزديك . انوار طيّبه محمد ( ص ) و آل محمد ( ص ) قبل از همه چيز و مقدّم بر همه كس خلق شده است .\r\n( 6 ) - امام در حقيقت با قرآن كريم و كلمات و حروف عاليهء مصحف شريف مقترن است و مقصود از آفرينش مىباشد .\r\n( 7 ) - فالق صبح ازل : امام عليه السلام شكافنده صبح ازل خلقت و چراغ نور الهى است .\r\n( 8 ) - فلك : كشتى ، فلك مشحون : كشتى پر كرده شده و انباشته ( از تعبيرات قرآنى است در آيهء 41 سورهء يس ) .\r\n( 9 ) - ذبيح : منظور حضرت اسمعيل ( ع ) فرزند حضرت ابراهيم ( ع ) است كه بنا بود در راه خداوند قربانى شود و به امر و مصلحت خداوند گوسفندى از بهشت به جاى وى قربانى شد .\r\n( 10 ) - مسجون : زندانى .\r\n","page_name":" 246 ","page_number":246},
  {"content":"\r\n\r\n غُرّهء وجه محمّد قُرة العين على « 11 » * زهرهء زهرا و دُرّ درج آن خاتون بود \r\n فرع ميمون امام ثامن ضامن رضا * اصل مأمون تمام واجب و مسنون « 12 » بود \r\n لعلش اندر روح‌افزايى به از عين الحيات * سروش از طوبى به رعنايى بسى افزون بود \r\n گرد روى ماه او مهر فلك گردش كند * پيش گردِ راه او خرگاه گردون ، دون « 13 » بود \r\n گاهى از غيرت گهى از حسرت آن ماهرو * قرص خور چون شمع سوزان و چو طشت خون بود « * » \r\n\r\n\r\n","description":"","footnote":"\r\n( 11 ) - غرّهء وجه محمد قرّة العين على : حضرت جواد الائمه ( ع ) كه نام نامىاش محمد ( ع ) است در حقيقت همچون درخشندگى پيشانى حضرت محمد ( ص ) و نور چشم پدر بزرگوارش حضرت على بن موسى الرضا ( ع ) مىباشد .\r\n( 12 ) - مسنون : ظ : به معنى سنّت و مستحب در برابر واجب آمده است .\r\n( 13 ) - دون : پست .\r\n* ديوان آية اللّه غروى اصفهانى ( كمپانى ) ، ص 188 .\r\n","page_name":" 247 ","page_number":247},
  {"content":"\r\n . \r\n","description":"","footnote":"","page_name":" 248 ","page_number":248},
  {"content":"\r\n\r\n\r\nالهى قمشه‌اى ( وفات 1352 ه . ش )\r\n\r\n66 در مدح حضرت جواد الائمه ( ع )\r\n اى باد صبا بگشا آن طرّهء پرچم را * آور خبر از زلفش كز دل ببرد غم را \r\n دلهاى پريشان را در حلقهء گيسويش * جمع آر و پريشان ساز آن طرهء پر خم را \r\n در باغ و چمن حرفى زان لالهء خندان گو * تا سنبل و گل سازى خار الم و غم را \r\n لبّيك زنان باز آى در كعبهء ديدارش * زان چاه زنخدان نوش صد چشمهء زمزم را \r\n اى مطرب جان رازى ز آن ماه حجازى گو * تا شاهد كنعانى بندد ز نوا دم را \r\n ز آن طلعت سبحانى در عالم روحانى * بر عالم و آدم ريز الطاف دمادم را \r\n\r\n","description":"","footnote":"","page_name":" 249 ","page_number":249},
  {"content":"\r\n\r\n درياى گهر زايش چون موج برانگيزد * پر دُرّ و گوهر سازد گنجينهء عالم را \r\n از مدرسهء علمش درسى به فلاطون گو * وز ميكدهء جودش يك جام بده جم را \r\n از شاه تقى مدحى اى بلبل گلشن گو * تا باغ جنان سازى اين انجمن غم را \r\n درياى سخاوت كيست ؟ سلطان جواد اى جان * زان بحر كرم دادند يك مشربه حاتم را \r\n در مكتب تعليمش ادريس فلك فر بين * بر مائدهء جودش صد عيسى مريم را \r\n چون بارقهء علمش بر چرخ زند پرچم * با خاك كند يك سان صد يحيى اكثَم « 1 » را \r\n در هم شكند قهرش هر قدرت و نيرو را * بر باد دهد عزمش هر عزم مصمّم را \r\n گر دم زند از حكمت آن ناطقهء رحمت * بر خاك فرود آرد نه چرخ معظّم را \r\n صد يوسف مصرى را مشتاق جمالش بين * مدهوش جلال وى شاهان دو عالم را \r\n وصفيش جواد آمد وصفيش تقى كان شه * شد مظهر لطف و قهر سلطان دو عالم را \r\n بر مهر رخش بستند پيمان دل هشياران * روزى كه عجين كردند آب و گل آدم را \r\n\r\n\r\n","description":"","footnote":"\r\n( 1 ) - يحيى بن اكثم : از علما و فقهاى زمان مأمون و معتصم عباسى بود .\r\n","page_name":" 250 ","page_number":250},
  {"content":"\r\n\r\n شد باغ جهان صد حيف زان نو گل جان محروم * بشكست رقيب از كين سروى خوش و خرم را \r\n از فتنهء عباسى در خيمهء شمّاسى « 2 » * نوشيد لب نوشش از جام جفا سم را \r\n از معتصم اين بيداد بر خسرو ايمان رفت * كاش اين فلك كجرو كمتر كند استم را \r\n صيّاد جفا بشكست ، پر ، بلبل عرشى را * بر روى خلايق بست ، باب اللّه اعظم را \r\n زود از چمن عالم آن مرغ خوش الحان رفت * تنگ اين قفس تن بود آن روح مكّرم را \r\n ساقى ز مى عشقش يك جام لبالب ريز * زان تاك الست آور صهباى « 3 » دمادم را \r\n از بادهء لاهوتى بر اهل صفا بخشا * تا زندهء جاويدان ، سازى دل محرم را \r\n بر شيعهء پاكش باز ، درهاى بهشتى ساز * بر دشمن ناپاكش ، افروز جهنم را \r\n يا رب به « الهى » بخش صهباى ولاى او * تا بر فلك افرازد از عشق تو پرچم را « * » \r\n\r\n\r\n","description":"","footnote":"\r\n( 2 ) - خيمهء شمّاسى : شمّاسه : محله‌اى بوده است در بغداد كه افراد قلّاش و دزد و طرّار در آن جا گرد مىآمده‌اند . شاعر به طور كنايى ارادهء قصر بنى العباس كرده است كه توطئه قتل امام ( ع ) در آن جا انجام گرديد .\r\n( 3 ) - صهبا : شراب .\r\n* كليات ديوان حكيم الهى قمشه‌اى ، ص 349 .\r\n","page_name":" 251 ","page_number":251},
  {"content":"\r\n . \r\n","description":"","footnote":"","page_name":" 252 ","page_number":252},
  {"content":"\r\n\r\n\r\nآية اللّه آيتى بيرجندى ( وفات 1350 ه . ش )\r\n\r\n67 در منقبت و مصيبت حضرت امام محمد تقى جواد الائمه ( ع )\r\n اى دل گرت مطالب و خواهى اگر مراد * رو كن به سوى درگه سلطان دين جواد \r\n آينهء جمال و كمالات احمدى * سلطان عيسوى نفس و موسوى نژاد \r\n مهر سپهر مجد و كرامت ، محيط جود * قطب وجود و حجّت معبود بر عباد \r\n آن جا كه برو ساده « 1 » زند تكيه همچو مهر * باشد بر آستان ، جم و كاووس و كيقباد \r\n بر سر گرفت تاج كرامت ، امين وحى * بر آستانه‌اش چو سر بندگى نهاد \r\n در بارگاه حضرت او خازن بهشت * از باغ خلد و روضهء رضوان درى گشاد \r\n\r\n\r\n","description":"","footnote":"\r\n( 1 ) - وساده : مخدّه ، بالش ، مسند و اورنگ .\r\n","page_name":" 253 ","page_number":253},
  {"content":"\r\n\r\n خرّم كسى كه رفت در آن باغ مينوى * شادان هر آن كسى كه بر اين درگه ايستاد \r\n نور مجرّد است و تجلّى نور حقّ * در كسوت عناصر و در صورت مواد \r\n ما را ز تيه وادى حيرت « 2 » نجات بخش * اى صاحب كرامت و اى مظهر رشاد \r\n افتادگان ورطهء غم را ، بگير دست * يا صاحب الولايه ، يا شافع العباد \r\n از دود آه من شود آيينهء سپهر * تاريك چون ز غربتش آيد مرا به ياد \r\n اى كاش كاندمى كه همى سوخت از عطش * خشكيده آب دجله چو آتش وزيد باد \r\n شد پاره پاره‌اش دل و ناليد از ستم * لعنت بر آن كه زهر خورانيدش از عناد \r\n بوى عبير يوسف گل پيرهن ، ببر * اى باد سوى طوس ، گذارت گر اوفتاد \r\n بر گوى نزد ضامن آهو ز جسم وى * بغداد را ز مشك ختن نافه‌ها گشاد \r\n آخر عزيز فاطمه از كيد امّ فضل * جانش ز تن بر آمد و صد آهش از نهاد \r\n زان روست كلك « آيتى » اى خواجه ، روحبخش * كاب حيات خضر نهان است در سواد « 3 » « * » \r\n\r\n\r\n","description":"","footnote":"\r\n( 2 ) - تيه وادى حيرت : بيابان گمراهى و سرگردانى .\r\n( 3 ) - آب حيات خضر نهان است در سواد : منظور شاعر اين است كه : كلك و قلم شاعر بدان جهت روح مىبخشد و عمر جاويد مىدهد كه همچون آب حيات خضر در سياهى مركب دوات پنهان است و با كلك روحبخش او از ظلمات به عالم روشنى در مىآيد .\r\n* ديوان ، درّ غلطان ، اثر طبع آية اللّه آيتى ، تهران ، 1346 ه . ش ، ص 33 .\r\n","page_name":" 254 ","page_number":254},
  {"content":"\r\n . \r\n","description":"","footnote":"","page_name":" 255 ","page_number":255},
  {"content":"\r\n\r\n\r\nدكتر قاسم رسا ( 1290 - 1356 ه . ش )\r\n\r\n68 در منقبت حضرت جواد الائمه ( ع )\r\n جلوه در محفل چو ماه عارض جانانه كرد * عاشقان را با نگاهى واله و ديوانه كرد \r\n خيل مشتاقان خود را با نگاهى دلفريب * ديده روشن از فروغ نرگس مستانه كرد \r\n آتش شوق وصالش كرد با دلدادگان * آن چه سوز اشتياق شمع ، با پروانه كرد \r\n باده از خمخانهء وحدت چو در پيمانه ريخت * عارفان را سرخوش و سرمست از آن پيمانه كرد \r\n ريخت از هر تار مويش آيتى ز آيات حق * چون نسيم آفرينش موى او را شانه كرد \r\n آشناى مه جبينى باش كاندر بزم عشق * شوق ديدارش جهانى را ز خود بيگانه كرد \r\n\r\n","description":"","footnote":"","page_name":" 256 ","page_number":256},
  {"content":"\r\n\r\n نازم آن ريحان خوشبويى كه با باران فيض * تربيت دست « رضا » در دامن « ريحانه » كرد \r\n صبحدم در خانهء ريحانه خورشيدى دميد * كز فروغ چهره‌اش روشن فضاى خانه كرد \r\n كوكب برج فضايل خسرو خوبان جواد ( ع ) * آن كه محو نور علمش مردم فرزانه كرد \r\n وارث شاه ولايت شهريارى كز بيان * ساحت حق را جدا از باطل و افسانه كرد \r\n بىرخش كاشانهء دين چون شب تاريك بود * پرتو صبح جمالش روشن اين كاشانه كرد \r\n ابر احسانش جهان را خرّم و شاداب ساخت * كاخ ايمانش بناى كفر را ويرانه كرد \r\n نعمت شاهانهء او شامل شاه و گداست * كى تواند كس سپاس نعمت شاهانه كرد \r\n آيت « نورٌ على نور » از حريمش شد عيان * چون در آغوش صدف جا آن دُر يك دانه كرد \r\n از پى ويرانى شالودهء كفر و ضلال * تكيه بر عزم بلند و همّت مردانه كرد \r\n اى « رسا » جان را نثار مقدم جانانه كن * زان كه جان بايد نثار مقدم جانانه كرد . « * » \r\n\r\n\r\n","description":"","footnote":"\r\n* ديوان كامل دكتر قاسم رسا ، چاپ پاسبان رضوى ، مشهد ، ص 122 .\r\n","page_name":" 257 ","page_number":257},
  {"content":"\r\n\r\n\r\nدر ميلاد مسعود حضرت جواد الائمه ( ع )\r\n از شبستان ولايت قمرى پيدا شد * از گلستان هدايت ثمرى پيدا شد \r\n بحر موّاج كرم آمده در جوش و خروش * كه ز درياى عنايت گهرى پيدا شد \r\n شب ميلاد جواد است ، ندا زد جبريل * كز پى شام مبارك سحرى پيدا شد \r\n از افق ماه درخشانِ رجب داد نويد * كه ز خورشيد ولايت قمرى پيدا شد \r\n مىرسد نكهت ريحان بهشتى به مشام * كه ز « ريحانه » رضا را پسرى پيدا شد \r\n سالها بود پدر چشم به راه پسرى * كه پسر آمد و نور بصرى پيدا شد \r\n نام نيكوش محمّد ، لقب اوست جواد * در صفات ملكوتى بشرى پيدا شد \r\n دادخواهان جهان را ز پى دادرسى * خسرو دادرس دادگرى پيدا شد \r\n مظهر زهد و فضيلت ، كه بدان گوهر پاك * علم نازد كه مرا تاج سرى پيدا شد \r\n مجلس آراسته مأمون ز بزرگان و رجال * كه ز در كودك صاحب نظرى پيدا شد \r\n\r\n","description":"","footnote":"","page_name":" 258 ","page_number":258},
  {"content":"\r\n\r\n پاسخ مجلسيان داد به هر گونه سؤال * كز همه برتر و شايسته‌ترى پيدا شد \r\n سپر انداخته روباه صفت مدعيّان * زان كه در بيشهء دين شير نرى پيدا شد \r\n اى كه در وادى حيرت شده‌اى سرگردان * غم مخور قافله را راهبرى پيدا شد \r\n خرّم آن گل كه ز هر سو به تماشاى رخش * صد چو من بلبل خونين جگرى پيدا شد \r\n چو به دو رايحهء جد گراميش رسيد * در دل از شوق وصالش شررى پيدا شد \r\n چون به بغداد دو سر چشمه رسيدند به هم * خاك را لطف و صفاى دگرى پيدا شد \r\n اى « رسا » شادى ميلاد همايون جواد ( ع ) * طبع موجى زد و زيبا اثرى پيدا شد « * » \r\n\r\n\r\n","description":"","footnote":"\r\n* ديوان كامل دكتر قاسم رسا ، كتابفروشى باستان ، مشهد ، ص 121 .\r\n","page_name":" 259 ","page_number":259},
  {"content":"\r\n\r\n\r\nغلامرضا قدسى ( 1304 - 1368 ه . ش )\r\n\r\n69 در ميلاد مسعود حضرت امام جواد ( ع )\r\n گشود ديده چو بر اين جهان امام جواد * به روى خلق در مرحمت خداى گشاد \r\n شكفت تا گل رويش ز بوستان رضا ( ع ) * بداد مژده به اهل نياز ، پيك مراد \r\n عيان تجلّى حق شد ز روى اين مولود * جهان پير جوان شد ز شوق اين ميلاد \r\n نهم امام كه روز دهم ز ماه رجب * ز ديدن رخ او ثامن الحجج شد شاد \r\n ز آسمان بركات خداى ، نازل شد * ز يمن مقدم او بر زمين چو گام نهاد \r\n گرفت چنگ به چنگ وز اشتياق سرود * مَلَك ز بام فلك نغمهء مباركباد \r\n\r\n","description":"","footnote":"","page_name":" 260 ","page_number":260},
  {"content":"\r\n\r\n خداى ، جود و كرم را به خلق كرد تمام * چو ديده مظهر جود خدا به دهر گشاد \r\n زهى مقام كه جسته است علم از او يارى * زهى شرف كه گرفته است عقل از او ارشاد \r\n اميد بسته به الطاف او سياه و سپيد * پناه در كنفش جسته بنده و آزاد \r\n ز فيض دانش او جان گرفت علم و خرد * ز نور بينش او جلوه يافت استعداد \r\n به يمن لطف عميمش كرم گرفت قوام * به دست همت او شد جهان جود ايجاد \r\n گداى بارگه جود اوست حاتم طى * غلام درگه فرّ و شكوه اوست قباد \r\n بود ز پرتو انديشه‌اش خرد روشن * كند ز فكرت او عقل پير استمداد \r\n فكنده سايه ز مهرش هماره بر سر عدل * زده است شعله ز قهرش به خرمن بيداد \r\n زبان ناطقه لال است در مديحت او * كه با كمالش ما ناقصيم همچو جماد \r\n اگر به آتش دوزخ نظر ز لطف كند * شراره از نگهش سردتر شود ز رماد \r\n اگر كه نامهء اعمالم از گنه سيه است * شفاعت تو مرا بس بود به روز معاد \r\n\r\n","description":"","footnote":"","page_name":" 261 ","page_number":261},
  {"content":"\r\n\r\n هميشه تا به عدد كمتر است الف از با * هماره تا كه فزونتر ز صاد باشد ضاد \r\n بود عدوى تو دايم قرين محنت و غم * بود محبّ تو پيوسته خرّم و دلشاد « * » \r\n\r\n\r\n","description":"","footnote":"\r\n* نغمه‌هاى قدسى ، غلامرضا قدسى ، تدوين محمد قهرمان ، ادارهء كل فرهنگ و ارشاد اسلامى ، مشهد ، 1370 ه . ش ، ص 114 .\r\n","page_name":" 262 ","page_number":262},
  {"content":"\r\n\r\n\r\nطائى شميرانى معاصر\r\n\r\n70 در ولادت امام محمد تقى جواد الائمه ( ع )\r\n به يمن مولد سلطان دين امام جواد * جهانِ پير جوان شد زمينِ سرد آباد \r\n رسيد عيد همايون نورِ چشم رضا * محمدِ تقى آن رهنماى كل عِباد \r\n خديو كشور دين آفتاب برج نهم * كه هست مظهر خلّاق و قبلهء امجاد \r\n گل رياض پيمبر ، فروغ چشم على * كه خلق كَوْن و مكان راست علّت ايجاد \r\n خجسته زادهء هشتم امام خسرو طوس * محمد بن على التّقى امام جواد \r\n سپهر فضل و جهان كمال و بحر خرد * محيط فيض و سراج هُدا شفيع معاد \r\n\r\n","description":"","footnote":"","page_name":" 263 ","page_number":263},
  {"content":"\r\n\r\n عزيز مصر ولايت خديو ملك وجود * كه يافت رونق از او دين و سنّت اجداد \r\n ز بندگى جنابش زمينيان خرسند * به پاى بوس ركابش سماويان دلشاد \r\n رهين منّت اويند هر وضيع و شريف * غلام درگه اويند بنده و آزاد \r\n به كاخ بىخلل احتشام و شوكت تو * نخست پلّه بود اين بناى سبع شداد « 1 » \r\n تو آن نهال رياض ولايتى كه بود * وظيفه خوار نوال تو هر نبات و جماد \r\n بزرگوارا ! من بنده « طائى » ام كه مدام * به سوى لطف توام هست چشم استمداد \r\n به يمن مدح تو آن رتبه داد يزدانم * كه خون دل ز حسد گشت روزى حُسّاد « * » \r\n\r\n\r\n","description":"","footnote":"\r\n( 1 ) - سبع شداد : منظور از هفت ، هفت فلك يا هفت آسمان است ، شداد : جمع شديد ، استوار است و محكم .\r\n* ديوان طائى شميرانى ، جلد دوم ، بخش قصايد ، تبريز ، 1366 ه . ش ، ص 188 .\r\n","page_name":" 264 ","page_number":264},
  {"content":"\r\n\r\n\r\nسيّد رضا مؤيّد ( ولادت 1321 ه . ش )\r\n\r\n71 در نعت جواد آل محمد ( ص )\r\n اى در تو ختم ، آيت جود و سخا جواد * بر تو سلام ، اى همه مهر و وفا جواد \r\n آن سان كه ختم شد به محمد ( ص ) پيمبرى * شد در تو ختم رحمت و لطف و عطا جواد \r\n تنها جواد آل محمد ( ص ) تويى به نام * با آن كه بوده‌اند همه اوليا جواد \r\n چونان كه آفتاب همه نور و روشنى است * پا تا به سر كريمى و سر تا به پا جواد \r\n ما را به ياد توست به شام ولادتت * گه ذكر يا كريم و گهى ذكر يا جواد \r\n تو آفتاب مشرق حُسن و ملاحتى * كامشب جهان گرفت ز نورت ضيا جواد \r\n\r\n","description":"","footnote":"","page_name":" 265 ","page_number":265},
  {"content":"\r\n\r\n چشم و چراغ عالم هستى رضا بود * شد روشن از جمال تو چشم رضا جواد \r\n ريحانهء رضائى و ريحانه مام توست * اى گلشن وجود ز تو با صفا جواد \r\n آيات جود جلوه‌گر اندر جمال تو * ديد و گذاشت باب تو نام تو را جواد \r\n امشب كنار مهد تو گريد پدر مگر ؟ * جشن ولادتت شده بزم عزا جواد \r\n اى نام دلرباى تو ، داروى دردها * هر دردمند با تو بود آشنا جواد \r\n يادت قرار خاطر شب زنده‌دارها * حرزت مدال « 1 » بازوى اهل دعا جواد \r\n نورت دليل تودهء گم‌كرده راه حق * لطفت كفيل مردم بىدست و پا جواد \r\n در كودكى دو طفل رسيدند بر كمال * در انبيا ، مسيح و در اوصيا ، جواد \r\n سيمرغ فضل و جود تو در اوج جاودان * گسترده سايه بر همهء ماسوا ، جواد \r\n اى بر عدوى خويش كرم كرده بيشمار * از دوستان مگير تو چشم عطا جواد \r\n ما را نه خدمتى كه سزاى كرم بود * پس دست ما بگير براى خدا جواد \r\n\r\n\r\n","description":"","footnote":"\r\n( 1 ) - مدال : نشانى كه بر سينه يا بازو به نشانهء افتخار و امتياز مىبندند .\r\n","page_name":" 266 ","page_number":266},
  {"content":"\r\n\r\n عيدى دهند اهل كرامت به بندگان * امشب مكن دريغ ز عيدى به ما جواد \r\n خواهم زيارت حرمت را به كاظمين * كز بعد كاظمين بود كربلا جواد \r\n من بنده‌ام رضاى « مؤيد » گداى تو * از من مباد آن كه شوى نارضا جواد « * » \r\n\r\n\r\n","description":"","footnote":"\r\n* جلوه‌هاى رسالت ، سيد رضا مؤيد ، انتشارات علىزاده ، 1370 ه . ش ، مشهد ، ص 177 .\r\n","page_name":" 267 ","page_number":267},
  {"content":"\r\n\r\n\r\nمحمد على مردانى معاصر\r\n\r\n72 عيد ظفر و ميلاد جواد النقب ( ع ) امام جواد ( ع )\r\n گل آمد و زد خيمه به گلزار ببينيد * شد ماه رخ يار پديدار ببينيد \r\n گسترد به دامان چمن فرش زمرّد * فرّاش صبا در قدم يار ببينيد \r\n از نفحهء باد سحر و عطر رياحين * صحراست مگر كلبهء عطّار ببينيد \r\n خورشيد و مه و مشترى و زهره و بهرام * ماتند ز نور رخ دلدار ببينيد \r\n اين رشتهء جان در كف و آن تاج مرصّع * بر يوسف عشقند گرفتار ببينيد \r\n قمرى به نواخوانى و بلبل به تغزّل * در پنجهء عشق‌اند گرفتار ببينيد \r\n\r\n","description":"","footnote":"","page_name":" 268 ","page_number":268},
  {"content":"\r\n\r\n سبزى خط عارض گلنار كليم است * يا سر زده گل از شجر نار ببينيد \r\n خورشيد برآورده سر از مشرق اميد * يا آمده گل بر سر بازار ببينيد \r\n عيد نو و عيد ظفر و عيد جواد است * اى خلوتيان حرم يار ببينيد \r\n بر دامن ريحانهء ريحانهء طاهر * ريحانه‌اى از عترت اطهار ببينيد \r\n رخسار جواد النقب چون گل خورشيد * طالع شده از خيمهء زرتار ببينيد \r\n ميثم صفت از دار فنا چشم ببنديد * تا طلعت حق را به سر دار ببينيد \r\n مهر نهم از دايرهء مهر الهى * رخشان شده‌اى صاحب انصار ببينيد \r\n بر سفرهء ايجاد ز نعمات خداوند * آن مائده را چون گل بىخار ببينيد \r\n تا چند اسير زر و تزوير و غروريد * در لوح قضا گر شده يك بار ببينيد \r\n گر از شرر آه ستمديده نترسيد * پس عاقبت كار ستمكار ببينيد \r\n در دايرهء امن خداوند بپاييد * جود و كرم و بخشش غفّار ببينيد \r\n\r\n","description":"","footnote":"","page_name":" 269 ","page_number":269},
  {"content":"\r\n\r\n مردانى شيدا شده بيمار محبّت * او را به غم عشق گرفتار ببينيد \r\n چو مردمك ديده به چشم نگرانش * جاى قدم يار وفادار ببينيد \r\n يك دم مژه بر هم نزند بو كه نشنيد * بر ديده‌اش آن يار دل‌آزار ببينيد « * » \r\n\r\nدر شهادت حضرت امام جواد ( ع )\r\n بزرگ مظهر يكتا ، جواد آل محمد ( ص ) * ولىّ حى توانا ، جواد آل محمد ( ص ) \r\n سليل سيّد بطحا جواد آل محمد ( ص ) * كليد هر چه معمّا ، جواد آل محمد ( ص ) \r\n شهيد كينهء اعدا جواد آل محمد ( ص ) \r\n عزيز موسى جعفر ، نهم وصىّ پيمبر * دليل و هادى انسان ، ولىّ خالق داور \r\n نهال باغ رضا ، نور چشم ساقى كوثر * شفيع امّت خير البشر به عرصهء محشر \r\n امير ملك تولّا ، جواد آل محمد ( ص ) \r\n چو پا به مجلس مأمون نهاد سيّد اعظم * به احتجاج بر آن فروغ ديدهء خاتم \r\n\r\n\r\n","description":"","footnote":"\r\n* فروغ ايمان ، مجموعهء اشعار ، محمد على مردانى ، مؤسسهء امير كبير ، تهران ، 1367 ه . ش ، ص 169 .\r\n","page_name":" 270 ","page_number":270},
  {"content":"\r\n\r\n شدند مات فقيه و حكيم و عالم اعلم * به عجز خويشتن اقرار كرد زادهء اكثم \r\n چو كرد لب به سخن وا جواد آل محمد ( ص ) \r\n پس از ثناى خداوندگار قادر بيچون * امير ملك سخن با كلام دلكش موزون \r\n نمود مجلسيان را تمام واله و مفتون * گشود لب به مديحش در آن مناظره مأمون \r\n كه هست بر همه مولا جواد آل محمد ( ص ) \r\n نمود امر كه آرند عود و نافه و عنبر * نثار كرد به پايش طبق‌طبق زر و گوهر \r\n به چشم زخم حسودان سپند ريخت به مجمر * كه يادگار على پا نهد به عرشهء منبر \r\n كند به مسند حق جا جواد آل محمد ( ص ) \r\n نمود جلوه چو نور خدا به چشم خلايق * نشان باطل شد محو از طلوع حقايق \r\n فكند لرزه به جان عدو چو اختر بارق * به لوح شب خط بطلان زد از سپيدهء صادق \r\n بسان مهر دل‌آرا جواد آل محمد ( ص ) \r\n خليفه خواند سپاس و درود حى صمد را * ستود غنچهء باغ نبى ولىّ احد را \r\n نكاح كرد به ابن الرضا صبيّه خود را * گواه خواست همه عالمان اهل بلد را \r\n كه هست مظهر يكتا جواد آل محمد ( ص ) \r\n\r\n","description":"","footnote":"","page_name":" 271 ","page_number":271},
  {"content":"\r\n\r\n كسى كه خصم به امر ولايتش كند اقرار * چراغ راه هدايت وصىّ احمد مختار \r\n مغيث امّت و مفتاح كنز و عالم اسرار * چشيد شهد شهادت سپرد ره سوى دلدار \r\n سرور سينهء زهرا جواد آل محمد ( ص ) \r\n كسى كه هست فلك بندهء علوّ مقامش * مهى كه زيور مهر و مه است پرتو نامش \r\n فغان كه همسر غدّار شوم زشت مرامش * به جاى شهد محبت شرنگ ريخت به كامش \r\n شهيد كينهء اعدا جواد آل محمد ( ص ) \r\n دريغ و درد كه در مطلع بهار جوانى * نهال عمر وى افسرد از سموم خزانى \r\n به سوگ آن گهر بحر علم و كنز معانى * نشسته عالم و مردانىاش به مرثيه‌خوانى \r\n كه ديده بست ز دنيا جواد آل محمد ( ص ) « * * » \r\n\r\n\r\n","description":"","footnote":"\r\n* * فروغ ايمان ، مجموعهء اشعار ، محمد على مردانى ، مؤسسهء امير كبير ، تهران ، 1367 ه . ش ، ص 429 .\r\n","page_name":" 272 ","page_number":272},
  {"content":"\r\n\r\n\r\nبخش هفتم [ حضرت امام على النقى عليه السلام 
  ]\r\n\r\n[ مقدمه 
  ]\r\n ز نسل احمد مرسل ز دودهء حيدر * ز نور فاطمه طاووس باغ عِليّين \r\n ز آسمان امامت دميد خورشيدى * كه آفتاب جمالش گرفت روى زمين \r\n به سالكان حقيقت دهيد مژده كه گشت * امام هادى ( ع ) فرمانروا و رهبر دين \r\nدكتر قاسم رسا\r\nحضرت امام على النقى عليه السلام تولّد امام دهم شيعيان حضرت امام على النقى در نيمهء ذيحجّهء سال 212 هجرى اتفاق افتاد . نام پدرش حضرت جواد ( ع ) و نام مادرش ( سمانه ) از زنان پاكدامنى بود كه دست قدرت الهى او را براى تربيت مقام ولايت و امامت مأمور ساخت و بدين امر خطير به نيكوترين وجه قيام كرد .\r\nنام آن حضرت على و كنيه‌اش ابو الحسن و لقبهاى مشهورش « هادى » و « نقى » بود . حضرت هادى پس از پدر بزرگوارش در 8 سالگى به امامت رسيد و دوران امامتش 33 سال بود . حضرت هادى در مدينه به تعليم و ارشاد مردم پرداخت لحظه‌اى از هدايت خلق و امر به معروف و نهى از منكر باز نايستاد و آشكار و پنهان با خليفهء ستمگر عباسى - متوكّل - مبارزه مىفرمود .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nخفّاش صفتان دست‌نشاندهء خليفه ، مانند عبد اللّه بن عمر حاكم مدينه كه نمىتوانستند فروغ تابناك امامت را برتابند به خليفه نامه نوشتند و او را از نفوذ معنوى امام هادى ( ع ) بر حذر داشتند . بدين جهت متوكّل دستور داد امام هادى را از مدينه به سامرا كه مركز حكومت بود ؛ منتقل كنند تا كارگزارانش آن حضرت را تحت نظر قرار دهند . برخى از مورّخان زندانى بودن و تحت نظر داشتن حضرت امام على النقى را بيست سال نوشته‌اند . بارى متوكل به جهت وحشتى كه از امام هادى ( ع ) داشت پيوسته رفت و آمد و مكاتبات و روابط آن حضرت را كه در كمال تقوا و بىاعتنائى نسبت به مقام و مال و منال دنيا زندگى مىكرد ؛ تحت نظر داشت .\r\nسرانجام معتمد عباسى امام دهم را در سال 254 هجرى در سامرا در خانه‌اى كه فقط فرزند بزرگوارش حضرت امام حسن عسكرى ( ع ) بر بالينش بود با زهر مسموم و شهيد كرد . از ياران و شاگردان بزرگوارش ابن سكيّت و حضرت عبد العظيم حسنى كه هر دو از عالمان و بزرگان به نام مىباشند و ياران ديگر مىتوان نام برد .\r\nشاعران فارسى زبان را در مدح و رثاى آن حضرت اشعارى است :\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n\r\nفيّاض لاهيجى ( وفات 1072 ه )\r\n\r\n73 در منقبت امام على النّقى ( ع )\r\n ز شوخى نه در ديده آيى نه در بر * ندانم چه سازد كسى با تو كافر \r\n ز هر جنبش ابروت در تصوّر * رموزات غيبى در آيد مصوّر \r\n خرد گم در انديشهء آن دهان شد * ندانم چه دارى درين نكته مضمر \r\n بگو چون ننالد به خود آن دلى كو * نشيند در او تير ناز تو تا پر \r\n به دور رخت شاخ گل در گلستان * سراسر گل زردرويى دهد بر \r\n به عهد قدت در چمن بىتكلّف * خجالت بود جمله بار صنوبر \r\n اسيرى كه محتاج لطف تو باشد * سزد گر نشيند ز عالم توانگر \r\n من آن مرغ زارم كه از ناتوانى * به گوشى نزد ناله‌ام حلقه در بر \r\n گهى در هواى قفس مىكَنَم جان * گهى در فضاى نفس مىزنم پر \r\n به بال و پر ناله خواهم پريدن * شود گر سبكبارى ضعف ياور \r\n سبكروحى من نسيم بهار است * كه بر خاربن گر وزد گل دهد بر \r\n به يار سفر كردهء من كه گويد * كه اى چشم غربت ز رويت منوّر \r\n تو زودم فراموش كردى و ليكن * خيال تو نام مرا دارد از بر \r\n\r\n","description":"","footnote":"","page_name":" 275 ","page_number":275},
  {"content":"\r\n\r\n نهال طرب بىتو در باغ خاطر * درختى است پژمرده بىبرگ و بىبر \r\n به ما داده‌اند اختيارى كه دارد * به تدبير گرداب فكر شناور \r\n چو كشتى فروشد كسى را به دريا * تو خواهيش مختار گو خواه مضطر \r\n به پيرى رسيديم و لهو جوانى * ز خاطر نگرديد يك ذرّه كمتر \r\n به خير و به شر راه برديم ليكن * نه تحصيل خير و نه پرهيز از شر \r\n همان به كه از هر چه كرديم حاصل * بروبيم خاطر بشوييم دفتر \r\n به غير از ثناى امامى كه باشد * همه غرق احسانش هم بحر و هم بر \r\n امام دهم آن كه با عقل اول * ز يك جيب بر كرده روز ازل سر \r\n علىّ نقى هادى دين و دنيا * امام خلايق شهنشاه عسكر « 1 » \r\n درين بحر بىبن نيابى نظيرش * كه اين نه صدف راست يك دانه گوهر \r\n چه نسبت به افلاك درگاه او را * كه خاك درش به ز خورشيد انور \r\n به درگاه او بار نبود فلك را * اگر تا قيامت زند حلقه بر در \r\n چه گنجايش آغوش علم بشر را * كه تا كُنه او را كشد تنگ در بر \r\n در اين آرزو پير شد نخل طوبى * كه در اعتدال هوايش كشد پر \r\n چه فيض است درگاه او را كه دارد * غبار درش جلوهء موج عنبر \r\n حسودش چه شايستگى پيشه دارد * كه باشد عدم با وجودش برابر \r\n سپهر يقين را و درياى دين را * درخشنده اختر ، فروزنده گوهر \r\n به خاك تو خورشيد افشانده پرتو * به راه تو جبريل گسترده شهپر \r\n شها ! شهريارا ! منم آن كه دائم * به مدح تو دارم نفس خشك و لب تر \r\n من و طبع فيّاض و درد مديحت * همان خاطر عاشق و ياد دلبر \r\n به مهر تو دارم درخشنده خاطر * به حرف تو دارم فروزنده دفتر \r\n ز دنيا و عقبى مرا بس كه يك دم * كنم مشت خاكى ز كوى تو بر سر \r\n ندارم اگر مايه ، مهر تو دارم * درين ره كه دارد ز من توشه بهتر ؟ \r\n\r\n\r\n","description":"","footnote":"\r\n( 1 ) - عسكر : به معنى لشكر است و به چند موضع و محل از جمله سامرا ( سرّ من راى ) نيز گفته‌اند كه حضرت امام حسن عسكرى ( ع ) منسوب بدان محل مىباشد .\r\n","page_name":" 276 ","page_number":276},
  {"content":"\r\n\r\n ز مهر تو همراه خواهيم بردن * متاع روايى به بازار محشر \r\n در آن دم كه دستى گريبان نيابد * من و دست و دامان آل پيمبر « * » \r\n\r\n\r\n","description":"","footnote":"\r\n* ديوان فياض لاهيجى ، به كوشش دكتر امير بانوى كريمى ، از انتشارات دانشگاه تهران ، 1372 ه . ش ، ص 93 .\r\n","page_name":" 277 ","page_number":277},
  {"content":"\r\n\r\n\r\nالهى قمشه‌اى ( وفات 1352 ه . ش )\r\n\r\n74 در مدح حضرت امام على النقى الهادى ( ع )\r\n بهار آمد آراست باغ و زمين را * به نظّاره آورد چرخ برين را \r\n برآمد بنفشه چو گيسوى خوبان * كه بوسد رخ لاله و ياسمين را \r\n ز سوسن پديد آمد آن گل كه حسنش * به ياد آرد از لطف ، خلد برين را \r\n پديد آيد آن ماه ز آفاق عصمت * كه روشن كند ديدهء حور عين را \r\n فلك بهر نظّاره آورد بيرون * ز جَيْب افق زُهرهء مه جبين را \r\n عيان ساخت گنجينهء سرّ سبحان * دهم گوهر پاك و دُرّ ثمين را \r\n ملائك پس از حمد و تسبيح ايزد * ستايند آن ماهروى مهين را \r\n سلام و تحيّات خاصان ايزد * مر آن دوحهء خاتم المرسلين را \r\n سلامى ز سرو و گل باغ رضوان * هم آن مشكبو طرّهء عنبرين را \r\n سلامى به اخلاص خاصّ محبّان * على النقى آن شه بىقرين را \r\n همايون شه عالم جسم و جان را * فروزان مه شيعهء پاك دين را \r\n على النقى حجّت خاص ايزد * على النقى رهبر متّقين را \r\n على النقى ماه چرخ امامت * على النقى شاه مسند نشين را \r\n\r\n","description":"","footnote":"","page_name":" 278 ","page_number":278},
  {"content":"\r\n\r\n توان ديد ز آيينهء وى خدا را * گشا بر رخش ديدهء پاك بين را \r\n جهان شد ز گفتار او كام شيرين * چو بگشود لعل لب شكّرين را \r\n ستايش از او در زيارات جامع « 1 » * مقامات و اسرار اهل يقين را \r\n در آن باغ و گلزار اسرار سبحان * توان يافت نزهتگه عارفين را \r\n از آن خوشترين نغمهء آسمانى * همى بشنوى وحى روح الامين را \r\n ز گنجينهء سرّ حكمت بيانش * ز لعل لب انگيخت درّ ثمين را \r\n ده و چار معصوم پاك اندوز آنان * على « 2 » چار ركن و عمادند دين را \r\n نخستين همى دان امير نكويان * شه لافتى ماه حبل المتين را \r\n دوم شاه سجّاد و داود جنّت * على النّسب سيّد الساجدين را \r\n سوم شه على بن موسى الرضا دان * امام الهدى قبلهء هفتمين « 3 » را \r\n چهارم على النقى هادى دين * فروزنده شمع هدى مهتدين را \r\n على النقى سرو باغ تجرّد * على النقى ماه مهر آفرين را \r\n الهى توسّل بدان پاك دين جو * كه جويى ره وصل آن نازنين را « * » \r\n\r\n\r\n","description":"","footnote":"\r\n( 1 ) - زيارات جامع : منظور « زيارت جامعهء كبيره » است كه از حضرت امام هادى ( ع ) نقل شده است .\r\n( 2 ) - على چار ركن و عمادند دين را : از چهارده معصوم ( ع ) چهار امام‌اند به نام « على » كه هر يك پايه و ستون دين‌اند : على بن ابيطالب ( ع ) على بن الحسين ( ع ) على بن موسى الرضا ( ع ) و على النقى الهادى ( ع ) .\r\n( 3 ) - قبلهء هفتمين : بارگاه و حرم مطهّر حضرت رضا ( ع ) در ميان عجم ملقّب به « قبلهء هفتم » است ؛ زيرا بعد از 1 - مكّه 2 - مدينه 3 - نجف 4 - كربلا 5 - مقابر قريش 6 - سرّمن راى ( سامرا ) - هفتمين زيارتگاهى است كه مورد استقبال خلايق است ( رك : جنّات الخلود ، صفحه 32 ) .\r\n* كليات ديوان حكيم الهى قمشه‌اى ، ص 352 .\r\n","page_name":" 279 ","page_number":279},
  {"content":"\r\n\r\n\r\nواعظ قزوينى قرن يازدهم\r\n\r\n75 ستايش امام هر دو جهان حضرت على النقى ( ع )\r\n چو گل مشو همه تن لب ، براى خنديدن * كه تند باد فنا مىرسد به گل چيدن \r\n اجل به قصد تو تيغ دو دم كشيده ز صبح * همان چو شعلهء شمعى تو گرم رقصيدن \r\n كنون كه صرصر پيرى به نخل عمر وزيد * به خود چو برگ خزان است جاى لرزيدن \r\n به وقت خنده نه بيجاست اشك ريزى چشم * كند به حال تو بىباك ، گريه خنديدن \r\n ز خرّمى شده پامال خلق سبزه و گل * به روى دست بود جاى نى ز ناليدن \r\n ز فيض صحبت گفتار اهل علم و خرد * هميشه كار قلم گريه است و ناليدن \r\n\r\n","description":"","footnote":"","page_name":" 280 ","page_number":280},
  {"content":"\r\n\r\n ز جوى گريه خورد آب نخلهاى دعا * ز اشك شمع بود ، شعله گرم باليدن \r\n به ناله نامه كند پاك از گنه سالك * كه آب ، زنگ ز دل مىبرد به ناليدن \r\n ز ملك و مال چه ماند به كس ، بجز غم و رنج ؟ * ز دجله در كف دولاب چيست ؟ ناليدن \r\n مگر ز بندگى بندهء گزيدهء حق * كه هست خاك درش نور ديدهء ديدن \r\n امام هر دو جهان : « حضرت على نقى » * كه ذكر نام خوشش چيست ؟ شهد خاييدن \r\n يگانه گوهر درياى علم و جود و شرف * كه هست پلّهء قدرش فزون ز سنجيدن \r\n دو لب ز ارض و سما داده‌اند گيتى را * براى درگه آن قبله‌گاه بوسيدن \r\n چو دُر فشان شود آن بحر بىكنار ، زند * محيط مُهر خموشى به لب ز ناليدن \r\n شها ! تو مهر سپهر جلال و ، من خاكم * ز مهر دور نباشد به خاك تابيدن \r\n غنى ز جنّت و ايمن ز دوزخم سازد * مرا به مهر تو در حشر زنده گرديدن \r\n اگرچه نيست ثناى تو حدّ من ، ليكن * من و در آرزوى آن به خويش پيچيدن \r\n\r\n","description":"","footnote":"","page_name":" 281 ","page_number":281},
  {"content":"\r\n\r\n نداشت لايق شأن تو مدحتى واعظ * مگر ز روى خجالت سكوت ورزيدن \r\n شود به رشتهء دانش مگر دُر سخنش * به آب مدح تو شايستهء پسنديدن \r\n زلال نور و ضيا تا ز چشمهء مه و مهر * درين چمن شب و روز است گرم گرديدن \r\n زلال حكم روان تو را بود يا رب * هميشه در چمن روزگار غلتيدن « * » \r\n\r\n\r\n","description":"","footnote":"\r\n* ديوان واعظ قزوينى ، به تصحيح و با مقدمه و فهارس به كوشش دكتر سيّد حسن سادات ناصرى ، موسسهء مطبوعاتى علمى ، تهران ، 1359 ه . ش ، ص 516 .\r\n","page_name":" 282 ","page_number":282},
  {"content":"\r\n\r\n\r\nآية اللّه غروى اصفهانى ( كمپانى ) ( 1269 - 1361 ه . ق )\r\n\r\n76 در مدح امام ابو الحسن على النقى الهادى ( ع )\r\n فتاده مرغ دلم ز آشيان در اين وادى * كه هر كجا رود افتد به دام صيادى \r\n به دانه‌اى دُر يك دانه مىدهد بر باد * نه گوش هوش و نه چشم بصير نقّادى \r\n چنان اسير هوا و هوس شدم كه نپرس * نه حال نغمه‌سرايى نه طبع وقّادى \r\n دلا دل از همه برگير و خلوتى بپذير * مدار از همه عالم اميد امدادى \r\n مگر ز قبلهء حاجات و كعبهء مقصود * ملاذ حاضر و بادى « 1 » علىُّ الهادى \r\n محيط كون و مكان نقطهء بصير وجود * مدار عالم امكان مجرّد و مادى \r\n\r\n\r\n","description":"","footnote":"\r\n( 1 ) - حاضر و بادى : حاضر : كسى كه در حضر و در شهر ساكن است . بادى : كسى كه باديه‌نشين و صحرانشين است .\r\n","page_name":" 283 ","page_number":283},
  {"content":"\r\n\r\n شها تو شاهد ميقات لى مع اللّهى « 2 » * تو شمع جمع شبستان ملك ايجادى \r\n صحيفهء ملكوتىّ و نسخهء لاهوت * ولىّ عرصهء ناسوت بهر ارشادى \r\n مقام باطن ذات تو قاب قوسين است * به ظاهر ار چه در اين خاكدان اجسادى \r\n كشيدى از متوكّل شدائدى كه به دهر * نديده ديدهء گردون ز هيچ شدّادى \r\n گهى به بركهء درّندگان « 3 » گهى زندان * گهى به بزم مى و ساز ، باغى عادى « 4 » \r\n تو شاه يكّه سواران دشت توحيدى * اگر پياده روان در ركاب الحادى \r\n ز سوز زهر و بلاهاى دهر جان تو سوخت * كه بر طريقهء آباء و رسم اجدادى « * » \r\n\r\n\r\n","description":"","footnote":"\r\n( 2 ) - اشاره است به حديث : « لى مع اللّه وقت لا يسعنى فيه ملك مقرّب و لا نبى مرسل : « مرا با خدا وقتى است كه در آن با من نمىگنجد هيچ ملك مقرّب يا پيغمبر فرستادهء مرسل » . اين حديث منسوب به پيغمبر اكرم ( ص ) است و منظور از آن مقام استغراق يا محو و فناى در حضرت حق تعالى\r\nاست . ( رك : شرح مثنوى ، جلد چهارم ، استاد دكتر سيد جعفر شهيدى ، صفحه 286 ) .\r\n( 3 ) - بركهء درندگان ( بركة السّباع ) : محلى بود كه مركز درندگان از قبيل شير و پلنگ بود و امام بزرگوار ( ع ) را در آن محل خطرناك قرار دادند ولى به امر خداوند متعال درندگان بر گرد آن حضرت حلقه زدند و زيانى به آن امام بزرگوار نرساندند .\r\n( 4 ) - باغى : سركش و طغيان‌كننده عادى : عداوت‌كننده و دشمن .\r\n* ديوان آية اللّه حاج محمد حسين غروى اصفهانى ( كمپانى ) ، ص 192 .\r\n","page_name":" 284 ","page_number":284},
  {"content":"\r\n . \r\n","description":"","footnote":"","page_name":" 285 ","page_number":285},
  {"content":"\r\n\r\n\r\nدكتر قاسم رسا ( 1290 - 1356 ه . ش )\r\n\r\n77 در مدح حضرت امام هادى على النقى ( ع )\r\n چو بر سرير ولايت نشست خسرو دين * فلك نهاد به درگاه او سر تمكين \r\n بيا كه صبح هدايت دميد و شد تابان * در آسمان ولايت ستارهء دهمين \r\n ز نسل احمد مرسل ز دودهء حيدر * ز نور فاطمه طاووس باغ عليّين \r\n ز آسمان امامت دميد خورشيدى * كه آفتاب جمالش گرفت روى زمين \r\n به سالكان حقيقت دهيد مژده كه گشت * امام هادى فرمانروا و رهبر دين \r\n ستاره‌اى كه ز انوار چهره ، روشن كرد * فضاى كون و مكان را به نور علم و يقين \r\n\r\n","description":"","footnote":"","page_name":" 286 ","page_number":286},
  {"content":"\r\n\r\n مه سپهر فضيلت ، محيط جود و كرم * شه سرير ولايت چراغ شرع مبين \r\n طليعه‌اى كه ز بهر طواف شمع رخش * گشوده بال چو پروانه جبرئيل امين \r\n شهنشى كه شهان پيش خاك درگاهش * كشيده دست ز تخت و كلاه و تاج و نگين \r\n مهى كه بهر تماشاى آفتاب رخش * نشسته در صف گردون ستارگان به كمين \r\n سرور سينهء زهرا ، سليل ختم رسل * نهال گلشن طاها و روضهء ياسين \r\n به پيش تربت پاكش دم از بهشت مزن * كه خاك اوست مصفّاتر از بهشت برين \r\n ضمير اهل يقين از صفاى او روشن * دهان اهل ادب از كلام او شيرين \r\n رخش طليعه آيات كبرياست بخوان * صفات ذات خدا را از آن خطوط جبين \r\n چو دُر لئالى طبعش به گوش دل آويز * كه طبع اوست گرانمايه گنج دُرّ ثمين \r\n شهى كه حكم ولايش ز بامداد ازل * نوشته كلك قضا بر صحيفهء تكوين \r\n حصار علم و يقين شد به دست اوستوار * كتاب فضل و شرف شد به نام او تدوين \r\n\r\n","description":"","footnote":"","page_name":" 287 ","page_number":287},
  {"content":"\r\n\r\n « رسا » چو خواست كه دفتر به زيور آرايد * نموده نامه به نام مباركش تزيين « * » \r\n\r\n\r\n","description":"","footnote":"\r\n* ديوان كامل دكتر رسا ، ص 123 .\r\n","page_name":" 288 ","page_number":288},
  {"content":"\r\n\r\n\r\nسيّد رضا مؤيّد ( ولادت 1321 ه . ش )\r\n اى هادى دين كه كرده حق اكرامت * افسوس كه تلخ كرده دشمن كامت \r\n مهجور چو شام قدر ، قدرت بر خلق * محجوب چو اسم اعظم حق ، نامت \r\n\r\n78 آيت آفتاب\r\n اى در سپهر مجد و شرف ، رويت آفتاب * در بزم ما بتاب و ، رخ از دوستان متاب \r\n از پا فتاده‌ايم ، ز رحمت تو دست گير * ما را كه دل ز آتش داغت بود كباب \r\n جمعيم ما و ليك پريشان به ياد تو * وز ما شكسته‌تر دل زهرا و بوتراب \r\n يا هادى المضلّين « 1 » ، كز مردم ضلال * جسمت در التهاب و روانت در التهاب \r\n تو آفتاب عالمى و از افول تو * افتاده است در همه ذرّات انقلاب \r\n\r\n\r\n","description":"","footnote":"\r\n( 1 ) - هادى المضلّين : راهنمايىكنندهء گمراهان - راهنماى گمراهان .\r\n","page_name":" 289 ","page_number":289},
  {"content":"\r\n\r\n اى آيت توكّل و اى آيهء رضا * ديدى جنايت از متوكل تو بىحساب \r\n گاهى دهد مكان تو در بركة السبّاع * گاهى درون محبس دشمن به پيچ و تاب \r\n تو زادهء بزرگ جوانان جنّتى * اى از ستم شهيد شده درگه شباب \r\n آن شربتى كه داد به اجبار دشمنت * گويا شرنگ مرگ بُد و آتش مذاب \r\n كاتش به جسم و جان تو پروانه سان فتاد * وز سوز زهر جسم تو چون شمع گشت آب \r\n اى بر درت نثار درود ملائكه * امروز بر سلام « مؤيد » بده جواب « * » \r\n\r\n\r\n","description":"","footnote":"\r\n* جلوه‌هاى رسالت ، سيّد رضا مؤيد ، انتشارات علىزاده ، 1370 ه . ش ، مشهد ، ص 160 .\r\n","page_name":" 290 ","page_number":290},
  {"content":"\r\n\r\n\r\nطائى شميرانى معاصر\r\n\r\n79 در ولادت و مدح حضرت امام على النقى ( ع )\r\n آفتاب عزّت از عرش جلال آمد پديد * روز عيد شادمانى را هلال آمد پديد \r\n آفتاب فضل ، تابان گشت از كوه شكوه * ظلمت شبهاى هجران را وصال آمد پديد \r\n روز ، روزِ شادى و وقت نشاط آمد از آنك * بهترين روزهاى ماه و سال آمد پديد \r\n اخترى گرديد از برج ولايت جلوه‌گر * كز جمالش آيتى فرخنده فال آمد پديد \r\n آسمان علم را تابنده ماه آمد عيان * گلستان شرع را خرّم نهال آمد پديد \r\n در سپهر عزّ و شوكت آفتاب آمد فراز * بر هماى دين و دانش پرّ و بال آمد پديد \r\n\r\n","description":"","footnote":"","page_name":" 291 ","page_number":291},
  {"content":"\r\n\r\n دشمنان را مايهء درد و الم شد آشكار * دوستان را دافع رنج و ملال آمد پديد \r\n اى مسلمان ديده‌ات روشن كه از لطف خدا * هادى الامّه « 1 » شه احمد خصال آمد پديد \r\n عشق و دل را موجبات اتّحاد آمد عيان * جان و تن را موجبات اتّصال آمد پديد \r\n ركن دين بحر سخا غيث « 2 » كرم ، غوث « 3 » امم * نور حق شمس الضحى ، فصل الكمال آمد پديد \r\n عالمى فضل و تعالى ، قلزمى علم و كمال * بر سرير جاه و اورنگ جلال آمد پديد \r\n شوكت و جاه و سعادت را محيط « 4 » آمد عيان * حكمت و علم و فضيلت را جمال آمد پديد \r\n جلوهء ديگر به خود بگرفت عالم بهر آنك * بر رخ زيباى خلقت خط و خال آمد پديد \r\n هر چه خواهى از خدا « طائى » بخواه امروز چون * بهر حاجت خواستن نيكومجال آمد پديد « * » \r\n\r\n\r\n","description":"","footnote":"\r\n( 1 ) - هادى الامّه : راهنماى امّت اسلام .\r\n( 2 ) - غيث : باران كه از ابر مىبارد ( غياث اللغات ) .\r\n( 3 ) - غوث : فريادرس .\r\n( 4 ) - محيط : احاطه‌كننده ، در بر گيرنده ، دريا كه تمام زمين را احاطه كند .\r\n* ديوان طائى شميرانى ، جلد دوم ، بخش قصايد ، تبريز ، 1366 ه . ش ، ص 189 .\r\n","page_name":" 292 ","page_number":292},
  {"content":"\r\n\r\n\r\nبخش هشتم [ امام حسن عسكرى عليه السلام 
  ]\r\n\r\n[ مقدمه 
  ]\r\n والى مُلك وجود ، قبلهء اهل سجود * منبع احسان و جود خسرو دين عسكرى \r\n شاه ملائك خدم ، دانش و ايمان حَشَم * بر همه عالم علم ، زد به سخن گسترى \r\n دفتر تفسير او كاشف اسرار عشق * درس و اشارات آن ، مخزن هر گوهرى \r\nالهى قمشه‌اى\r\nامام حسن عسكرى عليه السلام امام حسن عسكرى ( ع ) در سال 232 هجرى در مدينه چشم به جهان گشود . مادر والاگهرش سوسن يا سليل زنى صاحب فضيلت و پرهيزگار بود و در سفرى كه امام به سامرا كرد همراه امام حسن عسكرى بود و در همان شهر رحلت كرد . كنيهء امام عسكرى ( ع ) ابو محمد است .\r\nدوران عمر كوتاه 29 سالهء امام به سه دوره تقسيم مىشود : دورهء اول 13 سال است كه در مدينه گذشت . دورهء دوم 10 سال در سامرّا قبل از امامت و دورهء سوم نزديك 6 سال امامت آن حضرت مىباشد . از اين شش سال ، سه سال عمر امام ( ع ) در زندان گذشت . دستگاه خلافت عباسى براى حفظ آرامش خلافت ، آن حضرت را پيوسته زندانى يا ممنوع از معاشرت مىداشت .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nبا اين همه ، در اين مدّت كوتاه رياست و امامت اسلامى ، آثار مهمى از تفسير قرآن و نشر احكام و بيان مسائل فقهى از آن حضرت بر جاى ماند و اصحاب و شاگردان آن حضرت از محضر پرفيضش بهره‌مند مىشدند .\r\nشهادت امام حسن عسكرى را ربيع الاول سال 260 هجرى نوشته‌اند .\r\nمعتمد عباسى به وسيلهء طرفداران خود كه درباريان فريبكار بودند آن حضرت را مسموم كردند ولى براى اين كه مردم از حقيقت امر مطلّع نشوند اطبايى را امر كرد به معالجهء و عيادت آن حضرت بپردازند . امّا آن امام همام به وسيلهء زهرى جانگداز كه خليفه در غذا به آن حضرت خورانيده بود وجود مقدسش ازين جهان خاكى به عالم باقى ارتحال يافت و شهر سامرا را غبار غم و اندوه در بر گرفت . فرزند بزرگوارش ، حجّت حق بر آن حضرت نماز گزارد .\r\nدشمنان نتوانستند به وجود عزيزش گزندى برسانند . حضرت حجة بن الحسن از نظرها غايب است و تا لحظه‌اى كه مشيّت خدا اقتضا كند از نظرها پنهان خواهد ماند .\r\nاينك اشعارى در نعت و مصيبت حضرت عسكرى ( ع ) نقل مىشود :\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\nلامع درميانى ( ولادت 77 - 1076 ه )\r\n\r\n80 در نعت امام على النقى و امام حسن عسكرى ( ع )\r\n اين بارگاه كيست كه از فيض گسترى * خاك درش به نافهء چين كرده همسرى \r\n از بس كه فيض بر شود از بام و از درش * صحنش كند به عرصهء جنّت برابرى \r\n حاشا كه گر به قعر محيط درش رسد * غوّاص فكر ، عمر كند گر شناورى \r\n بودم به فكر اين كه ز غيبم ندا رسيد * كاى كور دل چرا تو به آن برنمىخورى \r\n اين آستان كه سوده به انجم سر شرف * وين دودمان كه جسته به افلاك همسرى \r\n آن شرفه‌يى ز بارگه شاه دين نقى است * يا شمسه « 1 » يى ز غرفهء ايوان عسكرى \r\n\r\n\r\n","description":"","footnote":"\r\n( 1 ) - شمسه : قرص زراندوده ، شبيه به شمس ، خورشيد .\r\n","page_name":" 295 ","page_number":295},
  {"content":"\r\n\r\n آن هادى طريق هدايت به خاص و عام * وين ديگرى سراج ز نور پيمبرى \r\n آن يك گلى ز گلشن اسرار احمدى * وين دُر دُرج فاتح ابواب خيبرى « 2 » \r\n آن لمعه‌يى ز پرتو بيضاى اصطفا * وين فِلذه‌اى « 3 » ز اختر جسم غضنفرى \r\n آن جذبه‌اى ز نور وجود محمّدى * وين پرتوى ز شمع شبستان حيدرى \r\n آن لمعه‌يى ز طور تجلّى موسوى * وين درهمى ز كان زر ناب جعفرى \r\n آن يك براى دين عرب جان خود فروخت * وين باغ خلد را ز عطا گشت مشترى \r\n آن شد ز روى لطف به دشمن شفا رسان « 4 » * دشمن بشير مشوره داد آن ديگرى \r\n كافور بيز گشته ز رخسار ، آن يكى * آن ديگرى نموده ز گيسو ، مغبرى \r\n شد رام زير رايض فرمان آن يكى * آن بغله‌اى كه حكم وى آموخت قنطرى \r\n و آن ديگرى ز خاك برآورد زر ناب « 5 » * از بهر دوست چون كه ازو خواست داورى \r\n آن غنچه‌يى ز گلبن ما زاغ « 6 » آمده * يا دوحه‌اى كه كرده ز لولاك « 7 » مثمرى \r\n\r\n\r\n","description":"","footnote":"\r\n( 2 ) - منظور حضرت على ( ع ) است كه فاتح قلعه‌هاى خيبر بود .\r\n( 3 ) - فلذه : پاره ، بخش .\r\n( 4 ) - اشاره است به شفا دادن حضرت هادى ( ع ) متوكّل را كه دشمن آن حضرت بود . مادر متوكل از معتقدان به حضرت هادى ( ع ) بود و نذر كرده كه اگر پسرش شفا يابد مقدارى دينار خدمت آن حضرت بفرستد .\r\nحضرت هادى ( ع ) به امر خداوند آن ظالم را - بر مبناى قدرت امامت و ولايت - شفا بخشيد .\r\n( 5 ) - اشاره است به عطاى حضرت عسكرى ( ع ) به ابو هاشم براى دينى كه داشت . اين وجه به صورت شمش طلا به اذن خدا و قدرت امامت و ولايت به ابو هاشم داده شد كه معادل دين او بود .\r\nبراى تفصيل معجزه حضرت عسكرى ( ع ) رك : منتهى الآمال ، محدّث قمى باب سيزدهم ، ص 13 و 14 ) .\r\n( 6 ) - اشاره است به آيهء شريفهء  ما زاغَ الْبَصَرُ وَ ما طَغى  « نلغزيد ديده و سركشى نكرد » ( نجم / 17 ) مربوط است به شب معراج پيامبر خاتم ( ص )\r\n( 7 ) - اشاره است به حديث قدسى لولاك لما خلقت الافلاك « اگر تو - پيامبر گرامى ( ص ) - نبودى افلاك را نمىآفريدم »\r\n","page_name":" 296 ","page_number":296},
  {"content":"\r\n\r\n آن غرفه‌يى ز منظر ايوان هل اتى « 8 » * وين شمسه‌يى ز پرتو نور پيمبرى \r\n آن شهسوار بزم دلاراى استقم « 9 » * اين يكه تاز عرصهء ميدان سرورى \r\n شاهنشه ممالك عزّ و شرف يكى * و آن ديگرى غضنفر « 10 » بزم دلاورى \r\n روح القدس به بارگه او نموده جا * حور و ملك به خدمت اين كرده چاكرى \r\n غلمان بر آستانهء او كرده حاجبى * رضوان كند به بارگه اين ، ثناگرى \r\n مه از غبار درگه او كرده كسب نور * خور بهر شمع محفل اين كرده انورى \r\n « لامع » به مهر عترت اطهار زاده‌اى * در دل نگاهدار كه در حشر بسپرى \r\n هر چند هست نامهء اعمال تو سياه * زان رو نموده چهرهء اميد اصفرى « 11 » \r\n ليكن عطا و مرحمت و لطف هشت و چار * در رو سفيدى تو نمايند احمرى « * » \r\n\r\n\r\n","description":"","footnote":"\r\n( 8 ) - اشاره است به سورهء ( هل اتى ) يا ( انسان ) كه در شأن اهل البيت رسول اللّه ( ص ) در آن آياتى نازل شده است .\r\n( 9 ) - اشاره است به آيهء شريفهء :  فَاسْتَقِمْ كَما أُمِرْتَ وَ مَنْ تابَ مَعَكَ  « پس اى رسول گرامى چنان كه مأمورى استقامت و پايدارى كن و كسى كه به همراهى تو نيز به خدا بازگشت ( نيز پايدار باشد ) . . . » ( هود / 112 )\r\n( 10 ) - غضنفر : شير ، شير درنده .\r\n( 11 ) - اصفر : زرد رنگ .\r\n* ديوان لامع ، محمد رفيع بن عبد الكريم درميانى ، به كوشش دكتر محمود رفيعى - دكتر مظاهر مصفا ، سال 1365 ه . ش ، تهران ، ص 84 .\r\n","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n\r\n\r\nفيّاض لاهيجى ( وفات 1072 ه )\r\n\r\n81 در منقبت امام حسن عسكرى ( ع )\r\n تا كى از حوت كند جا به حمل مهر بدل * اى خوش آن روز كه نه حوت بماند نه حمل \r\n روز و شب عربده دارند به هم در تطويل * گاه آن اقصر ازين آيد و گاهى اطول \r\n روز و شب در قَصَر و طول گرفتار و مرا * غم كوتاهى عمر است و درازّى امل \r\n در چمن بر سر ناز است گل امروز و مرا * غم فردا نگذارد كه كنم فكر غزل \r\n خلعت زرد خزان چون ز برافكند چمن * سبزه بر دوش وى افكند قباى مخمل \r\n تو هم اين جامهء خاكى اگر از برفكنى * اطلس چرخ ترا تنگ درآرد به بغل \r\n\r\n","description":"","footnote":"","page_name":" 299 ","page_number":299},
  {"content":"\r\n\r\n هان بهار آمد و بلبل به تقاضاى نسيم * فكر آن كرده كه صد قول درآرد به عمل \r\n در چنين فصل كه از فيض هوا نزديك است * غنچه را باز شود عقدهء ما لاينحل \r\n غنچهء خاطرم از بس كه گره در گره است * نگشايد اگرم يار درآيد به بغل \r\n مژده عشّاق چمن را كه حلال است حلال * بوسه از كنج لب غنچه چو آب از جدول \r\n اى دل امروز مده دامن رندى از كف * كار فردا بكند عفو خدا عزّ و جلّ \r\n ليك پنهان نظرى هست مرا در چمنى * كاين بهار است از آن باغ و چمن رسم و طلل \r\n اين همه حسن كه بر خويش فرو چيده بهار * نيست چون حسن طبيعت كه مثال است و مثل \r\n دل برين نقش برونى ننهد عاشق حسن * ندهد خاصيت رفع صداع اين صندل \r\n شكر للّه كه به مصِفات فراموشى خويش * كرده‌ايم آينهء حسن طبيعت صيقل \r\n محو در پرتو شمع چگل خويش شديم * صورت نوعى آيينه نموديم بدل \r\n زنگ در آينهء خاطر همت نگذاشت * صيقل خاك در درگه سلطان اجل \r\n\r\n","description":"","footnote":"","page_name":" 300 ","page_number":300},
  {"content":"\r\n\r\n درگه پادشه صورت و معنى كه بود * اعلى چرخ برين در بر قدرش اسفل \r\n پادشاهى كه به فرماندهى دنيى و دين * حكم او تا به ابد مىرود از روز ازل \r\n بو محمد حسن بن على العسكرى آنك * دو جهان را بود از حشمت او تنگ محل \r\n وسعت عرصهء ملك وى از آن بيشتر است * كه محيط فلكش تنگ درآرد به بغل \r\n آسمان از اثر سجدهء خاك در اوست * هندوى پير كه بر جبهه بمالد صندل \r\n چون به شب موكبش آهنگ سوارى گيرد * آفتاب آيد و در پيش فتد چون مشعل \r\n آسمان صفّ نعالى است ز محفل گه او * كه در آن صف نرسد صدرنشينى به زحل \r\n تا بود نقل وى ، از عقل چه منّت كس را * پيش خورشيد چه حاجت كه فروزى مشعل \r\n در ثناى تو سخن را نرسد غير گداز * همچو شبنم كه به خورشيد درآيد به جدل \r\n من كه باشم كه سزاى تو كنم فكر مديح * من كه باشم كه به عشق تو كنم طرح غزل \r\n گر سرايم نه به قانون ادب معذورم * ناقهء عشق جرس كرده به ناقوس بدل \r\n\r\n","description":"","footnote":"","page_name":" 301 ","page_number":301},
  {"content":"\r\n\r\n تا بود حسن عمل رهبر عالم به بهشت * تا بود رهزن جاهل ز جنان طول امل \r\n ميل فيّاض به فردوس درت افزون باد * تا ابد اين عملش مايه ده حسن عمل « * » \r\n\r\n\r\n","description":"","footnote":"\r\n* ديوان فياض لاهيجى ، به كوشش دكتر امير بانوى كريمى ، از انتشارات دانشگاه تهران ، 1372 ه . ش ، ص 97 ( به اختصار و حذف برخى ابيات ) .\r\n","page_name":" 302 ","page_number":302},
  {"content":"\r\n\r\n\r\nالهى قمشه‌اى ( وفات 1352 ه . ش )\r\n\r\n82 ستايش حضرت امام حسن عسكرى ( ع )\r\n ستارهء عشق تافت به چرخ نيلوفرى * مهر جمالش ربود دل ز مه و مشترى \r\n كوكب اقبال او خيمه بر افلاك زد * ز خيل انجم گرفت كوكبهء مهترى \r\n شاد به رويش سپهر محو رخش ماه و مهر * زهره نهان كرد چهر خجل شد از دلبرى \r\n باد بهارى وزيد بر خم گيسوى دوست * تا كند از زلف يار سنبل گل پرورى \r\n طرّهء مشكين اوست آيت شق القمر * طلعت زيباى اوست حجّت پيغمبرى \r\n قامت رعناى وى سدره و طوباى ماست * نرگس مخمور او جام مى كوثرى \r\n\r\n","description":"","footnote":"","page_name":" 303 ","page_number":303},
  {"content":"\r\n\r\n روى دلاراى وى رحمت و لطف ازل * زلف سمن ساى او ياسمن و عبهرى \r\n والى ملك وجود قبلهء اهل سجود * منبع احسان و جود خسرو دين عسكرى \r\n بشارت حسن او فلك به آفاق برد * كزين افق بردمد مهر جهان پرورى \r\n شاه ملائك خدم دانش و ايمان حشم * بر همه عالم علم ، زد به سخن گسترى \r\n دفتر تفسير او كاشف اسرار عشق * درس و اشارات آن مخزن هر گوهرى \r\n به خاك درگاه او باج دهد كيميا * به تاج فرمان او فخر كند مهترى \r\n پادشهان را به جان بندگيش افتخار * تاجوران را به دل خدمت او سرورى \r\n اى رخ پرنور تو مشرق مهدى دين * مظهر عدل خدا ما حى استمگرى \r\n خسرو اقليم جان حجّت حق بر جهان * در تن عالم روان بر سر ما افسرى \r\n طالب ديدار او زهرهء زيباى چرخ * مشترى حسن وى مهر و مه و مشترى \r\n تا نگشايد حجاب آن مه مكّى نقاب * بر رخ ما عاشقان ، كس نگشايد درى \r\n\r\n","description":"","footnote":"","page_name":" 304 ","page_number":304},
  {"content":"\r\n\r\n چشم « الهى » است باز ، منتظر اى دلنواز * تا تو بدان چشم ناز بر رخ ما بنگرى « * » \r\n\r\n\r\n","description":"","footnote":"\r\n* كليات ديوان حكيم الهى قمشه‌اى ، كتابفروشى اسلاميه ، تهران ، ص 354 .\r\n","page_name":" 305 ","page_number":305},
  {"content":"\r\n\r\n\r\nرياضى يزدى ( 1290 - 1362 ه . ش )\r\n\r\n83 در رثاى پيشواى يازدهم امام حسن عسكرى ( ع ) جمال حسن\r\n سر زده باز از افق سرورى * ماه جمال حسن عسكرى \r\n بار دگر شد چمن آراى حُسن * دسته گل گلبن پيغمبرى \r\n اى كه كند سايهء والاى تو * بر همگان در دو جهان سرورى \r\n حلقه كش امر تو گوش مَلَك * در كَنَف لطف تو حور و پرى \r\n روح امين با همه كرّوبيان * بر در عزّ تو كند چاكرى \r\n طينت تو ز آب نبوّت بود * طاهرى و از همه عيبى برى \r\n حُسْن تو ، حُسْن حَسَنِ مجتبى * هيمنه‌ات هيمنهء حيدرى \r\n گوهر نسل شرف اندوز تو * از همه ممتاز به نيك اخترى \r\n آن كه پس پردهء غيبت كند * خلق خدا را به خدا رهبرى \r\n صدرنشينى كه كند در قضا * از طرف داور كل داورى \r\n عدل خدايى به جهان گسترد * جمع كند نَطْع جفا گسترى \r\n شعر « رياضى » چه گهرها كه سفت * از صدف طبع مَديح آورى « * » \r\n\r\n\r\n","description":"","footnote":"\r\n* ديوان ملك الشعراء رياضى يزدى ، با تصحيح حسين آهى ، تهران ، 1371 ه . ش ، ص 209 .\r\n","page_name":" 306 ","page_number":306},
  {"content":"\r\n\r\n\r\nصغير اصفهانى ( 1312 - 1390 ه . ق )\r\n\r\n84 در مدح گل گلشن حيدرى امام حسن عسكرى ( ع )\r\n مر اين بدن كه تو را در ميان پيرهن است * به حيرتم كه تن توست يا كه جان من است \r\n تو را بود دهنى تنگ‌تر ز حلقهء ميم * مرا دلى كه بسى تنگ‌تر از آن دهن است \r\n به ياد لعل تو از ديده بس گهربارم * كنار و دامن من رشك تبّت و عدن است \r\n به گرد لب خط سبزت كشيده صف گويى * سپاه زنگ به فكر گرفتن يمن است \r\n به ياد زلف تو باشم به هر كجا كه روم * بلى هميشه مسافر دلش سوى وطن است \r\n بياب حال من اى جان ز سينهء مجروح * كه بيستون به حقيقت گواه كوهكن است \r\n\r\n","description":"","footnote":"","page_name":" 307 ","page_number":307},
  {"content":"\r\n\r\n ز دشت عشق تو كى جان بدر برد عاشق * كه تير و نيزه و خنجر گياه اين دمن است \r\n هزار يوسف دل را به چاه غم فكند * حلاوتى كه تو را اندرين چه ذقن است \r\n مگر به لابه كنم با تو صحبتى ور نه * كه را به پيش تو ياراى گفتن سخن است \r\n غم تو دارم و اين طرفه‌تر كه با من زار * سپهر هم به سر جور و كين و مكر و فن است \r\n هر آن چه مىكنى اى چرخ دون بكن با من * كه دادخواه من از تو شهنشه زمن است \r\n مَلَك عساكر ، سلطان عسكرى لقبى * كه نام نامى او همچو خلق او حسن است \r\n ضياء ديدهء حيدر گل رياض بتول * وصى احمد مرسل ، ولىّ ذو المنن است \r\n چنان كه ياور انس است ناصر ملك است * چنان كه دافع كرب است رافع محن است \r\n چنان كه مخزن جود است معدن كرم است * چنان كه كاشف سرّ است واقف علن است \r\n وجود طيّب او را صفت نمىدانم * جز اين قدر كه على روح و احمدى بدن است \r\n اگر به انجمنى ذكر او رود يزدان * به چشم رحمت ناظر به اهل انجمن است \r\n\r\n","description":"","footnote":"","page_name":" 308 ","page_number":308},
  {"content":"\r\n\r\n شها تويى كه عطاى تو شامل احوال * به شيخ و شاب و صغير و كبير و مرد و زن است \r\n تو شبل شير خدائى و پيش هيبت تو * كجا ز پيرزنى بيش مرد شيرزن است \r\n هميشه تا به بهاران دمن شود خرّم * هماره بادِ خزان تا مخرّب چمن است \r\n شود محبّ تو را وجد و انبساط قرين * رسد عدوى تو را هر چه غصّه و حزن است \r\n صغير از تو قبول چكامه مىطلبد * بدين متاع قليلش اميد آن ثمن است « * » \r\n\r\n\r\n","description":"","footnote":"\r\n* مصيبت‌نامه ، محمد حسين صغير اصفهانى ، اصفهان ، 1366 ه . ش ، ص 119 .\r\n","page_name":" 309 ","page_number":309},
  {"content":"\r\n\r\n\r\nدكتر قاسم رسا ( 1290 - 1356 ه . ش )\r\n\r\n85 در ثناى امام حسن عسكرى ( ع )\r\n اى رخ ماهت ز نكو منظرى * مطلع خورشيد و مه و مشترى \r\n اى گل نو رُستهء بستان حق * مظهر زهد و شرف و سرورى \r\n مژده كه با نور هدايت رسيد * راهنمايى ز پى رهبرى \r\n پرده بر افكند ز وجه حسن * حجّت بر حق حسنِ عسكرى \r\n آن كه به صورت چو شه انبيا * آمده با خاتم پيغمبرى \r\n آن كه به صولت چو شه لا فتى * آمده با كوكبهء حيدرى \r\n گوهر رخشندهء برج كمال * منبع فيض و كرم و داورى \r\n آن كه جبين سوده به خاك درش * همچو زمين گنبد نيلوفرى \r\n ابر كرم چشمهء موّاج فيض * گنج كمالات و ادب پرورى \r\n آن كه ربوده است ز اهل سخن * گوى فصاحت ز سخن گسترى \r\n وارث ديهيم ولايت ، حسن ( ع ) * آيت دانايى و دانشورى \r\n گوشه‌اى از سفرهء احسان اوست * چرخ بدين وسعت و پهناورى \r\n چهره بر آن تربت خوشبو بساى * تا شودت جامه ، همه عنبرى \r\n\r\n","description":"","footnote":"","page_name":" 310 ","page_number":310},
  {"content":"\r\n\r\n آيتى از قلب جهان‌بين اوست * جام جم آيينهء اسكندرى \r\n نوگل « قائم » دمد از گلشنش * با گل « نرگس » چو كند همسرى \r\n ديده كند باز چو نرگس به باغ * آن كه چو نرگس كندش مادرى \r\n خامهء اعجاز در اين شاهكار * داده نشان صنعت صورتگرى \r\n خواست كند چهرهء حق را نهان * جعفر كذّاب به افسونگرى \r\n جلوهء حق رونق باطل شكست * با يد بيضا چه كند سامرى ! ؟ \r\n گلشن ايّام نيارد دگر * غنچه بدين لطف و صفا و طرى \r\n صبح هدايت چو برآيد شود * نور حق از ظلمت باطل برى \r\n كفر براندازد و خالص كند * سكّهء دين را چو زر جعفرى \r\n آن كه كند معدلتش خاك را * پاك ز جور و ستم و خودسرى \r\n چون اسد اللّه كشد ذوالفقار * تا كند از دينِ خدا ياورى \r\n عيسى مريم شودش جان نثار * موسى عمران كندش چاكرى \r\n طبع « رسا » بين كه چه دُرها فشاند * در قدمش با سخنان درى « * » \r\n\r\n\r\n","description":"","footnote":"\r\n* ديوان كامل دكتر قاسم رسا ، كتابفروشى باستان ، مشهد ، ص 124 .\r\n","page_name":" 311 ","page_number":311},
  {"content":"\r\n\r\n\r\nسيد رضا مؤيد ( ولادت 1321 ه . ش )\r\n\r\n86 در منقبت امام حسن عسكرى ( ع ) مفسّر قرآن\r\n اى آفتاب مهر تو روشنگر وجود * در پيشگاه حكم تو ذرّات در سجود \r\n اى مير عسكرى لقب اى فاطمىنسب * آن را كه نيست مهر تو از زندگى چه سود \r\n علمت محيط بر همه ذرّات كاينات * فيضت نصيب ، بر همه در غيب و در شهود \r\n تاريخ تابناك حياتت ، گر اندك است * بر دفتر مفاخر اسلاميان فزود \r\n عيسى دمى و پرتو رأى منير تو * زنگار كفر از دل نصرانيان زدود \r\n اين افتخار گشته نصيبت كه از شرف * در خانهء تو مصلح كل ديده برگشود \r\n\r\n","description":"","footnote":"","page_name":" 312 ","page_number":312},
  {"content":"\r\n\r\n اى قبلهء مراد كه در بركة السّباع * شيران به پيش پاى تو آرند سر فرود \r\n قربان ديده‌اى كه به بزم تو فاش ديد * جاى قدوم عيسى و موسى و شيث و هود \r\n قرآن ناطقى تو و قرآن پاك را * الحق مفسّرى ، ز تو شايسته‌تر نبود \r\n دشمن بدين كلام ستايد ترا كه نيست * در روزگار ، چون تو به فضل و كمال و جود \r\n شادى به نزد مردم غمديده نارواست * جانها فداى لعل لبت كاين سخن سرود \r\n مدح شما ، ز عهدهء مردم برون بود * اى خاندان پاك كه يزدانتان ستود \r\n از نعمت ولاى شما خاندان وحى * منّت نهاد بر همگان ، خالق ودود \r\n اى پور هادى ، اى حسن العسكرى ز لطف * بپذير ، از « مؤيد » دلخسته اين درود « * » \r\n\r\nدر رثاى امام حسن عسكرى ( ع )\r\n امروز عسكرى ز جهان ديده بسته است * قلب جهان و قطب زمان ، دل شكسته است \r\n آن حجّت خداى ز بيداد معتصم * پيوند زندگانيش از هم گسسته است \r\n\r\n\r\n","description":"","footnote":"\r\n* جلوه‌هاى رسالت ، سيد رضا مؤيّد ، انتشارات علىزاده ، مشهد ، 1370 ه . ش ، ص 47 .\r\n","page_name":" 313 ","page_number":313},
  {"content":"\r\n\r\n صاحب عزاست صاحب عصر ، اندرين عزا * روحش به چار سالگى از كينه خسته است \r\n بر چهرهء امام زمان ، آن دُر يتيم * از باد ظلم گرد يتيمى نشسته است \r\n در خانه‌اى كه مركز اندوه و ماتم است * دشمن كمر به غارت آن خانه بسته است \r\n از لطف آن كه نار كند بَرْد بر خليل « 1 » * صاحب زمان ز آتش بيداد رسته است \r\n اندر بقيع و سامره و كربلا و طوس * گلهاى فاطمه بنگر دسته دسته است « * » \r\n\r\n\r\n","description":"","footnote":"\r\n( 1 ) - اشاره است به آيهء مباركهء :  يا نارُ كُونِي بَرْداً وَ سَلاماً عَلى إِبْراهِيمَ  : « اى آتش سرد و سلامت باد بر ابراهيم » ( انبياء / 68 ) .\r\n* جلوه‌هاى رسالت ، سيد رضا مؤيّد ، انتشارات علىزاده ، مشهد ، 1370 ه . ش ، ص 11 .\r\n","page_name":" 314 ","page_number":314},
  {"content":"\r\n . \r\n","description":"","footnote":"","page_name":" 315 ","page_number":315},
  {"content":"\r\n . \r\n\r\n","description":"","footnote":"","page_name":" 316 ","page_number":316}
  ]