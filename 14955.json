[
  {"content":"\r\n\r\nسلسله انتشارات انجمن آثار ملى\r\n\" 23 \"\r\nيادگار جشن هزارهء ابو على سينا\r\nكنوز المغرمين\r\nتصنيف\r\nشيخ رئيس ابوعلى سينا\r\nبا مقدمهء وحواشى وتصحيح\r\nجلال الدين همائى\r\nاستاد دانشگاه\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nتصوير بوعلى سينا كه انجمن آثار ملى آن را پذيرفته است\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n . \r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\n\r\nمقدمهء مصحح\r\nبسم اللّه الرّحمن الرّحيم رسالهء معروف به ( كنوز المعزّمين ) مربوط بفنّ طلسمات و عزائم و نيرنجات كه تهيّهء نسخه و تصحيح و طبع آن از طرف انجمن محترم ايران باستان بر عهدهء اين بندهء قليل البضاعهء قصير الباع واگذار گرديد و اينك نسخهء مصحّح آن با مقدّمه و حواشى و توضيحات نگارنده به نظر خوانندگان محترم ميرسد ، از رساله‌هاى فارسى گمنام مهجور است كه تأليف آن را بفيلسوف بزرگوار نامدار ايران الشيخ الرئيس حجة الحق ابو على حسين ابن عبد اللّه بن سينا [ حدود 370 - 428 
  ] نسبت داده‌اند و با وجود سرگذشتهاى تأسّف خيز ملال‌انگيز كه دربارهء فقدان و از دست رفتن آثار شيخ مخصوصا رساله‌هاى كوچك و منفردات متفرّقهء او سراغ داريم « 1 » خوشبختانه هنوز\r\n\r\n\r\n","description":"","footnote":"\r\n( 1 ) - از جمله سرگذشتهاى كتب و مؤلّفات شيخ اين است كه شاگرد ارجمندش ابو عبيد جوزجانى از قول خود شيخ نقل كرده كه بر حسب خواهش و در خواست اشخاص كتاب مينوشت و نسخهء منحصر را به آنها ميداد و خود شيخ نسخهء ديگر از آن نگاه نمىداشت ( رجوع شود بسر گذشت شيخ بنقل ابو عبيد جوزجانى در كتاب تتمهء صوان الحكمه و جزو دوم طبقات الاطباء ابن ابى اصيبعه ) .\r\nو نيز از سرگذشتهاى اسف‌انگيز ، غارت كتابهاى شيخ است از اصفهان كه مكرّر اتّفاق افتاد . - يك مرتبه در واقعهء قتل عام و غارت شعواء مسعود غزنوى كه على التحقيق در اواخر سال 420 و اوائل سنهء 421 واقع شده است - اين مرتبه اموال شيخ را\r\n","page_name":" مقدمهء مصحح 1 ","page_number":4},
  {"content":"\r\n\r\nدر گوشه و كنار نسخه‌هايى از آن رساله يافته مىشود كه هر چند بيشتر از ساير نسخ خطّى مهجور بروز سياه نشسته است و ماجراى تحريف و تصحيف كتّاب بىسواد خود سر ناموثّق غير مأمون در طول چند قرن بر آن گذشته ، باز از خلال سطورش كه غبار تصرّفات بىوجه نابجا بر آن نشسته آثار اصالت و قدمت هويداست - و تقدير روزگار چنين بوده كه بعد از قرون متمادى در اين ايّام بمناسبت جشن يادبود هزارهء شيخ بزرگوار ذكر\r\n\r\n\r\n","description":"","footnote":"\r\nكه مدّتى مديد در اصفهان اقامت داشت غارت كردند و از جمله كتاب انصاف شيخ بود در بيست مجلد كه بتاراج خراسانيان رفت و ديگر اثرى از آن پيدا نشد . [ ج 2 ص 8 طبقات الاطباء 
  ] .\r\nبار ديگر در حملهء بو سهل حمدوى كه از طرف امير مسعود غزنوى براى سركوبى علاء الدّوله ابو جعفر ابن كاكويه در سنهء 425 باصفهان تاخت و خزانهء علاء الدّوله كه مشحون از آثار گرانبهاى شيخ بود بغارت رفت .\r\nكتب شيخ را مخصوصا در اين واقعه از اصفهان بغزنه بردند و اين آثار مدّتها در كتابخانهء بزرگ غزنه باقى ماند تا در حدود سنهء 550 هجرى كه علاء الدين حسين جهانسوز غورى بانتقام و كينهء غزنويان تمام قصور و كاخهاى منيع محمودى و مسعودى را ويران ساخت ، از جمله كتابخانهء غزنه را نيز كه مخزن آثار علمى و ادبى نفيس بىهمتاى ايرانيان بود آتش زد و آن همه آثار طعمهء آتش كينه گرديد و بباد هوس و انتقام جاهلانه رفت ! [ كامل ابن اثير 
  ] در كتاب محاسن مافروخى مؤلّف حدود 480 هجرى واقعهء قتل و غارت شعواء مسعود را در سنهء 421 نوشته و آن قضيهء هائله را چون اهميّت بسيار داشته مبنى و مأخذ حوادث تاريخى قرار داده است .\r\nدر كامل ابن اثير مينويسد « فقتل [ يعنى مسعود 
  ] منهم [ يعنى من اهل اصبهان 
  ] مقتلة عظيمة نحو خمسة آلاف قتيل » .\r\nدر شذرات الذّهب مينويسد « فعل ما لا تفعله الكفرة » .\r\nدر اين فتنه گروهى بسيار از علماى اصفهان از قبيل عبد الواحد باطرقانى كشته شدند كه نگارنده در تاريخ اصفهان بتفصيل نوشته‌ام .\r\n","page_name":" مقدمهء مصحح 2 ","page_number":5},
  {"content":"\r\n\r\nآن تازه گرديد و باز نامش بر زبانها و قرعهء تصحيحش بمناسبت سنخيّت و اشتراك در صفت مهجورى و گمنامى بنام اين بنده افتاد ، تا بخشى از سرمايهء فرصت وقت را در راه اين مقصود خرج و يادگارى از آثار قديم را كه نسبتى با آن دانشمند بزرگ ايرانى دارد احياء و تقديم محضر دانشمندان جهان كردم .\r\nاميد است كه در پيشگاه ارباب معرفت اين خدمت مقبول و سعى نگارنده مشكور افتد و دوستان ادب اگر در ميان هفتاد عيب يك هنر بينند بمضمون اين ابيات عمل كنند :\r\n مرد بايد بهر چه در نگرد * عيب بگذارد و هنر نگرد\r\nهست در عيبها هنر بينى * در ميان صدف گهر چينى \r\nهر چند با وجود حجج اقناعيّه كه عنقريب به نظر خوانندگان ميرسد ، هنوز خاطر در صحّت انتساب اين كتاب بشيخ بزرگوار سكون و آرام ندارد و ذهن كنجكاو دير باور در اين باره خالى از دغدغه و تشويش نيست و بالجمله دل بر صدور اين تأليف از شيخ رئيس قرار نمىگيرد - و ليكن به همين اندازه كه به دو انتساب دارد و هنوز دليل معارض قطعى كه خلاف اين امر را بيقين اثبات كند در دست نيست ، نگارنده را از انجام دادن اين خدمت كمال خرسندى و خوشوقتى حاصل است .\r\n احبّ من الاسماء ما وافق اسمه * و اشبهه او كان منه مدانيا \r\nمضمون گفتار حكيمانهء خود شيخ رحمه اللّه در امثال اين گونه امور نيز بهترين سر مشق و دستور است :\r\n\r\n","description":"","footnote":"","page_name":" مقدمهء مصحح 3 ","page_number":6},
  {"content":"\r\n\r\n« كل ما قرع سمعك فذره في بقعة الامكان ما لم يذدّك عنه قائم البرهان » .\r\n\r\nنام كتاب\r\nپيش از ورود در ساير مطالب دربارهء نام كتاب گفتگو مىكنيم :\r\nجزو اوّل اسم كتاب يعنى ( كنوز ) جمع ( كنز ) بمعنى گنج و گنجينه نزد همگان مسلّم و محقّق است - امّا در جزو دوم مضاف اليه ، احتمالاتى متصوّر است كه اصحّ بلكه صحيح آنها معزّمين است بضمّ ميم و فتح عين بىنقطه و زاء نقطه دار مشدّد مكسور به وزن محدّث و مؤذّن صيغهء جمع سالم اسم فاعل از باب تفعيل بمعنى راقى و افسونگر و عزائم خوان مأخوذ از عزيمه بمعنى اوراد مخصوص و رقيه و افسون كه در كتب معتبر لغت عربى مثل قاموس و تاج العروس و در عبارت فصحا استعمال شده است .\r\nصاحب قاموس در مادّهء عزم مىنويسد « و كمحدّث الرّاقي » و تاج العروس علاوه مىكند « الرّاقى بالعزائم » .\r\nمنوچهرى گويد :\r\n چو هنگام عزائم زى معزّم * بتك خيزند ثعبانان ريمن \r\nفعل آن را يعنى عزّم يعزّم از باب تفعيل بمعنى افسون كردن و عزيمه خواندن كه قاعدة بايستى همه جا ضبط شده باشد ، بعض كتب لغت مثل المنجد معروف ضبط كرده « عزم و عزّم الرّاقى : قرأ العزائم » - امّا صحاح اللغه و قاموس و تاج العروس و لسان العرب ضبط نكرده و فقط فعل ثلاثى\r\n\r\n","description":"","footnote":"","page_name":" مقدمهء مصحح 4 ","page_number":7},
  {"content":"\r\n\r\nمجرّد آن را « عزم الرّاقى » با تخفيف زاء معجمه به اين معنى آورده‌اند ! اضافهء كنوز بمعزّمين اضافهء تخصيصى است متضمّن معنى لام اختصاص ، يعنى گنجينه‌هاى ( اسرار و رموز براى ) عزيمه خوانان و افسونگران .\r\nنظيرش در اسامى كتب : كنوز الاولياء و رموز الاصفياء ، تأليف ابو الليث بن ابى البركات واعظ حنفى متوفّى 1000 - و كنز العباد فى شرح الاوراد يعنى اوراد شيخ شهاب الدّين سهروردى - و كنز الموحدين فى سيرة صلاح الدين تأليف ابن ابى طى يحيى حلبى متوفى 630 - و كنز العمال فى سنن الاقوال و الافعال تأليف علىّ بن حسام الدّين هندى در سنهء 957 - و همچنين كنز العارفين و كنز القاصدين و غيره .\r\nامّا يك دسته از اين نوع اسامى اضافهء بيانى است متضمّن معنى من تبيين نظير كنوز الذهب فى تاريخ حلب تأليف ابو ذر احمد بن برهان حلبى متوفّى 884 و كنوز الفقه در فروع فقه حنفى تأليف شيخ ابو العبّاس احمد مرعشى متوفّى 872 - و كنوز الحقائق فى حديث خير الخلائق تأليف عبد الرّءوف مناوى متوفىّ 1031 - و همچنين كنز اللغه و كنز العرفان در آيات احكام و امثال آن .\r\nدر كتاب كشف الظّنون كه عين نوشتهء او را بعد نقل خواهيم كرد كتاب كنوز المعزّمين موضوع بحث را همانطور كه گفتيم در متن با عين مهمله و زاء معجمه نوشته و محشى المغرمين بتقديم غين معجمه بر راء مهمله را نسخه بدل ضبط كرده و آن را خطا شمرده است ( چاپ جديد استانبول ج 2 ص 1520 ) .\r\nامّا در ذيل اسماعيل پاشا بر كشف الظّنون كتابى را ذكر مىكند كه از جهت اسم و موضوع علوم غريبه شبيه و نزديك بكتاب ماست به اين قرار :\r\n\r\n","description":"","footnote":"","page_name":" مقدمهء مصحح 5 ","page_number":8},
  {"content":"\r\n\r\n« كنز المغرمين فى الحروف و الاوفاق لقطب الدّين عبد الحق بن ابراهيم ابن محمّد الشهير بابن سبعين الاندلسى المرسى المتوفّى 669 تسع و ستّين و ستمائة اوّله الحمد للّه الذى خلق الانسان : ذيل دوم ص 387 » .\r\nدر چاپ واضح و روشن مغرمين بغين نقطه دار و راء بىنقطه نوشته و قبل از آن كنز المعانى و بعد از آن كنز المفاوض را آورده ، و چون در اسامى كتب بپيروى از اصل كشف الظّنون ترتيب حروف تهجّى را رعايت مىكرده ، محتمل است كه خود مؤلّف ذيل صحيح آن را مغرمين باغين معجمه ميدانسته ، يا اشتباه از مصحّح باشد كه حرف بعد از ميم ما بين ( ع - ف ) معانى و مفاوض را حتما ( غ ) توهّم كرده ، و حال آنكه ممكن است مؤلّف دو كتاب را از حروف ( ع ) پشت سر هم آورده و از حرف ( غ ) در اين موضع نام كتابى را اصلا سراغ نداشته و ذكر نكرده باشد .\r\nعلى اىّ حال صورت طبع شده مغرمين است بغين معجمه كه با موازين ادبى در اين مورد معنى مناسبى ندارد - و اين مطلب را در ضمن وجوه محتملهء نام كنوز المعزّمين عنقريب توضيح خواهيم داد .\r\nزنهار كسى توهّم نكند كه كنز المغرمين ذيل كشف الظنون با كنوز المعزّمين ما ، در اصل يكى و مؤلّفش قطب الدّين عبد الحق اندلسى باشد نه شيخ رئيس ابو على سينا ! - چه اوّلا نام دو كتاب با يكديگر فرق دارد و احتمال تحريف كنز و كنوز بدون دليل حدسى نامعقولست - ثانيا علم حروف و اوفاق كه موضوع آن كتابست با رقيه و طلسمات و نيرنجات موضوع كنوز المعزّمين بسيار تفاوت دارد ، و در اين كتاب از حروف و اوفاق مصطلح حرفى نيست - ثالثا خوشبختانه مؤلّف ذيل اوّل كتاب را نقل كرده\r\n\r\n","description":"","footnote":"","page_name":" مقدمهء مصحح 6 ","page_number":9},
  {"content":"\r\n\r\nاست و هيچ يك از نسخ كتاب ما چنين تصديرى ندارد - رابعا كنوز المعزّمين شيخ را خود صاحب كشف الظّنون نام برده و دربارهء آن توضيح داده است ، با اين حال تكرارش در ذيل و مستدركات هيچ علّت و سببى نخواهد داشت .\r\nضمنا يادآور مىشويم كه نام رسالهء حاضر در همه نسخ كنوز المعزّمين است غير از يك نسخهء تازه كه بسهو كاتب كنز المعزّمين بصيغهء مفرد كنوز نوشته شده است .\r\nآمديم بر سر وجوه محتملهء ديگر دربارهء جزو دوم اسم كتاب كه پيش وعده داديم :\r\nبعضى آن را با غين معجمهء ساكن و راء مهملهء مخفّف مكسور يعنى ( المغرمين ) بصيغهء جمع سالم اسم فاعل از باب افعال به وزن منعم و مفلس يا با فتح راء بصيغهء اسم مفعول از همان باب به وزن ملزم و محكم . و برخى هم با غين و راء مشدّد مكسور يا مفتوح بصيغهء اسم فاعل از باب تفعيل هموزن معلّم و محصّل ، يا اسم مفعول اين باب هموزن مكرّم و معظّم ، توهّم كرده‌اند از مادّهء غرامت بمعنى تاوان .\r\nاغرام باب افعال و تغريم باب تفعيل هر دو بيك معنى است ، گويند ( اغرمه الدّين ) يا ( غرّمه الدّين ) بصيغهء فعل معلوم متعدّى بنفس يعنى او را ملزم بگزاردن وام و دادن تاوان كرد - پس مغرم و مغرّم بصيغهء اسم فاعل از هر دو باب بمعنى كسى است كه ديگرى را باداى دين و غرامت وادار كند ، و مغرم و مغرّم بصيغهء اسم مفعول كسى است كه ملزم بپرداختن وام و تاوان شده باشد . فعل اغرم صيغهء مجهول باب افعال مرادف ( أولع )\r\n\r\n","description":"","footnote":"","page_name":" مقدمهء مصحح 7 ","page_number":10},
  {"content":"\r\n\r\nو مغرم اسم مفعولش بمعنى مولع و حريص هم آمده است .\r\nاز اين معانى كه گفتيم صيغهء اسم فاعلش با نام و موضوع كتاب ما هيچ مناسب نيست ، و صيغهء اسم مفعولش هر چند با كلمهء كنوز خالى از مناسبت نيست امّا با موضوع كتاب باندازهء معزّمين كه در اوّل گفتيم تناسب و سازگارى ندارد .\r\nاگر مغرم صيغهء اسم فاعل باب افعال بمعنى لازمى مرادف غريم يعنى تاوان ده و مديون « 1 » آمده بود ، مناسبتش با كنوز بيشتر از معنى متعدّى ميشد ( گنجينه‌هاى بينوايان وام دار ) امّا به اين معنى در كتب لغت ضبط نشده است .\r\nدر خاتمهء اين بحث نگارنده ميخواهد با حمزهء اصفهانى و ابو ريحان بيرونى و امثال ايشان در اشكال خطّ معمول خودمان ، همناله و همدرد شود و از اين داء عضال بثّ شكوى كند ، و ليكن باز مىبينم و ميدانم كه قسمت اعظم بالغ بر نه عشر اين گناه به گردن كاتبان و خطّاطان و منشيان خودپسند لاابالى است كه نه تنها در شكل و اعجام و تبيين حروف تقصير و مسامحه كرده و احيانا آن را با مراتب فضل‌فروشى ننگ و عار ميشمرده « 2 »\r\n\r\n\r\n","description":"","footnote":"\r\n( 1 ) غريم بمعنى داين و مديون و تاوان خواه و تاوان ده هر دو آمده امّا معنى دوم با كنوز مناسبتر است .\r\n( 2 ) در كتاب ادب الكتّاب صولى مىنويسد « كره الكتّاب الشكل و الاعجام الّا فى المواضع الملتبسة من كتب العظماء الى من دونهم فاذا كانت الكتب ممّن دونهم اليهم ترك ذلك فى الملبس و غيره اجلالا لهم عن ان يتوهّم عنهم الشك و سوء الفهم و تنزيها لعلومهم و علوّ معرفتهم عن تقييد الحروف : ص 57 » - معروفست كه مأمون عبّاسى اين رسم را نمىپسنديد و منشيان را بر شكل و اعجام يعنى ضبط حركات و نقطه‌گذارى تشويق مىفرمود .\r\n","page_name":" مقدمهء مصحح 8 ","page_number":11},
  {"content":"\r\n\r\nبلكه در اثر تفنّن خطّاطى و تقيّد بمشتبه نويسى مشكلات بى حدّ و حصر بر آن افزوده‌اند - و گر نه اصل خطّ با رعايت آداب و مقرّرات موضوعه‌اش جندان اشكالى ندارد كه امثال ابو ريحان را از دست تشابه و تخليط حروف و حركات بفرياد بياورد ! در همين موضوع نام كتاب ، اگر شكل و اعجام و تبيين و تقييد حروف در كتابت به كار رفته بود ، موجب اشتباه خوانندگان و طول كلام نگارنده نمىشد - بارى از خوانندگان پوزش مىطلبم و بمطالب ديگر مىپردازم .\r\n\r\nانتساب تاليف كنوز المعزمين بشيخ رئيس ابو على سينا\r\nدر كتب معروف متداول كه ترجمهء حال و فهرست مؤلّفات شيخ را نوشته‌اند از قبيل تتمه صوان الحكمه تأليف شيخ ظهير الدّين ابو الحسن ابن ابى القاسم بيهقى و تاريخ الحكماء شهرزورى و تاريخ الحكماء جمال الدّين ابو الحسن علىّ بن يوسف قفطى و تاريخ الحكماء قطب الدّين اشكورى و طبقات الاطباء ابن ابى اصيبعه و ابن خلكان كه نوشته‌هاى تتمّهء صوان الحكمه را باسم و رسم نقل كرده است « 1 » تا جايى كه راقم سطور اطّلاع يافته‌ام ، در هيچ كدام رساله‌يى بنام كنوز المعزّمين يا كلمه‌يى شبيه و نزديك به آن مثل كنز المعزمين جزو مؤلّفات شيخ ذكر نشده است .\r\nراقم سطور نيز تا اين زمان كه تهيّه و تصحيح رساله را بر عهده گرفت\r\n\r\n\r\n","description":"","footnote":"\r\n( 1 ) در اين خلكان چاپ طهران بغلط كاتب ( صواب الحكمه ) نوشته است :\r\nنقلت هذا جميعه من تتمّة صواب [ صوان : ص 
  ] الحكمة تأليف الشيخ ظهير الدّين ابى الحسن بن ابى القاسم البيهقى : ج 1 ص 169 .\r\n","page_name":" مقدمهء مصحح 9 ","page_number":12},
  {"content":"\r\n\r\nمانند اكثر همكاران خود بيش از نامى مبهم و مشكوك از آن سراغ نداشت .\r\nبعد از آنكه بوجود نسخه در ايران و نام صحيح و موضوع تأليف آگاهى يافت ، در خصوص انتسابش بشيخ رئيس ابو على سينا مردّد و شك زده گرديد ، از اين جهت كه انشاء و اسلوب عبارات كتاب را با منشآت معمول زمان شيخ مخصوصا آثار فارسى محقّق خود او از قبيل قسمتى از دانشنامه يا حكمت علائيه كه از خود شيخ است « 1 » چندان شبيه نيافت - و نيز گفت كه موضوع افسون و نيرنگ و عزائم و طلسمات ظاهرا با براهين عقلى كه جمهور فلاسفهء مشّائى در دست دارند سازگار نمىشود - و چون شيخ رئيس را يك نفر فيلسوف مشّائى ميدانيم طبعا اين سؤال پيش مىآيد كه فيلسوف برهانى را با تخييلات وهمى و تسويلات شيطانى چه كار ؟\r\nاينك دليل انتساب رساله بشيخ و رفع شبههء خلاف آن را شرح مىدهم .\r\n\r\nادلهء انتساب رساله بشيخ\r\nدليل انتساب تأليف رساله بشيخ رئيس ابو على سينا چهار چيز است .\r\nالف : در مقدّمه و عنوان كتاب در همه نسخ قديم و جديد كه تا كنون به نظر ما رسيده است تأليف آن را بشيخ نسبت داده‌اند . و قديمترين نسخ كه بدست اين جانب افتاده متعلّق بقرن هشتم و نهم هجرى است و به اين قرار مسلّم مىشود كه قدر متيقّن از حدود پنج قرن پيش تا كنون انتساب كتاب بشيخ محرز و مشهور بوده ، و كسى خلاف آن را مدّعى نشده است .\r\n\r\n\r\n","description":"","footnote":"\r\n( 1 ) قسمتى از دانشنامه را كه مربوط بحكمت تعليمى و علوم رياضى است ابو عبيد عبد الواحد جوزجانى شاگرد شيخ براى تكميل اقسام حكمت نظرى از روى مؤلّفات ديگر استاد اقتباس كرده و بر آن افزوده است .\r\n","page_name":" مقدمهء مصحح 10 ","page_number":13},
  {"content":"\r\n\r\nب : تصريح حاجى خليفه [ متولّد 1017 متوفّى 1068 
  ] در كشف الظّنون كه اين كتاب را با خصوصيّاتى كه در آن موجود است نشانى داده و از مؤلّفات ابن سينا شمرده است به اين عبارت :\r\n« كنوز المعزّمين للشيخ الرّئيس ابن سينا و هو مختصر ذكر فيه انّ قوما من اصدقائه سألوا منه تأليفا في النّيرنجات و الطّلسمات و الرّقية فألّف و رتّب على سبعة فصول : ج 2 ص 1520 طبع جديد استانبول » .\r\nنشانيها كه صاحب كشف الظّنون مىدهد با نسخهء موجود كنوز المعزّمين كاملا منطبق و عين مقدمه‌ايست كه راجع بموضوع و سبب تأليف در آن مىبينيم .\r\nج : در كتاب سلّم السّماوات تأليف شيخ ابو القاسم بن ابى حامد حكيم شيرازى « 1 » رسالهء كنوز المعزّمين در علوم غريبه جزو فهرست مؤلّفات شيخ رئيس ثبت شده است :\r\n\r\n\r\n","description":"","footnote":"\r\n( 1 ) شيخ ابو القاسم ابن شيخ ابى حامد بن ابى نصر حكيم شيرازى كازرونى انصارى كه جدّش را نصر البيان لقب داده بودند از شاگردان وجيه الدّين سليمان قارى فارسى است كه از تلاميذ حكيم دانشمند نامدار مير غياث الدّين منصور بن مير صدر الدين محمد دشتكى شيرازى صاحب مدرسهء منصوريّهء شيراز بود و در سنهء 936 بصدرات شاه طهماسب صفوى رسيد و بسال 948 در شيراز وفات يافت .\r\nچون مؤلف سلّم السماوات سبط روحانى يعنى شاگرد شاگرد او بوده بتقريب در اواخر قرن دهم و اوائل سدهء يازدهم مىزيسته و زمان او جلوتر يا مقارب عصر حاجى خليفه بوده است .\r\n","page_name":" مقدمهء مصحح 11 ","page_number":14},
  {"content":"\r\n\r\n« و له ايضا فى العلوم الغريبة مؤلّفات مثل كنوز المعزّمين و رسالة فى عمل التّأليف و التّبغيض و تعليقات متفرّقة فى خواصّ الاعداد و قد صحّ بعضها بتجربة المؤلّف » « 1 » از جملهء آخر عبارت معلوم مىشود كه مؤلّف سلّم السّماوات خود اهل علوم غريبه بوده و اين قبيل تأليفات شيخ را در دست داشته و از روى آنها عمل ميكرده است .\r\nد : در پاره‌يى از كتب مربوط بعلوم غريبه از اين كتاب با تصريح به اين كه مؤلّفش ابو على سينا بوده است نام برده و مطالب آن را بسبب اهميّت مقام شيخ جزو قواعد صحيح اهل فن نقل كرده‌اند .\r\nاز جمله كتاب حل المشكلات تأليف ابو المحاسن محمّد بن سعد بن محمّد معروف بابن ساوجى كه در عهد شاه عبّاس كبير ( 985 - 1038 ) مىزيسته و كتاب خود را همان ايّام ، و بطور قطع قبل از كشف الظنون تأليف كرده است « 2 » .\r\n\r\n\r\n","description":"","footnote":"\r\n( 1 ) نقل صاحب روضات از سلّم السماوات : ص 245 چاپ اوّل .\r\n( 2 ) كتاب حلّ المشكلات به دو فصل تقسيم شده كه هر فصلى مشتمل بر چهار نوع و هر نوعى چهار قسم است از علوم غريبه اعداد و جفر و طلسمات و نيرنجات . - و به اين عبارت آغاز مىشود « بعد از تسطير كلام به حمد ملك علّام و تعطير مشام بدرود سيّد انام و تذكير زبان مشك فام بمدح و ذكر اولياء كرام . . . الخ » مؤلف كتاب در ضمن مطالبى كه راجع بعلوم غريبه و تأثير الواح و طلسمات نوشته است حكاياتى مربوط برجال و وقايع عهد صفوى آورده كه اگر براى گرمى بازار و جلب خريدار ساخته نشده باشد خالى از فوائد و نتايج تاريخى نيست از اين قبيل :\r\nالف : در باب قهر و غلبه بر دشمنان از مير غياث الدّين منصور دشتكى شيرازى براى شاه طهماسب صفوى در فتح قلعهء شماخى عملى را نقل مىكند نظير كار غريبى كه از ميرزا محمد اخبارى براى فتحعلى شاه در جنگ ايران و روس اشتهار يافته و تفصيلش در كتاب فارسنامهء ناصرى مسطور است خلاصه‌اش اينكه فتح قلعهء شماخى به طول كشيد و جمعى كثير از سپاه قزلباش كشته شدند . شاه طهماسب از فكر مير غياث الدين كومك خواست ، مير به عمل الواح و نيرنجات و تصاوير متوسّل شد و روز شنبه صورتى بر كاغذ نقش كرده بشاه سپرد و سفارش كرد كه آن را تا روز معيّن باز نكند ، روز چهار شنبه قبل از زوال سر سپهسالار قلعه را بريده خدمت پادشاه آوردند ، چون كاغذ را بگشود همين صورت در آن نقش شده بود ! راقم سطور گويد شاه طهماسب از حدود سال 942 عازم تسخير شيروان گرديد و فتح آنجا را بدست وى در سنهء 945 نوشته‌اند .\r\nشاه عبّاس كبير نيز قلعهء شماخى را با رنج و مشقّت فراوان در سال 1015 فتح كرد در اين مورد هم ابن ساوجى مىنويسد كه ملا حسين بربرى براى نوّاب اشرف اعلى مثلّثى ترتيب داد كه بعد از هفت روز اثرش ظاهر و قلعهء شماخى فتح شد يا للعجب كارى را كه شاه عبّاس با آن همه زحمت و كوشش و فداكارى در مدّت طولانى انجام داد آخوند اعدادى به اين آسانى در مدت هفت روز انجام داده است ؟ ! ب : براى على قلى خان شاملو لله لوحى ساخته بودند كه هميشه بر بازو بسته بود و در اثر آن لوح روز بروز ترقى مىكرد امّا چون مرتكب اعمال بد شد اثر لوح از بين رفت .\r\nج : براى مرشد قلى خان نيز لوحى ترتيب داده بودند كه ببازوى خود مىبست و در اثر آن لوح كارش بالا گرفت تا سلطان بىتخت و تاج ايران گرديد امّا چون قدر آن لوح را ندانست از وى ربوده شد و روزگارش بنكبت سر آمد .\r\nنگارنده گويد مرشد قلى خان وزير شاه عبّاس بود و چندان خودسرى به كار برد كه باطنا مبغوض شاه گرديد و عاقبت به تفصيلى كه در تواريخ صفويه مانند عالم آراى عباسى نوشته‌اند در سال 997 بقتل رسيد .\r\nد : شيخ بهائى در سال 1010 در شرف شمس لوحى زرين به منظور تسخير قلوب و ممالك براى شاه عباس ساخته بر بازوى او بست ، اوّل فتحى كه روى داد تبريز بود و روز بروز باعث جهانگيرى شد . - و همو براى شاه عباس لوحى در شرف آفتاب نوشت مخمّس سورهء و الشّمس كه در سنه 1000 بر بازوى شاه بست .\r\nراقم سطور گويد شرف شمس روز نوزدهم حمل [ فروردين‌ماه 
  ] است . و جنگ شاه عباس با روميان [ عثمانى 
  ] و فتح تبريز در سنهء 1011 واقع شد . - اگر نوشتهء ابن ساوجى حقيقتى داشته باشد بايد بستن لوح را بر بازوى شاه در تاريخى فرض كرد كه اوّلين فتحش تبريز باشد و گر نه شاه عباس در مدّت يك سال هرگز بىكار نمىنشست و براى او در اين مدّت جنگها و فتحهاى ديگر نيز نوشته‌اند .\r\nه : هم شيخ بهائى براى الله‌ويرديخان وقتى كه داروغهء اصفهان بود طلسمى نوشت كه هميشه همراه خود داشت و در اندك زمان بامارت و فرمانروايى فارس رسيد و روز بروز بر جاه و مال و مقامش افزوده شد .\r\nو : ملا عبد اللطيف گيلانى از اشخاصى است كه در عهد صفويّه بمهارت در علوم غريبه مخصوصا عمل عقد المحبّه و تسخير قلوب شهرت داشت و از مخصوصان احمد گيلك يعنى خان احمد گيلانى بود - مردمان آن ايّام مىگفتند كه در اثر الواح و طلسمات او احمد گيلك ترقّى كرده و دولت شاهانه يافته و با وجود تمرّد و عصيان فاحش از گزند سپاه قزلباش محفوظ مانده است .\r\nسر گذشت خان احمد كه بنوشتهء عالم آراى عباسى از طرف شاه طهماسب در كل گيلانات والى نافذ الامر گرديده لواى دولتش ارتفاع آسمانى يافته بود و غرور و بطر جاه و مال او را گرفته خودسرى آغاز نهاد و كارش با شاه طهماسب بجنگ و ستيز كشيد در تواريخ آن عهد تفسير مسطور است .\r\nدر حلّ المشكلات چندين عمل عجيب و غريب از ملا عبد الطيف مينويسد از اين قبيل كه در عمل عقد المحبّة ميگويد مير محمود پسر مير حسين نجفى را بخاطر دختر محمد على كوچك ديوانه ساخت چنان كه سر و پا برهنه سه سال در اصفهان ميگشت .\r\nنيز در فصل همين اعمال ميگويد : كچل مصطفى از امير زادگان نيشابور كه او را به شوخى از باب كافور گفتن زنگى يوسف ايران ميگفتند به دختر حكيم كوچك عشق بهم رسانيده بود - در آن ايّام نواب اشراف اعلى يعنى شاه عباس ملا عبد اللطيف را از گيلان طلب فرموده بودند . محض تجربه و امتحان محرمانه بكچل مصطفى گفتند تا نزد ملا رفت و بتملق او را راضى كرد كه عمل عقد المحبة كند ملا مربعى ساخت و شب 18 رجب از سنهء 1026 در قزوين بخلوت نشست چهار ساعت از شب گذشته بود كه خبر آوردند دخترى بيرون دروازه نشسته گريه مىكند مصطفى خود رفت و دختر را ديد همان معشوقهء او بود كه از جاى بر جست و بدامن او آويخت - مصطفى اين خبر را همان شب در خلوت بنوّاب اشرف رسانيد . فرداى آن شب در شهر منادى كردند كه دخترى از خانه بيرون رفته و مفقود شده است و همه جا بر زبانها افتاد كه اين كار از ملا عبد اللطيف است . پادشاه امر فرمود تا ملا را بميدان برده سوختند . انتهى ملخصا .\r\nنگارنده از تدبيرهاى شاه عباس بعيد نمىداند كه مخصوصا اين بساط را براى انتقام از هواداران خان احمد گيلانى و جلوگيرى از اين نوع اعمال ناهنجار خرافى كه در آن ايّام رواج داشته است انجام داده باشد و اللّه العالم .\r\nز : ميرزا محمد كرمانى وزير شاه عباس به اعتقاد خودش در اثر توسّل بجن گير و رمّال بمقام وزارت رسيد . چون معزول شد مبلغ هيجده هزار تومان بخزانهء دولت بدهكار بود طلسم عقد اللسان و شعبده‌كارى مختلسان بيت المال عهد ما را نمىدانست كه بدون احتياج بلوح مربّع و تكسير حروف ميليونها اموال مسلمانان را ميخورند و باز هم طلبكارند و زبان همگان بر ايشان بسته است يعنى مال زبان بسته را مىبرند ! بارى شاه عباس دستور اكيد داد كه آقا ابو الفتح مستوفى اصفهانى با حضور مقصود بيك ناظر و مولانا صوفى و عدّهء ديگر از رجال معتمد حساب او را رسيدگى كنند . ميرزا محمد متوسّل بآخوند اعدادى شد ، وى براى او لوح عقد اللسان ترتيب داد و چنان شد كه بعد از چند مرتبه محاسبه و رسيدگى كه بدهكارى او را نشان ميداد دست آخر حساب كردند هفتصد تومان طلبكار شد .\r\nاين واقعه را صاحب حل المشكلات با طول و تفصيل نوشته و اين عمل را بآخوند معلم خود نسبت داده است از روى تجارب ملا حسين اخلاطى و العهدة عليه . - ميرزا محمد وزير در سنهء 997 معزول و مقتول شد - آقا ابو الفتح اصفهانى مستوفى خاصّهء شاه عباس از محاسبان و منشيان زبر دست بود و در سفر لاهيجان در موكب شاه بسال 1020 وفات يافت و خواجه على اكبر اصفهانىاند آنى جاى او را گرفت .\r\n","page_name":" مقدمهء مصحح 12 ","page_number":15},
  {"content":"\r\n\r\nوى در فصل تقسيم بيست و هشت حرف تهجى بطبايع اربعه نوشته كنوز المعزّمين را با اسم و رسم نقل مىكند به اين عبارت « تقسيم حروف كه در كنوز المعزّمين شيخ الرئيس ابو على سينا نوشته است . . . الخ »\r\n\r\n\r\n","description":"","footnote":"\r\nالف : در باب قهر و غلبه بر دشمنان از مير غياث الدّين منصور دشتكى شيرازى براى شاه طهماسب صفوى در فتح قلعهء شماخى عملى را نقل مىكند نظير كار غريبى كه از ميرزا محمد اخبارى براى فتحعلى شاه در جنگ ايران و روس اشتهار يافته و تفصيلش در كتاب فارسنامهء ناصرى مسطور است خلاصه‌اش اينكه فتح قلعهء شماخى به طول كشيد و جمعى كثير از سپاه قزلباش كشته شدند . شاه طهماسب از فكر مير غياث الدين كومك خواست ، مير به عمل الواح و نيرنجات و تصاوير متوسّل شد و روز شنبه صورتى بر كاغذ نقش كرده بشاه سپرد و سفارش كرد كه آن را تا روز معيّن باز نكند ، روز چهار شنبه قبل از زوال سر سپهسالار قلعه را بريده خدمت پادشاه آوردند ، چون كاغذ را بگشود همين صورت در آن نقش شده بود ! راقم سطور گويد شاه طهماسب از حدود سال 942 عازم تسخير شيروان گرديد و فتح آنجا را بدست وى در سنهء 945 نوشته‌اند .\r\nشاه عبّاس كبير نيز قلعهء شماخى را با رنج و مشقّت فراوان در سال 1015 فتح كرد در اين مورد هم ابن ساوجى مىنويسد كه ملا حسين بربرى براى نوّاب اشرف اعلى مثلّثى ترتيب داد كه بعد از هفت روز اثرش ظاهر و قلعهء شماخى فتح شد يا للعجب كارى را كه شاه عبّاس با آن همه زحمت و كوشش و فداكارى در مدّت طولانى انجام داد آخوند اعدادى به اين آسانى در مدت هفت روز انجام داده است ؟ ! ب : براى على قلى خان شاملو لله لوحى ساخته بودند كه هميشه بر بازو بسته بود و در اثر آن لوح روز بروز ترقى مىكرد امّا چون مرتكب اعمال بد شد اثر لوح از بين رفت .\r\nج : براى مرشد قلى خان نيز لوحى ترتيب داده بودند كه ببازوى خود مىبست و در اثر آن لوح كارش بالا گرفت تا سلطان بىتخت و تاج ايران گرديد امّا چون قدر آن لوح را ندانست از وى ربوده شد و روزگارش بنكبت سر آمد .\r\nبقيهء حاشيه در صفحهء بعد\r\n","page_name":" مقدمهء مصحح 13 ","page_number":16},
  {"content":"\r\n\r\nادلّهء فوق بضميمهء دليل عقلى استحسانى و اصل مسلّم اصولى و قضائى كه دعوى و دليل بلا معارض را بايد پذيرفت تا خلافش ثابت و معلوم شود عجالة بايد انتساب رسالهء كنوز المعزّمين را بشيخ رئيس مسلّم بداريم تا دليل قطعى بر بطلان اين عقيده قائم شود ، و هنوز چنين دليلى كه شايستگى تعارض با ادلّهء مثبته را داشته باشد در دست نيست و اللّه العالم .\r\n\r\n","description":"","footnote":"","page_name":" مقدمهء مصحح 14 ","page_number":17},
  {"content":"\r\n\r\nاينجا يك نكته داريم كه بسيار قابل توجّه است به اين قرار :\r\n\r\n","description":"","footnote":"","page_name":" مقدمهء مصحح 15 ","page_number":18},
  {"content":"\r\n\r\nحضرت دوست فاضل گرامى آقاى دكتر مهدوى استاد محترم دانشگاه سلّمه اللّه كه خود تتبّعى عميق و تفحّصى پر دامنه دربارهء تأليفات شيخ بزرگوار دارند بنگارنده اطّلاع دادند كه رساله‌يى در موضوع نيرنجات منسوب بشيخ در كتابخانه‌هاى استانبول يكى در نور عثمانيّه بشمارهء 41 / 4894 و ديگر در مرادملا بشمارهء 5 / 1448 محفوظ است ، و خود ايشان احتمال داده‌اند كه آن كتاب اصل يا ترجمهء كنوز المعزمين باشد - رسالهء عربى به اين عبارت آغاز مىشود :\r\n« القول فى مؤامرة الاعمال و فيه سبعة فصول الابتداء في عمل الصّداقة من ليالى الزّهرة و ايّامها او ليالى المشترى و ايّامه » .\r\nو خاتمه‌اش اين عبارتست كه ظاهرا از كاتب نسخه باشد نه خود مؤلف :\r\n« و هذه تخاييل فاسدة ممّا لستوله ( يستهويه - يتوله ؟ ) الشّيطان\r\n\r\n","description":"","footnote":"","page_name":" مقدمهء مصحح 16 ","page_number":19},
  {"content":"\r\n\r\nو ممّا حهلى على اساحها ( ظ : حملنى على انتساخها ) ما مرّ ان العلم بكلّ شىء خير من الجهل به » .\r\nنگارنده خود نسخهء عربى را نديده‌ام تا با نسخهء فارسى مقابله كنم .\r\nامّا در صورتى كه با هم متّحد باشد محتمل است كه اصل فارسى از شيخ و عربى از ديگرى ، يا بر عكس ، يا هر دو از خود شيخ باشد كه يك بار به فارسى و يك بار به عربى نوشته چنان كه يكى ترجمهء ديگرى است . - نظير اين عمل در آثار خود شيخ و علماى قديم ديگر فراوانست مانند كتاب التفهيم كه ابو ريحان به فارسى و عربى هر دو نوشت - و سيّد اسماعيل جرجانى كتاب ذخيره ، و مسعودى كتاب جهان دانش را اوّل بار به فارسى تأليف كردند و بعد آن را عينا به عربى ترجمه نمودند - در مورد خود شيخ هم گويند كه رسالهء علم النفس يا روانشناسى را به فارسى و عربى هر دو نوشته و اصل عربى فصول نام داشته است .\r\nضمنا يادآور مىشوم كه در كشف الظّنون و ساير مآخذ كه در جزو مؤلّفات شيخ از كنوز المعزّمين نام برده هيچ كدام اين جهت را صريحا معيّن نكرده‌اند كه فارسى است يا عربى . و در صورتى كه نسخهء عربى آن موجود باشد اظهار نظر قطعى در اين باره كه يكى بخصوص يا هر دو از شيخ باشد دشوار و محتاج بتحقيق و تامّل بسيار است و اللّه الموفّق .\r\n\r\nرفع شبههء عدم انتساب رساله بشيخ\r\nادلّهء انتساب كتاب را بشيخ دانستيم - امّا شبههء عدم انتساب آن بشيخ سه چيز است .\r\n\r\n","description":"","footnote":"","page_name":" مقدمهء مصحح 17 ","page_number":20},
  {"content":"\r\n\r\nالف : در سر گذشت شيخ بقلم شاگردش ابو عبيد عبد الواحد جوزجانى كه مفصّل‌ترين و معتبرترين شرح حال مشتمل بر فهرست مؤلّفات اوست ، و همچنين در ساير كتب تراجم قبل از قرن 9 - 10 مثل تتمّهء صوان الحكمه و طبقات الاطباء و غيره در جزو تأليفات شيخ از اين كتاب نام نبرده‌اند .\r\nب : انشاء كتاب كهنگى و اسلوب نثر فارسى زمان شيخ يعنى اواخر قرن چهارم و اوائل قرن پنجم را ندارد .\r\nج : موضوع كتاب و مطالب مندرجهء آن با مشرب فلاسفهء مشّائى و افكار برهانى شيخ ظاهرا سازگار نيست .\r\nعمده اشكالى كه در اين مورد بخاطر ميگذرد همين سه چيز است كه در سطور سابق نيز بدان اشاره كرديم . - و چون اطلاق لفظ دليل اصطلاحا بر اين گونه شبهات روا نيست عنوان ادلّهء انكار نيز بدان نداديم .\r\nامّا شبههء اوّل به هيچ وجه دليل بر عدم انتساب نتواند بود ، به اين دليل كه عدم دليل را دليل بر عدم مطلق نتوان دانست ، چنان كه عدم وجدان را دليل بر عدم وجود نبايد شمرد .\r\nو اگر قضيّهء اصل عدم و « عدم الدّليل دليل على العدم » از مباحث اصول متأخّران « 1 » به گوش شما خورده است ، بايد بدانيد كه اوّلا معنى\r\n\r\n\r\n","description":"","footnote":"\r\n( 1 ) اوّلا لفظ ( اصول ) در قديم اصطلاحى بود مرادف علم كلام ، و اصولى غالبا بر عالم متكلّم اطلاق مىشد . سمعانى در كتاب انساب مىنويسد « الاصولى بضم الالف و الصّاد هذه النسبة الى الاصول و انّما يقال هذه اللفظة لعلم الكلام و لمن يعرف هذا النّوع من العلم » - و ثانيا در ابتدا عبارت بود از قواعد فقه كه در مقدّمهء كتب فقه مىنوشتند و در مدتى قليل ياد مىگرفتند و به خود متون فقه مىپرداختند . - امّا متأخران آن را علمى مستقل كردند كه تحصيل دوره‌اش يك عمر طول مىكشيد و مجالى براى خود فقه و ديگر علوم مفيد باقى نمىگذاشت !\r\n","page_name":" مقدمهء مصحح 18 ","page_number":21},
  {"content":"\r\n\r\nو مورد و مجرايى خاصّ دارد كه اصلا مربوط به كار ما نيست ، ثانيا در اصل صحّت و حدود اجراء اين اصل سخنهاست كه اگر باز گوى كنيم منجرّ بتدوين كتاب اصول فقه مىشود ، و حالى سر و سوداى اين كار را نداريم .\r\nوانگهى بايد دانست كه هر فنّى از فنون روش و طرز استدلالى مخصوص دارد ، قواعد نحو و لغت را با قياسات عقلى ، و قضاياى رياضى و فلسفهء برهانى را با گفتار فصحا و بلغاى عرب و عجم نمىتوان نفى و اثبات كرد .\r\nراست است كه قسمتى از مباحث اصول مربوط بفنون ادبى است ، امّا اگر بيش از حدّ ضرورت و لزوم استحسان عقلى و ادبى پاى اصل عدم و اصل مثبت و اصالة الصّحه و قيل و قالهاى بىانتها و شكوك و هم دور ميدان فراخ حوصله را در مباحث ادبى باز كنيم ، هيچ مشكلى حل‌شدنى نيست ، سهل است كه امور بديهى هم داخل مشكوكات و همىخواهد افتاد و علوم ادبى نيز بروزگار فقه خواهد نشست .\r\nعلم فقه بعقيدهء من بزرگترين سرمايهء افتخار اسلام است ، از آن تاريخ كه اين فنّ شريف ميدان تاخت و تاز مباحث بىسر و ته اصولى و قيل و قالهاى وهمى كه دامنه‌اش بدامن قيامت بسته است گرديد به روزى نشست كه واقعا جاى تأسّف است .\r\nمن اين معامله دانم كه طعم صبر چشيدم ، و روزگارى دراز در تحصيل چيزى كه اسمش علم و حقيقت و خاصيّتش جهل بود كوشيدم « يا حسرتا على ما فرّطت فى جنب اللّه » ! جملهء معترضه‌يى بميان آمد ، چه بقول بيهقى « سخن از سخن مىشكافد » بارى از اين مقوله مىگذريم و بجواب ديگر شبهات مىپردازيم .\r\n\r\n","description":"","footnote":"","page_name":" مقدمهء مصحح 19 ","page_number":22},
  {"content":"\r\n\r\n\r\nاسلوب انشاء كتاب\r\nامّا شبههء دوم كه راجع است بانشاء و اسلوب نثر كتاب ، مشكلى است بجا و بمورد كه بايد آن را حلّ كرد . زيرا سبك انشاء و اسلوب جمله بندى و نسج تركيبات و استعمال لغات و به كار بردن صنايع بديعى و امثال اين امور ، و همچنين مقايسهء آثار با يكديگر ، در نظر اهل فن يكى از موازين و مقياسات دقيق و قرائن و امارات ظنّى صحيح براى تشخيص عصر تأليف كتب فارسى است ، چنان كه املاء و رسم الخطّ و تصوير و امثال آن از علائم تعيين زمان تقريبى كتابت نسخه است .\r\nبعقيدهء من كسى كه در نوشته‌هاى فارسى تمرين و تدرّب و به زبان اهل قلم آشنايى كامل داشته باشد ميتواند با مطالعهء مختصر از روى اثر پى بتاريخ ظهور آن ببرد ، به اين معنى كه خاصيّت عصرى آن را تميز بدهد مثلا بگويد كه فلان نثر سبك و حالت نوشته‌هاى قرن پنجم را دارد هر چند نويسنده‌اش در قرنهاى بعد بوده و بمدد ذوق و چيره‌دستي استادى اسلوب قرون ما قبل را تقليد كرده باشد - و همين مقياس در نظم فارسى نيز به كار است .\r\nدر صورتى كه منتسب اليه يك اثر صاحب آثار مسلّم ديگر هم باشد ، واضح است كه بايد اثر مشكوك را با آثار محقّق مقايسه كرد .\r\nو اين حالت كاملا دربارهء شيخ بزرگوار ما صدق مىكند كه آثار فارسى مسلّم الصدورش مانند دانشنامه و رسالهء نبض « 1 » مقياسى براى\r\n\r\n\r\n","description":"","footnote":"\r\n( 1 ) در سر گذشت شيخ بقلم شاگردش ابو عبيد جوزجانى كه نسخهء كامل قديم آن با نقل طبقات الاطباء فرق و در بعضى جهات بر آن مزيّت دارد تصريح شده است كه شيخ كتاب علائى و رسالهء نبض را به فارسى نوشت . - در نقل طبقات الاطباء نيز مىنويسد « مختصر فى النبض بالعجمية » .\r\n","page_name":" مقدمهء مصحح 20 ","page_number":23},
  {"content":"\r\n\r\nسنجش رسائل مشكوك اوست . - حال ببينيم كه مقدّمات فوق براى منظور ما چه نتيجه مىبخشد .\r\nبه نظر اين جانب مجموع قرائن بر قديمى بودن نثر كتاب دلالت مىكند و قدر مسلّم اين است كه انشاء آن متعلّق بقبل از قرن نهم هجرى است و اگر آثار تازگى مخصوصا در بعض نسخ اين كتاب ديده مىشود بسبب تحريف و تصحيف و مداخله‌هاى بىمورد نسّاخ است كه انشاء كتاب را از كهنگى انداخته و لباس تازه و نو در آن پوشانيده‌اند . خوشبختانه نسخ قديمتر مربوط بقرن 8 - 9 از اين رساله بدست آمد كه از دستبرد و دستكارى كاتبان بعد مصون و علائم اصالت قديم در آن باقى مانده است .\r\nامّا مقايسه با ساير نوشته‌هاى شيخ : اگر نثر اين كتاب با دانشنامه و رسالهء نبض همانندى و هم آهنگى نداشته باشد با بعض رسائل ديگر كه به دو نسبت داده‌اند ، از قبيل رسالهء فارسى نفس كه اصل عربى آن موسوم بفصول است و رسالهء ظفرنامه وجوديّه و معراج‌نامه و قراضهء طبيعيّات و مبدأ و معاد و جرّ ثقيل و غيره ، چندان مباينت ندارد ، سهل است كه نثر اين كتاب از امثال رسالهء جرّ ثقيل كه تصحيح آن نيز بر عهدهء اين جانب بود بسيار كهنه‌تر و اصيل‌تر است . ضمنا از اين نكته غافل نبايد بود كه ممكن است نوشته‌هاى فارسى خود شيخ همه بيك سبك و يكدست و يك‌نواخت نباشد و طول اقامت او در عراق و آميزش وى با عراقيان « 1 » سبك انشاء خراسانى او را تدريجا آميخته باسلوب عراقى كرده باشد\r\n\r\n\r\n","description":"","footnote":"\r\n( 1 ) - شيخ مدتى حدود چهارده سال متوالى بعهد حكومت علاء الدّوله ابو جعفر ابن كاكويه در اصفهان اقامت داشت كه آنجا را مهد و صرّهء عراق مىگفتند .\r\n","page_name":" مقدمهء مصحح 21 ","page_number":24},
  {"content":"\r\n\r\nچه همانطور كه سبك خراسانى و عراقى در نظم اثر داشت در نثر نيز مؤثّر بود و اختلاف دو سبك از اختلاف لهجه و لغات و تركيبات دو ناحيه سر چشمه مىگرفت .\r\nبارى كهنگى طرز انشاء كتاب كنوز المعزّمين مسلّم است امّا اينكه متعلّق به زمان شيخ و ريختهء قلم او باشد ، بعقيدهء اين جانب دليلى ندارد غير از همانها كه در فصل ادلّهء انتساب گفتيم و اللّه العالم برويم بر سر شبههء سوم كه راجع است بموضوع كتاب و عدم تناسب آن با مشرب و مذاق شيخ .\r\n\r\nمشرب و مذاق شيخ در فلسفه - رفع شبههء استبعاد\r\nشايد در تقرير اشكال سوم چنين بگويند :\r\nشيخ بزرگوار بطورى كه مشهور او را ميشناسند ، فيلسوفى است مشّائى از پيروان مكتب ارسطو و فارابى كه سر و كارشان با براهين و قياسات عقليّهء منطقى است و دخول و خروج و ردّ و قبولشان در مسائل مبتنى بر اساس ادلّهء برهانى است .\r\nاين طايفه قضايا را با ميزان عقل صريح و ترازوى منطق صحيح ميسنجند و تصديق و تكذيب و نفى و اثبات مطالب را بقياسات منتجهء منطقى مستند ميسازند ، و بمسائل نقلى و امور تمثيلى و قضاياى خطابى و استحسانى و همچنين استقراء ناقص و كشف و شهود و اشراق كه مورد توجّه متكلّمان و عرفا و فلاسفهء اشراقى است اعتنا ندارند « 1 » .\r\n\r\n\r\n","description":"","footnote":"\r\n( 1 ) - علما و سالكان طريق تحقيق را به چهار صنف يا چهار طبقه تقسيم مىكنند - به اين طريق كه جويندهء محقّق يا بطريق عقل و برهان قضاياى مجهول را معلوم مىكند ، يا از راه كشف و شهود - و بهر تقدير يا حافظ وضعى از اوضاع است ، يا مقيّد بحفظ وضع نيست .\r\n","page_name":" مقدمهء مصحح 22 ","page_number":25},
  {"content":"\r\n\r\nبالجمله از يك طرف شيخ را در جزو طايفه‌يى معرّفى ميكنند كه به هيچ امرى جز با برهان رياضى و منطقى نمىگروند و بمدارك نقلى و استحسانات عقلى و ذوقى نيز ترتيب اثر نمىدهند تا بامور وهمى و تخييلى چه رسد .\r\nو از طرف ديگر فنّ طلسمات و نيرنجات و عزائم و رقى را كه موضوع كتاب كنوز المعزّمين است در جزو اوهام و خرافات و افسانه‌هاى لاطائل و انگيختهء تخيّلات شيطانى و تسويلات وهمى و هواجس نفسانى مىدانند . - بدين سبب مىپرسند كه شيخ فيلسوف برهانى را با اوهام شيطانى چه كار ؟ ! مىگويند مرد حكيمى كه شفا و نجات انگيختهء هوش وقّاد اوست و در طرح مسائل و ردّ و اثبات قضايا بدان استحكام و متانت سخن مىگويد و هيچ كجا از دايرهء عقل و منطق قديم بيرون نمىگذارد ، چگونه بتأليف كتابى مىپردازد مشتمل بر رقيهء تحبيب و تبغيض و تكسير حروف كوكب زهره با نام محمود و فاطمه و بخور كواكب سبعه كه در خور رمّالان و\r\n\r\n\r\n","description":"","footnote":"\r\nمقصود از وضع در اين اصطلاح ، مقرّرات دينى و مذهبى و مسلكى و آداب و عادات اجتماعى است .\r\nبنا بر اين چهار صنف تشكيل مىشود كه هر كدام را باصطلاحى خاصّ مىخوانند :\r\nفيلسوف مشائى و فيلسوف اشراقى و متكلم و عارف .\r\nالف : فيلسوف مشّائى كسى است كه در كشف مجهولات و نفى و اثبات قضايا فقط متّكى بعقل و برهان باشد بدون تقيّد بحفظ وضعى از اوضاع .\r\nب : آن را كه متّكى بعقل باشد با تقيد بحفظ وضع متكلّم مىگويند .\r\nج : فيلسوف اشراقى كسى است كه مجهولات از راه كشف و شهود به روى معلوم مىشود و تقيد بحفظ وضع هم ندارد .\r\nد : كسى را كه به راه كشف و شهود ميرود با حفظ وضع ، عارف مىخوانند .\r\n","page_name":" مقدمهء مصحح 23 ","page_number":26},
  {"content":"\r\n\r\nافسونگران و دعانويسان بازارى است ؟ ! كسى كه در باب علّت و معلول و حدوث كائنات آن همه دقّت و تحقيق دارد ، چطور اين گونه امور وهمى را در انجاح مطالب و بر آمدن حوائج مؤثّر مىشمارد ؟ ! اين خود شبهه‌يى است قوىّ كه انتساب رساله را بشيخ مستبعد و اشخاص را در بادى نظر نسبت به اين ادّعا مردّد و دو دل بلكه منكر قاطع مىسازد .\r\nاينك براى رفع استبعاد مىگوييم :\r\nاوّلا نوع علومى كه از علوم غريبه شمرده مىشود به آن اندازه موهوم و خرافه نيست كه منكران تصوّر كرده‌اند . از مدّعيان دروغى و شيّادان كه با اين دامها ساده‌لوحان را فريب مىدهند بگذريد ، اين همه افسانه را نمىتوان بىاصل شمرد . - نوع اين علوم حقيقتى غير قابل انكار نيز دارد كه كمتر كسى بدان دست و از اسرار مكتوم آن آگاهى يافته است .\r\nبديهى است كه اين همه شاخ و برگ بكلّى زائد و دروغ است ، امّا اصل مطلب در حدّ خود تا جايى كه با منطق عقل سليم سازگار باشد شايستهء انكار نيست .\r\nامكان صدور غرايب و عجايب طبيعى را عقل سليم انكار نمىكند ليكن نه با اين حشو و زوائد كه دعوى داران دروغى مىگويند ، و نه بدان سبب كه عامّه تصور مىكنند ، و نه با آن توجيهات كه بعض علماى فن نوشته‌اند « 1 »\r\n\r\n\r\n","description":"","footnote":"\r\n( 1 ) - توجيهات علماى فن از اين قبيل است كه بعضى ميگويند مؤثّر حقيقى در امور ، ارواح علوى است كه در تحت تأثير علّت اولى يعنى واجب الوجودند . و چون لوح مثلث و\r\n","page_name":" مقدمهء مصحح 24 ","page_number":27},
  {"content":"\r\n\r\nبلكه سبب اصلى اين اعمال را شخص عامل بايد در قواى مكنونهء وجود و اسرار نهفتهء خلقت خود بجويد و آنچه خود دارد از بيگانه تمنّا نكند .\r\nبارى دربارهء علوم غريبه از اعداد و طلسمات و ادعيه و اوراد و احكام نجوم و امثال آن مانند ساير مسائل علمى و اعتقادى افراط و تفريط شده است ، بعضى پايهء اين علوم را تا جايى بالا برده‌اند كه دست تصوّر و تصديق هيچ عاقلى بدان نمىرسد - و برخى بر عكس چندان در اين راه پاى انكار فشرده و در بطلان اين علوم مبالغه كرده‌اند كه شايستهء انصاف و مناسب مقام محقّقان كنجكاو نيست .\r\nثانيا شيخ بزرگوار ما بر خلاف آنچه غالب توهّم كرده‌اند از جمله\r\n\r\n\r\n","description":"","footnote":"\r\nمربّعى را مثلا با رعايت آداب و مقررات پر كنى جسدى براى تعلّق روح علوى بدان وجود ميگيرد كه آن را موكل لوح ميگويند و در اثر اين تعلق آثار عجيب غيبى ظاهر ميگردد .\r\nبعضى ميگويند كه ارواح مخلوق عالم اظله‌اند كه داراى صور مقدارى و مواد دهرى ميباشند از طبايع برزخيهء جوهريه تركيب يافته و از مواد زمانى و اعراض جسمانى شهاديّه پيراسته . اينان اجسام لطيف مثاليه‌اند كه در عالم مثال مسكن دارند يك دسته ارواح علوى كه آنها را ملائكه گويند و يك دسته ارواح سفلى كه شياطين ناميده شوند - يك دسته مظهر رحمت باشند و يك دسته مظهر غضب ، و هر دو آلات و اسباب اجراء قدرت كاملهء الهيه باشند . - و ملائكه چهار نوع‌اند كه بعناصر اربعه و طبايع چهارگانه تعلق دارند .\r\nآثار مزاجى و غير مزاجى كه بتوسط طلسمات و ادعيه و اوراد و امثال آن در اين عالم ظاهر مىشود همه از تاثير ارواح مثاليه است .\r\nو همان طورى كه معالجهء مرض از طريق ادويه ممكن است از طريق دعا و رقيه و عوذه نيز امكان دارد بلكه طريق دوم اسهل و هموارتر است انتهى ملخصا - خواننده خود مىبيند كه تصديق و تصور اين مقدمات بمراتب مشكل‌تر از خود ذى المقدمه است .\r\nنگارنده خواستم نمونهء كلمات علماى فن را نقل كرده باشم و گر نه قوهء فهم عادى از درك اين رموز عاجز است و اللّه العالم .\r\n","page_name":" مقدمهء مصحح 25 ","page_number":28},
  {"content":"\r\n\r\nفلاسفهء خشك جامد نيست كه هيچ بويى از عرفان و اشراق بمشامش نرسيده باشد ، بلكه روح فيض‌ياب او از سر چشمهء مشرب عرفان نيز بحدّ كافى سيراب شده و تشنه‌كامان زلال معرفت را از منبع صافى طبع فيّاض خود رحيق تحقيق بخشيده و رشحه‌يى از آن را در فصول آخر كتاب اشارات ( نمط تاسع و عاشر ) كه آخرين تأليفات گرانمايهء وى مىباشد با بيانى پخته و جزيل آشكار ساخته است .\r\nشيخ خود از فلاسفه‌ايست كه بامكان صدور عجايب و غرايب طبيعى و خوارق عادات اعتقاد دارد و آثار سحر و شعبده و طلسمات و عزائم و نيرنجات و امثال آن را جزو اوهام كاذبه نمىشمارد ، و ظهور اين آثار را با موازين علمى و منطق عقلى مخالف و منافى نمىداند و يكى از اصول مسلّم او دربارهء اين امور و نظاير آن قاعده‌ايست كه در سابق گفتيم « كلّ ما قرع سمعك . . . الخ » يعنى هر چه را بشنوى تا دليل قطعى بر امتناع آن نباشد آن را در جاى ممكن بدار و بانكارش مبادرت مكن .\r\nوى در نمط دهم اشارات در اسرار آيات راجع بعجايب طبيعى بتفصيل گفتگو مىكند و ظهور خوارق عادت را بطرق مختلف با مبانى عقلى مباين نمىشمارد ، و كسانى را كه محض اظهار فضيلت و امتياز خود از عوام هر چيزى را بر خلاف عادت بشنوند بىدرنگ انكار كنند مىنكوهد و اين انكار را خود نوعى از جهل و عامىگرى مىخواند كه هر چه را مخالف ظاهر طبيعت و خارج از حدود معلومات ناقص خود ديدند بر فور تكذيب كنند .  « بَلْ كَذَّبُوا بِما لَمْ يُحِيطُوا بِعِلْمِهِ »  « 1 » .\r\n\r\n\r\n","description":"","footnote":"\r\n( 1 ) آيهء قرآن مجيد .\r\n","page_name":" مقدمهء مصحح 26 ","page_number":29},
  {"content":"\r\n\r\n\r\nعقيدهء شيخ در عجايب طبيعى و كرامات و خرق عادات\r\nاينك عين قسمتى از عبارات شيخ را در نمط عاشر اشارات نقل و به فارسى ترجمه مىكنيم تا نمودارى از طرز گفتار و اعتقاد شيخ دربارهء عجايب طبيعى و خوارق عادات معلوم شود .\r\nايّاك ان يكون تكيّسك و تبرّؤك عن العامّة هو ان تنبرى منكرا لكلّ شىء فذلك طيش و عجز و ليس الخرق في تكذيبك ما لم يستبن لك بعد جليّة دون الخرق في تصديقك به ما لم تقم بين يديك بيّنة بل عليك الاعتصام بحبل التوقّف و ان ازعجك استنكار ما يوعاه سمعك ما لم تتبرهن استحالته لك فالصّواب ان تسرّح « 1 » امثال ذلك الى بقعة الامكان ما لم يذدك عنه قائم البرهان و اعلم انّ في الطّبيعة عجائب و للقوى العالية الفعّالة و القوى السّافلة المنفعلة اجتماعات على غرائب .\r\nزنهار مبادا كه براى اظهار زيركى و فهم خود و نشان دادن مزيّت و دورى خود از عاميان چنان باشى كه هر چه را بر تو عرضه كنند انكار كنى و آن را فضيلتى شناسى كه اين انكار خود قسمتى از زبونى و سبكسرى و سبكسارى است . احمقى و نادانى آن كس كه هر چه را بشنود بىتحقيق\r\n\r\n\r\n","description":"","footnote":"\r\n( 1 ) - يسرح : خ . فعل سرح در عربى لازم و متعدّى هر دو آمده و اعراب كلمهء ( امثال ) برفع و نصب هر دو صحيح است .\r\n","page_name":" مقدمهء مصحح 27 ","page_number":30},
  {"content":"\r\n\r\nبدروغ انگارد ، كمتر از آن كس نيست كه هر چيز را بشنود بىدليل باور دارد و آن را براست پندارد .\r\nبر تو باد كه اندر رشتهء تحقيق و تأمّل چنگ زنى و نيك بنگرى و چندان درنگ كنى كه احوال راست و دروغ هر چيز بر تو با دليل و برهان آشكار شود . - هر چه را بشنوى هر چند عجيب مستنكر آيد بىدرنگ انكار مكن تا محال بودن آن چيز بر تو روشن و مبرهن گردد .\r\nپس در امثال اين امور ( يعنى عجائب و غرائب طبيعت ) صواب اين است كه آن را در بقعهء امكان رها سازى و باز اندازى مادام ، كه برهان و دليل قطعى ترا از آن باز نداشته است . يعنى بايد كه هر آنچه بشنوى نخست در آن نيك بنگرى تا راست و دروغ آن با دليل بر تو پيدا گردد آنگاه آن را براست انگارى و باوردارى ، يا بدروغ شمارى و انكار كنى - و بدان كه اندر طبيعت عجايبهاست و مر قوّتهاى زبرين فعّاله را با قوّتهاى زيرين منفعله بر غرايب و شگفتىها اجتماعهاست ه .\r\nمقصود شيخ اين است كه ظهور نوعى از عجائب و غرائب طبيعى از قبيل اثر طلسمات و اعداد و امثال آن مربوط است بتأثير و تأثّر قواى فاعلهء سماوى و قواى منفعلهء ارضى و عنصرى . و از در نصيحت و اندرز حكيمانه مىفرمايد گروهى از متفلسفه كه در حقايق علوم ممارست ندارند عادت كرده‌اند كه هر چه را بر خلاف عادت مألوف بشنوند از قبيل معجزات و خرق عادات و كرامات و آثار عزائم و طلسمات همه را انكار كنند و در اين انكار براى خود فضيلتى مىشناسند كه خود را از عوامّ الناس ممتاز ساخته‌اند . امّا حقّ مطلب اين است كه باور كردن و انكار بىدليل ، هر دو علامت احمقى و نادانى\r\n\r\n","description":"","footnote":"","page_name":" مقدمهء مصحح 28 ","page_number":31},
  {"content":"\r\n\r\nاست . جهل و حماقت عوام بدين سبب است كه هر چيزى را بدون دليل و برهان باور مىكنند . - جهل و حماقت متفلسفان منكر ملحد نيز كمتر از عوام نيست ، زيرا اينان نيز هر چيزى را كه مخالف عادتشان باشد بىدليل انكار ميكنند . بلكه بقول امام فخر رازى در شرح اشارات جهل طبقهء اوّل يعنى گروه عوام ضررش كمتر از حمق دانشمندمآبان عالم‌نماست . زيرا كه زودباورى عوام ممكن است مايهء صلاح و نظام عالم و رستگارى و فلاح بنى آدم باشد براى اينكه زودتر بنواميس انبياء و اولياء و شرايع و اديان ميگروند و اطاعت احكام و مقرّرات و وظايف دينى و اجتماعى را گردن مىنهند - بر خلاف طبقهء دوم يعنى جهّال عالم نما و منكران الحادپيشه كه جز فساد و تخريب نظام اجتماعى اثرى ندارند . و بالجمله ضرر عاميان بىادّعا براى جامعه كمتر از احمقان و دانشمند نمايان جاهل و فلاسفهء خام بىتحقيق است .\r\nشيخ بزرگوار دربارهء امكان صدور كرامات و خرق عادات و معجزات و همچنين ظهور آثار طلسمات و نيرنجات و امثال آن ، هم شرحى مبسوط نوشته و اين امور را با ادلّهء عقلى پذيرفته و با قضاياى منطقى و موازين طبيعى وفق داده است . - نيز در نمط عاشر در اسرار آيات بعد از بحث مشبع در قوّت اراده و تصرّفات نفسانى فرمايد :\r\nالامور الغريبة تنبعث في عالم الطّبيعة من مبادى ثلاثة احدها الهيئة النّفسانيّة المذكورة و ثانيها خواصّ الاجسام العنصريّة مثل جذب المغناطيس الحديد بقوّة تخصّه و ثالثها قوى سماويّة\r\n\r\n","description":"","footnote":"","page_name":" مقدمهء مصحح 29 ","page_number":32},
  {"content":"\r\n\r\nبينها و بين امزجة اجسام ارضيّة مخصوصة بهيآت وضعيّة او بينها و بين قوى نفوس ارضيّة مخصوصة باحوال فعلية او انفعاليّة مناسبة تستتبع حدوث آثار غريبة و السّحر من قبيل القسم الاوّل بل المعجزات و الكرامات ، و النّيرنجات من قبيل القسم الثّانى و الطّلسمات من قبيل القسم الثّالث . ه انگيزش امور غريب و ظهور خوارق عادات در عالم طبيعت از سه مبدأ باشد يكى هيأت نفسانى كه پيش از اين ياد كرديم [ يعنى در فصل سابق كه فرمود قوّت هيأت نفسانى منشأ معجزه و كرامت انبيا و اوليا باشد 
  ] ديگر خواصّ اجسام عنصرى چنان كه آهن ربا بسبب قوّتى كه بدان مخصوص است آهن را بسوى خود جذب كند ، سديگر قوّتهاى آسمانى كه ميان ايشان و ميان مزاجهاى اجسام زمينى كه بهيآت وضعى اختصاص يافته‌اند يا ميان ايشان و ميان قواى نفوس زمينى كه باحوال فعلى يا انفعالى مخصوص باشند ، مناسبتى بود كه مستلزم حدوث آثار غريب شگفت‌انگيز گردد .\r\nسحر بلكه معجزات و كرامات نيز هم ، از قبيل قسم اوّل است [ يعنى هيأت نفسانى 
  ] - و نيرنجات از قبيل قسم دوم [ يعنى خواصّ اجسام عنصرى 
  ] - و طلسمات از قبيل قسم سوم باشد [ يعنى مناسبت قواى سماوى با امزجهء اجسام يا قواى نفوس ارضى 
  ] ه .\r\nخلاصهء مقصود شيخ اين است كه كلّى خرق عادات معلول سه چيز باشد اوّل قوّت نفسانى يعنى قوّت اراده و تصرّف نفس كه شيخ دربارهء آن بتفصيل\r\n\r\n","description":"","footnote":"","page_name":" مقدمهء مصحح 30 ","page_number":33},
  {"content":"\r\n\r\nسخن رانده است ، دوم اجسام سفلى ، سوم اجرام سماوى . امّا اجرام سماوى بدون انضمام قوابل ارضى و عنصرى تأثير نتوانند كرد .\r\nمعجزات و كرامات و سحر مربوط بقوّت نفسانى و نيرنجات معلول تأثير اجرام ، عنصرى و طلسمات از قبيل تأثير فواعل سماوى در منفعلات عنصرى است . امام فخر الدّين رازى در ضمن شرح عبارت فوق ، تحقيق در امكان و چگونگى وقوع خوارق عادات را بيكى از تأليفات خودش موسوم به السر المكتوم حواله مىكند « 1 » و خود او با آن همه احاطه و تبحّر كه در علوم عقلى و نقلى داشت و با آن درجه شك و ترديد و انكار كه در مباحث علمى حتى در قضاياى منطقى و فلسفى از وى سراغ داريم تا او را امام - المشكّكين لقب دادند نيز مانند شيخ تأثير فنون غريبه را تصديق و آن را با مبانى علمى و عقلى تطبيق كرده است ! بعقيدهء نگارنده براى ظهور انواع خوارق عادات از كرامت و معجزه و سحر و دعا و طلسم و اعداد و جفر و تعويذ و رقيه و عوذه و احراز و حجب و غيره و غيره مخصوصا از قوّت نفسانى و جمعيّت حواس و قواى مكنونهء بشرى غافل نبايد بود و نكتهء عالى ( العارف يخلق بالهمّة ) را فراموش نبايد كرد در قرآن مجيد مىفرمايد :  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  - و در جاى ديگر  وَ فِي أَنْفُسِكُمْ أَ فَلا تُبْصِرُونَ  بيش از اين فعلا مجال گفتگو در اين موضوع نيست .\r\n اين سخن را ترجمهء پهناورى * گفته آيد در مقام ديگرى \r\n\r\n\r\n","description":"","footnote":"\r\n( 1 ) - ثمّ ارجع الى السّر المكتوم ان كنت راغبا فى التحقيق .\r\n","page_name":" مقدمهء مصحح 31 ","page_number":34},
  {"content":"\r\n\r\n عقل تو قسمت شده در صد مهم * بر هزاران آرزو و طمّ و رم « 1 »\r\nجمع بايد كرد اجزا را بعشق * تا شوى خوش چون سمرقند و دمشق\r\nپس محلّ وحى گردد گوش جان * وحى چبود گفتن از حسّ نهان\r\nدير بايد تا كه سرّ آدمى * آشكارا گردد از بيش و كمى \r\n\r\nنسخ مورد استفاده از كتاب\r\nقبل از آنكه انجمن آثار ملّى در صدد احياء و طبع و نشر كتب و رسائل فارسى شيخ رئيس ابو على سينا بر آيد ، و اين فكر نغز از روح ذوق پروردهء ادب دوست اعضاء محترم انجمن على الخصوص جناب دانشمند مكرّم آقاى على اصغر حكمت و تيمسار معظّم آقاى سپهبد جهانبانى أيّدهما اللّه كه وجود ايشان در هر حوزه و انجمنى مانند حلول روح در بدن منشأ اثر و مايهء نشاط كار و فعّاليّت است بيرون تراود ، غالب اشخاص از وجود آثار گرانبهاى فارسى شيخ غير از كتاب دانشنامه كه مكرّر طبع شده و رسالهء نبض و بعض رسائل ديگر كه از ديرباز بنام وى شهرت داشته است بىاطّلاع بودند .\r\nراقم سطور نيز تا اين زمان كه تهيّهء نسخه و تصحيح و طبع كنوز المعزّمين را از طرف انجمن محترم بر عهده گرفتم جز نامى مبهم و مشكوك از اين كتاب سراغ نداشتم - و با وجود علاقه‌يى كه به همه آثار عربى و فارسى شيخ دارم ، شايد به اين سبب كه در مآخذ معتبر قديم در جزو مؤلّفات شيخ از آن\r\n\r\n\r\n","description":"","footnote":"\r\n( 1 ) - مقصود از طمّ و رمّ عالم كثرت است . در عربى گويند « جاء بالطمّ و الرّمّ » يعنى ( بالمال الكثير ) مال بسيار آورد . - از اين معنى مجازا كثرت مشغله و توجّه بعالم كثرت اراده كنند .\r\n","page_name":" مقدمهء مصحح 32 ","page_number":35},
  {"content":"\r\n\r\nنام نرفته و انتسابش به دو مشكوك و مورد انكار بود چندان حرص و ولع در جستجوى آن بخرج نداده بودم - هر چه گو باش ، مقدّر نبود و چنين اتّفاق نيفتاد كه تا كنون بر اين كار عزم و نيّت جزم كرده باشم .\r\nدر اين ايّام بمناسبتى كه ذكر شد در پيدا كردن نسخه كوشيدم و به حكم « اذا اراد اللّه شيئا هيّأ اسبابه » بعون اللّه و تيسيره در مدّت چند ماه شش نسخهء مختلف از آن يافتم كه اقدم آنها متعلّق بقرن 8 - 9 هجرى است و در حواشى و نسخه بدلها برمز اختصارى از آنها ياد كرده‌ام به اين قرار :\r\n\r\n1 - نسخهء س\r\nيعنى نسخهء متعلّق بكتابخانهء مدرسهء سپهسالار در جزو مجموعهء خطّى مشتمل بر كتاب الحيل بنى موسى و رسائل مهمّ ديگر از آن قبيل كه تاريخ كتابتش على التحقيق ما بين قرن 8 - 9 هجرى است . - اين خود نخستين نسخه‌يى بود از كنوز المعزّمين كه به نظر نگارنده رسيد و با اجازه و معاضدت رئيس محترم كتابخانه حضرت مستطاب آقاى حاج آقا احمد مد ظلّه كه طالبان علم را رهبرى صديق و راهنمايى صادق است آن را براى خود انتساخ كردم .\r\nدر اين نسخه كتاب به دو قسم و قسم اوّل بهفت مقاله تقسيم شده ، امّا متأسّفانه بخشى كه متعلّق باواخر قسم دوم است از مجموعه افتاده و در نتيجه كتاب مطابق اين تقسيم ناتمام و محذوف الآخر مانده است .\r\nاين نسخه را متن اوّل قرار دادم به شرحى كه در چگونگى تصحيح گفته خواهد شد .\r\n\r\n","description":"","footnote":"","page_name":" مقدمهء مصحح 33 ","page_number":36},
  {"content":"\r\n\r\n\r\n2 - نسخهء ش\r\nدومين نسخه‌يى بود كه براهنمايى دوست فاضل ارجمند آقاى دكتر عميد استاد دانشگاه بدست نگارنده افتاد ، متعلّق به حضرت فاضل معظّم آقاى محمود شهابى استاد دانشگاه دامت افاداته كه آن را از روى كتاب ملكى خود نويسانده بىمضايقه ببنده لطف كردند .\r\nاصل نسخه بطورى كه فاضل معظّم اطّلاع ميدهند در جزو مجموعه‌ايست متعلّق بسدهء نهم هجرى مشتمل بر رسائل مهم از قبيل رسالهء معرفت تقويم تأليف محمّد بن صفّار و معرفت اسطرلاب از علىّ بن عيسى حرانى و امثال آن .\r\nدر اين نسخه گفتگو از دو قسم نرفته و اصل كتاب همانطور كه كشف الظّنون نشانى ميدهد بهفت فصل تقسيم شده و علائم كهنگى از رسم الخطّش از قبيل كتابت [ ب پ 
  ] و [ ج چ 
  ] و فصل و وصل حروف و امثال آن كه در قرن نهم از بقاياى قرون سابق هنوز معمول بوده ، هويدا و مشهود است .\r\n\r\n3 - نسخهء م\r\nمتعلّق بكتابخانهء آقاى حاج حسين آقا ملك التّجار طهرانى زيد عمره كه آقاى سهيلى كتابدار محترم آن را با كمال محبّت و خلوص در اختيار بنده گذاردند و مدّتى براى مقابلهء نسخهء خود آنجا آمد و رفت داشتم .\r\nاين نسخه هم در ضمن مجموعه‌ايست خطّى مربوط بقرون متأخّر كه با دو نسخهء مزبور و ساير نسخ معتبر از هر جهت تفاوت دارد . - از جمله اينكه كتاب را بيازده فصل كرده امّا ده فصل نوشته و يكى را توهّم سقط\r\n\r\n","description":"","footnote":"","page_name":" مقدمهء مصحح 34 ","page_number":37},
  {"content":"\r\n\r\nنموده و باقى را هم تجزيه و مقدّم و مؤخّر داشته و بالجمله كتابى ساخته كه نام و موضوع و جوهر و مايهء مطالبش كنوز المعزّمين و ساير جهاتش پندارى كتاب ديگر است .\r\nمثلا در نسخهء ( س ) و ( ش ) و ديگر نسخ فصل چهارم در دخنهء كواكب است . - در نسخهء ( م ) فصل يازدهم را در دخنهء كواكب نوشته و فصل چهارم را از سقطات نسخهء اصل خود شمرده ، و سه فصل به خيال خود علاوه كرده است به اين قرار : فصل هشتم در پاره‌يى از اعمال مأخوذ از ساير كتب الواح و طلسمات از اين قبيل كه چند رقعه بنويسند و كجا دفن كنند - فصل نهم در اشكال كواكب - فصل دهم در باقى اعمال كه باز مأخوذ است از كتب طلسمات و سحر و جادو . - و مطالب اين سه فصل هيچ كدام مربوط باصل كتاب كنوز المعزّمين نيست ! خوشبختانه كاتب نسخه در پايان كتاب بعد از بخورات كواكب اين عبارت عاميانه را نوشته كه حاكى از خرابكارى كاتبانست : « از اينجا به فصل پنجم ميرود در شرح حروف ابجد كه نوشته قبل از اين و دخنهء كواكب در فصل چهارم است در اصل از قلم افتاده و در آخر نوشته بود فصل يازدهم در اصل نسخه نداشت » ! از اين شرح معلوم مىشود كه نسخهء منقول عنه اصيل بوده و در دست كاتبان جاهل به اين روز نكبت افتاده است - در آن نسخه مثل ساير نسخ معتبر فصل چهارم را در دخنهء كواكب و فصل پنجم را در تقسيم حروف ابجد نوشته و فصل يازدهم اصلا نداشته است . - كاتبى فصل دخنهء كواكب را از قلم انداخته و در آخر نسخهء خود نوشته ، بعد كاتب ديگر توهّم كرده\r\n\r\n","description":"","footnote":"","page_name":" مقدمهء مصحح 35 ","page_number":38},
  {"content":"\r\n\r\nكه فصل چهارم سقط شده و مكتوب آخر نسخه ، فصل آخر كتابست ، از اين اشتباه كتاب بهشت فصل رسيده ، و همچنان كتّاب خودسر از پيش خود در آن تصرف كرده و كاسته و فزوده تا نسخه‌يى به اين صورت در يازده فصل ناقص مغشوش مغلوط در آمده است ! اين توضيح را هر چند به ظاهر اهميّت و لزوم نداشت عمدا براى آن نوشتم كه خوانندگان نمودارى از تحريف و تصحيف كتب را در دست كتّاب خائن ببينند و قدر رنج و زحمت كاتبان و مصحّحان محقّق امين را بشناسند كه در ظلمات آب حيات و از خلاب گوهر ناب جسته ، يعنى از ميان اين گونه نسخ مغلوط مغشوش ، نسختى صحيح و مرتّب نزديك باصل فراهم ساخته آن را در دسترس طالبان گذارده‌اند .\r\n\r\n4 - نسخه خ\r\nنسخه‌ايست قديم مورّخهء سنهء 912 نهصد و دوازده كه خوشبختانه نصيب خود اين جانب شد و آن را در اثناء كار خريدارى كردم . بسيار معتبر و كم غلط است ، بدين سبب آن را متن دوم قرار داده با ساير نسخ مقابله كردم . چنان كه عنقريب شرحش بيايد .\r\n\r\n5 - نسخهء ض\r\nنسخهء ديگرى است مورّخهء 1057 هزار و پنجاه و هفت هم متعلّق به خود اين جانب در ضمن مجموعه‌يى كه تاريخ كتابت اجزاء آن بخطّ ضياء الدّين نام اصفهانى ما بين سنوات 1054 - 1058 و ما بين نسخ موجوده ممتاز است - مالك اين مجموعه كه چيزى مهمّ غير از همين نسخهء مورد\r\n\r\n","description":"","footnote":"","page_name":" مقدمهء مصحح 36 ","page_number":39},
  {"content":"\r\n\r\nاحتياج ندارد در انتساخ ضنّت و شحّ عجيب بخرج داد تا آن را بمبلغى گزاف ببنده فروخت ! كاتب اين نسخه در پايان كتاب از خود عملى را با عزيمه و سوختن شمع و بخور كواكب براى احراق خصم الحاق كرده كه با مطالب كتاب نامربوط است .\r\n\r\n6 - نسخهء ب\r\nآخرين نسخه‌يى است كه بدستم افتاد متعلّق بآقاى دكتر مهدى بيانى رئيس محترم كتابخانهء ملّى فرهنگ در جزو مجموعهء كوچكى كه تاريخ كتابت ندارد و ظاهرا مربوط بقرن دوازدهم باشد .\r\nاين بود شرح نسخى كه اين جانب را در تصحيح و مقابلهء كتاب مورد استفاده واقع شد - اكنون بچگونگى تصحيح مىپردازيم .\r\n\r\nچگونگى تصحيح كتاب\r\nچون نسخ كتاب با يكديگر چندان اختلاف داشت كه توفيق ما بين آنها ميسّر نبود ، و پر كردن حواشى از نسخه بدلها غير از حيرت و آشفتگى خاطر خوانندگان فايده نداشت ، دل بر اين انديشه قرار گرفت كه دو متن را با نسخه بدلهاى لازم چاپ كنم تا نسخهء كامل مفيد از اين رساله طبع شده باشد ، نه اينكه مطالعه‌كنندگان كتاب در ترتيب فصول و ابواب و صحّت كلمات و مطالب دچار ترديد و اضطراب شوند و آخر كار ندانند كه اصل مطلب چيست و عبارت صحيح كدام است ؟\r\nاوّل بار نسخهء ( س ) را كه اقدم نسخ بود متن قرار دادم و آن را با نسخى\r\n\r\n","description":"","footnote":"","page_name":" مقدمهء مصحح 37 ","page_number":40},
  {"content":"\r\n\r\nكه متناسب مىنمود مقابله و با حواشى و نسخه بدلها طبع كردم . - بار دوم نسخهء ( خ ) را كه كاملتر و صحيح‌تر از ساير نسخ موجوده به نظر آمد همچنان با تصحيح و مقابله و ضبط حواشى و نسخه بدلها بطبع رسانيدم .\r\nبا اين ترتيب كتاب دو مرتبه چاپ شد كه طبع اوّلش بعلامت ( نسخه س ) از چاپ دوم ممتاز است ، بطورى كه خوانندگان خود ملاحظه مىفرمايند .\r\nروش نگارنده در تصحيح همانست كه مكرّر در مقدّمهء كتب مصحّحهء خود باز نموده‌ام به اين قرار كه نسخ كتاب را با رعايت دو شرط صحّت و قدمت ، اساس كار قرار مىدهم آنگاه با توجّه كامل بالفاظ و معانى بمقابلهء متن با ساير نسخ مىپردازم ، و با توضيح در حواشى اغلاط واضح متن را بدون ترديد رفع و زوائد را حذف و سقطات را اثبات و نسخه بدلهاى لازم معنىدار را ثبت مىكنم - و حتّى الامكان از انباشتن حواشى بشكوك و ترديدات و نسخه بدلهاى بىمعنى لا طائل كه نتيجه و اثرش بتغليط نزديكتر است تا تصحيح ، احتراز مىجويم .\r\nو بالجمله عقيدهء من در تصحيح و مقابله و معارضهء كتب ، همان سنّت سنيّه‌ايست كه مشايخ قديم ما در قرائت و سماع و تصحيح كتب فقه و حديث و تاريخ و شعر و ادب داشته‌اند ، و از بدعتى كه بتقليد اروپائيان در ميان ما مىخواهد رواج بگيرد سخت بيزارم . - آنان اهل زبان و ادبيّات ما نيستند و چاره‌يى جز اين كار ندارند ، بلكه روش آنها در اين مورد مستحسن\r\n\r\n","description":"","footnote":"","page_name":" مقدمهء مصحح 38 ","page_number":41},
  {"content":"\r\n\r\nو موافق روح امانت است . - امّا پيروى ما در زبان و ادبيّات ملّى نيز از اروپائيان ، به هيچ وجه شايسته و سزاوار نيست ، مگر اينكه اهل زبان نسبت بموضوع و مطالب كتابى مخصوص ، حكم نااهل بيگانه را داشته باشد - در اين صورت هم او را اجبارى بر مباشرت و تعهّد اين كار نيست « هر كسى را بهر كارى ساختند » .\r\n\r\nتوضيح مطالب و تفسير اصطلاحات فنى علوم غريبه\r\nدر اثناء كتاب حاضر مطالبى درج شده و اصطلاحات فنّى به كار رفته كه براى اغلب خوانندگان پوشيده و محتاج بتوضيح و تفسير است . - بدين سبب نگارنده اين فصل را در مقدّمه افزود تا مطالعه‌كنندگان از فهم مطالب كتاب باز نمانند و بمراجعهء ديگر كتب نيازمند نشوند .\r\n\r\nدواير حروف\r\nهر دسته از علماى فنون غريبه موافق سليقه و نظرى خاصّ حروف بيست و هشتگانه را « 1 » به ترتيبى مخصوص مرتّب ساخته و آن را پايه و اساس اعمال فنّى قرار داده‌اند .\r\n\r\n\r\n","description":"","footnote":"\r\n( 1 ) - سبب اينكه عدد حروف را 28 ميگيرند اوّلا رعايت حروف الفباى مشترك ما بين فارسى و عربى و حروف مختصّهء عربى است بدين سبب حروف مختصّهء فارسى را ( پ چ ژ گ ) ندارد - ثانيا الف ليّنهء مدّى هوايى كه آن را لام الف ميگويند و بعلامت ( لا ) نمايش ميدهند چون در جزو حروف آهنگى صدادار نيست و حرف مصوّت محض است به حساب حروف صدادار نمىآيد ، بر خلاف حروف ليّنهء ديگر يعنى ( وى ) كه صورت آهنگى و غير آهنگى هر دو دارد و مصوّت محض نيست . اكثر فقها نيز در باب ديات حروف تهجّى را 28 حرف ميگويند - عقيدهء علماى ادب نيز در باب خط همين است .\r\n","page_name":" مقدمهء مصحح 39 ","page_number":42},
  {"content":"\r\n\r\nترتيبات حروف را باصطلاح دواير حروف گويند .\r\n\r\n[ دايرهء ابتث يا ابتثى 
  ]\r\n- مثلا دايرهء ابتث يا ابتثى ، مقصود ترتيب حروفست به شكل ا ب ت ث ج ح . . .\r\nالخ كه معروفترين دواير حروف مىباشد و نزد همگان معلوم و معمولست . -\r\n\r\n[ دايرهء ابجد 
  ]\r\nو همچنين دايرهء ابجد يا ابجدى ، يعنى ترتيب حروف بجمل : ابجد هوّز حطّى كلمن . . . الخ كه آن هم معروف و در نوشتن حروف تقويم و گفتن مادّه تاريخ معمولست .\r\nبديهى است كه از 28 حرف بقواعد رياضى اشكال و صور بى حدّ و حصر پيدا مىشود « 1 » امّا دوايرى كه علماى فن ترتيب و مبناى اعمال قرار داده‌اند تا كنون به نظر نگارنده سيزده دايره رسيده كه شش دايرهء اوّلش به ترتيب از ساير دواير مشهورتر و معمولتر است به اين قرار :\r\nابتث ، ابجد ، اهطم ، اجهب ، ايقغ ، اجذش ، ارغى ، انسغ ، احست ، اديل ، اجهز ، افسج ، اعهط .\r\nبعضى در شش دايرهء معروف كه باصطلاح دواير سته گفته مىشود بجاى اجهب دايرهء ارغى را گفته‌اند « 2 » .\r\n\r\n\r\n","description":"","footnote":"\r\n( 1 ) - از جمله قواعدش در اصطلاح رياضى قاعدهء ترتيب است به اين قرار كه براى بدست آوردن شمارهء ترتيب چند حرف بايد عدهء حروف را از يك تا عدد آخر مطلوب در هم ضرب كرد . مثلا اگر بخواهيم شمارهء اشكال ترتيب پنج حرف را بدانيم ميگوييم 120 صورت پيدا مىكند [ 120 5 * 4 * 3 * 2 * 1 
  ] - پس براى بيست و هشت حرف بايد اعداد را از يك تا 28 به ترتيب در هم ضرب كنيم كه مضروب فيه آخر عدد 28 باشد . - و اگر بخواهيم تركيبات ثنائى و ثلاثى و رباعى آن را بدانيم قواعد ديگر دارد كه در كتب رياضى بتفصيل نوشته‌اند .\r\n( 2 ) - در كتاب شرف العلوم محمود حسينى قادرى شطارى از عرفاى قرن يازدهم كه در مطالب كتاب مثال بوقايع سنوات 1024 و 1036 آورده دوائر ستّهء معروف را ابتث ، ابجد ، اهطم ، ايقغ ، اجذش ، ارغى ، نوشته است .\r\n","page_name":" مقدمهء مصحح 40 ","page_number":43},
  {"content":"\r\n\r\nدايرهء ابتث و ابجد را پيش گفتيم - باز محض مثال بعض دوائر ديگر را توضيح ميدهيم .\r\n\r\nدايرهء اهطم\r\nتشكيل مىشود از هشت جمله : اهطم فشذ بوين صتض جز كس قثظ دحلع رخغ .\r\nاين دايره را از حروف ابجد هوز بيرون آورده‌اند به اين ترتيب كه از حرف الف گرفته برعايت چهار عنصر ( آتش و باد و آب و خاك ) و طبايع اربعه ( دو كيفيّت فاعلهء حرارت و برودت - و دو كيفيّت منفعلهء رطوبت و يبوست ) حروف را چهار به چهار طرح كرده هر عنصرى را از بالا بپايين و هر طبيعتى را به ترتيب حرارت و يبوست و رطوبت و برودت ، هفت حرف داده‌اند - پس حروف به اين ترتيب از كار بيرون آمده است :\r\nا ه ط م ف ش ذ ( حروف نارى حارّ ) - ب و ى ن ص ت ض ( حروف هوايى يابس ) - ج ز ك س ق ث ظ ( حروف مائى رطب ) - د ح ل ع ر خ غ [ حروف خاكى بارد 
  ] .\r\nاز اين حروف جمله‌هاى اهطم فشذ ساخته و آن را دايرهء اهطم ناميده‌اند .\r\n\r\nدايرهء ايقغ :\r\nاين دايره هم از حروف ابجد به حساب جمّل « 1 » بيرون\r\n\r\n\r\n","description":"","footnote":"\r\n( 1 ) - كلمهء جمل را در حساب جمل يعنى حساب حروف ابجد ، اكثر لغت‌نويسان معتبر بضم جيم و فتح و تشديد ميم ضبط كرده و بعضى تخفيف ميم را نيز صحيح شمرده‌اند صاحب قاموس مينويسد « كسكّر حساب الجمّل و قد يخفف » . زبيدى مؤلف تاج العروس در شرح اين عبارت از ابن دريد لغوى معروف نقل مىكند كه وى در عربى بودن كلمهء جمل بتشديد ميم ترديد كرده و گفته است « و لا احسبه عربيا » يعنى گمان نمىكنم كه عربى باشد - و هو قول بتخفيف ميم را نامعتبر و قائل آن را غير موثّق شمرده است « قاله بعضهم قال ابن دريد است منه على ثقة » نگارنده احتمال مىدهم كه جمل بتخفيف ميم بمعنى خود جمله‌هاى مركّب از حروف تهجى يعنى ابجد هوز . . . الخ ، نه بمعنى حساب حروف ، هم صحيح باشد امّا حساب معروف ، ضبطش جمّل بتشديد ميم است ؟\r\n","page_name":" مقدمهء مصحح 41 ","page_number":44},
  {"content":"\r\n\r\nآمده است به اين ترتيب كه از يك تا هزار يعنى از الف تا غين را برعايت آحاد و عشرات و مئات از يك جنس پهلوى هم انداخته و از آن نه جمله ساخته‌اند به اين قرار :\r\nايقغ [ ا ى ق غ 1 ، 10 ، 100 ، 1000 
  ] - بكر [ ب ك ر 2 ، 20 ، 200 
  ] - جلش [ ج ل ش 3 ، 30 ، 300 
  ] - دمت [ د م ت 4 ، 40 ، 400 
  ] - و بر اين قياس ، هنث ، وسخ ، زعذ ، حفض ، طصظ .\r\nپس حروف دايرهء ايقغ اين طور مىشود : ا ى ق غ ب ك ر ج ل ش د م ت . . . الخ .\r\n\r\nدايرهء اجهب\r\nكه نوشته‌هاى كتاب بر آن مبتنى است دايرهء اجهب يكى از دوائر اساسى حروفست و ترتيب آن را در حواشى كتاب باختصار نوشته و آنجا گوشزد كرده‌ايم كه اعمال و مطالب كتاب از قبيل تقسيم حروف بعناصر و طبايع اربعه و كواكب سبعه و امثال آن همه مبتنى بر اين دايره است . و خوشبختانه چون به اين اساس پى برديم تصحيح اغلاط كاتبان كه اتّفاقا تحريف و تصحيفشان در مورد حروف مقطّعهء بىمعنى ، عادى و مغتفر است بر ما آسان گرديد .\r\nدايرهء اجهب در بعض رشته‌هاى علم جفر و اعداد نيز براى زمام و نظيره به كار مىرود - زيرا حروف بيست و هشتگانه را دو بخش مساوى كرده چهارده حرف اوّل را اصطلاحا اساس و چهارده حرف دوم را نظيره ميخوانند به اين ترتيب :\r\nحروف اساس : ا ج ه ب و ز ر د ى ك ش خ ل س\r\n\r\n","description":"","footnote":"","page_name":" مقدمهء مصحح 42 ","page_number":45},
  {"content":"\r\n\r\nحروف نظيره : ث ظ م ف ذ غ ن ت ص ض ع ح ط ق از اين حروف هفت جمله تشكيل مىشود كه آن را دايرهء اجهب و دايرهء اجهبى مىگويند :\r\nاجهب ، و زرد ، يكشخ ، لسثظ ، مفذغ ، نتصض ، عحطق .\r\nپس حرف ( ث ) در اين دايره نظيرهء الف است ، و حرف ( ظ ) نظيرهء ( ج ) ، و ( م ) نظيرهء ( ه ) ، ( ف ) نظيرهء ( ب ) - و بر اين قياس باقى چهارده حرف سطر دوم نظيرهء حروف اساس باشد .\r\nچون دايرهء اجهب معلوم شد تقسيم حروف بعناصر و طبايع اربعه « 1 » و كواكب سبعهء سيّاره و بروج اثنا عشر و ديگر تقسيمات با قواعدى كه در دست داريم آسان گردد و تفصيل آن را به زودى خواهيم گفت .\r\n\r\nدايرهء اجذش و ارغى\r\nحروف اين دو دايره نيز از دو سطر اساس و نظيره تشكيل شود هر سطر داراى چهارده حرف .\r\nحروف اساس دايرهء اجذش :\r\nا ج ذ ش ظ ق ن ب ح ر ض ع ك و حروف نظيره :\r\nت خ ف ص غ ل ه ث د س ط ز م ى\r\n\r\n\r\n","description":"","footnote":"\r\n( 1 ) - مقصود طبايع چهارگانه است بعقيدهء اطبّا و حكماى قديم يعنى دو قوّهء فاعله ( حرارت و برودت ) و دو قوّهء منفعله ( رطوبت و يبوست ) - در محل ديگر باز هم گفته‌ايم ( حواشى ص 32 ) كه مقصود قدما از رطوبت و يبوست نه ترى و خشكى ظاهرى است كه با دست بسوده شود بلكه مراد از رطوبت سهولت تشكّل ، و يبوست دير پذيرندگى شكل است - و بدين سبب هوا را رطب ميگويند كه به صورت هر بعد و حجمى زود متشكل ميگردد .\r\n","page_name":" مقدمهء مصحح 43 ","page_number":46},
  {"content":"\r\n\r\nحروف دايرهء ارغى :\r\n[ ا ر غ ى ب ز ف ت س ق ث ش ك ج 
  ] - [ ص ل ح ض م خ ط ن د ظ و ذ ع ه 
  ] چهارده حرف اوّل را اساس ، و چهارده حرف دوم را نظيره گويند - و ساختن جمل از اين حروف ( اجذش ظقن . . . الخ - ارغى بزف . . . الخ ) واضح است و بشرح احتياج ندارد .\r\n\r\nقاعدهء تقسيم حروف بعناصر و طبايع اربعه\r\nبراى تقسيم حروف بعناصر و طبايع اربعه در دايرهء اجهب همان قاعده معمول است كه در ابتث و ابجد و ساير دواير بدان عمل مىكنند - يعنى حروف : ا ج ه ب و ز ر د . . . الخ را از اوّل اساس تا آخر نظيره چهار به چهار طرح كرده هفت حرف اوّل را از عناصر به آتش كه برترين آنهاست ، و از طبايع بحرارت كه بالاترين قواى فاعله است تخصيص مىدهند - و هفت حرف دوم را بعنصر باد و طبيعت يبوست ، و سوم را به آب و رطوبت ، و چهارم را به خاك و برودت منسوب مىكنند [ 7 4 : 28 
  ] - و اين حساب چنين نتيجه ميدهد :\r\n1 - حروف آتشى حارّ : ا و ى ل م ن ع 2 - « هوائى يابس : ج ز ك س ف ت ح 3 - « مائى رطب : ه ر ش ث ذ ص ط 4 - « ارضى بارد : ب د خ ظ غ ض ق اينكه گفتيم عقيدهء مشهور بود كه صاحب كتاب ما همان را پذيرفته\r\n\r\n","description":"","footnote":"","page_name":" مقدمهء مصحح 44 ","page_number":47},
  {"content":"\r\n\r\nو شرح داده است . - امّا بعضى معتقدند كه در اين تقسيم بايد عمل منجّمان را در تقسيم بروج به چهار مثلّثهء عناصر « 1 » پيروى كرد ، به اين معنى كه عناصر را بطريق قرينه بندى يكى از بالا و يكى از پايين رعايت كنند و هفت حرف اوّل را بعنصر نار و هفت حرف دوم را بقرينهء مقابلش عنصر خاك ، و سوم را بباد و چهارم را به آب دهند . - اين تقسيم خاصّه با تعبيرى كه رفت هم خالى از لطف نباشد .\r\nو نيز عقيدهء بعضى اين است كه طبايع مفرده يعنى حرارت تنها ، يا برودت تنها را نبايد ملاحظه كرد بلكه رعايت طبايع مركّبه يعنى تركيب قواى فاعله ( حرارت و برودت ) با قواى منفعله ( يبوست و رطوبت ) لازم است . - مثلا حروف مزبور را كه مأخوذ از دايرهء اجهب بود چنين تقسيم مىكنند .\r\nا و ى ل م ن ع [ حروف نارى حارّ يا بس 
  ] - ج ز ك س ف ت ح [ هوائى حارّ رطب 
  ] - ه ر ش ث ذ ص ط [ مائى بار در طب 
  ] - ب د خ ظ غ ض ق [ ارضى بارد يابس 
  ] . و بر اين قياس در دايرهء اهطم مىگويند .\r\nا ه ط م ف ش ذ [ آتشى گرم خشك 
  ] - ب و ى ن ص ت ض [ بادى گرم‌تر 
  ]\r\n\r\n\r\n","description":"","footnote":"\r\n( 1 ) - دوازده برج را به ترتيب حمل و ثور و جوزا . . الخ به چهار چهار طرح كنند - بخش اوّل را كه سه برج مىشود بعنصر نار نسبت دهند و آن را مثلثه آتشى گويند [ حمل و اسد و قوس 
  ] - آنگاه از برج دوم گيرند و چهار چهار طرح كنند و به خاك نسبت دهند و مثلثه خاكى گويند [ ثور و سنبله و جدى 
  ] - پس از برج سوم گيرند و همچنان طرح كرده حاصل را مثلثه بادى نام دهند [ جوزا و ميزان و دلو 
  ] - سپس از برج چهارم يعنى سرطان گيرند و حاصل را بعنصر آب منسوب كنند و مثلثه آبى نامند [ سرطان و عقرب و حوت 
  ] .\r\n","page_name":" مقدمهء مصحح 45 ","page_number":48},
  {"content":"\r\n\r\nج ز ك س ق ث ظ [ آبى سردتر 
  ] - د ح ل ع ر خ غ [ خاكى سرد خشك 
  ] .\r\nظاهر اين گفتار به نظر راجح ميرسد ، زيرا كه مقصود علماى فنّ از اين تقسيمات حصول نتيجهء تأثير و تأثر است و اين معنى با تفكيك قواى فاعله از منفعله امكان‌پذير نيست . - وانگهى مطابق قول مشهور ، با عنصر هوا طبيعت يبوست همراه مىشود و حال آنكه بعقيدهء حكما عنصر هوا حارّ رطب ، و عنصر نار حارّ يابس است .\r\nهر چند تقسيم حروف بعناصر با تقسيم طبايع فرق دارد ، و در اين عمل تناسب و تلازم ملحوظ نبوده ، امّا رجحان رعايت اين امر ، واضح و معلوم است .\r\n\r\nحركت و سكون حروف طبايع و عناصر\r\nچون تقسيم حروف بطبايع و عناصر معلوم شد اين بحث پيش مىآيد كه هر حرفى در خواندن و نوشتن چه حركت و اعرابى به خود ميگيرد .\r\nفايدهء اين مبحث در تركيب و قرائت و كتابت كلمات و خواندن اوراد و عزيمه‌ها و سؤال و جوابهاى جفرى به خوبى معلوم و ظاهر مىشود .\r\nامّا در نوع حركت و سكون چون مناسبات استحسانى و ذوقى در كار است سليقه‌ها و عقايد ارباب فنّ دربارهء آن مختلف شده و ارجح اقوال مخصوصا با آن نظر كه در رعايت طبايع مركّبه داشتيم عقيدهء مشهور است از اين قرار كه حروف آتشى حارّ را نصب يعنى فتحه دهند بتناسب معنى فارسى ( زبر ) و عربى نصب ( بر افراشتن ) با مرتبهء عنصر نار كه از عناصر ديگر\r\n\r\n","description":"","footnote":"","page_name":" مقدمهء مصحح 46 ","page_number":49},
  {"content":"\r\n\r\nبالاتر و برتر است - و حروف بادى را رفع يعنى حركت ضمّه دهند بمناسبت معنى رفع ( بلندى ) با وضع عنصر هوا - و حروف مائى رطب را كسره دهند بمناسبت معنى ( زير ) فارسى و خفض و كسر عربى ( سر افكندگى و زير دستى ) با وضع عنصر آب نسبت به هوا و آتش - و خاكى بارد را مجزوم يعنى ساكن و زده كنند بمناسبت عقيدهء اكثر قدما كه كرهء ارض را ساكن بىحركت ميدانستند « 1 » .\r\nبنا بر آنچه گفتيم در دايرهء اجهب هر كجا حروف [ ا و ى ل م ن ع 
  ] و در دايرهء اهطم حروف [ ا ه ط م ف ش ذ 
  ] باشد آن را فتحه دهند براى اينكه از حروف نارى آن دايره است . - و نيز در دايرهء اجهب هر جا حروف بادى [ ج ز ك س ف ت ح 
  ] بود در خواندن و نوشتن ضمّه دهند - و حروف آبى رطب را [ ه ر ش ث ذ ص ط 
  ] مكسور ، و حروف خاكى بارد را [ ب د خ ظ غ ض ق 
  ] ساكن كند . مثلا كلمهء اجهب را كه از حروف چهار عنصر تركيب شده است [ اجهب 
  ] مىنويسند و ميخوانند - و همچنين [ مفرد 
  ] و بر اين قياس ساير حروف دايرهء اجهب را حركت و سكون دهند .\r\nو در دايرهء اهطم كلمهء مركّب از حروف [ ا ف س ر 
  ] را كه الفش در اين دايره از حروف نارى و ( ف ) هوايى و ( س ) مائى و ( ر ) خاكى است چنين نويسند و خوانند [ افسر 
  ] .\r\n\r\n\r\n","description":"","footnote":"\r\n( 1 ) - بعض علماى قديم اسلامى مانند ابو سعيد سجزى معتقد به حركت زمين بوده و دلائلى داشته‌اند كه عقيدهء ابو ريحان بيرونى را نيز درباره سكون زمين متزلزل و او را مردّد ساخته است . نگارنده اين مطلب را در سر گذشت مفصّل ابو ريحان كه بنام ابو ريحان‌نامه تأليف كرده و هنوز توفيق طبع و نشر آن را نيافته بشرح نوشته است .\r\n","page_name":" مقدمهء مصحح 47 ","page_number":50},
  {"content":"\r\n\r\nدر كتاب كنوز المعزّمين مطابق نسخهء ( س ) كه طبع اوّل است در مقالت اوّل و پنجم متعرّض حركت حروف عناصر شده و در هر دو موضوع نوشته است كه حروف آتشى را فتح و بادى را كسر و آبى را جزم و خاكى را ضمّه دهند « 1 » و بنا بر اين كلمهء اجهب بر اساس اين دايره چنين نوشته شود [ اجهب 
  ] .\r\nامّا در نسخ ديگر كه طبع دوم از روى آنها شده در فصل هفتم متعرّض اين مبحث شده و در غالب نسخه‌ها نوشته است « هر حرف كه حارّ باشد منصوب كنيم و حرفى كه يابس باشد مرفوع كنيم و حرفى كه بارد باشد مجرور كنيم و حرفى كه رطب باشد مجزوم كنيم » « 2 » . و در بعض نسخ بارد را مجزوم و رطب را مجرور نوشته كه موافق عقيدهء مشهور و اصحّ اقوالست\r\n\r\nتقسيم حروف بكواكب سبعه\r\nدر تقسيم حروف بكواكب سبعهء سيّاره ، اسهل قواعد اين است كه حروف دايرهء اجهب را كه اساس اعمال كتابست ( و بر اين قياس در ساير دواير حروف ) از حرف اوّل تا آخر كه در اين دايره الف و قاف است بهفت بخش كنند و بخش اوّل را به ترتيب حروف دايره قسم كوكب زحل كنند - و همچنان ساير كواكب را از علوى بسفلى و از بالا بپايين يعنى از زحل تا قمر ملاحظه كنند . - بديهى است كه بهر كوكب چهار حرف ميرسد [ 4 7 : 28 
  ] - نتيجه‌اش با حاصل فصل پنجم كتاب كه طريق عمل را قدرى دشوارتر نوشته يكى است به اين قرار :\r\n\r\n\r\n","description":"","footnote":"\r\n( 1 ) - ص 8 و 14 متن كتاب .\r\n( 2 ) ص 33 نسخهء طبع شده .\r\n","page_name":" مقدمهء مصحح 48 ","page_number":51},
  {"content":"\r\n\r\nاجهب [ حروف زحل 
  ] - و زرد [ مشترى 
  ] - يكشخ [ مرّيخ 
  ] - لسشظ [ شمس 
  ] ، مفذغ [ زهره 
  ] - نتصض [ عطارد 
  ] عحطق [ قمر 
  ]\r\n\r\nتقسيم حروف ببروج اثنا عشر\r\nتقسيم حروف به دوازده برج و منسوبات آنها « 1 » از جمله اعمال مهمّ علم حروف و اعداد و الواح است كه مصنّف كتاب متعرّض آن نشده و ما براى تكميل مطالب آن را شرح ميدهيم .\r\nدر تقسيم 28 حرف به دوازده برج چند طريقه معمولست :\r\n1 - مشهور اين است كه حروف آتشى را از هر دايره‌يى كه مأخذ عمل باشد بمثلّثهء بروج آتشى دهند - و حروف بادى را بمثلّثهء بادى ، و همچنين آبى و خاكى .\r\nدانستيم كه منسوب بهر عنصر و طبيعتى هفت حرفست - و چون 7 قابل قسمت صحيح بر 3 نيست چنين تدبير كنند كه دو حرف را مكرّر سازند تا 9 حرف شود كه بر 3 قابل قسمت است . - پس اين طور عمل كنند كه از حروف نارى مثلا سه حرف اوّل را بحمل دهند كه اوّلين برج مثلّثهء نارى است . پس حروف سوم را مكرّر كنند و با دو حرف ديگر از حروف نارى ببرج اسد دهند كه برج اوسط مثلّثهء آتشى است - باز حرف سوم را مكرّر كرده با دو حرف آخر از هفت حرف آتشى ببرج قوس دهند كه آخرين مثلّثهء نارى است . - و بر اين قياس در حروف و بروج ديگر عمل كنند تا بهر برجى سه حرف رسد .\r\nعيب اين طريقه به نظر ما اين است كه برج اوّل و آخر هر مثلّثه‌يى\r\n\r\n\r\n","description":"","footnote":"\r\n( 1 ) - براى منسوبات بروج رجوع شود بكتاب التفهيم ابو ريحان .\r\n","page_name":" مقدمهء مصحح 49 ","page_number":52},
  {"content":"\r\n\r\nدو حرف اختصاصى و يك حرف مشترك دارند امّا ببرج ميانگين يك حرف اختصاصى و دو حرف مشترك ميرسد . - و ارجح اين است كه بهر برجى دو حرف ، مخصوص كنند ، و حرف هفتم را ميان هر سه برج مشترك دارند و آن را در اعمال ، شبيه كوكب ذو جسدين در احكام نجوم شمارند .\r\nاين طريقه علاوه بر اينكه ترجيح بلا مرجّح را از بين ميبرد ، در عمل جفر و اعداد و الواح نيز بهتر و روشنتر نتيجه مىبخشد . اكنون جدولى رسم ميكنيم مطابق دايرهء اجهب كه در هر خانه زير نام هر برجى از مثلّثه دو سطر حروف نوشته‌ايم - سطر بالا موافق عقيدهء مشهور و سطر زيرين مطابق نظرى است كه خود آن را اختيار كرده‌ايم .\r\n\r\n","description":"","footnote":"","page_name":" مقدمهء مصحح 50 ","page_number":53},
  {"content":"\r\n\r\nمثلّثهء آتشى حمل / اسد / قوس ا و ى / ى ل م / م ن ع ا و ع / ى ل ع / م ن ع مثلّثهء بادى جوزا / ميزان / دلو ج ز ك / ك س ف / ف ت ح ج ز ح / ك س ح / ف ت ح مثلّثهء آبى سرطان / عقرب / حوت ه ر ش / ش ث ذ / ذ ص ط ه ر ط / ش ت ط / ذ ص ط مثلّثهء خاكى ثور / سنبله / جدى ب د خ / خ ظ غ / غ ض ق ب د ق / خ ظ ق / غ ض ق اكثر اساتيد فن در اين گونه تقسيمات بدايرهء اهطم عمل ميكنند كه\r\n\r\n","description":"","footnote":"","page_name":" مقدمهء مصحح 51 ","page_number":54},
  {"content":"\r\n\r\nنتيجه‌اش موافق عقيدهء مشهور چنين است كه در اين جدول به ترتيب بروج ثبت كرده‌ايم و خواننده خود ميتواند از روى آن چهار مثلّثه را استخراج كند :\r\nحمل / ثور / جوزا / سرطان / اسد / سنبله ا ه ط / د ح ل / ب و ى / ج ز ك / ط م ف / ل ع ر ميزان / عقرب / قوس / جدى / دلو / حوت ى ن ص / ك س ق / ف ش ذ / ر خ غ / ص ت ض / ق ث ظ مطابق عقيدهء نگارنده در مثلّثهء آتشى حرف ( ذ ) و در بادى ( ض ) و در آبى ( ظ ) و در خاكى ( غ ) مشترك و هر كدام از بروج را دو حرف مختصّ است كه با اندك توجّهى بمطالب گذشته آن را تشخيص ميتوان داد .\r\n2 - طريقهء دوم در تقسيم حروف ببروج اين است كه حروف هر دايره‌يى را كه اساس كار باشد به ترتيب ، ما بين بروج قسمت كنند - چون 28 قابل قسمت بىكسر بر 12 نيست هشت حرف را مكرّر كنند تا عدد حروف 36 شود و بهر برجى سه حرف برسد . - به اين ترتيب كه سه حرف را از اوّل دايره ببرج حمل دهند ، آنگاه حرف سوم را تكرار كنند و با دو حرف بعد بثور دهند ، و همچنان تا بجدى رسد - و در چهار برج از جدى تا حوت حرف مكرّر نباشد . مثلا مطابق دايرهء ابتث : [ حمل : ا ب ت - ثور : ت ث ج - جوزا : ج ح خ - سرطان : خ د ذ - اسد : ذ ر ز - سنبله : ز س ش - ميزان : ش ص ض - عقرب : ض ط ظ - قوس : ظ ع غ - جدى : ف ق ك - دلو : ل م ن - حوت : و ه ى 
  ] .\r\nاين طريقه بحسب ظاهر هيچ حسن عقلى و ذوقى ندارد ؟\r\n\r\n","description":"","footnote":"","page_name":" مقدمهء مصحح 52 ","page_number":55},
  {"content":"\r\n\r\n3 - طريقهء سوم اينست كه از 28 حرف 4 حرف آخر را كنار گذارند و 24 حرف باقى را اساس و نظيره كنند و بهر برجى به ترتيب يك حرف از اساس و يك حرف از نظيره دهند . - مثلا در دايرهء ابتث حرف الف با ( ش ) ، و ( ب ) با ( ص ) و ( ت ) با ( ض ) اساس و نظيره باشد - پس ببرج حمل دو حرف ( ا ش ) و ببرج ثور دو حرف ( ب ص ) و جوزا را حروف ( ت ض ) دهند .\r\nامّا چهار حرف آخر را ( ن و ه ى ) به چهار برج اوّل دهند تا هر كدام سه حرف داشته باشد ، و هشت برج ديگر را همان دو حرفست كه باز نموديم و بنا بر اين حروف برج حمل ( ا ش ن ) و برج ثور ( ب ص و ) و جوزا ( ت ض ه ) و سرطان ( ث ط ى ) باشد - و بعد از آن باقى بروج را هر يك دو حروف رسد ( اسد : ج ظ - سنبله : ح غ - ميزان :\r\nخ غ - عقرب : د ف - قوس : ذ ق - جدى : ر ك - دلو : ز ل - حوت :\r\nس م 
  ] .\r\nاين طريقه نيز خالى از ترجيح بدون مرجّح نباشد . و اگر چهار حرف باقيمانده را به چهار برج اوائل چهار فصل اعتدالين و انقلابين ميدادند مناسبتر بود و در اعمال فنّى نيز نتيجهء روشن مىبخشيد ؟\r\n\r\nاوفاق و الواح اعداد\r\nيكى از مباحث بسيار شيرين ممتّع علوم غريبه فنّ اعداد و اوفاق و الواح است كه مشتمل بر مطالب صحيح دقيق رياضى است و اگر اين علم را جز اين فايده نبود كه موجب تشحيذ ذهن براى علوم رياضى است هم شايسته توجّه بود . و شايد اصل تأسيس اين علم از طرف عقلا و حكماى بزرگ\r\n\r\n","description":"","footnote":"","page_name":" مقدمهء مصحح 53 ","page_number":56},
  {"content":"\r\n\r\nبه همين منظور بوده است كه خواسته‌اند از طريق خواصّ اعداد و الواح ، توجّه مردم را بفنون رياضى سوق داده باشند . - چه منشأ ظهور بسيارى از علوم شريفه ، عقايد ساده و خرافى عامّهء مردم بوده است . كه چون اكثر بخرافات و افسانه‌ها معتقدند ، پيشوايان قوم از اين خصيصه استفاده كرده و بشر را از اين راه بطريق علوم و معارف حقيقى انداخته‌اند .\r\nبارى مسألهء اوفاق يكى از مسائل مهمّ فنّ اعداد و الواح است .\r\nوفق : عبارتست از حاصل جمع اعداد هر ضلعى از شكل مثلّث و مربّع و مخمّس و غيره .\r\nوجه تسميهء وفق اين است كه چون خانه‌هاى اشكال را با قواعد مقرّره پر كرده و اعداد را هر كدام در خانهء خود نوشته باشند ، از هر ضلع و هر سمت كه حساب كنى حاصل جمع موافق و برابر باشد .\r\nمقصود از مثلث در اين علم ، سطح سه ضلعى معروف نيست بلكه مقصود شكل سه اندر سه است ، كه سطح چهار گوشه‌يى را طولا و عرضا بسه خانه يعنى سه مربّع كوچكتر ، و جمعا به 9 خانه تقسيم كرده باشند .\r\nو همچنين مقصود از مربع ، لوح چهار اندر چهار است كه سطح چهار گوشهء بزرگ ، بشانزده چهار گوشهء كوچكتر خانه بندى شده باشد . - و مخمس لوح پنج در پنج است مشتمل بر 25 خانه ، و بر اين قياس مسدّس و مسبّع ، تا لوح صد اندر صد كه از الواح بسيار مهمّ اعداد است و قواعد رياضى بسيار دقيق در آن به كار ميرود .\r\nزكات : در اصطلاح اين علم عبارتست از عددى معيّن در هر شكل كه براى پر كردن خانه‌ها بطريق اوفاق ، نخست آن عدد را از عدد مفروض\r\n\r\n","description":"","footnote":"","page_name":" مقدمهء مصحح 54 ","page_number":57},
  {"content":"\r\n\r\nكم كنند و باقى قواعد را در باقيمانده بجاى آورند . - مثلا زكات مثلّث عدد 12 است ، و زكات مربّع 30 ، و مخمّس را 60 .\r\nقاعدهء كلى وفق و زكات اين است كه بايد در شكل مقصود ، عدد اوّل يعنى واحد را با عدد مجموع خانه‌ها جمع و حاصل را در نصف عدد خانه‌ها ضرب كنند - از اين عمل حاصل جمع اعداد تمام سطور شكل مقصود بدست مىآيد .\r\nاين قاعده مأخوذ است از قاعدهء جمع اعداد متصاعده كه از واحد شروع شده باشد : عدد كوچكتر يعنى يكى را با عدد بزرگتر جمع و در نصف عدد بزرگتر ضرب كنند - يا حاصل جمع را در عدد بزرگتر ضرب و حاصل ضرب را تنصيف كنند .\r\nمثلا اگر بخواهيم حاصل جمع اعداد ترتيبى را از يك تا ده بدانيم مىگوييم [ 55 5 * 10 + 1 
  ] . - يعنى اگر اعداد را از يك تا ده زير هم بنويسيم و جمع كنيم حاصل 55 مىشود .\r\nاز روى اين قاعده در مثلّث كه عدد خانه‌هاى آن 9 است مىگوييم [ 45 5 / 4 * 9 + 1 
  ] - پس مجموع اعداد طبيعى ترتيبى خانه‌هاى شكل سه اندر سه 45 مىشود .\r\nو در مربّع گوييم [ 136 8 * 16 + 1 
  ] - پس مجموع اعداد طبيعى مربّع 136 باشد ، و همچنين در شكل پنج اندر پنج كه عدد خانه‌هاى آن 25 باشد مجموع اعداد طبيعى 325 است [ 325 5 / 12 * 25 + 1 
  ] .\r\nچون حاصل جمع اعداد طبيعى شكل مقصود معلوم شد ، قاعده اينست كه آن را بر عدد سطور شكل تقسيم كنيم خارج قسمت را وفق آن شكل\r\n\r\n","description":"","footnote":"","page_name":" مقدمهء مصحح 55 ","page_number":58},
  {"content":"\r\n\r\nمىگويند - و چون عدد سطور را از وفق تفريق كنيم زكات شكل بدست مىآيد .\r\nمثلا در مثلّث عدد 45 را بر 3 كه عدد سطور سه اندر سه است بخش كرديم ، خارج قسمت 15 شد [ 15 3 : 45 
  ] - پس گوييم وفق مثلّث 15 است - آنگاه عدد سه را از وفق كم كرديم حاصل 12 شد [ 12 3 - 15 
  ] گوييم زكات لوح سه اندر سه 12 است .\r\nو در شكل چهار اندر چهار كه عدد سطورش 4 باشد گوييم :\r\n[ 34 4 : 136 
  ] پس وفق مربّع 34 است - باز گوييم [ 30 4 - 34 
  ] پس زكات مربّع 30 باشد . - و همچنين در لوح پنج اندر پنج گوييم [ 65 5 : 325 
  ] و [ 60 5 - 65 
  ] بدين سبب وفق مخمّس را 65 و زكات آن را 60 تعيين مىكنيم .\r\nدر شكل صد اندر صد كه بدان اهميّت بسيار مىدهند چون ضلعش 100 و خانهء آخر يعنى مجموع خانه‌هاى آن ده هزار است ( 10000 ) ، مطابق قاعدهء مزبور حاصل جمع اعداد ترتيبى از يك تا ده هزار مىشود پنجاه ميليون و پنج هزار كه حاصل ضرب ده هزار و يك ، در پنج هزار است [ 50005000 5000 * 10000 + 1 
  ] - و چون آن را بر عدد 100 كه عدّهء سطور آن شكل است تقسيم ، يا دو صفر آخر آن را حذف كنى پانصد هزار و پنجاه ( 500050 ) مىشود كه وفق لوح صد اندر صد است - و چون 100 را كه عدد سطور شكل است از آن كم كنى باقى مانده ( 499950 ) زكات صد اندر صد است و در پر كردن اين لوح بايد آن را بمربّعات تحويل كنند .\r\n\r\n","description":"","footnote":"","page_name":" مقدمهء مصحح 56 ","page_number":59},
  {"content":"\r\n\r\nپر كردن لوح عبارتست از نوشتن عدد مفروض در خانه‌هاى شكل بطريقى كه از هر طرف طولى و عرضى و قطرى حساب كنى وفق دهد و حاصل آن برابر باشد . - و براى اين كار قواعد فنّى دقيق داريم . - مثلا در پر كردن مثلّث قاعده اين است كه زكات مثلّث يعنى 12 را از عدد مفروض تفريق و باقى را بر ضلع مثلّث يعنى 3 تقسيم كنى ، پس خارج قسمت را عينا در خانهء اوّل بنويسى و در خانه‌هاى بعد به ترتيب يكى يكى اضافه كنى تا 9 خانه پرداخته شود .\r\nهر گاه در تقسيم ، باقى مانده داشته باشى ، اگر باقى يكى باشد آن را در خانهء هفتم بياورى يعنى در اين خانه نسبت بخانهء ششم دو عدد علاوه كنى - و هر گاه باقى مانده دو تا باشد در خانهء پنجم يكى بر عدد طبيعى بيفزايى يعنى نسبت بخانهء چهارم دو عدد علاوه كنى .\r\nبعضى كسر 2 را هم در خانهء هفتم ميآورند به اين طريق كه در اين خانه نسبت بخانهء ششم سه عدد مىافزايند .\r\nدر خصوص مثلّث ذو الاربعة يعنى شكل سه اندر سه چهار ضلعى نكته‌ايست كه بعض اضلاعش در بعض احوال وفق نمىدهد و شرح آن مناسب اين مقدّمه نيست .\r\nدر شكل مربّع هم قاعده اين است كه زكات 30 را از عدد مفروض تفريق و باقى را بر ضلع مربّع يعنى 4 قسمت كنى و خارج قسمت را در خانهء اول بنويسى و همچنان يكى يكى در خانه‌هاى بعد علاوه كنى - و اگر كسر باقى مانده داشته باشى ، يكى را در خانهء 13 بياورى و آن را نسبت بخانهء 12 دو تا علاوه كنى - و كسر دو را در خانهء 9 هم يكى بر عدد طبيعى بيفزايى كه اين خانه از خانهء هشتم دو عدد علاوه داشته باشد - و كسر سه را در\r\n\r\n","description":"","footnote":"","page_name":" مقدمهء مصحح 57 ","page_number":60},
  {"content":"\r\n\r\nخانهء 5 هم يكى علاوه كنى كه از خانهء چهارم دو تا بيشتر باشد .\r\nنكتهء اينكه در كسر 3 هم يكى علاوه بايد كرد واضح است زيرا هر قدر خانه جلوتر باشد تضاعيف و افزايش آن در خانه‌هاى بعد بيشتر شود .\r\nبدين سبب كسر 3 را در خانه 5 كه بر 9 مقدّم است علاوه كنند و كسر 2 را در خانه 9 كه بر 13 مقدّم است و يكى را در خانهء 13 كه اواخر بيوت مربّع است بياورند .\r\nدر مخمّس قاعدهء معروف اين است كه از عدد مفروض زكات 60 را تفريق و باقى را بر 5 كه ضلع اين شكل است تقسيم كنند و خارج قسمت را در خانهء اوّل بنويسند و همچنان بطريق طبيعى بر ولاء خانه‌ها را پر كنند . و كسر يك تا چهار همه را در خانهء بيست و يكم علاوه كنند امّا به اين ترتيب كه كسر يك را يكى و دو تا را 2 و سه را 3 و چهار را 4 بر عدد طبيعى آن خانه بيفزايند .\r\nبراى اشكال و صور پنج اندر پنج از محلّق و وفق غير تام و غيره و همچنين ترتيب خانه‌هاى آن و تفنّنات رياضى كه علماى فن در اين باره داشته‌اند بايد بكتب مفصّل رجوع كرد « 1 » .\r\n\r\n\r\n","description":"","footnote":"\r\n( 1 ) - از قبيل كتاب كنه المراد فى علم الوفق و الاعداد تأليف شرف الدين على يزدى متوفى حدود 850 و كنه المراد فى وفق الاعداد فارسى مفصل مبسوط تأليف يعقوب بن محمد بن على طاوسى كه مرتّب بر سه لوح و يك مقدمه و يك خاتمه است . و شمس الآفاق فى علم الحروف و الاوفاق و بحر الوقوف فى علم الاوفاق و الحروف و كيفية الاتفاق فى تركيب الاوفاق و شمس المعارف الكبرى تأليف شيخ احمد بونى متوفى 622 و كتب و رسائل بى حدّ و حصر ديگر كه در علم حروف و اوفاق تأليف شده و تنها صاحب مفتاح السعاده احمد بن مصطفى معروف بطاش كبرىزاده متوفى سنهء 962 بيش از صد كتاب آن را ديده و شنيده بوده [ ج 1 ص 331 طبع حيدرآباد دكن 
  ] - و صاحب كشف الظنون نيز اسامى كتب و رسائل فارسى و عربى بسيار در اين موضوع ثبت كرده است .\r\n","page_name":" مقدمهء مصحح 58 ","page_number":61},
  {"content":"\r\n\r\nما ترتيب طبيعى خانه‌ها را كه باصطلاح ( ولاء ) گويند مطابق معروف و مشهور ما بين اهل فنّ در سه شكل مزبور نشان ميدهيم .\r\nامّا عدد مفروض كه در نوشته‌هاى سابق گفته‌ايم از اين قبيل است كه مثلا عدد حروف سورهء و الشّمس و ضحيها را به حساب ابجد معلوم كنند و آن را هنگام شرف آفتاب در لوح پنج در پنج روى كاغذ با گلاب و زعفران بنويسند يا بر لوحى زرين نقر كنند . گويند موجب مزيد جاه و دولت و سلطنت و طول عمر و قهر دشمنان گردد .\r\nيا عدد آيت نصر من اللّه و انّا فتحنا را با آيهء ربّنا افتح بيننا و بين قومنا بالحقّ و انت خير الفاتحين بر لوح مسبّع بنگارند باعث فتح و فيروزى شود .\r\nيا عدد حروف صوامت يعنى بىنقطه را كه 543 است با عدد 2624 با عدد نام شخص مفترى بد زبان و مادرش جمع و در مثلّث بر كاغذ كبود رنگ رسم و آن را در خانه‌يى تاريك دفن كنند و سنگى روى آن بگذارند سبب عقد اللّسان خصم باشد . - و امثال اين امور كه در كتب اين فن بى حدّ و حصر است .\r\nملاحظه كنيد كه خردمندان دانش‌پرور پيشين ، با چه حيله و تدبير\r\n\r\n","description":"","footnote":"","page_name":" مقدمهء مصحح 59 ","page_number":62},
  {"content":"\r\n\r\nفنون دقيق رياضى را بخورد جامعه ميدادند . - يا للعجب كه نادانى قوم باز هم كار خود را كرد ، براى استفاده‌هاى نامشروع از اين فنون چه عمرها تباه ساخت و چه اندازه بدبختى و سياه روزى ببار آورد !\r\n\r\nبسط و تكسير\r\nتكسير يكى از اصطلاحات متداول فنون غريبه است كه در كتاب كنوز المعزّمين ما نيز موافق بعض نسخ قديمه [ نسخهء س مقالت پنجم ص 13 
  ] به كار رفته و آن را بطرق و اقسام مختلف در حروف و اعداد و الواح عمل ميكنند و علماى فن از قبيل محمود دهدار و غيره بسبب اهميّت موضوع دربارهء آن رسائل مفرده پرداخته و بعضى اصلا علم تكسير را فنّى مخصوص شمرده و آن را به دو قسم تكسير عددى و تكسير حرفى تقسيم كرده‌اند .\r\nكلمهء تكسير در لغت بمعنى بسيار شكستن و بقول علماى صرف و لغت مبالغه و تكثير در كسر است ، به اين معنى كه چيزى را چنان بشكنند كه بپاره‌هاى خرد بسيار مبدّل گردد نه اينكه مثلا دو قطعه شده باشد - و مقصود علماى ادب از معنى مبالغه و تكثير كه در باب تفعيل اين مادّه و نظاير آن مانند تقطيع و تقتيل « 1 » ميگويند همين بسيارى عمل و نتيجهء فعل است نه سختى و شدّت يك عمل .\r\nامّا در اصطلاح به چند قسم و ترتيب استعمال مىشود . - از جمله تكسير كلمات عبارتست از اينكه كلمه را بحروف مقطّع بنويسند مثلا كلمهء سلام\r\n\r\n\r\n","description":"","footnote":"\r\n( 1 ) - تقطيع يعنى تجزيه كردن چيزى باجزاء و قطعات بسيار - تقتيل : كشتن جماعت بسيار .\r\n","page_name":" مقدمهء مصحح 60 ","page_number":63},
  {"content":"\r\n\r\nرا بنويسند ( س ل ا م ) . - و به همين معنى در كتاب كنوز المعزّمين به كار رفته است .\r\nتكسير حروف بنا بر مشهور اين است كه اسامى ملفوظهء هر حرفى را كه باصطلاح مجموع زبر و بيّنه است « 1 » بحروف مقطّعه بنويسند . - مثلا چون حرف ( س ) را تكسير كنند بنويسند [ س ى ن 
  ] - و حرف [ ج 
  ] را در تكسير [ ج ى م 
  ] نويسند - و بر اين قياس در ساير حروف .\r\nبعضى اين عمل را بسط نام دهند و تكسير را چنان دانند كه نام حروف مبسوطه را بحروف و اجزاء مقطّع نوشته باشند . - مثلا در حرف ( س ) كه بسطش [ س ى ن 
  ] است تكسيرش چنين است [ س ى ن ى ا ن و ن 
  ] زيرا خود كلمهء ( سين ) از سه حرف تركيب يافته است . - و همچنين در حرف ( ج ) كه نام ملفوظش از سه حرف تشكيل شده است در بسط گويند [ ج ى م 
  ] و در تكسير [ ج ى م ى ا م ى م 
  ] .\r\nممكن است كه بر حسب احتياج و اقتضاى كار و مقام باز هم يك درجه بيشتر تكسير كنند يعنى حروف مكسّر را مرتبهء ديگر مكسّر سازند و در حروف جيم مثلا بنويسند ( ج ى م ى ا م ى م ى ا ا ل ف م ى م ى ا م ى م 
  ] - و همچنان بمراتب ديگر كه محتاج مثال و توضيح نيست . - و عمل بسط را در حقيقت مىتوان درجهء اوّل تكسير شمرد .\r\n\r\n\r\n","description":"","footnote":"\r\n( 1 ) - زبر عبارتست از حرف مكتوب يا حرف اوّل اسم ملفوظ - و بيّنه جزء متمّم اسم است مثلا در حرف الف جزء اوّلش كه بكتابت ميآيد [ ا 
  ] زبر است و متمّم آن [ لف 
  ] بيّنه است ، بدين سبب ميگويند « از بيّنهء الف على را بطلب » زيرا عدد لام و فا به حساب جمل 110 مىشود مطابق عدد نام على . - و همچنين در حرف جيم زبرش ( ج ) و بيّنه‌اش ( يم ) است .\r\n","page_name":" مقدمهء مصحح 61 ","page_number":64},
  {"content":"\r\n\r\nخلاصهء اصطلاح فوق چنين مىشود كه بسط عبارتست از تقطيع اسامى حروف - و تكسير آنست كه اجزاء اسامى حروف را مقطّع كنند .\r\nامّا تكسير عددى آنست كه عدد حروف مبسوطه يعنى اسامى حروف را مشتمل بر مجموع زبر و بيّنه ، باجزاء مقطّع نويسند . - مثلا حرف مكتوب الف كه اوّل حروفست به حساب جمّل يكى است و اسم ملفوظش [ ا ل ف 
  ] صد و يازده مىشود - پس در تكسير به فارسى نويسند : [ ى ك ى س ى ه ش ت ا د 
  ] كه خوانده مىشود ( يكى سى هشتاد ) - و بتازى [ ا ح د ث ل ا ث و ن ث م ا ن و ن 
  ] يعنى ( احد ثلاثون ثمانون ) .\r\nتكسير اعداد حروف به فارسى يا عربى بسته بسليقه و طرز عمل است و نتيجه‌اش مخصوصا در اعمال جفر به خوبى آشكار مىشود .\r\nگاهى تكسير را مرادف وفق به كار مىبرند ، به اين معنى كه مثلا يكى از اسماء الهى يا جمله‌يى متبرّك را براى منظورى در شكل سه اندر سه يا چهار اندر چهار و غيره طورى مىنويسند كه از هر طرف ابتدا كنى همان كلمه خوانده شود به ترتيبى كه پيش در وفق اعداد گفتيم ، و اين عمل را باصطلاح تكسير ذو الكتابه مىگويند .\r\nامّا اين معنى ظاهرا مجازى است از باب تسميهء كلّ باسم جزء .\r\nصاحب مفتاح السّعاده « 1 » و كشف الظّنون ظاهرا معنى حقيقى بسط و تكسير را نمىدانسته و در تعريف آن يكى از اعمال جفرى را نوشته‌اند\r\n\r\n\r\n","description":"","footnote":"\r\n( 1 ) - مفتاح السعاده و مصباح السّياده تأليف احمد بن مصطفى معروف بطاش كبرىزاده متوفّى 962 كه در حدود 948 تأليف شده و از مصادر و مآخذ مهم كشف الظّنون بوده و در بسيارى از مواضع از جمله همين موضوع بحث ، عين عبارات او را نقل و باز گوى كرده است !\r\n","page_name":" مقدمهء مصحح 62 ","page_number":65},
  {"content":"\r\n\r\nكه مشتمل بر عمل بسط و تكسير و مجوّز استعمالش همان تسميهء كلّ باسم جزء است ، به اين قرار كه ميگويند :\r\nعلم كسر و بسط عبارتست از علم به وضع حروف مقطّعه به اين ترتيب كه حروف يكى از اسماء اللّه را با حروف نام مطلوب امتزاج داده در يك سطر بنويسند ، و در سطرهاى بعد حروف را مقدّم و مؤخرّ بدارند به ترتيب و كيفيّتى كه بعد از چند سطر همان سطر اوّل بيرون بيايد ، پس اسماء ملائكه و دعوات مناسب را بخوانند تا مقصود حاصل شود « 1 » ه . و نيز صاحب مفتاح السّعاده در تعريف علم خواصّ روحانى حروف از اوفاق و تكسيرات حرفى و عددى مىنويسد :\r\nعلم باحث عن كيفيّة تمزيج ؟ ؟ ؟ الاعداد او الحروف علي التّناسب و التّعادل بحيث يتعلّق بواسطة هذا التّعديل ارواح متصرّفة تؤثر في القوابل حسب ما يراد و يقصد من ترتيب الاعداد و الحروف و كيفيّاتها « 2 » در اين عبارت عقيدهء جمعى از علماى فنّ ، بيان شده است كه مىگويند چون اشكال و الواح عددى و حرفى با شرايط مقرّر ترتيب داده شود ، جسدى گردد روح موكّل را ، و آن روح در اثر علاقهء به اين جسد منشأ آثار غريبه باشد . - و ما خود به اين معنى در نوشته‌هاى پيش اشارت كرده‌ايم .\r\n\r\n\r\n","description":"","footnote":"\r\n( 1 ) - ج 2 ص 420 طبع حيدرآباد و كن .\r\n( 2 ) - ج 2 ص 418 .\r\n","page_name":" مقدمهء مصحح 63 ","page_number":66},
  {"content":"\r\n\r\n\r\nرقيهء تكسير\r\nعمل تكسير بطورى كه اشاره شد در بسيارى از اعمال فنون غريبه به كار ميرود ، يكى از آن جمله ساختن رقيه و افسونست براى مقصودى از قبيل تحبيب و تبغيض و امثال آن كه مطابق نسخهء ( س ) در مقالت پنجم و ششم و در نسخ ديگر فصل هفتم آخر كتاب [ ص 33 طبع دوم 
  ] در اين باره گفتگو كرده و به عمل تحبيب مثال زده ، امّا قاعده كلّى اين است كه :\r\nنخست نام دو طرف محبّت يا عداوت را بحروف مقطّعه تكسير كنند .\r\nآنگاه حروف كوكبى را كه مناسب مقصود باشد مانند زهره در محبّت و مرّيخ در عداوت نيز بتكسير جدا جدا بنويسند .\r\nمؤلّف كتاب به همين مقدار قناعت كرده ، امّا رسم علماى فنّ اين است كه تكسير حروف يكى از اسماء الهى مناسب را از قبيل ودود و حبيب در محبّت ، و مهلك و مميت در عداوت نيز بايد ضميمه كرد تا جمعا چهار اسم ( دو نام از طرفين با نام كوكب و اسم الهى ) تكسير شده باشد .\r\nپس حروف چهار اسم را با يكديگر امتزاج و تركيب دهند ، و ابتدا از نام آن كس كنند كه مقصود عامل غلبه و فيروزى وى باشد ، به اين ترتيب كه از حرف اوّل اسم او و حرف اوّل نام طرف مقابلش با حرف اوّل از نام كوكب و اسم الهى يك كلمهء چهار حرفى بسازند - و همچنان از حرف دوم و سوم تا آخر حروف چهار اسم ، چند كلمهء چهار حرفى ساخته شود ، پس آن كلمات را مطابق قاعده‌يى كه در حركت و سكون حروف طبايع و عناصر دانسته‌ايم معرب و معجم كنند ، و آن را وردى سازند و با شرايط و آدابى كه در اين كتاب و ساير كتب فنّ نوشته شده است بعدد\r\n\r\n","description":"","footnote":"","page_name":" مقدمهء مصحح 64 ","page_number":67},
  {"content":"\r\n\r\nمناسب بخوانند يا بنويسند تا مراد بر آيد انشاء اللّه تعالى .\r\nدر تركيب و امتزاج حروف اسامى با يكديگر هر گاه حروف يك اسم تمام شد و از حروف ديگر اسامى هنوز باقى است ، حروف اسم ناقص را از سر گيرند چنان كه در متن كتاب [ ص 14 طبع اوّل و ص 34 طبع دوم 
  ] مثال آورده است .\r\nبعضى در تكسير نام شخص ، اسم مادر او را نيز ضميمه و از مجموع يك سطر حروف مقطّع سازند .\r\nممكن است از عدد حروف چهار اسم كه گفتيم لوحى را مطابق فنّ اوفاق پر كنند يا الواح ذو الكتابه ترتيب دهند . از اين گونه تفنّنها در اين فنون فراوانست .\r\nناگفته نگذريم كه اصطلاح تكسير در علوم حقيقى رياضى نيز داريم كه معنى ديگر از آن اراده مىكنند و رسالهء تكسير دايرهء ارشميدس مبتنى بر اين اصطلاح است كه شرحش باعث طول كلام مىشود .\r\n\r\nتناسب الواح با منسوبات كواكب\r\nبعقيدهء ارباب فنّ ، هر لوحى متناسب با مقصودى است مثلا لوح سه اندر سه غالبا در مورد تبغيض و افساد و تخريب و لوح چهار اندر چهار در تحبيب و اصلاح به كار ميرود .\r\nقاعدهء كلّى اين است كه منسوبات كواكب را كه در كتاب حاضر فصل ثانى از طبع دوم [ ص 26 
  ] باختصار و در كتب نجوم بتفصيل ذكر شده است در نظر بگيرند و كواكب را از سفلى بعلوى يعنى از قمر بزحل مراعات كنند ، پس اوّلين لوح يعنى مثلّث را بمنسوبات قمر اختصاص دهند و مربّع را بمنسوبات عطارد و مخمّس را بشمس و بر اين قياس تا لوح نه\r\n\r\n","description":"","footnote":"","page_name":" مقدمهء مصحح 65 ","page_number":68},
  {"content":"\r\n\r\nاندر نه را بمنسوبات زحل مخصوص كنند - و شكل ده اندر ده را برأس و يازده در يازده را بذنب دهند . - پس دور را همچنان نه نه تكرار كنند تا لوح صد اندر صد بمنسوبات زحل رسد .\r\nمثلا عملى كه منسوب بشيخ بهائى در حواشى پيش نقل كرديم كه در سال 1010 عدد آيات نصر و فتح را در لوح مسبّع نوشت اختيار اين شكل به اين مناسبت است كه مقصود فيروزى شاه عبّاس در جنگ بود كه از منسوبات مرّيخ است و شكل هفت اندر هفت بمنسوبات مرّيخ اختصاص دارد .\r\nامّا شكل شرف شمس كه با الواح ديده مىشود نقش جداگانه‌ايست كه براى آن خواصّ بسيار مىگويند و حروفش به ترتيب عبارتست از شكل صفر الواح و سه الف كه مدّى بر سر آنها كشيده شده باشد پس ميم شكسته كه در جنب آن صورت نردبانى سه پله رسم شده است و بعد از آن چهار الف و يك هاء دو چشم و يك واو معكوس كه چشم سر واو باز و دنباله‌اش روى حروف مزبور به شكل معكوس دايره زده باشد و اللّه العالم .\r\n\r\nارباب ساعات و ايام و ليالى\r\nپيروان احكام نجوم بارباب ساعات و ايّام و ليالى بسيار اهميّت ميدهند و معتقدند كه هر روز و هر ساعت از ايّام هفته متعلّق بيك كوكب و تحت تأثير آن ستاره است كه احوال و منسوباتش در آن روز و ساعت آشكار مىشود . - و برخى در اين دعوى چندان مبالغه دارند كه اوضاع و احوال عادى شبانروزى اشخاص حتّى موضوع افكار و مكالمات يوميّه را مرتبط بتأثير ارباب ساعات و ايّام و ليالى مىسازند و از باب مثال مىگويند سبب اينكه موضوع سخنان چند تن در يك مجلس انس چند ساعتى خودبخود تغيير مىكند\r\n\r\n","description":"","footnote":"","page_name":" مقدمهء مصحح 66 ","page_number":69},
  {"content":"\r\n\r\nو هر ساعت سخنى بميان مىآيد كه با ساعت قبل مربوط نيست همانا تاثير كواكب ارباب ساعاتست كه هر كدام را در عالم وجود اثر و خاصيّتى است ! اين عقيده چنان كه اشاره كرديم خالى از اغراق و گزافه گويى نيست .\r\nو بر فرض كه ما بخواصّ و آثار كواكب و ارتباط و تأثير و تأثّر عوالم وجود با يكديگر معتقد باشيم و نگوييم « روشنان فلكى را اثرى در ما نيست » اعتقاد ما هرگز به آن پايه نمىرسد كه نامربوط گفتن اشخاص را فقط معلول تأثير كواكب بدانيم ، در حالتى كه مقتضيات ديگر نيز داريم كه از ستارگان بما نزديكتر است ! بارى علماى اعداد و اوفاق و تكسيرات نيز در ترتيب الواح و اوراد و عزائم ، بساعات و ايّام و بروج بسيار اهميّت ميدهند - مثلا مىگويند اعمال مربوط بشمس را روز يكشنبه مخصوصا در ساعت اوّل يا ساعت هشتم و پانزدهم و بيست و دوم آن روز از طلوع آفتاب ، يا در شب پنجشنبه - و كارهاى متعلّق بزهره را در روز جمعه يا شب سه شنبه بايد انجام داد .\r\nاين گونه شرايط و مقرّرات مبتنى بر ارباب ساعات و ايّام و ليالى است كه در ترتيب و كيفيّت آن از قاعدهء معمول منجّمان پيروى كرده‌اند - و ما خلاصهء آن را در حواشى كتاب « 1 » نوشته و شرح آن را بمقدّمه حواله كرده‌ايم .\r\nمبدأ تقسيم ساعات و ايّام و ليالى هفته ساعت اوّل طلوع آفتابست از روز يكشنبه ، به اين ترتيب كه عدد ساعات هفته يعنى 168 ساعت را بمناسبت سبعهء سيّاره هفت هفت طرح و از شمس آغاز كرده ساعت اوّل را به دو دهند و آن را ربّ ساعت اوّل روز يكشنبه گويند - و باقى كواكب را از علوى بسفلى يعنى از زحل بقمر رعايت ، و هر ساعتى را متعلّق بكوكبى كنند -\r\n\r\n\r\n","description":"","footnote":"\r\n( 1 ) - ص 25 طبع دوم كتاب .\r\n","page_name":" مقدمهء مصحح 67 ","page_number":70},
  {"content":"\r\n\r\nو چون يك دور بپايان رسيد دور ديگر از سر گيرند و همچنان عمل كنند تا 168 ساعت هفته ما بين كواكب تقسيم شود .\r\nهر كوكبى را كه ربّ ساعت اوّل روز يا شب باشد ، آن را ربّ تمام آن روز يا آن شب نيز مىگويند . - و مأخذ اين تقسيم طلوع و غروب آفتابست نه هنگام زوال و نصف النّهار .\r\nبنا بر اين كه شمس ربّ ساعت اوّل روز يكشنبه باشد ، ربّ ساعت دوم آن روز زهره مىشود ، و ساعت سوم از عطارد ، ساعت چهارم از قمر ، پنجم از زحل ، ششم از مشترى ، هفتم از مرّيخ .\r\nو در دور دوم باز ساعت هشتم را بآفتاب و نهم را بزهره و دهم را بعطارد و يازدهم را بقمر و دوازدهم را بزحل و سيزدهم به مشترى و چهاردهم را بمرّيخ دهند . - و همچنين در دور سوم ساعت 15 ، و در دور چهارم ساعت 22 بآفتاب رسد - و به اين سبب مىگويند اعمال مربوط بشمس را در اين روز و ساعات بايد انجام داد .\r\nو چون ساعت اوّل روز يكشنبه متعلّق بآفتابست ، ربّ تمام آن روز را هم آفتاب مىگويند - و چون ساعت اوّل روز دوشنبه با حسابى كه گفتيم بقمر مىافتد آن را ربّ روز دوشنبه مىنامند .\r\nو در ساعات ليالى نيز چون ساعت اوّل شب پنجشنبه متعلّق بشمس مىشود ، گويند ربّ اين شب آفتابست . بالجمله محاسبهء مزبور در تعيين ارباب ايّام و ليالى اين نتيجه را ميدهد :\r\nارباب ايام : شنبه زحل ، يكشنبه آفتاب ، دو شنبه ماه ، سه شنبه مرّيخ ، چهار شنبه عطارد ، پنجشنبه مشترى ، جمعه زهره .\r\nارباب ليالى : شب شنبه مرّيخ ، شب يكشنبه عطارد ، شب دوشنبه\r\n\r\n","description":"","footnote":"","page_name":" مقدمهء مصحح 68 ","page_number":71},
  {"content":"\r\n\r\nمشترى ، شب سه شنبه زهره ، شب چهار شنبه زحل ، شب پنجشنبه آفتاب ، شب جمعه قمر .\r\nاكنون كه حواله‌هاى حواشى را پرداختيم بشرح اصطلاح رقيه و افسون و عزيمه كه موضوع تأليف و مبدأ اشتقاق نام كتابست و همچنين مرادفات و مشابهات آنها از عوذه و نشره و امثال آن مىپردازيم .\r\n\r\nعزيمه و معزّم\r\nپيش در تحت عنوان نام كتاب شرحى دربارهء اشتقاق كلمهء معزّم و معنى عزيمه تا آن حدّ كه مناسب مقام بود گفتگو كرديم ، دنبالهء آن مبحث را اينجا تكميل مىكنيم .\r\nعزيمه بفتح عين بىنقطه و زاء معجمه هموزن كريمه و يتيمه كه در فارسى با تاء مبسوطه مانند غنيمت و هزيمت نيز خوانده و نوشته مىشود « 1 »\r\n\r\n\r\n","description":"","footnote":"\r\n( 1 ) - اينجا نكته‌يى دقيق راجع باملاء و لغات فارسى داريم كه شايستهء توجّه است به اين قرار : از جمله تصرّفات مخصوص فارسيان در كلمات عربى اين است كه تاء مدوّرهء عربى را كه به صورت هاء گرد نوشته مىشود معمولا در كتابت و تلفظ و قرائت مبدّل بتاء مبسوطهء كشيده مىكنند - و اين سنّت را كه از علائم فارسى شدن كلمه و بمنزلهء تذكرهء ورود لغات دخيل در قلمرو زبان فارسى اصيل است مخصوصا قدما سخت رعايت مىكردند امّا در اثر نقل و تحوّل كه لازمهء زبان زنده است تدريجا در محاورات فارسى كنونى چنين اتّفاق افتاده كه در بعض موارد بخصوص از دو املاء يا دو لهجه استفادهء لغوى مىكنند به اين معنى كه يك كلمهء مختوم بتاء مدوّرهء عربى را در فارسى بتلفظ هاء غير ملفوظه كه صورت وقف تاء گرد عربى است بيك معنى ، و با تاء كشيده كه سنّت معهود است بمعنى ديگر به كار مىبرند - از آن جمله همين كلمهء عزيمه است كه چون با هاء غير ملفوظ مثل يتيمه بگويند بمعنى افسونست و چون با تاء مانند غنيمت بگويند مراد قصد و اراده و آهنگ است همچون ( عزيمت سفر كردن ) و امثال آن . - و نيز در محاورات فارسى فعلى ( اراده ) با ( ارادت )\r\n","page_name":" مقدمهء مصحح 69 ","page_number":72},
  {"content":"\r\n\r\nو آن را بر عزائم [ عزايم 
  ] به وزن عجائب [ عجايب 
  ] « 1 » جمع مىبندند ، در اصل لغت عربى بمعنى قصد و ارادهء جازم مؤكّد است و در اصطلاح علوم غريبه كلمات و اورادى را گويند مشتمل بر تعبيرات مخصوص مقرون بسوگندان و تأكيد و اصرار و الحاح كه آن را براى ايجاد امرى عجيب\r\n\r\n\r\n","description":"","footnote":"\r\nو ( مراجعه ) با ( مراجعت ) در معنى و مورد استعمال فرق دارد مثلا مىگوييم « فلان كس بطبيب مراجعه و از مطبّ به منزل مراجعت كرد » يا مىگوييم « از فلان عبارت اين معنى اراده شده است » و نمىگوييم ( ارادت شده است ) - و مىگوييم « فلان كس از ارادتمندان شماست » يعنى بشما محبّت دارد و اگر بگوييم ( از ارادت‌مندان شماست ) مقصود فهميده نمىشود و آن را غلط ميدانند .\r\nامّا در قديم هر دو معنى عزيمه بيك شكل يعنى بتاء كشيده گفته و نوشته ميشده چنان كه سعدى عزيمهء بمعنى افسون را نيز در شعر گلستان به صورت عزيمت با تاء كشيده آورده است « نه عزيمت اثر كند نه علاج » .\r\n( 1 ) اينجا نيز نكته‌يى راجع بتصرّف فارسيان در لغات عربى است از قبيل مائل و زائل و شمائل و دلائل و عجائب و امثال آن كه همزه در فارسى مبدّل بياء مىشود [ مايل ، زايل ، شمايل . . . الخ 
  ] ، و اين قاعده را نيز قدما در تلفّظ و كتابت كاملا مراعات مىكرده‌اند - امّا نكتهء قابل توجه اين است كه شكل همزه كه در رسم الخطّ قديم اين نوع كلمات در فارسى ديده مىشود در حقيقت همزه نيست و آهنگ تلفّظ همزهء عربى را نداشته بلكه ياء كوچك ابتر است كه بسبب كثرت استعمال دنبالهء آن را در كتابت حذف مىكردند و اين علامت را كه مشتبه با همزهء عربى شده است براى كثرت توضيح آهنگ تلفّظ ياء مىگذاردند و در بسيارى از نوشته‌هاى قديم اين علامت با دو نقطهء زير دندانهء ياء هر دو موجود است [ مايل ، زايل 
  ] و بالجمله شكل همزه كه در اين كلمات ديده مىشود در عربى حقيقة حرف همزه و داراى مخرج همزه است ، امّا در فارسى به صورت همزه و در حقيقت ياء دنبال بريده است براى نشان دادن تلفظ ياء .\r\nو همين علامت است كه روى هاء غير ملفوظ در حالت وصف و اضافه ، و همچنين روى ياء در كلمات فارسى از قبيل آئين و پائين و دانائى و بينائى و امثال آن ميگذاشته و در اثر غفلت احداث مشتبه بهمزهء عربى شده است [ رجوع شود بحواشى نگارنده بر كتاب التفهيم و مقالهء فاضلانهء حضرت استاد معظم آقاى بهمنيار دام بقاؤه در مجلّهء فرهنگستان 
  ]\r\n","page_name":" مقدمهء مصحح 70 ","page_number":73},
  {"content":"\r\n\r\nاز قبيل تحريك جمادات و احضار ارواح و اعمال تسخيرى از فرشته و پرى و عناصر و ستارگان و گزندگان و امثال آن مىخوانند و مىدمند تا مقصود بر آورده و منظور رام گردد .\r\nگاهى عزيمه را مرادف كلمهء رقيه نيز به كار برند كه آن را جداگانه تفسير خواهيم كرد .\r\nو مرادف آن را در فارسى افسون و دمدم و فاعل و عامل آن را بتازى معزم و بپارسى عزيمه خوان و عزايم خوان و افسونگر و افسون دم و افسون خوان و پرى خوان و مار افساى و كژدم افساى و امثال آن گويند .\r\nامثله و شواهد تركيبات افسون و افساى در استعمالات فصحاى فارسى بعد از اين در تفسير آن كلمه بيايد . - امّا مشتقّات عزيمه در فارسى شعر منوچهرى را بار ديگر يادآور مىشويم كه معنى اصطلاحى عزيمه را نيز مىفهماند :\r\n چو هنگام عزايم زى معزّم * بتك خيزند ثعبانان ريمن \r\nامير معزّى گويد :\r\n كردگار جهان همىسازد * كار تو بىعزائم و افسون \r\nافصح المتكلّمين سعدى فرمايد :\r\n چون مخبّط شد اعتدال مزاج * نه عزيمت اثر كند نه علاج \r\nامّا وجه تسميه عزيمه و مناسبت معنى اصطلاحى آن با معنى لغوى چند چيز است :\r\nيكى معنى قسم و تاكيد كه در جزو معانى مادّهء عزم در كتب لغت عرب\r\n\r\n","description":"","footnote":"","page_name":" مقدمهء مصحح 71 ","page_number":74},
  {"content":"\r\n\r\nضبط شده ، و عزائم بطورى كه گفتيم مشتمل بر عبارات تاكيد و الحاح و قسم است .\r\nديگر معنى ارادهء مؤكّد و قوّت عزم كه بر سبيل اشتراك معنوى وجه جامع ما بين همه معانى عزم و عزيمت است و بدين سبب همين معنى را در اوّل اين مبحث ذكر كرديم .\r\nبه نظر نگارنده اين وجه بهترين وجوه تسميه و مناسبترين معانى حقيقى لغوى با معنى مجازى اصطلاحى است - زيرا كه ظهور اعمال غريبه از انسان بطور كلّى كه بعقيدهء من شامل كرامات و خرق عادات و استجابت دعوات اولياء و بندگان خاصّ علّام العيوب نيز مىشود ، همگى بسته بعزيمت يعنى عزم قوى و ارادهء مؤكّد است ، و بدون نيروى همّت و خلوص نيّت و قوّت اراده و اعتقاد جازم و توجّه كامل به مقصود و انصراف از شواغل خارجى كه از مجموع اين احوال در لسان شريعت مطهّره بكلمهء جامع مختصر ايمان و همچنين بلفظ نيت و حضور قلب و امثال آن و در اصطلاح و عرفاى بزرگ بلفظ همت تعبير شده و ركن اساسى در شرايط اجابت دعوات و ظهور كرامات به حساب آمده است ، صدور آن افعال از هيچ كس ميسّر نمىشود .\r\nامام فخر الدّين رازى در كتاب جامع العلوم بطور سؤال و جواب مىنويسد :\r\n« س : چرا اين علم را عزيمت خوانند - ج : عزيمت نيّت است و روح اين علم تقويت نيّت است و اخلاص همّت و گفته‌اند عزمت عليك اى اوجبت عليك - س : چه فرقست ميان افسون‌خوانى و تعزيم و تنجيم\r\n\r\n","description":"","footnote":"","page_name":" مقدمهء مصحح 72 ","page_number":75},
  {"content":"\r\n\r\n- ج : افسون جنس است و تعزيم نوع است و تنجيم نوع تعزيم » « 1 » امّا معروف در وجه تسميه اين است كه چون عزائم معموله بعبارت « عزمت عليك » و « عزمت عليكم » آغاز مىشود آن را عزيمه گفته‌اند . - نظير « عزمت عليكم ايّها الارواح الدّاخلة فى بدن هذا العبد . . . الخ در عزيمه‌يى كه براى دفع امراض و اوجاع بر مصروع و امثال آن مىخوانند - و « عزمت عليك ايّها الجرم النّورانىّ السّماويّ . . . الخ » در عزيمهء تسخير آفتاب - و « عزمت عليكم يا معشر الجن و الشّياطين و الأبالسة باللّه العزيز الاعزّ . . . الخ » در عزيمهء تسخير جنّ و پرى - و همچنين ساير عزائم كه در كتب اهل فنّ ثبت شده ، و معمول اين است كه بعد از عبارت مزبور سوگندان مؤكّد و ايمان مغلّظهء متوالى با التماس و عجز و الحاح بسيار ذكر مىكنند ! وجه تسميهء مزبور با عزيمه‌هاى معروف عربى بىمناسبت نيست ، امّا اصل افسون و عزيمه را با عربى بودن و ابتدا كردن به ( عزمت عليك ) ملازمت نيست ، چه افسون و عزيمه به زبان فارسى خالص قديم و زبانهاى ديگر نيز داريم كه ابدا فعل ( عزمت ) ندارد .\r\n\r\nعوذه و تعويذ\r\nعوذه بضمّ عين بىنقطه كه به عوذ به وزن نقط جمع بسته مىشود در اصل لغت عربى اسم مصدر است از عوذ بمعنى اندخسيدن يعنى پناه بردن و\r\n\r\n\r\n","description":"","footnote":"\r\n( 1 ) - كتاب معروف ( ستّينى ) چاپ بمبئى ص 169 .\r\n","page_name":" مقدمهء مصحح 73 ","page_number":76},
  {"content":"\r\n\r\nپناه دادن و بحمايت گرفتن و پشتيبانى كردن و در پناه كسى از شرّ دشمنان ايمن و آسوده زيستن .\r\nو در اصطلاح خاصّ اهل فنّ چيزى را گويند كه به قصد حفظ از آفات و بليّات و دفع گزند مخصوصا چشم زخم بر گردن آويخته باشند ، از قبيل ادعيه و الواح و طلسمات كه بر پوست كدو يا پوست آهو نوشته آن را با اشياء ديگر از جمادات و نباتات و منسوبات حيوانى مانند شاخ افعى و دندان مار و مرجان و مازو و شبه و مهره‌هاى صدفى و حلزونى كبود و سياه و سپيد كه بتازى خرزه و ودعه و در محاورات فارسى باختلاف لهجات مهره پيسه و كجك و كجى و كجى گربه و كلاچك ناميده مىشود « 1 » و قصب الجيب\r\n\r\n\r\n","description":"","footnote":"\r\n( 1 ) - در كتاب تحفهء حكيم مؤمن مىنويسد كلاچك لغت ديلمى ودعه است .\r\nدر منتهى الارب مىنويسد ودعه شبه سپيد باشد كه از دريا بر آرند و شكاف آن همچون شكاف هستهء خرما باشد و آن را به فارسى ( مورچه ) و بهندى ( كورى ) گويند و به جهت دفع چشم زخم بر گردن كودكان آويزند .\r\nو همو تميمه را بمعنى مهره پيسه نوشته است كه براى دفع چشم زخم بر گردن اطفال آويزند . كلمهء تميمه را كه از مرادفات عوذه و تعويذ است بعد از اين در متن تفسير كنيم .\r\nاينجا نكته‌يى را يادآور ميشويم كه برخى از لغت‌نويسان فارسى در تفسير كلمات جزع و خرزه و ودعهء عربى بسبب تقارب معنى اشتباه و تخليط كرده‌اند .\r\nجزع : مهرهء پيسه يعنى سياه و سپيد است كه اكثر از جنس آبگينه باشد و به اين مناسبت چشم را بجزع تشبيه ميكنند خرزه : مطلق مهرهء مثقوبست كه در رشته كشيده باشند خواه از جنس شبه باشد و خواه از آبگينه ، مهره‌هاى كبود رنگ را كه براى تعويذ به گردن آويخته شود نيز خرزه گويند . - ودعه مهره‌هاى الوان دريايى كه بقول صاحب قاموس و مترجمان كتاب او شكافى به شكل هستهء خرما دارد و آن را به فارسى معمولى كجى و كجك ميگويند . - امّا مورچه كه در منتهى الأرب نوشته اگر نسخه صحيح باشد ممكن است با واو مجهل بمعنى ( مهرچه ) مرادف ( مهره ) باشد امّا در فرهنگها به اين معنى ضبط نشده است ؟\r\nكلمات مزبور را بسبب قرب معنى مجازا بجاى يكديگر هم استعمال ميكنند و شايد همين امر موجب اشتباه لغت‌نويسان شده باشد .\r\n","page_name":" مقدمهء مصحح 74 ","page_number":77},
  {"content":"\r\n\r\nو همچنين بعض گياهها و چوب درختان ديگر كه به اعتقاد عامّه از آسيب چشم‌زدگى جلوگيرى مىكند و به عربى معوّذ گفته مىشود ، و امثال آن همه را در رشته‌يى كرده بر گردن اطفال آويزند براى اينكه از آفت جنون و فزع و چشم زخم و گزندهاى ديگر ايمن و محفوظ باشند - و آن را در زبان فصيح ادبى چشم‌پنام و خرمك يا چژمك [ چشمك 
  ] « 1 » چشم زد و در اصطلاح متداول عامّه نظر قربانى و نظر بند و چشم بند و نظاير آن گويند .\r\nو از آن قبيل است چيزى كه هم بر گردن و بر دوش كودكان از دو طرف به شكل تقاطع صليب حمايل كنند و آن را چهل و يك بسم اللّه نامند : پولكهاى حلقه دار است كه از زر و سيم يا فولاد ساخته و روى هر يك جملهء بسمله را نوشته و همه را بيك رشته كشيده باشند و آن را بوضعى كه گفتيم حمايل\r\n\r\n\r\n","description":"","footnote":"\r\n( 1 ) - اين كلمه در طبع فرهنگ اسدى و ساير فرهنگها از قبيل جهانگيرى و برهان قاطع و انجمن آرا و غيره خرمك با خاء معجمه و راء مهمله ضبط شده امّا در بعض نسخ خطى قديم فرهنگ اسدى كه ظاهرا مأخذ فرهنگهاى بعد بوده جزمك با جيم و زاء يك نقطه كه رسم الخط قديم ( چ ) و ( ژ ) فارسى نيز هست نوشته كه محتمل است اصل آن چژمك لغت و لهجه‌يى از چشمك بوده و در نسخه‌ها بخرمك تصحيف شده باشد ؟\r\nدر حاشيهء طبع جديد فرهنگ اسدى كه باهتمام حضرت استاد دانشمند گرامى آقاى عبّاس اقبال آشتيانى سلّمه اللّه تصحيح و طبع شده هم در حاشيه [ ص 275 
  ] نسخه بدل جژمك بجيم موحّده و ژاى سه نقطهء پارسى ضبط شده كه با جزمك يكى است ؟\r\nكلمهء خرمك در فرهنگهاى معتبر بمعنى مهره از آبگينهء كبود و سفيد و سياه كه براى دفع چشم زخم بر گردن اطفال بندند و آن را چشم زد گويند ضبط شده و معلوم نيست كه صاحب انجمن آرا از چه مأخذ اين مطلب را گرفته كه خرم را به وزن گرم بمعنى چنان مهره و كاف را علامت تصغير گفته كه مرادف جزع و خرزه و تميمهء عربى است ! ؟\r\n","page_name":" مقدمهء مصحح 75 ","page_number":78},
  {"content":"\r\n\r\nگردن و سينهء اطفال كنند .\r\nاز اين معنى مجازا بعلاقهء عموم و خصوص يا اطلاق و تقييد ، مطلق هر دعا و لوحى است كه آن را به مقصود ايمنى از چشم‌زدگى و آفات ديگر بخوانند يا نوشته با خود دارند مانند آيت ( و ان يكاد ) كه عين كلمات آن را بخوانند و مكتوب آن يا لوحى را كه از عدد حروفش پر شده باشد همراه خود دارند يا در محلّى از قبيل سردر خانه و باغ قرار دهند - و نيز ادعيهء روزانه كه بنام عوذات و تعويذات و تعاويذ ، هر روز دعايى مخصوص كه اغلب بكلمات استعاذه شروع مىشود « 1 » براى دفع شرور و بليّات آن روز بخوانند و آن را عوذهء شنبه و يكشنبه . . . الخ گويند . - و همچنين اشياء ديگر از جمادات و نباتات كه هر قوم و جماعتى به اعتقاد خود آن را دافع چشم زخم دانند از قبيل درخت معوّذ اعراب جاهلى و آهن پاره و نعل كه عوام فارسى در ركاب اتومبيل و آستانه و سردر سراى نصب كنند يا ودعه كه بر گردن اسب و استر و درختان بارآور و چيزهاى ديگر كه در نظر ايشان عزيز و ارجمند باشد ببندند .\r\nكلمهء عوذهء عربى و چشم‌پنام و چشم زد و نظاير و مرادفات آن از الفاظ تازى و پارسى در هر دو معنى مطلق و مقيّد كه گفتيم استعمال مىشود - و گاهى هم اين كلمات را بمعنى رقيه و افسون به كار برده‌اند كه امثله و شواهدش بعد از اين بيايد .\r\nكلمهء معاذه بفتح ميم هم در عربى مرادف عوذهء اصطلاحى ضبط شده است .\r\n\r\n\r\n","description":"","footnote":"\r\n( 1 ) - نظير اعوذ بوجهك الكريم - اعوذ باللّه من شرّ فلان - و اعيد فلانا باللّه و اسمائه من كل ذى شر و كلّ داء و حاسد و حين . . . الخ .\r\n","page_name":" مقدمهء مصحح 76 ","page_number":79},
  {"content":"\r\n\r\nامّا تعويذ بمعنى مصدرى عمل عوذه است كه عامل آن را به عربى معوذ بكسر واو مشدّد و به فارسى چشم افساى گويند ، و بمعنى اسم مصدرى مرادف عوذه و معاذه آمده ، و به همين معنى در مكالمات و نظم و نثر فصيح فارسى معمول و متداول شده است .\r\nمعوذتين بصيغهء تثنيهء معوّذ با كسر واو مشدّد ، دو سورهء فلق و ناس است از سور قرآن مجيد پشت سر يكديگر كه بكلمهء ( قل اعوذ ) ابتدا شده و در حديث است كه « كان النبىّ صلّى اللّه عليه و سلّم يعوّذ نفسه بالمعوّذتين بعد ما طبّ » « 1 » .\r\nمعوّذ بصيغهء اسم مفعول از باب تفعيل در استعمالات عربى اسم مكان است بمعنى محلّ بستن عوذه و قلاده و گردن بند . - و بفتح و كسر واو مشدّد هر دو بمعنى نوعى از رستنىهاست كه اعراب جاهلى بدان تعويذ ميكردند كثير بن عبد الرّحمن خزاعى در وصف زنى گويد .\r\n اذا خرجت من بيتها راق عينها * معوّذه و اعجبتها العقائق \r\nيعنى چون از خانه‌اش بيرون آيد گياه تعويذ كه در آن حوالى روييده است او را از چشم زخم مردمان محفوظ دارد .\r\nبطورى كه اشاره كرديم تعويذ و عوذه در ميان هر قوم و ملّتى بشكلى معمول و رايج است ، مخصوصا اعراب جاهلى در اين باره عقايد عجيب و غريب داشتند - و معروف اين است كه اين عقايد اوّل بار در ميان جماعتى\r\n\r\n\r\n","description":"","footnote":"\r\n( 1 ) - نهايهء اين اثير و لسان العرب در مادّهء عوذ .\r\n","page_name":" مقدمهء مصحح 77 ","page_number":80},
  {"content":"\r\n\r\nاز مردم يمن شايع شده و از ايشان بقبيلهء بنى حنيفه و از اين قبيله بساير طوايف و قبايل عرب سرايت كرده است . و بعضى همان بنو حنيفه را منشأ و مظهر اوّل گفته‌اند « 1 » .\r\nآيهء شريفهء قرآن مجيد  « كانَ رِجالٌ مِنَ الْإِنْسِ يَعُوذُونَ بِرِجالٍ مِنَ الْجِنِّ فَزادُوهُمْ رَهَقاً »  « 2 » ، و احاديث و دستورها كه از پيغمبر اكرم و ائمّهء طاهرين سلام اللّه عليهم اجمعين در نهى از تعليق عوذه و تمسّك برقيه و افسون روايت شده و همچنين وضع استعاذه « 3 » با اهميّتى كه اسلام به اين كلمه داده « 4 » همه در ردّ و تخطئهء آن عقايد خرافى است كه ما بين عرب بحدّ وفور شيوع داشته و آيين پاك اسلام در زدودن خرافات و نجات دادن بشر از قيود واهى اباطيل و هدايت او بصراط مستقيم توحيد كه يگانه راه سعادت و آرامش روح انسانى باشد ميكوشيده است « 5 » .\r\n\r\n\r\n","description":"","footnote":"\r\n( 1 ) - رجوع شود بتفسير ابو الفتوح رازى و مجمع البيان طبرسى و تبيان شيخ طوسى و تفسير كبير امام فخر رازى در شرح آيهء شريفهء  « كانَ رِجالٌ مِنَ الْإِنْسِ يَعُوذُونَ بِرِجالٍ مِنَ الْجِنِّ »  .\r\n( 2 ) - سورهء جن جزو 29 .\r\n( 3 ) - يعنى گفتن « اعوذ باللّه من الشّيطان الرّجيم » .\r\n( 4 ) - رجوع شود بمقدّمهء تفاسير در معنى و خواصّ استعاذه .\r\n( 5 ) - محض رفع توهّم يادآور ميشويم كه آنچه از جنس عوذات و تمائم و رقى و عزائم و احراز ائمّهء دين در كتاب بحار الانوار مجلسى و مهج الدّعوات ابن طاوس و ديگر كتب معتبر ادعيه نقل شده ، بر فرض صحّت متن و سند ، اغلب مشتمل بر آيات قرآنى و ادعيهء توحيدى است و ربطى بافسونهاى بىمعنى و توسل بجنّ و پرى ندارد ، و در اين باره نيز بحثهاست كه شرحش مناسب اين مقام نيست .\r\n","page_name":" مقدمهء مصحح 78 ","page_number":81},
  {"content":"\r\n\r\nدر لسان العرب مىنويسد : « العوذة و المعاذة و التّعويذ الرّقية يرقى بها الانسان من فزع او جنون لانّه يعاذ بها . . . و امّا التّعاويذ الّتى تكتب و تعلّق على الانسان من العين فقد نهى عن تعليقها و هى تسمّي المعاذات ايضا يعوّذ بها من علّقت عليه من العين و الفزع و الجنون و هى العوذ واحدتها عوذة » .\r\nصاحب منتهى الارب ميگويد : « تعويذ آنچه از عزايم و آيات قرآنى و جز آن نوشته جهت حصول مقصد و دفع بلاها با خود دارند » .\r\nصاحب المنجد پس از شرحى كه در تفسير كلمات عوذه و تعويذ نوشته « 1 » براى تصوير معنى يكى از اشكال گلو بند نظر قربانى اطفال را نقش كرده است .\r\n\r\nكلمهء تعويذ و مرادفات آن در فارسى\r\nاز كلمات عربى مرادف عوذه در فارسى بيشتر لفظ تعويذ بمعنى اسم مصدرى مرادف عوذه معمول و متداول شده و موارد استعمالش در گفتار\r\n\r\n\r\n","description":"","footnote":"\r\n( 1 ) - « العوذه و التّعويذ اسماء بمعنى الرّقية و هى الّتى تكتب و تعلّق على الانسان لتقيه فى زعمهم من الجنون و العين » توضيحا بايد دانست كه لفظ ( عين ) از جمله كلماتى است كه در عربى معانى بسيار براى آن گفته‌اند هر چند اكثر آن معانى بر سبيل اشتراك معنوى بيك معنى باز ميگردد . - و يكى از آن معانى به صورت اسم مصدر ، آسيب چشم زخم - و باستعمال مصدرى . چشم زدن و چشم كردن است كه فاعل آن يعنى چشم زننده را عاين ، و چشم خورده را معين و معيون ميگويند .\r\nو در فارسى فصيح ادبى افعال مركّب لازم و متعدّى چشم زدن و چشم خوردن و چشم رسيدن به كار رفته و در محاورات چشم كردن و نظر زدن و چشم شور خوردن نيز معمولست .\r\n","page_name":" مقدمهء مصحح 79 ","page_number":82},
  {"content":"\r\n\r\nفصحاى فارسى از اين قبيل است .\r\nناصر خسرو در اصطلاح خاصّ تعويذ گويد :\r\n تعويذ وفا برون كن از گردن * ور نه بجفا گلوت بفشارد \r\nدر ابيات منسوب بابو طاهر خسروانى در معنى رقيه و افسون به كار رفته كه عامل آن راقى و افسونگر است :\r\nچهار گونه كس از من بعجز بنشستند كزين چهار به من ذرّه‌يى شفا نرسيد طبيب و زاهد و اختر شناس و افسونگر بدارو و بدعا و بطالع و تعويذ « 1 » مولوى نيز به همين معنى فرموده است :\r\n رقعهء تعويذ ميخواهند نيز * در شكنجهء طلق زن از هر عزيز \r\nامّا مرادفات آن در فصيح فارسى كلمات چشم‌پنام و چشم زد و خرمك يا چژمك كه پيش گفتيم معروفست - و در بعض فرهنگها از جمله برهان قاطع كلمهء چشم وهم به وزن چشم زخم بمعنى دعا و تعويذى كه به جهت چشم زخم نويسند ، و چشم وهام بر وزن و معنى چشم‌پنام نيز ضبط شده است ! شهيد بلخى فرمايد در چشم‌پنام بمعنى تعويذ و دعاى چشم زخم :\r\n بيا نگارا از چشم بد بترس و مكن * چرا ندارى با خود هميشه چشم‌پنام \r\n\r\n\r\n","description":"","footnote":"\r\n( 1 ) - قافيهء تعويذ با رسيد [ رسيذ 
  ] مبتنى است بر قاعدهء دال و ذال فارسى و عربى كه نظيرش در آثار گويندگان پيشين فراوان يافته مىشود .\r\n","page_name":" مقدمهء مصحح 80 ","page_number":83},
  {"content":"\r\n\r\n شمس فخرى گويد : * هر كه را حرز مدحتت باشد\r\nنبود حاجتش بچشم‌پنام \r\nبراى كلمهء خرمك بمعنى چشم زد و گلو بند تعويذ در فرهنگ اسدى و جهانگيرى اين بيت از منجيك بشاهد آمده است :\r\nترسم چشمت رسد كه سخت خطيرى « 1 » چونكه نبندند خرمك بگلو بر تركيب چشم افسا و چشم فسا و چشم افسون نظير مار افسا و مار افسون در فارسى فصيح بمعنى افسون چشم زخم و رقيه‌گر و عامل عوذه است كه بتازى معوّذ و راقى گويند .\r\nدر فرهنگ جهانگيرى مينويسد چشم فسا كسى را گويند كه افسون چشم زخم كند ، بديهى گويد :\r\nچشمش گويى ز بهر چشم بد ايدون چشم فسايست و دل برنده و جانست « 2 » از جمله كلماتى كه در فرهنگها بمعنى تعويذ مرادف چشم‌پنام ضبط شده كلمهء چشماروست به وزن شفتالو « 3 » كه در رباعى منسوب بسيّد حسن\r\n\r\n\r\n","description":"","footnote":"\r\n( 1 ) - حقيرى : خ\r\n( 2 ) - نگارنده چون تحريف و تصحيفهاى عجيب در اشعار فرهنگ جهانگيرى ديده بضبط صحيح اين بيت نيز بىاعتماد است ؟\r\n( 3 ) - كلمهء چشمارو را با الف ممدوده مجزّا يعنى ( چشم‌آور ) هم نوشته‌اند . - در فرهنگ جهانگيرى و برهان قاطع نوشته است « چشمارو چيزى را گويند كه به جهت دفع چشم زخم و چشم بد بسازند اعمّ از آنكه براى آدمى باشد يا حيوانات يا كشت زار و باغ و خانه و سراى » و اصل كلمه را برهان قاطع بر وزن شفتالو و جهانگيرى با الف ممدوده و واو مجهول ضبط كرده‌اند .\r\n","page_name":" مقدمهء مصحح 81 ","page_number":84},
  {"content":"\r\n\r\nغزنوى آمده است :\r\n اى سر تا پا بناز كى سرو سهى * از جملهء نيكوان به خوبى تو بهى\r\nبر حسن و جمال بيش مىافزايد * چشمارو را چو خال بر روى نهى « 1 » \r\nامّا از بعض موارد استعمال كلمه چنين بر مىآيد كه چشمارو بمعنى طعامى است كه بر سبيل صدقه براى صحّت بيمار آفت زده بمستمندان بدهند ، و آفت شامل چشم زخم نيز مىشود - سعدى در بوستان فرمايد :\r\n چو چشمارو آنگه خورند از تو سير * كه از بام پنجه گز افتى به زير \r\nيعنى وقتى از نعمت تو به ديگران خيرى ميرسد كه ترا بلايى سخت رسيده باشد .\r\nبديهى است كه اين معنى با چشم‌پنام و تعويذ فرق دارد ، و ممكن است كه بطريق تجوّز از يك معنى بمعنى ديگر استعمال شده باشد .\r\n\r\nتميمه\r\nاز جمله كلماتى كه در عربى مرادف عوذه و تعويذ بمعنى خاصّ استعمال مىشود تميمه است به وزن يتيمه كه آن را بر تميم و تميمات و تمائم جمع مىبندند .\r\nو از مجموع نوشته‌هاى لغت‌نويسان معتبر « 2 » و موارد استعمال كلمه\r\n\r\n\r\n","description":"","footnote":"\r\n( 1 ) - در ديوان چاپى سيد حسن جزو رباعيهاى مستدرك آخر كتاب آورده و ( خاك ) بجاى ( خال ) نوشته است .\r\n( 2 ) - تاج العروس در شرح قاموس مىنويسد « التميم جمع تميمة كالتمائم اسم لخرزة رقطاء تنظم فى السير ثم يعقد فى العنق » - لسان العرب كه در جمع اقوال لغويان مصداق مثل معروف عربى « كل الصيد فى جوف الفرا » است مىنويسد « التميم العوذ واحدها تميمة قال\r\n","page_name":" مقدمهء مصحح 82 ","page_number":85},
  {"content":"\r\n\r\nچنين مستفاد مىشود كه تميمه در اصل بمعنى مهره پيسه يعنى سياه و سپيد است كه براى تعويذ چشم زخم و گزندهاى ديگر بر گردن كودكان آويزند ، درست مرادف خرمك فارسى بتفسيرى كه از فرهنگها نقل كرديم « 1 » .\r\nهر چند ممكن است كه بعلاقهء اطلاق و تقييد يا عامّ و خاصّ آن را در معنى مطلق عوذه و تعويذ آدمى و حيوانى به كار برند ، خواه بر گردن آويخته يا بر پاى و بازو بسته يا در جيب هشته باشد - امّا اصل معنى حقيقى همان مهره پيسه است كه به قصد تحفّظ از آسيب جنّ و پرى و چشم بد آدمى بر گردن اطفال بياويزند .\r\n\r\n\r\n","description":"","footnote":"\r\nابو منصور اراد الخرز الذى يتّخذ عوذا و التميمة خرزة رقطاء تنظم فى السير ثم يعقد فى العنق و قيل هى قلادة يجعل فيها سيور و عوذ و قيل التميمة عوذة تعلق على الانسان و فى الحديث من علق تميمة فلا اتمّ اللّه له و يقال هى خرزة كانوا يعتقدون ان فيها تمام الدواء و الشفاء و اما المعاذات اذا كتب فيها القرآن و اسماء اللّه تعالى فلا بأس بها و التميمة قلادة من سيور و ربما جعلت العوذة التى تعلق فى اعناق الصبيان قال ابو منصور التمائم واحدتها تميمة و هى خرزات كان الاعراب يعلقونها على اولادهم يتقون بها النفس و العين بزعمهم و ابطله الاسلام و قال ايضا و من جعل التمائم سيورا فغير مصيب و لم أر بين الاعراب خلافا انّ التميمة هى الخرزة نفسها » انتهى ملخصا .\r\n( 1 ) - عين عبارت فرهنگ اسدى در يك نسخه اين است « خرمك مهره‌يى بود از آبگينه آن را چشم زد گويند » و در نسخهء ديگر « مهره‌يى بود از آبگينهء كبود و سياه و سپيد و آن را چشم زد و جژمك گويند : ص 275 طبع آقاى اقبال آشتيانى » .\r\nنگارنده را غير از جژمك [ چشمك 
  ] كه در حواشى پيش گفتم حدسى ديگر به نظر آمد كه شايد اصل كلمه جزعك باشد كه بخرمك تصحيف شده است مأخوذ از جزع عربى بمعنى مهرهء آبگينه سياه و سپيد با كاف نسبت فارسى كه بهاء نيز تبديل مىشود و باشتباه آن را هم كاف تصغير مىگويند ؟\r\n","page_name":" مقدمهء مصحح 83 ","page_number":86},
  {"content":"\r\n\r\nسلمة بن خرشب شاعر معروف عرب گويد :\r\n تعوّذ بالرّقى من غير خبل * و تعقد فى قلائدها التّميم \r\nطفيل گويد :\r\n فالّا امت اجعل لنفر قلادة * يتمم بها نفر قلائده قبل « 1 » \r\nشاعر ديگر گفته است :\r\n اذا مات لم تفلح مزينة بعده * فنوطى « 2 » عليه يا مزين التّمائما \r\nشايد رسم تميمه بستن كودكان مانند تعويذ و چيزهاى بسيار ديگر از اين قبيل ، از عرب بساير ملل و اقوام اسلامى رسيده و سرايت كرده باشد .\r\nچه اين عادت كه منشأ و مايه‌اش عقايد جاهلى است در اعراب چندان شايع و مستمرّ بوده كه ولادت و كودكى را با تميمه بستن ملازمه ميدادند - و در زبان رايج و ادبى عرب تميمه بستن كنايه از كودكى و ولادت ، و محلّ تميمه بستن كنايه از محلّ تولّد و موطن اصلى است و كلمهء متمّ بمعنى محلّ بريدن ناف يعنى مولد ، و فعل اتمّ بمعنى نزديك شدن وقت زاييدن ظاهرا از همين معانى كنائى آمده است . - رفاع بن قيس اسدى گويد :\r\n بلاد بها نيطت عليّ تمائمى * و اوّل ارض مسّس جلدى ترابها\r\nفرزدق شاعر معروف عهد اموى گويد : \r\n\r\n\r\n","description":"","footnote":"\r\n( 1 ) - فعل تمّم از باب تفعيل بمعنى تميمه بستن مولود آمده است . - در لسان العرب ( يتمّ ) بصيغهء باب افعال نوشته و مقصود شاعر را گفته است « اى عاذه الذى تقلده قبل » .\r\n( 2 ) - نوطى : فعل امر حاضر مؤنث است از ناط ينوط به وزن قال يقول كه فعل مخصوص اين مورد است يعنى بستن و آويختن گلو بند و تميمه به گردن .\r\n","page_name":" مقدمهء مصحح 84 ","page_number":87},
  {"content":"\r\n\r\n و كيف يضلّ العنبرىّ ببلدة * بها قطعت عنه سيور التّمائم « 1 » \r\nابو الاسود دؤلى دربارهء حضرت امام زين العابدين علىّ بن الحسين عليهما السّلام گفته است :\r\n و انّ غلاما بين كسرى و هاشم * لاكرم من نيطت عليه التّمائم « 2 » \r\nبطورى كه در سابق گفتيم اسلام انواع تميمه و رقيه و سحر و نيرنگ ، و بطور كلّى هر چيز را كه مشتمل بر توسّل جز بخداى يگانه باشد شرك شمرده و آن را تحريم كرده و تنها ادعيه و تعويذاتى را رخصت داده است كه از راه توحيد و خداپرستى منحرف نشده باشد و بدين سبب ائمّه و فقهاى اسلام اقسام عوذات و احراز را كه متضمّن آيات قرآنى و اسماء سبحانى باشد جايز و مباح شمرده‌اند .\r\nدر حديث ابن مسعود است كه « التّمائم و الرّقى و التّولة من الشّرك » « 3 » و در حديث ديگر است « من علّق تميمة فلا اتمّ اللّه له » « 4 » ابو ذويب هذلى در رثاء معروف گويد :\r\n و اذا المنيّة انشبت اظفارها * الفيت كلّ تميمة لا تنفع « 5 » \r\n\r\n\r\n","description":"","footnote":"\r\n( 1 ) - سيور : بضم سين و ياء جمع سير بمعنى خيط و رشته است .\r\n( 2 ) - مجمع البحرين .\r\n( 3 ) - لسان العرب و نهايهء ابن اثير - توله بضمّ و كسر تاء و فتح واو از كلماتى است كه با رقيه و عزيمه و تميمه و همانند آن ترديف مىشود و آن را بسحر و نيرنگ و جادو و امثال آن تفسير كرده‌اند .\r\n( 4 ) - صحاح اللغه و نهايهء ابن اثير و لسان العرب .\r\n( 5 ) - براى باقى اشعار و شرح آن رجوع شود بشرح حماسهء ابى تمام .\r\n","page_name":" مقدمهء مصحح 85 ","page_number":88},
  {"content":"\r\n\r\nامّا فرق تميمه با تعويذ اين است كه تميمه خود آن مهره‌هاست كه وسيلهء عوذه مىشود ، و تعويذ عملى است كه با آن مهره‌ها براى دفع چشم زخم كنند .\r\nبعبارت ديگر در تميمه ذات معروض وصف ، و در تعويذ صفت عارض ذات ملحوظ است .\r\n\r\nرقيه\r\nرقيه بضمّ راء و سكون قاف كه بر رقى با الف مقصوره جمع بسته شود ، عربى افسونست كه عامل آن را راقى و جمع آن را رواقى بمعنى افسون خوان و افسونگر مىگويند .\r\nو در اصطلاح كلماتى است كه براى دفع امراض و تسكين اوجاع و رام كردن و بيرون كشيدن مار و كژدم از سوراخ و رفع آسيب پريان و گزندگان و مقاصد ديگر از اين قبيل بنويسند يا بخوانند و بدمند ، و همچنان اعمال ديگر كه در اين موارد بجاى آورند تا مراد حاصل شود . - مانند رقيهء ضرس و حمىّ و عين يعنى افسون درد دندان و تب بند و افسون چشم درد يا چشم زخم ، و رقيهء حيّه يعنى مار افسون و امثال آن .\r\nو در حديث روايت كنند « لا رقية الّا من عين أو حمة » « 1 » يعنى افسونى سودمندتر از رقيهء چشم زخم يا چشم رسيده و نيش كژدم يا كژدم گزيده نباشد .\r\nنابغه گويد : تناذرها الرّاقون من سوء سمّها . . الخ .\r\n\r\n\r\n","description":"","footnote":"\r\n( 1 ) - در نهايهء ابن اثير و لسان العرب اين طور معنى شده است كه « لا رقية اولى و انفع . . »\r\n","page_name":" مقدمهء مصحح 86 ","page_number":89},
  {"content":"\r\n\r\nراجز گويد :\r\n لقد علمت و الاجلّ الباقى * ان لن يردّ القدر الرّواقى \r\nكثيّر براى عبد الملك بن مروان مضمونى بديع ساخته است :\r\n و ما زالت رقاك تسلّ ضغنى * و تخرج من مكامنها ضبابى\r\nو يرقينى لك الحاوون حتّى * اجابك حيّة تحت الحجاب « 1 » \r\nاز اشعار عربى سعدى است :\r\nاخلّائى احبّائى ذروني حبّه انّى مريض العشق لا يبرأ « 2 » و لا يشكو الى الراقى گاهى رقيه را بر سبيل تسامح و تجوّز در معنى تعويذ و حرز و عزيمه و الفاظ قريب المعانى ديگر نيز استعمال كنند امّا اصل معنى اصطلاحى آن با عوذه و تعويذ فرق دارد و از اين جهت آنها را جدا از يكديگر ذكر مىكنند چنان كه در اين بيت از رؤبه شاعر معروف عرب است :\r\n فما تركا من عوذة يعرفانها * و لا رقية الّا بها رقيانى \r\nو حمل كردن آن بر عطف بيان يا بدل كلّ كه مستلزم ترادف باشد\r\n\r\n\r\n","description":"","footnote":"\r\n( 1 ) - اساس البلاغهء زمخشرى .\r\nضغن : حقد و كينه - ضباب بكسر ضاد جمع ضبّ : كينهء نهانى - حاوون : جمع حاوى : مار افساى . - و حاصل معنى اشعار اين است كه افسونهاى تو مرا رام ساخت و كينه‌هاى نهفته را از دل من بيرون آورد چنان كه مار افسا مار را از نهانخانهء سوراخ بيرون مىكشد و رام مىكند .\r\n( 2 ) - فعل مضارع است از برى يبرأ مهموز اللّام از باب علم بمعنى شفا و بهبود يافتن از بيمارى و در بعض نسخ ديوان سعدى يبرى با ياء نوشته كه الف مقصوره خوانده مىشود و اين املاء در مهموز ناصوابست .\r\n","page_name":" مقدمهء مصحح 87 ","page_number":90},
  {"content":"\r\n\r\nخلاف ظاهر است .\r\nدر كتاب مفتاح السعاده در تعريف اصطلاحى رقيه مىنويسد :\r\nعلم الرّقى علم با حث عن مباشرة افعال مخصوصة تترتّب عليها بالخاصيّة آثار مخصوصة كعقود الخيط و الشّعر و امثالهما و الرّقية كثيرا ما يقع في الامراض كوجع العين و وجع السّنّ و كذا في اصابة العين و امثالها و الرقيّة بالفارسيّة افسون « 1 » امّا اكثر لغت‌نويسان آن را بمعنى عوذه و تعويذ كه يكى از مصاديق معنى مجازى است تفسير كرده‌اند .\r\nصاحب لسان العرب مىنويسد « الرّقية العوذة معروفة » - منتهى الارب كه شرحى از قاموس است جامعتر و بهتر نوشته است : « رقيه بضمّ افسون و تعويذ جمع رقى » .\r\nابن اثير « 2 » در نهايه مىگويد « الرّقية العوذة الّتى يرقى بها\r\n\r\n\r\n","description":"","footnote":"\r\n( 1 ) - ج 1 ص 303 طبع حيدرآباد دكن .\r\n( 2 ) - ابن اثير بر سه برادر اطلاق مىشود كه هر سه تن از علما و ادباى نامدار بشمار ميروند و ترجمهء احوال آنها بتفصيل در ابن خلكان مسطور است .\r\nيكى صاحب نهايه در لغات و غرائب حديث كه شاهكارى در فنّ حديث و لغت است نام وى ابو السّعادات مجد الدين مبارك بن اثير الدين ابى الكرم محمد بن محمد بن عبد الكريم ابن عبد الواحد شيبانى است ولادتش 544 وفاتش پنجشنبه سلخ ذى الحجه از سنهء 606 واقع شد همان سال كه امام فخر الدين رازى وفات يافته است .\r\nديگر عزّ الدين ابو الحسن علىّ بن ابى الكرم صاحب تاريخ كامل و اسد الغابه فى\r\n","page_name":" مقدمهء مصحح 88 ","page_number":91},
  {"content":"\r\n\r\nصاحب الآفة كالحمّى و الصّرع و غير ذلك من الآفات » و دنبالهء آن شرحى مبسوط راجع بجواز و حرمت رقيه در اسلام و اخبار مختلف كه در اين باره روايت شده است مىنويسد ، و خود در وجه جمع ما بين احاديث متعارض مىگويد اگر رقيه به زبان عربى و مشتمل بر آيات كريمه و اسماء اللّه باشد مباح ، و در غير اين صورت حرام و محظور است . نگارنده عقيدهء خود را پيش نوشتم كه نهى و رخصت منوط به زبان عربى نيست و اين سخن از ناحيهء كسانى است كه مىخواستند زبان عربى را ببركت و صبغهء دينى ترويج كنند بلكه مناط و ميزان كلّى در انواع توسّلات اين است كه اگر منبعث از توحيد و خداپرستى و التجاء بدرگاه خداوند يگانه باشد جايز ، و اگر از اين جادّه منحرف باشد هر چه گو باش در مذهب اسلام حرام و ممنوع است « 1 » .\r\nدر ذيل اين مبحث گوشزد مىكنيم كه كلمهء رقيه با موازينى كه در تشخيص لغات اصيل و دخيل عربى در دست داريم ظاهرا از لغات دخيلهء عربى است ، زيرا مبدأ اشتقاق مناسبى مثل عوذه و تعويذ ندارد - و اغلب الفاظى كه\r\n\r\n\r\n","description":"","footnote":"\r\nاخبار الصحابه متولد چهارم جمادى الاولى سنه 555 متوفى شعبان 630 كه حوادث تاريخ كامل را تا 628 دو سال قبل از وفاتش ضبط كرده است .\r\nسديگر ضياء الدين ابو الفتح نصر اللّه بن ابى الكرم مؤلف كتاب المثل السّائر كه از كتب بسيار معروف پر فايدهء ادبى است متولد 25 شعبان از سال 558 متوفى 637 رحمة اللّه عليهم اجمعين .\r\n( 1 ) - صاحب المنجد از تفسير حقيقى كلمه تن زده و مطلب كلّى نوشته است كه شامل عزيمه و تعويذ و سحر و نيرنگ هم مىشود « الرقية ان يستعان بالحصول على امر بقوى تفوق القوى الطبيعية فى زعمهم او وهمهم » !\r\n","page_name":" مقدمهء مصحح 89 ","page_number":92},
  {"content":"\r\n\r\nدر اين زبان ريشهء اصلى اشتقاق ندارد و خود آن كلمه را مبدأ مشتقّات ساخته‌اند ، عربى اصيل نيست و ريشهء آن را در زبانهاى ديگر بايد جست مانند خيمه و روضه كه ظاهرا از كلمهء ( رز ) و ( رزه ) فارسى بمعنى باغ گرفته و حرف زاء را بضاد كه از مختصّات عربى است تبديل كرده‌اند - و همچنين روزنه و روشن كه در عربى بر رواشن جمع بسته مىشود و هر دو كلمه از الفاظ پارسى نژاده است :\r\n\r\nافسون\r\nافسون كه بتخفيف فسون نيز گفته مىشود از كلمات قديم اصيل فارسى است كه در اصطلاح بمعنى عامّ مطلق شامل همه انواع رقيه و عزيمه و تعويذ به كار ميرود ، به اين شرط كه حروف و كلمات نوشتنى و خواندنى و دميدنى در كار باشد . - پس استعمال كلمهء افسون در مورد اعمال خارج از حرف و صوت مانند مهره پيسهء تميمه و تعويذ و گره بستن رشته‌هاى مويين و ابريشمين كه در بعض رقيه‌ها و نيرنگها معمولست ، صحيح نيست .\r\nو عامل آن را افسونگر و افسون خوان و افسون دم مىگويند . - و مصدر بسيط متروك اين فعل افساييدن و فساييدن است كه هيأت فعل امر حاضر آن با كلمات ديگر بحسب مصاديق و موارد استعمال تركيب شود و معنى صيغهء فاعلى بخشد مانند مار افساى كه بتازى حاوى و حوّاء گويند و كژدم فسا و چشم افسا بمعنى عوذه و معوّذ .\r\nكلمات مار افسون و چشم افسون نيز كه در اصل بمعنى افسون مار و افسون چشم زخم است گاهى مجازا بمعنى عامل افسون مرادف مار افسا و چشم افسا استعمال شود .\r\n\r\n","description":"","footnote":"","page_name":" مقدمهء مصحح 90 ","page_number":93},
  {"content":"\r\n\r\nمسعود سعد گويد :\r\n هر زمان فتنه بر سياست تو * چون معزّم همىكند افسون \r\nناصر خسرو گويد :\r\n مارفساى از چه فسونگر بود * رنجه شود روزى از مار خويش \r\nكشته شدن مار افساى بمار در حكم امثال سايرهء فارسى شده است ، سعدى نيز در اين مضمون فرمايد :\r\n با بدان چندان كه نيكويى كنى * قتل مار افسا نباشد جز بمار « 1 » \r\nهم ناصر خسرو گويد :\r\n سيب كه اندر درخت و دانهء سيب است * نايد بيرون ازو به خواندن افسون\r\nگزيدهء مار را افسون پديد است * گزيدهء جهل را كه اشناسد افسون\r\nگر بفسون زنده كرد مرده مسيحا * چون سخن خوب نيست پيش من افسون \r\nجمال الدّين محمد بن عبد الرزاق اصفهانى گويد :\r\n شده است خاطر تو چشم فضل را انسان * شده است بخشش تو درد فقر را افسون « 2 » \r\nمولوى فرمايد :\r\n آدمى همچون عصاى موسى است * آدمى همچون فسون عيسى است\r\nتو مبين ز افسون عيسى حرف و صوت * آن ببين كز وى گريزان گشت موت \r\n\r\n\r\n","description":"","footnote":"\r\n( 1 ) - در بعض نسخ ( مار افسون ) بجاى ( مار افسا ) نوشته است .\r\n( 2 ) - در نسخهء چاپى بغلط ( افيون ) نوشته و معنى شيرين لطيف شعر را در ذوق اهل سخن تلخ كرده است !\r\n","page_name":" مقدمهء مصحح 91 ","page_number":94},
  {"content":"\r\n\r\n تو مبين ز افسونش آن لهجات پست * آن نگر كه مرده بر جست و نشست\r\nچون بخوانى آن فسون بر مرده‌يى * بر جهد چون شير صيد آورده‌يى\r\nكان فسون و اسم اعظم را كه من * بر كر و بر كور خواندم شد حسن\r\nمارگيرى رفت اندر كوهسار * تا بگيرد او بافسونهاش مار \r\nمعزى گويد :\r\n چو كاراسى محدّث وار بر خواند هزار افسان * چو سروانك مشعبد وار بنمايد هزار افسون \r\nدر فرهنگ جهانگيرى شاهد آورده است :\r\n روان شود ز ره شيشه صد هزار پرى * چو بر قنينه بخواند فسون احيا را « 1 » \r\nاز شعراى متأخر فتح اللّه خان شيبانى گويد :\r\n دم روح الامين باد نوروزى بفيروزى * درختان را چو مريم سازد آبستن بيك افسون \r\nقطران در معنى تعويذ گفته است :\r\n زمانه بر رخت از چشم بد همىترسد * از آن نويسد گردش ز غاليه افسون \r\nصاحب كليه و دمنه در معنى حقيقى آورده است « مردى افسون مىخواند تا ديوى را بگيرد » .\r\nكلمهء افسون و فسون از آن معنى كه باز نموديم بنقل و تحويل ادبى در معانى ديگر از قبيل حيله و تزوير و زرق و فريب و بدام افكندن و رام كردن و اطاعت و انقياد و سخنان فريبنده و اعتقادات باطل واهى و كلمات\r\n\r\n\r\n","description":"","footnote":"\r\n( 1 ) - شعر را بمولوى نسبت داده و نگارندهء بنقل و ضبط اشعار و نوشته‌هاى او بىاعتماد است ؟\r\n","page_name":" مقدمهء مصحح 92 ","page_number":95},
  {"content":"\r\n\r\nياوهء بىمعنى و ژاژخايى و ياوه‌سرايى و امثال آن استعمال شده كه شواهدش در نظم و نثر فارسى فراوانست .\r\nمعزى گويد :\r\n خصم تو با فسون و با فسانه كند كار * ليكن بزمانى شود آن كار دگرگون\r\nبيچاره نداند كه همى سود ندارد * با دولت و شمشير تو افسانه و افسون\r\nدو كژدمند سياه آن دو زلف او گويى * كه دل بر نذر مردم همىبزرق و فسون \r\nمولانا حافظ فرمايد :\r\n ده روزه مهر گردون افسانه است و افسون * نيكى بجاى ياران فرصت شمار يارا\r\nسخن در احتياج ما و استغناى معشوقست * چه سود افسونگرى اى دل كه در دلبر نمىگيرد\r\nز انقلاب زمانه عجب مدار كه چرخ * ازين فسانه و افسون هزار دارد ياد « 1 » \r\nفرخى سيستانى گويد :\r\n موفّقى است كه تدبير او تباه كند * هزار زرق و فسون و هزار حيلت و رنك \r\nشيبانى گفته است :\r\n بتا متاب سيه مشك بر سپيد پرند * بدين فسون نتوانى مرا كشيد ببند\r\nفرّ فريدون چه سود و فضل فلاطون * چون بفريبد تو را زمانه با فسون \r\n\r\nنيرنگ و تنبل و جادو و فرهست\r\nنيرنگ كه بتعريب نيرنج و جمع آن را نيرنجات گويند در اصطلاح\r\n\r\n\r\n","description":"","footnote":"\r\n( 1 ) - در حافظ تصحيح مرحوم علامهء قزوينى « ازين فسانه هزاران هزار دارد ياد » .\r\n","page_name":" مقدمهء مصحح 93 ","page_number":96},
  {"content":"\r\n\r\nبمعنى جادو و سحر و شعبده و لعبت سازى و همانند آن از اعمالى است كه منشأ آثار خلاف عادت و نمايشهاى غريب شگفت‌انگيز باشد - امّا در تحوّلات لغوى مانند افسون بمعانى مجازى از قبيل حيله و تزوير و مكر و چشم بندى و تدليس و تمويه و نظاير آن به كار ميرود .\r\nمعنى رنگ آميزى نگارگران و نقّاشان كه در فرهنگ اسدى « 1 » و ديگر فرهنگها ضبط و به اين بيت از فرّخى سيستانى استشهاده شده :\r\n همه عالم ز فتوح تو نگارين « 2 » گشته است * همچو آكنده به صد رنگ نو آيين « 3 » نيرنگ \r\nهم ظاهرا از معانى مجازى است بعلاقهء مشابهت عمل نگارگران با نيرنگ سازان كه صور رنگارنگ و اشكال گوناگون نمايش ميدهند .\r\nدر اين معنى به صورت وصفى يعنى خود نقّاش و نگارگر نيز استعمال شده چنان كه در اين بيت است از مسعود سعد سلمان :\r\n گويى آن صورتم كه بر ديوار * زده باشدش خامهء نيرنگ \r\nو در معنى اسمى آن گويد :\r\n مگر جهان را اين فصل جادويى آموخت * از آن پديد كند هر زمان دگر نيرنگ\r\nاين چنين قلعه محمود جهاندار گرفت * بدليرى و شجاعت نه بمكر و نيرنگ\r\nخوب روى و ملبسند همه * طرفه رنگند و نادره نيرنگ \r\n\r\n\r\n","description":"","footnote":"\r\n( 1 ) - ص 288\r\n( 2 ) - نگارى : خ .\r\n( 3 ) - نگارين : خ .\r\n","page_name":" مقدمهء مصحح 94 ","page_number":97},
  {"content":"\r\n\r\nفرخى گويد :\r\n به هيچ گونه بر او جادوان حيلت‌ساز * به كار برد ندانند حيلت و نيرنگ\r\nچه گمان برد كه اين جنگ بسر برده شود * بفسون و بحيل كردن و زرق و نيرنگ \r\nهمو در معنى چاره و تدبير گفته است .\r\n ز دشمنان زبر دست خيره خانهء خويش * نگاه داشت نداند بچاره و نيرنگ \r\nناصر خسرو راست :\r\n پست بنشين « 1 » و چشم دار و بدانك * زود زير و زبر شود نيرنگ \r\nشرف الدين شفروه گفته است :\r\n در بيشهء دين چو روبهى « 2 » پر نيرنگ * در چشمهء شرع كج روى چون خرچنگ\r\nبر منبر علم همچو بر كوه پلنگ * در دلق كبود همچو در نيل نهنگ \r\nسنائى فرمايد :\r\n كاين همه رنگهاى پر نيرنگ * خم وحدت كند همه يك رنگ \r\nدر فرهنگ اسدى اين بيت را از طاهر فضل آورده كه ظاهرا بمعنى حقيقى كلمه است :\r\n نادان گمان برى و نه آگاهى * از تنبل و عزيمت و نيرنگش \r\nكلمهء تنبل كه در فرهنگها هموزن بلبل ضبط شده هم از كلمات قديم - الاستعمال فارسى است كه بمعنى حقيقى لعبت سازى و شعبده‌بازى ، و معنى مجازى حيله و مكر و تزوير و امثال آن ، درست مرادف كلمهء نيرنگ است .\r\n\r\n\r\n","description":"","footnote":"\r\n( 1 ) - منشين : خ .\r\n( 2 ) - روبهم : خ - و همچنين در مصراع دوم با ضمير متكلّم ( كجروم ) .\r\n","page_name":" مقدمهء مصحح 95 ","page_number":98},
  {"content":"\r\n\r\nدر فرهنگ اسدى ذيل كلمهء فرهست بمعنى جادويى « 1 » شعرى از ابو نصر مرغزى آورده است كه معنى حقيقى تنبل و نيرنگ و جادو و فرهست را نشان مىدهد :\r\n نيست را هست كند تنبل اوى * هست را نيست كند فرهستش \r\nو فرخى در معنى مجازى حيله و مكر گويد :\r\n نشود بر تو هيچ روى به كار * هيچ دستان و تنبل و نيرنگ \r\nاز نظاير افسون و نيرنگ هم در فارسى كلمهء جادو است كه از معنى اصلى اسمى چاره و چاره‌گرى و تدبير ، و معنى وصفى چاره‌گر و مدبّر كه استعمالش در نظم و نثر قديم فراوانست بمعانى مجازى سحر و ساحر و فريب و فريبنده و مكر و مكّار و همانند آن نقل و تحوّل يافته ، چنان كه در عربى لفظ حيله از معنى حقيقى چاره و تدبير در معنى مجازى مكر و تزوير ، و كلمهء سحر نيز بمعانى جادو و چشم بندى و دروغ و تدليس و تلبيس به كار رفته است .\r\nناصر خسرو در جادو بمعنى ساحر كه استعمال وصفى صحيح كلمه است گفته :\r\n در دست زمان سپيد شد زاغت * كس زاغ سپيد كرد جز جادو\r\nجادوى زمانه را يكى پرّ است * زين سوش سيه سپيد ديگر سو \r\n\r\n\r\n","description":"","footnote":"\r\n( 1 ) - در فرهنگ برهان قاطع مىنويسد فرهست بر وزن بدمست بمعنى جادو و جادويى و سحر و ساحرى باشد » - از شعر ابو نصر مرغزى فرق ما بين جادو و فرهست با تنبل و نيرنگ اين طور معلوم مىشود كه فرهست موجود را معدوم مىسازد و تنبل امر معدوم را موجود نشان ميدهد چنان كه عمل شعبده‌باز و نيرنگ‌ساز است ؟\r\n","page_name":" مقدمهء مصحح 96 ","page_number":99},
  {"content":"\r\n\r\nاديب صابر در جادويى با ياء مصدرى بمعنى جادو كردن گويد :\r\n جادويى از شرع جدّت باطل و ناچيز گشت * چون روا دارى كه كلكت پيشه سازد جادويى \r\nمنسوب بمولوى است :\r\n اى ببسته خواب جان از جادويى * بىوفا يارا كه در عالم تويى \r\nدر كليله و دمنهء بهرامشاهى هم جادو بمعنى وصفى مرادف ساحر استعمال شده است « شايد بود كه فروشندهء اين جادو بوده است و چشم بندى كرده » « 1 »\r\n\r\nاشتقاق كلمهء افسون و اشتمال افسونها بر الفاظ فارسى\r\nدر اين فصل دو نكتهء بسيار مهم را كه نگارنده از كتب عربى پيشينگان بدست آورده و تا جايى كه اطّلاع دارد تا كنون در هيچ محلى از كتب فارسى بدان توجّه نشده است براى خوانندگان اين مقدّمه ذكر مىكنم و بسيار شايسته و بجا ميدانم كه محقّقان ادب بويژه كسانى كه در زبانهاى باستانى ايران كار مىكنند ، اين راهنمايى را كه عجالة حدس و احتمالى بيش نيست دنبال بگيرند و آن را بجايى برسانند كه بتصويب يا تخطئه نتيجهء مسلّم قطعى بدهد و ما را از شك و ترديد بيرون بياورد ! امّا دو نكته يكى راجع است باشتقاق كلمهء افسون و ديگر اشتمال افسونها و رقيه‌ها و عزائم قديم بر لغات و تركيبات فارسى اصيل مخصوصا كلمات پهلوى كه چون مردمان از آن بىاطلاع بوده آن را هذيان و ژاژ و زبان جنّ و پرى فرض كرده‌اند !\r\n\r\n\r\n","description":"","footnote":"\r\n( 1 ) - در قصّهء زاهد كه گوسپند قربانى خريده بود در باب البوم و الغربان .\r\n","page_name":" مقدمهء مصحح 97 ","page_number":100},
  {"content":"\r\n\r\nخوشبختانه پاره‌يى از الفاظ فارسى با وجود اينكه در ميان نااهلان دست بدست گشته هنوز صورت صحيح سالمش بيادگار مانده امّا اكثر كلمات چندان دستخوش تحريف و تصحيف شده كه صورت ياوه و هذيان به خود گرفته و بقول عوام به شكل لغت جنّيان در آمده است ! .\r\nيكى از افسونهاى قديم ايران كه آثار اسلامى هم در آن اثر كرده رقيه يا رقعهء « 1 » كژدم است كه در كتب احكام نجوم و گاهنامه‌ها و تقاويم ذكر شده و صورت نسبة صحيح و اصيل آن را ابو ريحان بيرونى در كتاب الآثار - الباقيه به اين عبارت نقل فرموده است :\r\n« بسم اللّه الرّحمن الرّحيم اسفندارمذ ماه اسفندارمذ روز بستم دم و رفت زير و زبر از همه جز ستوران بنام يزدان و بنام جم و افريدون بسم اللّه بآدم و حوّا حسبى اللّه وحده و كفى » .\r\nيكى از مآخذ نگارنده در توجّه به دو نكتهء مزبور نوشتهء كتاب مفتاح السعاده است كه در حدود سال 948 تأليف شده « 2 » و بيقين مأخذ قديمتر داشته و از پيش خود چيزى ننوشته است .\r\n1 - دربارهء اشتقاق كلمهء افسون مىنويسد اصلش مركّب است از دو كلمهء [ آب + سون 
  ] و رقيه را بدين سبب آبسون [ افسون 
  ] گفته‌اند كه غالبا او را دو كلمات آن را بر آب خوانده و دميده آن را بخورد آفت رسيده مانند مصروع و امثال آن ميدادند ، يا به روى مىپاشيدند ، و اين عمل را وسيلهء\r\n\r\n\r\n","description":"","footnote":"\r\n( 1 ) - در كتب نجوم و تقاويم همه جا رقعهء كژدم نوشته‌اند و محتمل است كه اصلش رقيه باشد كه از قديم برقعه تبديل شده است ؟\r\n( 2 ) - خود مؤلّف تاريخ تأليف كتاب را در [ ج 1 ص 38 
  ] تصريح كرده و وفاتش بطورى كه در حواشى قبل نوشته شد در سنهء 962 واقع شده است :\r\n","page_name":" مقدمهء مصحح 98 ","page_number":101},
  {"content":"\r\n\r\nشفاى مريض مىدانستند « 1 » .\r\nصاحب مفتاح السّعاده فقط مناسب جزو اوّل ( آب ) را با افسون گفته و متعرّض معنى جزو دوم يعنى كلمهء ( سون ) نشده و تناسب آن را با رقيه بيان نكرده است .\r\nامّا بر فرض پذيرفتن اين اشتقاق ممكن است بگوييم كه سون مرادف سوى بمعنى سمت و جهت و طرف است كه در فرهنگها ضبط شده و شواهدش بسيار است . - از جمله دو بيت ذيل را در فرهنگها از سنائى شاهد آورده‌اند :\r\n گفت آن خواجه گر چه زان سون شد * نه ز بند زمانه بيرون شد\r\nرفت روزى بسون گرمابه * ماند تنها درون گرمابه \r\nو بيت ذيل از مثنوى ولد نامهء بهاء الدّين ولد فرزند مولانا جلال الدّين است :\r\n سفر مرد حق بود بىچون * برتر از شش جهت سوى بىسون \r\nپس تركيب آبسون مرادف ( سوى آب ) و به طرف آب معنى ميدهد به همان مناسبت كه افسون را بسوى آب مىدميده و آن را بر مريض مصاب پاشيده يا بوى مىخورانيده‌اند .\r\n\r\n\r\n","description":"","footnote":"\r\n( 1 ) - عين عبارت مفتاح السعاده اين است :\r\nو الرّقية بالفارسية افسون اى آب سون لانّهم يقرءونه فى الاكثر على الماء فيشربه المصاب او يصبّ عليه و انّما سميّت رقية لانّها كلمات رقيت من صدر الرّاقى بعضها فهلويّة و بعضها قبطية و بعضها كالهذيانات زعموا انّها كشفت من الجن او سمعت فى المنام و اليه يشير قوله تعالى و من شرّ النّفاثات فى العقد و الشّرع اذن للرّقية حيث قال النبّى صلّى اللّه عليه و سلّم لمّا رأى ابنة فى وجهها صفرة استرقوا فانّ بها النظرة ج 1 ص 303 » قسمت اخير عبارت هم چون متضمّن فايدتى بود نقل شد .\r\n","page_name":" مقدمهء مصحح 99 ","page_number":102},
  {"content":"\r\n\r\nبنا بر اين بايد گفت كه مدّ الف ( آب ) در كثرت استعمال حذف و باء ابجد بفاء تبديل شده امّا انسب و اقرب بصواب اين است كه بگوييم اصلش اوسون بوده بلهجهء پهلوى ( او ) در لغت آب مثل ( خو ) در خواب كه هم اكنون در بعضى ولايات و روستاهاى ايران معمول و متداول مىباشد و تبديل واو بفاء از قواعد معمول لهجه‌ها و لغات فارسى است مانند [ او كندن افكندن 
  ] و [ ياوه يافه 
  ] و [ اوشان افشان 
  ] و نظاير آن و اللّه العالم :\r\n2 - هم صاحب مفتاح الكفايه راجع به زبان افسونها و كلماتى كه در آن به كار رفته است مىگويد كه پاره‌يى از كلماتش زبان پارسى پهلوى است و برخى قبطى - بعض الفاظ ياوهء بىمعنى نيز دارد كه از جنس هذيان و بيهوده گويى است و گويند كه اين كلمات در خواب رسيده يا از طايفهء جنّ شنيده شده است ! بديهى است كه هذيان و يافه‌گويى از مردم عاقل هوشيار سرنمىزند ، مگر اينكه سازندگان رقيه و افسون را از در مكابره و جدل باطل ، مست لا يعقل بخوانيم ! امّا كلماتى كه از نوع هذيان توهّم شده اكثرش از زبانها يا لهجه‌هاى قديم فارسى مخصوصا پهلوى يا از لغات نامأنوس ديگر از قبيل عبرى و سريانى است ، يك قسمت هم رموز اختصارى است كه از تركيب حروف جمله‌ها تشكيل يافته نظير رقيهء عقد المحبّه كه از حروف چند اسم ساخته مىشود و شرح آن را در فصل تكسير و بسط حروف گفتيم ، يا اسامى ملائكه و موكّلان كه آن را با قواعد مخصوص اهل فنّ استخراج كرده باشند و بيشتر اين كلمات در هيچ لغت و زبانى معنى و مفهوم محصّل ندارد .\r\nو بعلاوه چون اين كلمات عموما بر عامّهء ناس مجهول و نامأنوس بوده و\r\n\r\n","description":"","footnote":"","page_name":" مقدمهء مصحح 100 ","page_number":103},
  {"content":"\r\n\r\nما بين طالبان و معتقدان كه اغلب از طبقهء جهال عوام‌اند دست بدست مىگشته ، در اثر تغيير و تبديل و تحريف و تصحيف به صورتى در آمده است كه آن را جز لغت جنّ و پرى و خواب ديده و پرى زده نمىتوان نام داد .\r\nبا اين حال اگر علماى زبان‌شناس در خلال افسونها و رقيه‌ها و عزيمه‌هاى قديم جستجو كنند بدريافتهاى سودمند خواهند رسيد . و در اين ميان لغات و تركيبات زبان پهلوى مخصوصا قسمت هزوارش يا زوارش را كه بقول ابن مقفع عربى نوشته و فارسى خوانده ميشده است « 1 » فراوان فرا چنگ مىآورند و اللّه الموفّق .\r\n\r\nحرز - نشره - حجاب\r\nدر اين فصل چند اصطلاح معروف ديگر را باختصار شرح و مقدّمه را خاتمه مىدهم :\r\n1 - حرز : بكسر حاء بىنقطه و تقديم راء مهمله بر زاء معجمه كه بر احراز به وزن اشخاص جمع بسته مىشود در لغت بمعنى مايهء حفظ و جاى استوار است و گويند ( حرز حريز ) يعنى جاى امن و نيك استوار . - و در اصطلاح نوعى از تعويذ بمعنى عامّ است مخصوصا الواح و ادعيه كه براى حفظ از بليّات و شرّ اعداء و حوادث و آفات ناهنجار نوشته با خود دارند مانند حرز جواد يعنى دعاى حرز منسوب به حضرت امام محمّد تقى جواد عليه السّلام كه نسخهء معمول متداولش در كتاب مهج الدّعوات سيّد ابن طاوس ثبت شده است .\r\n2 - نشره : بضمّ نون و سكون شين مأخوذ از نشر بمعنى پراكندن\r\n\r\n\r\n","description":"","footnote":"\r\n( 1 ) رجوع شود بكتاب فهرست ابن نديم .\r\n","page_name":" مقدمهء مصحح 101 ","page_number":104},
  {"content":"\r\n\r\nو گستردن و پهن كردن در مقابل لفّ بمعنى پيچيدن و تا كردن ، و نشور بمعنى برخاستن و زنده شدن كه يوم النشور يعنى روز رستاخيز از آن آمده ، در اصطلاح طلسم و لوح و دعايى است كه با آن بيماران مصروع پرى زده و امثال او را معالجه كنند به اين طريق كه نوشتهء آن را مريض با خود دارد يا در آب بشويد و آن آب را بياشامد ، از قبيل دعاى تب بند و نوبه‌بر و همانند آن كه قسمى از رقيه محسوب مىشود امّا بعض لغت‌نويسان آن را مرادف كلّى رقيه و تعويذ ضبط كرده‌اند .\r\nدر صراح اللغه مىنويسد « تنشير فسون كردن و نبشتن و نشره بالضمّ تعويذ » .\r\nصاحب لسان العرب آن را خوب تعريف كرده است .\r\n« النّشرة بالضمّ ضرب من الرّقية و العلاج يعالج به من كان يظنّ انّ به مسّا من الجنّ سمّيت نشرة لانّه ينشّر بها عنه ما خامره من الدّاء أي يكشف و يزال » .\r\n3 - حجاب : بكسر حاء بىنقطه و جمعش حجب به وزن كتب در لغت بمعنى پرده است مأخوذ از حجب يعنى باز داشتن و حاجب باز دارنده و پرده‌دار - و در اصطلاح مخصوص ادعيه‌ايست كه شخص را از شرّ دشمنان مصون و از چشم بدانديشان پنهان مىدارد تا او را نبينند و از وى ياد نكنند و انديشهء اذيّت و آزارش بخاطر نگذرانند ، و در حقيقت قسمى از تعويذ است و گاهى مرادف تعويذ گفته مىشود چنان كه مجازا بجاى نشره و حرز و رقيه ، و آن كلمات هم بجاى يكديگر استعمال مىشوند .\r\nدر غالب اين ادعيه لفظ حجاب و محتجب و مشتقّات آن آمده است از قبيل\r\n\r\n","description":"","footnote":"","page_name":" مقدمهء مصحح 102 ","page_number":105},
  {"content":"\r\n\r\nاللهمّ احجبنى عن عيون اعدائى . . الخ كه به حضرت امام صادق عليه السلام منسوبست و السّلام .\r\nسپاس خداوند داناى توانا را كه به يارى او مقدّمهء كتاب و پيش گفتار ما بپايان رسيد و بنام نامى يكى از دوستان راستين و بندگان صادقش حسن ختام يافت .\r\nاگر پيش گفتار از اندازه‌يى كه با اصل خود كتاب شايستگى و بايستگى داشت در گذشت و بدر از سخنى انجاميد از خوانندگان دانشمند بزرگوار پوزش مىخواهم . و يادآور مىشوم كه چون موضوع كتاب مقتضى بود ناگزير آن گفتارها آوردم و روزگار گرانبهاى خود را صرف نوشتن سخنانى كردم كه بيشترش خود مرا باور نيست ، من خود دربارهء پيش آمدهاى زندگانى و كارهاى جهان كه همه در پنجهء نيروى تقدير خداوند يگانه است ، و همچنين در احكام ستارگان و فال‌گويى و همانند آن از بن دندان مىگويم : لا حول و لا قوّة الّا باللّه و لا مؤثّر فى الوجود الّا اللّه\r\n مرد را عقل راى زن باشد * سغبهء فال گوى زن باشد\r\nنيست جز هرزه مندل و تنجيم * زن بود سغبهء چنين تعليم\r\nسخن فال گو ندارد سود * باد پيمود كآسمان پيمود\r\nنيست الّا بقدرت يزدان * نيك و بد در طبايع و اركان\r\nبىقضا خلق يك نفس نزند * مرد عاقل چنين جرس نزند \r\nشب جمعه 27 تير ماه 1331 شمسى موافق 25 شوّال 1371 قمرى هجرى جلال الدين همايى\r\n\r\n\r\n","description":"","footnote":"\r\nخوانندگان در ص 2 س 15 سنهء 500 را بسنهء 546 - 547 تصحيح كنند .\r\n","page_name":" مقدمهء مصحح 103 ","page_number":106},
  {"content":"\r\n . \r\n","description":"","footnote":"","page_name":" مقدمهء مصحح 104 ","page_number":107},
  {"content":"\r\n\r\n\r\n[ نسخه اول 
  ]\r\nكنوز المعزمين منسوب بحكيم فيلسوف دانشمند نامدار بزرگوار ايران ابو على سينا متوفى 428 با مقدّمه و حواشى و مقابله و تصحيح استاد جلال الدّين همايى چاپخانه مجلس\r\n\r\n","description":"","footnote":"","page_name":" 1 ","page_number":108},
  {"content":"\r\n\r\n\r\n[ مقدمة 
  ]\r\nبسم اللّه الرّحمن الرّحيم ايزد سبحانه و تعالى از حكم حكمت و قوّهء قدرت جهان آفريد چنانك سزيد ، و از ناچيز آورد « 1 » چيز نو پديد كرد ، و ما را از جمله اشياء برگزيد ، و دل بينا و زبان گويا داد و چهره بدين خوبى ارزانى فرمود ، و راه بهشت و دوزخ بنمود و پيغامبر فرستاد و رسالت « 2 » بداد . و صلوات « 3 » و درود خداى تعالى بر جميع پيغامبران باد خاصّه بر خير خلقان و برگزيدهء رحمان و خاتم « 4 » پيغامبران ، خداوند لوح و قلم « 5 » و براق و معراج ، آرايش دين و دنيا و تخت و تاج ، خواجهء كائنات ، خلاصهء موجودات محمد مصطفى صلّى اللّه عليه و سلّم .\r\nاما بعد چنين گويد مؤلّف اين تأليف و مصنّف اين تصنيف ملك الحكماء و اقدم الفضلاء ابو على سيناء بخارى رحمة اللّه عليه « 6 » كه جماعتى از دوستان و ياران از ما بكرّات و مرّات استدعاء كتاب موجز مفيد ميكردند و بر ما حقوق بسيار ثابت كرده ، پس ما براى اقتضاى التماس اين طايفه اين كتاب تصنيف كرديم « 7 » و نامش كنوز المعزمين نهاديم منقسم\r\n\r\n\r\n","description":"","footnote":"\r\n( 1 ) - خ ، ( آورد ) ندارد .\r\n( 2 ) - به دو داد : خ .\r\n( 3 ) - صلاة : خ .\r\n( 4 ) - خاتمه : خ .\r\n( 5 ) - خ : از « خداوند لوح و قلم » تا اينجا را ندارد .\r\n( 6 ) - خ : از « مصنف اين تصنيف » تا اينجا را ندارد .\r\n( 7 ) - كردم : خ .\r\n","page_name":" 2 ","page_number":109},
  {"content":"\r\n\r\nبر دو قسم « 1 » بايد كه از دست نامحرم و جاهل پوشيده دارد و به حرام نكند « 2 » تا مؤاخذ نباشد و اللّه الموفّق و المعين .\r\n\r\nقسم اوّل منقسم بر هفت مقالت\r\nمقالت اول - در طبايع حروف .\r\nمقالت دوم - در استخراج اسامى كواكب .\r\nمقالت سوم - در دخنهاى « 3 » كواكب .\r\nمقالت چهارم - در لباس و زينت كواكب .\r\nمقالت پنجم - در تكسير اسم خود با اسامى كواكب .\r\nمقالت ششم - در باز نمودن كه هر كوكبى را جهت چه مهم بايد تكسير كردن و ارقام او چند بار بايد خواندن « 4 » .\r\nمقالت هفتم - در چند عمل جهت حبّ .\r\n\r\n\r\n","description":"","footnote":"\r\n( 1 ) - از شش نسخهء كنوز المعزمين كه در دست نگارنده مىباشد تقسيم كتاب به دو قسم و قسم اول بهفت مقاله منحصر است بنسخهء حاضر يعنى نسخهء ( س ) و نسخهء ( خ ) كه در مقدمهء آن را معرّفى كرده‌ايم و متأسّفانه از هر دو نسخه چنان كه در مقدّمه و پايان كتاب يادآورشده‌ايم قسمتى از قسم دوم سقط شده و كتاب مطابق تقسم ديباچه ناتمام است . در نسخه ( ض ) هم عنوان باب اول دارد امّا بعد از هفت فصل كتاب تمام مىشود و اسمى ديگر از باب دوم نيست\r\n( 2 ) - نكنند بصيغهء جمع و همچنين ( دارند ) و ( نباشند ) : خ . يكى از علل اختلاف نسخ در كلمهء ( كنند - كند ) و ( نباشند - نباشد ) در اين موضع و ساير مواضع مشابه آن در كتاب حاضر مثل ( بخوانند - بخواند ) و ( بدانند - بداند ) و همچنين ساير كتب فارسى قديم اينست كه در نسخه‌هاى قديم صيغهء مفرد را برسم الخط قديم دال مهمله و ذال معجمهء فارسى نوشته ( كنذ - نباشذ - بخوانذ - بدانذ ) و نسّاخ بعد آن را بصيغهء جمع اشتباه كرده و در ساير ضماير عبارات هم بر اساس اين اشتباه تصرف نموده‌اند .\r\n( 3 ) - خ : باختلاف رسم الخط ( دخنه‌هاى ) .\r\n( 4 ) - خواند : خ .\r\n","page_name":" 3 ","page_number":110},
  {"content":"\r\n\r\n\r\nقسم دوم در چگونگى خاتم كواكب سبعهء سياره و خواص آن و تصويرهاء « 1 » ايشان\r\nفصل - بدان اسعدك اللّه تعالى كه هيچ چيز از كلّ آفرينش محسوسات و معقولات بىحكمتى نيست ، و هر يكى را خاصيّتى است كه علم ما بعضى را نشناخته است ، و انبياء عليهم الصّلاة و السّلام دريافته‌اند و براى « 2 » روشن خويش بتأييد فلكى بجاى آورده و بما نموده ، پس واجب است كه به چشم بينش در آن نگاه كنيم و ترتيبى و نسقى كه نهاده‌اند نگاه داريم و ايزد تعالى احوال اين جهان را به زير فلك قمر بر دوازده برج و هفت سيّاره « 3 » پيدا كرده است ، و هر يك دلالت بطالع كسى دارد . پس بايد كه در وقت عمل از اصل مولود آن كس بدان حاجت كه مشغولى با خبر\r\n\r\n\r\n","description":"","footnote":"\r\n( 1 ) - تصويرهاى ، خ . هر دو نسخه يكى است باختلاف رسم الخط ياء بزرگ تمام و ياء كوچك دنبال بريده زيرا صورت همزه كه در نوشته‌هاى قديم در مورد متن و نظاير آن ديده مىشود از قبيل ( دست و پاء ايشان ) و ( درياء بيكران ) و ( شبهاء دراز و روزهاء كوتاه ) و امثال آن در حقيقت ياء كوچك ابتر است كه دنبالهء آن محض اختصار و تسهيل در كتابت حذف شده و به صورت همزهء عربى در آمده ( ى ء ) و بدين سبب موجب اشتباه خوانندگان و نويسندگان بعد شده است .\r\nعلامتى كه روى هاء غير ملفوظ در حالت اضافه و وصف گذارده مىشود نيز همان ياء ابتر است نه همزهء عربى . ( خانهء شما خانه‌ى شما ) و ( لانهء من لانه‌ى من ) و ( هفتهء گذشته هفته‌ى گذشته ) و ( شمارهء آينده شماره‌ى آينده ) رجوع شود بمقدمه و حواشى نگارنده بر كتاب التفهيم ابو ريحان بيرونى از جمله صفحهء ( ق ) مقدمه .\r\n( 2 ) - آن را دريافته‌اند پس برأى : خ .\r\n( 3 ) - ستاره : خ .\r\n","page_name":" 4 ","page_number":111},
  {"content":"\r\n\r\nباشى ، و بدان ستاره نگاه كنى ، و حظ او از خانه و شرف و و بال و هبوط و استقامت و رجعت و احتراق ، و بودن در جايگاه موافق در بروج و درجات ، و پيوستن بسعد و نحس و مانند اين از ضعف و قوّت بدانى « 1 » . و اگر ندانسته باشى عمل دوستى در ساعت نحس و عمل دشمنى در ساعت سعد كنى ، از اين است كه هر وقت عمل راست نيايد و طبعها بگردد .\r\nحكايت - معتمدى كه بر قول او اعتماد شايد حكايت كرد كه بولايت مصر بودم مرا هوس آن بودى كه هر وقت بناء اهرام « 2 » و ديگر بناها همچنين ديدمى « 3 » يك روز چنان اتّفاق افتاد كه طاقى ديدم بر آن صورتهاى\r\n\r\n\r\n","description":"","footnote":"\r\n( 1 ) - قوت و ضعف و حظ كوكب از شرف و هبوط و خانه و و بال و غيره اصلا از مصطلحات فنّ نجوم و احكام است كه در اختيارات و استخراج احكام طالع رعايت مىكنند . معزّمان و راقيان و علماى فنّ اعداد و طلسمات نيز براى نوشتن و خواندن و به كار بردن عزائم و رقيه و عوذه و نشره و احراز و ادعيه و اوراد و طلسمات ملاحظهء احوال كواكب را از قوت و ضعف و سعد و نحس و شرف و هبوط و غيره شرط لازم مىدانند .\r\nامّا خانه يا بيت كوكب در مقابل و بال گفته مىشود به اين قرار كه گويند شش برج بر توالى از اسد تا آخر جدى ولايت آفتاب است و شش برج بر خلاف توالى از آخر سرطان تا اوّل دلو ولايت يا كشور ماه است . و برج اسد خانهء اصلى آفتاب و برج سرطان خانهء اصلى ماه است . - پس بهر يك از خمسهء متحيّره دو برج دهند يكى در كشور آفتاب و يكى در كشور ماه و اين دو برج را خانه‌هاى آن كوكب گويند - و برج مقابل خانه يعنى برج هفتم بعد از آن را و بال آن كوكب گويند . دربارهء خانه‌هاى كواكب اين ابيات معروفست\r\n حمل و عقرب است با بهرام * قوس و حوت است مشترى را رام\r\nثور و ميزان چه خانهء زهره است * مر زحل راست جدى و دلو مقام\r\nتير جوزا و خوشه مه سرطان * خانهء آفتاب شير مدام \r\nمثلا خانهء مريخ دو برج حمل و عقرب است و وبالش دو برج ثور و ميزان . - و ثور و ميزان خانهء زهره است و وبالش خانه‌هاى مريخ . - و خانهء عطارد جوزا و سنبله است و وبالش قوس و حوت كه خانه‌هاى مشترى است و بر اين قياس در ساير كواكب سيّاره .\r\nامّا شرف در مقابل هبوط از احوال كواكب سبعه بعلاوهء رأس و ذنب است به اين قرار :\r\nشرف شمس در 19 درجهء حمل است - قمر 3 ثور - زحل 21 ميزان - مشترى 15 سرطان - مريخ 28 جدى - زهره 28 حوت - عطارد 15 سنبله - رأس 3 جوزا - ذنب 3 قوس .\r\nو هبوط كواكب در درجهء مقابل شرف آنهاست يعنى در برج هفتم بعد از شرف به همان درجه . - مثلا هبوط شمس در 19 ميزان است - و هبوط قمر در 3 عقرب - و هبوط رأس در 3 قوس - و هبوط ذنب در 13 جوزا . - و بر اين قياس در ساير كواكب .\r\nپس معلوم شد كه شرف هر كوكبى هبوط كوكب ديگر باشد چنان كه خانهء هر كوكبى و بال كوكب ديگر است .\r\nامّا استقامت در مقابل رجعت و اقامت از احوال خمسهء متحيّره است كه در حركت خود گاهى مستقيم باشند يعنى بر توالى بروج از حمل بثور و از ثور بجوزا تا آخر حركت كنند و گاهى راجع يعنى حركت آنها بر خلاف توالى باشد و گاهى مقيم يعنى در يك نقطه ساكن نمايند .\r\nتوضيحا توالى بروج از مغرب بمشرق است و بدين سبب حركت از مغرب بمشرق را حركت بر توالى و حركت از مشرق به مغرب را حركت بر خلاف توالى گويند .\r\nامّا احتراق كوكب عبارتست از مقارنهء يكى از كواكب خمسهء متحيّره با آفتاب ، و مقارنه چون در مورد نيّرين يعنى ماه و آفتاب باشد آن را اجتماع گويند . و مقارنهء يكى از كواكب سياره را با يكى از عقدتين رأس و ذنب ماه باصطلاح مجاسده خوانند .\r\nپس احتراق در حقيقت با مقارنه و اجتماع و مجاسده يكى است و اختلاف اصطلاح نظر باختلاف موارد است .\r\nامّا سعد و نحس : عقيدهء منجّمان اين است كه آفتاب و ماه و مشترى و زهره و رأس را سعد دانند - و زحل و مريخ ذنب را نحس شمارند - و عطارد را ذو جسدين گويند يعنى چون بكوكب نحس پيوندد داراى نحوست شود و با كوكب سعد اثر سعادت گيرد .\r\nو مشترى را سعد اكبر و زهره را سعد اصغر و زحل را نحس اكبر و مريخ را نحس اصغر گويند .\r\nدر انظار كواكب نيز گويند نظر تربيع و مقابله نظر عداوت و نحس است . - و نظر تثليث و تسديس نظر مودّت و سعد است . - و نظر مقابله را در عداوت و نحوست اقوى از تربيع دانند - و تثليث را در مودّت و سعادت اقوى از تسديس شمارند . - و در نظر مقارنه گويند با كواكب سعد در سعادت و با كواكب نحس در نحوست بيفزايد .\r\nتربيع آنست كه ما بين دو كوكب 90 درجه يعنى ربع دور فاصله باشد . و در مقابله ما بين دو كوكب 180 درجه يعنى نصف دور فاصله است . و در تثليث 120 درجه يا ثلث دور و در تسديس 60 درجه يا سدس دور .\r\nو مقارنه آنست كه دو كوكب در يك نقطه مجتمع شده باشند .\r\nو امّا قوت و ضعف كواكب را تا 174 صنف شمرده‌اند نود قسم قوّت و هشتاد و چهار قسم ضعف كه شرحش طولانى است خواهندگان رجوع كند بكفاية التعليم و دليل المنجّمين و شرح بيست باب ملا مظفّر .\r\n( 2 ) - هرمين : خ . در اصل ( اهرمن ) نوشته است .\r\n( 3 ) - همين ديدم : خ .\r\n","page_name":" 5 ","page_number":112},
  {"content":"\r\n\r\nبسيار تراشيده ، صورت گوسپندى خرد يافتم با حركت تمام ، مرا لطيف آمد ، قدرى موم با خود داشتم بر آن صورت نهادم تا نقش گرفت . بازگشتم\r\n\r\n","description":"","footnote":"","page_name":" 6 ","page_number":113},
  {"content":"\r\n\r\nو در آن نقش نگاه كردم چنانك همىآمدم هر جا كه گوسپندى بودى « 4 » همىروى به من نهادى و بسوى من آمدى ، تا كه شبانان بديدندى ، و هر چند كه گوسپند را زدند نتوانستند كه بازگردانند ، تا از حد بگذشت و گوسپندان انبوه شدند ، شبانان فرياد برآوردند و در من افتادند و گفتند كه به همه « 5 » حال جادوى كرده و طلسمى دارى ، از گفتهء ايشان دلتنگ شدم ، سوگندان « 6 » خوردم كه مرا از اين علم معرفتى « 7 » نيست و در اين حال من نيز شگفت مانده‌ام و هيچ خبر ندارم الّا اين پارهء موم ، و بدان\r\n\r\n\r\n","description":"","footnote":"\r\n( 4 ) - كه بودى : خ .\r\n( 5 ) - بهم : خ .\r\n( 6 ) - سوگند : خ .\r\n( 7 ) - علمى و معرفتى : خ .\r\n","page_name":" 7 ","page_number":114},
  {"content":"\r\n\r\nخشم در هم ماليدم . چون آن نقش تباه شد و باطل گشت در حال گوسپندان باز گشتند . و بعد از آن بدفعات رفتم و موم بر آن صورت نهادم هيچ تأثيرى نكرد .\r\nو از اينجا معلوم مىشود كه وقت را تأثير تمام است و همه بيك سان نشايد شمردن . و در اختيار كارها كه مردم پيش گيرند در هر كارى تأمّل كنند و در هر باب بنگرند و دلائل نگاه دارند تا مقصود زود حاصل شود و در عمل خطا نيفتد .\r\n\r\n[ قسم اول منقسم بر هفت مقالت 
  ]\r\n\r\nمقالت اول - در طبايع حروف\r\nحروف « 1 » ابجد را به چهار قسم كرده‌اند ، حروف آتشى و خاكى و بادى و آبى را جدا كرده‌اند ، و فتح را بآتشى و ضمّت « 2 » را بخاكى و كسر را ببادى و جزم را بآبى داده‌اند « 3 » چنانك نموده مىشود .\r\nحروف آتشى - ا و ى ل م ن ع .\r\nحروف خاكى - ج ز ك س ف ت ح .\r\nحروف بادى - ه ر ش ث ذ ص ط .\r\nحروف آبى - ب د خ ظ غ ض ق « 4 » .\r\n\r\n\r\n","description":"","footnote":"\r\n( 1 ) - خ ( حروف ) ندارد .\r\n( 2 ) - خ ( ضمّه ) اختلاف رسم الخط .\r\n( 3 ) - خ ( داده‌اند ) ندارد .\r\n( 4 ) - قاعدهء تقسيم حروف بيست و هشت‌گانه را بطبايع و عناصر اربعه و كواكب سبعه و بروج اثنا عشر و ساير امور مربوط بفنون غريبه با اختلاف عقايد و سليقه‌ها در اعتبار دايرهء ابتث و ابجد و اهطم و اجهب و غيره در مقدّمه شرح داديم و گفتيم كه مأخذ و مقياس اعمال مؤلف اين كتاب دايرهء اجهب است . و چون اين مفتاح را در دست داشتيم نسخه را كه در ضبط و تعيين حروف متعلّق بهر عنصرى بسيار مغشوش و\r\n","page_name":" 8 ","page_number":115},
  {"content":"\r\n\r\n\r\nمقالت دوم - در استخراج اسامى كواكب\r\nبدانك يك حرف آتشى و يك حرف از خاكى و يكى از بادى و\r\n\r\n\r\n","description":"","footnote":"\r\nمغلوط بود بصحّت باز آورديم و يقين داريم كه اصل صحيح همين است كه در متن آورده‌ايم . در كتاب حل المشكلات ابو المحاسن ابن ساوجى كه از كتب معتبر اعداد و طلسمات است هم تقسيم حروف را بطبايع اربعه و استخراج اسامى كواكب از روى طبايع باسم و رسم از كتاب كنوز المعزّمين ( رسالهء حاضر ) با تحريف و تصحيفى كه مخصوصا لازمهء اين نوع كتب و نوشته‌هاست نقل كرده است . بارى مبناى اعمال اين كتاب بر دايرهء اجهب است و اينكه در مقدّمهء فصل نوشته است « حروف ابجد را به چهار قسم كرده‌اند » مسامحهء مؤلّف كتاب است يا سهو نسّاخ . و در ساير نسخ كتاب اصلا اسمى از حروف ابجد نيست بلكه مينويسند « بيست و هشت حرف را به چهار قسمت كرديم » يا « حروف بيست و هشتگانه را به چهار قسمت كنند » .\r\nامّا حروف بيست و هشتگانهء دايرهء اجهب و تقسيم آن بعناصر اربعه به اين قرار است :\r\nا ج ه ب و ز ر د ى ك ش خ ل س ث ظ م ف ذ غ ن ت ص ض ع ح ط ق چون آن را چهار چهار طرح يعنى به چهار قسمت كنيم هر بخش آن هفت حرف مىشود كه به ترتيب عناصر از بالا بپايين حرف اوّل را به آتش و دوم را بباد و سوم را به آب و چهارم را به خاك دهند .\r\nحروف آتشى : ا و ى ل م ن ع » بادى : ج ز ك س ف ت ح » آبى : ه ر ش ث ذ ص ط « خاكى : ب د خ ظ غ ض ق امّا در حركات حروف چون مطلبى را كه در اين فصل نوشته بعد هم در مقالهء پنجم عينا تكرار و تأييد كرده است روا نداشتيم كه از پيش خود در آن تصرّف كنيم امّا نوشتهء اين نسخه با ساير نسخ كتاب و همچنين با ديگر كتب اهل فنّ مخالف است . - معروف اين است كه حروف آتشى را فتحه و بادى را ضمّه و آبى را كسره و خاكى را سكون دهند . - و در نسخه‌هاى ديگر كتاب نوشته شده است كه حروف حارّ را نصب و يابس را رفع و رطب را مجرور و بارد را مجزوم كنند . و در بعض نسخ بر عكس رطب را مجزوم و بارد را مجرور كنند .\r\nنگارنده عقيدهء خود را در اين باره بشرح در مقدّمه نوشته‌ام و اللّه العالم .\r\n","page_name":" 9 ","page_number":116},
  {"content":"\r\n\r\nيكى از آبى گرفته‌ايم و بزحل داده‌ايم ، حاصل آمد حروف زحل :\r\nا ج ه ب .\r\nو حرف « 1 » دوم از آتشى و دوم از خاكى و دوم از بادى و دوم از آبى گرفتيم و به مشترى داديم حاصل آمد حروف مشترى : و زرد .\r\nو حرف سوم از هر طبايع گرفتند و بمريخ دادند حاصل آمد حروف مريخ : ى ك ش خ و چهارم از هر يكى گرفتيم و بشمس داديم حاصل آمد حروف شمس :\r\nل س ث ظ و پنجم از حروف هر طبعى گرفتيم و بزهره داديم حاصل آمد حروف زهره : م ف ذ غ و ششم هر طبعى را گرفتيم و بعطارد داديم حاصل آمد حروف عطارد :\r\nن ت ص ض و هفتم از هر طبايع گرفتيم و بقمر داديم حاصل آمد حروف قمر : ع ح ط ق اينست حروف كواكب كه از هر طبعى حرفى بهر كوكبى داده « 2 » پس در\r\n\r\n\r\n","description":"","footnote":"\r\n( 1 ) - حروف : خ\r\n( 2 ) - تقسيم بيست و هشت حرف بكواكب سبعه نيز بر اساس دايرهء اجهب است كه در حواشى قبل نوشتيم .\r\nچون بيست و هشت حرف را بهفت كوكب قسمت كنيم بخش هر كوكب چهار حرف خواهد شد . - قاعده اين است كه كواكب سبعه را از بالا بپايين يعنى از زحل بقمر رعايت كنند پس چهار حرف اول را بزحل و چهار حرف دوم را به مشترى و چهار حرف سوم را بمريخ دهند و همچنان تا چهار حرف آخر بقمر افتد . و به ترتيب ديگر\r\n","page_name":" 10 ","page_number":117},
  {"content":"\r\n\r\nوقت حاجت با كوكبى كه عمل كنند همين چهار حروف بنويسند بجاى آن كوكب « 1 »\r\n\r\nمقالت سوم - فى دخنة الكواكب\r\nبدانك هر كوكبى را دخنه‌ايست كه وقت حاجت به كار برند مقصود زود بر آيد ، اينست بخور هر كوكبى جداگانه نوشته شده .\r\nبخور زحل : قير « 2 » و خردهء سرب و اشنه « 3 » و بلا در جمله با هم برابر .\r\nبخور مشترى : كافور و صندل سرخ و خردهء مرجان و مازوى ستبر بىسوراخ و زعفران آب نديده جمله با هم برابر .\r\nبخور شمس : كندر و روى « 4 » مشك رندش عاج گل سرخ جمله برابر با روغن شبرم « 5 » ببندد و بسوزد .\r\nبخور زهره : پوست ترنج و زعفران رندش سيم و مس با هم به وزن برابر بگلاب بندد .\r\nبخور عطارد : برگ ريحان لاجورد و سودهء دار فلفل « 6 » برگ ترنج جمله\r\n\r\n\r\n","description":"","footnote":"\r\nكه در متن آورده است حروف طبايع را ملحوظ دارند پس حرف اول هر كدام را بزحل و حروف دوم را به مشترى دهند تا حروف هفتم چهار طبع بقمر افتد .\r\nنسخه‌ها در ضبط حروف كواكب نيز بسيار مغشوش و مغلوط بود و ما بمقياس صحيح كه منظور مؤلّف كتاب بوده و در مواضع و نسخ ديگر هم تأييد شده است آن را بصواب باز آورديم و اللّه اعلم بالصواب .\r\n( 1 ) - اسامى از كوكب : خ .\r\n( 2 ) - قبره : خ .\r\n( 3 ) - اشنه : نام گياهى است كه آن را دواله نيز گويند .\r\n( 4 ) - كندر رومى : خ .\r\n( 5 ) - شبرم از نوع گياههاى شيردار است كه يتوعات گويند . در بعض نسخ ( شبره ) .\r\n( 6 ) - سودهء فلفل : خ .\r\n","page_name":" 11 ","page_number":118},
  {"content":"\r\n\r\nبه وزن برابر به آب زعفران بندد .\r\nبخور قمر : سندروس كهرباء كوفته عنبر اشهب لادن جمله اجزا برابر به آب مورد بندد و بسوزد « 1 » .\r\nپس بايد كه عمل هر كوكبى كه كند بخور آن كوكب بر آتش نهد تا مقصود برآيد .\r\n\r\nمقالت چهارم - در لباس و زينت كواكب\r\nبدانك هر كوكبى را جداگانه جامه‌يى بايد پوشيد و باطوار آن كوكب بايد برآمد و خاتمى كه بدان كوكب تعلّق دارد در دست بايد كرد چنانك گفته مىشود ، و روى بدان برج بايد كرد كه آن كوكب در او باشد . و بخور مذكور سوختن ، و حاجت خواستن تا مقصود زود حاصل شود .\r\nزحل بايد كه در وقت حاجت خواستن جامهء كبود و دراز پوشد و دو انگشترى در دست كند يكى از آهن و يكى از سرب ، و بر آن نقش كند اين حروف را نط و روى به آن برج كند كه زحل در آن بود و دخنهء مذكور بسوزد و حاجت خواهد .\r\nمشترى وقت حاجت بايد كه جامهء زرد و سفيد پوشد و بطور رهبانان و عابدان برآيد و انگشترى عقيق در دست كند و برو نقش كرده اين حروف راجح و در برابر مشترى بايستد و دخنهء مذكور بسوزد .\r\nمريخ بايد كه قباى سبز پوشد و بطور خداوندان سلاح « 2 » برآيد شمشير كشيده در دست و انگشترى از آهن در دست كند برو نقش كرده اين\r\n\r\n\r\n","description":"","footnote":"\r\n( 1 ) - در دخنه‌ها و بخورات كواكب نسخه‌هاى اين كتاب و ديگر نوشته‌هاى ارباب فن مختلف است هر يك به نظر و سليقهء خود چيزى را كاسته يا افزوده‌اند قدر مسلّم متّفق عليه اين است كه بايد دخنه و بخور هر كوكبى با خواصّ و احوال و منسوبات آن كوكب تناسب داشته باشد .\r\n( 2 ) - خداوند سلاح : خ .\r\n","page_name":" 12 ","page_number":119},
  {"content":"\r\n\r\nحروف م د بر عودسوزى دخنهء مذكور بسوزد .\r\nشمس جامهء فاخر پوشد زرد و سرخ و بطور پادشاهان برآيد و انگشترى زرد در دست كند به روى صورت آفتاب نقش كرده و در مجمرهء زرد [ دخنهء 
  ] « 1 » آفتاب بسوزد .\r\nزهره بايد كه جامهء بنفش فاخر بپوشد و تاج بر سر نهد و از هر گونه جواهر برو بسته و بطور زنان برآيد و انگشترى مس در دست كند برو نقش كرده اين حرف را ب ذ و دخنهء مذكور بسوزد .\r\nعطارد بايد كه درّاعه « 2 » پوشد و دستار گرد ببندد و گشاده روى باشد و بطور دبيران برآيد و دخنهء مذكور بسوزد و حاجت بخواهد .\r\nقمر بايد كه جامهء سيم‌گون پوشد بوى خوش داده و بطور كودكان و پيكان و ركابداران برآيد و انگشترى سيم پوشد و صورت ماه برو نقش كرده و دخنهء ماه بسوزد و به عمل مشغول شود .\r\nاگر در عمل خطا نيفتد و اوقات و ساعت خوب رعايت كرده شود مقصود همان ساعت حاصل آيد .\r\n\r\nمقالت پنجم - در تكسير اسم خود با اسامى كواكب\r\nچون خواهى تكسير كنى اسم خود را با هر كوكبى كه خواهى بايد كه در ساعت آن كوكب بخور آن كوكب بسوزى و جامه‌هاى آن كوكب بپوشى و خاتم او در دست كنى چنانك گفته شد و احتراز كنى از آنك آن كوكب راجع يا در هبوط و و بال نباشد و يا در تربيع و مقابلهء كوكب نحس نباشد .\r\nچون اينها معلوم كرده باشد « 3 » ، اسم خود بنويسد و بعده اسم والدهء خود بنويسد ،\r\n\r\n\r\n","description":"","footnote":"\r\n( 1 ) - بقياس علاوه شد .\r\n( 2 ) - اصل ( ذراعه ) .\r\n( 3 ) - باشى : خ . و همچنين ( بنويسى ) و ( دهى ) بصيغهء خطاب .\r\n","page_name":" 13 ","page_number":120},
  {"content":"\r\n\r\nو بعده حروف كوكب مطلوب بنويسد ، و هر سه را با هم امتزاج دهد چنانك كواكب را از حروف كرده بود .\r\nپس حرف اوّل هر يك بگيرد و بنهد و حرف دوم هر يك بگيرد و بنهد و حرف سيوم هر يك بگيرد و بنهد و حرف چهارم هر يك بگيرد و بنهد .\r\nو هر اسمى را حروف تمام شود و اسمى ديگر را هنوز حروف باقى مانده باشد آن اسم تمام شده را باز از سر گيرد تا آن اسمهاى « 1 » ديگر تمام شود .\r\nو هر اسمى كه تمام شود و ديگر اسمها را حروف باقى مانده باشد آن اسم را باز اعاده بايد كرد تا همه تمام شود .\r\nو بعده همه را با هم جمع كند و معرب و معجم سازد چنانك گفته شد « 2 » آتشى را فتح و خاكى را ضمّت و بادى را كسر و آبى را جزم چنانك در اسم حسين و والده‌اش فاطمه و كوكب مشترى ( و ز ر د ) حروف « 3 » نموده مىشود .\r\nمثال : ح س ى ن ف ا ط م ه و ز ر د .\r\nحرف اوّل هر يك ازين اسماء گرفتيم و نهاديم حاصل آمد ( ح ف و ) و حروف دوم هر يك گرفتيم و نهاديم حاصل آمد ( س ا ز ) - و حروف سوم هر يك گرفتيم و نهاديم حاصل آمد ( ى ط ر ) - و حرف چهارم هر يك گرفتيم و نهاديم حاصل آمد ( ن م د ) .\r\nبعده اسم حسين چهار حرف بود تمام شد و فاطمه را كه پنج حرف است يك حرف باقى ماند ، پس يك حرف از اوّل اسم حسين گرفتيم و نهاديم و يك حرف از اوّل حرف مشترى گرفتيم و نهاديم حاصل آمد ( ح ه و ) .\r\n\r\n\r\n","description":"","footnote":"\r\n( 1 ) - اسمهايى : رسم الخط نسخهء اصل .\r\n( 2 ) - شده : خ .\r\n( 3 ) - و حروف : خ . حروف مشترى را اينجا و حروف تكسير را در مثال ، محض امتياز بين الهلالين گذارديم .\r\n","page_name":" 14 ","page_number":121},
  {"content":"\r\n\r\nپس همه را با هم تركيب كرديم و معرب و معجم ساختيم حاصل آمد حروف از اسم حسين و فاطمه و كوكب مشترى حفو ساز يطر نمد حهو « 1 » .\r\nو در اعراب نهادن اگر دو جزم در پهلوى هم واقع شود يك جزم را كسر كنند تا توان خواند .\r\nپس در هر كوكبى كه عمل خواهى چنين بايد كرد و هر كوكبى را على حده بايد معلوم كرد ، و ساعت او بخور او « 2 » بر آتش بايد نهاد .\r\nو آن كوكب بايد كه خوش حال باشد « 3 » و باطوار آن كوكب بايد بر آمد ، و جامه‌هاى آن كوكب بايد پوشيد ، چنانك در بالا ذكر كرده شده است و چنين كه گفته شد اسم خود را با كوكب مطلوب امتزاج دهد و آن مقدار عدد كه جهت آن كوكب تعيين كرده شده است بخواند اين ارقام « 4 » كه بيرون آورده باشد « 5 » و در برابر آن برج بايستد كه آن كوكب درو باشد و دست بردارد و حاجت بخواهد .\r\nو هر كوكبى را على حده عددى جهت خواندن گفته خواهد شد و حاجت « 6 »\r\n\r\n\r\n","description":"","footnote":"\r\n( 1 ) - نسخهء اصل در مثال عمل تكسير بسيار مغلوط و مغشوش بود و چون مفتاح تصحيح در دست داشتيم مطابق قاعده‌يى كه در اين كتاب و ساير كتب فن نوشته شده است اغلاط را بصحّت باز آورديم و اين عمل در ديگر مواضع مشابه نيز كه قاعدهء صحيح در دست بوده انجام گرفته است .\r\n( 2 ) - يعنى بخور مخصوص كوكب .\r\n( 3 ) - يعنى در شرف و بيت و نظر تثليث و تسديس و نظاير آن كه باصطلاح منجّمان خوش حالى كوكب است .\r\n( 4 ) - ارقام را : خ .\r\n( 5 ) - يعنى حروف و ارقامى را كه بتكسير استخراج شده است بعدد مقرر بخوانند .\r\n( 6 ) - حاجت عطف است بر عدد . يعنى حاجت مناسب هر كوكبى نيز گفته خواهد شد .\r\n","page_name":" 15 ","page_number":122},
  {"content":"\r\n\r\nكه از هر كوكب چه حاجت بخواهد ، و هر كوكبى را جهت چه مهم بايد تكسير كرد و چند بار بايد خواندن .\r\nفايده - اگر كوكب خود « 1 » بداند بهتر آنست كه اوّل اسم خود بنهد و بعده حروف اسم كوكب خود بنهد ، و بعده حروف كوكبى كه به دو حاجت باشد بنهد و عمل تمام كند چنانك در اسم حسين و فاطمه و مشترى گفته شد « 2 » و بخور هر دو كوكب سوزد و حاجت از هر دو كوكب بخواهد .\r\nو اوّل بايد كه معلوم كرده باشد كه هر دو كوكب را با هم اندك دوستى هست پس اين عمل كند . و اگر ضدّ آنند پس بنام خود و والدهء خود و كوكب مطلوب عمل بايد كرد .\r\n\r\nمقالت ششم - در بيان نمودن كه هر كوكبى را جهت كدام مهم بايد خواند و چند بار بايد خواند\r\nزحل - هفت بار بخوانند جهت فتح قلاع و بدست آوردن خاندان قديم و ملك گرفتن و بر لشكر اعدا مظفّر و منصور شدن .\r\nمشترى - شش بار بخوانند « 3 » جهت قوّت اسلام و رواج شرع و ظهور عدل و ماندن ايمان بسلامت و در چشم خلايق با عظمت و شوكت بودن .\r\nمريخ - پنج بار بخوانند جهت قوت بر اعداء و جهت هلاك دشمن و فتح لشكر .\r\nشمس - چهار بار بخوانند جهت دوام سلطنت و خلافت و در پادشاهى مستدام ماندن . و هر دشمنى كه خواهد دشمنى كند مقهور گردد « 4 » و آنچه\r\n\r\n\r\n","description":"","footnote":"\r\n( 1 ) - مقصود كوكب طالع شخص است هنگام ولادت .\r\n( 2 ) - خ : ( عمل تمام كند ) علاوه دارد .\r\n( 3 ) - بخواند : خ .\r\n( 4 ) - كردن : خ .\r\n","page_name":" 16 ","page_number":123},
  {"content":"\r\n\r\nتسخير كند در دست آيد و در دست آسان درآيد .\r\nزهره - سه بار بخوانند « 1 » جهت عيش و كامرانى و طرب و لذّت « 2 » و در چشم خلايق خاصّه زنان عزيز و گرامى بودن و دائم با نشاط و خرمى نشستن و خوش دلى .\r\nعطارد - دو بار بخوانند « 3 » جهت مزيد خزائن و جمع شدن اسباب و مال بسيار بدست آوردن و ملك زياد « 4 » شدن .\r\nقمر - يك بار بخوانند جهت دفع سحر و مكر و جادوى و غدر و جهت صحّت بدن و تندرستى و آنچه بدين ماند .\r\nو اين اعداد بر طريق ترتيب « 5 » كواكب نهاده شده است كه زحل بر آسمان هفتم است هفت بار و مشترى بر آسمان ششم است شش بار و قس على هذا كه قمر بر آسمان يكم است يك بار بخوانند .\r\nبعضى حكما بر آنند كه جهت هر كوكبى كه تسخير كنند هفت بار يا سى و سه بار بخوانند و هر سه قول « 6 » راست است « 7 » .\r\n\r\n\r\n","description":"","footnote":"\r\n( 1 ) - بخواند : خ محتمل است كه در نسخه‌هاى قديم همه جا ( بخواند ) صيغهء مفرد برسم الخطّ قديم دال فارسى بوده و در نسخه‌هاى بعد باشتباه ( بخوانند ) بصيغهء جمع نوشته شده باشد امّا صيغهء جمع در اين نوع عبارات معمولتر است بدين سبب آن را در متن اختيار كرديم .\r\n( 2 ) - قوّت : خ .\r\n( 3 ) - بخواند : خ .\r\n( 4 ) - و ملك نيز زياده : خ .\r\n( 5 ) - تركيب : خ .\r\n( 6 ) - خواندن هفت بار يا سى و سه بار براى هر كوكبى دو قول و با آنچه ابتدا شرح داد جمعا سه قول مىشود .\r\n( 7 ) - خ « باقى و اللّه اعلم » علاوه دارد .\r\n","page_name":" 17 ","page_number":124},
  {"content":"\r\n\r\n\r\nمقالت هفتم چند عمل در حب\r\nچون خواهى كه كسى را مسخّر خود گردانى اوّل بايد كه كوكب طالع آن كس معلوم كنى و بدانى كه راجع نباشد و هبوط و و بال و نظرهاى بد نداشته باشد و خوشحال باشد چنانك پيشتر گفته شد « 1 » پس در ساعت كوكب مطلوب بخور او بر آتش نهى و باطوار آن كوكب برآيى و جامه‌هاى آن كوكب و خاتم آن بپوشى ، و بعده اسم طالب بنهى ، و بعده اسم مطلوب بنهى و بعده اسم كوكب مطلوب بنهى و تكسير كنى هر سه اسم را با هم تا ارقام بيرون آيد چنانك در اسم محمّد و فاطمه و كوكب طالع فاطمه زهره مفذغ « 2 » نموده مىشود .\r\nمثال اسم طالب محمّد م ح م د اسم مطلوب ف ا ط م ه اسم كوكب مطلوب م ف ذ غ حرف اوّل هر يك گرفتيم و نهاديم و حرف دوم هر يك گرفتيم و نهاديم و سوم و چهارم هر يك گرفتيم و نهاديم چنانك پيش گفته شد « 3 » و هر اسم تمام شد باز اعاده كرديم تا ديگر اسمها مرتّب شود حاصل آمد از هر سه اسم مفم حاف مطذ دمغ مهم « 4 » و هر جا كه دو جزم واقع شد يكى را كسر كرديم چون بنام خود و بنام مطلوب و كوكب او اين ارقام بيرون آورده\r\n\r\n\r\n","description":"","footnote":"\r\n( 1 ) - شده : خ\r\n( 2 ) - يعنى ( م ف ذ غ ) كه حروف زهره است .\r\n( 3 ) - چنانك گفته شده : خ .\r\n( 4 ) - در نسخ ديگر اين كتاب مثال بمحمود و فاطمه و حروف كوكب زهره كه مناسب محبّت و سعادت است زده‌اند و حروف استخراج شده با اعراب و اعجام معروف به اين قرار است : مفم حاف مطذ ومغ دهم .\r\n","page_name":" 18 ","page_number":125},
  {"content":"\r\n\r\nباشد « 1 » و وقت خوب معلوم كرده باشد و شرطها « 2 » بجاى آورده باشد « 3 » چهار كاغذ از اين ارقام بنويسد و بخور بدهد « 4 » و چهار صورت بسازد از موم پاكيزه و در شكم هر صورتى پاره‌يى بخور آن كوكب با يك كاغذ از اين ارقام كه نوشته باشد « 5 » بنهد و بر هر صورتى سى و سه بار اين ارقام بخواند .\r\nيكى را در آتش اندازد ، و يكى را در خاك پاك كه قدم بر آن نرسد دفن كند ، و يكى را در باد بياويزد جايى كه او را دايم باد بجنباند ، و يكى را در آب پاكيزه ، اگر روان باشد بهتر ، بيندازد . در ساعت آن كس حاضر شود و مسخّر گردد بهر امرى كه تو فرمان كنى مقصود حاصل آيد .\r\nاگر در عمل خطا نيفتد و اوقات كواكب خوب معلوم كرده شود هنوز عمل تمام نشده باشد كه آن كس حاضر گردد و مراد بر آيد .\r\nنوع ديگر - اينست كه اين شرطها بجاى آورده بر چهار پاره كاغذ اين ارقام بنويسد بمشك و زعفران و بخور كوكب مذكور بسوزد و يك آجر آب نارسيده را در آتش اندازد تا سرخ شود ، پس بخور در ميان كاغذها پيچد و بر آن نهد « 6 » تا بسوزد و سى و سه بار اين ارقام « 7 » بخواند\r\n\r\n\r\n","description":"","footnote":"\r\n( 1 ) - خ : در اينجا و جملهء بعد ( باشى ) .\r\n( 2 ) - و اين شرطها : خ .\r\n( 3 ) - خ ( باشد ) ندارد .\r\n( 4 ) - يعنى هنگام نوشتن ارقام دخنه و بخور كوكب مطلوب بسوزد .\r\n( 5 ) - يك كاغذ اين ارقام نوشته باشد : ص .\r\n( 6 ) - و آن را بخور در ميان كاغذها پيچيده و بالا نهد : خ . مقصود اين است كه كاغذها را با بخور روى آجر سرخ شده بسوزد .\r\n( 7 ) - يعنى ارقام مفم حاف مطذ دمغ مهم كه از تكسير حروف زهره كه كوكب مناسب محبّت است با نام طالب و مطلوب ( محمد و فاطمه در مثال مزبور در متن ) حاصل شده است با اعراب و اعجام و حركت و سكون حروف بقاعدهء حروف نارى و هوائى و مائى و ارضى .\r\n","page_name":" 19 ","page_number":126},
  {"content":"\r\n\r\nهمان ساعت مقصود حاصل آيد .\r\n\r\nقسم دوم در چگونگى خواتم سبعهء سياره و خواص آن و تصوير آن\r\nبدانك اين علمى بس شريف است و بزرگ . بايد كه هر كه بدين شغل مشغول گردد بر طريق آزمايش و از وجه بازى نكند و بپاكيزگى تن و نيّت صافى پيش گيرد و دل در خداى بندد تا راست آيد و مقصود زود حاصل گردد . اگر نه بر اين جمله كند تمام نشود ، و باشد كه زيان باز دهد .\r\nو بايد كه بداند تا قضاى حاجت و گشادگى كار او بكدام كوكب تعلّق دارد بشرايطى كه گفته شد ، بايد كه آن كوكب حظّى تمام داشته باشد .\r\nو هر چند قوى حال و نيكوتر بهتر و دليل مؤكّدتر .\r\nو احتراز بايد كردن از آنچه آن كوكب راجع يا در هبوط و و بال باشد و يا در احتراق ، و تربيع و مقابلهء مريخ « 1 » هم ناپسنديده است .\r\nو در ساعت خاتم ساختن چنانك گفته شد بخور آن كوكب بسوزد و با طوار آن كوكب برآيد « 2 » .\r\nزحل - سنگ شبه از قسمت زحل است . روز شنبه اين سنگ بستاند « 3 » و قمر در برج جدى يا دلو باشد و بزحل ناظر « 4 » . و از آن نگينى بسازد بدين\r\n\r\n\r\n","description":"","footnote":"\r\n( 1 ) - نظر تربيع و مقابله در همه جا نظر دشمنى و عداوت است اختصاص بمرّيخ ندارد و تخصيص بذكر براى شدّت نحوست است در تربيع و مقابلهء مريخ .\r\n( 2 ) - خ : اين عبارت را علاوه دارد « انشاء اللّه تعالى كه حق تعالى جويندهء اين علم را به مقصود رساند بفضله و كرمه » .\r\n( 3 ) - بستان : ص .\r\n( 4 ) - و زحل ناظر : خ مقصود نظر نجومى است . و در اين مورد بخصوص نظر عداوت تربيع و مقابله اولى از نظر محبّت تثليث و تسديس است و اللّه العالم .\r\n","page_name":" 20 ","page_number":127},
  {"content":"\r\n\r\nطريق نقش مردى ايستاده و ماهى در دست گرفته و سوسمارى در زير قدم او و انگشترى از سرب . . . « 1 » پايان نسخه ( س )\r\n\r\n\r\n","description":"","footnote":"\r\n( 1 ) - نسخهء ( س ) يعنى نسخهء كتابخانهء مدرسهء سپهسالار كه اقدم نسخ كنوز المعزّمين دسترس ما بود به همين جا ختم مىشود امّا مطابق تقسيمى كه در ديباچهء كتاب شده ( قسم دوم در چگونگى خاتم كواكب سبعهء سيّاره و خواص آن و تصويرهاى ايشان ) نسخه فى الجمله ناتمام است . از روى مجموعه كه اين كتاب را با رساله‌هاى ديگر متضمّن است خوب معلوم مىشود كه از اين كتاب مقدارى مفقود بوده و همچنان با كتب ديگر در يك مجموعه تجليد شده است رجوع شود بمعرّفى نسخه ( س ) در مقدّمه نگارنده و اللّه الموفق و هو المعين .\r\n","page_name":" 21 ","page_number":128},
  {"content":"\r\n\r\n\r\n[ نسخه دوم 
  ]\r\n\r\n[ مقدمة مؤلف 
  ]\r\nبسم اللّه الرّحمن الرّحيم سپاس و ستايش خداى را « 1 » كه آفرينندهء جهانست و پديد آرندهء زمين و زمانست « 2 » و هست‌كنندهء طبايع « 3 » و اركانست . و درود بر پيغامبران حق كه گزيدهء خلقانند خصوصا « 4 » بر محمّد مصطفى صلّى اللّه عليه و سلّم و على آله و اصحابه .\r\nچنين « 5 » گويد مؤلّف اين كتاب « 6 » ابو على بن سينا « 7 » كه جماعتى « 8 » از دوستان و عزيزان « 9 » كه بر علم نيرنجات و طلسمات و رقيه و آنچ بدين تعلّق دارد « 10 » داعيهء تمام داشتند و روزگار خود به دو صرف ميكردند و هيچ فايدت نمىيافتند بكرّات و مرّات از من « 11 » استدعا كردند كتابى\r\n\r\n\r\n","description":"","footnote":"\r\n( 1 ) - حمد و سپاس خداى را : ش - سپاس و ستايش بىقياس خداى را : ض - مر آن خداى را : م . - نسخهء ( ب ) اصلا مقدّمه ندارد .\r\n( 2 ) - كون و مكانست : ض .\r\n( 3 ) - افلاك : ض .\r\n( 4 ) - خصوص : ض .\r\n( 5 ) - اما بعد چنين گويد : م .\r\n( 6 ) - اين مختصر : ش .\r\n( 7 ) - شيخ الرئيس ابو على سينا رحمه اللّه : ش .\r\n( 8 ) - چون جماعتى : ض .\r\n( 9 ) - دوستان عزيز : ش .\r\n( 10 ) - بدين ماند : م\r\n( 11 ) - ما : ش .\r\n","page_name":" 22 ","page_number":129},
  {"content":"\r\n\r\nموجز مفيد ساختن « 1 » . چون حقوق بسيار بر من « 2 » ثابت داشتند « 3 » بر مقتضى التماس آن طايفه اين مختصر را « 4 » تأليف كردم و نامش كنوز المعزمين « 5 » نهادم ، و از ياران درخواست كردم كه اين كتاب را بدست نااهلان نادان « 6 » ندهند و از بارى تعالى توفيق خواستم بر اتمام آن و اللّه المعين « 7 » .\r\n\r\nالقول فى مؤامرة الاعمال\r\n« 8 » و فيه سبعة فصول الفصل الاول فى ذكر الاعمال و ما تعلّق به الفصل الثانى فى منسوبات الكواكب الفصل الثالث فى عداوة الكواكب بعضها على بعض « 9 » الفصل الرابع فى دخنة الكواكب السيّارة « 10 »\r\n\r\n\r\n","description":"","footnote":"\r\n( 1 ) - ش ( ساختن ) ندارد .\r\n( 2 ) - ما : ش .\r\n( 3 ) - حقوق بما ثابت ميكردند : ض - و حقوق بر ما داشتند : م - و حقوق وافر بر ما داشتند : ب .\r\n( 4 ) - كتاب را : ب - رساله را : م .\r\n( 5 ) - در نسخهء ( ض ) كنز المعزّمين - و در ساير نسخ ( كنوز المعزّمين ) است .\r\n( 6 ) - و نادان : ش .\r\n( 7 ) - ولى الاجابة : ض - انّه ولى الاجابة : م .\r\n( 8 ) - باب اوّل فى جواهر الاعمال : ض . عنوان باب اوّل در اين نسخه مثل ( قسم اوّل ) نسخهء ( س ) است امّا ( جواهر الاعمال ) ظاهرا تحريف ( مؤامرة الاعمال ) است . مؤامره كه در لغت بمعنى مشاورت آمده در اصطلاح فنّ نجوم و احكام و اعداد و طلسمات بمعنى استخراج و استنباط احكام نجومى و اعدادى متداول است . - در نسخهء ( ب م ) عناوين فصول را به فارسى نوشته است .\r\n( 9 ) - فى عداوة الكواكب و محبّتها : ض .\r\n( 10 ) - ض ( السيّاره ) ندارد . - ب : در بخور كواكب سيّاره .\r\n","page_name":" 23 ","page_number":130},
  {"content":"\r\n\r\nالفصل الخامس فى شرح حروف ابجد « 1 » الفصل السادس فى خواصّ الحروف و آثارها « 2 » الفصل السابع فى تركيب الاسماء\r\n\r\nالفصل الاوّل\r\nچون خواهيم كه عمل دوستى و محبّت كنيم آغاز كنيم بروزها و شبهاء مشترى و زهره « 3 » آن زهره روز آدينه و شب سه‌شنبه باشد . امّا عمل آن اوّل ساعت كنيم و هشتم « 4 » ساعت ، خواهيم از روز و خواهيم از شب ، كه تأثير زهره بيشتر « 5 » بدان وقت يافته‌اند .\r\nو آن مشترى روز پنجشنبه و شب دوشنبه باشد ، و عمل اوّل ساعت و هشتم ساعت « 6 » همچنانك در زهره ياد كرديم .\r\nو نيز بايد كه قمر منصرف باشد از تسديس و تثليث و يا مقارنهء\r\n\r\n\r\n","description":"","footnote":"\r\n( 1 ) - فى شرح الحروف : ض .\r\n( 2 ) - و تأثيراته : ش .\r\n( 3 ) - كنيم : ض . خواستيم كه عمل محبّت آغاز كنيم اوّل از روزها و شبهاى زهره و مشترى آغاز كرديم : ب . - دربارهء علامت همزهء ( شبهاء مشترى ) و نظاير آن كه ياء كوچك ابتر است در حواشى ديگر گفتگو كرده‌ايم .\r\n( 4 ) - هم : ش تحريفست .\r\n( 5 ) - نيز : ش تحريفست .\r\n( 6 ) - ش « و عمل اوّل ساعت و هشتم ساعت » ندارد . و روز پنجشنبه روز مشترى است و شب دوشنبه و ساعت اوّل از آن روز و شب از آن كواكب است و ساعت اوّل و هشتم تاثير آن زيادت باشد و بمراد نزديكتر : ض .\r\n","page_name":" 24 ","page_number":131},
  {"content":"\r\n\r\nمشترى « 1 » و متوجه باشد بمقارنه و تسديس و تثليث زهره تا عمل بر وفق مراد باشد .\r\nامّا چون از جهت بغض و عداوت عمل كند « 2 » بشبها و روزهاء مرّيخ و زحل كند و ساعات « 3 » ايشان .\r\nاز آن مريخ روز سه شنبه و شب شنبه و از آن زحل روز شنبه و\r\n\r\n\r\n","description":"","footnote":"\r\n( 1 ) - مشترى باشد : ش .\r\n( 2 ) - كنند : ض .\r\n( 3 ) - و ساعت : ب - و در ساعت : ض .\r\nراجع به نظر تسديس و تثليث و مقارنه و غيره در حواشى ديگر توضيح داده‌ايم .\r\nامّا انصراف باصطلاح منجّمان عبارتست از حالت كوكب بعد از اتّصال . - چون كوكب قريب بحدّ نظر يا تناظر باشد آن را متصل و اين حالت را اتصال گويند .\r\nو چون بعد از تمامى اتّصال از منظور اليه در گذرد آن را منصرف گويند . و هر كدام را اقسامى است كه در كتب فنّ از قبيل كفاية التعليم و كتاب التفهيم و شرح بيست باب بشرح نوشته‌اند .\r\nدربارهء ارباب ساعات و ايّام و ليالى در مقدّمه مفصّلا گفتگو كرده‌ايم و اينجا براى توضيح مطالب كتاب باختصار ميگوييم كه چون ساعات هفته يعنى 168 ساعت را از ساعت اوّل روز يكشنبه هفت هفت طرح كرده ساعت اوّل را بشمس و ساعت دوّم را بزهره و همچنين بساير كواكب سبعه با رعايت ترتيب از علوى بسفلى دهند و ربّ ساعت هر روز و هر شب را ربّ ساعت اوّل آن روز و شب دانند روز يكشنبه بآفتاب افتد و به ترتيب ايّام دو شنبه به ماه و سه شنبه بمرّيخ و چهار شنبه بعطارد و پنجشنبه به مشترى و جمعه بزهره و شنبه بزحل تعلّق يابد . - و از ليالى شب شنبه بمرّيخ و شب يكشنبه بعطارد و شب دو شنبه به مشترى و شب سه شنبه بزهره و شب چهار شنبه بزحل و شب پنجشنبه بشمس و شب جمعه بقمر متعلّق شود .\r\nو چون ساعتى متعلّق بكوكبى گرديد ساعت هشتم بعد از آن نيز به ترتيب كواكب سبعه متعلّق به همان كوكب خواهد شد . مثلا ساعت اوّل يكشنبه تعلّق بآفتاب دارد .\r\nساعت هشتم و پانزدهم و بيست و دوم بعد از آن هم نوبت بآفتاب مىافتد و بر اين قياس در ساير كواكب سبعه .\r\n","page_name":" 25 ","page_number":132},
  {"content":"\r\n\r\nشب چهار شنبه است ، اوّل ساعتش و هشتم ساعت « 1 » .\r\nو ليكن « 2 » بايد كه قمر منصرف باشد از مقابله و تربيع « 3 » زحل ، و متوجّه باشد « 4 » بتربيع و مقابلهء مرّيخ .\r\nچون اختيارش بجاى آورده شود بىهيچ شكّى مطلوب ميسّر گردد انشاء اللّه تعالى « 5 » .\r\n\r\nالفصل الثانى\r\nآنچه بزحل منسوبست « 6 » فلّاحان و دهقانان و ارباب قلاع و اصحاب خاندانهاى قديم و هندوان و كوه‌نشينان و پيران و جهودان و چاه‌كنان\r\n\r\n\r\n","description":"","footnote":"\r\n( 1 ) - ش ( ساعت ) ندارد .\r\n( 2 ) - ليك : ش - امّا : ض .\r\n( 3 ) - ش ( تربيع ) ندارد .\r\n( 4 ) - بود : ش .\r\n( 5 ) - ب « انشاء اللّه تعالى » ندارد - و به حق بايد كه در هيچ كار مخصوصا اين نوع اعمال ترك استثنا نكنند يعنى از بن دندان انشاء اللّه بگويند . - مطلب متن را در هر نسخه بعبارتى نوشته‌اند از جمله : امّا بايد كه قمر منصرف باشد از تسديس و تثليث زهره و متّصل بود به مشترى به نظر تسديس و تثليث و يا منصرف باشد از تسديس و تثليث مشترى و متّصل بزهره به نظر تسديس و تثليث تا عمل بىشك بر وفق مراد باشد امّا چون از جهت بغض و عداوت كنند بايد كه در روزها و شبهاى زحل و مرّيخ كند و در ساعت ايشان يعنى ساعت اوّل و هشتم امّا روز سه شنبه و شب شنبه از آن مرّيخ بود و روز شنبه و شب چهار شنبه از آن زحل است و چون عمل دوستى كنى بايد كه قمر منصرف باشد از تربيع و مقابلهء زحل و متصل بود بتربيع يا مقابلهء مريخ تا مراد بىشك حاصل شود انشاء اللّه تعالى : ض ب .\r\n( 6 ) - منسوبند : م ب .\r\n","page_name":" 26 ","page_number":133},
  {"content":"\r\n\r\nو كاريزكنان و تونبانان « 1 » و خشت زنان و مردم سياه .\r\nامّا آنچه به مشترى منسوبست قاضيان و عالمان و دانشمندان « 2 » و اهل مدارس و اصحاب ورع و مردمان شريف و وزيران و خواجگان بزرگ « 3 » .\r\nامّا آنچه بمرّيخ منسوبست : امرا و اتراك و ارباب سلاح و سرهنگان و اهل شوكت و جرّاحان و قصّابان « 4 » و جلّادان و آنچه بدين ماند .\r\nامّا آنچه بآفتاب تعلّق دارد : پادشاهان « 5 » و ملوك و سلاطين « 6 » و اميران « 7 » بزرگ قدر و بزرگ نسب « 8 » .\r\nامّا آنچه بزهره تعلّق دارد : زنان « 9 » و خادمان و مطربان و اهل غنا و اوتار و امردان و مخنّثان « 10 » .\r\nامّا آنچه تعلّق بعطارد دارد : وزيران « 11 » و اصحاب ديوان و بازرگانان « 12 » و عاملان ولايت و متصرّفان « 13 » و نقّاشان و اهل قلم .\r\n\r\n\r\n","description":"","footnote":"\r\n( 1 ) - توئيان : ض .\r\n( 2 ) - فقيهان : ض .\r\n( 3 ) - و اصحاب ديوان چون وزيران بزرگ : ض .\r\n( 4 ) - ش ( قصّابان ) ندارد . - ب ( حراميان ) علاوه دارد .\r\n( 5 ) - ش ( پادشاهان ) ندارد .\r\n( 6 ) - سلطانان : ض .\r\n( 7 ) - امراء : ش .\r\n( 8 ) - ض ( و صاحب شوكت ) علاوه دارد .\r\n( 9 ) - خاتونان : ض .\r\n( 10 ) - و اهل طرب و مخنّثان : ض ب .\r\n( 11 ) - وزرا : ش .\r\n( 12 ) - تجّار : ش .\r\n( 13 ) - و عمّال و متصرّفان : ش .\r\n","page_name":" 27 ","page_number":134},
  {"content":"\r\n\r\nامّا آنچه تعلّق بماهتاب « 1 » دارد : عوام النّاس و پيكان و رسولان و جاسوسان و صاحب خبران و صيّادان .\r\n\r\nالفصل الثالث\r\nبدان كه آفتاب ضدّ زحل است و زحل ضدّ قمر است . و قمر و مريخ متّصل‌اند « 2 » و مشترى ضدّ مريخ و زحل است .\r\nامّا دوستى كواكب با يكديگر چنانست كه « 3 » زحل و زهره دوستانند .\r\nو عطارد و آفتاب دوستانند . و عطارد ممتزج است « 4 » يعنى بهر كوكب كه اتّصال كند مزاج و طبيعت آن كوكب گيرد .\r\nو مضادّات كواكب بحسب جواهر و طبيعت « 5 » و افعال « 6 » باشد ، و به نسبت با مقام « 7 » و مركز زمين « 8 » . و اگر شرح مضادّات كواكب و احوال آن گوييم از فايده بازمانيم « 9 » .\r\n\r\n\r\n","description":"","footnote":"\r\n( 1 ) - بقمر : ش ب .\r\n( 2 ) - زحل ضد قمر است و بمريخ متّصل است : ض . و قمر و مريخ متضادّند : ب تحريفست .\r\n( 3 ) - ش ( چنانست كه ) ندارد .\r\n( 4 ) - هم برجست : ض تحريفست .\r\n( 5 ) - ش : جواهر طبيعت .\r\n( 6 ) - بحسب طبيعت و افعال : ض .\r\n( 7 ) - ماه : ش .\r\n( 8 ) - ض ( زمين ) ندارد .\r\n( 9 ) - علماى نجوم دربارهء تضادّ و دوستى و دشمنانگى ذاتى و اصلى كواكب با يكديگر عقايد مختلف دارند . از جمله عقيده‌يى است منسوب بهندوان كه قوّت و ضعف را اعتبار كنند و براى اين مقصود جدولى ترتيب داده‌اند كه در كفاية التعليم و كتاب التفهيم\r\n","page_name":" 28 ","page_number":135},
  {"content":"\r\n\r\n\r\nالفصل الرّابع\r\nبخور زحل : ميعه و زعفران و قردمانا و قشور الكندر .\r\nبخور مشترى : ميعه و سندروس و عود و صمغ و حبّ الغار .\r\nبخور مريخ : كندر و صبر و افيون و دار فلفل .\r\nبخور آفتاب : زعفران و ميعه و لبان و جلنار .\r\nبخور زهره : عود و شكر و قسط و زعفران و لادن و قشر الخشخاش .\r\nبخور عطارد : اشنه « 1 » و كمون و قشر اللوز « 2 » .\r\nبخور ماهتاب « 3 » : حبّ البان و اذخر و طلق و حبّ الخرنوب « 4 » .\r\n\r\n\r\n","description":"","footnote":"\r\nنقل شده است . - و ديگر عقيدهء منسوب برو ميان است كه گويند دشمنانگى زحل با آفتاب و ماه است ، و دشمنانگى مريخ با مشترى و زهره ، و مضادّت مشترى با مريخ و عطارد ، و دوستى عطارد با آفتاب ، و امتزاج عطارد بطورى كه شرح آن در متن ديده مىشود . - عقيدهء سوم منسوبست باهل قياس كه عداوت و محبّت كواكب را مربوط بطبيعت و جوهر و افعال و احوال كواكب دارند . مثلا گويند كوكب سعد از قبيل زهره با كوكب نحس مثل مريخ دشمن است . و همچنين ستارهء اهل عفّت ( مشترى ) با ستارهء اهل فسق ( زهره ) دشمن است .\r\nصاحب كنوز المعزّمين ما بين عقايد جمع كرده در ابتدا عقيدهء روميان را آورده و سپس بقول اهل قياس اشاره نموده است . براى شرح مطالب رجوع شود بكتاب التفهيم ( ص 400 ) تصحيح نگارنده و كتاب كفاية التعليم ابو المحاسن غزنوى رحمه اللّه .\r\n( 1 ) - اشق : ض . در بعض كتب اهل فنّ هر دو گياه اشق و اشنه را جزو بخور عطارد نوشته‌اند .\r\n( 2 ) - قشور الجوز : ض در كتاب السّر المكتوم حبّ الكتّان را نيز از بخور عطارد نوشته و در نسخهء ( ب ) در متن آورده است « قشر اللوز و فى السّر المكتوم حبّ الكتّان » كه خواننده در بادى نظر توهّم مىكند نام گياهى است تحريف شده !\r\n( 3 ) - قمر : ب .\r\n( 4 ) - حبّ خرنوت : ش .\r\n","page_name":" 29 ","page_number":136},
  {"content":"\r\n\r\nاين جمله اجزا متساوى « 1 » جمع كند و بكوبد « 2 » . پس بوقت حاجت بخور آن كوكب را به كار دارد كه به شخص مطلوب منسوبست .\r\n\r\nالفصل الخامس\r\nبدانك بيست و هشت حرف را به چهار قسمت كرديم ، قسمى از آن « 3 » حارّ نهاديم ، و قسمى يابس نهاديم ، و قسمى رطب ، و قسمى بارد .\r\nپس دو حرف از قسم حارّ بر گرفتيم « 4 » ، اوّل بزحل داديم و دوم به مشترى . و دو حرف ديگر از قسم يابس بر گرفتيم « 5 » اوّل بزحل داديم ، دوم به مشترى . و دو حرف ديگر از قسم رطب بستديم ، اوّل بزحل داديم ، دوم به مشترى . و دو حرف ديگر از قسم بارد بستديم ، اوّل بزحل داديم دوم به مشترى .\r\nتمام شد حروف زحل و مشترى . حروف زحل اين است ا ج ه ب - و حروف مشترى اين است و ز ر د .\r\nباز آغاز كرديم بحروف مرّيخ و آفتاب . پس دو حرف از قسم حارّ\r\n\r\n\r\n","description":"","footnote":"\r\n( 1 ) - مساوى : ب .\r\n( 2 ) - كنند و بكوبند : ض . در نسخهء ( م ) نوشته است « اين اجزا بدين وزن ترتيب كنند زحل از هر يكى هفت درم مشترى از هر يكى پنج درم مريخ از هر يكى يك درم شمس از هر يكى دو درم زهره از هر يكى سه درم عطارد از هر يكى دو درم قمر از هر يكى نيم درم بكوبند و عمل كنند » اوزان الحاقى كاتبان است نه مربوط باصل كتاب و اللّه العالم .\r\n( 3 ) - ش ( آن ) ندارد .\r\n( 4 ) - بستديم : ب\r\n( 5 ) - بستديم : م\r\n","page_name":" 30 ","page_number":137},
  {"content":"\r\n\r\nبستديم ، اوّل بمريخ داديم و دوم بآفتاب . پس دو حرف ديگر از قسم يابس بستديم ، اوّل بمريخ داديم ، دوم بآفتاب . باز دو حرف از قسم رطب بستديم ، اوّل بمريخ داديم دوم بآفتاب . و باز دو حرف از قسم بارد بستديم اوّل بمريخ داديم و دوم بآفتاب .\r\nتمام شد حروف مريخ و آفتاب . حروف مريخ اين است ى ك ش خ و حروف آفتاب اينست ل س ث ظ باز آغاز كرديم بحروف زهره و عطارد . پس دو حرف از قسم حارّ بستديم ، اوّل بزهره داديم و دوم بعطارد . پس دو حرف از قسم يابس بستديم اول بزهره داديم ، دوم بعطارد . باز دو حرف از قسم رطب بستديم اوّل بزهره داديم ، دوم بعطارد . و دو حرف از قسم بارد بستديم اوّل بزهره داديم و دوم بعطارد .\r\nپس تمام شد حروف زهره و عطارد . حروف زهره اينست م ف ذ غ و حروف عطارد اين است ن ت ص ض .\r\nچهار حرف ديگر ماند بقمر داديم . حروف قمر اين است ع ح ط ق « 1 » .\r\n\r\n\r\n","description":"","footnote":"\r\n( 1 ) - در مقدّمهء فصل لازم بود كه حروف طبايع را معين كرده باشد . و چون اين نقص شايد در اصل كتاب بوده و در بعض نسخ مثل نسخهء ( ب ) و ( ض ) در خاتمهء كتاب الحاق شده است . دربارهء تقسيم حروف بيست و هشت‌گانه بعناصر و طبايع اربعه در مقدّمه و حواشى نسخهء ديگر توضيح داده و گفته‌ايم كه مأخذ و مبناى اعمال صاحب كنوز المعزّمين بر دايرهء اجهب است يعنى :\r\nا ج ه ب و ز ر د ى ك ش خ ل س ث ظ م ف ذ غ ن ت ص ض ع ح ط ق كه چهارده حرف اوّل را اساس و چهارده حرف دوم را نظيره مىگويند .\r\n","page_name":" 31 ","page_number":138},
  {"content":"\r\n\r\n\r\nالفصل السادس\r\nاز اجسام گوييم و نفوس « 1 » . - هر چه در عالم عنصرى از اجسام متكوّن شود همچنانك او را طبيعتى واجبست ، او را نيز اسمى واجب باشد « 2 » . و آن اسم از طبايع چهارگانه خالى نباشد . كه طبايع دو فاعل آمد و دو منفعل « 3 » . در هر جسمى كه حرارت باشد يبوست لازم آيد . و در هر جسمى\r\n\r\n\r\n","description":"","footnote":"\r\nپس بيست و هشت حرف را به چهار قسمت و چهار چهار طرح كرده به ترتيب عناصر حروف اوّل را به آتش ( حارّ ) و حروف دوم را به هوا ( يابس ) و حروف سوم را به آب ( رطب ) و حروف چهارم را به خاك ( بارد ) داده‌اند .\r\nحروف حارّ : ا و ى ل م ن ع « يابس : ج ز ك س ف ت ح « رطب : ه ر ش ث ذ ص ط « بارد : ب د خ ظ غ ض ق پس حروف طبايع را بكواكب سبعه به ترتيب از بالا بپايين يعنى از زحل بقمر قسمت كنند تا حروف كواكب بيرون آيد چنان كه در متن نوشته شده است .\r\nو همان حروف را نيز ببروج دوازده‌گانه قسمت كنند و بهر برج سه حرف دهند كه بعض حروف تكرار شده باشد مثلا حمل ( ا ج ه ) ثور ( ه ب و ) جوزا ( و ز ر ) .\r\nو در بعض بروج حروف را تكرار نكنند تا دادن سه حرف از 28 حرف بهر برجى درست درآيد و اللّه العالم .\r\n( 1 ) - و اين را اجسام و نفوس گوييم : ض .\r\n( 2 ) - واجبست هر جسمى كه تكوين يافت او را نيز اسمى واجب باشد : ش .\r\n( 3 ) - مقصود دو قوّه يا دو كيفيت فاعله يعنى حرارت و برودت است و دو قوّه يا دو كيفيت منفعله يعنى رطوبت و يبوست . و مقصود از رطوبت در اصطلاح حكماى طبيعى قديم سهولت قبول و ترك اشكال است نه بلّه و ترى محسوس و بدين سبب ميگويند كه هوا ارطب از آبست . و همچنين مقصود از يبوست تعسّر قبول و ترك اشكال است نه جفاف و خشكى ظاهرى .\r\n","page_name":" 32 ","page_number":139},
  {"content":"\r\n\r\nكه برودت باشد رطوبت لازم آيد .\r\nپس با حرارت يبوست مشاركست بفعل . و با برودت ، رطوبت همچنان . پس ما چون حروف شخصى و كوكب شخصى كه به شخص مطلوب منسوبست « 1 » معرب و معجم كنيم ، و اگر در اوّل حروف مجزوم افتد بجرّش عوض كنيم يا مقلوب كنيم ، حروفات معرب و معجم برابر افتد و راست آيد « 2 » . و اين معنى در بعضى اسما افتد و در بعضى نيفتد « 3 » .\r\n\r\nالفصل السّابع\r\nچون خواهيم كه عمل محبّت كنيم يا بغض « 4 » اوّل حرف از نام طالب « 5 » و نام مطلوب و حرف اوّل از آن كوكب كه به شخص مطلوب منسوبست بستانيم و تركيب كنيم و على هذا القياس تا جمله حروفات مركّب شود ، پس معرب و معجم كنيم . و آن چنان باشد كه هر حرف كه حارّ باشد منصوب كنيم ، و حرفى كه يابس باشد مرفوع كنيم ، و حرفى كه بارد باشد\r\n\r\n\r\n","description":"","footnote":"\r\n( 1 ) - پس ما چون شخصى و كوكب كه با شخص مطلوب منسوب بود : ض\r\n( 2 ) - برابرى آيد : ش\r\n( 3 ) - و در بعضى نه : ش .\r\n( 4 ) - عمل محبت با بغض كنيم : ش\r\n( 5 ) - خود : ض .\r\nاما ملازمهء حرارت با يبوست ، و برودت با رطوبت ، شايد مقصود احوال عرضى ظاهرى باشد و گر نه اين ملازمه بالذّات مسلّم نيست چه عقيدهء قدما در عناصر يا اركان اربعه اين است كه آتش گرم است و خشك و هوا گرم و تر ( حارّ و رطب ) و آب بارد رطب و خاك بارد يابس . - پس حرارت با رطوبت و برودت با يبوست نيز در طبايع اصليّه موجود است ( رجوع شود بشفاء و كليات قانون ابو على سينا و شرح نفيسى ) .\r\n","page_name":" 33 ","page_number":140},
  {"content":"\r\n\r\nمجرور كنيم و حرفى كه رطب باشد مجزوم كنيم . چون اين حرفها معرب و معجم شود ، اين رقيهء عمل مطلوب باشد . آن را ميخواند و آن بخور كه بكوكب شخص مطلوب منسوب بود آن وقت به آتش مياندازد ، مقصود حاصل شود بفرمان خداى عزّ و جل « 1 » .\r\nمثالش « 2 » خواستيم كه حروف نام محمود و فاطمه و حروف زهره كه به شخص مطلوب منسوبست معرب و معجم كنيم . حروف محمود بنهاديم م ح م و د - و حروف فاطمه نهاديم ف ا ط م ه - و آن كوكب منسوب يعنى كه از بهر محبّت نهاده‌اند م ف ذ غ .\r\nپس حروف اوّل از نام محمود و فاطمه و زهره بستديم بر اين شكل مفم .\r\nباز حرف دوم از اسما بستديم بر اين شكل حاف . باز حرف سوم از اسما بستديم بر اين شكل مطذ . باز حرف چهارم بستديم بر اين شكل و مغ .\r\nحروف كوكب تمام شد و حروف محمود و فاطمه از هر يك يك حرف مانده بود . پس حرف اوّل از زهره باز پس آورديم ، و حرف اوّل از زهره به آخر محمود و فاطمه جمع كرديم دهم . و اين همه اسما « 3 » كه آورديم رقيهء عمل مطلوب باشد ، معرب و معجم كنيم بر اين شكل :\r\nمفم حاف مطذ و مغ دهم « 4 »\r\n\r\n\r\n","description":"","footnote":"\r\n( 1 ) - انشاء اللّه تعالى : ش\r\n( 2 ) - مثال : ش .\r\n( 3 ) - اسماها : ش .\r\n( 4 ) - اعراب حروف مطابق عقيدهء صاحب كتابست كه حروف حارّ را فتح و يابس را ضمّه و رطب را كسره و بارد را سكون دهند اما قول مشهور با نوشتهء كتاب اختلاف دارد چنان كه در مقدّمه نوشته‌ايم .\r\n","page_name":" 34 ","page_number":141},
  {"content":"\r\n\r\nاين جمله كه گفتيم در عمل آرد و بخور ميسوزاند بىهيچ « 1 » شكّى مراد « 2 » حاصل شود انشاء اللّه تعالى . امّا بايد كه « 3 » در آن مدّت كه عمل مىكند « 4 » به روزه باشد « 5 » و غذاى حيوانى هيچ نخورد « 6 » و جامهء پاكيزه و نمازى درپوشد و در خانهء خلوت رود چنان كه كس مزاحم او نباشد تا بىتشويش عمل كند و هيچ سهو نكند تا مراد بر آيد « 7 » و اللّه اعلم بالصّواب .\r\nپايان\r\n\r\n\r\n","description":"","footnote":"\r\n( 1 ) - كه بى : ض .\r\n( 2 ) - غرض : ش\r\n( 3 ) - ب ( كه ) ندارد .\r\n( 4 ) - خواهد كرد : ش\r\n( 5 ) - روزه دارد : ب م\r\n( 6 ) - كم خورد : ش .\r\n( 7 ) - ش « و هيچ سهو نكند تا مراد بر آيد » ندارد .\r\n","page_name":" 35 ","page_number":142},
  {"content":"\r\n . \r\n","description":"","footnote":"","page_name":" 36 ","page_number":143},
  {"content":"\r\n\r\n\r\nفهرست مطالب مقدمه\r\n« 1 » صحيفه\r\nسر آغاز گفتار 1\r\nسبب از بين رفتن آثار ابو على سينا 1\r\nقتل عام و غارت شعواء مسعود غزنوى\r\nدر اصفهان 1\r\nغارت كتابخانهء علاء الدوله ابن -\r\nكاكويه و كتب شيخ 2\r\nآتش زدن كتابخانه مهم غزنه بدست\r\nعلاء الدين غورى در سال 546 - 547 2\r\nتحقيق در نام رسالهء كنوز المعزّمين 4\r\nبحث لغوى در كلمهء معزّم و عزيمه 4\r\nاشكال خط بسبب مسامحه در شكل\r\nو اعجام حروف و كلمات 8\r\nانتساب كنوز المعزّمين با بو على سينا 9\r\nادلّهء انتساب رساله بشيخ 10\r\nترجمهء حال مؤلّف سلّم السّماوات 11\r\nكتاب حلّ المشكلات ابن ساوجى 12\r\nوقايع تاريخى مربوط بالواح و\r\nطلسمات 13\r\nكنوز المعزّمين عربى 16\r\nرفع شبههء عدم انتساب كنوز المعزّمين\r\nبشيخ 17\r\nاصطلاح اصول و اصولى در قديم 18 صحيفه\r\nاسلوب انشاء كنوز المعزّمين 20\r\nرسائل فارسى محقّق و مشكوك شيخ 21\r\nمشرب و مذاق ابو على در فلسفه 22\r\nفيلسوف مشّائى و اشراقى و عارف\r\nو متكلّم 23\r\nرفع شبههء استبعاد 24\r\nتوجيهات علماى فنّ در تاثير الواح\r\nو طلسمات 25\r\nعقيدهء شيخ در امكان صدور عجايب\r\nو غرايب طبيعى 26\r\nترجمهء فارسى نگارنده از عبارت\r\nاشارات شيخ دربارهء عجايب طبيعى\r\nو ظهور كرامات و خرق عادات 27\r\nگفتار امام فخر رازى در شرح\r\nاشارات 29\r\nنيز عبارت اشارات با ترجمهء فارسى\r\nنگارنده 30\r\nعقيدهء شيخ در سحر و معجزه و\r\nكرامت و نيرنجات و طلسمات 30\r\nكتاب السّر المكتوم امام فخر رازى 31\r\nعقيدهء نگارنده در سبب ظهور\r\n\r\n\r\n","description":"","footnote":"\r\n( 1 ) - پس از فهرست مطالب مقدّمه فهرست فصول و مقالات كتاب و فوائد مندرج در\r\nحواشى است كه براى هر طبعى يك فهرست ترتيب داده‌ايم - و بعد از آن فهرست\r\nاسامى رجال و اسامى كتب و فهرست لغات كه روى هم شش فهرست مىشود .\r\n","page_name":" فهرست مطالب 1 ","page_number":144},
  {"content":"\r\n\r\nكرامات و خوارق عادات 31\r\nنسخ كنوز المعزّمين كه در تصحيح\r\nمورد استفادهء مصحّح بوده است 32\r\nوصف نسخهء مدرسهء سپهسالار\r\nبرمز [ س 
  ] 33\r\nنسخهء [ ش 
  ] 34\r\nوصف نسخهء كتابخانهء حاج حسين\r\nآقا ملك [ م 
  ] 34\r\nدو نسخهء ملكى خود نگارنده 36\r\nنسخهء [ ب 
  ] 37\r\nچگونگى تصحيح كتب 38\r\nتوضيح مطالب و تفسير اصطلاحات\r\nفنّى علوم غريبه 39\r\nسبب اينكه حروف تهجى را بيست\r\nو هشت حرف حساب مىكنند 39\r\nدواير حروف 39\r\nدايرهء ابتث و ابجد 40\r\nدواير ستهء معروف حروف 40\r\nقاعدهء ترتيب از قواعد رياضى 40\r\nشرح دايرهء اهطم 41\r\nدايرهء ايقغ 42\r\nدايرهء اجهب كه نوشته‌هاى كنوز -\r\nالمعزّمين بر آن مبتنى است 42\r\nدايرهء اجذش وارغى از دواير\r\nحروف 43\r\nتعريف طبايع اربعه بعقيدهء اطباء\r\nو حكماى قديم 43 قاعدهء تقسيم حروف بطبايع و\r\nعناصر اربعه 44\r\nمثلّثات بروج 45\r\nحركت و سكون حروف طبايع\r\nو عناصر 46\r\nحركت زمين بعقيدهء بعض علماى\r\nاسلامى 47\r\nتقسيم حروف بكواكب سبعهء سيّاره 48\r\nتقسيم حروف ببروج دوازده‌گانه 49\r\nجدول حروف مثلثات بروج 51\r\nجدول حروف دوازده برج 52\r\nاوفاق و الواح اعداد 53\r\nتعريف وفق و زكات در علم اعداد 54\r\nقاعدهء كلى براى تعيين وفق و زكات\r\nهر شكل 55\r\nقاعدهء جمع اعداد متصاعده 55\r\nوفق و زكات مثلّث و مربع و مخمس\r\nو لوح صد اندر صد 56\r\nقاعدهء پر كردن الواح 57\r\nكتبى كه در علم اوفاق و اعداد\r\nتأليف شده است 58\r\nترتيب طبيعى خانه‌هاى مثلث و مربع\r\nو مخمس 59\r\nالواح فتح و نصرت و جاه و سلطنت 59\r\nحروف صوامت كه در عمل عقد -\r\nاللسان معمولست 59\r\nبسط و تكسير 60\r\nتكسير كلمات و حروف 61\r\nزبر و بيّنه »\r\n\r\n","description":"","footnote":"","page_name":" فهرست مطالب 2 ","page_number":145},
  {"content":"\r\n\r\nتكسير عددى و ذو الكتابه 62\r\nتعريف علم كسر و بسط 63\r\nرقيهء تكسير 64\r\nتناسب الواح با منسوبات كواكب 65\r\nارباب ساعات و ايّام و ليالى 66\r\nقاعدهء تقسيم ساعات هفته بر هفت\r\nكوكب 67\r\nگفتار در معنى عزيمه و معزّم 69\r\nقاعدهء املاء فارسى در تاء گرد و كشيده 69\r\nتحقيق در رسم الخطّ همزهء عربى\r\nو ياء ابتر فارسى 70\r\nمرادفات عزيمه در فارسى 71\r\nشواهد استعمال كلمهء عزيمه و مشتقّات\r\nآن در اشعار فارسى 71\r\nوجه تسميه و سبب تأثير عزائم بعقيدهء\r\nنگارنده 72\r\nگفتار در معنى عوذه و تعويذ 73\r\nتحقيق در معنى جزع و خرزه و\r\nودعه 74\r\nمعاذه مرادف عوذه 76\r\nتعويذ و چشم افساى 77\r\nمعنى معوّذ و معوّذتين 77\r\nسبب وضع استعاذه و نهى از تعليق\r\nعوذه در اسلام 78\r\nكلمهء تعويذ و مرادفات آن در فارسى\r\nاز قبيل چشم‌پنام و چشم زد 79\r\nشواهد استعمال كلمهء تعويذ و\r\nمرادفات آن در اشعار فصحاى فارسى 80\r\nتحقيق در كلمهء چشمارو 81\r\nتميمه 82 خرمك يا جژمك 83\r\nكنايات تميمه 84\r\nرخصت و نهى شرعى در تميمه و\r\nامثال آن 85\r\nرقيه و راقى 86\r\nموارد استعمال رقيه در اشعار عربى 87\r\nتعريف علم رقى 88\r\nترجمهء حال سه برادر بنام ابن اثير 88\r\nنهى و رخصت شرعى در رقيه 89\r\nافسون و افسونگر و مار افسا و چشم افسا 90\r\nشواهد استعمال افسون در نظم\r\nو نثر فصيح فارسى 91\r\nمعانى مجازى و كنائى افسون 92\r\nنيرنگ [ نيرنج 
  ] 93\r\nاستعمالات مجازى نيرنگ با شواهد\r\nاز اشعار فصحا 94\r\nتفسير كلمهء تنبل 95\r\nجادو و سحر بمعنى حقيقى و مجازى 96\r\nفرهست »\r\nاشتقاق كلمهء افسون و اشتمال افسونها\r\nبر الفاظ فارسى 97\r\nرقيهء كژدم 98\r\nريشهء كلمهء افسون [ او + سون 
  ] 99\r\nالفاظ پارسى پهلوى در افسونها 100\r\nتفسير كلمهء حرز 101\r\nحرز جواد » »\r\nنشره 102\r\nحجاب » »\r\nحجاب منسوب به حضرت صادق\r\nعليه السّلام 103\r\nپايان پيش گفتار\r\n\r\n","description":"","footnote":"","page_name":" فهرست مطالب 3 ","page_number":146},
  {"content":"\r\n\r\n\r\nفهرست مطالب متن و حواشى كتاب\r\n« 1 »\r\nطبع اول\r\nمقدّمهء مؤلّف 2\r\nتقسيم كتاب و فهرست مقالات 3\r\nقسم اول در هفت مقالت 3\r\nقسم دوم در چگونگى خاتم\r\nكواكب سبعهء سيّاره\r\nو خواصّ و تصويرهاى\r\nآن 4\r\nفصل در ارتباط اعمال غريبه با\r\nاحوال كواكب 4\r\nحكايت در تأثير طلسم 5\r\nبيت و و بال كواكب ح 5\r\nشرف و هبوط ستارگان » 6\r\nاستقامت و رجعت و اقامت در\r\nاصطلاح نجوم » »\r\nاحتراق و اجتماع و مجاسده » »\r\nسعد و نحس كواكب » »\r\nانظار ستارگان » 7\r\nقوّت و ضعف كواكب » »\r\nمقالت اول در طبايع حروف 8 قاعدهء تقسيم حروف بيست و هشتگانه\r\nبطبايع و عناصر اربعه ح 8\r\nمقالت دوم در استخراج اسامى\r\nكواكب 9\r\nتقسيم حروف تهجّى بكواكب\r\nسبعه ح 10\r\nمقالت سوم در دخنهء كواكب 11\r\nمقالت چهارم در لباس و زينت\r\nكواكب 12\r\nمقالت پنجم در تكسير اسم خود\r\nبا اسامى كواكب 13\r\nمقالت ششم در بيان نمودن كه\r\nهر كوكبى را جهت\r\nكدام مهم و چند\r\nبار بايد خواند 16\r\nمقالت هفتم چند عمل در حب 18\r\nقسم دوم در چگونگى خواتم\r\nسبعهء سياره و خواصّ\r\nو تصوير آن 20\r\n\r\n\r\n","description":"","footnote":"\r\n( 1 ) - مطالب متن و فوائد حواشى هر دو در فهرست آمده و نشان ( ح ) مخصوص\r\nحواشى است .\r\n","page_name":" فهرست مطالب 4 ","page_number":147},
  {"content":"\r\n\r\n\r\nفهرست مطالب كتاب\r\n« 1 »\r\nطبع دوم\r\nمقدّمهء مؤلف 22\r\nالقول فى مؤامرة الاعمال\r\nو فيه سبعة فصول 23\r\nفهرست مطالب هفت فصل كتاب » »\r\nالفصل الاول فى ذكر الاعمال\r\nو ما تعلق به 24\r\nانصراف و اتّصال كواكب ح 25\r\nارباب ساعات و ايّام و ليالى » »\r\nالفصل الثانى فى منسوبات\r\nالكواكب 26\r\nالفصل الثالث فى عداوة الكواكب 28\r\nدوستى و دشمنانگى ستارگان ح »\r\nالفصل الرابع فى دخنة الكواكب\r\nالسّيارة 29\r\nالفضل الخامس فى شرح حروف\r\nابجد ح 30\r\nدايرهء اجهب از دواير حروف ح 31\r\nالفصل السادس فى خواصّ الحروف\r\nو آثارها 32\r\nتقسيم حروف تهجى به دوازده برج ح 32\r\nالفصل السابع فى الرقية 33\r\n\r\n\r\n","description":"","footnote":"\r\n( 1 ) - براى مطالب متن و فوائد حواشى دو طبع يا دو نسخهء كتاب كه شرحش در مقدّمه گفته\r\nشده است دو فهرست جدا از يكديگر ترتيب داده‌ايم .\r\n","page_name":" فهرست مطالب 5 ","page_number":148},
  {"content":"\r\n\r\n\r\nفهرست نام اشخاص « 1 »\r\nآقا ابو الفتح مستوفى اصفهانى : 16\r\nابن ابى اصيبعه : 1 ، 9\r\nابى ابى طىّ يحيى حلبى : 5\r\nابن اثير ( عزّ الدّين ابو الحسن على مؤلف\r\nتاريخ كامل ) : 2 ، 88 .\r\nابن اثير ( مجد الدّين مبارك بن ابى الكرم مؤلف\r\nنهايه 
  ] : 77 ، 88\r\nابن اثير [ ضياء الدّين ابو الفتح نصر اللّه صاحب\r\nالمثل السّائر 
  ] : 89\r\nابن دريد لغوى معروف : 41\r\nابن ساوجى [ ابو المحاسن محمد بن سعد 
  ] :\r\n12 ، 13 ، 14\r\nابن سبعين اندلسى [ قطب الدين عبد الحق 
  ] : 7\r\nابن سينا [ شيخ رئيس ابو على سينا 
  ] : 11\r\nابن طاوس [ سيّد على بن موسى بن جعفر 
  ] :\r\n78 ، 101\r\nابن مسعود - عبد اللّه بن مسعود صحابى 
  ] : 85\r\nابن مقفّع [ عبد اللّه 
  ] : 101\r\nابن نديم مؤلف الفهرست : 101\r\nابو الاسود دؤلى : 85\r\nابو تمّام طائى : 85\r\nابو ذر احمد بن برهان حلبى : 5\r\nابو ذويب هذلى : 85 ابو ريحان بيرونى : 8 ، 9 ، 17 ، 49 ،\r\n98 . - م 4\r\nابو سعيد سجزى : 47\r\nابو طاهر خسروانى : 80\r\nابو العباس احمد مرعشى : 5\r\nابو عبيد جوزجانى [ عبد الواحد 
  ] : 1 ، 10 ،\r\n18 ، 20 .\r\nابو على حسين بن عبد اللّه بن سينا بخارى [\r\nشيخ ، شيخ رئيس ، ابن سينا 
  ] : 1 ،\r\n9 ، 10 . - م 2 ، 22 ، 33\r\nابو الفتوح رازى : 78\r\nابو القاسم ابن شيخ ابى حامد بن ابى نصر\r\nكازرونى شيرازى : 11\r\nابو الليث بن ابى البركات واعظ حنفى : 5\r\nابو المحاسن محمد بن سعد بن محمد [ ابن\r\nساوجى 
  ] : 12 ، - م 9\r\nابو المحاسن غزنوى صاحب كفاية التعليم : م 29\r\nابو منصور ازهرى لغوى معروف : 83\r\nابو نصر مرغزى : 96\r\nاحمد بن على بونى [ شيخ . . . 
  ] : 58\r\nاحمد بن مصطفى طاش كبرىزاده : 58 ، 62\r\nاحمد گيلك [ خان احمد گيلانى 
  ] : 14\r\nاديب صابر : 97\r\n\r\n\r\n","description":"","footnote":"\r\n( 1 ) - بيشتر نامها متعلّق است بمقدمه كه شمارهء صفحات آن را بدون علامت مقدم داشته‌ام -\r\nشماره‌هاى بعد كه با علامت ( م ) ممتاز شده مربوطست بمتن كتاب با حواشى نگارنده .\r\nنشان مساوى ( ) را براى ارجاع انتخاب كرده‌ام :\r\n","page_name":" فهرست مطالب 6 ","page_number":149},
  {"content":"\r\n\r\nارسطو : 22\r\nارشميدس : 65\r\nاسماعيل پاشا مؤلف ذيل كشف الظنون : 6\r\nاسماعيل جرجانى [ سيد . . . صاحب ذخيره 
  ] 17\r\nاقبال آشتيانى [ عباس 
  ] : 75 ، 83\r\nالله‌ويرديخان بيگلر بيگى فارس : 14\r\nامام المشككين [ امام فخر الدين رازى 
  ] : 31\r\nامير معزى ( امير الشعراء ) : 71\r\nبديهى شاعر : 81\r\nبنو حنيفه [ بنى حنيفه 
  ] : 78\r\nبنى موسى [ پسران موسى بن شاكر 
  ] : 33\r\nبو سهل حمدوى سپهسالار مسعود غزنوى : 2\r\nبهاء الدّين ولد فرزند مولوى : 99\r\nبهمنيار [ احمد استاد دانشگاه 
  ] : 70\r\nبيانى [ دكتر مهدى 
  ] : 37\r\nبيهقى [ ابو الفضل صاحب تاريخ مسعودى 
  ] : 19\r\nجلال الدّين مولوى صاحب مثنوى : 99\r\nجمال الدين ابو الحسن على بن يوسف قفطى : 9\r\nجمال الدّين محمد بن عبد الرزاق اصفهانى : 91\r\nجواد [ حضرت امام محمد تقى عليه السلام 
  ] : 101\r\nجهانبانى [ سپهبد 
  ] : 32\r\nحاج آقا احمد : 33\r\nحاج حسين آقا ملك : 34\r\nحاجى خليفه صاحب كشف الظنون : 11\r\nحافظ شاعر نامدار : 93\r\nحسين [ نام فرضى تكسير 
  ] : م 14\r\nحسين اخلاطى [ ملا . . . 
  ] : 16\r\nحسين بربرى [ ملا . . . 
  ] : 13\r\nحكمت [ على اصغر استاد دانشگاه 
  ] : 32\r\nحكيم كوچك : 15 حكيم مؤمن مؤلف تحفه : 74\r\nحمزهء اصفهانى [ حمزة بن حسن 
  ] : 8\r\nخان احمد گيلانى [ احمد گيلك 
  ] : 14 ، 15\r\nخواجه على اكبر مستوفى اندا آنى اصفهانى : 16\r\nراجز شاعر عرب : 84 ، 87\r\nرفاع بن قيس اسدى : 84\r\nرؤبه شاعر معروف عرب : 87\r\nزبيدى [ مرتضى صاحب تاج العروس 
  ] : 41\r\nزمخشرى : 87\r\nزين العابدين [ امام . . . على بن الحسين\r\nعليهما السّلام 
  ] : 85\r\nسعدى : 70 ، 71 ، 82 ، 87 ، 91\r\nسلمة بن خرشب : 84\r\nسمعانى مؤلف انساب : 18\r\nسنائى غزنوى : 95 ، 99\r\nسهيلى كتابدار كتابخانهء ملك : 34\r\nسيد حسن غزنوى : 81 ، 82\r\nشاه طهماسب صفوى : 11 ، 13 ، 15\r\nشاه عباس كبير صفوى : 13 ، 14 ، 16 ، 66\r\nشرف الدّين شفروه شاعر مشهور : 95\r\nشرف الدّين على يزدى : 58\r\nشمس فخرى : 81\r\nشهابى [ محمود 
  ] : 34\r\nشهاب الدين سهروردى : 5\r\nشهرزورى صاحب تاريخ الحكماء : 9\r\nشهيد بلخى [ ابو الحسن 
  ] : 80\r\nشيبانى [ فتح اللّه خان 
  ] : 92 ، 93\r\nشيخ [ شيخ رئيس ، ابن سينا ، ابو على\r\nسينا 
  ] : 1 ، 2 ، 3 ، 6 ، 7 ، 9 ، 10 ، 11 ، 12 ،\r\n13 ، 14 ، 16 ، 17 ، 18 ، 20 ، 21 ، 22\r\n\r\n","description":"","footnote":"","page_name":" فهرست مطالب 7 ","page_number":150},
  {"content":"\r\n\r\n23 ، 25 ، 26 ، 27 ، 28 ، 29 ، 30 ، 31\r\n32 . - م 2 ، 22 ، 33\r\nشيخ بهائى : 14 ، 66\r\nشيخ طوسى [ محمد بن حسن 
  ] : 78\r\nصادق [ امام جعفر بن محمد صادق عليه السّلام 
  ] :\r\n103\r\nصولى صاحب ادب الكتّاب : 8\r\nضياء الدّين اصفهانى : 36\r\nطاش كبرىزاده [ احمد بن مصطفى 
  ] :\r\n58 ، 62\r\nطاهر فضل : 95\r\nطبرسى [ ابو على فضل بن حسن مؤلف\r\nتفسير مجمع البيان 
  ] : 78\r\nطفيل شاعر عرب : 84\r\nظهير الدّين ابو الحسن بن ابى القاسم بيهقى : 9\r\nعبد الرّءوف مناوى : 5\r\nعبد اللطيف گيلانى [ ملا . . . 
  ] : 14 ، 15\r\nعبد الملك بن مروان : 87\r\nعبد الواحد باطرقانى اصفهانى : 2\r\nعلاء الدّين ابو جعفر ابن كاكويه : 2 ، 21\r\nعلاء الدين حسين جهانسوز غورى : 2\r\nعلىّ بن حسام هندى : 5\r\nعلىّ [ بينهء الف 
  ] : 71\r\nعلىّ بن عيسى حرانى : 34\r\nعلى قلى خان شاملو للَهء شاه عباس : 13\r\nعميد [ دكتر موسى استاد دانشگاه 
  ] : 24\r\nعيسى : 91\r\nغياث الدين منصور بن صدر الدّين محمد\r\nدشتكى شيرازى : 11 ، 13\r\nفارابى [ ابو نصر معلم ثانى 
  ] : 22 فاطمه [ نام فرضى تكسير 
  ] : 23 - م 14 ،\r\n18 ، 19 ، 34\r\nفتحعلى شاه قاجار ، 13\r\nفتح اللّه خان [ شيبانى 
  ] : 92\r\nفخر الدّين رازى [ امام فخر رازى 
  ] : 29 ،\r\n31 ، 72 ، 78 ، 88\r\nفرخى سيستانى : 93 ، 94 ، 95 ، 96\r\nفرزدق شاعر شهير عرب : 84\r\nفريدون : 93\r\nفلاطون [ افلاطون 
  ] : 93\r\nقزوينى [ علّامه ميرزا محمد خان رحمه اللّه 
  ] :\r\n93\r\nقطب الدّين اشكورى : 9\r\nقطب الدين عبد الحق بن ابراهيم بن محمد\r\n[ ابن سبعين اندلسى 
  ] : 6\r\nقطران شاعر : 92\r\nكثير بن عبد الرحمن خزاعى : 77 ، 78\r\nكچل مصطفى [ يوسف ايران 
  ] : 15\r\nكسرى : 85\r\nمأمون عباسى : 8\r\nمجلسى [ ملا محمد باقر صاحب بحار الانوار 
  ] :\r\n78\r\nمحمد [ اسم تقديرى عمل تكسير 
  ] : م\r\n18 ، 19\r\nمحمد بن صفّار : 34\r\nمحمد على كوچك : 15\r\nمحمود غزنوى [ سيف الدّوله ممدوح مسعود\r\nسعد 
  ] : 94\r\nمحمود دهدار [ ابو محمد عيانى تخلص 
  ] : 60\r\nمحمود پسر مير حسين نجفى : 15\r\n\r\n","description":"","footnote":"","page_name":" فهرست مطالب 8 ","page_number":151},
  {"content":"\r\n\r\nمحمود [ نام فرضى عمل عقد المحبّه 
  ] :\r\n23 - م 18 ، 34\r\nمحمود حسينى قادرى شطارى : 40\r\nمرشد قلى خان وزير شاه عباس : 13 ، 14\r\nمسعود سعد سلمان : 91 ، 94\r\nمسعود غزنوى [ امير . . . 
  ] : 1 ، 2\r\nمسعودى مؤلف جهان دانش : 17\r\nمسيحا : 91\r\nمعزى [ امير معزى 
  ] : 71 ، 92 ، 93\r\nمقصود بيك ناظر بيوتات سلطنتى شاه عباس\r\nكبير : 16\r\nملا مظفر گنابادى شارح بيست باب تقويم : م 7\r\nمنجيك ترمدى منجك : 81\r\nمنوچهرى دامغانى : 4 ، 71\r\nموسى : 91 مولوى صاحب مثنوى [ جلال الدين 
  ] :\r\n80 ، 91 ، 92 ، 97\r\nمولانا صوفى : 16\r\nمهدوى [ دكتر . . . استاد دانشگاه 
  ] : 16\r\nميرزا محمد اخبارى عالم علوم غريبه : 13\r\nميرزا محمد كرمانى وزير شاه عباس اول :\r\n15 ، 16\r\nنابغه شاعر شهير عرب : 86\r\nناصر خسرو شاعر نامدار فارسى : 80 ، 91 ،\r\n95 ، 96\r\nنصر البيان [ ابو نصر كازرونى جد شيخ\r\nابو القاسم 
  ] : 11\r\nوجيه الدّين سليمان قارى : 11\r\nهاشم : 85\r\nيعقوب بن محمد بن على طاوسى : 58\r\nيوسف ايران [ كچل مصطفى 
  ] : 15\r\n\r\n","description":"","footnote":"","page_name":" فهرست مطالب 9 ","page_number":152},
  {"content":"\r\n\r\n\r\nفهرست اسامى كتب\r\n« 1 »\r\nالآثار الباقيه ابو ريحان : 48\r\nابن خلكان ( وفيات الاعيان ) : 9 ، 88\r\nابو ريحان‌نامه ، تأليف نگارنده : 47\r\nادب الكتّاب صولى : 8\r\nاساس البلاغه زمخشرى : 87\r\nاسد الغابة فى اخبار الصحابة : 88\r\nاشارات ابو على سينا : 26 ، 27\r\nانساب سمعانى : 18\r\nانصاف ابو على سينا : 2\r\nبحار الانوار مجلسى : 78\r\nبحر الوقوف فى علم الاوفاق و الحروف : 58\r\nبرهان قاطع : 75 ، 80 ، 81 ، 96\r\nبوستان سعدى سعدىنامه : 82\r\nتاج العروس در شرح قاموس : 4 : 41 ، 82\r\nتاريخ اصفهان تأليف جلال الدّين همايى : 2\r\nتاريخ الحكماء اشكورى : 9\r\nتاريخ الحكماء ابن قفطى : 9\r\nتاريخ الحكماء شهرزورى : 9\r\nتتمّهء صوان الحكمه : 1 ، 9 ، 18\r\nتحفهء حكيم مؤمن : 74\r\nتفسير مجمع البيان طبرسى : 78\r\nتفسير تبيان شيخ طوسى ، 78\r\nتفسير ابو الفتوح رازى : 78 تفسير كبير امام فخر رازى : 78\r\nالتّفهيم لاوائل صناعة التّنجيم ابو ريحان\r\nبيرونى : 17 ، 49 ، 70 . - م\r\n4 ، 25 ، 28 ، 29\r\nتكسير دايرهء ارشميدس : 65\r\nجامع العلوم امام فخر رازى [ ستّينى 
  ] : 72\r\nجرّ ثقيل منسوب بابو على سينا : 21\r\nجوديّه « « : 21\r\nجهان دانش مسعودى : 17\r\nحكمت علائيّه [ دانشنامهء ابو على سينا 
  ] : 10\r\nحلّ المشكلات ابن ساوجى : 12 ، 16 . - م 9\r\nحيل بنى موسى : 33\r\nدانشنامهء علائى [ حكمت علائيه 
  ] :\r\n10 ، 20 ، 32\r\nدليل المنجّمين . - م 7\r\nذخيرهء خوارزمشاهى : 17\r\nذيل كشف الظنون : 6\r\nروضات الجنات ميرزا محمد باقر چارسويى\r\nاصفهانى : 12\r\nستّينى [ جامع العلوم فخر رازى 
  ] : 73\r\nالسر المكتوم امام فخر رازى : 31\r\nسلّم السّماوات ابو القاسم كازرونى : 11 ، 12\r\nشرح اشارات امام رازى : 29\r\n\r\n\r\n","description":"","footnote":"\r\n( 1 ) - در اين فهرست نيز به همان روش رفته‌ايم كه در اسامى اشخاص گفته شد يعنى نخست\r\nشماره‌هاى صفحات مقدمه را بىنشان و سپس صفحات متن و حواشى را با نشان [ م 
  ]\r\nآورده ، و اين علامت ( ) را براى ارجاع برگزيده‌ايم .\r\n","page_name":" فهرست مطالب 10 ","page_number":153},
  {"content":"\r\n\r\nشرح بيست باب ملا مظفّر . - م 7 ، 25\r\nشرح حماسهء ابى تمّام : 85\r\nشرح نفيسى در طبّ : م 33\r\nشذرات الذّهب : 2\r\nشرف العلوم محمود حسينى : 40\r\nشفاى ابو على سينا : 23 . - م 33\r\nشمس الآفاق فى علم الحروف و الاوفاق : 58\r\nشمس المعارف الكبرى شيخ احمد بونى : 58\r\nصحاح اللغه ، 4 ، 85\r\nصراح اللغه : 102\r\nطبقات الاطبّاء ابن ابى اصيبعه : 1 ، 2 ، 9 ،\r\n18 ، 20\r\nظفرنامه از رسائل منسوب بشيخ : 21\r\nعالم آراى عبّاسى : 14 ، 15\r\nعلائى [ حكمت علائيه 
  ] 20\r\nعلم النفس [ فصول ابو على سينا 
  ] :\r\n17 ، 21\r\nفارسنامهء ناصرى : 13\r\nفرهنگ اسدى : 75 ، 81 ، 83 ، 94 ،\r\n96 ،\r\nفرهنگ انجمن آرا ناصرى : 75\r\nفرهنگ جهانگيرى : 75 ، 81 ، 92\r\nفصول ابو على [ علم النّفس 
  ] ، 17 ، 21\r\nفهرست ابن نديم : 101\r\nقاموس فيروزآبادى : 4 ، 41 ، 74 ، 82\r\nقانون ابو على : م 33\r\nقراضهء طبيعيات منسوب بشيخ رئيس : 21\r\nكامل ابن اثير : 2 ، 88\r\nكشف الظنون : 5 ، 6 ، 7 ، 11 ، 12 ،\r\n17 ، 58 ، 62 كفاية التعليم در فن تنجيم ابو المحاسن\r\nغزنوى . - م 7 ، 25 ، 28 ، 29\r\nگلستان سعدى : 70\r\nكلّيات قانون ابو على : م 33\r\nكليله و دمنه بهرامشاهى : 92 ، 97\r\nكنز العارفين : 5\r\nكنز العباد فى شرح الاوراد : 5\r\nكنز العرفان فاضل مقداد در آيات احكام : 5\r\nكنز القاصدين : 5\r\nكنز اللغه كنز اللغات : 5\r\nكنز المعانى : 6\r\nكنز المعزّمين : 7 ، 9 . - م 23\r\nكنز المغرمين : 6\r\nكنز المفاوض : 6\r\nكنز الموحّدين فى سيرة صلاح الدّين : 5\r\nكنوز الاولياء و رموز الاصفياء : 5\r\nكنوز الحقائق فى حديث خير الخلائق : 5\r\nكنوز الذّهب فى تاريخ حلب : 5\r\nكنوز الفقه : 5\r\nكنوز المعزّمين : 1 ، 5 ، 6 ، 7 ، 9 ،\r\n11 ، 12 ، 13 ، 14 ،\r\n16 ، 17 ، 22 ، 23 ،\r\n32 ، 33 ، 35 ، 60 ،\r\n61 - م 2 ، 9 ، 21 ،\r\n23 ، 29 ، 31\r\nكنه المراد في وفق الاعداد تأليف يعقوب بن\r\nمحمد طاوسى : 58\r\nكنه المراد فى علم الوفق و الاعداد تأليف\r\nشرف الدين على يزدى : 58\r\nكيفية الاتّفاق فى تركيب الاوفاق : 58\r\n\r\n","description":"","footnote":"","page_name":" فهرست مطالب 11 ","page_number":154},
  {"content":"\r\n\r\nلسان العرب : 4 ، 77 ، 79 ، 82 ، 84\r\n85 ، 86 ، 88 ، 102\r\nمبدأ و معاد از رسائل منسوب بابو على سينا : 21\r\nالمثل السّائر ابن اثير : 89\r\nمجلهء فرهنگستان : 70\r\nمجمع البحرين لغت : 85\r\nمحاسن ما فروخى : 2\r\nمعراج‌نامه منسوب بشيخ : 21\r\nمعرفت اسطرلاب علىّ بن عيسى حرانى : 34\r\nمعرفت تقويم محمد بن صفّار : 34 مفتاح السّعاده و مصباح السياده طاش\r\nكبرىزاده : 58 ، 62 ، 63\r\n88 ، 98 ، 99 ، 100\r\nمنتهى الارب : 74 ، 79 ، 88\r\nالمنجد لغت : 4 ، 79 ، 89\r\nمهج الدعوات سيد ابن طاوس : 78 ، 101\r\nنبض از رسائل فارسى ابن سينا : 20 ، 32\r\nنجات ابو على سينا : 23\r\nنهايهء ابن اثير : 77 ، 85 ، 86 ، 88\r\nولدنامه [ مثنوى ولدى 
  ] 99\r\n\r\n","description":"","footnote":"","page_name":" فهرست مطالب 12 ","page_number":155},
  {"content":"\r\n\r\nآبسون\r\nاتّصال كواكب\r\nاجتماع\r\nاحتراق\r\nارباب ايّام و ليالى\r\nارباب ساعات\r\nاساس حروف\r\nاصول\r\nاصولى\r\nاقامت ستارگان\r\nاقتران\r\nامتزاج كواكب\r\nاندخسيدن\r\nانصراف كواكب\r\nاوسون\r\nبسط\r\nبيت كوكب\r\nبيّنهء حروف\r\nپر كردن لوح\r\nتثليث\r\nتربيع\r\nتسديس\r\nتضادّ كواكب\r\nتعويذ\r\nتكسير اعداد\r\nتكسير حروف\r\nتميمه\r\nتنبل\r\nتوله جادو\r\nجزع جژمك\r\nچشمارو\r\nچشم‌پنام\r\nچشم بند\r\nچشم زد\r\nچشم فسا\r\nچهل و يك بسم اللّه\r\nحجاب\r\nحرز\r\nحروف طبايع\r\nحروف عناصر\r\nخانهء ستارگان\r\nخرزه\r\nخرمك\r\nدايرهء ابتث\r\nدايرهء ابجد\r\nدايرهء اجذش\r\nدايرهء اجهب\r\nدايرهء ارغى\r\nدايرهء اهطم\r\nدايرهء ايقغ\r\nدواير حروف\r\nدوستى و دشمنى ستارگان\r\nراقى\r\nرجعت كواكب\r\nرطوبت باصطلاح اطبّا\r\nرقيه رقيهء كژدم\r\nرواقى\r\nزبر حروف\r\nزكات اعداد و الواح\r\nسعد اصغر\r\nسعد اكبر\r\nسون\r\nشرف ستارگان\r\nشرف شمس\r\nضعف كواكب\r\nطبايع اربعه\r\nعارف\r\nعاين\r\nعزيمه\r\nعوذه\r\nفرهست\r\nفيلسوف اشراقى\r\nفيلسوف مشّائى\r\nقاعدهء ترتيب رياضى\r\nقوت كواكب\r\nكژدم افسا\r\nكنز\r\nكنوز\r\nلوح اعداد و حروف\r\nمار افسا\r\nمتكلّم\r\nمثلّث اعداد و الواح\r\nمثلّثات بروج\r\nمثلّثهء آبى 4 مثلّثهء آتشى\r\nمثلّثهء بادى\r\nمثلّثهء خاكى\r\nمجاسدهء كواكب\r\nمخمس الواح\r\nمربّع الواح\r\nمسبّع الواح و اعداد\r\nمعاذه\r\nمعزّم\r\nمعين\r\nمعيون\r\nمقابلهء كواكب\r\nنحس اصغر\r\nنحس اكبر\r\nنشره\r\nنظر بند\r\nنظر سعد\r\nنظر قربانى\r\nنظر نحس\r\nنظيرهء حروف\r\nنيرنگ\r\nهبوط ستارگان\r\nودعه\r\nوفق اعداد و الواح\r\nيبوست باصطلاح\r\nاطبّاى قديم\r\n( 1 ) - مقصود كلماتى است كه در مقدّمه و حواشى تفسير شده است براى شمارهء صفحات\r\nرجوع شود بفهرستهاى پيش .\r\n\r\n","description":"","footnote":"","page_name":" فهرست مطالب 13 ","page_number":156},
  {"content":"\r\n\r\n\r\nفهرست انتشارات انجمن آثار ملى\r\n/ تاريخ انتشار\r\n1 / فهرست مختصرى از آثار و ابنيه تاريخى ايران / شهريور ماه 1304\r\n2 / آثار ملى ايران ( كنفرانس پرفسور تسفلد ) / مهر » »\r\n3 / شاهنامه و تاريخ ( كنفرانس پرفسور هرتسفلد ) / شهريور ماه 1305\r\n4 / كشف دو لوح تاريخى در همدان ( تحقيق پرفسور\r\nهرتسفلد ترجمه آقاى مجتبى مينوى ) / اسفند » »\r\n5 / سه خطابه دربارهء آثار ملى و تاريخى ايران\r\n( از آقايان فروغى و هرتسفلد و هانى بال ) / مهر ماه 1306\r\n6 / كشف الواح تاريخى تخت جمشيد ( پرفسور هرتسفلد ) / اسفند ماه 1312\r\n7 / كنفرانس آقاى فروغى راجع بفردوسى / بهمن ماه 1313\r\n8 / تحقيق مختصر در احوال و زندگانى فردوسى\r\n( بقلم فاطمه خانم سياح ) / 1313\r\n9 / تجليل ابو على سينا در پنجمين دوره اجلاسيه\r\nيونسكو در فلورانس / اسفند ماه 1329\r\n10 / رسالهء جوديّه ابن سينا ( بتصحيح آقاى دكتر\r\nمحمود نجم‌آبادى ) / » »\r\n11 / رسالهء نبض ابن سينا ( بتصحيح آقاى سيد محمد\r\nمشكاة استاد دانشگاه ) / » »\r\n12 / رسالهء منطق دانشنامه علائى ابن سينا ( بتصحيح\r\nآقاى سيد محمد مشكاة استاد دانشگاه ) / 1330\r\n13 / طبيعيات دانشنامهء علائى ابن سينا ( بتصحيح آقاى\r\nسيد محمد مشكاة استاد دانشگاه ) / 1331\r\n\r\n","description":"","footnote":"","page_name":" فهرست مطالب 14 ","page_number":157},
  {"content":"\r\n\r\nفهرست انتشارات انجمن آثار ملى / تاريخ انتشار\r\n14 / رياضيات دانشنامهء علائى ابن سينا ( بتصحيح آقاى\r\nمجتبى مينوى / 1331\r\n15 / الهيّات دانشنامهء علائى ابن سينا ( بتصحيح آقاى\r\nدكتر محمد معين استاد دانشگاه ) / -\r\n16 / رسالهء نفس ابن سينا ( بتصحيح آقاى دكتر موسى\r\nعميد استاد دانشگاه ) / -\r\n17 / رساله در حقيقت و كيفيّت سلسلهء موجودات و تسلسل\r\nاسباب و مسبّبات ابن سينا ( بتصحيح آقاى دكتر\r\nموسى عميد استاد دانشگاه ) . / -\r\n18 / رسالهء سر گذشت ابن سينا ( با ترجمه و حواشى و تعليقات\r\nآقاى دكتر غلامحسين صديقى استاد دانشگاه ) / -\r\n19 / رسالهء معراج نامهء ابن سينا ( بتصحيح آقاى دكتر\r\nغلامحسين صديقى استاد دانشگاه ) . / -\r\n20 / رسالهء تشريح الاعضاء ( چون پس از تحقيق معلوم\r\nشد كه اين رساله از شيخ رئيس نيست انجمن\r\nآثار ملى از چاپ آن صرف نظر كرد ) / -\r\n21 / رسالهء قراضهء طبيعيّات منسوب به ابن سينا ( بتصحيح\r\nآقاى دكتر غلامحسين صديقى استاد دانشگاه ) .\r\n22 / ظفر نامهء منسوب به ابن سينا فارسى ( بتصحيح\r\nآقاى دكتر غلامحسين صديقى استاد دانشگاه ) .\r\n\r\n","description":"","footnote":"","page_name":" فهرست مطالب 15 ","page_number":158},
  {"content":"\r\n\r\n23 / رسالهء فارسى كنوز المعزّمين ابن سينا ( بتصحيح\r\nآقاى جلال الدّين همائى استاد دانشگاه ) . / 1331\r\n24 / رسالهء جرّ ثقيل ابن سينا ( بتصحيح آقاى جلال الدّين\r\nهمائى استاد دانشگاه ) . / -\r\n25 / رسالهء حىّ بن يقظان ابن سينا با ترجمه و شرح فارسى\r\nآن از يكى از معاصران ابن سينا ( بتصحيح آقاى\r\nپروفسور هانرى كربن ) . / -\r\n\r\n","description":"","footnote":"","page_name":" فهرست مطالب 16 ","page_number":159},
  {"content":"\r\n\r\n\r\nفهرست مندرجات رساله كنوز المعزمين\r\nمقدمه 1 - 103\r\nمتن رساله 1 - 35\r\nفهرست مطالب مقدمه الف - ج\r\nفهرست مطالب متن و حواشى طبع اول د\r\nفهرست مطالب طبع دوم ه\r\nفهرست نام اشخاص و - ط\r\nفهرست اسامى كتب ى - يب\r\nفهرست لغات و اصطلاحات يج\r\nفهرست انتشارات انجمن آثار ملى يد - يو\r\n\r\n\r\n","description":"","footnote":"","page_name":" فهرست مطالب 17 ","page_number":160}
  ]