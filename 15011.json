[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nعصر الظهور\r\nتأليف : على كورانى\r\nترجمه : عباس جلالى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nكورانى ، على\r\nعصر ظهور / مؤلف على كورانى : مترجم عباس جلالى - تهران : مؤسسه انتشارات اميركبير . شركت چاپ و نشر بين الملل 1378 . 412 ص .\r\nISBN 964 - 304 - 091 - 7\r\nفهرستنويسى بر اساس اطلاعات فيپا .\r\nاين كتاب در سالهاى مختلف توسط ناشرين مختلف منتشر شده است .\r\nكتابنامه به صورت زيرنويس .\r\n1 . مهدويت - - انتظار . 2 . مهدويت . 3 . محمد بن حسن ( عج ) . امام دوازدهم . 256 ق .\r\nالف . جلالى . عباس . مترجم . ب . مؤسسه انتشارات اميركبير . شركت چاپ و نشر بين الملل . ج . عنوان .\r\n946041 / 224 BP\r\n462 / 297\r\n13105 - 278\r\n1378\r\nكتابخانه ملى ايران\r\nعصر ظهور\r\nمؤلف : على كورانى\r\nمترجم : عباس جلالى\r\nناشر : شركت چاپ و نشر بين الملل وابسته به مؤسسه انتشارات امير كبير\r\nنوبت چاپ : ششم - تابستان 1382\r\nچاپ و صحافى : چاپخانه سپهر\r\nشمارگان : 5000 نسخه\r\nقيمت : 16000 ريال\r\nشابك : 7 - 091 - 304 - 964\r\nISBN 964 - 304 - 091 - 7\r\nحق چاپ براى ناشر محفوظ است .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nعنوان صفحه\r\nسخن ناشر 11\r\nمقدمه مترجم 13\r\nمقدمه مؤلف 14\r\nانگيزه ترجمه 14\r\nمقدمهء مؤلف 17\r\nسيماى كلى دوران ظهور 23\r\nآشوب‌گرى شرق و غرب عليه مسلمانان 39\r\nروميان و نقش آنان در زمان ظهور تركان و نقش آنان در دوران ظهور 61\r\nيهوديان و نقش آنان در دوران ظهور 67\r\n* وعده الهى نسبت به نابودى يهوديان / 67 * وعده خداوند نسبت به تسلط و چيرگى هميشگى بر يهوديان / 72 * وعده خداوند در فرونشاندن آتش جنگ يهوديان / 74 * خلاصه تاريخ يهوديان / 80 * دوران حضرت موسى و يوشع عليهما السلام / 81 * روى كار آوردن داوران . . . / 82 * دوره داود و سليمان عليهما السلام / 83 * دوران تجزيه و نزاع . . . / 85 * دوره استيلاى آشوريان / 87 * دوران تسلّط بابليان / 88 * دوران استيلاى ايرانيان / 89 * دوران استيلاى يونانىها / 90 * دورهء استيلاى روميان / 91\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nاعراب و نقش آنان در دوران ظهور 95\r\n* سرزمين شام و جنبش سفيانى / 99 * حوادث شام . . . / 100 * فتنه همگانى و فتنه سرزمين شام / 101 * زمين لرزه‌اى در دمشق و اطراف آن / 106 * ورود سپاه ايران و مغرب به سرزمين شام / 107 * كشمكش بر سر قدرت بين أصهب و أبقع / 110\r\nجنبش سفيانى 115\r\n* بيوگرافى سفيانى / 116 * پليدى و سركشى سفيانى / 117 * فرهنگ و گرايش سفيانى / 118 * تلاش سفيانى / 120 * كنيه سفيانى / 121 ، درفش سرخ سفيانى / 122 * آغاز جنبش سفيانى / 123 * ازوادى يابس تا دمشق / 126 * نبرد بزرگ قرقيسيا / 129 * اشغال عراق توسط سفيانى / 133 * پيشروى لشكر سفيانى به سوى . . . / 142 * آغاز بازگشت و عقب‌نشينى سفيانى / 149 * نبرد اهواز / 150 * سفيانى در نبرد فتح قدس / 153\r\nيمن و نقش آن در دوران ظهور 157\r\nمصر و حوادث آن در دوران ظهور 165\r\nسرزمين اسلامى مغرب و حوادث دوران ظهور 173\r\nعراق و نقش آن در دوران ظهور 177\r\n* مرحله اوّل و دوّم / 178 * حسنى و شيصبانى و عوف سلمى / 189 * مرحله سوّم / 192 * مرحله چهارم . . . / 200\r\nجنگ جهانى در دوران ظهور 211\r\nايرانيان و نقش آنان در دوران ظهور 217\r\n* آيات و اخبار در ستايش ايرانيان / 219 * در تفسير گفته خدا . . . / 222 * در تفسير كلام خداى بزرگ . . . / 223 * روايت شيران بىفرار / 226 * روايت گوسفندان سياه و سفيد / 227 * روايت ايرانيان ، طرفداران اهل بيت / 227 * روايت عجم مورد اعتماد پيامبر / 228 * روايت آيا مردم ، كسانى جز فارسيان و روميانند ؟ / 228\r\nايرانيان و آغاز زمينه‌سازى براى ظهور حضرت مهدى ( ع ) 229\r\n* روايت آغاز حكومت مهدى ( ع ) از ايران / 233 * روايت امت محمّد ( ص ) و حكومت مردى از اهل بيت / 234 * روايات مربوط به قم / 236 * روايت اهل مشرق و پرچمهاى سياه / 245 * روايت پرچمهاى خراسان تا قدس / 255 * روايت طالقان / 258 * آيا روايات مربوط به مهياگران . . . / 261 * ظاهر شدن خراسانى و شعيب در ايران / 266\r\nنهضت ظهور مقدس 276\r\n* بحران حكومت در حجاز / 292 * خارج شدن امام ( ع ) با اضطراب از مدينه / 298 * حركت آزمايش / 310 * ديو چو بيرون رود فرشته درآيد / 313 * آزادسازى مدينه منوّره و حجاز / 324 * حضرت مهدى ( ع ) در ايران و عراق / 327 * پيشروى به سوى قدس / 333 * فرود آمدن مسيح ( ع ) از آسمان / 340 * قرارداد صلح و آتش‌بس . . . / 344 * غربيان به اسلام مىگروند / 348\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nسيماى حكومت جهانى امام مهدى ( ع ) 351\r\n* پاكسازى زمين از وجود ستم و ستمكاران / 351 * احياء دوباره اسلام و جهان شمولى آن / 355 * دگرگونى زندگى مادّى و ايجاد رفاه / 362 * استخراج گنجهاى زمين و تقسيم آن بين مردم / 362 * برخوردارى امت اسلامى از نعمت‌ها . . . / 363 * دگرگونى علوم طبيعى و وسائل زندگى / 366 * حكومتى بزرگتر از سلطنت سليمان و ذو القرنين / 368 * راه يافتن به جهان بالا / 370 * راه يافتن به جهان آخرت و بهشت / 371\r\nحضرت مهدى ( ع ) از ديدگاه شيعه 375\r\n* مقام حضرت مهدى ( ع ) در پيشگاه پروردگار / 379 * سخنان امامان درباره حضرت مهدى ( ع ) / 381 * نمونه‌هايى از دعاها و زيارت آن حضرت ( ع ) / 385\r\nمهدى منتظر ( ع ) از ديدگاه اهل سنت 391\r\n* ابن قيم جوزى / 397 * ابن حجر هيثمى / 399 * ابو فداء ابن كثير / 400 * جلال الدين سيوطى / 400 * ابن ابى الحديد معتزلى / 401 * علامه متاوى صاحب فيض القدير / 403 * علامه خير الدين آلوسى / 404 * شيخ محمد خضر حسن استاد دانشگاه الأزهر / 404 * شيخ ناصر الدين آلبانى / 406 * كتّانى مالكى / 408 * عدوى مصرى / 409 * سعد الدين تفتازانى / 409 * قرمانى دمشقى / 410 * محى الدين عربى / 410 * شريف برزنگى / 412\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nتقديم به :\r\nشيفتگان امام مهدى روحى فداه . . .\r\nبه ، تلاشگران راه زمينه‌سازى ظهور فرخنده‌اش . . .\r\nبه ، علماى طليعه‌دار اين موج بنيادى اسلامى و مبارزان و همهء رهروان آن . . .\r\nبه ، مقاومان زير چكمهء ستم و بيداد زمامداران منافق .\r\nبه ، الهام گيرندگان از نور وحى او ، در برابر تاريكىهاى تمدن غربى . . .\r\nآنان كه به وعدهء الهى به آشكار ساختن آئينش و به وعدهء رسول او به ظهور مهدى آل محمد ، ايمان دارند و با كارهاى نيك به استقبال آن پسر پيامبر ، كه از كنار كعبه طلوع خواهد كرد ، مىروند . . . ادامه‌دهندگان موج جديد جهانى زمينه‌ساز ظهور حضرتش كه به رهبرى امام خمينى قدس سره . . . ، آغاز گرديد .\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nسخن ناشر\r\nمسئله ظهور يك انسان كامل و الهى در همهء اديان بطور اعم و در اسلام بطور اخص از چنان تأكيد و اهميتى برخوردار است كه حتى مفتيان دربارى حجاز دربارهء منكر مهدويت حكم ارتداد را جارى مىكنند . لذا تنها مشكلى كه وجود دارد معرفى يك شخص خاص مىباشد كه شيعه با اتكا به ادله و اسناد بسيار اين مهم را انجام داده است .\r\nاما آنچه كه بعد از اثبات وجود ، حيات و نسب آن حضرت حائز اهميت است ، اهداف و اعمال آن وجود مقدس در دوران ظهور است كه در اين رابطه احاديث و اشارات بسيارى از سوى فرق مختلف اسلامى به عصر حاضر رسيده است و حاوى اطلاعات مختلفى از آراء و افكار مردم عصر ظهور و سرزمينهايى است كه مستقيما در معرض كشمكشهاى اين انقلاب قرار مىگيرند .\r\nالگوى انقلاب اسلامى ايران يعنى يك حركت مذهبى در قرن موشك و اتم باعث گرديد كه تصوير روشنترى از چگونگى و عوامل مؤثر در انقلاب حضرت مهدى بدست آيد ، تصويرى كه قبل از انقلاب اسلامى ايران قابل تصور نبود . شاهدان حضورى و غيرحضورى انقلاب اسلامى ايران به رهبرى امام خمينى ( ره ) اكنون قادرند دورنمايى بيش از حالت امام ( ع ) كه شمشيرى در دست و تكيه بر ديوار كعبه دارد ، در ذهن ايجاد نمايند .\r\nكتاب حاضر ثمرهء كوشش ارزشمندى است در گردآورى و تجزيه و تحليل احاديث و ملاخم كه نويسندهء محترم كوشيده تا پاره‌اى از تحولات سياسى نظامى روز را در رابطهء با اين متون بجا مانده از بزرگان اسلام تفسير نمايد . هر كوششى جهت نشان دادن اين نكته كه انقلاب فرزند برومند پيامبر ( ص ) با توجه به شرايط زمان و مكان و بهره‌گيرى از امكانات و استعدادهاى عصر ظهور\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nانجام مىپذيرد ، كارى است در خور تقدير ، و اگر آن حضرت صرفا از امكانات فوق طبيعى در تمام مراحل انجام مأموريت الهى خود استفاده مىكرد ، نيازى به اصحاب و آماده شدن شرايط نداشت .\r\nكتاب داراى بشارتى خوشحال‌كننده براى قوم سلمان ( ايرانيان ) است كه با نگاهى به تاريخ گذشته و سابقهء آنان در اسلام و گرايش به آل محمد ( ص ) و در آخر با بوجود آوردن انقلاب كبير اسلامى نشان داده‌اند كه به حق شايستهء چنين بشاراتى مىباشند . بشارت به اينكه آنان رسالت مهمى در ايجاد شرايط براى ظهور و ادامهء آن دارند و در بين 313 تن اصحاب خاص آن حضرت جايگاهى تعيين شده خواهند داشت .\r\nنكتهء ديگر ، اگرچه جزئيات دقيقى از زمان و مكان‌هاى درگير در قيام آن حضرت در دست نيست امّا بر چند مكان چون مكّه و شام و بصره و فلسطين بيش از همه اشاره شده كه در مجموع مىتوان محدودهء واقع بين اين نقاط در خاورميانه را محل تپش قلب جهان عصر ظهور دانست .\r\nكما اينكه در عصر حاضر نيز اين گونه است و كتاب حاضر در اين رابطه اشارات مستند و جالب توجهى را ارائه داده است . در مورد زمان ظهور نيز اگرچه زمان خاصى اعلام نگشته و روايات بسيارى در طرد كسانى كه تعيين وقت نمايند بدست ما رسيده اما حوادثى پيشگويى گرديده كه كوشش براى درك و انطباق آن حوادث بر واقعيات را نمىتوان از جملهء تعيين زمان دانست .\r\nبهرحال آنچه كه مسلم و مشترك بين فرق و اديان است وجود و ظهور آن حضرت است و آنچه بيش از همه اهميت دارد علاقه به وجود و راه و هدف آن حضرت است . در حدّى كه انتظار آن حضرت در زمرهء عبادت و معيت با آن وجود شريف است .\r\nاميد است كتاب براى شيفتگان آن حضرت مورد استفاده و اميدبخش باشد . معاونت فرهنگى سازمان تبليغات اسلامى ، در راستاى انگيزهء مقدس خود در نشر و احياء فرهنگ گرانبار اسلام ناب محمدى ( ص ) ، به انتشار اين‌گونه كتب و آثار پرداخته ، تا گامى در پويايى و تعالى جامعهء اسلامى بردارد به اين اميد كه شيفتگان حضرتش را دوچندان و تشنگان چشمهء زلالش را جذبه‌اى ديگر بخشد .\r\nمعاونت فرهنگى\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدمه مترجم\r\nتاكنون كتاب‌هاى بسيارى پيرامون وجود مقدس حضرت مهدى ( ع ) به رشتهء تحرير درآمده است و در كتب و متون تاريخى ، دربارهء وقايع و پيشامدهاى دوران آن حضرت اخبار بسيارى از پيامبر ( ص ) و امامان ( ع ) نقل شده است . امّا پراكندگى آن روايات و عدم دسترسى به برخى از كتب اصيل تاريخى در اين زمينه از يك طرف و عدم بررسى عميق و تحليل كامل اين حوادث و تطبيق آنها بر پيشامدهاى قرون گذشته و بر وقايع جارى و آينده از طرفى ديگر ، نتوانسته آنطور كه بايد ما را با تاريخ ارزشمند دوران آن بزرگوار آشنائى كامل ببخشد .\r\nمؤلف گرانقدر ، با پژوهشى ژرف و تحقيقى تاريخى و انديشمندانه و دور از تعصّب‌هاى افراطى و پيش‌داوريهاى ناروا ، كوشيده است تا سيمائى روشن از حوادث و پيشامدهاى آن زمان و ديدگاه‌هاى گوناگون دانشمندان بزرگ و نويسندگان مشهور شيعه و اهل سنّت را دربارهء ظهور حضرت مهدى ( ع ) بگونه‌اى كه از عمق جان برخاسته و قلب و روح و روان انسان مسلمان را سيراب سازد ، ترسيم كرده و مورد تجزيه و تحليل قرار دهد .\r\nموضوعات اين كتاب كه عمدتا از آيات قرآنى و اخبار فراوان موجود در منابع تاريخى شيعه و سنّى ، گزينش شده است دورنمائى از آن دوران را بطور واضح تبيين و شبهات آنان را در اين زمينه پاسخگوست ، براى آشنائى بيشتر با موضوعات ارزندهء اين كتاب ، شما را به مطالعه و قضاوت وامىگذاريم .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\n* مؤلف\r\nنويسندهء چيره‌دست ، علّامه ، استاد على كورانى ، از علماى مبارز و نويسندگان اديب و خوش‌ذوق لبنان است از منطقهء « جبل عامل » كه علاوه بر سوابق مجاهدت و تلاش چشمگير در لبنان و عراق و كشورهاى عربى حوزهء خليج‌فارس ، نقش فعّال و پرثمر امروز او در ارتباط با قضاياى انقلاب اسلامى ايران و عراق و . . . بر آگاهان پوشيده نيست .\r\nوى از مدتى پيش به ايران آمد و در قم ساكن گشت ، در اين چندسال ، با قلم شيوا و دلنشين خود ، آثارى متنوع ، مفيد ، محققانه و ابتكارى تأليف كرده از جمله ، كتاب‌هائى چون : الممهّدون للمهدى ، طريقة حزب اللّه ، ملائكة الغيب قادمون كه با قلم شيواى حجة الاسلام و المسلمين جواد محدثى ترجمه و از طريق معاونت فرهنگى سازمان تبليغات اسلامى بنام ( فرشته‌اى از غرب ) منتشر گرديد ، و عصر الظهور كه اين كتاب باشد و . . .\r\nمىشناسيم .\r\nبه‌هرحال آشنائى با انديشه و روحيّات نويسنده و ابعاد گوناگون آثارش را به مطالعهء كتابهاى ارزشمندش و كتاب حاضر وامىگذاريم .\r\n\r\n* انگيزهء ترجمه\r\nكتاب حاضر از كتب ارزنده در زمينهء تحليل و بررسى عميق پيرامون وقايع و حوادث دوران ظهور فرخندهء حضرت مهدى ( ع ) مىباشد كه با توجه به موضوعات متنوع و نو آن و استقبال كم‌نظيرى كه از اين كتاب در لبنان و كشورهاى عربى و محافل شيعه و سنى پديد آمده بود ، من نيز علاقه داشتم كه در ترجمهء اين كتاب به فارسى سهمى داشته باشم .\r\nاز طرفى چون مدتى توفيق تلمّذ در خدمت مؤلف محترم را داشتم و عنايت خاصّى كه به حقير ابراز مىكردند ، ترجمهء اين كتاب به من پيشنهاد شد كه قبلا بخشى از آن ترجمه شده بود و نياز به بازنگرى مجدّد داشت ، گرچه من خود را لايق به سرمنزل رساندن اين مهمّ نمىديدم ، امّا بهرحال طبق درخواست مؤلف به ترجمه و بازنگرى قسمتى از آن مبادرت نمودم و در اين راستا ، تشويق و ترغيب جمعى از دوستان و همكارى برادر محترم جناب آقاى امين جراح كه بخشى از آن‌را ترجمه كرده بودند و زحمات بىوقفهء برادر گرامى جناب آقاى جواد\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nمحدثى در ويرايش اين كتاب . . . پيوسته مددكارم بوده است .\r\nاميد است ترجمهء اين كتاب گامى در جهت تقويت ايمان بندگان شايستهء خدا و منتظران ظهور مقدس حضرت بقيّة اللّه ارواحنا فداه و ايجاد انگيزه براى استقامت و پايدارى امّت ، تا قطع كامل دست ستم‌پيشگان شرق و غرب ، از كشورهاى اسلاميمان باشد .\r\n. . . ثواب اين ترجمهء ناقابل را به روح پاك برادر شهيدم على . . . تقديم مىنمايم .\r\nقم : عباس جلالى خرداد 1368\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nمقدمه [ مولف 
  ]\r\nبعد از پيروزى انقلاب اسلامى در ايران نشانه‌هاى اعتقاد به حضرت مهدى منتظر ( ع ) در ميان ملل جهان اسلام و حتى غير اسلام . . . يعنى پرسش از او و سخن گفتن پيرامون او و مطالعه و تأليف دربارهء او به اوج خود رسيد .\r\nتا جائى كه اين لطيفه شايع شده كه وزارت اطلاعات آمريكا پرونده‌اى از تمام اطلاعات لازم دربارهء امام مهدى ( ع ) تهيه و تنظيم نموده كه تنها نقص آن تصوير آن حضرت است .\r\nو شايد بزرگ‌ترين رويداد سياسى مربوط به اعتقاد به آن حضرت در اين دوره ، انقلابى باشد كه در آغاز سال 1400 هجرى به رهبرى « محمد عبد اللّه قرشى » در حرم مكه مكرمه اتفاق افتاد . به‌گونه‌اى كه ياران او به حرم مسلط شدند و معاون وى « جهيمان » از داخل حرم اعلاميه‌اى پخش نموده و مسلمانان را به بيعت با قرشى دعوت كرد ، به اعتبار اينكه او همان مهدى منتظر است كه پيامبر ( ص ) ظهورش را بشارت داده است .\r\nاشغال حرم توسط آنها و مقاومت نيرومندانهء آنان چندين روز به طول انجاميد كه حكومت سعودى به پيروزى بر آنان دست نيافت مگر بعد از درخواست گروه ويژهء كماندويى از فرانسه !\r\nو همچنين بزرگترين فعاليت تبليغاتى كه مستقيما مربوط به اعتقاد به ظهور حضرت مهدى ( ع ) توسط دشمنان ما در اين فاصله انجام گرفته ، فيلم « نوسترا داموس » است كه چهار\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nسال قبل به مدت سه ماه متوالى در شبكه‌هاى تلويزيونى آمريكا به نمايش گذاشته شد .\r\nاين فيلم سرگذشت زندگى ستاره‌شناس و پزشك فرانسوى بنام « ميشيل نوسترا داموس  sumad artsoN  است كه نزديك به 500 سال قبل مىزيست .\r\nوى پيشگويىهاى خود را دربارهء آينده به رشتهء تحرير درآورده ، كه مهمترين آنها پيشگويى او دربارهء ظهور نوادهء پيامبر ( ص ) در مكه مكرمه ، و وحدت بخشيدن به مسلمانان ، و به زير پرچم خود آوردن آنها و پيروزى بر اروپائيان و ويران كردن شهر و يا شهرهاى بزرگ سرزمين جديد ( آمريكا ) است .\r\nو به نظر مىرسد « لوبى » صهيونيست و اطلاعات آمريكا در ساختن اين فيلم دست داشته باشند ، و هدف آنان از تهيه اين فيلم بسيج نمودن ملتهاى آمريكا و اروپا عليه ايران و مسلمانان است ، زيرا آن را خطرى مىپندارند كه غرب و تمدن آن را تهديد مىكند ؛ بويژه وقتى كه آنچه را بر پيشگوئى « نوسترا داموس » اضافه نموده‌اند مورد توجه قرار دهيم و آن اينكه آمريكا بعد از شكست اروپا به دست حضرت مهدى ( ع ) و نابودى موشكهاى غول‌پيكر واشنگتن و ديگر شهرهاى آن ، جهت رويارويى با آن حضرت به بستن يك پيمان همكارى با روسيه اقدام نموده و سرانجام بر وى پيروز مىگردند !\r\nعلاوه بر اينكه در زمينهء ارزش علمى كتاب و نويسنده آن جاى بحث و گفتگو است .\r\nآن كتاب مجموعه‌اى از پيش‌گوئيهايى است كه نويسنده به زبان قديم فرانسه ( لاتين ) و با شيوهء رمزى و ابهام‌آميز نوشته است . كه قابل تفسير به صورتهاى گوناگون مىباشد . . .\r\nبه نظر نگارنده ، نويسنده آن كتاب بر پاره‌اى از منابع اسلامى در مورد حضرت مهدى ( ع ) آگاهى يافته و يا با بعضى از علماى ما ملاقات نموده است . بويژه وى مدتى از عمر خويش را در ايتاليا و جنوب فرانسه و چه بسا در اندلس گذرانده است . . . امّا كتاب او با سرعت پس از پيروزى انقلاب منتشر و چاپهاى آن با شرح‌ها و تفسيرهاى متعدد ، به صدها هزار و حتى گفته‌اند به ميليونها نسخه رسيد ، و آنگاه تبديل به فيلم سينمائى شد و در شبكه‌هاى تلويزيونى فرانسه در معرض ديد ميليونها تماشاگر آمريكائى و اروپائى قرار گرفت .\r\nمسئله اين نيست كه غربىها اعتقاد به ظهور مسيح يا مهدى عليهما السلام و يا اعتقاد به صحت پيشگوئىهاى نوسترا داموس و يا ديگر ستاره‌شناسان دارند . . . بلكه بر اين باورند كه خطر خيزش اسلامى و تمدن الهى آن ، تمدن مادى آنان را تهديد نموده ، و سلطهء ظالمانهء آنها\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nبر ملتهاى جهان را از ميان برمىدارد .\r\nو ازاين‌رو مىبينيد كه آنها از هر عنصر اطلاعاتى استفاده مىكنند تا زنگهاى خطر را در گوش ملتها به صدا درآورند . و به حركت جديد انقلاب و روند آيندهء آن در مكه و مصر و سرزمينهاى اسلامى چشم دوخته‌اند . . . تا اينكه موافقت و پشتيبانى ملتهاى خود را جهت اجراى تمام نقشه‌هاى استعمارى خود در حال و آينده ، جهت ضربه زدن به انقلاب اسلامى در اين كشور و يا در ساير كشورها جذب نمايند . . .\r\nامّا اين مسئله از نظر يهوديان ، بالا بردن ترس و هراس غربيها از خطر جنبش اسلامى تا حد توانشان مىباشد ، تا بدين وسيله اين خطر را از خود دور سازند .\r\nو بدين جهت به غربيها چنين وانمود مىسازند كه ، تمدن غرب مورد هدف انقلاب اسلامى بوده ، و اسرائيل اولين خط دفاعى غرب بشمار مىرود .\r\nبنابراين دشمنان ما به حساب باور و عقيدهء خود ناچارند در مورد امام مهدى ( ع ) تبليغات آنچنانى نموده و دست به تهيهء فيلم بزنند و از آنجائى كه با موج آگاهى بخش اسلام كه نسبت به رهبر موعود افزايش خواهد يافت روبرو مىشوند ، ناگزيرتر شده ، و در صورت صحت امر ظهور ، و آشكار شدن آن بزرگوار . . . با او روياروئى نمايند .\r\n( جالب اينكه ) آنان بدليل ترس و وحشتى كه در درون خود از آن حضرت دارند زمينه را براى او مهيّا مىنمايند ، بگونه‌اى كه شوق ما را به ديدار نوادهء پيامبر ( ص ) كه در كنار كعبه ظهور مىكند ، برمىانگيزاند زمانى يك مسلمان امام مهدى عليه السلام را در فيلم نوسترا داموس مىبيند كه چگونه از اتاق عمليات به كمك ژنرالهاى بزرگ خود ( به تعبير فيلم ) صحنهء جنگ را اداره كرده و با سردمداران كفر مبارزه مىنمايد ، و با پرتاب موشكهاى غول پيكر از قلب صحراى حجاز به پايگاههاى كفر و استعمار در آمريكا و اروپا كه آنها را درهم مىكوبد ، چقدر سرشار از اميد و اشتياق مىگردد .\r\n* * * امّا اين بازتاب‌ها در مورد اعتقاد به حضرت مهدى منتظر ( ارواحنا فداه ) جز پژواك صدا چيزى نيست ، و صدا و عمل بزرگتر مسئله او همين انقلاب دشمن ستيز اسلامى ايران است كه بنام آن بزرگوار و جهت آماده‌سازى منطقه و جهان براى ظهور خجستهء وى ، به پا شده ، و شرارهء آن در تمام سرزمينهاى اسلامى شعله‌ور گرديده است .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nدر ايران ، احساس مىكنى كه حضور حضرت مهدى ( ع ) بيشتر و بزرگتر از همهء سران انقلاب و علماى نهضت است زيرا او رهبر حقيقى انقلاب و حكومت است و همانا امام خمينى رضوان اللّه تعالى عليه نماينده و نائب اوست كه نام آن حضرت را با احترام و قداست فراوان ياد كرده و مىگويد : ارواحنا لتراب مقدمه الفداء ، ( جان ما فداى خاك پايش باد ) و مىگويد كشور ما كشور امام زمان است و نهايت آرزو و اميد ما اين است كه امانت‌دار او بوده و اين امانت را به صاحب اصلى آن بسپاريم .\r\nنام و ياد امام مهدى ( ع ) با احترام و قداست تمام در قلب مردم ايران و در شعارها و نام فرزندان و مؤسسات و خيابانها و مراكز تجارى آنان و در دل رزمندگان اسلام كه وجودشان هم چون شمع از شوق ديدار وى ذوب شده و او را در خواب و فرشته‌گانش را در بيدارى مىبينند جاى دارد و هم آنان هستند كه دوست دارند با جان خود ، در راه قدس به ديدار حضرتش شرفياب شوند .\r\nشوق و محبت و قداستى را كه حضرت مهدى ( ع ) ( ارواحنا فداه ) در قلبهاى شيعيان و عموم مسلمانان داراست ، تاكنون هيچ شخصيتى در روى زمين دارا نبوده است . . . و اين علاقهء مردمى و توجه به مسأله ظهور آن حضرت رو به افزايش بوده ، تا اين‌كه خداوند به وعدهء خويش جامهء عمل پوشانده ، و آئين خود را بر تمام اديان پيروز گرداند .\r\n* * * چند سال قبل كتابى بنام « الممهدون للمهدى » ( زمينه‌سازان ظهور حضرت مهدى ( ع ) به قلم اينجانب نگارش يافت ، كه بر محور احاديث رسيده از منابع شيعه و سنّى و دربارهء حركت موعود ، در سرزمينهاى شرقى ، بدست ايرانيان و وابستگان به سلمان فارسى ، و اهل خراسان و نقش آنان در زمينه‌سازى ظهور حضرت مهدى منتظر ( ع ) دور مىزد .\r\nو با اينكه كتاب مورد قبول واقع شد ، و در كشورهاى مختلف به چاپ رسيد امّا كافى نبود و عطش مسلمانان مشتاق حضرت مهدى ( ع ) را در امر شناخت وى و زمان ظهور و حركت آن بزرگوار بر طرف نمىساخت .\r\nدر حالى كه انبوه مسلمانان و شيفتگان آن حضرت مايل‌اند كه ما تصويرى كلى از سرگذشت وى را به صورتى پيوسته و ساده و دور از خلاصه‌گويى مضرّ و خالى از شرح و تفصيل و بحث علمى ملال‌انگيز ارائه دهيم . . .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nالبته انجام اين مسئوليت بر عهدهء انديشمندان و فضلاى متعهد شيعه و سنى است تا تصورات گوناگونى از پژوهشهاى دانشمندان اسلامى را دربارهء حضرت مهدى ( ع ) در اختيار مسلمانان قرار دهند تا بدينوسيله در اذهان و وجدان آنان تأثير گذارند تا همگام با چگونگى و كيفيت حركت و بيدارى اسلام متبلور گردد .\r\nدر كنار اين‌گونه نگارش‌ها پيرامون حضرت مهدى ( ع ) به بررسيها و پژوهشهاى علمى و تحقيقى دربارهء روايات و موضوعات متعدد مربوط به آن حضرت نيازمنديم .\r\nآغاز اين كار ، گردآورى مجموعه‌اى كامل از روايات مربوط به اوست كه در ميان نزديك به پنجاه منبع و مأخذ درجهء اوّل ، چه خطى و چه چاپى پراكنده است ، جداى از منابع درجهء دوم از تأليفات دانشمندان در قرنهاى ميانى و اخير . . . مىباشد . از جمله ويژگيهاى اين معجم آسان نمودن مراجعه دانش‌پژوهان به متون اسلامى دربارهء حضرت مهدى ( ع ) و معرفى بحثها و موضوعات آنان به انديشمندان و تودهء مردم مىباشد .\r\nاين كار ارزنده را « بنياد معارف اسلامى » در قم به عهده گرفته و اينك استخراج روايات از ميان بيش از يك صد منبع به پايان رسيده است . اين معجم شامل روايات مربوط به حضرت مهدى ( ع ) با ذكر منابع آن ، و سپس معجم موضوعات مربوط به آن حضرت ، و فرهنگ الفاظ روايات ، و معجم نام‌ها و مكان‌ها خواهد بود . . . ان شاء اللّه .\r\nهدف اين كتاب ارائه سيمائى از عصر و زمان امام مهدى ( ع ) و قيام مقدس آن حضرت است كه از آيات و روايات استفاده مىشود .\r\nو من نسبت به مراجعهء مستقيم روايات از منابع آنها اهتمام زيادى نمودم كه اتفاقا به كتابى برخوردم كه در لبنان چاپ و منتشر شده و به علت كثرت روايات آن در دسترس مردم قرار گرفته بود و زمانى كه به دهها مورد از منابعى كه نويسنده در پاورقى ذكر كرده بود مراجعه نمودم ، با كمال تعجب ديدم نه تنها نسبتى بين روايات و منبع آن‌ها وجود ندارد ، بلكه نويسنده به خود اجازه داده كه روايات را بخش‌بخش و بعضى را به برخى ديگر ضميمه نموده و حتى پاره‌اى از واژه‌ها را تغيير دهد .\r\nالبته من به ذكر يك يا دو منبع براى روايت اكتفاء نموده‌ام ، زيرا هدف كتاب تنها ارائه سيماى كلى از زمان ظهور و قيام حضرت مهدى ( ع ) است ، نه بررسى منابع روايات و صحت آنها .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاميد است اين كتاب ( عصر ظهور ) خدمتى براى اسلام و مسلمانان كه تشنهء شناخت رهبر موعودشان آنچنان‌كه پيامبر صلى اللّه عليه و آله فرموده ، باشد و خداوند متعال آن را در زمرهء خدمات زمينه‌سازى ظهور حجت و ولىّ خود ( ارواحنا فداه ) قبول فرمايد .\r\nعلى كورانى 24 شوال 1407 شهر مقدس قم\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nسيماى كلّى دوران ظهور\r\nبا آنكه قرآن كريم معجزه جاويد پيامبر اسلام ( ص ) است و در هر زمان و نسلى تازگى دارد . . . با اين وصف از جمله معجزه‌هاى هميشه تازه وى خبرهايى است كه توسط آن حضرت از آيندهء زندگى انسانها و خط سير اسلام ، تا فرا رسيدن زمان بازگشت اسلام ( موعود ) بيان شده است عصرى كه خداوند دين خود را بر تمام اديان و مكاتب جهان بر خلاف خواست مشركان و كافران پيروز مىگرداند .\r\nو اين عصر ظهور اسلام كه موضوع اين كتاب است همان عصر ظهور حضرت مهدى ( ع ) است و هيچ تفاوتى بين اين دو ، در صدها روايت بشارت دهندهء پيامبر ( ص ) و رواياتى كه از طريق صحابه و تابعين و نويسندگان صحاح و مجموعه‌هاى روايتى كه دربارهء اين دو عصر رسيده وجود ندارد ، با آنكه اختلاف روش داشته‌اند . و اگر روايات امامان اهل بيت ( ع ) را بر آنها بيفزائيم بيش از يكهزار روايت مىشود ، اگرچه ائمه ( ع ) همواره احاديث خود را به پيامبر ( ص ) نسبت نداده‌اند ، لكن بارها تأكيد فرموده‌اند كه آنچه بيان نموده‌اند از پدران پاك و از جدّ بزرگوارشان پيامبر اكرم ( ص ) مىباشد .\r\n* * * سيمائى را كه اين روايات از اوضاع جهان در زمان ظهور ترسيم مىكند به‌ويژه از منطقهء ظهور آن حضرت ، مانند : يمن ، حجاز ، ايران ، عراق ، شام ، فلسطين ، مصر و مغرب ( مراكش ) . . . سيمائى است كامل كه بسيارى از حوادث بزرگ و كوچك و نامهاى اشخاص و اماكن را دربر مىگيرد .\r\nكوشيده‌ام اين روايات را از ميان احاديث فراوان ، استخراج نموده و برگزينم و تا حد\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nممكن به شكلى واضح و پيوسته و دقيق در دسترس عموم مسلمانان قرار دهم .\r\nدر اين بخش ، قبل از پرداختن به مشروح آن روايات ، خلاصه‌اى از آنها را عرضه مىدارم تا سيمائى كلى از عصر ظهور باشد .\r\n* * * روايات شريفه حاكى از اين است كه انقلاب و حركت ظهور حضرت مهدى ( ارواحنا فداه ) بعد از فراهم شدن مقدمات و آمادگيهاى منطقه‌اى و جهانى از مكّه آغاز مىگردد . . .\r\nو طبق بيان روايات ، در سطح جهانى نبردى سخت بين روميان ( غربيها ) و بين تركان و يا هواداران آنها كه ظاهرا روسها باشند بوجود مىآيد ، تا جائى كه به جنگ جهانى منجر مىگردد .\r\nامّا در سطح منطقه دو حكومت هوادار حضرت مهدى عليه السلام در ايران و يمن تشكيل خواهد شد . . . كه ياران ايرانى آن حضرت مدتى قبل از ظهور ، حكومت خويش را تأسيس نموده و درگير جنگى طولانى مىشوند كه سرانجام در آن پيروز مىگردند .\r\nو اندك زمانى پيش از ظهور آن بزرگوار در بين ايرانيان دو شخصيت ، با عنوان سيد خراسانى ، رهبر سياسى و شعيب بن صالح ، رهبر نظامى ظاهر شده و ايرانيان تحت رهبرى اين دو تن ، نقش مهمى را در حركت ظهور آن حضرت ايفاء خواهند نمود .\r\nامّا ياران يمنى وى ، قيام و انقلاب آنان چند ماه پيش از ظهور حضرت بوده و ظاهرا ايشان در سامان بخشيدن به خلاء سياسى كه در حجاز بوجود مىآيد همكارى مىنمايند .\r\nعلت بوجود آمدن اين خلاء سياسى حجاز اين است كه شاه نابخردى از خاندان فلان ! كه آخرين پادشاه حجاز مىباشد كشته شده و بر سر جانشينى او اختلاف بوجود مىآيد به گونه‌اى كه اين اختلاف تا ظهور مهدى ( ع ) ادامه خواهد يافت .\r\n« آنگاه كه مرگ عبد اللّه فرا رسد ، مردم در جانشينى او نسبت به هيچكس به توافق نمىرسند و اين جريان تا ظهور حضرت صاحب الأمر همچنان ادامه مىيابد ، عمر سلطنت‌هاى چندين ساله بسر آمده ، نوبت پادشاهى چند ماهه و چندين روزه فرا مىرسد . ابو بصير مىگويد : پرسيدم : آيا اين وضع به طول مىانجامد ؟ فرمود : هرگز . »\r\nو اين درگيرى بعد از كشته شدن اين پادشاه ( عبد اللّه ) منجر به كشمكش بين\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nقبيله‌هاى حجاز مىشود .\r\n« از جمله نشانه‌هاى ظهور ، حادثه‌اى است كه بين دو حرم ( مكه و مدينه ) رخ مىدهد .\r\nعرض كردم : چه حادثه‌اى اتفاق مىافتد ؟ فرمود : تعصّب قبيله‌اى ميان دو حرم به وجود آمده و شخصى از فرزندان فلان ! پانزده تن از سران و شخصيتهاى قبيلهء مخالف و يا از فرزندان مخالفان خود را مىكشد . »\r\nدر اين هنگام نشانه‌هاى ظهور حضرت مهدى ( ع ) آشكار شده و شايد بزرگترين نشانهء آن ، نداى آسمانى است ، كه به نام او در 23 ماه رمضان شنيده مىشود .\r\n« سيف بن عميره گفت : نزد ابو جعفر منصور بودم وى بدون مقدمه گفت : اى سيف بن عميره بدون ترديد ندا كننده‌اى از آسمان نام مردى از فرزندان ابو طالب را مىخواند . گفتم : فدايت شوم اى امير مؤمنان ، اين سخن را روايت مىكنيد ؟ گفت : آرى سوگند به آن كس كه جانم در دست اوست آن را با گوش خود شنيدم . گفتم : اى امير مؤمنان ، من تاكنون چنين حديثى از كسى نشنيده‌ام ! گفت : اى سيف ، اين سخن حق است ، زمانيكه آن أمر واقع مىشود ، نخستين كسى كه اجابت نمايد ما هستيم ، مگر نه اين است كه آن ندا ، مردى از عموزادگان ما را مىخواند ؟ گفتم : آيا آن مرد از فرزندان فاطمه ( س ) است ؟ گفت : آرى اى سيف ، چنانچه اين روايت را از ابو جعفر محمد بن على امام باقر نشنيده بودم ، اگر تمام مردم روى زمين برايم مىگفتند نمىپذيرفتم ، امّا او محمد بن على [ امام باقر ( ع ) 
  ] است . »\r\nطبق روايات پس از اين نداى آسمانى ، حضرت مهدى ( ع ) به‌طور سرّى با برخى از ياران و هواداران خود ارتباط برقرار مىنمايد ، دربارهء آن بزرگوار ، در سراسر گيتى سخن بسيار به ميان آمده ، و نام وى زبانزد همگان گشته ، و محبتش در دلها جاى مىگيرد .\r\nدشمنان وى از ظهور آن حضرت سخت بيمناك شده ، و ازاين‌رو براى دست يافتن به او به تلاش و كوشش مىپردازند . . . در ميان مردم شايع مىشود كه آن حضرت در مدينهء منوّره اقامت گزيده ، و حكومت حجاز يا نيروهاى خارجى جهت كنترل اوضاع داخلى حجاز ، و پايان دادن به كشمكش قبائل با حكومت وقت لشكريان سفيانى را از سوريه به يارى مىطلبند .\r\nاين سپاه وارد مدينه گشته و به هر مرد هاشمى كه دست يابند او را دستگير مىكنند .\r\nبسيارى از آنان و شيعيان آنها را كشته و بقيّه را بزندان مىافكنند .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n« سفيانى ، دسته‌اى از نيروهاى خود را روانهء مدينه مىكند و آنها مردى را در آنجا بقتل مىرسانند و مهدى و منصور از آنجا مىگريزند ، و از اولاد پيامبر ( ص ) كوچك و بزرگ آنان دستگير شده به‌گونه‌اى كه هيچكس نمىماند جز اينكه دستگير و زندانى مىگردد ، نيروهاى سفيانى در تعقيب آن دو مرد از شهر بيرون مىآيند و حضرت مهدى ( ع ) همانند حضرت موسى عليه السلام ، بيمناك و نگران از آنجا خارج شده و رهسپار مكه مىگردد . »\r\nسپس آن حضرت در شهر مكه با بعضى از ياران خود تماس مىگيرد . . . تا اينكه قيام و حركت مقدس خويش را در شب دهم محرم بعد از نماز عشاء از حرم شريف مكّى آغاز مىكند آنگاه نخستين سخنرانى خود را براى مردم مكه ايراد مىفرمايد ، كه دشمنان وى سعى در ترور آن حضرت دارند ، امّا ياران آن حضرت با در ميان گرفتن آن بزرگوار دشمنان را دور و متفرق ساخته ، و نخست بر مسجد الحرام و سپس بر مكه تسلّط مىيابند .\r\nو در صبح روز دهم محرّم حضرت مهدى عليه السلام پيام خود را به زبانهاى مختلف به تمام جهان ابلاغ مىكند و ملل دنيا را به يارى خويش دعوت كرده ، اعلام مىدارد كه در مكّه باقى خواهد ماند ، تا معجزه‌اى كه جدّ گرامىاش حضرت مصطفى ( ص ) وعده فرموده ، و آن فرورفتن لشكريان سفيانى به زمين است كه براى درهم شكستن حركت آن حضرت راهى مكه مىشوند ، به وقوع پيوندد .\r\nامّا پس از اندك زمانى ، معجزهء وعده داده شده در مورد سپاه سفيانى كه در مسير مكه به حركت درآمده اتفاق مىافتد .\r\n« چون [ سپاه سفيانى 
  ] به بيابان مدينه مىرسد خداوند آنها را در زمين فرومىبرد ، و اين مصداق فرمودهء خداى بزرگ است كه فرمود : « و اگر تو اى پيامبر سختى حال تبهكاران را مشاهده كنى آنگاه كه ترسان و هراسان گشته و هيچ از عذاب آنان فروگذار نشود و از مكانى نزديك گرفتار شوند » « همين كه به بيابان مىرسند به زمين فرومىروند و كسانى كه پيشاپيش رفته‌اند باز مىگردند تا ببينند آن قوم چه كردند كه خود نيز به سرنوشت آنان دچار مىشوند و عقب‌ماندگان نيز از راه رسيده و به آنها مىپيوندند كه جوياى حال آنان شوند ، به همين بلا گرفتار مىشوند . »\r\nآن حضرت پس از اين معجزهء فرورفتن دشمنان در زمين ، با سپاه خود كه متشكل از ده و اندى هزار تن است از مكه رهسپار مدينه مىگردد ، و پس از نبردى با نيروهاى دشمن ،\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمستقر در آنجا ، مدينه را آزاد ساخته ، آنگاه با آزادسازى دو حرم مكه و مدينه ، فتح حجاز و تسلط بر منطقه خاتمه مىيابد .\r\nبرخى از روايات خاطرنشان مىسازد كه آن حضرت ، پس از پيروزى بر حجاز راهى جنوب ايران مىشود و در آنجا با سپاه ايران و توده‌هاى مردم آن سامان به رهبرى خراسانى و شعيب بن صالح برمىخورد آنان با وى بيعت كرده و با همرزمى يكديگر با قواى دشمن در بصره به پيكار مىپردازند كه سرانجام به پيروزى بزرگ و آشكارى دست مىيابند .\r\nسپس امام ( ع ) وارد عراق گرديده و اوضاع داخلى آنجا را پاكسازى مىكند و با درگيرى با بقاياى نيروهاى سفيانى و گروهكهاى متعدد شورشى آنها را شكست داده و به قتل مىرساند .\r\nآنگاه عراق را مركز حكومت و كوفه را پايتخت خود قرار مىدهد ، و بدين‌سان ، يمن ، حجاز ، ايران ، عراق و كشورهاى خليج‌فارس يكپارچه تحت فرمانروائى آن حضرت درمىآيد .\r\n* * * روايات يادآور اين معناست كه نخستين جنگى را كه حضرت مهدى ( ع ) پس از فتح عراق به آن اقدام خواهد نمود جنگ با تركان است :\r\n« اول لواء يعقده يبعثه الى الترك فيهزمهم »\r\nنخستين سپاهى كه حضرت مهدى ( ع ) تشكيل مىدهد لشكرى است كه به سوى تركها گسيل داشته و آنها را شكست مىدهد .\r\nو ظاهرا مقصود از تركان ، روس‌ها است كه بعد از جنگ جهانى با روميان يعنى غربيها ضعيف و ناتوان مىشوند .\r\nو امام ( ع ) پس از تجهيز ، سپاه بزرگ قومش را راهى قدس مىگرداند ، در اين هنگام سفيانى در برابر آن حضرت عقب‌نشينى مىكند تا اينكه لشكريان حضرت مهدى ( ع ) در « مرج عذراء » نزديك دمشق فرود مىآيند ، و گفتگو و مذاكراتى ميان آن بزرگوار و سفيانى انجام مىپذيرد ، امّا موضع سفيانى در مقابل آن حضرت ضعيف است بخصوص كه موج گستردهء مردمى به آن حضرت گرايش پيدا مىكنند . به‌گونه‌اى كه روايات نشان مىدهد ، سفيانى در برابر آن حضرت عقب‌نشينى مىكند تا اينكه لشكريان حضرت مهدى ( ع ) در « مرج عذراء » نزديك دمشق فرود مىآيند ، و گفتگو و مذاكراتى ميان آن بزرگوار و سفيانى انجام مىپذيرد ، امّا موضع سفيانى در مقابل آن حضرت ضعيف است بخصوص كه موج گستردهء مردمى به آن حضرت گرايش پيدا مىكنند . به‌گونه‌اى كه روايات نشان مىدهد ، سفيانى مىخواهد قدرت را به او واگذارد ، امّا حاميان يهودى و رومى وى و دستيارانش او را سرزنش مىكنند .\r\nآنها با بسيج نيروهاى خود با امام ( ع ) و سپاه وى درگير نبردى بزرگ مىشوند ،\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nنبردى كه محورهاى ساحلى آن ، از عكا در فلسطين گرفته تا انطاكيه در تركيه و در داخل از طبريّه « 1 » تا دمشق و قدس را فرامىگيرد . . .\r\nدر اين هنگام خشم الهى بر نيروهاى سفيانى و يهودى و رومى فرود آمده و به دست مسلمانان كشته مىشوند ، به‌گونه‌اى كه اگر يكى از آنان در پشت صخره‌اى پنهان شود ، آن صخره بانگ برآورد : اى مسلمان ، در اينجا فردى يهودى مخفى شده او را هلاك كن .\r\nدر اين لحظه ظفر و يارى خداوند بر امام مهدى ( ع ) و مسلمانان به ارمغان آمده پيروزمندانه وارد قدس مىگردند .\r\nغربيان مسيحى به‌طور ناگهانى مواجه با شكست يهوديان و نيروهاى پشتيبان آنها به دست با كفايت آن حضرت مىشوند ، ازاين‌رو آتش خشم آنان برافروخته شده و عليه امام ( ع ) اعلان جنگ مىدهند .\r\nولى ناگاه حضرت مسيح عليه السلام از آسمان به قدس فرود آمده و با سخنان خويش جهانيان و بويژه مسيحيان را مورد خطاب قرار مىدهد .\r\nفرود آمدن حضرت مسيح ( ع ) براى جهان علامت و نشانه‌اى است كه موجب شادى مسلمانان و ملتهاى مسيحى خواهد گرديد .\r\nبه نظر مىرسد كه حضرت مسيح ( ع ) ميان حضرت مهدى ( ع ) و غربىها وساطت نموده ، قرارداد صلحى به مدت هفت سال بين دو طرف بسته مىشود .\r\n« بين شما و روميان چهار پيمان صلح برقرار مىشود كه چهارمين آنها به دست مردى از ( خاندان ) هرقل ، انجام مىپذيرد و هفت سال به طول مىانجامد . مردى از عبد القيس به نام « مستور بن غيلان » پرسيد : اى پيامبر خدا پيشواى مردم در آن روز چه كسى خواهد بود ؟ فرمود : مهدى از فرزندانم ، كه مردى چهل ساله به نظر مىرسد ، چهره‌اش چون ستارهء تابان مىدرخشد ، بر گونهء راست او خالى وجود دارد ، و در حالى كه دو قباى قطوانى « 2 » به تن دارد همچون مردان بنى اسرائيل جلوه مىكند ، وى گنجينه‌هاى زمين را استخراج نموده و شهرى شرك‌آلود را آزاد مىسازد . »\r\n\r\n\r\n","description":"","footnote":"\r\n( 1 ) - شهر طبريه و درياچهء معروف آن در فلسطين قرار دارد .\r\n( 2 ) - قطوان نام منطقه‌اى در كوفه .\r\n","page_name":" 28 ","page_number":28},
  {"content":"\r\n\r\nآنگونه كه در بعضى روايات آمده غربىها پس از دو سال پيمان صلح را مىشكنند .\r\nشايد انگيزهء اين پيمان‌شكنى ، ترس و وحشتى است كه حضرت مسيح ( ع ) در اثر ايجاد موج همبستگى مردمى در بين ملتهاى آنان بوجود مىآورد . بسيارى از غربيها به آئين اسلام گرويده و حضرت مهدى ( ع ) را مورد حمايت و تأييد خويش قرار مىدهند .\r\nلذا روميان در يك هجوم ناگهانى با نزديك به يك ميليون سرباز به سرزمين شام و فلسطين يورش مىآورند .\r\n« آنگاه با شما پيمان‌شكنى نموده و با ارتشى متشكل از هشتاد لشكر و هر لشكر دوازده هزار سرباز به سوى شما گسيل مىشوند »\r\nو نيروهاى اسلام روياروى آنان قرار گرفته و حضرت مسيح موضع خود را هماهنگ با حضرت مهدى ( ع ) اعلام داشته و پشت سر وى در قدس نماز مىگزارد .\r\nنبرد با روميان ( غربيها ) در همان محورهاى نبرد آزادى قدس ، از عكا تا انطاكيه ، و از دمشق تا قدس و مرج دابق « 2 » روى خواهد داد كه شكستى سخت متوجه روميان و پيروزى بزرگ و آشكارى نصيب مسلمانان مىگردد .\r\nپس از اين كارزار دروازه‌هاى پيروزى جهت فتح نمودن اروپا و غرب مسيحيت ، به روى آن حضرت گشوده مىشود . . . و ظاهرا بسيارى از كشورها به وسيلهء انقلاب ملتهاى خودشان فتح مىگردد ، چرا كه ملتها حكومتهاى خود را كه مخالف حضرت مهدى و مسيح عليهما السلام است سرنگون ساخته و حكومتهاى طرفدار آن حضرت را برپا مىدارند .\r\n* * * بعد از فتح غرب توسط امام ( ع ) و درآمدن آن تحت فرمانروائى آن حضرت ، و اسلام آوردن بيشتر مردم آن سامان ، حضرت مسيح عليه السلام رحلت نموده و حضرت مهدى ( ع ) و مسلمانان بر پيكر او نماز مىگزارند ، و آنطور كه روايات مىگويد ، امام عليه السلام مراسم دفن و نماز خواندن بر بدن وى را آشكارا در حضور مردم انجام مىدهد ، تا همچون بار اوّل دربارهء او سخن ناروا نگويند ، سپس پيكر پاك او را با پارچه‌اى كه دست بافت مادرش مريم صديقه عليها سلام است كفن نموده و در جوار مزار شريف مادرش در قدس به خاك مىسپارد .\r\n\r\n\r\n","description":"","footnote":"\r\n( 2 ) - نام منطقه‌اى در فلسطين اشغالى .\r\n","page_name":" 29 ","page_number":29},
  {"content":"\r\n\r\nپس از فتح جهان توسط آن حضرت و يكپارچگى تمام دولتهاى جهان به صورت يك حكومت اسلامى . . . امام ( ع ) جهت تحقق بخشيدن به اهداف الهى در ابعاد گوناگون و در ميان ملتهاى جهان اقدام مىكند ، و براى تعالى بخشيدن و شكوفائى زندگى مادى و تحقق توانگرى و رفاه همگان قيام نموده و جهت گسترش فرهنگ و دانش ، و بالا بردن سطح آگاهى دينى و دنيايى مردم مىكوشد . . .\r\nطبق برخى روايات ، ميزان افزايش دانشى را كه آن حضرت بر دانش مردم اضافه مىكند ، به نسبت 25 به 2 است ، يعنى اضافه بر 2 جزء از علم را كه قبلا دارا بوده‌اند 25 جزء ديگر را بر آن افزوده و به‌طور كلى دانش بشر 27 جزء خواهد شد .\r\nهم‌چنانكه در زمان آن حضرت پاى ساكنان زمين به سوى ساكنان كرات گشوده مىشود بلكه مرحلهء گشوده شدن درهاى عالم غيب به روى اين جهان مادّى ما آغاز مىگردد ، كه انسانهائى از بهشت به زمين مىآيند كه براى مردم اعجازآور و خارق‌العاده خواهد بود .\r\nو در روزگار آن حضرت و بعد از آن شمارى از پيامبران و امامان عليهم السلام به زمين باز خواهند گشت و تا هر زمان كه ارادهء حق‌تعالى باشد فرمانروايى خواهند نمود . و اين امر از نشانه‌هاى رستاخيز و مقدمات آن مىباشد .\r\nبه نظر مىرسد كه جنبش دجّال ملعون و فتنه و آشوب او يك حركت انحرافى بهره‌گيرى از پيشرفت علوم و حالت رفاهى باشد كه در زمان امام ( ع ) جامعهء بشرى به آن دست مىيابد ، دجّال از روشهاى پيشرفته چشمبندى ، براى فريب جوانان پسر و دختر و زنان كه بيشتر پيروان او را تشكيل مىدهند ، استفاده مىكند .\r\nازاين‌رو در جهان موجى از فتنه و آشوب بوجود مىآورد كه فريبكارىهاى او را باور مىكنند ، امّا حضرت مهدى ( ع ) نيرنگ‌هاى وى را آشكار ساخته و به زندگى او و هوادارانش خاتمه مىبخشد .\r\n* * * اين بود دورنمائى كلى از حركت و انقلاب جهانى حضرت مهدى موعود ( ع ) . . . امّا روزگارى كه اين حوادث در آن رخ مىدهد ، آشكارترين نشانه‌ها و رويدادهاى آن از زبان روايات چنين است :\r\nنخست فتنه‌اى است كه بر امت اسلامى پيش مىآيد و روايات ، آن را آخرين و\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nسخت‌ترين فتنه‌ها توصيف مىكند كه بر آنان وارد شده ، و با ظهور امام ( ع ) بر طرف مىگردد .\r\nنكتهء قابل‌توجه اين است كه تمام ويژگيهاى كلى و مشروح اين آشوب با فتنه و سلطهء غربىها و نيز كشورهاى شرقى هم‌پيمان با آنان در آغاز اين قرن ، تطبيق مىكند چه اينكه اين آشوب سراسر ممالك اسلامى و تمام خانواده‌هاى آنان را دربر مىگيرد .\r\n« خانه‌اى وجود ندارد مگر اين‌كه آن فتنه داخل آن شده و هيچ مسلمانى نمىماند مگر اينكه مورد آسيب آن واقع مىشود . »\r\nملت‌هاى كافر بر كشورهاى مسلمانان هجوم مىآورند ، آنگونه كه گرسنگان آزمند بر سفرهء چرب و رنگين حمله مىكنند .\r\n« به هنگام آن فتنه و آشوب گروهى از غرب و گروهى از شرق آمده و بر امت من حكمرانى كنند . »\r\nاين فتنه از سرزمين شام ، سرزمينى كه دشمنان ما سلطه‌گرى استعمارى سياه خويش را از آنجا آغاز نموده ، و آن را كانون پرتوافكن تمدن مىنامند شروع مىشود در نتيجه آشوبى به پا مىشود كه در زبان روايات به « فتنه فلسطين » از آن ياد شده ، آشوبى كه كشور شام در اثر آن ، هم‌چون آب درون مشك به هم مىخورد .\r\n« چون فتنهء فلسطين برپا شود منطقهء شام دچار آشفتگى و نابسامانى گردد ، مانند بهم خوردن آب در مشك ، و آنگاه كه زمان پايانش فرارسد پايان يافته و اندكى از شما پشيمان مىشويد . »\r\nروايات ، نسل‌ها و فرزندان مسلمانان را بدين‌گونه توصيف مىكند : كه آنان با فرهنگ اين فتنه و آشوب نشو و نما مىكنند به‌گونه‌اى كه از ديگر فرهنگ‌ها بىاطلاع مىمانند . . . و فرمانروايان ستمگرى كه با احكام كفر و هواوهوس بر مسلمانان حكمرانى نموده و آنان را با بدترين وضعى شكنجه مىدهند .\r\nاحاديث شريف ، به وجود آورندگان اين آشوب را روميان ( غربيها ) و تركان كه ظاهرا مراد از آنان ( روسها ) باشند ، نام برده ، و آنگاه كه حوادث بزرگى در سال ظهور حضرت مهدى ( ع ) رخ مىدهد ، آنان نيروهاى خود را در رملهء فلسطين و در انطاكيه در ساحل تركيه - سوريه و در جزيره ، واقع در مرزهاى سوريه - عراق - تركيه ، مستقر مىسازند .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n« زمانيكه روم و ترك ( روسيه و غرب ) عليه شما شورش . . . و با يكديگر نيز مخالفت و كشمكش مىنمايند و جنگ و درگيرىها در جهان رو به افزايش مىرود ، هواداران تركان ، جهت استقرار در جزيره و خوارج روم به انگيزهء فرود آمدن در رمله به حركت در مىآيند »\r\nهم‌چنين در روايات آمده كه آغاز ظهور آن بزرگوار از ايران خواهد بود .\r\n« نقطه آغاز ظهور او از سوى مشرق است و چون آن هنگام فرارسد ، سفيانى خروج مىكند . »\r\nيعنى ، آغاز مقدمات و زمينهء ظهور آن حضرت بدست طرفداران سلمان فارسى ، ياران درفش‌هاى سياه انجام پذيرفته و نهضت آنان به دست مردى از قم به وجود مىآيد\r\n« مردى از قم قيام نموده و مردم را به حق دعوت مىنمايد . گروهى كه گرد او جمع مىشوند ، دلهاشان چون پاره‌هاى آهن محكم و استوار است و آنچنان نستوه‌اند كه از تندبادها و طوفانهاى كارزار نمىهراسند ، و از نبرد خسته و افسرده نشده و وحشتى به دل راه نمىدهند ، و همواره توكل و اتكاء آنها به خداوند است و فرجام نيكو از آن تقواپيشگان خواهد بود . »\r\nآنان پس از بپاخاستن و به وجود آوردن انقلابشان از دشمنان خود ( ابرقدرتها ) مىخواهند كه آنها را به حال خود رها نموده و در امور آنها دخالت نكنند ، امّا آنان بر اين امر اصرار دارند .\r\n« حق را مىجويند ، به آنان سپرده نمىشود ، بار ديگر خواستار آن مىشوند ديگر بار نيز سپرده نمىگردد ، با مشاهدهء اين وضع سلاح بر دوش گرفته ، و به مبارزه ادامه مىدهند تا خواستهء آنها را عملى مىنمايند ولى اين‌بار اينان نمىپذيرند ، تا اينكه قيام نموده . . . و پرچم نهضت را به دست صاحب شما يعنى ( حضرت مهدى ( ع ) ) مىسپارند ، و كشته‌هاى آنان شهيدان راه حق هستند »\r\nو به گفتهء روايات آنها سرانجام در جنگ طولانى خود پيروز گشته و دو شخصيتى كه وعده داده شده در بين آنان ظاهر مىشوند . كه يكى خراسانى بعنوان فقيه و مرجع ، يا رهبر سياسى ، و ديگرى شعيب بن صالح كه جوانى گندم‌گون ، با ريش كم‌پشت از اهالى رى ، مىباشد به‌عنوان فرماندهء نظامى مىباشد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nبا سپردن اين دو شخصيت پرچم اسلام را به حضرت مهدى ( ع ) ، با نيروهاى خود در نهضت آن حضرت شركت مىنمايند . و شعيب بن صالح به سمت فرماندهى كل قواى حضرت مهدى ( ع ) نائل مىگردد .\r\n* * * هم‌چنين روايات از حركتى ياد مىكند كه در سوريه توسط « عثمان سفيانى » كه از هواداران روميان و هم‌پيمان با يهود است برپا شده و وى سوريه و اردن را يك‌پارچه در قلمرو حكومت خويش درمىآورد .\r\n« خروج سفيانى امرى حتمى است كه از آغاز تا انجام آن پانزده ماه به طول مىانجامد .\r\nشش ماه آن را به جنگ و كشتار پرداخته و با به تصرف درآوردن پنج منطقه ، نه ماه كامل بر آن مناطق فرمانروائى مىكند . »\r\nطبق گفته روايات آن مناطق پنجگانه علاوه بر سوريه و اردن ، احتمالا لبنان را نيز دربر مىگيرد .\r\nاين وحدت ناميمونى است كه توسط سفيانى در كشور شام به وجود مىآيد ، زيرا كه هدف آن ايجاد يك خط دفاعى ( عربى ) از اسرائيل ، و پايگاهى براى روياروئى با ايرانيان و زمينه‌سازان حكومت حضرت مهدى ( ع ) مىباشد .\r\nازاين‌رو سفيانى اقدام به اشغال و تصرف عراق نموده و نيروهاى وى وارد عراق مىگردند .\r\n« او تعداد يكصد و سى هزار نيرو را به كوفه اعزام مىنمايد و آنها در محلى بنام « روحاء » و « فاروق » فرود مىآيند ، آنگاه شصت هزار تن از آنان روانهء كوفه شده و در محل مقبرهء حضرت هود ( ع ) در نخيله منزل مىكنند ، و گويا من سفيانى ( و يا همراه و يار او ) را مىبينم كه در كوفه و در زمينهاى پهناور و سرسبز شما رحل اقامت افكنده و منادى او بانگ برمىآورد كه هر فردى سر شيعهء على را بياورد هزار درهم به او داده مىشود ، در اين هنگام است كه همسايه به همسايه‌اش حمله‌ور شده و مىگويد اين شخص از زمرهء آنان است . »\r\nآنگاه سفيانى را به پر كردن خلأ سياسى كه در حجاز بوجود آمد وادار مىنمايند و براى مبارزه و نابودى حكومت حضرت مهدى ( ع ) كه زبانزد مردم بوده و انتظار آغاز آن را از\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمكّه دارند ، حكومت سفيانى را تقويت مىنمايند .\r\nازاين‌رو سفيانى سپاه خود را به حجاز گسيل داشته و نيروهايش با ورود به شهر مدينه در آنجا دست به فساد زده و سپس آهنگ مكّه مىنمايند ، جائى كه حضرت مهدى ( ع ) نهضت خويش را از آن مكان آغاز نموده است . پس از آن معجزه‌اى كه پيامبر ( ص ) در مورد سپاه سفيانى قبل از رسيدن به مكه وعده داده است ، يعنى فرورفتن به زمين ، رخ خواهد داد .\r\n« پناهنده‌اى به خانهء خدا پناه مىبرد ، آنگاه سپاهى به سوى او فرستاده مىشود ، همين‌كه به بيابان مدينه مىرسند در زمين فرومىروند . »\r\nپس از آن سفيانى بعد از شكست از ايرانيان و يمنىها در عراق ، و شكستى كه در حجاز به دست حضرت مهدى ( ع ) به واسطهء معجزه فرورفتن در زمين نصيب او مىگردد ، عقب‌نشينى مىكند و جهت روياروئى با پيشروى امام ( ع ) كه با سپاه خويش راهى دمشق و قدس مىباشد ، به جمع‌آورى و بازسازى نيروهاى خود در داخل كشور شام مىپردازد .\r\nروايات اين نبرد را حماسه‌اى بزرگ دانسته كه از عكّا تا صور و انطاكيه در ساحل دريا ، و در داخل منطقه ، از دمشق تا طبريه و قدس امتداد مىيابد .\r\nدر اين گيرودار خشم خداوند بر سفيانى و همدستان يهودى و رومى ( غربى ) وى فرود آمده و پس از شكستى سخت و كوبنده ، سفيانى به اسارت درآمده و كشته مىشود ، آنگاه حضرت مهدى ( ع ) به همراهى مسلمانان وارد قدس مىگردد .\r\nهم‌چنانكه روايات نهضت ديگرى را كه زمينه‌ساز حكومت آن حضرت بوده و در يمن پديد مىآيد ، ياد نموده و رهبر آن نهضت « يمنى » را ستوده و يارى نمودن وى را بر مسلمانها واجب مىشمارد :\r\n« در بين پرچمها هيچ پرچمى از درفش يمنى هدايت كننده‌تر نيست پس از خروج يمنى فروش سلاح به مردم حرام است و چون خروج كند به يارى او بشتاب زيرا كه درفش او درفش هدايت است . جايز نيست هيچ مسلمانى از آن سرپيچى نمايد كه اگر چنين كند اهل آتش خواهد بود ، چرا كه يمنى مردم را به حق و راه راست فرامىخواند . »\r\nچنان كه روايات ، از ورود نيروهاى يمنى به عراق جهت يارى ايرانيان در برابر نيروهاى سفيانى خبر مىدهد و ظاهرا وى و سپاهيانش در يارى نمودن حضرت مهدى ( ع ) در\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nحجاز نقش مهمى را ايفاء مىكنند .\r\nهم‌چنين از نهضت مردى مصرى قبل از خروج يمانى و سفيانى سخن به ميان آورده و جنبشى ديگر را به فرماندهء ارتش مصر ، و حركتى را به قبطيان اطراف مصر نسبت مىدهد .\r\nآنگاه ورود نيروهاى غربى يا مغربى را به مصر ، و به دنبال آن خروج سفيانى را در كشور شام خاطرنشان مىسازد .\r\nو نيز از روايات چنين برمىآيد كه حضرت مهدى ( ع ) براى مصر موقعيت تبليغى خاصى در سطح جهان قرار مىدهد و آنجا را به‌عنوان منبر سخنرانى خويش انتخاب مىفرمايد و سپس كيفيت ورود آن حضرت و يارانشان را به مصر بيان مىنمايد :\r\n« آنگاه آنان ( مهدى ( ع ) و يارانشان ) وارد مصر شده و حضرت برفراز منبر آن قرار مىگيرد و با مردم سخن مىگويد . زمين بر اثر عدل‌وداد رونق و نشاط تازه‌اى به خود گرفته ، و آسمان باران رحمت خود را فرومىبارد ، درختان بارور شده و زمين گياهان خود را مىروياند و زينت‌بخش ساكنان خود مىگردد ، حيوانات وحشى به‌گونه‌اى در آرامش و امنيت بسر مىبرند كه همچون حيوانات اهلى مىتوانند در همه‌جا آسوده بچرند . دانش در دل مؤمنان آن‌چنان جاىگزين مىشود كه هيچ مؤمنى از لحاظ علمى به برادر دينىاش نياز پيدا نمىكند . آن روز ، مصداق اين آيهء شريفه  « يُغْنِ اللَّهُ كُلًّا مِنْ سَعَتِهِ »  [ خداوند همگان را از غناى بىكران خويش توانگر مىسازد 
  ] آشكار مىگردد . »\r\nاما در مورد كشور اسلامى مغرب ، بنا به گفتهء روايات ، نيروهايى از آنجا وارد سرزمين شام و چه بسا مصر گرديده ، و برخى از آنها داخل عراق مىشوند . . . و مأموريتهاى آنان همچون مأموريت نيروهاى بازدارنده عرب و يا بين‌المللى است كه به نفع اسلام و مسلمانان نخواهد بود .\r\nاين نيروها در شام با نيروهاى ايرانى و زمينه‌سازان دولت حضرت مهدى ( ع ) روياروى شده و با يكديگر به زدوخورد مىپردازند . پس از آن به سوى اردن عقب‌نشينى نموده ، و باقيماندهء آنها بعد از خروج سفيانى عقب نشسته و يا به او مىپيوندند . و سپس به كمك دولت مصر كه با قيام مردم خود روبرو شده ، و يا به يارى نيروهاى غربى كه اندكى قبل از خروج و حركت سفيانى در شام وارد سرزمين مصر شده‌اند مىشتابند .\r\n* * * روايت مربوط به عصر و زمان ظهور حضرت ( ع ) خاطرنشان مىسازد كه يهوديان در\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nآخر الزمان در روى زمين ايجاد فساد و فتنه نموده و گرفتار تكبرورزى و خود بزرگ‌بينى مىگردند . آنگونه كه خداوند در قرآن آنان را وصف نموده ، اين خوى برترىجوئى به دست پرچمدارانى كه از خراسان خروج مىنمايند نابود مىگردد .\r\n« چرا كه هيچ چيز نمىتواند آنان را از تصميم خود برگرداند تا آنكه درفش‌هاى خود را در قدس به اهتزاز درآورند . »\r\nو ايرانيان قومى هستند كه به زودى خداوند متعال آنان را عليه يهوديان برخواهد انگيخت .\r\n« ما بندگان نيرومندى از خود را عليه شما برمىشورانيم »\r\nروايات ، هلاكت موعود يهوديان را كه در يك وهله و يا چندين وهله پيش از ظهور حضرت ( ع ) و بعد از آن اتفاق مىافتد ، مشخص ننموده ، امّا آخرين مرحلهء آن را وصف مىنمايد كه به دست تواناى حضرت مهدى ( ع ) و سپاهيان وى كه بيشتر آنها ايرانى هستند به هلاكت مىرسند .\r\nو اين رويداد به صورت كارزارى بزرگ است كه در آن عثمان سفيانى حاكم سرزمين شام در كنار يهوديان و روميها و در خطّ مقدم دفاعى آنان قرار دارد .\r\nبنا به نقل روايات ، امام مهدى ( ع ) نسخه‌هاى اصلى تورات را از درون غارى در انطاكيه و كوهى در فلسطين و از درياچهء طبريه بيرون آورده و با استناد به آن يهوديان را محكوم نموده و نشانه و علامتها و معجزات را براى آنان آشكار مىسازد .\r\nبرخى از يهوديان كه بعد از نبرد آزادى قدس جان سالم بدر برده‌اند تسليم آن بزرگوار شده و كسانى كه تسليم نمىشوند از كشورهاى عربى اخراج مىگردند .\r\n* * * آنطور كه از روايات استفاده مىشود ، اندكى قبل از ظهور حضرت ، جنگى جهانى بين روميان و تركان يعنى غربيها و روسيه رخ مىدهد كه سبب آغاز آن از ناحيهء مشرق است و از پاره‌اى ديگر از روايات چنين برمىآيد كه جنگ مزبور به صورت جنگهاى منطقه‌اى خواهد بود .\r\n« در سال ظهور آن حضرت ( ع ) جنگهاى زيادى در روى زمين به وقوع مىپيوندند كه\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nخسارتهاى آن متوجه آمريكا و اروپا مىگردد . »\r\n« آتش جنگ در مغرب زمين همچون شعله‌ور شدن آتش در هيزم بسيار برافروخته مىگردد ، بين مردم شرق و غرب و حتى مسلمانان ايجاد اختلاف مىشود ، و مردم در اثر هراس و وحشتى كه دارند با رنج و گرفتارى سختى روبرو خواهند شد »\r\nهم‌چنين روايات خبر مىدهد كه زيانهاى جانى و تلفات اين جنگ بعلاوهء بيمارى طاعون كه پيش از جنگ و پس از آن شيوع پيدا مىكند ، به دو سوم ساكنان زمين مىرسد ، و اين خسارتها به مسلمانان وارد نمىگردد مگر به صورت غيرمستقيم .\r\n« اين حادثه رخ نمىدهد مگر اينكه دو سوم مردم جهان از بين مىروند ، پرسيديم : وقتى دو سوم مردم از بين بروند چه كسى باقى خواهد ماند ؟ فرمود : آيا شما نمىخواهيد جزء يك سوم باقىمانده باشيد ؟ »\r\nپاره‌اى از روايات ، اشاره دارد به اينكه اين نبرد در چند مرحله انجام مىپذيرد ، و آخرين مرحلهء آن بعد از ظهور حضرت مهدى ( ع ) و آزادسازى حجاز توسط آن بزرگوار و ورود او به عراق خواهد بود .\r\nالبته آزاد نمودن حجاز مربوط به نابسامانى و خلأ سياسى و بحران حكومت در آن‌جاست كه مشروح آن در فصلهاى بعدى خواهد آمد .\r\n* * *\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nآشوب‌گرى شرق و غرب عليه مسلمانان\r\nواژهء « فتنه » در قرآن كريم و سنّت به دو معناى عام و خاص آمده است ، معنى عام عبارت است از هر امتحان و آزمايشى كه براى انسان پيش آيد ، خواه از ناحيهء خود انسان باشد يا از ناحيهء شيطان و يا از سوى مردم و خواه از امتحان ، كامياب و روسفيد بيرون آيد و از فتنه و آشوب برهد و يا در آن سقوط نمايد .\r\nو معنى خاص : عبارت از حوادث و پيشامدهايى است كه مسلمانان را در بوتهء امتحان قرار داده و از مرز ديانت خارج و منحرف مىسازد . و مقصود از آشوبهاى داخلى و خارجى كه پيامبر ( ص ) هشدار داده همين معناست .\r\nالبته صحابه و تابعين با تفاوت آراءشان روايات متعددى را نقل نموده‌اند كه پيامبر اكرم ( ص ) مردم را از فتنه و آشوبهاى بعد از خود برحذر داشته است .\r\nو در ميان صحابه ، حذيفة بن يمان در علم و آگاهى به روايات فتنه‌ها معروف بوده ، زيرا وى در پرسش نمودن از پيامبر ( ص ) دربارهء آشوبها و حفظ آن روايات اهتمام مىورزيد .\r\nازاين‌رو بسيارى از روايات مربوط به فتنه‌ها را در منابعى مىيابيم كه با ذكر سند و نسبت به حذيفه از پيامبر ( ص ) و يا از امير مؤمنان على ( ع ) نقل شده ، زيرا حذيفه از ياران خاص آن حضرت نيز بوده است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nچنان كه از او روايت كرده‌اند كه مىگفت :\r\n« هيچ فتنه‌جوئى نيست كه تعدادشان به سيصد تن برسد مگر اينكه اگر بخواهم نام او و پدر و محل سكونتش را تا روز قيامت يادآور شوم مىتوانم ، زيرا تمام آنها را رسول گرامى ( ص ) به من آموخته است »\r\nو مىفرمود :\r\n« اگر تمام آنچه را كه مىدانم براى شما بازگو مىكردم ، مرا تا شب مهلت نداده و فورى مىكشتيد . » « 1 »\r\nتوجه مسلمانان به روايات فتنه و آشوبها ، به حدّى بود كه در نزد بعضى از آنان به اخبار حضرت مهدى ( ع ) و ظهور آن بزرگوار غلبه پيدا نمود ، ازاين‌رو گردآورندگان مجموعه‌هاى روايى ، باب‌ها و فصلهايى را تحت عنوان « فتن » ( آشوبها ) يا « ملاحم و فتن » ( پيش‌آمدها و آشوبها ) تدوين نموده‌اند . و كلمهء ملاحم به معنى جنگها و رويدادهاى مهمى است كه پيامبر اكرم ( ص ) وقوع آنها را خبر داده است .\r\nلذا عده‌اى از راويان و دانشمندان اسلامى كتابهاى خاصى به نام « الفتن و الملاحم » و مانند آن تأليف نموده و روايات وارد شدهء در اين زمينه را در آن كتابها گرد آورده‌اند .\r\nآنچه در اين‌جا مهمّ است ، بررسى عدد فتنه‌ها و آغاز و انطباق آنها با تاريخ مسلمانان نيست بلكه مهمّ ، شناخت آخرين فتنه‌اى است كه جملگى اتفاق‌نظر دارند كه با ظهور حضرت مهدى ( ع ) از بين خواهد رفت ، همان فتنه‌اى كه ويژگيهاى آن منطبق بر فتنهء غرب است كه اثر آن در طليعهء اين قرن بر ملل مسلمان آشكار گشته و دشواريهاى بسيارى را به دنبال داشته است چرا كه غربيان در داخل سرزمين‌مان با ما جنگيده و بر ثروتها و سرنوشت و امور ما مسلّط مىگردند . در اين امر دشمنان شرقى ما با آنان همكارى نموده و بخشى از سرزمين ما را به تصرف درآورده و با محو موجوديت اسلام و آثار آن ، آنجا را در قلمرو فرمانروائى خود درمىآورند .\r\n\r\n\r\n","description":"","footnote":"\r\n( 1 ) - نسخهء خطى ابن حمّاد - ص 1 - 2 .\r\n","page_name":" 40 ","page_number":40},
  {"content":"\r\n\r\nو اينك نمونه‌هايى از روايات شريفه :\r\nپيامبر اكرم ( ص ) فرمود :\r\n« چهار فتنه و آشوب بر امت من وارد شده كه در فتنهء اوّل ، خون‌ريزى و در دوّمى ، خونها و اموال و در فتنهء سوم ، خونها و اموال و زنان حلال شمرده مىشود . چهارمين فتنه و آشوب ، كور و كر و همه‌گير و هم‌چون حركت كشتى در درياى متلاطم خواهد بود ، به‌گونه‌اى كه هيچ‌يك از مردم پناهگاهى نمىيابند . آن فتنه از شام برخاسته و عراق را فرامىگيرد ( جزيره ) را زير دست و پاى خود به شدت كوبيده ، و بلا و گرفتارى ، مردم را مانند پوست دباغ‌خانه گوشمال مىدهد هيچ‌كس قادر نيست بگويد : بس كنيد و دست نگهداريد ! اگر آن را از ناحيه‌اى بر طرف سازند از ناحيه‌اى ديگر سر برآورده و ظاهر مىگردد . » « 1 »\r\nو در روايتى آمده است :\r\n« زمانى كه فتنهء فلسطين رخ دهد ، وضع شام همچون برهم خوردن آب در مشك آشفته مىشود و چون وقت پايانش فرا رسد ، پايان پذيرفته و گروه اندكى از شما پشيمان خواهيد شد . » « 2 »\r\nو در روايتى :\r\n« آن فتنه و آشوب ، شام را احاطه كرده و عراق را مىپوشاند ، و جزيره را درهم مىكوبد . » « 3 »\r\nو در روايتى ديگر چنين آمده :\r\n« آنگاه فتنه‌اى پديد مىآيد هر زمان صحبت از پايان آن شود ، همچنان ادامه يافته ، به گونه‌اى كه خانه‌اى نيست كه آن فتنه داخل آن نشده ، و مسلمانى نيست كه سيلى آن را بر صورت خود لمس نكرده باشد تا آنكه مردى از خاندان من ظهور نمايد . » « 4 »\r\nدر اين روايت و بسيارى از روايات مانند آن ، پيرامون اين فتنه و آشوب ، صفات\r\n\r\n\r\n","description":"","footnote":"\r\n( 1 ) - الملاحم و الفتن - ص 17 و غير آن .\r\n( 2 ) - ابن حماد ص 63 .\r\n( 3 ) - ابن حماد - ص 9 .\r\n( 4 ) - ابن حماد - ص 10 .\r\n","page_name":" 41 ","page_number":41},
  {"content":"\r\n\r\nفراوانى مشاهده مىكنيم ، كه طبق اين روايت ، چهارمين فتنه و به گفتهء كل روايات ، آخرين فتنه مىباشد .\r\nو اين ويژگيها عبارتند از :\r\n1 - روايات آن در منابع شيعه و سنى در حد تواتر اجمالى است ، يعنى هرچند از نظر الفاظ متفاوتند ، امّا راويان متعدد ، آن را به يك معنى نقل نموده‌اند ، بطوريكه اگر كسى دقت كند برايش يقين حاصل مىشود كه مضمون اين اخبار از ناحيهء پيامبر ( ص ) و اهل بيت وى ( ع ) صادر شده است .\r\n2 - اين فتنه ، آشوبى است دامنه‌دار ، و شامل همهء اوضاع و احوال امنيتى ، فرهنگى و اقتصادى مسلمانان مىشود . مانند اينكه ، تمام چيزهاى حرام ، حلال شمرده مىشود . و يا در روايت ديگر « صماء » كر و « عمياء » كور توصيف شده ، يعنى : كر است و سخن نمىشنود تا بتوان با گفتگو او را دور كرد ، و نابيناست و نمىبيند كه بين اين و آن فرق بگذارد . بلكه شامل همه شده ، و بر آنها منطبق است ، وارد هر خانه‌اى شده و بر شخصيت هر مسلمانى ضربه و آسيب وارد مىسازد ، و جامعهء مسلمانان را همچون حركت و تكان كشتى ، كه بر موج درياى خروشان قرار گيرد ، دچار آشفتگى مىنمايد .\r\nهيچ كسى در برابر خطر اين فتنه نسبت به دين خود و خانواده‌اش و از جور فرمانروايان ستم‌پيشه و دستياران شرقى و غربى آنان كه سرپرستى امور امت اسلامى را بر عهده مىگيرند ، پناهى نمىيابد ، چنان كه در اين روايت آمده است :\r\n« در آن هنگام گروهى از شرق و غرب آمده و بر امت من فرمانروائى مىكنند . »\r\n3 - شر و گرفتارى و نقطهء شروع آن حركت از سرزمين شام خواهد بود « تطير بالشام » يعنى از شام آغاز مىگردد ، به همين جهت دشمنان ما آنجا را سرزمين « آفتاب تمدن » مىنامند ، بنابراين اگر كاشتن اسرائيل را در كشور شام بر آن بيفزائيم چگونه خواهد بود . و در روايتى جملهء « تطيف بالشام » آمده يعنى آن فتنه و آشوب شام را احاطه نموده ، و آنگاه از آنجا به ديگر سرزمينهاى عربى و مسلمان كشيده مىشود ، بلكه روايتى نام « فتنهء فلسطين » را بر آن نهاده و دشواريهاى آن بر ساكنان كشور شام بيش از ديگران متمركز خواهد بود .\r\n4 - راه‌حلّها سودمند واقع نشده و اين آشوب مدت طولانى ادامه مىيابد زيرا فتنهء\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nتمدن ، عميق‌تر از آن است كه از طريق ترميم و اصلاح ، چاره‌جوئى شود از طرفى ديگر موج مقاومت در امت و موج دشمنى در دشمنان باعث به ثمر نرسيدن راه‌حلّها مىگردد .\r\nچنان كه در روايت آمده :\r\n« از ناحيه‌اى در صدد رفع آن برنمىآئيد مگر اينكه از سوى ديگر آشكار مىشود . »\r\nزيرا راه‌حلّ آن تنها با قيام زمينه‌ساز حكومت حضرت مهدى ( ع ) در بين امّت ، و سپس با ظهور آن حضرت ارواحنا فداه امكان‌پذير خواهد بود .\r\nهم‌چنين تعداد زيادى از روايات تصريح مىكند كه آن فتنه آخرين آشوب و متصل به ظهور آن بزرگوار مىباشد . و در برخى از روايات اگرچه به صورت مطلق آمده و بطور واضح آن را فتنهء پيش از ظهور حضرت ذكر نكرده ، امّا آن را آخرين فتنه ، و با همان ويژگيها توصيف نموده است . و چون مقصود همان فتنه و آشوب است ناگزير بايد « مطلق » را بر « مقيد » حمل نمود . « 1 »\r\nالبته برخى از ويژگيهاى اصلى اين فتنه و ديگر خصوصيات آن را كه در احاديث ديگر آمده خواهيم آورد ، چرا كه اين ويژگيها را نمىتوان با هيچ فتنهء داخلى يا خارجى كه بر امت اسلام از آغاز تاكنون رسيده برابر دانست به جز فتنه و آشوب غرب . زيرا اين آشوب با فتنه‌هاى داخلى صدر اسلام و زمانهاى بعد از آن و حتى آشوب‌گرى و كشتار و غارت مغول‌ها و با جنگ‌هاى صليبى كه مراحل حمله‌هاى تاريخى آن در 900 سال قبل آغاز شد ، منطبق نيست و از جهات مختلفى با يكديگر متفاوتند .\r\nآرى بر آخرين مرحلهء آن جنگ كه غربيها توانستند . با هجوم يك‌پارچهء خود به امت اسلامى ، و ورود ارتش آنها به كليهء سرزمينهاى اسلامى و با به سقوط و نابودى كشاندن آنها ، پايگاه هم‌پيمانان يهودى خود را در قلب كشورهاى اسلامى بكارند قابل « تطبيق » مىباشد .\r\n* * * از پيامبر گرامى اسلام ( ص ) نقل شده كه فرمود :\r\n\r\n\r\n","description":"","footnote":"\r\n( 1 ) - « مطلق » يعنى جايى كه قيد قبل از ظهور را نداشته ، و « مقيّد » يعنى جايى كه داراى آن قيد باشد ، لذا با حمل مطلق بر مقيد آن فتنه را همان فتنهء قبل از ظهور مىدانيم .\r\n","page_name":" 43 ","page_number":43},
  {"content":"\r\n\r\n« سوگند به آن كس كه جانم در دست اوست ، بر امت من قومى فرمانروايى كنند كه اگر دم برآورند آنها را كشته و اگر سكوت نمايند همه چيز آنها را مباح مىشمرند ، اموال آنان را از آن خود گردانده و با زير پا گذاشتن نواميس آنها ، خون آنان را ريخته ، و دلهاشان را مالامال از كينه و وحشت مىگردانند ، آنان را پيوسته هراسان و پريشان و بيمناك مىبينى در اين هنگام گروهى از مشرق و جمعى از مغرب آمده و بر امت من فرمانروائى كنند ، پس واى به حال ضعيفان امت من از دست آن ستم‌پيشگان ، و واى بر ستمگران از عذاب الهى ، چرا كه آنها نه به كوچك رحم نموده ، و نه حرمت بزرگ و پير را نگاه مىدارند ، و از هيچ كارى روى گردان نيستند . اندامشان اندام آدميان ، امّا دلهايشان دلهاى شياطين است . » « 1 »\r\nاين روايت ارزشمند ، از ارتباط دو جانبهء بين استبداد داخلى و استعمار خارجى پرده برداشته و علت سلطهء كفار شرق و غرب بر امت اسلامى را ، فشار ستم و تجاوز حكّام داخلى بر ملتهاى مسلمان در وجود جوّ اختناق و سلب آزاديهاى آنان مىداند .\r\nزيرا اين‌گونه رفتار ظالمانه ، مردم را در صدد انتقامجوئى از حاكمان خود برمىانگيزد و همين درگيرى داخلى آنها را از دفع دشمن خارجى بازداشته ، و در نتيجه دشمن ، با استثمار آنان و به بهانهء رهايى آنان از چنگ فرمانروايان جورپيشه ، به جنگ و غارت كشورهاى اسلامى اقدام مىكند . همانگونه كه ناپلئون به مصر حمله‌ور گرديد ، او وقتى كشتىهايش به ساحل مصر نزديك شد نامه‌اى براى مصريان فرستاد و در آن اسلام را ستوده و نسبت به آن اظهار علاقه و دوستى كرد و انگيزهء آمدن خود را نجات و خلاصى مصريان از ستم بردگان ! قلمداد نمود .\r\nاين سياست حيله‌گرانه را بعد از اشغال مصر نيز همچنان ادامه داد ، تا جائى كه با پوشيدن لباس اهل مصر ، خود را مسلمان جلوه داده و عيد ميلاد پيامبر ( ص ) را جشن گرفت !\r\nآنگاه ، انگليس ، فرانسه ، آمريكا و روسيه نيز شيوه‌هاى مشابهى را به كار گرفته و ادعا كردند كه تنها به منظور آزاد كردن ملتهاى مسلمان به سرزمين آنان آمده‌اند و پيوسته جهت ادامهء سلطهء خود در سرزمينهاى اسلامى و دخالت در امور مسلمانها اين ترفند را به كار مىبرند .\r\n\r\n\r\n","description":"","footnote":"\r\n( 1 ) - بشارة الاسلام ص 25 ، بنقل از روضة الواعظين .\r\n","page_name":" 44 ","page_number":44},
  {"content":"\r\n\r\nقابل توجه است كه خصوصياتى را كه حديث شريف بيان داشته دقيقا بر دسته‌اى از فرمانروايان منطبق است كه زمينه را براى سلطهء شرق و غرب آماده ساخته‌اند ، چنان كه بر زمامداران امروز كه زمينه‌ساز ادامهء چنين سلطه‌اى هستند نيز قابل انطباق است . و اين خصوصيات عبارتند از :\r\n1 - جوّ اختناق در برابر آزادى انديشه ، و كشته شدن به جهت يك سخن گفتن .\r\n2 - اگر سكوت كنند همه چيز آنان را مباح مىشمرند ، زيرا سياست آنها بر اين محور است كه اگر چيزى هم دربارهء آنان نگويند و ساكت باشند ، باز هم دست از تجاوز و تعدى نسبت به مردم بر نخواهند داشت .\r\n3 - غارت و چپاول ثروتهاى سرزمينهاى اسلامى از پايه‌هاى سياست زمامداران متجاوز بوده به نحوى كه گويى اموال مسلمانان ملك موروثى آنها و خانواده‌هاى خود و منافقان متملّق و دربارى آنان است .\r\n4 - پايمال نمودن حرمت مسلمانان كه شامل تجاوز به خونها و ارزشهاى انسانى و آزاديها و اموال و هتك آبرو و حيثيت و نواميس آنها مىگردد .\r\n5 - ريختن خون كسانى كه عليه آنان سخن مىگويند و غير آنان را ، كه مىگويند « پروردگار ما اللّه است . »\r\n6 - دلهاى مسلمانان را آكنده از كينه و وحشت نموده ، يعنى كينه‌ورزى نسبت به زمامدار ستم‌پيشه و يا اينكه جور و ستم ، چنين كينه‌توزى را در جان مسلمانان نسبت به برخى از خودشان مىپرورانند .\r\nامّا آن شرقى و غربىهايى كه پيامبر ( ص ) دربارهء آنها فرمود :\r\n« در آن هنگام گروهى از مشرق و جمعى از مغرب آمده و بر امت من فرمانروائى مىكنند . »\r\nجز بر روسها و غربىها كه با فرصت‌طلبى از ستم فرمانروايان جور ، سرزمينهاى مسلمانان را مورد تاخت‌وتاز قرار داده ، و زمام امور آنها را همچنان به دست مىگيرند ، منطبق نمىگردد .\r\nگاهى گفته مىشود ، ممكن است مراد از گروهى كه از مشرق و مغرب مىآيند ، حركت عباسيان باشد كه از شرق دولت اسلامى آمدند و حركت فاطمىها كه از غرب آن\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nآمدند ، و اين در پى ستم فرمانروايان اموى بوده است .\r\nو يا اينكه گفته مىشود احتمال دارد مقصود از آنان ، هجوم مغولان باشد كه از ناحيهء شرق به وقوع پيوسته و يا جنگ‌هاى صليبى كه در نتيجه جور و ستم عباسيان از غرب بوجود آمده است .\r\nامّا از ظاهر روايت چنين برمىآيد كه آنها گروهى غير مسلمانند كه بر امور مسلمانان مسلّط مىشوند ، از اين‌رو بر عباسيان و فاطميان منطبق نمىگردد ، چنان كه بر حملهء مغولان و جنگهاى صليبى گذشته نيز قابل انطباق نيست . زيرا تسلط غربىها بر مسلمانان به سبب اين تهاجمات نبوده بلكه آنها حكومتهاى كوچكى را در سواحل سرزمين شام تأسيس نموده و در آنجا بسر مىبردند .\r\nو اقوام مغول مدتى كوتاه بر مسلمانان حكمرانى نموده ، سپس باقيماندهء آنان در سرزمين ما اسلام آورده و در امت اسلامى هضم و ذوب گرديدند .\r\nو مهم‌تر از آن اينكه استيلاى مغول ، و جنگ‌هاى تاريخى صليبى به ظهور حضرت مهدى عليه السلام منتهى نگرديد ، در حالى كه چيرگى و تسلط غربىها و فتنه و آشوب آنها طبق ديگر روايات با ظهور آن حضرت پايان مىپذيرد .\r\nبنابراين انطباق كار آنان منحصرا بر شرقىها و غربىهاى امروز است كه عبارت از روسها و اروپائيها و آمريكائيان‌اند ، خصوصا با توجه به ويژگيهاى دقيقى كه در پايان حديث از شخصيتها و سياستهاى آنان ذكر گرديده است .\r\nبه‌هرحال آنان وارثان شرقى مغولان ، و صليبىهاى غربىاند ، زيرا بنابر قول پسنديده‌تر ، در روايات ، از روسها تعبير به تركها شده و غربيان همان روميان مىباشند كه به زودى با آن آشنا خواهيم شد .\r\n* * * از پيامبر ( ص ) نقل شده كه فرمودند :\r\n« جريان امر شما همچنان ادامه مىيابد تا اينكه فرزندانى در دوران فتنه و ستم متولد شوند كه جز آشوب چيزى نشناسند ، و زمين چنان آكنده از ستم و بيداد شود كه هيچ‌كس جرأت ندارد خدا را بخواند ، آنگاه خداوند مردى را از ذريّه و عترت من برمىانگيزد ، تا زمين را از\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nعدل‌وداد پر سازد ، آنگونه كه از ظلم و ستم پر شده است » « 1 »\r\nاين حديث شريف نشانگر اين است كه فتنه و آشوب أخير در نسلها ادامه مىيابد ، تا نسلى از فرزندان مسلمانان متولد گردد كه هيچ انديشه‌اى جز انديشهء منحرف از دين و هيچ سياستى جز سياست جور و ستم ندارند . و اين تعبير دقيقى است از فضاى فرهنگ غربى و سياست حكومت‌هاى سلطه‌گر آنها بر سرزمينهاى ما ، كه كودك مسلمان در سايهء شوم آن فرهنگ نشو و نما كرده ، و از فضاى اسلامى و فرهنگ و عدالت آن بىاطلاع است . مگر كسى را كه خداوند وسيلهء هدايت و نگهدارى او از انحراف را فراهم سازد .\r\nو معنى سخن پيامبر ( ص ) كه فرمود :\r\n« زمين آن‌چنان از ستم و جور آكنده شود كه كسى قادر بر گفتن « اللّه » نباشد . »\r\nاين است كه قوانين ظالمانه و سياستهاى ستمگران و جورپيشگان ، تمام نقاط و زواياى زندگى را دربر مىگيرد . و اين ماجرايى است كه بعد از هجوم و سلطهء غربيان بوجود آمده ، زيرا قبل از استيلاى آنان در برخى از مقاطع زمانى و در بعضى مناطق ، جور و بيداد در زندگى مسلمانان وجود نداشت ، امّا بعد از حمله و چيره شدن آشوب غرب و سلطه‌گرى فرمانروايان ستم‌پيشهء تازه به دوران رسيده ، رفته‌رفته سياست ظالمانهء آنها بر تمام سرزمينها و مراكز سايه افكند . به‌گونه‌اى صداى مسلمانان را در سينه‌ها خفه كردند كه كسى نمىتوانست مسلمانى خود را ابراز نموده و بگويد : پروردگار ما خداست و يا اينكه ما خواستار پياده نمودن احكام اسلام هستيم ، و خداوند به ما دستور مىدهد كه از ستم و بيداد پرهيز نموده و عليه آن قيام نمائيم ، و يا اينكه بگويد حكم خداوند دربارهء اين فرمانروا اين گونه است كه بايد كشته شود و يا از كار بر كنار گردد ، و يا بگويد حكم خدا دربارهء اين قانون اين است كه بايد در برابر آن ايستاد و آن را دگرگون ساخت .\r\nمعنى اين گفته اين نيست كه كسى نمىتواند به‌طور كلى نام خدا را بر زبان آورد ، چنان كه برخى چنين تصور نموده‌اند ، زيرا چيزىكه كفّار و ستمگران و جبّاران و حتى بىدين‌ها را برانگيخته و به‌خشم مىآورد همانا ياد و نام خداوند است هنگاميكه با كفر و\r\n\r\n\r\n","description":"","footnote":"\r\n( 1 ) - بحار ج 51 ص 68 .\r\n","page_name":" 47 ","page_number":47},
  {"content":"\r\n\r\nستم‌پيشگى و سلطهء آنان اصطكاك پيدا نمايد .\r\nو در روايتى آمده است :\r\n« به‌طورى كه كسى نمىتواند لا إله الّا اللّه بگويد . »\r\nپر واضح است كه مراد از اين گفته اين است كه كسى نمىتواند يكتائى و فرمانروائى خدا را اعلان نموده و حكومت كردن كافران و ستمگران را كه به قانون خداى عزّ و جلّ فرمانروائى نمىكنند ، رد نمايد .\r\n* * * از امير مؤمنان ( ع ) نقل شده كه فرمود :\r\n« حكومت اهل بيت پيامبر شما كه داراى علامات و نشانه‌هايى است در آخر الزمان پديد مىآيد . . . از جمله زمانيكه روميان و تركان ، ديگران را عليه شما بشورانند ، و نيروها بسيج گردند . . . و تركها با روميان به مخالفت برخاسته ، و جنگ و درگيرى در روى زمين افزايش يابد . » « 1 »\r\nروشن است كه سخن امام ( ع ) دربارهء فتنه و آشوب روميان و تركها و حركت آنان در يورش عليه سرزمينهاى اسلامى ما از نشانه‌هاى حضرت مهدى ( ع ) مىباشد .\r\nو عبارت « استئثارت » در متن روايت تعبيرى است دقيق ، يعنى آنان به منظور سلطه يافتن و استثمار سرزمين‌هاى اسلامى ما ، دست به تحركاتى مىزنند كه خوى آنهاست .\r\nهمچنين عبادت « يتخالف الترك و الروم » « تركها و روميان باهم اختلاف پيدا مىكنند » اين كشمكش و اختلاف آنها ، با آنكه با يكديگر هم‌پيمان بوده‌اند ، بر سر تقسيم و سلطه يافتن در قلمرو نفوذشان مىباشد .\r\nامّا در همان حال ، در دشمنى با ما متحد گشته و در شوراندن مردم عليه ما و تجهيز نيروها چنان كه واقعيت امر نشان مىدهد ، با يكديگر همكارى مىنمايند .\r\n« و تكثر الحروب فى الأرض » « جنگ و درگيرى در زمين فزونى مىيابد » چنان كه مىبينيم قارّه‌اى خالى از جنگ و ستيزها نيست ، و هيچ جنگى آرامش نمىيابد ، مگر اينكه\r\n\r\n\r\n","description":"","footnote":"\r\n( 1 ) - بحار ج 52 ص 208 .\r\n","page_name":" 48 ","page_number":48},
  {"content":"\r\n\r\nجنگ ديگرى آغاز مىگردد ، همهء اينها به سبب انتقام‌جوئىهاى روميان و تركان و مخالفت آنان با يكديگر است ، و پشتيبانان يهودى آنان كه هر زمان و هركجا كه بتوانند آتش‌افروز جنگ‌ها مىباشند . و به زودى مراد از روم و ترك بيان خواهد شد .\r\n* * * از حضرت على ( ع ) نقل شده كه فرمود :\r\n« اى مردم آنچه مىخواهيد از من بپرسيد ، پيش از آنكه مرا از دست بدهيد زيرا كه دانش فراوانى در سينه دارم ، و سئوال نمائيد از من پيش از آنكه فتنه و فساد مانند شترى كه در اثر رم كردن مهارش زير سمّ او قرار گيرد و بر ترس و اضطرابش افزوده شود ، سرزمين شما را بعد از مرگ و حياتش پايمال نموده و سايهء شوم خود را بر آن بگستراند و يا آتشى از غربى كه در هيزمى خشك و انبوه افتد ، با فرياد بلند بانگ برآورد . واى بر او از خونخواهى و انتقامجوئى . وقتى گردش چرخ روزگار طولانى شود ، مىگوئيد مرده و يا به هلاكت رسيده ، ( و اگر زنده است ) ، پس به كجا رفته ، در اين هنگام است كه معنى حقيقى اين آيه‌ها مصداق پيدا مىكند :  « ثُمَّ رَدَدْنا لَكُمُ الْكَرَّةَ عَلَيْهِمْ وَ أَمْدَدْناكُمْ بِأَمْوالٍ وَ بَنِينَ وَ جَعَلْناكُمْ أَكْثَرَ نَفِيراً . »  « سپس پيروزى بر آنان را به شما برگردانديم و با مال و فرزندان شما را يارى نموده و تعداد شما را از آنان فزونى بخشيديم . » و اين داراى علائم و نشانه‌هايى مىباشد . » « 1 »\r\nحضرت امير ( ع ) در اين روايت از هلاكت و نابودى گستردهء غرب با عبارت ( در هيزم خشك و فراوان ) و بسيار قابل اشتعال سخن به ميان آورده‌اند ، سبب اين نبرد فتنه‌اى است كه در منطقهء شرق پديد مىآيد ، و يا به علت جنگ افروزى تركان شرقى ، يعنى روسها ، عليه روميان است به زودى بيان روايت مربوط به آن در زمرهء روايات جنگ جهانى كه وقوع آن طبقه گفته احاديث و نظر ما در سال ظهور حضرت مهدى ( ع ) مىباشد ، خواهد آمد .\r\n* * * و نيز از پيامبر ( ص ) نقل شده كه فرمود :\r\n« در آخر الزمان بر امت من بلاى سختى از ناحيهء سلطان آنان برسد كه از آن بلا و گرفتارى سخت‌تر شنيده نشده ، بگونه‌اى كه زمين پهناور بر آنان تنگ آيد ، و\r\n\r\n\r\n","description":"","footnote":"\r\n( 1 ) - بحار ج 52 ص 272 - 273 .\r\n","page_name":" 49 ","page_number":49},
  {"content":"\r\n\r\nبه اندازه‌اى زمين آكنده از ستم و جور شود كه مؤمن جهت پناه بردن از ظلم و ستم ، جايگاهى نمىيابد . تا اينكه خداوند مردى از خاندان مرا برانگيزد و زمين را از قسط و عدل ، آنگونه كه از ظلم و ستم پر گرديده بوده ، سرشار گرداند . ساكنان آسمان و زمين از وى خشنود گرديده و زمين ذخائر خود را برمىآورد و آسمان از ريزش باران رحمت دريغ نمىورزد » « 1 »\r\nبه نقل حذيفة بن يمان ، پيامبر ( ص ) مىگويد :\r\n« واى بر اين امت از دست پادشاهان ستم‌گر كه مسلمانها را كشته و آنها را از خانه و ديارشان آواره مىگردانند مگر كسى كه به اطاعت آنها تن در دهد در آن زمان مؤمن با تقوى به زبان با آنان سازگار و به دل از آنان گريزان است . و چون خداوند متعال اراده فرمايد كه عزت اسلام را بازگرداند ، پشت هر ستم‌گر ستيزه‌جو را مىشكند ، و او بر هر كارى كه بخواهد تواناست ، هم اوست كه وضع امت اسلامى را پس از تباهى سروسامان بخشيده و اصلاح مىكند ، اى حذيفه : اگر از عمر دنيا بيش از يك روز باقى نمانده باشد ، خداوند آن روز را آن‌قدر طولانى گرداند كه مردى از خاندان من بيايد و بر جهان فرمانروايى كند و اسلام را آشكار سازد ، و خدا خلف وعده نمىكند و او بر هرچيزى تواناست » « 2 »\r\nو از آن بزرگوار است كه فرمود :\r\n« نزديك است امتها عليه شما يكديگر را فراخوانند ، بسان فراخواندن خورندگان بر سر سفره . هرچند شما از نظر عدد بسياريد ، امّا همچون خاشاك بر روى سيل مىباشيد ، خداوند هيبت و شكوه شما را از دل دشمنانتان برداشته ، و در اثر علاقه‌مندى به دنيا و بيزارى از مرگ ، ضعف و سستى را به دل شما مىافكند . » « 3 »\r\nاينها رواياتى روشن و رسا بود كه نور نبوّت بر آنها تابيده و نشانگر اوضاع و احوال امت اسلامى با زمامداران ستمگر و با دشمنان سلطه‌گر آنان است و فرج ظهور حضرت مهدى عليه السلام را مژده مىدهند .\r\n\r\n\r\n","description":"","footnote":"\r\n( 1 ) - بشارة الاسلام ص 28 ، از عقدر الدرر سلمى .\r\n( 2 ) - بشارة الاسلام ص 29 به نقل از ينابيع المودة .\r\n( 3 ) - الملاحم و الفتن ص 129 .\r\n","page_name":" 50 ","page_number":50},
  {"content":"\r\n\r\nو نيز از او نقل شده كه فرمود :\r\n« واى بر عرب از شرّى كه به آنها نزديك است ، بالها ، چيست آن بالها ؟ ، بادى كه وزش آن نابود كننده است و بادى كه وزش آن برانگيزاننده است و بادى كه وزش آن سستىآور است ، واى بر آنها از كشتار سريع و مرگ آنى ، و گرسنگى دردناك ، بلا و گرفتارى بر سر آنان فروريزد فروريختنى » « 1 »\r\nممكن است مراد از ( بالها ) هواپيما باشد كه همچون باد سريع و آرام مىآيد و سبب كشتار زياد ، و باعث مرگ‌ومير آنى مىگردد و يا اينكه بادى است كه از موج بمب‌هاى قوى و ضعيف ناشى مىگردد . هم‌چنانكه احتمال دارد كه اين ( بالها ) همان است كه بيان آن در روايت مربوط به كارزار حضرت مهدى ( ع ) با سفيانى و اعراب طرفدار يهوديان و روميان در معركه آزادى قدس آمده ، چه اينكه در نسخهء خطى ابن حمّاد چنين آمده :\r\n« آنگاه خداوند ، باد و پرندگانى را بر روميان مسلط مىگرداند ، كه با بالهاى خود بر گونه‌هاى آنان آنچنان ضربه مىزنند كه چشمهايشان نابينا گشته و زمين شكافته شده و آنها را در خود فرومىبرد . » « 2 »\r\nو نيز ممكن است بالهاى پرندگان حقيقى همچون ابابيل ( پرستو ) باشد و يا جنگ افزارهايى مانند هواپيما كه حضرت مهدى ( ع ) آنها را به كار مىبرد ، و به زودى بيان آن در بحث رزمگاه بزرگ قدس و در بخش حركت ظهور خواهد آمد .\r\n* * * از پيامبر اكرم ( ص ) نقل شده كه فرمود :\r\n« مشركان ، مسلمانان را به خدمت خويش گمارده و آنان را در شهرها به فروش مىرسانند ، و هيچ نيكوكار و بدكارى از اين عمل پروائى ندارد . اين بلا و گرفتارى آن‌چنان گريبان‌گير مردم آن روزگار شود كه همه نااميد و مأيوس و بدبين شده و تصور كنند كه گشايشى بر آنان نيست ، كه در اين هنگام خداوند مردى از پاكان عترت من و از نياكان ذريّه‌ام برانگيزد ، مردى عادل ، خجسته و پاكيزه كه ذرّه‌اى ( از دستورات اسلام ) را فروگذار\r\n\r\n\r\n","description":"","footnote":"\r\n( 1 ) - نسخهء خطى ابن حمّاد ص 53 .\r\n( 2 ) - نسخهء خطى ابن حمّاد ص 124\r\n","page_name":" 51 ","page_number":51},
  {"content":"\r\n\r\nنمىكند و خداوند دين و قرآن ، اسلام و مسلمانان را بوسيلهء او عزّت و سربلندى بخشيده و شرك و مشركين را ذليل و زبون مىگرداند ، وى پيوسته در حالت پروا از خداست و در اجراى حكم خداوند فريب خويشاوند را نمىخورد ، سنگ بر روى سنگ نگذاشته ، و عمارتى براى خويش بنا نمىكند ، در زمان فرمانروايى خود بر كسى تازيانه نزند مگر جهت اجراى حدّ شرعى ، خداوند متعال تمام بدعت‌ها را بوسيلهء او محو و نابود ساخته و تمام فتنه‌ها را از بين مىبرد و در هر حقّى به وسيله او گشوده مىشود و درهاى باطل را مىبندد و خداوند مسلمانان در بند را هركجا كه بسر برند توسط او به ديارشان باز مىگرداند » « 1 »\r\nاين روايتى است كه حالت دردناك به ضعف كشيدن مسلمانان ، و خريد و فروش آنان و اسارتشان را در ديگر سرزمين‌ها ترسيم مىنمايد ، و اين حالت تنها به زمان ما و مسلمانانى كه با حقارت كاركنان و خدمتگزاران مشركان‌اند منحصر نمىگردد ، بلكه شامل معامله بر سر ملتهاى مسلمان و بيرون راندن آنها از سرزمين‌هايشان و به اسارت درآمدن آنان توسط مشركان نيز مىشود .\r\nسپس اين روايت خاطرنشان مىسازد كه در حالت يأس و درماندگى ، ناگاه منجى عالم بشريت حضرت مهدى ارواحنا فداه ظهور مىكند .\r\n* * *\r\n\r\n\r\n","description":"","footnote":"\r\n( 1 ) - الملاحم و الفتن ص 108 .\r\n","page_name":" 52 ","page_number":52},
  {"content":"\r\n\r\n\r\nروميان و نقش آنان در زمان ظهور\r\nمنظور از روم در روايات مربوط به آخر الزمان و ظهور حضرت مهدى ( ع ) ، ملل اروپائى و در قرنهاى اخير ، گسترش آنان در آمريكا مىباشد ، كه فرزندان روم و وارثان امپراطورى تاريخى روميان هستند .\r\nگاهى گفته مىشود : روميانى كه خداوند متعال سوره‌اى دربارهء آنان نازل فرموده و پيامبر ( ص ) و مسلمانان بعدها با آنان پيكار نمودند ، غير از اينان هستند . زيرا آنان بيزانس‌ها بودند كه پايتخت آنان ابتدا شهر « رم » در ايتاليا و سپس شهر قسطنطنيه گرديد تا اينكه مسلمانان حدود 500 سال پيش آن را فتح نموده و « اسلامبول » ناميدند و مردم آن را استانبول تلفظ نمودند .\r\nپاسخ : صحيح است كه روميان هنگام نزول سورهء مباركهء روم و صدور روايات دربارهء آنان ، از طرفداران امپراطورى روم يا بيزانس [ معروف 
  ] بودند . اما غربىهاى امروز افرادى غير آنها نيستند ، بلكه ادامهء سياست و تمدن آنها به حساب آمده و بخشى از آنان شمرده مىشوند . . و ملتهاى فرانسه و بريتانيا و آلمان و غير آن ، از لحاظ فرهنگ و سياست و دين ، اركان حقيقى امپراطورى روم مىباشند . و اين‌كه آنها در آن زمان مناطق تحت نفوذ روم و ( مستعمرات آن ) ناميده مىشدند ، اين حقيقت را نفى نمىكند .\r\nبلكه سرداران بيزانس رومى خود به مدت 2 هزار سال پايتخت‌شان رم و قسطنطنيّه بود در حالى كه همهء آنان از نژاد ايتاليائى و ريشهء واحدى نبودند ، بلكه از ريشه و نژادهاى\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nمتعدد اروپائى بودند و بعد از آنكه يونان جزئى از امپراطورى روم گرديد ، گاهى در ميان آنان يونانيان نيز به چشم مىخوردند .\r\nو شايد به همين دليل باشد كه وقتى امپراطورى تقليدى روم به ضعف گرائيد و در قسطنطنيه و پيرامون آن محدود گرديد و در محاصرهء دريائى از ملتهاى مسلمان قرار گرفت ، اروپائيان به ادعاى ميراث‌خوارى به پا خاسته ، و عده‌اى از سران كشور آلمان و غير آن را ، قيصر ( سزار ) ناميدند .\r\nاين نوع تغيير و تحول در امپراطورىها و دولتها امرى طبيعى است ، چرا كه حكومت از كشورى به كشور ديگر و از ملتى به ملت ديگر انتقال مىيابد ، و اين با باقى ماندن نام و خصوصيتهاى اصلى آن منافات ندارد .\r\nبنابراين ، روايات شريفه‌اى كه از آيندهء روميان يا به تعبير عرب‌ها « بنى اصفر » ( - زردپوستان ) خبر مىدهد ، مرادشان فقط روميان بيزانس ايتاليائى ، منهاى ملل و قبيله‌هاى فرنگى و ساير قبايل وابسته به آنها نيست .\r\nبه همين دليل مسلمانان در كتابهاى تاريخى خود از آنها به روميان و گاهى فرنگيها تعبير مىكنند امّا در عين حال به همهء آنها رومى گفته ، و آن را به صورت « أروام » جمع مىبندند .\r\nعلاوه بر آن ، آنچه از سورهء مباركه روم ، آيات 31 و 32 و سورهء كهف آيه‌هاى 12 و 21 و غير آن دربارهء شرك آنان نسبت به خداوند متعال و احزاب و پيروان آنها استفاده مىشود اين است كه مراد از آنان ملتها و احزاب مدعى پيروى از حضرت مسيح ( ع ) مىباشند . و روشن است كه رهبرى ملتهاى مسيحى به دست روميان ايتاليائى و قسطنطنيه بوده سپس غربيها از آنان به ارث برده‌اند .\r\n* * * نام روم در بسيارى از روايات زمان ظهور آمده از جمله روايات مربوط به فتنه و آشوب و تسلط آنان بر مسلمانان ، كه قبلا گذشت .\r\nو روايات ديگرى دربارهء حركت ناوگانهاى جنگى آنها به سواحل سرزمين‌هاى عربى ، اندكى پيش از ظهور حضرت مهدى ( ع ) ، وجود دارد .\r\nاز امام صادق ( ع ) نقل شده كه فرمودند :\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n« وقتى كه در سرزمين شام بلوايى را مشاهده نمودى ، پس مرگ است و مردن ، تا آنكه غربيان به تحرك آمده و روانهء سرزمينهاى عربى گردند . كه حوادثى بين آنان رخ خواهد داد . » « 1 »\r\nو فتنه و آشوب شام در روايات مربوط به زمان ظهور به مرحلهء كشمكشهائى كه در سرزمين شام بعد از آشوب و استيلاى اجانب بر امت اسلامى واقع مىشود اطلاق مىگردد . . به اين معنى كه « بنى اصفر » « غربيها » خود را ناگزير از دخالت مستقيم نظامى مىبينند ، بعد از آن‌كه به واسطهء پايدارى مردم آن سامان و امواج سياسى موجود و درگير آن ، از تسلّط بر منطقهء پيرامون فلسطين ناتوان گشته و دخالت نظامى آنها در آينده با مقاومت مسلمانان كشورهاى عربى مواجه خواهد شد .\r\n* * * از امير مؤمنان ( ع ) روايت شده كه فرمود :\r\n« در ماه رمضان به هنگام صبح از ناحيهء مشرق ندا دهنده‌اى بانگ برمىآورد كه : اى اهل ايمان گرد هم آييد و از ناحيهء مغرب پس از ناپديد شدن شفق ، ندا كننده‌اى ندا سر دهد :\r\nاى اهل باطل گرد هم جمع شويد . . . و روميان به ساحل دريا نزديك غار اصحاب كهف روى آورده و خداوند آن جوانان را با سگ‌شان از غارشان برمىانگيزد ، در بين آنان دو مرد بنام مليخا ، و خملاها بوده كه اين دو تسليم اوامر حضرت قائم ( ع ) خواهند بود . » « 2 »\r\nو شايد اين جنبش نظامى ادامهء حركت گذشته و يا همان حركت باشد ، و روايت گوياى اين است كه آن جريان نزديك حركت ظهور آن حضرت خواهد بود ، چرا كه حوادث ، پىدرپى و به دنبال نداى آسمانى در ماه رمضان بوجود آمده و تا محرّم ادامه مىيابد ، و ظهور آن بزرگوار در شب دهم و روز دهم ماه محرّم به وقوع مىپيوندد .\r\nاز برخى روايات چنين استفاده مىشود كه نيروهاى غربى آهنگ سرزمين شام كرده و در عكّا و صور ، و طبق اين روايت نزديك غار اصحاب كهف ، يعنى در انطاكيه از ناحيه ساحل سوريه - تركيه ، فرود مىآيند .\r\n\r\n\r\n","description":"","footnote":"\r\n( 1 ) - الملاحم و الفتن ص 107 .\r\n( 2 ) - بحار ج 52 ص 275 .\r\n","page_name":" 55 ","page_number":55},
  {"content":"\r\n\r\nدربارهء جوانان اصحاب كهف رواياتى وارد شده كه خداوند متعال آنان را در آخر الزمان ظاهر مىنمايد تا براى مردم علامت و نشانه‌اى بوده ، و از ياران حضرت مهدى ( ع ) باشند و ما آن را در بحث پيرامون ، ياران آن حضرت ياد خواهيم كرد .\r\nفلسفهء ظاهر شدن آنان به هنگام فرود آمدن نيروهاى غربى در آن برههء حساس ، اين است كه معجزه‌اى خصوصا براى مسيحيان باشند ، زيرا طبق نقل روايات ياران حضرت مهدى ( ع ) نسخه‌هاى اصلى تورات و انجيل را از غار انطاكيه بيرون آورده و به وسيلهء آن با رومىها و يهوديان به بحث و گفتگو مىپردازند ، احتمال دارد اين غار ، همان غار معروف اصحاب كهف و يا غار ديگرى باشد .\r\nبه نقل از جابر جعفى ، امام باقر ( ع ) كه فرمودند :\r\n« شورشيان روم به زودى روى آورده و در رمله فرود مىآيند ، اى جابر : در آن سال ، در سراسر زمين از ناحيهء غرب اختلاف فراوان وجود دارد . » « 1 »\r\nالبته ممكن است اين شورشگران ، مزدوران غربى ، داوطلبان نبرد با يهود باشند كه به همين منظور در رملهء فلسطين فرود مىآيند ، و ظاهرا مراد از اختلاف مذكور در روايت از ناحيهء مغرب زمين و يا غرب ، همان غرب سرزمينهاى اسلامى باشد ، چرا كه بعد از آن بيان مىكند كه اولين حادثه‌اى كه به شام مىرسد خراب شدن آن است و احتمالا خرابى آنجا به سبب غربىها باشد .\r\nو آنچه را كه در اين زمينه قابل توجه است ، مطالبى است كه از اهل بيت عليهم السلام ، در تفسير اوائل سورهء مباركهء روم وارد شده است .\r\n« سوگند به اين حروف ( الف ، لام ، ميم ) روميان غالب گرديدند ، در نزديك‌ترين سرزمين و اينان بعد از مغلوب شدن به زودى غالب مىگردند ، در اندك سالى . أمر از آن خداوند است از پيش و آينده ، و آن روز ايمان آورندگان به يارى خدا چنين شاد مىگردند هم اوست كه هركسى را كه خواهد يارى فرمايد ، و اوست غالب و مهربان » « 2 »\r\n\r\n\r\n","description":"","footnote":"\r\n( 1 ) - بشارة الاسلام ص 102 .\r\n( 2 ) - روم 1 - 5 .\r\n","page_name":" 56 ","page_number":56},
  {"content":"\r\n\r\nاز امام باقر ( ع ) روايت شده كه آن حضرت « يارى خداوند را نسبت به مؤمنين » در آيهء شريفه ، به ظهور حضرت مهدى عليه السلام تفسير نموده‌اند ، و گويا خداوند آن حضرت را بر روميان پيروز مىگرداند . « 1 »\r\n* * * از جمله روايات ديگر در اين زمينه ، روايات مربوط به فرود آمدن حضرت عيسى عليه السلام و دعوت نمودن آن حضرت مسيحيان را به اسلام و پيروى از حضرت مهدى ( ع ) است كه اين فرمودهء خداوند را روشن مىسازد :\r\n« حضرت عيسى ( ع ) نشانه‌اى است از علامتهاى قيامت » « 2 »\r\n« همهء اهل كتاب قبل از مردنش به او ايمان مىآورند ، و او در روز رستاخيز گواه بر آنهاست » « 3 »\r\nيعنى آن بزرگوار يكى از علائم رستاخيز بوده و هنگامى كه خداوند او را به دنيا فرود آورد ، تمام نصارى و يهود به او ايمان آورده و خود و معجزه‌هايش را قبل از آنكه از دنيا رحلت كند ، مىبينند .\r\nو در روايت آمده است كه عيسى ( ع ) بوسيله حضرت مهدى ( ع ) و معجزاتى كه خداوند در اختيار او نهاده با روميان بحث و مناظره مىكند . « 4 »\r\nآن حضرت پس از معجزهء فرود آمدنش از آسمان ، در دگرگونى اوضاع سياسى و شورانيدن ملتهاى غربى بر ضد فرمانروايانشان ، نقش مهم و اساسى خواهد داشت ، كه در جريان فرود آمدن آن بزرگوار به بيان آن خواهيم پرداخت .\r\n* * * از جمله روايات مورد بحث ، احاديث مربوط به آتش‌بس ميان مسلمانان و روميان مىباشد كه حضرت ، قرارداد عدم تجاوز را با آنان امضاء خواهد نمود ، ظاهرا اين پيمان بعد\r\n\r\n\r\n","description":"","footnote":"\r\n( 1 ) - محجّه بحرانى ص 170 .\r\n( 2 ) - زخرف 61 .\r\n( 3 ) - نساء 159 .\r\n( 4 ) - بحار ج 52 ص 226 .\r\n","page_name":" 57 ","page_number":57},
  {"content":"\r\n\r\nاز نبرد بزرگ قدس است كه در مثلث عكا - قدس - انطاكيه بين سپاه آن حضرت و لشكريان سفيانى با پشتيبانى يهود و روميان رخ مىدهد و بعد از پيروزى حضرت مهدى و ورودش به قدس و فرود آمدن حضرت عيسى ( ع ) خواهد بود .\r\nبه نظر مىرسد كه حضرت مسيح ( ع ) در اين درگيرى و نبرد نقش وساطت و ميانجىگرى را بر عهده خواهد داشت ، كه دربارهء آن سخن خواهيم گفت ، از پيامبر ( ص ) نقل شده كه فرمود :\r\n« اى عوف ! پيش از رستاخيز شش حادثه را متذكر باش . . . از جمله فتنه و آشوبى را كه خانه‌اى از عرب خالى از آن فتنه نخواهد بود ، ميان شما و بنى اصفر ( غربيها ) صلحى برقرار مىگردد ، سپس با شما پيمان‌شكنى نموده ، و با هشتاد لشكر كه هريك متشكل از 12 هزار سرباز مىباشد به شما حمله‌ور مىشوند . » « 1 »\r\nهمچنين از آن حضرت روايت شده كه فرمودند :\r\n« بين شما و روميان چهار پيمان صلح بسته مىشود ، كه چهارمين آنها به دست مردى از خاندان هرقل است كه چند سال ( دو سال ) دوام خواهد يافت ، در اين هنگام مردى از عبد القيس به نام سؤدد بن غيلان پرسيد : در آن روز پيشواى مردم كيست ؟ حضرت فرمود :\r\nمهدى از فرزندانم . » « 2 »\r\nدر برخى از روايات مدت پيمان‌نامهء صلح هفت سال ذكر شده ، امّا غربىها تنها پس از دو سال عهدشكنى نموده و پيمان خود را با مسلمانان برهم زده و با سپاهى كه متشكل از قريب به يك ميليون سرباز مىباشد با حمل 80 پرچم در سواحل فلسطين و سرزمين شام ، با مسلمانان درگير مىشوند .\r\nو در پى آن ، حضرت مهدى ( ع ) رهسپار فتح و آزادى اروپا و جهان غير اسلام مىگردد كه در بحث حركت ظهور آن حضرت خواهد آمد .\r\n* * *\r\n\r\n\r\n","description":"","footnote":"\r\n( 1 ) - بشارة الاسلام ص 235 - از عقد الدرر سلمى و به گفته او بخارى آن را در صحيح خود از روايت عوف بن مالك ، آورده است .\r\n( 2 ) - بحار ج 51 ص 80 دوازدهمين روايت از اربعين حافظ ابى نعيم .\r\n","page_name":" 58 ","page_number":58},
  {"content":"\r\n\r\nديگر روايات ارتباط سفيانى با روميان و فرار هواداران وى پس از شكست او به طرف كشور روم ، و تعقيب آنان توسط ياران حضرت مهدى ( ع ) و بازگرداندن آنها را بيان مىكند ، از امام باقر ( ع ) نقل شده كه فرمودند :\r\n« زمانى كه حضرت قائم ( ع ) قيام نمايد ، سپاه خويش را به سوى بنى اميّه ( سفيانيان ) گسيل دارد آنها به سوى روم بگريزند ، به آنان مىگويند تا به كيش ما درنيائيد شما را راه نخواهيم داد ، آنها پذيرفته و روميان آنان را وارد مىكنند و آنگاه كه ياران حضرت مهدى ( ع ) با روميان مواجه مىشوند ، آنها تقاضاى صلح و امان مىنمايند ، پيروان آن حضرت پاسخ مىدهند كه تا هم‌كيشان ما را آزاد نكنيد به شما امان نخواهيم داد ، سپس آنها را آزاد نموده و به ياران حضرت باز مىگردانند . » « 1 »\r\nروايات ديگرى نشانگر اين است كه سفيانى داراى فرهنگى غربى بوده ، وى در كشور روم بسر مىبرد و سپس راهى منطقهء شام مىگردد و حركت خود را از آنجا آغاز مىكند ، چنان كه به بيان آن خواهيم پرداخت ، در كتاب غيبت طوسى ( ره ) آمده است كه :\r\n« سفيانى كه سركردهء قوم است از كشور روم به حركت درآمده در حالى كه چون مسيحيان صليب به گردن دارد . » « 2 »\r\n* * * از جملهء روايات ، احاديث آزادى سرزمين روم توسط حضرت مهدى ( ع ) و اسلام آوردن روميان بدست آن حضرت است ، البته احتمال دارد اين امر به دنبال شكستن پيمان صلح و حملهء نظامى آنان به ساحل فلسطين و سرزمين شام و شكست خوردن آنها باشد ، چنان كه ممكن است اين درگيرى سخت‌ترين نبردهاى روم با حضرت مهدى عليه السلام باشد كه در پى آن گرايشى در بين ملتهاى آنان نسبت به اسلام پيدا مىشود .\r\nو در برخى از روايات ، آمده است كه :\r\n« با تكبير ، هفتاد هزار تن از مسلمانان روم را فتح مىنمايند . » « 3 »\r\n\r\n\r\n","description":"","footnote":"\r\n( 1 ) - بحار ج 51 ص 88 .\r\n( 2 ) - غيبت طوسى ص 278 .\r\n( 3 ) - بشارة الاسلام ص 297 .\r\n","page_name":" 59 ","page_number":59},
  {"content":"\r\n\r\nبعيد نيست كه سقوط اين پايتخت غربى با تظاهرات غربىها و تكبير آنان ، در حالى كه حضرت مهدى ( ع ) و يارانش آنان را همراهى مىكنند ، انجام شود .\r\nاز امام باقر ( ع ) روايت شده كه فرمودند :\r\n« آن‌گاه اهل روم بدست حضرت مهدى ( ع ) اسلام آورده و حضرت براى آنان مسجدى را بنا مىكند سپس با جانشين قرار دادن يكى از يارانش در آنجا ، خود باز مىگردد » « 1 »\r\nظاهرا حضرت مسيح ( ع ) در دگرگونى ملتهاى غرب نقش اساسى داشته ، و اين امر در خلال دو سه سالى است كه بين امام ( ع ) و غربيان پيمان صلح برقرار است ، و احتمالا حضرت عيسى ( ع ) در اين برهه ، در غرب بسر برده و يا بيشتر حضور او در غرب خواهد بود .\r\n* * *\r\n\r\n\r\n","description":"","footnote":"\r\n( 1 ) - بشارة الاسلام ص 251 .\r\n","page_name":" 60 ","page_number":60},
  {"content":"\r\n\r\n\r\nتركان و نقش آنان در دوران ظهور\r\nبه نظر ما منظور از تركها در روايات جنبش خجستهء ظهور حضرت ، روس‌ها و اطرافيان آنان از ملتهاى اروپاى شرقى هستند ، آنان گرچه از لحاظ تاريخى مسيحىاند و از ملتهاى مستعمرهء امپراطورى روم بشمار مىروند ، تا جائى كه مدعى وراثت آنها شده ، و شاهان خود را مانند آلمانىها و غير آنها ، قيصر ( سزار ) ناميده‌اند ليكن آنان اوّلا : از قبيله‌هاى گوناگون منطقهء شرق آسيا - اروپا هستند كه در زبان روايات و تاريخ ، به « قبيله‌ها و ملتهاى ترك » ناميده شده‌اند ، و اين نام علاوه بر تركهاى تركيه و ايران ، شامل قبيله‌هاى تاتار و مغول و بلغارستان و روسيّه و غير آنان نيز مىگردد .\r\nدوّم اين‌كه : مسيحيّت ، اخيرا به آنها سرايت نموده و اصالة در بين آنان رائج نبوده بلكه به صورت يك قشر سطحى درآمده ، و بدتر از وضع آنان ، در ميان ملتهاى اروپاى غربى وجود دارد ، چرا كه مادىگرايى شرك‌آميز آنان چيره گشته ، و شايد به همين دليل است كه تسليم نظريهء كمونيسم مادىگرا و إلحادى شده و در برابر نفوذ آن ، مقاومت نكردند .\r\nسوم : اينكه روايات مربوط به جنبش تركان عليه مسلمانان ، اگرچه پاره‌اى از آنها بر يورش تركهاى مغول و تاخت‌وتاز آنها به سرزمين ما در قرن هفتم هجرى منطبق مىگردد .\r\nامّا برخى از آن روايات ، حركت‌هاى آنان را كه به حوادث ظهور حضرت مهدى ( ع ) متصل مىگردد ، و همچنين همكارى آنها با روميان عليه ما و اختلاف‌شان با يكديگر در همان زمان را بيان مىكند و اين ماجرا جز بر روسها منطبق نگشته ، و يا اينكه اگر قضيه به درازا كشيده شود ،\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nبر وارثان دولت آنها از اقوامى كه ريشه و تبار تركى دارند در روسيه و اروپاى شرقى ، منطبق است .\r\nاينك نمونه‌هايى از رواياتى كه نقش آنان ، در آنها بيان شده است :\r\nاز آن جمله ، روايات فتنه و آشوب اخيرى است كه بدست آنها و روميان بر مسلمانان واقع مىشود ، كه قبلا گذشت ، كه آن را جز به هجوم غربيان و روسها به سرزمين‌هاى مسلمانان در اوايل اين قرن ، نمىتوان تفسير نمود ، همانكه ، پيوسته ادامه داشته تا اينكه خداوند آن را با حركت زمينه‌ساز حضرت مهدى ( ع ) در امّت ، و سپس با ظهور مبارك او ارواحنا فداه بر طرف مىسازد .\r\nو روايات مربوط به جنگ سفيانى با ترك‌ها نيز از جملهء همين روايات است و احتمالا مراد از تركان همان روسها هستند ، چه آنكه سفيانى هم‌پيمان روم و يهود بوده ، و در أخبار آمده است كه حركت او در منطقهء سوريه و اردن به دنبال سلطهء تركان بر سوريه پديد مىآيد . و چنانچه روايت مربوط به آن صحيح باشد ، مدت آن سلطه كوتاه خواهد بود ، زيرا آن تسلط پس از شكست شورش ( علج أصهب ) پديد مىآيد .\r\n« زمانى كه علج أصهب قيام نمايد ، و پايتخت حكومت دچار سختى و بحران گردد ، پس از اندكى كشته خواهد شد ، آنگاه ( أكحل ) به خونخواهى وى برمىخيزد ، و اينجاست كه كشور به شرك ( ترك - نسخه بدل ) باز گردانده مىشود . » « 1 »\r\nدر روايات مربوط به ظهور ، أصهب و أبقع ، دو رهبر مخالف حركت سفيانى ياد شده‌اند كه سفيانى بر آن دو پيروز شده ، و بر منطقه تسلّط مىيابد .\r\nو من رواياتى را كه دلالت بر جنگ سفيانى با ترك‌ها ، در دمشق و يا حومه و اطراف آن بنمايد ، نيافتم ، امّا روايات بسيارى به صورت متواتر اجمالى « 2 » رسيده كه حاكى از درگيرى بزرگ سفيانى با آنان در قرقيسيا ، واقع در مرز سوريه - عراق - تركيه مىباشد ، اين نبرد از جنگ‌هاى بزرگى است كه از پيش وعده داده شده ، و انگيزهء آن درگيرى و كشمكش بر سر\r\n\r\n\r\n","description":"","footnote":"\r\n( 1 ) - الزام الناصب ج 2 ص 224 .\r\n( 2 ) - يعنى رواياتى كه با دقت در آن ، علم به صدور آن از پيامبر ( ص ) و اهل بيت او ، پيدا مىشود اگرچه در الفاظ باهم مغايرت دارند .\r\n","page_name":" 62 ","page_number":62},
  {"content":"\r\n\r\nگنجى است كه در مجراى نهر فرات و يا نزديك آن كشف مىشود .\r\nبعلاوه ، شايد مراد از اتراك ، در اين نبرد تركهاى تركيه باشند نه روسها ، ممكن است روسيه در جنگ با تركها بطور نهانى با سفيانى بوده و از او پشتيبانى مىنمايد . و به خواست خدا به زودى يادى از جنگ قرقيسيا ، در ضمن حوادث كشور شام و حركت سفيانى خواهد آمد .\r\n* * * و از جمله ، روايات مربوط به انقلاب آذربايجان در روياروئى با تركان مىباشد ، از امام صادق ( ع ) روايت شده كه فرمود :\r\n« آذربايجان براى ما لازم است ، چيزى در مقابل آن ياراى مقاومت ندارد و چون انقلاب‌گر ما قيام كند به سوى او بشتابيد ، اگرچه با رفتن چهار دست و پا بر روى برف باشد . » « 1 »\r\nممكن است از قول امام ( ع ) كه فرمود : « ناگزير از آذربايجان بوده و چيزى در مقابل آن ايستادگى نمىكند » چنين استفاده شود كه آن جنبشى است هدايت‌گر كه در آذربايجان و يا از ناحيهء اهالى آن سامان بوجود آمده كه لازم است بعد از آن ، انتظار و درنگ نموده ، تا نشانه‌هاى نزديك آن آغاز گردد ، و چنان كه از روايت زير فهميده مىشود ممكن است اين ماجرا در روياروئى با روسها باشد ؛\r\n« دو خروج براى تركان رخ مىدهد كه در يكى از آنها آذربايجان ويران گشته و در خروج ديگرى در جزيره سرمىزند كه عروسان حجله‌نشين را به وحشت مىاندازد در اين هنگام است كه خداوند متعال مسلمانان را يارى نموده ، و قربانى بزرگ خداوند در ميان آنان وجود دارد . » « 2 »\r\nوقتى به تنهائى اين روايت را مورد بررسى قرار مىدهيم ، احتمالا از جمله روايات مربوط به هجوم تركان و مغول به سرزمينهاى اسلامى باشد ، كه در نخستين مرحله‌اى كه به آذربايجان رسيده آن را ويران مىسازند ، و سپس به فرات مىرسند و مسلمانان بر آنان پيروز مىگردند . كه در چشمهء جالوت و غير آن ، قربانى بزرگى در بين آنان وجود دارد .\r\nامّا اگر جمع بين اين روايت ، و روايت پيشين نمائيم . احتمال دارد كه منظور از\r\n\r\n\r\n","description":"","footnote":"\r\n( 1 ) - غيبت نعمانى ص 170 .\r\n( 2 ) - الملاحم و الفتن ص 32 .\r\n","page_name":" 63 ","page_number":63},
  {"content":"\r\n\r\nتركان در آن ، روسها باشند . و نخستين خروج آنها قبل از جنگ جهانى دوم و بعد از آن و قبل از نشانه‌هاى نزديك ظهور و اشغال آذربايجان توسط آنان خواهد بود .\r\nو دومين خروج به طرف « جزيره » است كه نام مكانى در حد فاصل بين عراق و سوريه نزديك منطقهء قرقيسيا بوده ، و خروج آنان به آن منطقه به منظور نبرد با سفيانى است . و مفهوم پيروز شدن مسلمانان در آن درگيرى پيروزى غير مستقيمى است كه با به هلاكت رسيدن دشمنان ستمگر آنان خواهد بود ، و چنان كه خواهيد داشت در منطقه درگيرى قرقيسيا درفش و پرچم هدايت‌گرى وجود ندارد يا پرچمى كه پيروزى مسلمانان را به همراه داشته باشد و همانا بشارت دادن پيامبر و امامان عليهم السلام نسبت به آن ، بدين جهت است كه در اين كارزار ، ستمگران با شمشيرهاى برخى از هواداران خودشان به هلاكت مىرسند .\r\n* * * ديگر روايات مربوط به فرود آمدن تركان در منطقهء « جزيره » و « فرات » است كه احتمالا مراد از تركان روس‌هاست ، زيرا فرود آمدن آنها همزمان با فرود آمدن روميان در منطقهء رملهء فلسطين و سواحل آن مىباشد .\r\nو قبلا اشاره كرديم كه قرقيسيا منطقه‌اى در نزديكى « جزيره » است كه به ديار بكر و جزيرهء ربيعه موسوم است ، و مفهوم كلمهء ( جزيره ) كه به‌طور عموم در كتب تاريخى بيان شده ، همين نقطه است ، نه جزيرة العرب و يا جزيره‌اى ديگر .\r\nو اين امر منافاتى با فرود آمدن تركان مغول در جزيره و فرات در قرن هفتم هجرى ندارد ، چه اينكه برخى ، آن را از جملهء نشانه‌هاى نزديك به ظهور حضرت به حساب آورده‌اند ، حال آنكه از نشانه‌هاى نزديك ظهور ، فرود آمدن و سپس نبرد آنان با سفيانى در منطقهء قرقيسيا خواهد بود .\r\nبه همين مناسبت ، روايات آشوب‌گرى تركان مغول و هجوم آنان به سرزمين‌هاى اسلامى در زمرهء روايات مربوط به حوادث و پيش‌آمدها و معجزات نبّى اكرم ( ص ) است كه مسلمانان آنها را مىدانسته ، و در صدر اسلام آن‌ها را سينه‌به‌سينه نقل مىكرده‌اند ، سپس در زمان حملهء مغولان و بعد از آن ، اين قبيل روايات زيادتر و بيشتر رائج گرديده ، در عين حال اين‌گونه روايات فرونشستن آشوب آنان و پيروزى مسلمانان را خاطرنشان ساخته ، بدون آنكه در پى آن اشاره‌اى به ظهور حضرت مهدى ( ع ) داشته باشد ، همچنانكه در روايات مربوط به\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nتركان كه در پى بيان آن‌ها هستيم ، آمده است .\r\nو اينك نمونه‌هايى از روايات مربوط به حملهء مغولان : از حضرت على ( ع ) نقل شده كه فرمود :\r\n« گويا ، قومى را مىبينم كه چهره‌هايشان همچون سپرهاى چكش خورده جلوه‌گر است ، لباسهاى حرير و ديبا پوشيده و اسبهاى اصيل را يدك مىكشند ، در آنجا آنچنان كشتار زياد است كه مجروحان از روى بدن كشتگان عبور مىكنند ، و در آن كارزار تعداد فراريان از اسيران كمتر است .\r\nيكى از ياران عرض كرد : اى امير مؤمنان ! شما به علم غيب آگاهيد . حضرت خنديد و به آن مرد كه از بنى كلب بود فرمود : اى برادر كلبى اين علم غيب نيست ، بلكه اين يك نوع آگاهى است كه از صاحب دانشى « رسول اللّه » آموخته‌ام زيرا علم غيب تنها علم رستخيز و آنچه را كه خداوند در اين آيه برشمرده است ، مىباشد « اين خداوند است كه به زمان رستاخيز آگاهست و هم اوست كه باران را فروفرستاده ، و از آنچه درون رحم‌هاست خبر دارد و هيچ‌كس نمىداند كه پيمانهء عمرش در كجا لبريز خواهد شد . . » خداى سبحان است كه از آنچه درون رحم است ، پسر يا دختر ، زشت يا زيبا ، بخشنده يا بخيل ، نيك‌بخت يا بدبخت بوده و چه كسى هيزم آتش دوزخ و چه كسى در بهشت ، همنشين پيامبران است ، آگاهى دارد ، بنابراين علم غيبى كه جز خدا كسى از آن آگاه نيست همين است ، و غير از آنچه كه گفته شد ، علمى است كه خداوند به پيامبرش آموخته ، پيامبر مرا بر آن آگاه ساخت و در حق من دعا فرمود ، تا خداوند آن را در دل من جايگزين و درونم را از آن سرشار سازد . » « 1 »\r\n* * * از سلسله روايات گذشته ، روايات مربوط به جنگ حضرت مهدى ( ع ) با تركان مىباشد ، از امام صادق روايت شده كه فرمود :\r\n« نخستين سپاهى كه حضرت مهدى تدارك مىبيند به سوى تركان گسيل مىدارد و پس از شكست آنان و به اسارت درآوردن آنها و به غنيمت گرفتن اموالشان راهى شام گرديده و آنجا را فتح مىنمايند . » « 2 »\r\n\r\n\r\n","description":"","footnote":"\r\n( 1 ) - نهج البلاغه - خطبهء 128 .\r\n( 2 ) - بشارة الاسلام ص 185 .\r\n","page_name":" 65 ","page_number":65},
  {"content":"\r\n\r\nبه اين معنى كه اين اولين لشكرى است كه حضرت آن را مجهّز و اعزام مىكند و خود آن بزرگوار در آن شركت ندارد و در برخى از روايات آمده است كه اعزام سپاه حضرت مهدى ( ع ) توسط آن بزرگوار بعد از ورود وى به عراق و در پى چندين نبرد ، جهت آزادسازى حجاز و عراق خواهد بود .\r\nو ممكن است مراد از تركان در اينجا ترك‌هاى تركيه باشد امّا به احتمال قوىتر روسها هستند كه سفيانى ، در نبرد قرقيسيا با آنان كارزار مىكند و هيچيك بر ديگرى غلبه نمىيابد و چنان كه روايات مىگويد ، نابودى آنان توسط حضرت مهدى ( ع ) بوده و سرزمين آنها بر اثر صاعقه ويران مىگردد .\r\n* * * دسته‌اى ديگر از اين احاديث ، رواياتى است كه ويرانى سرزمين تركان را در اثر صاعقه و زلزله مىداند و ممكن است منظور جنگ‌افزارهايى مانند موشك‌ها باشند كه ويران‌گرى آنها مانند صاعقه و يا زلزله است .\r\nو به نظر مىرسد كه اين حادثه ، در پى نبرد آنان با حضرت مهدى ( ع ) بوده و ويرانى در حدّ بسيار گسترده‌اى مىباشد ، آن‌گونه كه به نابودى و محو قدرت و شوكت آنان مىانجامد ، چه اينكه پس از آن ، يادى از آنان در روايات ظهور وارد نشده ، فقط بعد از دومين خروج آنان اين عبارت آمده « فلا ترك بعدها » پس از آن حادثه ، ديگر ترك وجود نخواهد داشت ، ازاين‌رو احتمال دارد كه آنان همان روسها باشند ، زيرا در روايات مربوط به ظهور چنين گفته‌اى در مورد هيچ ملت مسلمانى نيامده است .\r\n* * *\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nيهوديان و نقش آنان در دوران ظهور\r\nاگر پيرامون نقش يهوديان در آخر الزمان و عصر ظهور حضرت مهدى ( ع ) ، جز آيه‌هاى نخستين سورهء بنى اسرائيل چيزى در اختيار ما نبود ، همان كافى بود ، زيرا اين آيات در عين خلاصه بودن ، وحى الهى بوده و به‌گونه‌اى رسا و گويا ، شمه‌اى از تاريخ و سرگذشت آنها را بيان كرده و به نحو معجزه‌آسا و با دقت ، آيندهء آنها را روشن مىسازد . علاوه بر اين آيه‌ها و آيات ديگر ، تعدادى روايات وجود دارد كه پاره‌اى از آنها مربوط به تفسير آيات ، و برخى ديگر پيرامون وضع يهوديان در عصر ظهور و انقلاب حضرت مهدى ( ع ) مىباشد ، كه پس از تفسير آيات به بيان آنها مىپردازيم .\r\n\r\nوعدهء الهى نسبت به نابودى يهوديان\r\n« منزّه و پاك است آنكه يك شب ، بنده‌اش را به سفر شبانه برد از مسجد الحرام به مسجد اقصى كه مبارك گردانيم ( بركت داديم ) پيرامونش را تا از نشانه‌هاى خود به او نشان دهيم بدرستى كه او شنوا و بيناست . و به موسى تورات را داده و او را هدايت‌گر فرزندان يعقوب ( بنى اسرائيل ) گردانيديم ، كه غير از من سرپرستى را نپذيرند . فرزندان كسى را كه با نوح حمل نموديم ، كه او بنده‌اى شكرگزار بود . »\r\n« ما در تورات حكم در انقراض بنى اسرائيل نموديم زيرا شما ( بنى اسرائيل ) در زمين دوبار فساد نموديد و بر ديگران فخر و بزرگى بسيار خواهيد نمود . »\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nيعنى ما در توراتى كه بر آنان فروفرستاديم حكم قطعى به انقراض آنها كرديم شما به زودى از راه راست منحرف شده و دوباره در جامعه تبهكارى مىكنيد ، چه اينكه به زودى بر ديگران فخر و برترىجوئى بسيار مىنمائيد .\r\n« وقتى كه هنگام كيفر اولين فساد فرارسد بندگانى را از ناحيهء خود كه توانمند و ستبر مىباشند جهت سركوبى شما فرستاديم ، در ميان خانه‌ها به جستجوى خانه به خانه پرداختند و اين وعده‌اى قطعى بوده . »\r\nزمانيكه وقت مجازات شما بر نخستين تبهكارى خودتان رسيد بندگانى را از طرف خود كه داراى صلابت مىباشند بسوىتان فرستاديم تا شما را گوشمالى سخت بدهند آنان ميان خانه‌ها به جستجوى خانه به خانه پرداختند و اين وعده‌اى حتمى است .\r\n« آنگاه پيروزى را براى شما ، بر آنان برگردانديم و شما را با ثروتها و پسران يارى نموديم و تعداد شما را بيش از آنان قرار داديم »\r\nسپس پيروزى را براى شما بر كسانى كه آنها را عليه شما برانگيختيم برگردانديم و به شما ثروت‌ها و فرزندانى را عطا كرديم و شما را از ياوران بيشترى برخوردار نموديم كه به كمك شما عليه آنان بستيزند .\r\n« اگر خوبى كرديد ، خوبى به خود نموده‌ايد و اگر بدى كرديد به خود بدى نموده‌ايد و هنگامى كه وعده بار دوّم بيايد چهره‌هاى شما را ناخوش دارند و وارد مسجد اقصى گردند همانگونه كه نخستين‌بار داخل شدند و آنچه را كه برتر آمده نابود كنند نابود كردنى . »\r\nو آنگاه وضع شما مدتى بدين‌گونه ادامه داشته و چنانچه توبه نموده و بواسطهء نعمتهايى كه از ثروتها و اولاد به شما بخشيديم ، نيك عمل نموديد به سود خودتان بوده و اگر به بدى و طغيان و خود بزرگ‌بينى پرداختيد فرجام بد آن ، مربوط به خودتان خواهد بود ، امّا شما به زودى نه تنها عمل نيك ننموده بلكه به اعمال بد دست مىيازيد ، ما شما را مهلت مىدهيم تا زمانيكه وقت مجازات و كيفر شما بر دومين فسادتان فرارسد ، آنگاه فرستادگانى را از ناحيهء خودمان كه بمراتب سخت‌تر از مرحلهء اوّل رفتار مىنمايند ، مىفرستيم بلا و گرفتارى را كه ناخوش داريد به ارمغان شما بياورند و سپس فاتحانه وارد مسجد اقصى گرديده به همان‌سان كه در زمان تعقيب و جستجوى دشمن در منازل شما در مرحلهء اوّل ، وارد گرديده و\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nبرترىجوئى و فسادگرائى شما را به نابودى كشاندند .\r\n« شايد پروردگار شما بر شما رحم نموده و اگر باز گرديد باز گرديم و ما دوزخ را تنگنائى براى كافران قرار داديم » « 1 »\r\nشايد پروردگارتان شما را بعد از دومين كيفر با رحمت خويش ببخشايد و چنانچه بعد از كيفر دوم ، بازگشت به انحراف نموديد ، ما نيز مجازات شما را از سر خواهيم گرفت و شما را در تنگناى دنيوى قرار داده و در آخرت دوزخ را زندان و حصارى بر شما قرار خواهيم داد .\r\n* * * نخستين نتيجه‌اى كه از آيات قرآن كريم استفاده مىشود اين است كه : تاريخ يهوديان بعد از موسى تا پايان زندگانى آنها بدين صورت خلاصه مىشود كه آنها در جامعه فساد نموده تا آن‌كه هنگام مجازات‌شان فرارسد ، و خداوند افرادى را از ناحيهء خود برمىانگيزد كه بر آنان چيره خواهند شد سپس خداوند بنابر مصلحت‌هايى يهوديان را بر آنان پيروز مىگرداند و اموال و اولاد به آنها عطا نموده ، و طرفدارانشان را در جهان بيش از آن قوم مىگرداند ، امّا يهود از اين اموال و ياران بهره‌بردارى صحيح نمىنمايند ، بلكه سوءاستفاده نموده و بار دوم در روى زمين فساد به بار مىآورند ، البته اين‌بار علاوه بر فساد ، گرفتار خوى تكبّر و برترىطلبى شده و خويش را بسيار بهتر و برتر از ساير مردم مىپندارند . و زمانى كه وقت كيفرشان فرامىرسد خداوند بار ديگر آن قوم را بر آنان چيره ساخته ، و گوشمالى را در سه مرحله و سخت‌تر از بار اوّل بر آنان وارد مىسازد .\r\nدومين نتيجه : اين است كه ، قومى را كه خداوند بار اوّل بر ضد آنان برمىانگيزد ، به آسانى بر آنها چيره مىگردند ، و به جستجوى خانه به خانه مىپردازند ، آن‌گاه داخل مسجد اقصى شده و نيروهاى نظامى آنان را متلاشى مىكنند آنگاه خداوند بار دوم آنها را مىفرستد و بر خلاف غلبهء يهوديان بر آنها و زيادى ياران و هوادارانشان ، ضربات شديدترى را در سه نوبت بر آنها وارد مىسازند ، كه در اولين نوبت ، چهره‌هاى پليد آنان را آشكار و آنها را رسوا ساخته\r\n\r\n\r\n","description":"","footnote":"\r\n( 1 ) - إسراء 1 - 9 .\r\n","page_name":" 69 ","page_number":69},
  {"content":"\r\n\r\nو چنان كه نخستين‌بار وارد مسجد اقصى شدند ، فاتحانه وارد مسجد مىگردند . و سپس خوى تكبر و برترىجوئى آنان بر ملتها را ، پايمال مىكنند .\r\n* * * سؤال اساسى كه مفسران مطرح مىكنند اين است كه آيا اين دو نوع فساد كه يكى همراه با برترىطلبى است پايان يافته و يا آن دو كيفر وعده داده شده بر آنان واقع شده است يا خير ؟\r\nبرخى از مفسران بر اين عقيده‌اند كه هردو مورد ، انجام شده ، بدين ترتيب كه كيفر فتنه و فساد نخستين بنوخذنصر ( بخت النصّر ) و مجازات دومين مرحلهء فساد و تباهى بدست ( تيتوس ) رومى انجام پذيرفته است و بعضى ديگر معتقدند كه هنوز آن دو كيفر رخ نداده است .\r\nامّا نظريهء درست اين است كه : اولين كيفر در برابر نخستين فساد ، در صدر اسلام بدست مسلمانان انجام پذيرفته ، و آنگاه كه مسلمانان از اسلام فاصله گرفته و دور شدند خداوند يهوديان را بر آنان چيره ساخت ، و در اين مرحله نيز براى دومين‌بار ، يهوديان در زمين ايجاد فساد و طغيان نمودند و هرگاه كه مسلمانان دوباره به اسلام روى آورند زمان كيفر دوم فرارسيده و به دست مسلمانان انجام خواهد شد . و براساس همين تفسير از امامان عليهم السلام رواياتى رسيده ، از جمله آنكه ، آن قومى را كه خداوند در مرحلهء دوم عليه يهوديان برمىانگيزد ، حضرت مهدى ( ع ) و ياران وىاند كه اهل قم مىباشند و هم آنان كه خداوند آنها را قبل از ظهور حضرت قائم ( ع ) برمىانگيزد ، در تفسير عيّاشى از امام باقر ( ع ) روايت شده كه حضرت بعد از آن‌كه آيهء شريفهء  « بَعَثْنا عَلَيْكُمْ عِباداً لَنا أُولِي بَأْسٍ شَدِيدٍ »  را قرائت نمود ، فرمود :\r\n« مراد از اين آيه حضرت قائم ( ع ) و ياران اوست كه نيرومند و داراى صلابت مىباشند . »\r\nو نيز در تفسير نور الثقلين ، از كتاب روضهء كافى از امام صادق ( ع ) نقل شده كه آن حضرت در تفسير آيهء شريفهء فوق فرمود :\r\n« خداوند قبل از خروج حضرت قائم ، قومى را برانگيزد كه دشمنى از دشمنان آل محمد ( ص ) را رها ننموده ، مگر اينكه او را به هلاكت مىرسانند . »\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nو در كتاب بحار الأنوار ، از امام صادق ( ع ) روايت شده كه وقتى اين آيه را قرائت فرمود ، عرض كرديم « فدايت گرديم آنها چه كسانى هستند ؟ امام سه‌بار فرمود : آنان به خدا سوگند اهل قم ، آنان به خدا سوگند اهل قم ، آنان به خدا سوگند اهل قم مىباشند . » « 1 »\r\nاين سه روايت از نظر مراد و مقصود يكسان و هماهنگ بوده و هيچ‌گونه اختلافى بين آنها وجود ندارد ، زيرا اهل قم يعنى اهل ايران ، همان ياران حضرت مهدى ( ع ) هستند كه خداوند آنان را براى زمينه‌سازى ظهور آن بزرگوار برمىانگيزد و بطورى كه روايات دلالت دارد ، به هنگام ظهور تعدادى از اصحاب خاص ايشان در بين آنها وجود دارند . علاوه بر اينكه مقاومت يهوديان در مقابل اين مردم و مسلمانان هواداران آنان در چند نوبت انجام مىگيرد ، تا آنكه حضرت مهدى ( ع ) ظهور كند كه نابودى نهائى يهوديان را به رهبرى وى و بدست با كفايت او ، ارواحنا فداه خواهد بود .\r\nو از مطالبى كه دلالت دارد بر اينكه ، دومين كيفر وعده داده شدهء يهوديان بدست مسلمانان انجام خواهد گرفت ، اين است كه آن قومى را كه خداوند وعده فرمود ، دوبار عليه يهوديان برمىانگيزد ، يك امت بوده و صفاتى كه براى آنان ياد شده و ويژگيهاى جنگ آنان با يهوديان جز بر مسلمانان تطبيق نمىكند . زيرا پادشاهان مصر و بابل و يونان و ايران و روم و ديگران كه بر يهوديان تسلط يافتند با صفت « عبادا لنا » ( بندگان ما ) سازگار نيستند وآنگهى طبق بيان آيات بعد از كيفر اوّل حادثه‌اى پيش نيامده كه يهوديان بر آنان چيره گردند ، در حالىكه پس از مجازات اوّل يهوديان ، بدست ما در صدر اسلام ، آنان بر ما غلبه پيدا نمودند ، و خداوند آنها را با اموال و فرزندان يارى داد ، به‌گونه‌اى كه افزايش هواداران آنها در جهان بيش از طرفداران مسلمانان گشته و با پشتيبانى ابرقدرتها عليه ما قيام نمودند . و هم آنان هستند كه در زمين فساد نموده ، و بر ما و ملتهاى محروم ، برترىطلبى و فخر مىكنند و اين مجاهدان و كفرستيزان اسلام هستند كه ضربات خود را بر پيكر و چهرهء كريه آنها وارد مىسازند .\r\nو نيز آنچه بر اين معنى دلالت دارد و با بررسى تاريخ يهوديان بعد از حضرت موسى ( ع ) روشن مىگردد ، اين است كه فساد در زمان گذشته ، و حال يهود تحقق يافته ، امّا\r\n\r\n\r\n","description":"","footnote":"\r\n( 1 ) - بحار ج 60 ص 216 .\r\n","page_name":" 71 ","page_number":71},
  {"content":"\r\n\r\nبرترى وعده داده شدهء آنها تنها در زمان ما بوجود آمده است و همين غلبهء آنهاست كه در پى آن دومين كيفر وعدهء داده شده فرارسيده و آنها را نابود مىسازد .\r\nو اين مطلب براى كسانى كه مختصرى تاريخ يهوديان را ، كه به زودى از آن ياد خواهيم نمود ، مورد مطالعه قرار دهند ، أمرى روشن است .\r\n\r\nوعدهء خداوند نسبت به تسلط و چيرگى هميشگى بر يهوديان\r\nخداوند متعال در قرآن كريم مىفرمايد :\r\n« پروردگار تو اعلام مىدارد ، كسانى را بر يهوديان چيره خواهد كرد كه تا روز قيامت ، آنان را مجازات و شكنجه خواهند نمود ، و خداست كه زود مجازات نموده و هم اوست آمرزگار و بخشنده ، و از جمله مجازات خداوند اين است كه آنان را پراكنده و گروه‌گروه در زمين قرار داده بعضى از آنان نيكوكار و برخى نابكارند و آنان را با خوبى و بدى آزمايش كرديم ، شايد توبه نموده و به راه حق و هدايت بازگردند . » « 1 »\r\nمعنى اين دو آيهء شريفه اين است كه : خداوند اعلان و مقدر فرموده كه به زودى كسى را بر يهوديان مسلط مىگرداند كه تا روز رستاخيز آنان را مجازات و شكنجه دهد ، او ( خداى ) بسرعت مجازات نموده و هم اوست آمرزندهء مهربان ، از جمله مجازاتهاى خداوند دربارهء يهوديان اين است كه آنها را در روى زمين پراكنده و دسته‌دسته مىگرداند ، گروهى از آنان نيكوكار و گروهى بدكارند و آنها را بوسيلهء خوبى و بدى آزمايش مىكند شايد توبه نموده و هدايت گردند .\r\nما اجراى اين وعدهء الهى را در كيفر يهوديان ، در تمام دورانهاى تاريخى آنان به استثناى دوران حكومت پيامبرانى چون موسى و يوشع و داود و سليمان عليهم السلام مشاهده مىكنيم و خداوند اقوام و ملتهاى مختلفى را بر آنها مسلط گردانيد كه آنان را شكنجه و مجازاتى دردناك نمودند .\r\nگاهى عنوان مىشود : آرى ، پادشاهان مصر و بابل و يونان و فارس و روم و ديگران\r\n\r\n\r\n","description":"","footnote":"\r\n( 1 ) - اعراف 167 - 168 .\r\n","page_name":" 72 ","page_number":72},
  {"content":"\r\n\r\nبودند كه بر يهوديان تسلّط يافته و آنان را مجازات سختى چشاندند امّا مسلمانان چنان رفتارى با آنها ننموده ، بلكه تنها بر نيروهاى نظامى آنها پيروز گشتند و سپس زندگى در سايهء دولت اسلامى را از آنان پذيرفتند ، كه با برخوردارى از آزادى و حقوق خود در قوانين اسلامى ، جزيه بپردازند .\r\nامّا پاسخ : اينكه آنها را بدترين عذاب چشانيدند ، به اين معنى نيست كه پيوسته آنها را كشته و يا آواره و زندانى نمودند ، آن چنان كه بيشتر حكومتهايى كه پيش از اسلام بر آنان تسلط يافتند ، اين‌گونه عمل كردند ، بلكه به اين معنى است كه آنها از لحاظ نظامى ، سياسى ، تسليم آن حكومتى گرديدند كه خداوند بر آنان مسلّط ساخت اگرچه مسلمانان در آزار و كيفر يهوديان ، از ديگران ملايم‌تر بودند ، امّا مصداق تسلط بر يهوديان ، و كيفر نمودن آنان مىباشند .\r\nو گاهى نيز گفته مىشود : بلى تاريخ يهوديان تطبيق اين وعدهء خدا را بر آنها گواهى مىدهد ولى در عصر حاضر كه يك و يا حداقل نيم قرن بر آنها سپرى گشته ، كسى كه آنان را مجازات و كيفر دهد بر آنان مسلّط نشده ، بلكه آنان بيش از نيم قرن است يعنى از سال 1936 م .\r\nبدترين شكنجه‌ها را در فلسطين و ديگر مناطق به مسلمانان روامىدارند ! اين قضيه را چگونه مىتوان تحليل نمود ؟\r\nپاسخ اين است كه : اين دوره از تاريخ زندگى يهوديان جدا به حساب مىآيد ، زيرا اين همان دورهء بازگشت قدرت آنهاست كه خداوند در سورهء إسراء به آنان وعده فرموده است ؛ « سپس پيروزى شما را بر كسانى كه آنان را عليه شما برانگيختيم برگردانده و به شما اموال و فرزندانى را عطا كرده ، و شما را از يارانى بيش از تعداد آنان برخوردار نموديم تا با همكارى شما بر ضدّ آنها بستيزند . » بنابراين ، اين دوره خارج از وعدهء كلى تسلط بر آنهاست تا اينكه وقت كيفر و مجازات دوم بدست مسلمانان فرارسد .\r\nدر اين زمينه روايات زيادى از امامان عليهم السلام رسيده كه اين وعدهء الهى نيز بدست مسلمانان انجام مىپذيرد ، در همين خصوص صاحب مجمع البيان ، در تفسير آيهء ياد شده ، اتفاق‌نظر مفسران را بر اين معنى بيان كرده و فرموده مراد از آن نزد تمام مفسرين ، امت پيامبر اسلام حضرت محمد ( ص ) مىباشد ، و همين معنى از امام باقر ( ع ) نقل شده ، و علىّ بن ابراهيم قمى ، در تفسير خود آن را از ابى الجارود ، از امام باقر ( ع ) نقل نموده است .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nوعدهء خداوند در فرونشاندن آتش جنگ يهوديان\r\nخداى متعال در قرآن مجيد مىفرمايد :\r\n« يهوديان گفتند دست خدا بسته است ، دست آنان بسته باد ، و به سبب اين گفته از رحمت خداى دور شدند . بلكه دستهاى خدا گشوده است و هرگونه بخواهد انفاق مىكند »\r\n« . . . آنچه كه از ناحيهء پروردگار بر تو فرود آمده ، بر سركشى و كفر آنان مىافزايد و ميان آنان تا روز رستاخيز ، كينه و دشمنى انداختيم ، و هروقت آتش جنگى را برافروختند ، خداوند آن را خاموش گردانيد ، آنان سعى در ايجاد فساد در زمين دارند و خداوند فساد - كنندگان را دوست نمىدارد . » « 1 »\r\nاين وعدهء خداست ، به فرونشاندن آتش جنگ‌هايى كه يهوديان برمىافروزند ، خواه مستقيما خود آنان خوى جنگ‌افروزى داشته ، و يا اينكه ديگران را به اين عمل تحريك كنند و اين وعده الهى بدون استثناء خواهد بود ، زيرا با لفظ « كلّما اوقدوا » يعنى « هروقت آتش‌افروزى نمايند » آمده است .\r\nتاريخ گذشته و حال آنان گواهى مىدهد كه آنها همواره در پى آتش‌افروزى بسيارى از آشوب و جنگها بوده‌اند ، امّا خداوند متعال وعدهء خود را نسبت به مسلمانان و بشريت با عنايت خويش تحقق بخشيده ، و مكر و حيلهء يهود را باطل و نقشه‌هايشان را خنثى كرده و آتش جنگ آنان را فرونشانده است . و شايد بزرگترين آتش جنگ و آشوبى كه آنان عليه مسلمانها و جهانيان برافروخته‌اند ، همين نبرد فعلى باشد كه جهت دامن زدن به آن ، شرق و غرب را تحريك نموده ، و خودشان در فلسطين مستقيما ، و در اكثر كشورهاى جهان بطور غيرمستقيم طرف درگير مىباشند ، و چيزى نمانده كه وعدهء خداوند با فرونشاندن اين جنگ تحقق يابد و از آيهء شريفهء ياد شده چنين استفاده مىشود كه دشمنى و درگيريهاى داخلى آنها ، خود يكى از راه‌هاى لطف خداوند ، براى فرونشاندن آتش جنگ آنها خواهد بود ، به دليل ذكر جملهء « إطفاء النار » بعد از طرح دشمنى و درگيريهاى داخلى در آيهء شريفه ، گوئيا كه خاموش نمودن آتش‌افروزى آنان ، فرع بر ايجاد كينه در بين آنها مىباشد .\r\n\r\n\r\n","description":"","footnote":"\r\n( 1 ) - مائده / 64 .\r\n","page_name":" 74 ","page_number":74},
  {"content":"\r\n\r\n« و ما ميان آنان تا روز قيامت دشمنى و كينه‌توزى افكنديم و هرگاه آتش جنگى را برافروزند ، خداوند آن را فرومىنشاند . »\r\nاين شمّه‌اى از تاريخ آنان بود ، و ما به تفسير آيه‌هايى كه وعده‌هاى سه‌گانهء خدا دربارهء يهوديان را دربر دارد ، با اندكى شرح در كتاب « الممهدون للمهدى » ( زمينه‌سازان ظهور حضرت مهدى ( ع ) پرداخته‌ايم .\r\n* * * اما برخى از روايات مربوط به نقش يهوديان در زمان ظهور ، مربوط به گردآمدن آنها در فلسطين قبل از جنگ نابود كنندهء آنها است كه تفسيرى براى اين آيهء شريفه است : « و بعد از او به بنى اسرائيل گفتيم زمين را ساكن شويد و زمانى كه روز قيامت فرارسيد شما را آميخته با يكديگر مىآوريم . » « 1 »\r\nيعنى شما را از هر ناحيه‌اى و يا همگى شما را گردآورديم ، چنان كه در تفسير نور الثقلين آمده است . و از اين حديث شريف دربارهء آمدن آنان و كارزارشان در عكّا استفاده مىشود ، از پيامبر ( ص ) روايت شده كه فرمود :\r\n« آيا شنيده‌ايد نام شهرى را كه بخشى از آن درون درياست ؟ عرض كردند آرى ، فرمود :\r\nقيامت به پا نمىشود مگر آنكه هفتاد هزار تن از فرزندان اسحاق به شهر يورش مىبرند . » « 2 »\r\nو از امير مؤمنان ( ع ) است كه فرمود :\r\n« در مصر منبرى را بنا نموده و دمشق را قطعا تخريب خواهم كرد و يهوديان را از شهرهاى عربى بيرون مىرانم و با همين چوب اعراب را خواهم راند ، راوى اين حديث ( عبايه أسدى ) گويد : پرسيدم اى امير مؤمنان ، شما به‌گونه‌اى خبر مىدهيد كه به يقين پس از مردن زنده خواهيد شد ؟ فرمود : اى عبايه ، به روشى غير روش ما صحبت كردى . مردى از تبار من ( يعنى حضرت مهدى ( ع ) اين كارها را انجام مىدهد . » « 3 »\r\n\r\n\r\n","description":"","footnote":"\r\n( 1 ) - إسراء / 104 .\r\n( 2 ) - مستدرك ج 4 ص 476 .\r\n( 3 ) - بحار ج 53 ص 60 .\r\n","page_name":" 75 ","page_number":75},
  {"content":"\r\n\r\nاين روايت دلالت دارد ، كه يهوديان در بسيارى از شهرهاى عرب تسلط و يا حضور مؤثر دارند و ما پيرامون نبرد حضرت مهدى ( ع ) با سفيانى و يهوديان ، در بيان حوادث سرزمين شام ، و حوادث حركت ظهور ، سخن خواهيم گفت .\r\n* * * و از جملهء روايات ، حديث كشف معبد توسط آنهاست ، و جملهء « كشف هيكل » ( معبد ) در شمار نشانه‌هاى ظهور آمده ، كه ظاهرا معبد حضرت سليمان ( ع ) كشف خواهد شد ، از امير مؤمنان ( ع ) نقل شده كه فرمودند :\r\n« ظهور آن حضرت نشانه‌ها و علاماتى دارد : نخست محاصرهء كوفه با كمين كردن و پرتاب سنگ ، و ايجاد شكاف و رخنه در زواياى كوچه‌هاى كوفه ، تعطيل مساجد به مدت چهل شب ، كشف معبد و به اهتزاز درآمدن پرچمهائى گرداگرد مسجد بزرگ ( مسجد الحزام ) كشنده و كشته شده هردو در آتش‌اند » « 1 »\r\nولى احتمال دارد كه كشف معبد از ناحيهء زمينه‌سازان ظهور حضرت مهدى ( ع ) اندكى قبل از ظهور وى ، صورت پذيرد ، زيرا روايت خاطرنشان نمىكند كه چه كسى آن را كشف مىنمايد همچنانكه ممكن است آن معبد ، آثارى تاريخى و غير از معبد حضرت سليمان و يا در محل ديگرى غير از قدس باشد ، چون عبارت و جملهء « كشف معبد » بطور مطلق ياد شده است .\r\nبخش‌هاى اوّل اين روايت نشان‌گر حالت جنگ در كوفه است كه در روايات ، از آن به عراق ياد شده ، امّا در اين‌جا به معنى همان شهر كوفه و محاصره و سنگ‌باران آن و ايجاد موانع دفاعى در گوشه و زواياى خيابانهاى آن شهر مىباشد ، امّا پرچم‌هاى گوناگون در اطراف مسجد الحرام ، اشاره به درگيرى و كشمكش قبيله‌ها با حكومت مركزى حجاز است كه اندكى پيش از ظهور حضرت مهدى ( ع ) پديد خواهد آمد و در اين زمينه روايات فراوانى وارد شده است .\r\nدستهء ديگرى از احاديث ، رواياتى است كه افرادى را كه خداوند بعد از فسادآفرينى و برترىطلبى يهوديان بر آنان مسلط مىگرداند ، مشخص و معين مىكند ، كه پاره‌اى از آنها در\r\n\r\n\r\n","description":"","footnote":"\r\n( 1 ) - بحار ج 52 ص 273\r\n","page_name":" 76 ","page_number":76},
  {"content":"\r\n\r\nتفسير آيات قرآن مجيد گذشت ، و برخى ديگر دربارهء ايران و شخصيتهاى ايرانى در زمان ظهور است ، مانند روايت « درفش‌هاى سياه » كه به‌طور تواتر اجمالى وارد شده و غير آن .\r\n« درفش‌هايى سياه ، از خراسان خارج مىشود كه هيچ چيز قادر بر بازگرداندن آنها نيست ، تا آنكه سرانجام در قدس برافراشته مىشود . »\r\n* * * و روايات مربوط به بيرون آوردن تورات اصلى از غار انطاكيه و كوهى در شام و در فلسطين و درياچهء طبريه ، توسط حضرت مهدى ( ع ) و استدلال آن حضرت بر يهوديان ، بوسيلهء تورات نيز از جملهء همين روايات است .\r\nاز پيامبر اسلام ( ص ) روايت شده كه فرمود :\r\n« تورات و انجيل را از سرزمينى كه انطاكيه ناميده مىشود بيرون مىآورد . » « 1 »\r\nو نيز از آن بزرگوار نقل شده كه فرمودند :\r\n« ( صندوق مقدس ) را از غارى در انطاكيه و بخش‌هاى تورات را از كوهى در شام بيرون آورده و به وسيلهء آن كتاب با يهوديان به استدلال مىپردازد و سرانجام بسيارى از آنها اسلام مىآورند . » « 2 »\r\nهم‌چنين پيامبر ( ص ) فرمود :\r\n« صندوق مقدس از درياچهء طبريه به دست وى آشكار مىشود و آن را آورده و در پيشگاه او در بيت المقدس قرار مىدهند و چون يهوديان آن را مشاهده مىنمايند ، به جز اندكى بقيهء آنان ايمان مىآورند . » « 3 »\r\nو تابوت سكينه ، ( صندوق مقدس ) همان است كه در فرمودهء خداى متعال آمده است :\r\n« پيامبرشان گفت : دليل و نشانه بر پادشاهى او اين است كه تابوتى به سوى شما مىآيد ،\r\n\r\n\r\n","description":"","footnote":"\r\n( 1 ) - بحار ج 51 ص 25 .\r\n( 2 ) - منتخب الأثر ص 309 .\r\n( 3 ) - الملاحم و الفتن ص 57 .\r\n","page_name":" 77 ","page_number":77},
  {"content":"\r\n\r\nكه در آن سكينه و آرامشى از ناحيهء پروردگارتان وجود دارد و از آنچه را كه آل موسى و آل هارون باقى گذاشته‌اند ، و آن تابوت بوسيلهء فرشتگان حمل مىشود ، به راستى در آن معجزه و دليل براى شماست چنان كه مؤمن باشيد . » « 1 »\r\nدر تفسير آيهء فوق آمده است كه اين صندوق مقدس كه در آن ميراث پيامبران عليهم السلام وجود دارد ، دليل و نشانه‌اى است براى بنى اسرائيل مبنى بر اينكه چه كسى شايستگى فرمانروائى را دارد ، ازاين‌رو فرشتگان آن را آورده و از ميان جمعيت بنى اسرائيل عبور داده و آنگاه در پيش روى طالوت ( ع ) قرار مىدهند ، سپس طالوت ( ع ) آن را به داوود و او به سليمان و او به وصىّ خود آصف بن برخيا تسليم مىكند ، و بنى اسرائيل بعد از وصىّ حضرت سليمان به علت اينكه از او فرمان‌بردارى ننموده و ديگرى را اطاعت مىكنند آن صندوق را از دست مىدهند .\r\nو مراد از جملهء « فيسلم كثير منهم » ( بسيارى از آنان ايمان مىآورند ) و يا « اسلمت الّا قليلا منهم » ( به جز اندكى از آنان بقيه ايمان آوردند ) ممكن است كسانى باشند كه صندوق مقدس را مىبينند و يا كسانى كه حضرت مهدى ( ع ) بوسيلهء تورات با آنان استدلال مىنمايد و يا افرادى كه آن حضرت آنان را پس از آزادسازى فلسطين و شكست آنان در آن‌جا باقى مىگذارد .\r\nدر روايتى ديگر آمده كه تعداد سى هزار نفر يهودى به وى ايمان مىآورند كه اين رقم نسبت به كل جمعيت آنان اندك است .\r\n* * * ديگر روايات مربوط به نبردهاى زمينه‌سازان ظهور حضرت مهدى ( ع ) با يهود و راجع به بيرون راندن آنان توسط آن حضرت از جزيرة العرب است ، مانند روايتى كه گذشت ، و اين عمل امكان‌پذير نيست مگر با پيروزى بر آنها و بيرون راندن آنان از فلسطين ، همچنين روايات مربوط به نبرد بزرگ حضرت مهدى ( ع ) است كه طرف درگير در اين نبرد مستقيما سفيانى و پشتيبانان يهودى وى و روميان هستند و خط درگيرى در اين جنگ از انطاكيه تا عكّا ، يعنى در طول ساحل سوريه - لبنان - فلسطين كشيده شده و سپس به طبرستان و\r\n\r\n\r\n","description":"","footnote":"\r\n( 1 ) - بقره / 248 .\r\n","page_name":" 78 ","page_number":78},
  {"content":"\r\n\r\nدمشق و قدس ادامه مىيابد . شكست بزرگ و وعده داده شدهء آنان در آنجا تحقق مىيابد بگونه‌اى كه سنگ و درخت بانگ برمىآورد كه اى مسلمان ! اين شخص كه در پناه من است يهودى مىباشد او را هلاك نما و اين مطلب در حوادث حركت ظهور حضرت مهدى ( ع ) ارواحنا فداه خواهد آمد .\r\n* * * در زمرهء احاديث گذشته ، روايات نبرد مرج عكّا است كه جزئى از جنگ بزرگ پيشين است ، امّا احتمال بيشتر اين است كه آن ، جزئى از دومين نبرد حضرت مهدى ( ع ) با غربيها و پشتيبانان يهودى آنهاست ، كه پس از گذشت دو سه سال از آزادى فلسطين و شكست يهوديان و غربىها به وقوع مىپيوندد . به گفتهء روايات ، حضرت مهدى ( ع ) پس از آن ، پيمان صلح و عدم تجاوزى را به مدت 7 سال با روميان منعقد مىسازد .\r\nبه نظر مىرسد حضرت عيسى ( ع ) ميانجى و واسطهء آن پيمان‌نامه باشد ، امّا آنان پس از دو سال پيمان‌شكنى نموده ، و با هشتاد لشكر كه هريك متشكل از 12 هزار تن مىباشد ، به كارزار برمىخيزند و اين بزرگترين نبردى خواهد بود كه تعداد بسيارى از دشمنان خدا در آن كشته خواهند شد .\r\nتا جائى كه اين نبرد را به حماسهء بزرگ و سفرهء مرج عكا توصيف مىكنند ، يعنى سفره‌اى كه درندگان زمين و پرندگان آسمان از گوشت بدن ستمگران استفاده مىكنند .\r\nاز امام صادق ( ع ) نقل شده كه فرمود :\r\n« شهر رم را با تكبير 70 هزار مسلمان مىگشايد در حالى كه شاهد حماسهء بزرگ و خوان گستردهء خدا در مرج عكّا خواهند بود كه ستم و ستم‌گران را نابود خواهند كرد . » « 1 »\r\n* * * از جملهء روايتها ، احاديث مربوط به موقعيت نظامى شهر عكّا در زمان حضرت مهدى ( ع ) است كه آن حضرت آن‌جا را پايگاه دريائى براى فتح اروپا قرار خواهد داد .\r\nدر روايات آمده است كه :\r\n« آن حضرت تعداد چهار صد كشتى را در ساحل عكّا تدارك ديده و با ياران خويش به\r\n\r\n\r\n","description":"","footnote":"\r\n( 1 ) - بشارة الاسلام ص 297 .\r\n","page_name":" 79 ","page_number":79},
  {"content":"\r\n\r\nسرزمين روميان روى آورده و آنجا را فتح مىنمايد . » « 1 »\r\nو به زودى در ضمن بيان پيشامدهاى نهضت ظهور حضرت مهدى ( ع ) ، پيرامون آن سخن خواهيم گفت .\r\n* * * \r\nخلاصهء تاريخ يهوديان\r\nاين مختصر ، وضع سياست كلى يهوديان را از دوران حضرت موسى ( ع ) تا زمان پيامبر گرامى ما حضرت محمد ( ص ) شامل مىشود و ما آن را براساس كتاب « قاموس كتاب مقدس » از انتشارات « جامعهء كليساهاى خاور نزديك » و كتاب « تاريخ يهود از كتب آنان » تأليف مرحوم محمد عزّت دروزه ، آورده‌ايم .\r\nتاريخ يهوديان در اين مدت به ده دوره تقسيم مىشود :\r\n1 - دورهء حضرت موسى و يوشع عليهما السلام / 1270 ق . م / 1130 ق . م\r\n2 - دورهء داوران / 1130 ق . م / 1025 ق . م\r\n3 - دورهء حضرت داود و سليمان عليهما السلام / 1025 ق . م / 931 ق . م\r\n4 - دورهء تجزيه و كشمكش‌هاى داخلى / 931 ق . م / 859 ق . م\r\n5 - دوران تسلّط آشوريان / 859 ق . م / 611 ق . م\r\n6 - دوران تسلّط بابليها / 597 ق . م / 539 ق . م\r\n7 - دوران سلطهء ايرانيان / 539 ق . م / 331 ق . م\r\n8 - دوران سلطهء يونانيها / 331 ق . م / 64 ق . م\r\n9 - دوران تسلّط روميان / 64 ق . م / 638 م .\r\n10 - دوران تسلّط اسلام / 638 م . / 1925 م .\r\n* * *\r\n\r\n\r\n","description":"","footnote":"\r\n( 1 ) - الزام الناصب ص 224 .\r\n","page_name":" 80 ","page_number":80},
  {"content":"\r\n\r\n\r\nدوران حضرت موسى و يوشع عليهما السلام\r\nموسى ( ع ) پيامبر خدا ، يك صد و بيست سال زندگى كرد ، قريب به سى سال از اوان عمر شريف خود را در كاخ فرعون مصر ، و نزديك به ده سال نزد شعيب پيامبر ( ع ) در « قادش برنيع » واقع در انتهاى سينا از سمت فلسطين نزديك درّهء « عربه » سپرى كرد .\r\nتورات موجود ، در كتاب خروج باب 12 : 37 و كتاب عدد ، باب 33 : 36 تعداد اسرائيليانى را كه همراه موسى ( ع ) خارج شدند ، به جز فرزندانشان ششصد هزار پياده از مردان ، ياد مىكند .\r\nبرخى از پژوهشگران غربى تعداد آنان را شش هزار نفر تخمين مىزنند .\r\nو مورّخين ، احتمال بيشتر مىدهند كه خارج شدن از مصر در اوائل قرن سيزدهم قبل از ميلاد ، يعنى حدود 1230 ق . م در زمان فرعون « منفتاح » رخ داده است .\r\nحضرت موسى ( ع ) در كوه نزديك « قادش » درگذشت و وصىّ او يوشع بن نون ( ع ) وى را در آنجا دفن كرد و قبرش را پنهان ساخت ، موسى ( ع ) انواع اذيّت و آزار را از بنى اسرائيل در زمان حيات و پس از مرگش تحمل نمود . تورات آنها ، دربارهء او و هارون عليهما السلام مىگويد : « خدا ، موسى را گفت : در اين كوه بمير همان‌گونه كه برادرت هارون در كوه هور جان داد . چون شما دو تن به من خيانت ورزيديد ، چونكه مرا در محلّ آب سرزمين قادش در زمين سينا تقديس نكرديد . پس به راستى تو زمين را از مقابل آن مىنگرى امّا تو بدآنجا ، به سرزمينى كه من به بنى اسرائيل اعطاء كرده‌ام داخل نمىشوى . » « 1 »\r\nو مىگويد : « يوشع بن نون به آنجا وارد خواهد شد . » « 2 »\r\nرهبرى بنى اسرائيل را پس از موسى ( ع ) وصىّ او يوشع پيامبر بر عهده گرفته و آنها را به كرانهء غربى رود اردن كوچ داد و از شهر « اريحا » آغاز نمود ، كه به اضافهء آن شهر 31 « مملكت » كوچك را كه هريك از آنها عبارت از شهر يا شهركى بوده داراى روستاهاى كشاورزى فتح نمود كه ساكنين آنجا بت‌پرستان كنعانى بوده‌اند .\r\n\r\n\r\n","description":"","footnote":"\r\n( 1 ) - كتاب دوم ، باب 33 : 50 - 53 .\r\n( 2 ) - كتاب دوم ، باب 1 : 38 .\r\n","page_name":" 81 ","page_number":81},
  {"content":"\r\n\r\nآن‌گاه ، آن منطقه را ميان فرزندان يعقوب كه نسبت به يكديگر حسادت مىورزيدند ، تقسيم نمود و باب‌هاى 15 تا 19 از كتاب يوشع ، شهرها و شهركهاى منطقه را كه طبق برآورد خود 216 پارچه مىباشد ، نام مىبرد .\r\nيوشع ( ع ) قريب سال 1130 ق . م نزديك يك صد و ده سالگى بدرود حيات گفت .\r\n* * * \r\nروى كار آمدن داوران دورهء پريشانى و سلطهء فرمانروايان محلّى بر آنان\r\nرهبرى اسرائيليان پس از يوشع ( ع ) به داوران منتقل شد و پانزده تن از آنان به فرمانروائى رسيدند ، دوران اينان داراى دو ويژگى است كه مىتوانيم آن دو را پيوسته با بنى اسرائيل مشاهده نمائيم .\r\nيكى انحراف آنان از خط پيامبران عليهم السلام و ديگرى مسلّط گردانيدن خداوند كسانى را كه عذاب دردناكى را به آنان بچشانند ، كه در قرآن از آن ياد شده است .\r\nكتاب داوران در باب سوم و پنجم از انحراف بنى اسرائيل بعد از يوشع ( ع ) چنين سخن به ميان آورده است : « در ميان كنعانيان و حيثىها و أموريها و فرزيها و حيوىها و يبوسيان ، ساكن شده و دختران آنان را همسران خود قرار داده و دختران خود را به پسران آنها داده و خدايان آنها را پرستيدند . »\r\nو در باب 3 : 8 مىگويد : نخستين كسى كه بر آنها سلطه يافت و آنها را به مدت هشت سال تحت فرمان خود درآورد ( رشتعام ) فرمانرواى آرام النهرين بود .\r\n« آن‌گاه بنى عمون و عمالقه بر آنها هجوم برده و بر شهر اريحا استيلاء يافتند » « 1 » « سپس يا بين فرمانرواى كنعان به مدت 10 سال در حاصور بر آنان تسلّط يافت » « 2 »\r\n« بعد از آن بنى عمّون و فلسطينيان 18 سال آنان را به بردگى خود درآوردند . » « 3 » « و\r\n\r\n\r\n","description":"","footnote":"\r\n( 1 ) - داوران ، باب 3 : 13 .\r\n( 2 ) - داوران ، باب 4 : 2 .\r\n( 3 ) - داوران ، باب 1 : 8 .\r\n","page_name":" 82 ","page_number":82},
  {"content":"\r\n\r\nپس از آن فلسطينىها آنها را كيفر نموده و مدت چهل سال بر آنان مسلّط گشتند . » « 1 »\r\nو فرمانروائى داوران پس از يوشع ( ع ) تا زمان صموئيل پيامبر ( ع ) ادامه يافت ، همان پيامبرى كه خداوند متعال در قرآن وى را چنين ياد نموده است :\r\n« آيا نديدى آن گروه بنى اسرائيل را كه پس از وفات موسى از پيامبر خود درخواست كردند كه فرمانروائى براى ما برانگيز تا ( بسركردگى او ) در راه خدا جهاد كنيم پيامبرشان گفت : « آيا اگر جهاد بر شما فرض شود نافرمانى مىكنيد ؟ گفتند : چگونه مىشود كه ما در راه خدا مبارزه نكنيم در حالى كه ما و فرزندانمان را از ديارمان بيرون رانده‌اند . پس چون جهاد بر آنان مقرر گرديد بجز اندكى همه روى گردانيدند و خداوند از كردار ظالمان آگاه است . » « 2 »\r\nتاريخ‌نويسان اين دوره را حدود يك قرن از 1130 ق . م تا دوران طالوت و داود ( ع ) 1025 ق . م . مىدانند ، در حالى كه از كتاب داوران در تورات مدت اين زمان بيش از اين استفاده مىشود .\r\n\r\nدورهء داود و سليمان عليهما السلام\r\nدوران طالوت ( شاول ) را بخشى از دوران داود و سليمان ( ع ) قرار داديم ، زيرا او گرچه پيامبر نبود امّا فرمانروائى بود در خط انبياء ، مورّخين مدت فرمانروائى وى را پانزده سال از سال 1025 تا 1010 قبل از ميلاد ذكر نموده‌اند . و پس از او داود و سليمان ( ع ) از سال 1010 ق . م تا 931 ق . م يعنى سال وفات حضرت سليمان فرمانروائى كردند .\r\nبه‌طورى كه ملاحظه مىشود مؤلفان تورات موجود نسبت به موسى و داود و سليمان عليهم السلام ستم و افتراء بسيار روا داشته و تهمتهاى بزرگ اخلاقى ، سياسى و عقيدتى بر آنان بسته‌اند .\r\nو بيشتر تاريخ‌نويسان غربى مسيحى ، نه تنها از آنان پيروى نموده بلكه مطالبى را بر گفته‌هاى آنان افزوده‌اند . آنگاه طرفداران فرهنگ غرب كه نام مسلمانى بر خود نهاده‌اند نيز\r\n\r\n\r\n","description":"","footnote":"\r\n( 1 ) - داوران ، باب 13 : 1 .\r\n( 2 ) - بقره - 246 .\r\n","page_name":" 83 ","page_number":83},
  {"content":"\r\n\r\nاز اين دسته تبعيّت نموده‌اند . درود و سلام خدا بر تمام پيام‌آوران او و ما به پيشگاه خداوند از كسانى كه نسبت به آن بزرگواران كفر ورزيده و بهتان مىزنند بيزارى مىجوئيم .\r\nداود ( ع ) اسرائيليان را از ورطهء بت‌پرستى و از سلطهء بت‌پرستان نجات بخشيد و نفوذ دولت الهى وى به مناطق مجاور كشيده شد و با ملتهايى كه تحت فرمانروائى او درآمده بودند با حسن سلوك رفتار نمود ، بگونه‌اى كه خداوند متعال در كتاب خود و از زبان پيامبرش حضرت محمد ( ص ) وصف نموده ، داود ( ع ) خواست در محل عبادت جدّش حضرت ابراهيم ( ع ) در قدس بر بالاى كوه « مريّا » مسجدى بنا كند امّا آنجا خرمنگاه يكى از ساكنان قدس از يبوسها به نام « أرونا » بود كه داود ( ع ) آن قطعه زمين را به پنجاه شاقل نقره از آن مرد خريد و طبق گفتهء تورات موجود : « در آنجا مسجدى ساخته و در آن اقامهء نماز كرد و در قسمتى از آن براى خداوند قربانى مىكردند . » « 1 »\r\nحضرت سليمان وارث سلطنت و فرمانروائى پدر بزرگوارش داود ( ع ) گرديد و دولت او به همان پايه رسيد كه خداوند در قرآن و سنت رسول خود ( ص ) ياد نموده است كه وى مسجد پدرش داود و جدّ اعلاى خود ابراهيم را بنائى نو و باشكوه ساخته و به نام معبد سليمان ( ع ) معروف گشت !\r\nدورهء فرمانروائى حضرت سليمان ( ع ) دوره‌اى استثنائى در تاريخ انبياء عليهم السلام است كه خداوند نمونه‌اى از امكانات شگفت‌آور و متنوع را در آن آشكار ساخت ، كه اگر ملّتها موجوديت سياسى خويش را به رهبرى پيامبران خدا و جانشينان آنان به پا نموده و آن امكانات را در سركشى و طغيان عليه برخى از خودشان به كار نمىگرفتند ، خداوند اين نعمتها را به آنان نيز ارزانى مىداشت ، خداوند در قرآن مىفرمايد :\r\n« اگر خداوند روزى را براى مردم فراوان قرار داده بود ، آنها در زمين ستم مىنمودند ، امّا خداوند به مقدارى كه خواهد ، فرومىفرستد ، و او نسبت به بندگانش آگاه و بيناست » « 2 »\r\nحضرت سليمان ( ع ) در حالى كه بر تخت خود نشسته بود جان‌به‌جان‌آفرين تسليم نمود ، كه مورّخين وفات وى را به سال 931 ق . م يادآور شده‌اند .\r\n\r\n\r\n","description":"","footnote":"\r\n( 1 ) - كتاب صموئيل ، اصحاح 24 : 24 و سفر اوّل اخبار ، اصحاح 21 : 22 ، 28 .\r\n( 2 ) - شورى / 27 .\r\n","page_name":" 84 ","page_number":84},
  {"content":"\r\n\r\nبه مجرّد وفات آن حضرت انحراف در بنى اسرائيل و تجزيه در دولت آنها پديدار گشت و خداوند كسى را بر آنان مسلّط ساخت كه آنان را عذابى دردناك بچشاند .\r\nتورات فعلى بعد از آنكه در كتاب اوّل فرمانروايان ، بر سليمان ( ع ) افتراء مىبندد كه او دست از بندگى خدا برداشته و به پرستش بتها پرداخت ، مىگويد : « و به سليمان گفت :\r\nعلت اين كار نزد توست و تو پيمان و واجبات مرا كه به تو سفارش نمودم پاس نداشتى من نيز كشور را از دست تو گرفته و جزءجزء مىگردانم . » « 1 »\r\n* * * \r\nدوران تجزيه و نزاع و كشمكش داخلى\r\nكار آنها بدآنجا رسيد كه عليه يكديگر ، از نيروهاى بت‌پرست باقىماندهء پيرامون خود و از فراعنهء مصر و آشور و بابل كمك خواستند .\r\nيهوديان پس از درگذشت حضرت سليمان ( ع ) در شكيم ( نابلس ) گردآمده و اكثريت آنها با « يربعام بن نباط » كه از دشمنان حضرت سليمان در زمان حياتش بود و از دست آن حضرت به آغوش فرعون مصر گريخت ، بيعت نموده و با بازگشت وى يهوديان به او خوش آمد گفته و او در ساحل غربى رود اردن دولتى به نام اسرائيل تأسيس كرد و پايتخت آن را شكيم يا سامره قرار داد . و تعداد اندكى از آنان با « رحبعام » پسر حضرت سليمان بيعت نموده و پايتخت خود را قدس قرار دادند و اين دولت به نام يهودا معروف گرديد .\r\nامّا آصف بن برخيا وصىّ حضرت سليمان كه خداوند او را در قرآن با اين جمله « عنده علم من الكتاب » ( نزد او دانشى از كتاب بود ) وصف نموده ، از بنى اسرائيل جز نسبت دروغ به وى دادن چيز ديگرى بهره نبرد .\r\nتورات مىگويد :\r\n« كفر و بت‌پرستى در ميان پيروان « يربعام » أمر آشكارى بود و او دو گوساله از طلا ساخته يكى از آنها را در قدس و ديگرى را در « دان » قرار داد و در كنار هر يك قربانگاهى قرار داد و به آنها گفت : اين خدايان شماست كه از مصر شما را به سوى\r\n\r\n\r\n","description":"","footnote":"\r\n( 1 ) - سفر اوّل ( فرمانروايان ) اصحاح 11 : 1 - 13 .\r\n","page_name":" 85 ","page_number":85},
  {"content":"\r\n\r\n( شكيم ) روانه ساخت ، بنابراين در پيشگاه آنها قربانى كنيد و به طرف اورشليم نرويد ، و ملت خواستهء او را پذيرفت » « 1 »\r\nدر كنار پرستش گوساله ، يربعام آنان را به پرستش ديگر خدايانى از جمله « عشتروت » خداى صيدونيها و « كموش » خداى مو آبىها و « مكلوم » خداى عمونىها ، فرمان داد . « 2 »\r\nطبق گفتهء كتاب خبرهاى فرمانروايان نخستين ، بعد از سه سال كشور يهودا به همين سرنوشت گرفتار شده و به پرستش بتان پرداختند . « 3 »\r\n« شيشق » فرعون مصر اين فرصت را غنيمت شمرده و در سال 926 ق . م به منظور پشتيبانى از يربعام و پايان دادن به دولت يهودا ، « رحبعام پسر حضرت سليمان » و طرف‌داران وى ، طى هجومى قدس را اشغال نمود « و خزينه‌هاى خانهء خدا و مقر فرمانروا و حتى سپرهاى زرّينى را كه حضرت سليمان ( ع ) ساخته بود با خود برد . » « 4 »\r\nبه نظر مىرسد شرائط فرعون مصر او را يارى نكرد تا سلطهء مستمر خود يا هم‌پيمانش يربعام را تحميل كند .\r\nبنابراين پس از عقب‌نشينى « شيشق » اين كشور كوچك اندكى از موجوديت خود را بازيافت . و اين نبردها با يربعام همچنان ادامه داشت ، چنان كه آرامىها از ضعف دو دولت استفاده نموده و با هجوم به كشور يهودا پس از به اسارت درآوردن سران آنها ، آنان را به سوى پايتخت خود دمشق آورده و براى آنان جزيه مقرّر داشتند ، و اين ماجرا در زمان فرمانروايى آرامى بن هود ( سال 879 - 843 ق . م ) انجام پذيرفت . « 5 »\r\nآنگاه در زمان پادشاهى « آخاب بن عومرى » در سالهاى 874 ق . م - 853 ق . م جزيه و حمايت را بر كشور يربعام مقرر نمودند .\r\n\r\n\r\n","description":"","footnote":"\r\n( 1 ) - كتاب ( فرمانروايان ) باب 12 : 26 - 33 .\r\n( 2 ) - كتاب اخبار فرمانروايان باب 12 : 31 و كتاب دوم فرمانروايان باب 11 : 13 - 15 و باب 13 : 9\r\n( 3 ) - كتاب اوّل اخبار فرمانروايان باب 14 : 21 - 24 و كتاب دوم باب 11 : 13 - 17 و باب 12 .\r\n( 4 ) - كتاب اخبار فرمانروايان باب 14 : 25 - 26 .\r\n( 5 ) - كتاب دوم فرمانروايان ، باب 13 : 3 - 13 .\r\n","page_name":" 86 ","page_number":86},
  {"content":"\r\n\r\nهمچنين تورات ، نبرد فلسطينيها با اعراب در نار « كوشسيين » با كشور يهودا را در زمان فرمانروائى « يهورام » ، يادآور مىشود كه ، آنان قدس را اشغال نموده و بر اموال موجود در قصر فرمانروا استيلاء يافته و زنان و فرزندان وى را به اسارت درآوردند . « 1 »\r\nو نيز مىگويد : لشكر آرامى در بيت المقدس به نبرد پرداخته و تمام سران آن‌جا را هلاك كرد و تمام گنجينه‌ها را برگرفته و به حزائيل پادشاه آرامىها تقديم نمود . « 2 »\r\nهم‌چنين يوآش فرمانرواى اسرائيل بر كشور يهودا يورش آورده و حصار شهر را ويران ساخت و تمام زروسيم و ظروف موجود در خانه خدا و خزينه‌هاى سلطان را به يغما برد . « 3 »\r\nاين حالت كشمكش ميان آنان و تسلّط كشورهاى مجاور بر آنان تا زمان اشغال‌گرى آشوريان ، ادامه داشت\r\n* * * \r\nدورهء استيلاى آشوريان\r\nسلطهء آشوريها بر يهوديان ، با هجوم شلمنّصر سوّم فرمانرواى آشوريان از سالهاى 859 ق . م تا 824 ق . م به كشور آرامىها و قلمرو اسرائيل آغاز گرديد به‌گونه‌اى كه تمام منطقه ، تحت فرمان او و فرمانروايان آشورى پس از وى درآمد . و به نظر مىرسد كه كشور يهودا ، برعكس كشور اسرائيل تحت فرمان و اطاعت آشوريان بود .\r\nزيرا به نقل تورات : فرمانرواى آنجا ، آحاز بن يوثام ، از فرمانرواى آشور تغلث فلاسر خواست كه او دست به حمله‌اى عليه كشور اسرائيل و آرامىها بزند و او درخواست اخير وى را پذيرفته و در سال 732 ق . م . اقدام به حمله نمود . و جانشين او شلمنّصر پنجم نيز كار او را دنبال كرد ، امّا در حين محاصرهء شكيم ( نابلس ) پايتخت آنجا ، درگذشت و جانشين وى سرجون دوم اشغال سامره را به پايان برد و بر آن تسلط يافت و اين مملكت را بطور كامل از بين برد و از حمله عليه اسرائيل نقشهء راندن از وطن كه با يهوديان به اجرا درآوردند ، آشوريان را\r\n\r\n\r\n","description":"","footnote":"\r\n( 1 ) - كتاب دوم فرمانروايان ، باب 21 : 16 - 17 .\r\n( 2 ) - كتاب دوم فرمانروايان ، باب 24 : 3 و باب 12 - 17 - 18 .\r\n( 3 ) - كتاب دوم فرمانروايان باب 14 : 11 - 14 و باب 25 : 21 - 24 .\r\n","page_name":" 87 ","page_number":87},
  {"content":"\r\n\r\nيارى داد و تغليث فلاسر يهوديان را به‌عنوان اسارت به سرزمين خود برد و آشوريها را جايگزين آنها نمود . « 1 »\r\nپس از او سلطان فقح به اتمام آن نقشه پرداخت و نيمى از نواده‌هاى منسى و غير او را به اسارت گرفت . « 2 »\r\nو سرجون دوّم ، نزديك به سى هزار تن را به سوى حرّان و كرانهء خابور و ميديا جلاى وطن داد ، و آرامىها را جايگزين آنان نمود . « 3 »\r\nدر دوران فرمانروائى حزقيا كه ظاهرا مىكوشيد با مصريان ارتباط برقرار نمايد ، كشور يهود از اطاعت آشوريها خارج گرديد ، كه سنحاريب فرمانرواى آشور بر وى خشمگين شد و قريب سال 701 ق . م براى به اطاعت درآوردن كشور يهودا ، و با آخرين هجوم آشوريائى منطقه را تحت فرمان خويش درآورده و قدس را متصرّف گشت ، و « حزقيا تمام نقره‌هاى موجود در خانهء خدا و خزينه‌هاى قصر فرمانروا را به وى تسليم كرد . » « 4 »\r\nتورات فعلى علاوه بر سلاطين آشور كه گذشت ، از اسرحدّون ، و آشوربانيبال آخرين فرمانرواى آنها ياد كرده و مىگويد : اين دو ، اقوامى را از آشور كوچانده و در سامره اسكان دادند . « 5 »\r\n\r\nدوران تسلّط بابليان\r\nنينوا پايتخت آشوريان ، در سال 612 ق . م بدست مادها و بابليان ( كلدانيها ) سقوط كرد و آنجا را بين خود تقسيم نمودند ، عراق و سرزمين شام و فلسطين سهم بابليان و مشهورترين فرمانرواى آنان ، بخت النّصر گرديد ، كه وى براى به اطاعت درآوردن سرزمين شام و فلسطين دوبار نخست سال 597 و سپس به سال 586 ق . م . دست به حمله زد ، در نخستين\r\n\r\n\r\n","description":"","footnote":"\r\n( 1 ) - كتاب دوم اخبار فرمانروايان ، باب 15 : 29 .\r\n( 2 ) - اخبار روزها ، باب 5 : 29 .\r\n( 3 ) - كتاب دوم فرمانروايان ، باب 17 : 5 و 6 و 18 .\r\n( 4 ) - كتاب اخبار فرمانروايان ، باب 18 : 13 - 15 .\r\n( 5 ) - كتاب عزرا ، باب 4 : 10 .\r\n","page_name":" 88 ","page_number":88},
  {"content":"\r\n\r\nهجوم قدس را محاصره و فتح كرده و خزينه‌هاى قصر فرمانروا را از آن خود نمود ، و شمار زيادى از يهوديان از جمله سلطان يهوياكين و مدافعان او را به اسارت درآورد ، و صدقيا عموى يهوياكين را بر بقيّهء يهوديان برگماشت و اسيران را در منطقهء نيبور نزديك رود خابور در بابل اسكان داد . « 1 »\r\nو حملهء دوم ، در اثر كشمكش نفوذ ، ميان بخت النّصر و فرعون مصر خوفرا به وجود آمد به‌طورى كه فرعون به تحريك فرمانروايان شام و فلسطين ، از جمله صدقيا فرمانرواى قدس پرداخته و وى را عليه بابليان ، با خود هم‌پيمان ساخت كه آنان نيز پذيرفته و او حملهء خود را متوجّه منطقه كرد ، امّا بخت النّصر با سرعت دست به هجومى ديگر زد كه منجر به شكست مصريان و تصرف تمام منطقه گرديد ، و با ويران نمودن معبد آن را به آتش كشيده و خزينه‌هاى آن را به غارت بردند ، و با خانه‌هاى بزرگان يهودى نيز چنين كرده و قريب به 50 هزار تن از آنان را به اسارت گرفتند ، فرزندان صدقيا را پيش روى وى سر بريده و سپس چشمهايش را از حدقه بيرون آوردند و او را در بند كشيده همراه با اسيران بردند ، و بدين‌گونه كشور يهودا را منقرض ساخت . « 2 »\r\n* * * \r\nدوران استيلاى ايرانيان\r\nكورش فرمانرواى ايران سرزمين بابل را اشغال كرد و در سال 539 ق . م حكومت آن‌جا را منقرض ساخت و با حمله به سرزمين شام و فلسطين آنجا را فتح نمود و به اسراى بخت النّصر و يهوديانى كه در بابل بسر مىبردند اجازهء بازگشت به قدس را داد و گنجهاى معبد سليمان را به ايشان برگردانيد و اجازه داد كه معبد را بازسازى نموده و « زر بابل » را بعنوان فرمانروا بر آنان برگزيد . « 3 »\r\n\r\n\r\n","description":"","footnote":"\r\n( 1 ) - كتاب دوم اخبار فرمانروايان ، باب 24 : 1 - 6 .\r\n( 2 ) - كتاب دوم فرمانروايان ، باب 24 : 17 - 20 و 25 و كتاب دوم اخبار ، باب 36 : 11 - 21 و كتاب ارميا ، باب 39 : 1 - 4 .\r\n( 3 ) - كتاب عزرا ، باب 6 : 3 - 7 و باب 1 : 7 - 11 .\r\n","page_name":" 89 ","page_number":89},
  {"content":"\r\n\r\nفرمانرواى يهودى دست‌نشاندهء كورش ساختن معبد را آغاز نمود ، امّا مردم مجاور از اين عمل به هراس افتاده و به كمبوجيه جانشين كورش شكايت بردند . وى دستور جلوگيرى از ساختن معبد را صادر كرد ، آنگاه داراى اوّل ، به آنان اجازهء ساختن داد و آنها ساختمان معبد را به سال 515 ق . م به اتمام رساندند . « 1 »\r\nاستيلاى ايرانيها بر يهوديان از سال 539 ق . م تا 331 ادامه يافت و در اين مدت كورش و كمبوجيه و داريوش اوّل ( دارا ) و خشايارشا و اردشير معاصر عزير پيامبر ( ع ) فرمانروائى كرده و پس از آنان تعدادى از سلاطين ايرانى از جمله داريوش دوم و اردشير دوم و سوم فرمانروائى نمودند ، داريوش سوم آخرين فرمانرواى ايرانى بود كه بدست اسكندر مقدونى از پاى درآمد . در تورات فعلى پيرامون بيشتر اين فرمانروايان سخن به ميان آمده است .\r\n\r\nدوران استيلاى يونانىها\r\nاسكندر مقدونى به مصر و سرزمين شام و فلسطين لشكركشى كرد و آن مناطق را فتح نمود و هواداران ايرانى و قدرتهاى محلّى را كه رودرروى وى ايستاده بودند درهم شكست و وارد قدس گرديد و آنجا را كاملا تحت فرمان خود درآورد ، آنگاه اسكندر به فرمانروائى داريوش سوم و سپاه او در نبرد سختى كه در اربيل شمال عراق رخ داد پايان بخشيد و با ادامهء پيشروى خود ، ايران و مناطق ديگر را به اشغال و تصرف خويش درآورد . . و بدين‌گونه يهوديان به سال 331 ق . م زير سلطهء يونان درآمدند .\r\nبعد از درگذشت اسكندر ، كشمكش و درگيرى ميان فرماندهان ارتش وى بر سر امپراطورى بزرگ او روى داد ، و پس از نزاعى كه بيست سال به طول انجاميد ، بطالسه ( منسوب به بطلميوس ) در مصر بر اكثر بخش‌هاى حكومت ، استيلا يافتند و سلوكيها ( منسوب به سلوكوس ) در سوريه بر قسمتهاى ديگر مسلّط گرديدند .\r\nو بدينسان ، قدس در سال 312 ق . م ، زير سلطهء بطلميوسيان درآمد ، امّا انتيوكوس ،\r\n\r\n\r\n","description":"","footnote":"\r\n( 1 ) - كتاب عزرا ، باب 6 : 1 - 15 .\r\n","page_name":" 90 ","page_number":90},
  {"content":"\r\n\r\nسلوكى سوم ، در سال 198 ق . م ، قدس را از تصرف آنان خارج نمود ، سپس بطالسه بار ديگر بر قدس غلبه كردند و تا فتح روم ، سال 64 ق . م در آنجا باقى ماندند .\r\nتورات فعلى شش تن از بطالسه را به نام بطلميوس اوّل و دوم . . . تا آخر ياد كرده است و مىگويد : نخستين فرد از آنان روز شنبه داخل اورشليم گرديد و شمارى از يهوديان را دستگير كرد و به مصر گسيل داشت . « 1 »\r\nهمچنين پنج تن از سلوكيها را به نام « انتيوكوس » اوّل و دوم . . تا آخر ، ياد نموده است و مىگويد كه : چهارمين آنها به سال 175 تا 163 ق . م ، به قدس لشكركشى كرد و تمام اشياء گرانبهاى معبد را به غارت برد و پس از دو سال ضربهء بزرگى به قدس وارد نموده و آنچه داشت به يغما برد و خانه‌ها و ديوارهاى آن را ويران كرد و زنان و كودكان را به اسارت درآورد و مجسمهء معبود خود زفس ( زئوس ) را در معبد نصب نمود و يهوديان را به پرستش آن فراخواند ، كه بسيارى از آنها دعوت او را پذيرفتند . . در حالى كه در اثر جنبش يهوديان مكابى ، در سال 168 ق . م ، برخى از آنان به مخفىگاهها و غارها پناهنده شدند . « 2 »\r\nانقلابى را كه يهوديان به آن افتخار مىكنند ، شباهت زيادى به جنگ گروهها و دسته‌هايى دارد كه معتقدين به آئين يهود ، عليه يونانيان بت‌پرست برپا كردند و در زمانهاى مختلف پيروزيهاى محدودى را بدست آوردند و اين تا سلطهء روميان همچنان ادامه يافت .\r\n* * * \r\nدورهء استيلاى روميان\r\nبومبي ، فرمانرواى روم در سال 64 ق . م ، با اشغال سوريه ، آن را به امپراطورى روم ملحق ساخت و در سال دوم ، قدس را به تصرف خويش درآورد و آن را تابع فرمانرواى رومىّ سوريّه قرار داد ، در انجيل متّى آمده است كه : در سال 39 ق . م قيصر روم ، « اگوست هيروديس ادومى » را به‌عنوان فرمانرواى يهوديان برگزيد و او بنائى نو وسيع و زيبا را بر معبد\r\n\r\n\r\n","description":"","footnote":"\r\n( 1 ) - كتاب دانيال ، باب 11 : 5 .\r\n( 2 ) - كتاب مكابيان ، باب 1 : 41 - 53 .\r\n","page_name":" 91 ","page_number":91},
  {"content":"\r\n\r\nبنياد كرد و به سال 4 ق . م درگذشت . « 1 »\r\nچنان كه انجيل‌ها آورده‌اند : پسر وى هيروديس دوم ، كسى است كه از سال 4 ق . م تا سال 39 م ، فرمانروائى كرد و حضرت مسيح ( ع ) در زمان او ديده به جهان گشود و هم او بود كه يحيى بن زكريا عليهما السلام را بقتل رساند و سر وى را بر طبقى زرّين ، نزد سالومه يكى از عناصر بدكارهء بنى اسرائيل هديه فرستاد . « 2 »\r\nانجيل‌ها و تاريخ‌نويسان ، از آشفتگىها و آشوب‌هايى كه در عهد نرون به سالهاى 54 م - 68 م . در قدس و فلسطين به وقوع پيوست و ماجراهايى كه ميان يهوديان و رومىها و ميان خود يهوديها اتفاق افتاد ياد مىكنند ، كه فسبسيان قيصر روم فرزند خود تيطس را به‌عنوان فرمانرواى منطقه ، در سال 70 م ، منصوب كرد وى به قدس يورش برد و يهوديان در آنجا متحصّن گشتند تا آنكه آذوقه آنان تمام شده ضعيف گرديدند ، تيتوس ديوار شهر را خراب كرد و آن را به اشغال خويش درآورد و با كشتن هزاران يهودى ، خانه‌هاى آنها را ويران ساخت و معبد را درهم كوبيد و به آتش كشيد و به‌گونه‌اى آن را از بين برد كه مردم جاى آن را نيافتند و زندگان باقىمانده را به روم سوق داد .\r\nمسعودى در كتاب خود ( التّنبيه و الاشراف ) مىگويد : شمار كشتگان در اين حمله از يهوديان و مسيحيان به سه هزار هزار يعنى سه ميليون تن رسيد كه ظاهرا اين رقم مبالغه‌آميز است پس از اين حوادث ، روميان با يهوديها شدت عمل بيشترى نشان دادند كه اوج آن هنگامى بود كه كنستانتين و قيصرهاى بعد از وى ، آئين خود را بر پايهء اعتقاد به مسيحيت نهاده و يهوديان را تحت آزار و شكنجه قرار دادند ، ازاين‌رو يهوديان نسبت به جنگ خسرو پرويز كه در سال 620 م ، در زمان پيامبر اسلام ( ص ) با مردم سرزمين شام و فلسطين پيش آمد و از پيروزى او بر روميان خوشحال بودند ، همچنانكه يهوديان حجاز نيز نسبت به اين نبرد شادمانى مىنمودند و پيروزى آنها را بر مسلمانان آرزو مىكردند ، كه اين آيه‌هاى شريفه نازل گشت :\r\n« الف لام ميم » سوگند به اين حروف روم مغلوب گرديد . در نزديك‌ترين سرزمين و آنان\r\n\r\n\r\n","description":"","footnote":"\r\n( 1 ) - انجيل متى ، ص 2 .\r\n( 2 ) - انجيل مرقس ، 6 : 16 - 28 .\r\n","page_name":" 92 ","page_number":92},
  {"content":"\r\n\r\nپس از مغلوب شدنشان به زودى غالب مىگردند ، در اندك سالى ، از پيش و در آينده أمر از آن خداست و آن روز ايمان‌آورندگان شاد مىگردند به يارى خدا ، و او هركسى را كه بخواهد يارى مىكند و اوست غالب و مهربان » « 1 »\r\nبه گفتهء مورّخان ، يهوديان ، شمار زيادى از اسيران مسيحى را كه بالغ بر 90 هزار تن مىشد ، از ايرانيان ، هنگام پيروزى آنان بر روميان ، خريدارى كرده و آنها را سر بريدند .\r\nپس از چندين سال كه هراكليوس بر ايرانيان پيروز گشت ، يهوديان را مجازات نموده و هركه را از آنان در قدس باقى مانده بود بيرون راند و اين شهر نزد نصارى بر يهوديان تحريم گشت ، ازاين‌رو با خليفه عمر بن خطاب شرط كردند كه هيچ يهودى در آن اقامت نكند و او به خواستهء آنان پاسخ مثبت داد و اين مطلب را براى آنان در عهدنامهء صلح نوشت « 2 » و اين امر در سال 638 م ، يعنى سال 17 هجرى بود ، كه قدس و فلسطين جزء دولت اسلامى محسوب گرديد و تا سال 1343 ه ق ، 1925 م ، يعنى تاريخ سقوط خلافت عثمانى بدست غربيان ادامه داشت .\r\n* * * اين مختصر از تاريخ يهوديان ، امور متعددى را بر ما روشن مىسازد از جمله تفسير آيات مقدس سورهء إسراء و غير آن ، پيرامون يهوديان . . و نتيجهء تفسير آن و مقصود از گفتار خداى سبحان كه فرمود : « شما دوبار در زمين فساد مىكنيد » يعنى يك‌بار پيش از بعثت پيامبر ( ص ) و ديگربار ، بعد از آن و اين تنها تقسيم‌بندى مناسب ، دربارهء تبهكارى زياد آنهاست كه تاريخ يهود ، مملوّ از آن مىباشد .\r\nو مراد از اين فرمودهء خداوند كه : « بندگانى از ناحيهء خود را كه پرصلابت هستند عليه شما برانگيزيم . » مسلمانان مىباشند ، چه اينكه خداوند در صدر اسلام ما را بر آنان مسلّط ساخت و پيشينيان ما درون خانه‌هاى آنها به جستجو پرداخته و سپس وارد مسجد اقصى شدند و هنگامى كه ما از اسلام فاصله گرفتيم ، خداوند قدرت يهود را عليه ما به آنها بازگرداند و آنان را بوسيله اموال و فرزندان يارى رساند و از حيث جمعيّت آنها را در جهان بيش از ما قرار\r\n\r\n\r\n","description":"","footnote":"\r\n( 1 ) - روم : 1 - 5 .\r\n( 2 ) - تاريخ طبرى : ج 3 ص 105 .\r\n","page_name":" 93 ","page_number":93},
  {"content":"\r\n\r\nداد ، آن‌گاه بار دوم در نهضت زمينه‌ساز حكومت حضرت مهدى ( ع ) و حركت ظهور آن بزرگوار ، خداوند ، ما مسلمانان را بر آنها مسلط خواهد ساخت و ما در تاريخ ، غير از مسلمانان قومى را نمىبينيم كه خداوند ، آنها را بر يهود چيره ساخته و سپس قدرت يهود را عليه آنها بازگردانده باشد .\r\nامّا برترىطلبى وعده داده شدهء يهوديان بر ملتها و ساير مردم ، تنها يك‌بار است ، دوبار نخواهد بود و اين حس برترىجوئى همزمان با تبهكارى دوم و يا نتيجهء آن است . . و ما اين برترىطلبى را در هيچ دوره‌اى از تاريخ يهوديان به جز بعد از جنگ جهانى دوم نمىبينيم .\r\nامروز يهوديان در مرحلهء دوم تبهكارى و برترىجوئى بزرگى بسر مىبرند و ما در آغاز سلطهء الهى خويش بر آنان و مرحلهء رسوا شدن چهرهء كريه آنان هستيم . . . تا زمانى كه خداوند ، فتح و پيروزى عنايت كرده و ما قبل از ظهور امام مهدى ( ع ) و يا همراه آن حضرت وارد مسجد اقصى گرديم ، آن‌چنان‌كه نخستين‌بار نياكان ما داخل آن شدند و شيوهء خود بزرگى آنها را در جهان درهم كوبيده و براندازيم .\r\nامّا اين سخن خداوند كه فرمود : « اگر بازگرديد و توبه كنيد باز مىگرديم و ما جهنم را براى كافران زندان قرار داديم . » دلالت دارد بر اينكه بسيارى از يهوديان بعد از نابودى اسرائيل در جهان باقى مىمانند و كسانى كه اسلام نمىآورند به دست حضرت مهدى ( ع ) از سرزمين‌هاى عربى رانده مىشوند و بنا به گفتهء روايات آنها دوباره دست به تبهكارى مىزنند و اين أمر هنگام حركت دجّال يك چشم خواهد بود ، كه حضرت مهدى ( ع ) و مسلمانان به زندگى آنان خاتمه مىدهند و خداوند دوزخ را براى كسانى كه از آنها كشته مىشوند زندان قرار مىدهد و مسلمانان ، با بازداشت و زندانى نمودن باقيماندهء آنان ، از حركت و تبهكارى آنها جلوگيرى مىكنند .\r\n* * *\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nاعراب و نقش آنان در دوران ظهور\r\nروايات بسيارى دربارهء اعراب و اوضاع و احوال آنها و فرمانروايانشان در زمان ظهور و نهضت ظهور حضرت مهدى ( ع ) آمده است . از جمله روايات مربوط به حكومت زمينه‌ساز آن حضرت در يمن كه بطور عموم ، روايات در مدح و ستايش آن وارد شده است و ما انشاء اللّه جداگانه آنها را ياد خواهيم كرد .\r\n* * * و از آن جمله ، روايات جنبش مصريان است كه از آن روايات ، مدح و تعريف آنان استفاده مىشود ، بويژه رواياتى كه مىگويد ، برخى از ياران امام مهدى ( ع ) و معاونان برگزيدهء آن حضرت از مصر مىباشند و نيز روايات ديگرى كه دلالت دارد مصر بعنوان منبر حضرت مهدى . ( ع ) يعنى پايگاه انديشه و تبليغات جهان اسلام خواهد بود و رواياتى كه مربوط به ورود حضرت به مصر و ايراد سخن برفراز منبر آن مىباشد ، ازاين‌رو ممكن است جنبش مصريان در شمار حركتهاى زمينه‌ساز ظهور وى و شركت در نهضت ظهور آن حضرت به حساب آيد ، كه ذكر آن جداگانه خواهد آمد .\r\n* * * همچنين روايات مربوط به « گروههاى موجود در عراق » و « مؤمنان حقيقى آنجا » مىباشد كه ذكر آنان در زمرهء ياران حضرت مهدى ( ع ) خواهد آمد .\r\n* * *\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nو از جملهء آن احاديث ، روايات مربوط به مغربىهاست كه از ايفاى نقش متعدّد نيروهاى ارتش مغرب در مصر و سوريه و اردن و عراق سخن مىگويد ، نكوهش اين نيروها از اين دسته روايات استفاده مىشود و به احتمال قوى اين نيروها از سوى دشمنان اسلام ، بر ضدّ زمينه‌سازان حضرت مهدى ( ع ) و ضدّ جنبش اسلامى در سرزمين‌هاى عربى به كار گرفته مىشوند ، كه شباهت به نيروهاى ميانجىگر بين‌المللى و يا نيروهاى دفاع از عربيت است كه به زودى آن را بيان خواهيم كرد .\r\n* * * هم‌چنين در منابع شيعه و اهل سنت ، رواياتى در نكوهش فرمانروايان عرب به نحو كلى آمده است از آن جمله اين روايت مستفيض « 1 » است :\r\n« واى بر اعراب [ و يا واى بر طاغيان عرب 
  ] از شرّى كه به زودى گريبان‌گير آنان خواهد شد . »\r\nاز امير مؤمنان ( ع ) روايت شده است كه فرمود :\r\n« به خدا سوگند ، مثل اينكه او را بين ركن و مقام مىبينم كه مردم با او و با كتابى نوين بيعت مىكنند ، در حالى كه اين امر بر عرب سخت و دشوار است ، واى بر سركشان عرب از شرى كه به زودى دامنگير آنان خواهد شد . » « 2 » و در مستدرك حاكم چنين است : « واى بر اعراب از شرّى كه به زودى به آنها مىرسد . » « 3 »\r\nمراد از كتاب نوين : قرآن است كه متروك مىگردد و حضرت مهدى ( ع ) از نو آن را برمىانگيزد و حيات تازه مىبخشد . از امام صادق ( ع ) نيز نقل شده كه فرمود :\r\n« چون قائم قيام نمايد ، مردم را از نو به اسلام دعوت مىكند و آنان را به أمرى كه متروك .\r\nمانده است و عموم مردم از آن جدا شده و به گمراهى رفته‌اند راهنمائى مىكند . و او از اين جهت مهدى ناميده شده است كه مردم را بسوى أمرى گم شده هدايت مىكند . و قائم\r\n\r\n\r\n","description":"","footnote":"\r\n( 1 ) - خبر واحدى است كه راويان آن از سه نفر تجاوز كنند .\r\n( 2 ) - بحار ج 52 ص 11 .\r\n( 3 ) - مستدرك حاكم ج 4 ص 239 .\r\n","page_name":" 96 ","page_number":96},
  {"content":"\r\n\r\nخوانده شده است چرا كه قيام به حق مىكند . » « 1 »\r\nو علت اينكه اسلام ، بر فرمانروايان و بسيارى از مردم سخت و ناگوار مىباشد ، اين است كه آنها به دورى و جدائى از آن عادت كرده‌اند ، ازاين‌رو بازگشت به قرآن و اسلام راستين و بيعت با حضرت مهدى ( ع ) و عمل به احكام اسلام براى آنان سخت و دشوار است .\r\nممكن است منظور از كتاب جديد و نوين ، همين قرآن ، با نظم و تربيت جديد سوره‌ها و آياتش باشد . و در روايت آمده است كه نسخهء قرآن ياد شده با اشياء بازماندهء از پيامبر اسلام ( ص ) و ساير پيامبران الهى ( ع ) نزد حضرت مهدى ( ع ) محفوظ مىباشد و آن قرآن هيچ‌گونه اختلاف با قرآنى كه در دسترس ماست ندارد ، حتى بدون زيادتى و كاستى يك حرف .\r\nتنها تفاوت آن در ترتيب سوره‌ها و آيات است كه با املاء رسول اللّه ( ص ) و خط على ( ع ) است . مانعى ندارد كه قرآن به لحاظ هردو معنى ( ترتيب سوره‌ها و آيات - اجراى دستورات قرآن كه فراموش شده ) جديد باشد .\r\nاز عبد اللّه بن ابى يعفور نقل شده كه گفت از امام صادق ( ع ) شنيدم كه مىفرمود :\r\n« واى بر گردنكشان عرب از شرى كه نزديك است آنها را فراگيرد گفتم فدايت شوم : چه تعدادى از عرب با حضرت قائم خواهند بود ؟\r\nفرمود : تعدادى اندك ، گفتم : به خدا سوگند كسانى كه اين أمر را توصيف مىكنند از آنان ، بسيارند ، فرمود : البته مردم بايد امتحان شوند و از يكديگر جدا شده و غربال شوند و افراد زيادى از غربال امتحان خارج مىگردند » « 2 »\r\n* * * و از آن جمله ، رواياتى است پيرامون اختلافات ميان اعراب در زمان ظهور كه منجر به نبرد ميان برخى از آنان مىشود . از امام باقر ( ع ) نقل شده كه فرمود :\r\n« حضرت قائم قيام نمىكند مگر در حالى كه ترسى شديد و فتنه و بلائى بر مردم فرارسد و\r\n\r\n\r\n","description":"","footnote":"\r\n( 1 ) - ارشاد مفيد ص 364 .\r\n( 2 ) - بحار ج 52 ص 214 .\r\n","page_name":" 97 ","page_number":97},
  {"content":"\r\n\r\nقبل از آن گرفتار طاعون مىشوند ، آنگاه شمشير برنده ميان اعراب حاكم مىشود و اختلاف ميان مردم و پراكندگى در دين و دگرگونى در حال آنان بوجود مىآيد به‌گونه‌اى كه هر كس در اثر مشاهدهء درنده‌خوئى كه در ميان برخى از مردم نسبت به بعض ديگر وجود دارد ، صبح و شام آرزوى مرگ مىكند . » « 1 »\r\nو مانند اين ، رواياتى است كه به فاصلهء گرفتن اعراب از عقايد و ارزشهاى خود و ابراز رأى نمودن هر صاحب انديشه‌اى نسبت به انديشه خود و دعوت كردن ديگران به سوى آن ، مربوط مىشود .\r\n* * * و نيز از زمرهء همين روايات ، احاديث مربوط به اختلاف ميان عرب و عجم يعنى ايرانيان ، يا بين فرمانروايان ايران و عرب است كه اين درگيرى تا ظهور حضرت مهدى ( ع ) همچنان ادامه مىيابد .\r\nوقتى ما ، روايات مربوط به حركت زمينه‌سازان ، ياران درفش‌هاى سياه و روى آوردن نيروهاى آنها به سوى قدس و نيز حركت خصمانهء سفيانى را كه مىخواهد راه بر آنها ببندد ملاحظه كنيم ، نتيجه مىگيريم كه در ميان فرمانروايان و حكام عرب ، جوّ عمومى بر ضد ياران درفش‌هاى سياه خواهد بود ، مگر جنبش يمنى كه زمينه‌ساز حكومت حضرت مهدى ( ع ) است و غير از حركت‌هاى اسلامى كه يارىرسان زمينه‌سازان ظهور آن حضرت و ياران خود وى مىباشند .\r\n* * * دسته‌اى ديگر از احاديث ، روايات نبرد حضرت مهدى ( ع ) با اعراب و نيز رواياتى پيرامون كارزار آن حضرت است با اندك باقيمانده‌هاى رژيم حجاز ، بعد از آزادسازى مكّه مكرمه كه در نبردى شديد پس از آزادى مدينهء منوّره و چه بسا هنگام آزادسازى آن انجام مىگيرد . . و سپس نبردهاى متعدد آن حضرت با سفيانى در عراق و جنگ بزرگ امام ( ع ) با سفيانى در فلسطين ، مىباشد . و در برخى از آن روايات آمده است كه آن حضرت با خوارج مخالف خود در عراق مبارزه مىكند و خون هفتاد قبيله را مباح مىشمارد ( گفتگو پيرامون اين\r\n\r\n\r\n","description":"","footnote":"\r\n( 1 ) - بحار ج 52 ص 231 .\r\n","page_name":" 98 ","page_number":98},
  {"content":"\r\n\r\nجريانات در حوادث عراق و سرزمين شام خواهد آمد ) ازاين‌رو از امام صادق ( ع ) رسيده است :\r\n« وقتى كه قائم ظهور نمايد ، ميان او و اعراب و قريش چيزى جز شمشير « حاكم » نخواهد بود . » « 1 »\r\n* * * و از جمله روايات ، احاديث مربوط به فرورفتن زمين و زمين‌لرزه‌ها در جزيرة العرب و در شام و در بغداد و بابل و بصره و پديدار شدن آتش در حجاز يا در شرق حجاز است كه سه يا هفت روز ادامه دارد و از جمله نشانه‌هاى ظهور به حساب مىآيند .\r\n* * * \r\nسرزمين شام و جنبش سفيانى\r\nشام و سرزمين شام و شامات ، در منابع تاريخ اسلام و حديث شامل منطقهء سوريهء فعلى و لبنان كه بيابان شام و كوهستان لبنان نيز ناميده مىشود و هم‌چنين شامل اردن و چه بسا فلسطين نيز مىگردد ، هرچند غالبا به تمام اين منطقه ، سرزمين شام و فلسطين اطلاق مىشود . . و شام همان موقع نام دمشق پايتخت سرزمين شام بود .\r\nروايات مربوط به سرزمين شام و حوادث و شخصيت‌هاى آن در زمان ظهور فراوان است و محور اساسى آن روايات جنبش سفيانى است كه بر سرزمين شام استيلاء يافته و آن را بطور يكپارچه تحت فرمان خود درمىآورد ، لشكريان سفيانى ، نزديك ظهور حضرت مهدى ( ع ) و نهضت ظهور وى نقش بسزائى دارند ، بگونه‌اى كه سفيانى پس از تصفيهء دشمنان خود در شام ، دست به نبرد با تركان ( روسها ) در كارزار بزرگ قرقيسيا مىزند . و آنگاه در عراق ، درگير نبردهايى با ايرانيان زمينه‌ساز حكومت حضرت مىشود ، چنان كه وى در حجاز نيز نقش داشته و مىكوشد به منظور از بين بردن قيام حضرت مهدى ( ع ) نيروهاى خود را به يارى فرمانروائى حجاز درآورد ، امّا معجزهء وعده داده شده ( فرورفتن در زمين ) نزديك مكّه به وقوع مىپيوندد .\r\nبه‌طور كلّى بزرگترين جنگ‌هاى سفيانى ، نبرد بزرگ فتح فلسطين و جنگ با\r\n\r\n\r\n","description":"","footnote":"\r\n( 1 ) - بحار ج 52 ص 355 .\r\n","page_name":" 99 ","page_number":99},
  {"content":"\r\n\r\nحضرت مهدى ( ع ) است و يهوديان و رومىها در اين نبرد ، سفيانى را پشتيبانى مىكنند و غائله با شكست و كشته شدن سفيانى و پيروزى حضرت مهدى ارواحنا فداه و آزادى فلسطين توسط آن حضرت و ورودش به قدس پايان مىپذيرد . . . و ما اين حوادث را با شرحى اندك ياد مىكنيم .\r\n\r\nحوادث شام پيش از خروج سفيانى\r\nاستخراج نوارى از حوادث جنبش سفيانى از آغاز تا پايان شكست او در نبرد آزادى قدس از احاديث مربوط به ظهور ، كار نسبتا آسانى است برعكس ، جدا نمودن حوادثى كه قبل از سفيانى است كار دشوارى مىباشد ، زيرا احاديث آن ، غالبا به اختصار بيان شده و در روايات تقديم و تأخيرى در ترتيب حوادث به كار رفته است . امّا نتيجهء همهء آنها بدين ترتيب است :\r\n1 - پديد آمدن فتنه‌اى فراگير همهء مسلمانان و استيلاى روم و ترك ( يعنى غربيها و روسها ) بر آنان .\r\n2 - بوجود آمدن فتنهء ويژه‌اى در سرزمين شام كه باعث اختلافات و ضعف و تنگناهاى مالى در ميان آنان مىگردد .\r\n3 - كشمكش و درگيرى بين دو گروه اصلى قدرتمند ، در شام .\r\n4 - پديدار شدن زلزله در دمشق كه بر اثر آن سمت غربى مسجد آن شهر و برخى نواحى آن ويران مىشود .\r\n5 - ورود نيروهاى ايرانى و غربى به سرزمين شام .\r\n6 - درگيرى سه تن از سران ، بر سر قدرت در سرزمين شام : أبقع و اصهب و سفيانى ، و چيره شدن سفيانى بر آن دو نفر و استيلاى وى بر سوريه و اردن و يكپارچگى منطقه در تحت فرمان او .\r\nهمچنين روايات ، حوادث ديگرى را پيش از حركت سفيانى بيان مىكند كه قبلا گذشت و يا در فصلهاى ويژهء آن خواهد آمد ، مانند درگيرى روم و ترك ( يعنى غربيها و روسها ) و روى آورى نيروهاى آنها به سوى منطقه . . . و خروج انقلابگر مصرى در مصر و ورود\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nنيروهاى غربى به مصر و شورش شيصبانى در عراق و غير آن .\r\nامّا ظاهر شدن يمنى موعود ، در روايت آمده كه او همزمان با خروج سفيانى يا نزديك به زمان او ظاهر خواهد شد ، امّا ياران درفش‌هاى سياه كه ايرانيان مىباشند نخستين زمينه‌سازان بشمار مىروند ، كه مدتى قبل از حركت سفيانى ظاهر مىشوند و نيروهاى آنان پيش از حركت وى در سرزمين شام حضور مىيابند چنان كه خواهد آمد ، رهبر آنها سيد خراسانى و فرماندهء نيروهايشان شعيب بن صالح كه هردو ( وعده داده شده‌اند ) مىباشند ظاهر مىگردند و برخى روايات مىگويد ظاهر شدن آن دو ، نزديك خروج سفيانى است و بعضى مىگويند ظاهر شدن آن دو بيش از پنج سال قبل از سفيانى خواهد بود كه بخواست خدا در جاى خود خواهد آمد .\r\n\r\nفتنهء همگانى و فتنهء سرزمين شام\r\nروايات ، فتنهء ويژه‌اى را در سرزمين شام ياد مىكند كه قبل از خروج سفيانى واقع خواهد شد . و اين فتنه غير از فتنهء غربى و شرقى است كه مسلمانان گرفتار آن مىشوند و قبلا درباره‌اش سخن گفتيم . به احتمال قوىتر ، فتنهء ياد شده متصل به فتنهء همگانى و يا ثمرهء آن است . كه گاهى روايات مربوط به آنها و حالات راويان دربارهء اين دو فتنه باهم مخلوط مىشود .\r\nبارزترين چيزىكه در فتنهء سرزمين شام وجود دارد ، اختلافات و درگيرىهايى است كه سبب ضعف حكومت و عدم مقاومت شاميان در برابر دشمنان خود مىگردد تا جائى كه از ادارهء كشور ناتوان مىشوند . و امير مؤمنان ( ع ) آن را فتنهء اختلاف احزاب كه در قرآن از آن ياد شده است ، مىنامد ، . چه اينكه دربارهء اين گفتهء خداى سبحان از آن حضرت سؤال شد :\r\n« طوائف مردم از پيش خود ( دربارهء مسيح ) اختلاف كردند واى بر اين مردم كافر هنگام آن روز بزرگ ( قيامت ) . » « 1 »\r\nفرمود :\r\n« از سه نشانه ، انتظار فرج داشته باشيد ، پرسيدند اى امير مؤمنان آنها كدامند ؟ فرمود :\r\n\r\n\r\n","description":"","footnote":"\r\n( 1 ) - مريم - 37 .\r\n","page_name":" 101 ","page_number":101},
  {"content":"\r\n\r\nاختلاف اهل شام در بين خودشان درفش‌هاى سياه از خراسان ، صيحهء آسمانى در ماه رمضان . سؤال شد صيحهء آسمانى در ماه رمضان چيست ؟ فرمود : آيا نشنيده‌ايد گفتهء خداوند را در قرآن « اگر بخواهيم از آسمان نشانه‌اى را بر آنها فروفرستيم به‌گونه‌اى كه همه در برابر آن سر تسليم فرود آورند » « 1 » نشانه‌اى كه دختر جوان را از سراپرده برون مىآورد و خفته را بيدار مىكند و بيدار را به وحشت مىاندازد » « 2 »\r\nالبته دو نشانه از نشانه‌هاى ظهور تحقق يافته است ، يكى آنگاه كه ميان اهل شام اختلاف بوجود آمد و ديگرى زمانيكه پرچمهاى سياه از خراسان آشكار گرديد ، امّا امير مؤمنان ( ع ) زمان شروع اختلاف اهل شام و ظاهر شدن درفش‌هاى سياه تا صيحهء ماه رمضان را معيّن نفرموده است و ممكن است سالهاى درازى به طول انجامد .\r\nو در روايت آمده است كه فرياد يا ندا و يا بانگ آسمانى در سال ظهور رخ مىدهد كه پس از آن در ماه محرم ، ظهور حضرت مهدى ( ع ) واقع مىشود .\r\nاز پيامبر ( ص ) روايت شده كه فرمود :\r\n« قبل از ظهور حضرت مهدى ( ع ) فتنه‌اى پديد مىآيد كه مردم را سخت در محاصره قرار مىدهد ، پس مبادا اهل شام را دشنام دهيد زيرا مؤمنان حقيقى از آن سامان هستند ، بلكه ستمگران آنها را نفرين كنيد و خداوند به زودى قضا و قدرى از آسمان مىفرستد تا آنها را پراكنده سازد بگونه‌اى كه اگر روبهان با آنها درآويزند ، بر آنان پيروز مىگردند ، آنگاه خداوند حضرت مهدى ( ع ) را حداقل در ميان دوازده هزار و حداكثر در بين پانزده هزار تن برمىانگيزد و نشانهء آنها كلمهء « بميران » « بميران » است . سه گروه پرچمدار هستند كه طرفداران هفت درفش با آنان مبارزه مىكنند هيچ پرچمدارى نيست مگر اينكه طمع حكومت و رياست دارد آنگاه حضرت مهدى ( ع ) ظهور مىفرمايد و مهربانى و دوستى و نعمتهاى مسلمانان را به آنان باز مىگرداند » « 3 »\r\nدر روايتى آمده است :\r\n« خداوند كسى را بر شاميان مىفرستد كه جمعيت آنها را پراكنده مىسازد حتى اگر\r\n\r\n\r\n","description":"","footnote":"\r\n( 1 ) - شعراء 4 .\r\n( 2 ) - بحار ج 52 ص 229 .\r\n( 3 ) - بشارة الاسلام ص 183 .\r\n","page_name":" 102 ","page_number":102},
  {"content":"\r\n\r\nروبهان با آنها درگير شوند بر آنان چيره مىشوند ، در اين هنگام مردى از خاندان من با سه گروه پرچمدار ظهور مىكند ، تا آخر حديث » « 1 »\r\nو معنى كلمهء « أبدال » كه در روايت منقول از پيامبر ( ص ) آمده « يعنى مؤمنان راستين و واقعى » و شرح معنى آن در ذكر اصحاب حضرت مهدى ( ع ) خواهد آمد .\r\nو در روايتى به جاى « قضا و قدر » سبب آمده است و معنى اينكه خداوند كسى را بر شاميان مىفرستد كه جمعيت آنها را پراكنده مىسازد ، يعنى مردمى را بر آنها برمىانگيزد كه سبب تفرقه جمعيت آنها و كشمكش ميان آنها مىشود .\r\nو جمله‌هاى « بميران » « بميران » و يا ، « اى يارى شدهء از ناحيهء خدا ، بميران » شعار نظامى در ميان برخى از ياران مهدى ( ع ) مىباشد .\r\nو عبارت « سه گروه پرچمدار » يعنى ياران حضرت مهدى ( ع ) سه فرقه هستند كه هواداران هفت زمامدار ، جهت كارزار با حضرت مهدى ( ع ) و يارانش ، با يكديگر متحد مىشوند و از آن‌جا كه هريك از آنها به پادشاهى و رياست طمع مىورزد بين آنان اختلاف بوجود مىآيد ، امّا اين اختلاف مانع آن نيست كه فرماندهء همهء آنها سفيانى باشد ، زيرا در اثر حملات نظامى به عراق و حجاز و شكستهاى لشكريان او ، حكومت وى بسرعت ضعيف مىشود و اين از چيزهايى است كه فرصت مناسبى را براى ياران طمعكار و مخالفين وى ، در رسيدن به قدرت مهيا مىسازد در حالى كه آنان درگير كارزار با حضرت مهدى ( ع ) مىباشند .\r\nروايات ديگر ، پيرامون محاصرهء اقتصادى غرب در مورد سرزمين شام و بحران ارزاق و قحطى است كه مردم بدان گرفتار مىشوند ، بدون آنكه مدت آن مشخص گردد و طبيعى است كه اين بحران همراه با فتنهء خارجى و داخلى است و ابزارى است در دست غرب براى تحت فشار قرار دادن مسلمانان . .\r\nبرخى از روايات مىگويد : امر گرسنگى و تشنگى در سال ظهور به اوج خود مىرسد ، از پيامبر ( ص ) روايت شده است كه فرمود :\r\n« ديرى نمىپايد كه مردم شام ، دينار و پيمانه‌اى نزدشان يافت نمىشود ، پرسيديم اين امر از كجاست ؟ فرمود : از جانب روميان . آنگاه اندكى سكوت كرد سپس فرمود : در\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 96 .\r\n","page_name":" 103 ","page_number":103},
  {"content":"\r\n\r\nآخر الزمان خليفه‌اى مىآيد كه به مردم اموال كمى داده و آن را به شمارش نمىآورد » « 1 »\r\nباعث اين فشار اقتصادى و مالى و مواد غذائى ، روميان يعنى غربىها هستند .\r\nاز جابر جعفى نقل شده است كه از امام باقر ( ع ) دربارهء اين گفتهء خداى سبحان سئوال كردم :\r\n« براستى ما شما را با چيزهايى هم‌چون ترس و گرسنگى مورد آزمايش قرار مىدهيم » حضرت فرمود : گرسنگى بر دو گونه است عام و خاص اما گرسنگى خاص در كوفه است كه خداوند آن را ويژهء دشمنان آل محمّد مىگرداند و آنان را هلاك مىسازد ، امّا گرسنگى عامّ در شام خواهد بود و آن ترس و گرسنگى است كه تا آن زمان هرگز بدان گرفتار نشده‌اند لكن ، گرسنگى ، قبل از قيام حضرت قائم و وحشت و اضطراب ، بعد از قيام آن حضرت خواهد بود . » « 2 »\r\nاز امام صادق ( ع ) نقل شده كه فرمود :\r\n« پيش از ظهور قائم ، بطور حتم سالى فرامىرسد كه مردم در آن دچار قحطى گرفتار ترس شديدى از كشته شدن و كمبود اموال و جان‌ها و ثمرات مىگردند » و اين مطلب در قرآن به روشنى ديده مىشود ، آنگاه اين آيه را تلاوت فرمود : « براستى ما شما را با چيزهايى همچون ترس و گرسنگى و كاهش مال و جان و ثمر مورد آزمايش قرار مىدهيم و صبر پيشگان را بشارت بده . » « 3 »\r\nزمان اين فشار و تنگنا در سال ظهور طبق اين روايت ، مانع آن نيست كه اين وضع مدتى قبل از ظهور وجود داشته و سپس در سال ظهور شديدتر از گذشته بوجود آيد ، آنگاه ظهور بوقوع پيوندد .\r\n* * * امّا روايات مدت اين فتنه را در سرزمين شام ، طولانى ياد مىكند ، هروقت مىگويند\r\n\r\n\r\n","description":"","footnote":"\r\n( 1 ) - بحار ج 51 ص 92 .\r\n( 2 ) - بحار ج 52 ص 229 .\r\n( 3 ) - بحار ج 52 ص 229 .\r\n","page_name":" 104 ","page_number":104},
  {"content":"\r\n\r\nتمام شد ، طولانى مىگردد . « و از آن راه فرارى مىجويند امّا نمىيابند » « 1 » و روايات اين فتنه را با همان اوصاف فتنهء غربى و شرقى توصيف مىكند كه داخل هر خانه‌اى از خانه‌هاى عربها و مسلمانان خواهد شد و اينكه « هرگاه آن را از سوئى اصلاح كنند از سوى ديگر گسيخته مىشود و يا از جانب ديگر آشوب برخيزد . » « 2 »\r\nاينها ويژگيهاى طبيعى اين فتنه است ، ما دامى كه ثمره‌اى از ثمرات فتنه بزرگ خارجى باشد . . بلكه پاره‌اى از روايات بطور صريح آن را « فتنهء فلسطين » مىنامد ، چنان كه قبلا از نسخهء خطى ابن حماد ص 63 گذشت .\r\nبرخى از احاديث مدّت آن را 12 و 18 سال تعيين كرده است و ممكن است اين مدت مربوط به مرحلهء پايانى آن باشد نه تمام مدّت آن . . و ما اميدواريم اين آخرين زمان مرحلهء جنگ داخلى لبنان باشد .\r\n. . از سعيد بن مسيّب روايت شده كه گفت :\r\n« فتنه‌اى در سرزمين شام پديد مىآيد كه ابتداى آن همچون بازى كودكان است و پس از آن ديگر كارشان سامان نپذيرد و ديگر نيرويى نخواهند داشت تا آنكه ندا كننده‌اى از آسمان فرياد سردهد ، بر شما باد ، به فلانى روى آوريد و در آنحال دستى برآيد و اشاره كند . » « 3 »\r\nو بانگ آسمانى ياد شده نام مهدى ( ع ) را مىخواند همچنين دستى كه از آسمان اشاره مىكند نيز جزء نشانه‌هاى ظهور آمده است .\r\nدر روايتى ديگر از پيامبر ( ص ) رسيده است كه فرمود :\r\n« فتنهء چهارم 18 سال طول مىكشد و بهنگام خود پايان مىپذيرد و نهر فرات از كوهى از طلا بيرون مىآيد و مردم به‌گونه‌اى بر آن هجوم مىآورند كه از هر نه نفر هفت نفر به هلاكت مىرسند » « 4 » و به زودى گفتگو پيرامون درگيرى قرقيسيا بر سر گنج فرات خواهد آمد . »\r\n\r\n\r\n","description":"","footnote":"\r\n( 1 ) - بحار ج 52 ص 298 .\r\n( 2 ) - نسخهء خطى ابن حماد ص 9 و 10 .\r\n( 3 ) - نسخهء خطى ابن حماد ص 93\r\n( 4 ) - نسخهء خطى ابن حماد ص 92\r\n","page_name":" 105 ","page_number":105},
  {"content":"\r\n\r\n\r\nزمين‌لرزه‌اى در دمشق و اطراف آن\r\nروايات فراوان و روشنى دربارهء اين زلزله وجود دارد به‌گونه‌اى كه برخى از مكانها و خسارتهاى آن و حتى وقت آن را پيش از ورود سپاهيان غربى مشخص مىسازد . گرچه از بعضى روايات استفاده مىشود كه سپاه غرب بهنگام وقوع زلزله در دمشق بسر مىبرد .\r\nهمچنين احاديث ، اين زمين لرزه را « الرجفة ، و الخسف ، و الزلزله » ( تكان شديد ، فرورفتن ، لرزش ) مىنامد ، مانند روايتى كه از امام باقر ( ع ) ( از امير مؤمنان ( ع ) نقل شده است . كه فرمود :\r\n« وقتى در شام دو گروه نظامى اختلاف كنند ، نشانه‌اى از نشانه‌هاى الهى آشكار مىشود ، پرسيدند : اى امير مؤمنان آن نشانه چيست ؟ فرمود : زمين‌لرزه‌اى در شام رخ مىدهد كه صد هزار نفر در اثر آن هلاك مىگردند و اين را خداوند رحمتى براى مؤمنان و عذابى براى كافران قرار مىدهد . وقتى آن هنگام فرارسد ، نظاره‌گر سوارانى داراى اسبهاى سفيد و درفشهاى زردرنگ ، باشيد كه از مغرب روى مىآورند تا وارد شام مىشوند و در آن لحظات است كه فرياد و بىتابى بزرگ و مرگ سرخ فرامىرسد . وقتى آن وضع پيش آمد پس بنگريد فرورفتن آبادىاى از روستاهاى دمشق را كه به آن حرشا ( خريشا مرمرستا - نسخه بدل ) مىگويند ، در اين هنگام فرزند هند جگرخوار ( سفيانى ) از بيابان خروج كرده و بر منبر دمشق قرار مىگيرد ، در اين بحبوحه در انتظار ظهور حضرت مهدى ( ع ) باشيد . » « 1 »\r\nو احتمال مىرود زلزلهء مذكور در اين روايت و روايات ديگر غير از فرورفتن دمشق و اطراف آن باشد و ممكن است بين آن دو فرورفتن ، مدتى طولانى يا كوتاه فاصله باشد . امّا اينكه چرا آن زلزله براى مؤمنان رحمت و براى كافران عذاب خواهد بود ؟ ممكن است علت آن اين باشد كه به خانه‌هاى كافران و پيروانشان زيان وارد مىشود ، نه بر مؤمنان مستضعف ، و يا اينكه به سبب آن زلزله و يا پس از آن تغييراتى سياسى بنفع مؤمنان ، صورت مىگيرد .\r\nو در روايات ديگر دو مكان را مشخص ساخته است كه در آنها زمين فرومىرود بنام : حرستا و جابيه ، و به نظر مىرسد كه كلمهء حرستا در اين روايت اشتباه ذكر شده است\r\n\r\n\r\n","description":"","footnote":"\r\n( 1 ) - بحار ج 52 ص 253 .\r\n","page_name":" 106 ","page_number":106},
  {"content":"\r\n\r\nچنان كه در روايات مربوط به لشكريان غرب خواهد آمد ، و ديوار غربى مسجد دمشق خراب مىشود .\r\nمنظور از عبارت « اسبهاى سفيد » : اسبهاى أبلق غربىهاست كه گوشهاى آنها بريده شده و وسيلهء سوارى آنهايند .\r\nو مقصود از پسر جگرخوار : يعنى فرزند هند زن ابو سفيان ، زيرا سفيانى از فرزندان معاويه است ، چنان كه خواهد آمد و در روايتى محل خروج سفيانى از « وادى يابس » ( بيابان خشك ) آمده كه در منطقهء حوران نزديك أذرعات ( درعا ) در مرز سوريه و اردن قرار دارد .\r\n\r\nورود سپاه ايران و مغرب به سرزمين شام\r\nروايات مربوط به ورود نيروهاى مغربى به شام روشن است كه در پى برخورد و درگيرى تند و يا جنگ ميان دو گروه مىباشد ، مانند روايتى كه قبلا گذشت :\r\n« وقتى در شام دو گروه نظامى اختلاف كنند ، نشانه‌اى از نشانه‌هاى الهى آشكار مىشود ، پرسيدند : اى امير مؤمنان آن نشانه چيست ؟ فرمود : زمين لرزه‌اى در شام رخ مىدهد كه صد هزار نفر در اثر آن هلاك مىگردند و اين را خداوند رحمتى براى مؤمنان و عذابى براى كافران قرار مىدهد . وقتى آن هنگام فرارسد ، نظاره‌گر سوارانى داراى اسبهايى سفيد و درفشهايى زردرنگ باشيد كه از مغرب روى مىآورند تا وارد شام مىشوند » .\r\nابن حمّاد از ابو سحاب روايت كرده است كه وى در زمان هشام ( پسر عبد الملك ) گفت :\r\n« سفيانى را نمىبينيد مگر آنكه مغربيها نزد شما بيايند ، پس هرگاه ديديد كه او خروج نمود و بر منبر دمشق قرار گرفت ، اندكى نمىگذرد كه اهل مغرب را مىبينى . » « 1 »\r\nو رواياتى اين‌چنين ، دلالت دارد كه معروف نزد راويان تابعين ، اين است كه ورود نيروهاى مغربى به شام قبل از خروج سفيانى خواهد بود .\r\nو مراد از « اهل مغرب » و « مغربى » در اين روايات ، مغرب دولت اسلامى است كه\r\n\r\n\r\n","description":"","footnote":"\r\n( 1 ) - ابن حماد ص 76 .\r\n","page_name":" 107 ","page_number":107},
  {"content":"\r\n\r\nدربر گيرندهء ليبى و تونس و الجزائر و مغرب ( مراكش ) كنونى مىباشد و منظور ، نيروهاى دولتهاى غربى و يا دولت مغرب كه به آن مراكش گفته مىشود نيست . . و آنچه كه اين گفته را تأييد مىكند اين است كه نيروهاى مغربى در برخى از روايات ، لشكر بربر و بربر ناميده شده است .\r\nو روايت ديگر ، آغاز رسيدن آن نيروها را معين مىكند كه همزمان با زمين‌لرزه و فرورفتن زمين خواهد بود . ابن حمّاد از محمد حنفيّه نقل كرده است كه فرمود :\r\n« نخستين گروههاى لشكريان مغربى وارد مسجد دمشق مىشوند و در حالى كه مشغول تماشاى ديدنىهاى شگفت‌انگيز آن هستند ، ناگهان زمين فرورفته و بخش غربى مسجد دمشق و آبادىاى به نام حرستا فرومىرود ، در اين هنگام سفيانى خروج مىكند . » « 1 »\r\n* * * امّا اين نيروها براى چه مىآيند و نقش آنها چيست ؟ احتمال مىرود ، جهت يارى مردم شام بر ضد دشمنان خارجى آنها ، يعنى يهوديان و رومىها و يا به منظور كمك رساندن به بعضى از طرفهاى درگير در داخل شام حضور پيدا كنند . امّا از برخى روايات برمىآيد كه آنها براى روياروئى با نيروهاى خراسانى زمينه‌ساز كه داخل شام گرديده‌اند ، وارد مىشوند . .\r\nاز آنجا كه هدف طرفداران درفشهاى سياه ، طبق همهء روايات ، قدس مىباشد ، ناگزير آمدن قواى مغربى مخالف آنها ، براى بازداشتن آنها از دست يافتن به هدف خود خواهد بود ، بويژه با ملاحظهء روايتى كه از نبرد بين آن دو گروه در قنيطره سخن مىگويد ، پيداست كه قنيطره همين شهر اشغال شدهء كنونى سوريه مىباشد .\r\nابن حمّاد از زهرى نقل كرده است كه او گفت :\r\n« ياران درفش‌هاى سياه و دارندگان درفش‌هاى زردرنگ ( يعنى مغربىها ) در محل قنيطره با يكديگر برخورد نموده و به كارزار مىپردازند تا اينكه وارد فلسطين مىگردند در اين هنگام سفيانى بر اهل مشرق خروج مىكند وقتى مردم مغرب زمين در اردن فرود مىآيند ، سركردهء آنان مىميرد و آنها به سه گروه تبديل مىشوند : دسته‌اى به جايگاه خود باز مىگردند و دسته‌اى حج انجام مىدهند و دسته‌اى باقى مىمانند . سفيانى با آنها به نبرد پرداخته و\r\n\r\n\r\n","description":"","footnote":"\r\n( 1 ) - نسخهء خطى ابن حماد ، ص 71 .\r\n","page_name":" 108 ","page_number":108},
  {"content":"\r\n\r\nآنها را شكست مىدهد و آنان به اطاعت او درمىآيند . » « 1 »\r\nاين روايت مرسل « 2 » ، از يكى از تابعين نقل شده كه دلالت دارد بر اينكه فتنه و درگيريهاى داخلى در سرزمين شام به نيروهاى ايرانى اجازه مىدهد كه براى مبارزه با يهوديان ، در منطقه ، دخالت نمايند امّا روميان و يا غير روميان ، نيروهاى مغربى را جهت روياروئى با آنها تحريك مىكنند و محل اين نبرد را در قنيطره مىداند ، تا اينكه ايرانيها در فلسطين حضور پيدا مىنمايند و نيروهاى مغربى را كه اندكى بعد از شكست ، در اردن مستقر مىشوند ، منهدم مىسازند در همين زمان سركردهء آنها در مغرب و يا حاكم اردن كه ميزبان نيروهاى مغربى است از دنيا مىرود و در نتيجه كارشان به ضعف مىگرايد ، آنگاه سفيانى بقيه را تحت اطاعت خود درمىآورد ، و بطوريكه برخى از روايات اشاره مىكند نيروهاى ايرانى پس از خروج سفيانى ، از شام عقب‌نشينى مىكنند .\r\n* * * ما توجّه خواننده و پژوهشگر در اين زمينه را جلب مىكنيم به اينكه روايات مربوط به سپاهيان مغرب و ياران درفش‌هاى سياه در اين مورد و ديگر موارد ، با جنبش فاطميون مغربى و جنبش درفش‌هاى سياه عباسيّان درهم آميخته است . همچنانكه روايات مربوط به روميان با حملات صليبى و بلواى كور و كر أخير آنان آميخته شده است و راه شناخت بين حركت‌هاى قبل از زمان ظهور و جنبش‌هاى متّصل به آن زمان اين است كه در روايات ، بطور صريح ، پيوند اين حادثه به خروج سفيانى و ظهور حضرت مهدى ( ع ) آمده است ، همچنانكه در رواياتى كه ما به آن استشهاد نموديم و يا نشانه‌هاى ديگر مربوط به زمان ظهور و حوادث آن و جنبش نيروهاى مؤثر در آن نيز آمده است .\r\nازاين‌رو شمار زيادى از روايات ، بين احاديث ظهور ، نسبت به جنبشهاى فاطمىهاى مغربى يا عباسيان كه داراى درفش‌هاى سياه‌اند و يا حركت‌هاى رومىهاى\r\n\r\n\r\n","description":"","footnote":"\r\n( 1 ) - نسخهء خطى ابن حمّاد .\r\n( 2 ) - روايتى است كه راوى آن را از معصوم ( ع ) نقل كرده ، اما او را بدون واسطه درك نكرده و اگر بواسطه هم بوده فراموش كرده مثل اينكه بگويد پيامبر فرمود : چنين و چنان و يا بگويد از مردى و يا از بعضى اصحاب ما نقل شده است .\r\n","page_name":" 109 ","page_number":109},
  {"content":"\r\n\r\nصليبى و استعمارگران وجود دارد و تا روايت و يا قرينه‌اى بر وجود اين‌گونه حركتها در زمان ظهور موجود است ، صحيح نيست كه آن حديث دليلى بر نفى جنبش‌هاى آنان در زمان ظهور به حساب آيد .\r\n\r\nكشمكش بر سر قدرت بين أصهب و أبقع\r\nاز امام باقر ( ع ) نقل شده كه فرمود :\r\n« در آن سال در تمام سرزمين‌هاى ناحيهء مغرب اختلاف بسيار خواهد بود نخستين زمينى كه ويران مىشود شام است ، هواداران درفش‌هاى سه‌گانه طرفداران أصهب ، لشكريان ابقع ، و سپاه سفيانى ، با يكديگر اختلاف مىكنند . » « 1 »\r\nبه نظر مىرسد كه أبقع فرمانروا ، ( يعنى كسى كه نقطهء سياه و سفيد در چهره دارد ) در فرمانروائى شام از رقيبش أصهب يعنى ( زرد چهره ) سابقه‌دارتر است ، زيرا روايات خاطرنشان مىسازد كه قيام أصهب از خارج پايتخت يا مركز بوجود مىآيد و وى بر سر استيلاى بر آن شكست مىخورد . . در حالى كه أبقع قدرتمند اصلى و يا انقلاب‌گرى است كه تا اندازه‌اى پيروز مىشود و أصهب به رقابت با او برخاسته و از خارج پايتخت بر او حمله‌ور مىشود امّا هيچكدام نمىتوانند بر ديگرى پيروزى قاطعى را بدست آورند ، ازاين‌رو سفيانى از اين فرصت استفاده نموده و از خارج پايتخت دست به يورش مىزند و هر دوى آنها را تارومار مىكند ، احتمالا أصهب غير مسلمان است زيرا برخى از روايات او را با صفت « علج » كه معمولا وصف كفّار است تعريف نموده است .\r\nچنان كه به نظر مىرسد ، مروانى ، كه در منابع درجهء اوّل ، همچون كتاب غيبت نعمانى از او ياد شده است همان أبقع است و زمامدارى بعنوان رقيب سفيانى محسوب نمىگردد .\r\nامّا گرايش سياسى أبقع و أصهب ، از رواياتى كه آن دو را نكوهش نموده است برمىآيد كه آنها مخالف و دشمن اسلام و طرفدار هواداران دشمنان اسلام و كفّار مىباشند و از روايت بعدى استفاده مىشود كه أصهب هوادار روس ( تركان ) مىباشد .\r\n\r\n\r\n","description":"","footnote":"\r\n( 1 ) - بحار ج 52 ص 212 .\r\n","page_name":" 110 ","page_number":110},
  {"content":"\r\n\r\n« وقتى آن كافر ، أصهب ، قيام كند و اقامت در پايتخت يا مركز بر او دشوار شود ، طولى نمىكشد كه او كشته مىشود و آنگاه تركان فرمانرواى آن حكومت مىگردند . » « 1 »\r\nچنانچه اين روايت صحيح باشد بواسطهء ضعف أبقع كه طرفدار غرب است ، در اندك مدتى روس‌ها با نفوذ خود بر آنان چيره خواهند شد ، آنگاه غربىها و يهوديان براى اعادهء سلطهء خويش بر ساير سرزمينها براى جنبش سفيانى هم‌پيمان خود ، برنامه‌ريزى مىكنند ، كه بيان خواهيم كرد .\r\nبنابراين ، معناى اختلاف و درگيرى دو گروه نظامى در سرزمين شام كه در روايات آمده است اختلاف دو زمامدار و نمايندهء روميان و تركها يعنى غربيها و روس‌هاست كه بين آنها درگيرى و رقابت شديدى بر سر زمامدارى منطقه بوجود مىآيد بگونه‌اى كه نيروهاى خود را بدآنجا گسيل داشته و منجر به جنگ مىشود . در همان روايت پيشين از امام باقر ( ع ) آمده است كه به جابر جعفى فرمود :\r\n« پيوسته بر جاى خود باش و دست و پاى مجنبان تا علامتهايى را كه براى تو بيان مىكنم مشاهده كنى : اختلاف در بين خاندان فلان و پيدايش نداكننده‌اى كه از آسمان پيام مىدهد و اين صدا از ناحيهء دمشق شنيده مىشود و مژدهء ظهور حضرت مهدى ( ع ) را مىدهد و فرورفتن آبادىاى از شام كه آن را جابيه نامند و هواداران تركها روى آورده تا در جزيره فرود آيند و خوارج روم در رمله مستقر خواهند شد در آن سال در هر نقطه‌اى از زمين از ناحيهء غرب اختلاف و درگيرى وجود دارد نخستين سرزمينى كه نابود مىشود شام است و ميان سه لشكر أصهب و أبقع و سفيانى اختلاف ايجاد مىشود »\r\nمراد از نزاع و اختلاف بين خاندان فلان ، چنان كه در مبحث حركت ظهور از آن آگاه خواهيد شد ، اختلاف و كشمكش بين اعضاء خاندان حاكم بر حجاز قبل از ظهور حضرت مهدى ( ع ) مىباشد .\r\nو صدايى كه از ناحيهء دمشق مىآيد همان پيام آسمانى است كه مردم تصور مىكنند از جانب شام يا غرب مىآيد . و يا اينكه براى مردم عراق اين گونه جلوه مىكند . زيرا گفتگوى آن حضرت ( امام باقر ) ( ع ) با جابر جعفى كوفى است و عبارت آن چنين است :\r\n\r\n\r\n","description":"","footnote":"\r\n( 1 ) - الزام الناصب ، ج 2 ص 204 .\r\n","page_name":" 111 ","page_number":111},
  {"content":"\r\n\r\n« آن صدا ( پيام آسمانى ) از جانب دمشق به گوش مىرسد . »\r\nنكتهء قابل‌ملاحظه در اين روايت آوردن عبارت « برادران - حاميان ترك » و « از دين برگشتگان رومى » است كه تفسير تركان را به روس‌ها تأييد مىكند .\r\nدر روايتى ديگر چنين آمده است :\r\n« گروه شورش كننده‌اى از جانب تركان خروج مىكند و در پى آن فتنهء روم رخ مىدهد . . » « 1 »\r\nكه خروج اين دسته از خوارج را از جانب ترك بيان كرده است .\r\nخيلى روشن است كه هركس در روايات مربوط به كشمكش و نزاع بين أبقع و أصهب و بر سر به قدرت رسيدن در اين برهه و نيز بين آن دو و سفيانى و حضور نيروهاى مغربى و ايرانى در سرزمين شام مطالعه كند . . درمىيابد كه تمام اين حوادث ارتباط و پيوستگى محكمى با حركت ابرقدرتها و اختلافات آنها و حكّام دست‌نشاندهء آنان و ايستادگى امت در برابر آنها دارد .\r\nاينك به روايتى اشاره مىكنيم كه دربارهء سه گروه كه در شام با يكديگر اختلاف پيدا مىكنند وارد شده است كه آن گروهها عبارتند از : لشكريان حسنى و اموى و نيروهاى قيس . و سفيانى با آمدن خود آنها را شكست مىدهد . اين روايت در بحار از امام صادق ( ع ) چنين روايت شده است :\r\n« اى سدير ! : همواره در خانه باش ، همچون گليم فرش شدهء آن و آرامش گزين همچون شب و روز ، پس همين كه سفيانى خروج كرد بسوى ما كوچ كن و لو با پاى پياده . گفتم :\r\nفدايت شوم آيا پيش از آن چيزى هست ؟ فرمود : بلى و با سه انگشت دست خود به شام اشاره نمود و فرمود : در شام سه درفش ( لشكر ) حسنى ، اموى و قيس جمع مىشوند در حالى كه با يكديگر اختلاف دارند ، ناگاه سفيانى خروج مىكند و آنها را همچون كشتزار درو مىكند و من هرگز نظير اين را نديده‌ام » .\r\nقبول اين روايت مشكل است ، زيرا با روايات زيادى كه گروههاى سه‌گانه را تعيين مىكند و آنها را مربوط به ابقع و اصهب و سفيانى مىداند در تعارض است بعلاوه مرحوم\r\n\r\n\r\n","description":"","footnote":"\r\n( 1 ) - بحار ج 52 ص 237 .\r\n","page_name":" 112 ","page_number":112},
  {"content":"\r\n\r\nكلينى در كافى ج 8 ص 264 اين روايت را فقط تا « ولو با پاى پياده » نقل كرده است . و احتمال مىرود اين قسمت آخر اضافه و يا تفسيرى از بعضى راويان باشد كه با اصل روايت درآميخته است . . . تا آخر .\r\nو بر فرض صحت آن ، بايد درفش حسنى با حسينى اشتباه شده باشد كه همان درفش خراسانيان و ياوران درفش‌هاى سياه است و چنان كه سابقا گفتيم نيروهاى آنها با قواى مغربى در شام خواهند بود و درفش اموى همان درفش أصهب است و درفش قيس همان درفش ابقع كه تعدادى از روايات ارتباط او را با مصر بيان مىكند . بلكه برخى از آن روايات نشانگر اين است كه وى حركت خود را از مصر آغاز مىكند و يا اينكه از اهالى مصر و از قبيلهء قيس مىباشد . . همانگونه كه رواياتى وجود دارد كه خاطرنشان مىسازد ، سفيانى بر مصر حكمرانى مىكند . . و اللّه العالم .\r\nهمچنين روايت ديگرى است كه مىگويد :\r\n« مردى از بنى هاشم فرمانروائى مىكند و بنى اميه را بقتل مىرساند بگونه‌اى كه جز اندكى از آنها را باقى نمىگذارد و غير ايشان را نمىكشد ، آنگاه مردى از بنى اميه خروج مىكند و در برابر هر مردى دو مرد را مىكشد به‌طورى كه جز زنان كسى را باقى نمىگذارد در اين هنگام حضرت مهدى ( ع ) ظهور مىكند . » « 1 »\r\nامّا اين روايت قلمرو حكومت اين مرد هاشمى را كه قبل از سفيانى است مشخص نمىسازد كه آيا حجاز است يا عراق . . و اگر روايات ، قلمرو حكومت را سرزمين شام مىداند بايد پيش از أبقع باشد ، چرا كه روايات همداستانند بر اينكه سفيانى عليه وى و أصهب قيام مىكند و آن دو را بقتل مىرساند و احاديث ، آن دو را از دشمنان اهل بيت و شيعيان ايشان توصيف مىكند .\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 75 .\r\n","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\n\r\nجنبش سفيانى\r\nسفيانى از شخصيتهاى بارز در نهضت حضرت مهدى ( ع ) است . او دشمن سرسخت و روياروى آن حضرت مىباشد ، هرچند كه امام ( ع ) در حقيقت با نيروهاى كافرى كه از سفيانى پشتيبانى مىكنند روبروست ، چنان كه آشنا خواهيد شد .\r\nروايات تصريح كرده است كه خروج سفيانى از وعده‌هاى حتمى خداوند است ، از امام زين العابدين ( ع ) روايت شده است كه فرمود :\r\n« امر قائم از سوى خداوند حتمى است و امر سفيانى نيز از جانب خداوند قطعى مىباشد و قائم ظهور نمىكند مگر پس از آمدن سفيانى » « 1 »\r\nروايات مربوط به سفيانى متواتر اجمالى است « 2 » و پاره‌اى از آنها متواتر لفظى است « 3 » و اينك ما شمّه‌اى از چگونگى شخصيت و جنبش او را ذكر كرده سپس به ارائه أخبار آن بطور پيوسته ، آنطور كه روايات نقل كرده‌اند مىپردازيم .\r\n\r\n\r\n","description":"","footnote":"\r\n( 1 ) - بحار ج 53 ص 182 .\r\n( 2 ) - تعريف متواتر اجمالى گذشت .\r\n( 3 ) - تواتر لفظى در احكام شرع فراوان است مانند نماز واجب ، شمارهء ركعتهاى آن ، روزه و حج و مانند آن .\r\n","page_name":" 115 ","page_number":115},
  {"content":"\r\n\r\n\r\nبيوگرافى سفيانى\r\nبين دانشمندان اسلامى اتفاق‌نظر است كه وجه تسميهء او به سفيانى به خاطر نسبت داشتن با ابو سفيان است ، چرا كه وى از تبار ابو سفيان بشمار مىآيد ، همانگونه كه فرزند زن جگرخوار نيز مىباشد به علت نسبت وى با جده‌اش هند زن ابو سفيان كه در جنگ احد وقتى حمزهء سيد الشهداء به شهادت رسيد هند كوشيد تا جگر حمزه را از فرط كينه بدندان بكشد .\r\nاز امير مؤمنان على ( ع ) نقل شده است كه فرمود :\r\n« فرزند هند جگرخوار از وادى يابس ( درّهء خشك ) خروج مىكند . او مردى است چهارشانه و بدقيافه ، داراى سرى بزرگ ، بر صورت او اثر آبله پيداست وقتى او را مىبينى پندارى كه يك چشم دارد ، نامش عثمان و پدرش عيينه ( عنبسه - نسخه بدل ) است او از فرزندان ابو سفيان است وارد سرزمين قرار و معين ( با آرامش و آبى گوارا ) مىشود و بر بالاى منبر آنجا قرار مىگيرد . » « 1 »\r\nميان شيعه معروف است كه او از اولاد عنبسه پسر ابو سفيان است و شايد ازاين‌رو آن را عيينه دانسته‌اند كه كلمهء عيينه در روايت با عنبسه اشتباه شده است . و در روايتى ديگر كه شيخ طوسى آن را روايت كرده است وى را از فرزندان عتبه پسر ابو سفيان ياد مىكند . « 2 » و فرزندان ابو سفيان پنج نفرند : عتبه ، معاويه ، يزيد ، عنبسه و حنظله .\r\nولى در يكى از نامه‌هاى امير مؤمنان ( ع ) به معاويه ، بطور صريح آمده است كه سفيانى از فرزندان معاويه است .\r\n« اى معاويه ، مردى از فرزندان تو ، بدخوى و ملعون و سبك مغز و ستمكار و واژگون دل و سختگير و عصبانى است . خداوند رحمت و مهر را از قلب او برده است دائىهاى او همچون سگ خون‌آشام‌اند . گوئيا من ، هم‌اينك او را مىبينم اگر مىخواستم او را نام مىبردم و توصيف مىكردم كه او پسرى چند ساله است ، لشكرى به سوى مدينه گسيل مىدارد . آنها وارد مدينه مىشوند و بيش از اندازه دست به كشتار و فحشاء مىزنند در اين حال مردى پاك و پرهيزكار از آنها فرار مىكند ، كسى كه زمين را از عدل‌وداد سرشار\r\n\r\n\r\n","description":"","footnote":"\r\n( 1 ) - بحار ج 52 ص 205 .\r\n( 2 ) - بحار ج 52 ص 213 .\r\n","page_name":" 116 ","page_number":116},
  {"content":"\r\n\r\nخواهد ساخت همانگونه كه از ظلم و ستم لبريز شده است و من نام او را مىدانم و مىدانم كه در آن روز چندسال دارد و نشانه‌اش چيست . »\r\nاز امام باقر ( ع ) نقل شده است كه فرمود :\r\n« او از فرزندان خالد پسر يزيد پسر ابو سفيان است » « 1 » .\r\nو ممكن است جدّش عنبسه يا عتبه يا عيينه يا يزيد از نسل معاويه پسر ابو سفيان باشد كه در اين صورت اشتباه ، بر طرف مىشود .\r\nو مشهور نزد علماى سنّت اين است كه نام وى عبد اللّه است و در نسخهء خطى ابن حماد ص 74 نامش عبد اللّه پسر يزيد است و نيز در روايتى از منابع ما نام او عبد اللّه آمده است « 2 » ولى همچنانكه گفتيم ، مشهور اين است كه نام او عثمان است .\r\n\r\nپليدى و سركشى سفيانى\r\nراويان حديث ، در نفاق و بدسرشتى و دشمنى او با خدا و پيامبرش ( ص ) و حضرت مهدى ( ع ) اتفاق‌نظر دارند و رواياتى كه شيعه و سنّى دربارهء شخصيت و كردار او نقل كرده‌اند يكسان يا تقريبا نزديك بهم است ، چنان كه از اين قبيل روايت شده است كه گفت :\r\n« سفيانى بدترين فرمانرواست ، دانشمندان و اهل فضل را مىكشد و نابود مىسازد و از آنها براى رسيدن به مقاصد خود يارى مىخواهد هركس سر باز زند او را به قتل مىرساند . » « 3 »\r\nو در جائى ديگر از ارطاة نقل شده است كه گفت :\r\n« سفيانى در مدت شش‌ماه كسانى را كه نافرمانى وى كنند مىكشد و با ارّه آنها را سر مىبرد و در ديگها مىپزد . » « 4 »\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 75 .\r\n( 2 ) - بحار ج 52 ص 208 .\r\n( 3 ) - نسخهء خطى ابن حماد ص 76 .\r\n( 4 ) - نسخهء خطى ابن حماد ص 80 .\r\n","page_name":" 117 ","page_number":117},
  {"content":"\r\n\r\nو از ابن عباس روايت شده است كه گفت :\r\n« سفيانى خروج مىكند و دست به كشتار مىزند حتى شكم زنان را مىدرد و اطفال را در ديگهاى بزرگ مىجوشاند . » « 1 »\r\nاز امام باقر ( ع ) روايت شده است كه فرمود :\r\n« اگر سفيانى را مشاهده كنى ، در واقع پليدترين مردم را ديده‌اى . وى داراى رنگى بور و سرخ و كبود است ، هرگز سر به بندگى خدا فرونياورده مكه و مدينه را نديده است مىگويد : پروردگارا انتقام من با آتش است . » « 2 »\r\n\r\nفرهنگ و گرايش سياسى سفيانى\r\nروايات ، نشانگر اين معناست كه سفيانى فرهنگ و آموزش غربى دارد و چه‌بسا در همانجا نشو و نما كرده باشد . در كتاب غيبت طوسى از بشر بن غالب به صورت مرسل روايت شده است كه گفت :\r\n« سفيانى در حالى كه رهبرى گروهى را به عهده دارد مانند شخص نصرانى صليب بر گردن دارد و از سرزمين روميان روى مىآورد . » « 3 »\r\nدر روايت كلمهء منتصر آمده امّا دراصل بايد « متنصّر » باشد ، چنان كه در بحار ج 52 ص 217 آمده است ، يعنى ، مسلمان مسيحى شده . و جملهء « از سرزمين روميان مىآيد » يعنى كسى كه از سرزمين روم ( غرب ) به شام مىآيد و آنگاه دست به جنبش و قيام مىزند . و نيز نشانگر اين است كه او رهبرى سياسى غربىها و يهوديان را بر عهده دارد و با حضرت مهدى ( ع ) كه دشمن روم يعنى غربيهاست به نبرد مىپردازد و با تركان يا هواداران تركها كه به نظر ما روسها هستند وارد جنگ مىشود . و سفيانى پايتخت خود را در حوادث زمان ظهور و در پيشاپيش لشكركشى حضرت مهدى ( ع ) از دمشق به رملهء فلسطين منتقل مىسازد همانجائى كه طبق روايت ، شورشيان رومى در آنجا فرود مىآيند .\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 84 .\r\n( 2 ) - بحار ج 52 ص 354 .\r\n( 3 ) - غيبت طوسى ص 278 .\r\n","page_name":" 118 ","page_number":118},
  {"content":"\r\n\r\nبلكه به‌طوريكه پيداست ، بعنوان خط مقدم دفاعى بنفع يهوديان و رومىها وارد پيكار با حضرت مهدى ( ع ) مىشود و روايات ، بطوريكه خواهيد دانست دربارهء شكست او كه به شكست يهوديان منتهى خواهد شد سخن مىگويد .\r\nهمچنين دليل ديگر بر گرايش وى به غربىها اين است كه پس از شكست و كشته شدن او باقيماندهء نيروهايش به سوى غرب مىگريزند ، آنگاه ياران امام مهدى ( ع ) آنها را بازگردانده و بقتل مىرسانند .\r\nاز ابن خليل ازدى ، روايت شده است كه گفت : از ابو جعفر ( امام باقر ) ( ع ) شنيدم كه دربارهء اين آيهء شريفه « وقتى آنان خشم و عذاب ما را احساس كنند از آن ديار مىگريزند فرار نكنيد و بازگرديد به سوى آنچه اسراف مىكرديد و خانه‌هايتان . شايد از شما سئوال شود . » فرمود :\r\n« وقتى قائم قيام كند و سپاهى بسوى بنى اميه به شام گسيل دارد آنان به سوى روم ( غرب ) بگريزند روميان به آنها گويند ما شما را در سرزمين خود راه ندهيم مگر اينكه به آئين مسيحيت درآئيد ، آنگاه صليب به گردن خود آويزند و روميان آنان را به سرزمين خود راه دهند وقتى ياران قائم ( ع ) به قصد نبرد با روميان ، روياروى آنان فرود آيند ، روميان از آنها درخواست امان و صلح كنند امّا ياران قائم مىگويند : امان نمىدهيم تا آنكه افرادى را كه از ما نزد شماست به ما برگردانيد سپس روميان آنها را به ياران قائم ( ع ) باز مىگردانند و اين است معنى فرمودهء خداوند : « فرار نكنيد و بازگرديد به سوى آنچه اسراف مىكرديد و خانه‌هايتان شايد مورد سئوال واقع شويد » سپس فرمود : او از آنها دربارهء گنجها سئوال مىكند . در حالى كه او بهتر از هركس از آنها آگاه است آنها مىگويند واى بر ما كه سخت ستمكار بوديم پيوسته اين گفتار حسرت‌آميز بر زبانشان بود تا آن‌كه ما همه را طعمهء شمشير مرگ و هلاكت ساختيم . » « 1 »\r\nو معنى اين جمله كه « هنگاميكه ياران قائم روياروى آنان قرار مىگيرند ، آنها امان مىطلبند » اين است كه ياران حضرت ، انبوه نيروهاى خود را در مقابل روميان گسيل داشته و آنان را تهديد مىكنند و مراد از بنى اميه در اين روايت ياران سفيانى است كه در ديگر روايات نيز بدان تصريح شده است . به نظر مىرسد كه آنها مشاوران و فرماندهان سپاه اويند كه داراى\r\n\r\n\r\n","description":"","footnote":"\r\n( 1 ) - بحار ج 52 ص 377 .\r\n","page_name":" 119 ","page_number":119},
  {"content":"\r\n\r\nموقعيت سياسى عمده‌اى مىباشند ازاين‌رو ماجراى آنان تا بدانجا كشيده مىشود كه ، حضرت مهدى ( ع ) و يارانش روميان را ، در صورت تسليم نكردن اين افراد ، تهديد به كارزار مىنمايند .\r\n\r\nتلاش سفيانى براى مذهبى جلوه دادن جنبش خود\r\nبا توجه به گسترش آئين اسلام و عظمت يافتن آن تا ظهور حضرت مهدى ( ع ) و با توجه به اينكه جنبش سفيانى در برابر ياوران درفش‌هاى سياه و گسترش اسلام ، در حقيقت يك طرح غربى - يهودى است ، پژوهشگرى كه روايات مربوط به سفيانى را بررسى نمايد ، دليلها و نشانه‌هاى تلاش وى را بر اين معنى مىيابد از جملهء آن خبرها عبارتى است كه در نسخهء خطى ابن حماد ص 75 آمده است كه « سفيانى در اثر عبادت بسيار زردرنگ به نظر مىرسد » از اين عبارت چنين برمىآيد كه او خود را به ظاهر متدين نشان مىدهد و البته اين حالت طبق روايت ديگرى تنها در آغاز امر او ديده مىشود .\r\nگاهى به جمع بين حالت تدين و نصرانى بودن او در حالى كه صليب به گردن دارد و از سرزمين غرب مىآيد ، اشكال مىشود ، ولى ما آنچه را كه از حالتهاى سياستمداران مزدور غرب سراغ داريم اشكال را بر طرف مىسازد ، حتى برخى از آنها به‌گونه‌اى با مسيحيان زندگى مىكنند كه نمىتوان بين آنها فرق گذارد ، آنچنان به آنان نزديك مىگردند كه صليب زرين به ساعت و يا به گردن خود مىآويزند و به هنگام انجام مراسم در كليساهاى آنها حضور مىيابند . . تا اينكه او را به جهت تظاهر به نماز و ديانت ، فرمانرواى مسلمانان گردانند تا مسلمانان را با اين ترفند كه وى از خود آنهاست فريب دهد ، بلكه عبارت روايت قبل كه « اهل فضل و دانش را مىكشد و نابود مىسازد و براى نيل به مقاصد خود ، از آنها يارى مىخواهد و هركس سر باز زند او را بقتل مىرساند » « 1 » حاكى از اين است كه وى به شدت خواستار اين است كه به جنبش و حكومت خود رنگ اسلامى و شرعى بدهد .\r\nازاين‌رو علماء را بر آن امر وارد مىسازد و شايد كلمهء « آنان را نابود مىسازد » بجاى كلمهء « آنان را مىآزمايد » اشتباه ذكر شده باشد .\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 76 .\r\n","page_name":" 120 ","page_number":120},
  {"content":"\r\n\r\n\r\nكينهء سفيانى نسبت به اهل بيت و شيعيان\r\nكينه‌توزى ، از بارزترين ويژگيهاى سفيانى است كه روايات مربوط به او از آن ياد مىكند بلكه از آن روايات چنين برمىآيد كه نقش سياسى او ايجاد فتنهء مذهبى در ميان مسلمانان و تحريك تسنّن عليه شيعيان تحت شعار يارى اهل سنّت است . . در حالى كه وى هوادار زمامداران كفر پيشه غربى و يهوديان و مزدور آنهاست ، از امام صادق ( ع ) روايت شده است كه فرمود :\r\n« ما و اولاد ابو سفيان دو خاندان هستيم كه بخاطر خدا با يكديگر دشمنى داريم . . ما گفتيم خداوند راست گفت و آنها گفتند خداوند دروغ گفت . . ابو سفيان به جنگ پيامبر برخاست و معاويه فرزند ابو سفيان به جنگ على بن ابى طالب رفت و يزيد پسر معاويه به نبرد با حسين بن على ( ع ) پرداخت و سفيانى به مصاف حضرت قائم ( ع ) برمىخيزد . » « 1 »\r\nهمچنين از امام باقر ( ع ) نقل شده است كه فرمود :\r\n« گويا من سفيانى ( يا رفيق او ) را مىبينم كه در زمينهاى سرسبز شما در كوفه اقامت گزيده و منادى او ندا مىدهد ، هركس سر يك تن از شيعيان على را بياورد هزار درهم پاداش اوست ، در اين هنگام همسايه بر همسايه حمله برده و مىگويد اين شخص از آنهاست ، گردن او را مىزند و هزار درهم جايزه مىگيرد ، آگاه باشيد كه در آن روز ، فرمانروائى شما بدست حرامزادگان خواهد بود . . و گويا هم‌اينك « شخص نقابدار » را مىبينم . پرسيدم : شخص نقابدار كيست ؟ فرمود : مردى است از شما كه به خواسته شما سخن مىگويد ، نقاب مىپوشد ، شما را گرد آورده و مىشناسد امّا شما او را نمىشناسيد و مردان شما را يكايك با عيب‌جوئى بدنام مىكند ، آگاه باشيد كه او جز زنازاده‌اى نيست . » « 2 »\r\nالبته ما در لبنان ، نمونه‌هايى از اين نقابدارها را كه از مزدوران يهود و فالانژها و ديگران هستند ديده‌ايم كه باهم به مناطق تحت نفوذ مسلمانان وارد شده و در حالى كه چهره‌هاى سياه خود را زير ماسكهاى سياه رنگ يا رنگهاى ديگر مخفى ساخته‌اند مؤمنان را\r\n\r\n\r\n","description":"","footnote":"\r\n( 1 ) - بحار ج 52 ص 190 .\r\n( 2 ) - بحار ج 52 ص 215 .\r\n","page_name":" 121 ","page_number":121},
  {"content":"\r\n\r\nشناسائى و به همدستان خود معرفى مىكنند و آنها مسلمانان انقلابى را محاصره و دستگير و زندانى مىكنند و يا به قتل مىرسانند و سفيانى از دست‌آموزان اين دشمنان است و نقابداران وى از نوع نقابداران اين گروه هستند .\r\nروايت ديگرى نيز وجود دارد كه مىگويد :\r\n« سواران سفيانى به جستجوى اهل خراسان مىآيند و شيعيان آل پيامبر ( ص ) را در كوفه مىكشند ، آنگاه اهل خراسان در جستجوى حضرت مهدى ( ع ) بيرون مىآيند . »\r\nو ما سياست سفيانى را در سرزمين شام ، با شيعيان در روايت مربوط به آغاز جنبش وى از « وادى يابس » ( درّهء خشك ) بيان خواهيم كرد .\r\n\r\nدرفش سرخ سفيانى\r\nبرخى از روايات اين مطلب را ياد نموده است ، مانند روايتى كه در بحار از امير مؤمنان ( ع ) ضمن روايتى طولانى نقل شده است :\r\n« و آن را نشانه‌ها و علامتهايى است و خروج سفيانى با درفش سرخ همراه است و فرماندهء آن مردى از قبيلهء بنى كلب است . » « 1 »\r\nاين پرچم سرخ رمز برترىجوئى و سياست خون‌آشامى وى مىباشد .\r\n\r\nآيا سفيانى يكى است يا چند تن\r\nبىترديد سفيانى وعده داده شده كه روايات موجود در منابع شيعه و سنى بر آن دلالت دارد ، يك نفر است امّا در برخى از روايات همچون نسخهء خطى ابن حماد و غير آن سخن از دو سفيانى به ميان آمده است ، سفيانى اوّل و سفيانى دوم و گاهى از بعضى روايات استفاده مىشود كه آنها سه تن هستند . امّا آنكه مورد نكوهش قرار گرفته و دست به شرارت و كارهاى آنچنانى مىزند ، همان سفيانى دوم است ، زيرا سفيانى اوّل پس از استيلا بر سرزمين شام و جنگ قرقيسيا ، در جنگ عراق در برابر سپاه ايرانيان و ياران درفش‌هاى سياه شكست مىخورد\r\n\r\n\r\n","description":"","footnote":"\r\n( 1 ) - بحار ج 52 ص 273 .\r\n","page_name":" 122 ","page_number":122},
  {"content":"\r\n\r\nو در اثر زخمى كه بر او وارد مىشود در راه بازگشت به شام به هلاكت مىرسد و سفيانى دوم را جانشين خود قرار مىدهد تا مأموريت مهم او را ادامه دهد .\r\nچنانچه اين روايات صحيح باشد ، سفيانى اوّل ، فرمانرواى نابكارى است كه زمينه‌ساز سفيانى اصلى وعده داده شده است ، همچنان‌كه يمنى و خراسانىها ياران درفش‌هاى سياه زمينه‌ساز نهضت حضرت مهدى ( ع ) مىباشند . ابن حماد گويد وليد گفت :\r\n« سفيانى روى مىآورد و به جنگ بنى هاشم و هركس از ياوران درفش‌هاى سه‌گانه و غير آنان كه با او بستيزد ، مىپردازد و بر همهء آنها چيره مىشود . آنگاه روانهء كوفه مىشود و بنى هاشم بسوى عراق مهاجرت مىكنند ، سپس سفيانى در بازگشت از كوفه در نزديكى شام به هلاكت مىرسد و مرد ديگرى از فرزندان ابو سفيان را جانشين خود مىسازد كه غلبه با اوست و بر مردم چيره مىشود . . و سفيانى موردنظر ، همين است » « 1 »\r\nشبيه اين روايت را در متعدد بودن سفيانى ، در صفحات 60 و 74 و غير آن روايت كرده است .\r\n\r\nآغاز جنبش سفيانى و مراحل آن\r\nشرايط و اوضاع ترسيم شده در روايات ، جنبش سفيانى را بسيار خشن و سريع توصيف مىكند يا به تعبير سياسى امروز جنبشى دراماتيك و خونين مىباشد زيرا اوضاع جهانى و كشمكش بين ابرقدرتها به اندازه‌اى وخيم مىشود كه منجر به نبرد مىگردد . و وضع سرزمين شام كه فتنهء فلسطين آن را برهم مىزند « همچون بهم خوردن آب در مشك » و از ضعف و ناتوانى و تجزيه شدن ، گرفتار رنج و افسردگى است . . و مهمتر از آن ، از نظر غربىها و يهوديان رسيدن نيروهاى اسلام و قواى ايرانيان به مرزهاى فلسطين و دروازه‌هاى قدس مىباشد ، سپس نفوذ روسها در سرزمين شام و جهان اسلام افزايش مىيابد . ازاين‌رو آنها اقدام به انتخاب زمامدارى مقتدر مىنمايند . تا بتواند منطقهء پيرامون اسرائيل را براى سلطهء اسرائيل كاملا زير فرمان آورد و از اين جاست كه او نقش مهم خود را كه تنها خط دفاع ( عربى ) از اسرائيل و غرب است اجرا مىكند ، بلكه آنها دست او را در جنگ عراق و اشغال\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 78 .\r\n","page_name":" 123 ","page_number":123},
  {"content":"\r\n\r\nآن جهت جلوگيرى از خطر ايرانيان و ياران درفش‌هاى سياه باز مىگذارند . همچنانكه دست سفيانى را در يارى رساندن به حكومت ضعيف حجاز و براى درهم شكستن جنبش اساسى و نوينى كه نمىتواند نهضت امام مهدى ( ع ) در مكه مكرّمه بشمار آيد بازمىگذارند .\r\nجنبه‌هايى را كه روايات ، آشكارا يا به اشاره ياد مىكند ، به فهميدن سرعت و شدتى كه از ويژگيهاى جنبش سفيانى مىباشد و روايات دربارهء آنها سخن مىگويد ، كمك مىكند . از امام صادق ( ع ) روايت شده است كه فرمود :\r\n« سفيانى از نشانه‌هاى حتمى ظهور است و خروج او از آغاز تا انجام پانزده ماه به طول مىانجامد ، وى شش ماه كارزار مىكند ، همين كه بر پنج شهر دست يافت نه ماه فرمانروائى مىكند بىآنكه روزى بر آن افزوده شود » « 1 »\r\nآن پنج شهر عبارتند از : دمشق ، اردن ، حمص ، حلب و قنّسرين كه مراكز فرمانروائى منطقه ، سوريه ، اردن و لبنان مىباشد . و روايات بر بودن اردن در آنها تصريح مىكند ، امّا لبنان كه جزئى از سرزمين شام و تابع پنج شهر به حساب مىآيد ، بعيد نيست كه در قلمرو حكومت سفيانى قرار گيرد . ولى برخى از روايات ، گروههايى را از فرمانروائى سفيانى جدا مىكنند كه عبارتند از : بپاى دارندگان حق كه خداوند آنها را از شرّ خروج با او حفظ مىكند كه بيان خواهد شد و مردم لبنان از آن دسته مىباشند .\r\nروايات زمان جنبش وى را معين مىكند و وقوع آن را در ماه رجب مىداند ، از امام صادق ( ع ) روايت شده است كه فرمود :\r\n« از نشانه‌هاى حتمى ظهور خروج سفيانى در ماه رجب است . » « 2 »\r\nو اين امر ، يعنى خروج سفيانى شش ماه قبل از ظهور حضرت مهدى ( ع ) خواهد بود ، زيرا حضرت در شب دهم يا روز دهم محرّم همان سال در مكه ظهور مىكند و تسلّط سفيانى بر منطقهء شام كه عبارت است از لشكركشى به عراق و سپس به حجاز ، به تصور پيروزى بر ياران امام مهدى ( ع ) و نهضت آن حضرت مىباشد قبل از ظهور آن بزرگوار انجام مىپذيرد .\r\n\r\n\r\n","description":"","footnote":"\r\n( 1 ) - بحار ج 52 ص 248 .\r\n( 2 ) - بحار ج 52 ص 249 .\r\n","page_name":" 124 ","page_number":124},
  {"content":"\r\n\r\nبنابراين جنبش سفيانى در سه مرحله انجام مىشود ، نخست : مرحلهء تثبيت سلطهء وى در شش ماههء اوّل . مرحلهء دوّم : هجوم و پيكار او در عراق و حجاز ، مرحلهء سوم : بازگشت وى از توسعه‌طلبى در عراق و حجاز و دفاع در برابر تحرّك سپاه حضرت مهدى ( ع ) ، جهت حفظ متصرفات باقيمانده‌اش از سرزمين شام و اسرائيل و قدس .\r\nقابل دقت است كه ، روايات مربوط به سفيانى جنگ‌هاى شش ماههء اوّل وى را به اختصار ترسيم مىكند و اين درگيريها ابتدا جنگ‌هاى داخلى او با أصهب و أبقع و سپس با نيروهاى اسلامى و غيراسلامى مخالف خود است تا اينكه استيلاى او بر سرزمين شام كامل مىگردد .\r\nولى با توجه به جنبش او ، طبيعى است كه اين شش ماه ، سراسر پر از عمليات‌هاى متراكم نظامى خواهد بود وى بگونه‌اى سلطهء خود را تحكيم مىبخشد كه بتواند نيروهاى زيادى را براى نبردهاى گسترده در نه ماه آينده تجهيز و گردآورى نمايد . و ممكن است سفيانى در كنار جنگهاى شش ماههء اوّل خود ، علاوه بر أبقع و أصهب با فرمانروايان اردن و لبنان و ديگر نيروهاى مخالف درگيرى داشته باشد .\r\nروايتى ، به شدّت جنگ‌هاى سفيانى با ابقع و اصهب اشاره مىكند و همين جنگ‌ها موجب نابودى شام مىگردد . از امام باقر ( ع ) روايت شده است كه فرمود :\r\n« از نشانه‌هاى ظهور ، فرورفتن يك آبادى به نام جابيه از روستاهاى شام و فرود آمدن تركان در جزيره و روميها در رمله است ، درگيريهاى زيادى در اين هنگام در سراسر زمين رخ مىدهد تا اينكه شام ويران مىگردد « و در روايتى آمده است ، نخستين سرزمينى كه ويران مىشود شام است » و علت ويران شدن آن اجتماع سه درفش ( نيرو ) در آنجاست ، نيروهاى اصهب ، لشكر ابقع و لشكر سفيانى . » « 1 »\r\nامّا خرابى دمشق با توجه به سخن امير مؤمنان ( ع ) كه فرمود : « دمشق را قطعا تخريب خواهم كرد . . اين عمل را مردى از خاندان من انجام مىدهد » ظاهرا همان ويرانىاى است كه در نبرد بزرگ آزادسازى قدس كه توسط امام مهدى ( ع ) با سفيانى ، يهوديان و رومىها اتفاق مىافتد .\r\n\r\n\r\n","description":"","footnote":"\r\n( 1 ) - ارشاد مفيد ص 359 .\r\n","page_name":" 125 ","page_number":125},
  {"content":"\r\n\r\nامّا سفيانى در نه ماههء پايانى حكومت خود ، دست به نبردهاى بزرگى مىزند كه مهمترين آنها با تركان ( روسها ؟ ) و هواداران آنها در قرقيسيا است ، سپس نبردهاى او در عراق با ايرانيان زمينه‌سازان ظهور ، و يمنى كه طبق برخى از روايات با آنان مىباشد .\r\nو ممكن است سفيانى در مدينهء منورّه داراى نيروهايى باشد كه در كنار نيروهاى حكومت حجاز ، در برابر نبردى كه احتمالا توسط حضرت مهدى ( ع ) براى آزادى مدينه انجام مىپذيرد وارد پيكار شوند .\r\nسفيانى پس از شكست در عراق و حجاز به شام و فلسطين بازمىگردد تا در بزرگترين كارزار حضرت مهدى ( ع ) يعنى نبرد بزرگ فتح قدس به مصاف بپردازد .\r\n\r\nاز وادى يابس ( درّهء خشك ) تا دمشق\r\nدر اينكه سفيانى جنبش خود را از خارج دمشق از منطقهء حوران يا درعا در مرز سوريه - اردن آغاز مىكند ، روايات تقريبا همداستانند ، البته روايات ، منطقهء خروج وى را وادى يابس و أسود ( درّهء خشك و سياه ) مىنامند .\r\nاز امير مؤمنان ( ع ) روايت شده است كه فرمود :\r\n« پسر هند جگرخوار از وادى يابس ( درهء خشك ) خروج مىكند و او مردى است چهارشانه ، با چهره‌اى ترسناك و سرى بزرگ كه در چهره‌اش اثر آبله پيداست به قيافه‌اش كه بنگرى ، يك چشم به نظر مىرسد ، نامش عثمان و نام پدرش عنسبه ( عيينه ) و از فرزندان ابو سفيان است . . تا اينكه به سرزمين قرار و معين ( آرام و داراى آبى گوارا ) مىرسد ، آنگاه بر منبر آن جا قرار مىگيرد » « 1 »\r\nالبته زمين ذات قرار معين ( داراى آرامش و آبى گوارا ) كه در قرآن آمده است به دمشق تفسير شده است .\r\nدر نسخهء خطى ابن حماد از محمد بن جعفر بن على نقل شده است كه گفت :\r\n« سفيانى از فرزندان خالد پسر يزيد پسر ابو سفيان ، مردى است با سرى درشت و چهره‌اى\r\n\r\n\r\n","description":"","footnote":"\r\n( 1 ) - بحار ج 52 ص 205 .\r\n","page_name":" 126 ","page_number":126},
  {"content":"\r\n\r\nآبله‌گون ، در چشمش نقطه‌اى سفيد پيداست او از ناحيه‌اى از شهر دمشق كه وادى يابس ( درّهء خشك ) ناميده مىشود با هفت نفر كه يكى از آنها درفشى پيچيده با خود دارد ، خروج مىكند . » « 1 »\r\nو در صفحهء 74 همين نسخه آمده است كه آغاز حركت سفيانى « از قريه‌اى در غرب شام به نام أندرا همراه 7 نفر مىباشد » و در صفحهء 79 از ارطاة بن منذر آمده است كه گفت :\r\n« مردى بدسيما و ملعون از مندرون در شرق بيسان در حالى كه بر شترى سرخ سوار و تاجى بر سر نهاده است ، خروج مىكند . »\r\nابن حماد ، روايات متعددى از تابعين آورده است كه آنها را به پيامبر ( ص ) يا اهل بيت ( ع ) نسبت نداده‌اند ، اين روايات دربارهء سفيانى و آغاز جنبش او مطالبى بيان كرده كه به افسانه بيشتر شباهت دارد . . مثل اينكه\r\n« او در عالم خواب ديده مىشود به او مىگويند برخيز و قيام كن وى سه چوب نى در دست دارد به هركس كه آنها را بزند مرگ او حتمى است . » « 2 »\r\nولى صرف‌نظر از روايات مبالغه‌آميز و بيانگر امور غيرعادى ، روايات ديگرى هست كه از جنبش سريع و شديد سفيانى حكايت دارد و شدت يورش وى نزد راويان شيعه امرى شناخته شده است ، بطوريكه يكى از راويان ، دربارهء اينكه شيعيان هنگام خروج سفيانى چه بايد بكنند ، از امام صادق ( ع ) سؤال مىكند .\r\nاز حسين بن ابى العلاء حضرمى چنين روايت شده است كه گفت :\r\n« از ابو عبد اللّه ( امام صادق ( ع ) ) پرسيدم : وقتى سفيانى خروج كند ما شيعيان چه بكنيم ؟\r\nحضرت فرمود : مردان چهرهء خود را از او بپوشانند و به زن و فرزندان آسيبى نمىرسد و چون بر پنج شهر ، يعنى شهرهاى شام مسلّط شد ، شما به سوى صاحب خود ( حضرت مهدى ( ع ) ) كوچ كنيد . » « 3 »\r\nبه نظر مىرسد كه سرسخت‌ترين سفيانى ابقع و هوادارانش مىباشند كه مراد از\r\n\r\n\r\n","description":"","footnote":"\r\n( 1 و 2 ) - نسخهء خطى ابن حماد ص 75 .\r\n( 3 ) - بحار ج 52 ص 272 .\r\n","page_name":" 127 ","page_number":127},
  {"content":"\r\n\r\nبنى مروان در روايت ابن حماد نيز همين‌ها مىباشند آنجا كه مىگويد :\r\n« او بر مروانى چيره شده و او را بقتل مىرساند سپس بنى مروان را سه ماه كشتار مىكند ، آنگاه روى به اهل مشرق ( ايرانيان ) مىآورد تا اين‌كه وارد كوفه مىشود » « 1 »\r\nبرخى روايات ، نشانگر اين معنى است كه شيعيان منطقهء شام هنگام خروج سفيانى ، از دشمنان عمدهء وى شمرده نمىشوند ، بلكه طرفداران أبقع و أصهب هستند كه دشمنان شيعه و سفيانى هردو محسوب مىشوند ، از امام باقر ( ع ) روايت شده است كه فرمود :\r\n« سفيانى ، براى انتقام گرفتن از دشمنانتان به نفع شما كافى است و او براى شما از نشانه‌هاست با آنكه ، آن فاسق اگر خروج مىكرد شما يكى دو ماه بعد از خروج او مىمانديد و از ناحيهء او به شما ضررى نمىرسيد تا آنكه جمعيت زيادى را قبل از شما بقتل برساند . بعضى از ياران از آن حضرت پرسيدند : در آن‌وقت وظيفهء ما نسبت به زن و فرزندمان چيست ؟ امام فرمود : مردان شما خود را از او بپوشانند زيرا كه هراس و شرارت او البته بر شيعيان ماست ، امّا زنان ان شا اللّه به آنها ضررى نمىرسد . پرسيدند : مردان كجا بروند و از او به كجا بگريزند ؟ امام فرمود : هركس مىخواهد از شر آنها بگريزد به مدينه يا مكّه و يا شهر ديگر برود . . ولى شما بايد به مكه روى آوريد كه آنجا محل اجتماع شماست . و اين فتنه نه ماه به مدت باردارى زن طول مىكشد و بخواست خدا بيش از آن نخواهد شد . » « 2 »\r\nاين روايت حاكى از اين است كه هجوم سفيانى بر شيعيان ، در شام ، در ماه رمضان پس از خروج وى خواهد بود . همچنين روايات يادآور مىشوند كه سلطهء او بر منطقه قدرتمندانه و مطلق است بگونه‌اى كه بر تمام مشكلات داخلى پيروز مىگردد .\r\n« مردم شام از او اطاعت مىكنند . بجز دسته‌هايى از پويندگان حق كه خداوند آنها را از شرّ خروج همراه وى حفظ مىكند » « 3 »\r\nبرخى از راويان ، ازاين روايت اين گونه مىفهمند كه شيعيان لبنان و سرزمين شام در\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 77 .\r\n( 2 ) - بحار ج 52 ص 141 .\r\n( 3 ) - بحار ج 52 ص 252 .\r\n","page_name":" 128 ","page_number":128},
  {"content":"\r\n\r\nقلمرو حكومت سفيانى قرار نمىگيرند و از او اطاعت نخواهند كرد . البته اين امر امكان‌پذير است و كمترين دليل بر آن ، جدا شدن گروههايى از اهل شام از گردن نهادن به فرمان اوست .\r\nچه اينكه جمعيت‌هاى آگاه ، از شيعيان و غيرشيعيان كه از مصونيت الهى برخوردارند از مشاركت در جنبش سفيانى و عمليات نظامى وى در عراق و حجاز سرپيچى مىكنند . و بعيد نيست كه آنها داراى وضع سياسى ويژه‌اى باشند كه با ديگر هموطنان عادى در دولت سفيانى متفاوت باشد و آنها را تا اين اندازه مستقل ساخته باشد نظير لبنان كنونى نسبت به سوريه .\r\nبه‌هرحال ، وقتى سفيانى از استيلاى خود بر منطقه آسوده‌خاطر مىشود ، عمليات مهم برون مرزى خود را آغاز مىكند ، از جمله سپاه بزرگ خود را جهت رويارويى با ايرانيان زمينه‌ساز ، آماده مىكند .\r\n« سفيانى تلاش و كوشش خود را صرفا متوجه عراق مىكند و سپاه وى وارد قرقيسيا مىشود و در آنجا به كارزار مىپردازد . » « 1 »\r\n\r\nنبرد بزرگ قرقيسيا\r\nدر روايات مربوط به سفيانى ، جنگ قرقيسيا كه در مرزهاى سوريه - عراق - تركيه بوقوع مىپيوندد حادثه‌اى خارج از روال طبيعى جنبش سفيانى و حوادث زمان ظهور به نظر مىرسد . . ازاين‌رو هدف اصلى سفيانى از جنگ عراق سلطه يافتن بر آن كشور و ايجاد مقاومت در برابر نيروهاى ايرانى و زمينه‌سازان ظهور حضرت ، كه از مسير عراق به سوى سوريه و قدس پيش مىروند خواهد بود . ولى در راه عراق در اثر حادثهء عجيبى جنگ قرقيسيا رخ مىدهد و آن حادثه پيدا شدن گنجى در مجراى فرات و يا نزديك مجراى رود فرات است .\r\nبطوريكه عدّه‌اى از مردم براى دست يافتن به آن ، دست به تلاش مىزنند و آتش جنگ بين آنها شعله‌ور مىشود و بيش از صد هزار تن از آنها كشته مىشوند و هيچيك به پيروزى قطعى نمىرسند و به آن گنج دست نمىيابند . بلكه همگى از آن منصرف شده و به مسائل ديگر مشغول مىشوند .\r\n\r\n\r\n","description":"","footnote":"\r\n( 1 ) - بحار ج 52 ص 237 .\r\n","page_name":" 129 ","page_number":129},
  {"content":"\r\n\r\nمنطقهء قرقيسيا بطورى كه در معجم البلدان آمده ، شهر كوچكى است در نزديكى مدخل نهر خابور در رود فرات و امروز خرابه‌هاى آن نزديك شهر « ديرزور » سوريه قرار دارد و نزديك مرزهاى سوريه - عراق است و به مرزهاى تركيه - سوريه نيز نسبتا نزديك مىباشد .\r\nبا وجود پيچيدگى و ابهام برخى از جوانب نبرد قرقيسيا ، همچون انگيزهء ايجاد آن و طرفهاى درگير آن غير از سفيانى و پايان آن . . روايات ، وقوع آن را به صراحت و قاطعيت بيان مىكند و با اوصاف بزرگى آن را وصف مىنمايد . مانند روايت ذيل كه از امام صادق ( ع ) روايت شده است كه فرمود :\r\n« همانا خداوند ، در قرقيسيا سفرهء پر از طعامى دارد كه سروش آسمانى از آن خبر مىدهد و ندا مىكند اى پرندگان آسمان و اى درندگان زمين بشتابيد براى سير شدن از گوشت تن ستمگران » « 1 »\r\nاينكه صحنهء نبرد قرقيسيا به خوان و سفرهء الهى توصيف شده از اين جهت است كه درگيرى ستمگران باهم و ضعيف كردن نيروهاى يكديگر از تقديرات خداوند متعال است كه به شكست آنها بدست حضرت مهدى ( ع ) كمك مىكند . ازاين‌رو سفيانى بعد از اين جنگ وارد عراق مىشود در حالى كه بخشى از نيروهاى خود را از دست داده است ، ايرانيان زمينه‌ساز ، او را شكست مىدهند . . آنگاه حضرت مهدى ( ع ) با تركان كه پس از شكست سفيانيان در نبرد قرقيسيا طرف درگير در آن كارزار بوده‌اند . وارد نبرد مىشود .\r\nچنان كه روايت اشاره مىكند ، عرصهء نبرد ، بيابان خشك و بىآب و گياه است و آنها اجساد كشتگان خود را دفن نمىكنند و يا قادر به دفن آنها نيستند ، ازاين‌رو پرندگان آسمان و درندگان زمينى از گوشت لاشه‌هاى آنها شكم خود را سير مىكنند و اينكه سربازان كشته شده نيز ستمگرند زيرا كه آنها سربازان جبّاران و ستم‌پيشگان مىباشند . يا اينكه در ميان آنها شمار زيادى از افسران و فرماندهان ستمكار از دو طرف وجود دارد .\r\nاز امام باقر ( ع ) نقل شده كه فرمود :\r\n« سپس سفيانى با ابقع روبرو مىشود و با يكديگر كارزار مىكنند ، سفيانى او و همراهانش و أصهب را به قتل مىرساند . آنگاه هيچ تصميمى جز حملهء به عراق ندارد سپاه\r\n\r\n\r\n","description":"","footnote":"\r\n( 1 ) - بحار ج 52 ص 246 .\r\n","page_name":" 130 ","page_number":130},
  {"content":"\r\n\r\nخود را به قرقيسيا رسانده و در آنجا وارد نبرد مىشود ، در اين درگيرى صد هزار ستمگر كشته مىشود . . و سفيانى لشكرى به تعداد هفتاد هزار نفر را به سوى كوفه گسيل مىدارد . » « 1 »\r\nبرخى روايات ، تعداد كشتگان را يكصد و شصت هزار و بعضى بيش از آن ياد مىكنند ، چه‌بسا صد هزار تن از ستمگران باشند همانگونه كه اين روايت مىگويد و بقيه از سربازان عادى و مزدوران و ساير مردم محروم باشند .\r\n* * * امّا گنج مورد نزاع ، رواياتى چند در اين‌باره آمده است كه روشن‌ترين آنها در نسخهء خطى ابن حماد از پيامبر ( ص ) است كه فرمود :\r\n« رود فرات ، از كوهى از طلا و نقره پرده برمىدارد و آن را آشكار مىسازد بر سر آن جنگ و درگيرى بوجود مىآيد بگونه‌ايكه از هر نه تن هفت تن كشته مىشوند . پس هرگاه شما آن را درك كرديد به آن نزديك نشويد . » « 2 »\r\nو نيز در همين نسخه آمده است :\r\n« فتنهء چهارم هيجده سال به طول مىانجامد ، سپس در آنهنگام كه بايد پايان مىپذيرد و تحقيقا نهر فرات از كوهى از طلا پرده برمىدارد و مردم براى رسيدن به آن به جان يكديگر مىافتند و از هر نه تن هفت تن كشته مىشوند . »\r\nمراد از فتنهء چهارم در اين روايت ، اگر سلطه و استيلاى غرب و ديگر ملتها بر مسلمانان باشد ، چنان كه روايات به آن تصريح مىكند ، آن فتنه طولانى خواهد بود . و اينك حدود يك قرن بر آن مىگذرد . و اگر منظور فتنهء داخلى سرزمين شام باشد كه ناشى از فتنهء چهارم ، يعنى فتنهء فلسطين است ، كه در اين جهت ممكن است جنگ داخلى لبنان ، آغاز اين هيجده سال باشد .\r\nو احتمال دارد آن گنج ياد شده ، معادن طلا و نقره‌اى باشد كه در آنجا كشف خواهد شد و مورد اختلاف بين سه دولت و حاميان آنها واقع مىگردد ، يا اينكه آن گنج ، نفت و يا\r\n\r\n\r\n","description":"","footnote":"\r\n( 1 ) - بحار ج 52 ص 237 .\r\n( 2 ) - نسخهء خطى ابن حماد ص 92 .\r\n","page_name":" 131 ","page_number":131},
  {"content":"\r\n\r\nمعادن ديگر باشد . . من شنيده‌ام منطقهء قرقيسيا از لحاظ نفت و ديگر معادن حتى اورانيوم غنى مىباشد و عمليات حفّارى و تحقيقات در آن ، در حال اجراء بوده و از نتايج مثبتى برخوردار است . . منزه است خدايى كه مقدار و مالكيت هرچيز در دست اوست .\r\n* * * امّا طرف مقابل سفيانى در اين نبرد : از نظر اكثر روايات تركان هستند . ولى منظور از تركان در اينجا چيست ؟ آنچه به نظر مىرسد و به طبيعت امور نزديك‌تر است اينكه آنها سپاهيان ترك زبان هستند ، چرا كه درگيرى و نزاع بر سر دارائىاى است كه نزديك مرزهاى سوريه و تركيه وجود دارد امّا طرف سوم كه در عراق است درگير اوضاع داخلى خود و وجود دو دستگى در آن مىباشد ، دسته‌اى طرفداران يمنىها و ايرانيان زمينه‌ساز ظهور حضرت و گروهى هواداران سفيانى مىباشند . امّا قرينه‌هاى زيادى وجود دارد كه اين احتمال كه مراد از تركان در اينجا روسها باشد را تأييد مىكند . بويژه رواياتى كه خاطرنشان مىسازد آنها قبل از خروج سفيانى ، در جزيرهء ربيعه يا ديار بكر نزديك قرقيسيا فرود مىآيند . و رواياتى كه مىگويد سفيانى با تركان به نبرد مىپردازد و سپس بدست حضرت مهدى ( ع ) ريشه‌كن مىشوند و نخستين لشكرى را كه آن حضرت براى جنگ با تركان گسيل مىدارد آنها را شكست مىدهند و ظاهرا منظور از جزيره كه در روايات متعدد ياد شده است و نيروهاى ترك زبان قبل از سفيانى در آنجا فرود مىآيند ، همان منطقه‌اى است كه به اين اسم ناميده شده و با توجه به مطلق بودن و اضافه نشدن آن به اسم ديگر ، جزيرة العرب و مانند آن نيست ، چنان كه مراد از فرود آمدن نيروهاى رومى در رمله چنان كه از روايات استفاده مىشود ، همان رملهء فلسطين است .\r\nآرى از روايات گذشتهء مربوط به گنج و اينكه پيامبر ( ص ) مسلمانان را از شركت در نزاع بر سر آن گنج نهى فرمود و از عبارت « مردم براى رسيدن به آن به جان يكديگر مىافتند » استفاده مىشود كه طرفهاى درگير بر سر گنج ، مسلمانان مىباشند ولى اين مطلب مانع از آن نيست كه دولت تركيه طرف درگير نباشد و تركان روسى و يا هواداران تركان ، آن دولت را يارى نكنند ، چنان كه اين تعبير دربارهء آنان ، در روايات فروآمدن نيروهاى آنان در جزيره وارد شده است . امّا روميان و مغربىها كه در برخى از روايات آمده است ، از طرفهاى درگير در جنگ قرقيسيا هستند امّا آن نشانه‌ها اندك و ضعيف است . و ممكن است ورود آنان براى\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nكمك به سفيانى يا ديگران باشد .\r\n* * * امّا نيروهاى اصلى و دشمنان سفيانى و هواداران و ياوران حضرت مهدى ( ع ) ، يمنىها و ايرانيان هستند كه در نبرد قرقيسيا دخالت نمىكنند چرا كه آن جنگ ميان دشمنان آنها برقرار است ولى انگيزهء مهمتر با توجه به ظواهر روايات ، اشتغال آنان به حوادث ظهور در حجاز و تلاش براى ارتباط و ايجاد وحدت نيروها با نيروى امام مهدى ( ع ) است كه آغاز نهضت ظهور آن حضرت در مكّه مىباشد . البته ممكن است علّت آن ، شعله‌ور شدن جنگ جهانى باشد كه احتمال بيشتر مىدهيم بخشى از آن در اين مرحله بوقوع بپيوندد . ( كه در اين باره سخن خواهيم گفت . )\r\nابن حماد از على ( ع ) روايت مىكند كه حضرت فرمود :\r\n« وقتى سواران سفيانى به سوى كوفه به حركت درآيند او گروهى را در پى اهل خراسان مىفرستد در حالى كه اهل خراسان به طلب حضرت مهدى ( ع ) بيرون مىآيند . » « 1 »\r\n* * * \r\nاشغال عراق توسط سفيانى\r\nبه گفتهء روايات ، اشغال عراق براى سفيانى هدفى استراتژيك و فورى است . ولى ناگزير مىشود كه به جنگ قرقيسيا بپردازد ، آنگاه پس از آن نبرد اجراى نقشهء خود را ادامه دهد .\r\nو در حملهء به عراق ، طرف مخالفى جهانى و يا از دولتهاى منطقه در برابر وى وجود ندارد . حتى تركان كه سفيانى در قرقيسيا با آنها وارد نبرد مىشود هدفشان بدست آوردن ثروت و گنج قرقيسيا است و كارى به مسائل عراق ندارند .\r\nتنها نيروى مخالف او يمنىها و خراسانيان ، يعنى ياران حضرت مهدى ( ع ) مىباشند ، اين امر روشنگر اين است كه جنگ سفيانى در عراق ، اساسا حركتى است بر ضدّ حضرت مهدى ( ع ) و طرفداران وى .\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 87 .\r\n","page_name":" 133 ","page_number":133},
  {"content":"\r\n\r\nامّا مردم عراق ، آنطور كه روايات مىگويد به دو يا سه گروه تقسيم مىشوند ، پشتيبانان زمينه‌سازان ظهور حضرت و طرفداران سفيانى و گروه سوّم كه شيصبانى رهبرى آنها را به عهده دارد . از جابر جعفى نقل شده است كه گفت : از ابو جعفر ( امام باقر ( ع ) ) دربارهء سفيانى سئوال كردم حضرت فرمود :\r\n« سفيانى خروج نمىكند مگر آنكه قبل از او شيصبانى در سرزمين عراق خروج كند او همچون جوشيدن آب از زمين مىجوشد و فرستادگان شما را بقتل مىرساند . بعد از آن در انتظار خروج سفيانى و ظهور قائم باشيد . » « 1 »\r\nمراد از شيصبانى در روايات اهل بيت ( ع ) مردى از بنى عباس و يا مردى دشمن اهل بيت ( ع ) است زيرا امامان ( ع ) بنى عباس را به بنى شيصبان تعبير مىكردند و آن نام مردى بدكردار يا گمنامى است كه دشمن خود را بطور كنايه با اين كلمه به كار برده‌اند و شيصبان در لغت نامى از نامهاى ابليس است . پس از آنكه قدرت در دست زمينه‌سازان خراسانى و طرفداران آنهاست ، شيصبانى در عراق خروج مىكند با توجه به اينكه روايات ورود آنها را به عراق در مرحله‌اى قبل ، بيان مىدارد .\r\nبه‌هرحال ، وضع داخلى عراق بگونه‌اى است كه با ورود نيروهاى سفيانى همآهنگ و موافق است و با هيچ‌گونه مقاومت مهمى برخورد نمىكند . و يمنىها و خراسانيان سرگرم حوادث ظهور در حجاز هستند و قواى سفيانى اندكى قبل از نيروهاى آنان وارد عراق مىشوند .\r\nاز امام باقر ( ع ) روايت شده است كه فرمود :\r\n« بدون شك خاندان فلان حكمرانى مىكنند و چون به فرمانروائى رسيدند اختلاف پيدا مىكنند و حكومتشان از هم مىپاشد و كارشان پراكنده مىشود ، تا اينكه خراسانى و سفيانى بر آنها خروج مىكنند ، يكى از مشرق و ديگرى از مغرب ، همچون ستوران در مسابقه به سوى كوفه مىشتابند . او از آنجا و ديگرى از اينجا ، تا اينكه هلاكت خاندان فلان بدست اين دو خواهد بود . و اين دو نفر يكى از آنها را باقى نمىگذارند . » « 2 »\r\n\r\n\r\n","description":"","footnote":"\r\n( 1 ) - بحار ج 52 ص 250 .\r\n( 2 ) - بحار ج 52 ص 231 - 232 .\r\n","page_name":" 134 ","page_number":134},
  {"content":"\r\n\r\nو مراد از فرزندان فلان در اينجا ممكن است خاندان شيصبانى حاكم عراق و يا فرزندان شيصبان ديگرى باشند .\r\nاز امام صادق ( ع ) روايت شده است كه فرمود :\r\n« گويا من سفيانى يا ( رفيق او را ) مىبينم كه در سرزمينهاى سرسبز شما در كوفه اقامت گزيده و منادى او بانگ مىزند كه هركس سر شيعهء على را بياورد هزار درهم جايزه دارد .\r\nدر اين هنگام همسايه به همسايه حمله‌ور مىشود و مىگويد اين شخص از آنهاست .\r\nگردنش را مىزند و هزار درهم را مىگيرد . امّا در چنان روزى بر شما فرمانروائى نمىكنند مگر فرزندان زنان بدكار . . . و گويا من شخص نقابدارى را مىبينم ، پرسيدم : آن شخص نقابدار كيست ؟ امام فرمود : مردى از شماست كه مانند شما سخن مىگويد ، نقاب بر چهره مىزند و بر شما احاطه پيدا مىكند شما را مىشناسد در حالى كه شما او را نمىشناسيد او يكايك مردان شما را با عيب‌جوئى بدنام مىكند امّا او جز فردى زنازاده نيست » « 1 »\r\nو نيز در نسخهء خطى ابن حماد آمده است :\r\n« سواران سفيانى همچون شب ظلمانى و سيل ويرانگر روى مىآورند به هرچيز كه برسند آن را هلاك و نابود مىكنند تا آنكه وارد كوفه مىشوند و پيروان آل پيامبر ( ص ) را بقتل مىرسانند آنگاه از همه‌جانب به جستجوى اهل خراسان مىپردازند در حالى كه اهل خراسان به طلب مهدى برمىخيزند و او را مىخوانند و به يارى او مىشتابند . » « 2 »\r\nاين روايات فجايعى را كه ارتش سفيانى در جنگ عراق بويژه در حق شيعيان مرتكب مىشود به تفصيل بيان مىكند ، ابن حماد به نقل از ابن مسعود گويد :\r\n« چون سفيانى از رود فرات بگذرد و به محلى بنام حاقرقوفا برسد ، خداوند ايمان را از او محو گرداند ، آنگاه با هفتاد هزار تن ، در حالى كه شمشيرها را به خود آويخته‌اند به رودى كه به آن دجيل ( دجلهء كوچك ) گويند روى آورد افراد ديگرى بيش از اينها وجود دارند كه بر خانهء زرّين ( قصر ) غالب شوند . مبارزان را بكشند و شكم زنان باردار را بشكافند به گمان اينكه شايد آنها فرزند پسر داشته باشند ، گروهى از زنان قريش در كنار نهر دجله از عابران\r\n\r\n\r\n","description":"","footnote":"\r\n( 1 ) - بحار ج 52 ص 215 .\r\n( 2 ) - نسخهء خطى ابن حماد ، ص 83 .\r\n","page_name":" 135 ","page_number":135},
  {"content":"\r\n\r\nو مسافران كشتى درخواست مىكنند كه آنها را با خودشان سوار نموده و نزد خويشان آنان برسانند امّا آنها از كينه‌اى كه با بنى هاشم دارند آنها را با خود نمىبرند . » « 1 »\r\nمعناى جملهء « در حالى كه شمشيرهايى به خود آويخته‌اند » اين است كه آنها با ديگر سربازان در نوع اسلحه تفاوت دارند و « خانهء زرّين » ياد شده كه بر آن غالب مىشوند به نظر مىرسد محل گنج و يا قصرى باشد كه در كنار رود دجله يا دجيل ( دجلهء كوچك ) قرار گرفته و منظور از زنان قريش زنهاى علويّه از ذريّهء اهل بيت ( ع ) مىباشند . از امير مؤمنان ( ع ) روايت شده است كه فرمود :\r\n« ارتش سفيانى وارد كوفه مىشود و كسى را رها نمىكند مگر آنكه او را مىكشد « آنچنان خوى آدمكشى دارند » كه وقتى مردى از آنها به گوهر گرانبها و عظيمى برخورد نمايد به آن توجهى نمىكند . ولى اگر كودك خردسالى را ببيند او را دستگير كرده و بقتل مىرساند . » « 2 »\r\nروايات نام تعدادى از مكانها را بجز جاهايى كه گذشت مانند زوراء ( يعنى بغداد ) انبار ، صرات ، فاروق و روحا كه ارتش سفيانى در آنها تمركز پيدا مىكند ياد مىكنند . از امام صادق ( ع ) روايت شده است كه فرمود :\r\n« او يكصد و سى هزار تن را به كوفه گسيل مىدارد و آنها در روحا و فاروق فرود مىآيند و شصت هزار تن از آنان از آنجا حركت مىكنند تا در كوفه محل قبر هود ( ع ) در نخيله فرود مىآيند . » « 3 »\r\nدر كتاب « لوائح الانوار البهيّه » اثر سفارينى حنبلى دربارهء سفيانى آمده است :\r\n« او با تركان پيكار مىكند و بر آنها پيروز مىشود . آنگاه در زمين تبهكارى مىنمايد و وارد بغداد شده جمعى از آنان را از دم تيغ مىگذراند . »\r\nكوتاه سخن اينكه هجوم سفيانى به عراق حمله‌اى خشم‌آلود و ويرانگر است و تا حد\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 83 .\r\n( 2 ) - بحار ج 52 ص 219 .\r\n( 3 ) - بحار ج 52 ص 273 .\r\n","page_name":" 136 ","page_number":136},
  {"content":"\r\n\r\nزيادى به هدف خود در كشتار شيعيان حضرت مهدى ( ع ) موفق مىشود . وى با نيروى مقاوم مهمى از سوى حكومت روبرو نمىگردد حتى مقاومتى از ناحيهء شيعه نيز ذكر نشده است بجز آنكه دربارهء مردى از عجم ( غير عرب ) آمده است كه او با گروه اندك و غيرمسلح خود در برابر ارتش سفيانى مىايستد و آنها وى را بقتل مىرسانند :\r\n« آنگاه مردى از عجم و از اهل كوفه با گروهى ضعيف خروج مىكند و فرماندهء ارتش سفيانى وى را بين حيره و كوفه بقتل مىرساند . » « 1 »\r\nبه زودى روايت ابن حماد را كه بصراحت مىگويد آنها بجز اندكى ، غيرمسلح مىباشند ، خواهيم آورد ولى هجوم سفيانى نمىتواند هدف دوم او را كه تثبيت سلطه در عراق است تحقق بخشد . بلكه چند هفته‌اى بر نيروهاى او نمىگذرد كه خبر حركت نيروهاى زمينه‌سازان خراسانى و يمنى كه به سوى عراق مىشتابند به آنها مىرسد دچار وحشت و هراس مىشوند و نيروهاى سفيانى در برابر آنها عقب‌نشينى نموده و با آنها درگير نمىشوند مگر در چند نقطه كه درگير نبردهاى پراكنده‌اى مىگردند و در آنها شكست مىخورند .\r\nبه احتمال قوىتر ، سفيانى ازاين‌رو نيروهاى خود را از عراق به عقب مىراند كه به آنها يا بخش عظيمى از آنها براى ايفاى نقش جديد خود در حجاز سخت احتياج دارد تا به گمان خود به نهضت و قيام حضرت مهدى ( ع ) در مكه پايان دهد . چه اينكه برخى روايات خاطرنشان مىسازد لشكرى را كه سفيانى براى پايان دادن به نهضت مهدى ( ع ) به حجاز گسيل مىدارد ، از عراق و بعضى مىگويند از شام اعزام مىكند البته ممكن است بخشى از آن از شام و بخش ديگرى از عراق باشد . از امام باقر ( ع ) روايت شده است كه فرمود :\r\n« سفيانى ، سپاهى را كه شمار آنان به هفتاد هزار نفر مىرسد به كوفه مىفرستد و اهل آن سامان را با كشتن و دارآويختن و اسارت گرفتن دچار مصيبت مىسازد . در اين حال ياوران درفش‌هاى سياه از سوى خراسان به حركت درآمده و منازل را يكى پس از ديگرى بسرعت پشت سر مىگذارند و با آنها ( در ميان آنها ) تعدادى از ياران حضرت قائم ( ع ) وجود دارد » « 2 »\r\nدر نسخهء خطى ابن حماد آمده است :\r\n\r\n\r\n","description":"","footnote":"\r\n( 1 ) - بحار ج 52 ص 238 .\r\n( 2 ) - بحار ج 52 ص 238 .\r\n","page_name":" 137 ","page_number":137},
  {"content":"\r\n\r\n« سفيانى وارد كوفه مىشود و سه روز در آنجا به غارت مىپردازد شصت هزار نفر از اهالى آنجا را مىكشد سپس هيجده شب در آنجا مىماند . . آنگاه ياوران درفش‌هاى سياه روى مىآورند تا در كنار آب منزل مىكنند . ياران سفيانى به محض اينكه خبر فرود آنها را مىشنوند پا به فرار مىگذارند گروهى از نخلستانهاى كوفه خروج مىكنند ، در حالى كه جز تعداد كمى از آنها مسلح نمىباشند و برخى از آنان اهل بصره‌اند . . به ياران سفيانى دست پيدا مىكنند و اسراى كوفه را از دست آنها آزاد مىسازند و ياران درفش‌هاى سياه افرادى را جهت بيعت نزد امام مهدى ( ع ) مىفرستند » « 1 »\r\nروايت بعدى كه از امير المؤمنين است گوشه‌اى از اشغال عراق توسط لشكر سفيانى و سپس ورود نيروهاى زمينه‌ساز خراسانى و يمنى را توصيف مىكند :\r\n« او يكصد و سى هزار تن را به كوفه مىفرستد و آنها در روحاء و فاروق فرود مىآيند شصت هزار تن از آنها راهى كوفه مىگردند تا اينكه در محل قبر هود در نخيله فرود مىآيند و روز عيد به آنها هجوم مىآورند و فرمانرواى مردم شخصى ستمگر و كينه‌توز است كه به او كاهن و ساحر مىگويند ، شخصى بعنوان فرمانده با پنج هزار كاهن از شهر بغداد به سوى آنها خروج مىكند ، هفتاد هزار نفر را بر روى پل آن شهر بقتل مىرسانند بگونه‌اى كه مردم سه روز در اثر خون و تعفّن اجساد از نزديك شدن به فرات پرهيز مىكنند و هفتاد هزار دوشيزه را كه دست و صورتشان ديده نشده به اسارت مىگيرند و آنان را در محملهايى سوار نموده به سوى جايگاهى در نجف مىبرند آنگاه از كوفه صد هزار مشرك و منافق بيرون مىآيند تا وارد دمشق مىشوند و هيچ مانع جلوى آنها را نمىگيرد و آنجا همان ارم ، داراى بناهاى رفيع مىباشد .\r\nدرفش‌هاى بىنشانى كه از پنبه و كتان و ابريشم نيست از مشرق روى مىآورد كه بالاى چوب‌هاى آنها علامتى وجود دارد . مردى از اولاد آن حضرت آن درفش‌ها را به حركت درمىآورد ، از مشرق ظاهر مىشود و بوى آن همچون مشك عنبر در مغرب استشمام مىشود ترس و وحشت يك ماه پيشاپيش آنها بدل دشمنان راه مىيابد تا اينكه به خونخواهى پدران خود وارد كوفه مىشوند .\r\nدر اين حال سواران يمنى و خراسانى همچون ستوران پريشان مو و غبارآلود و تيزتك از نژاد اسبان ميان باريك به سوى كوفه مىشتابند وقتى يكى از آنان به پائين پاى خود\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 84 .\r\n","page_name":" 138 ","page_number":138},
  {"content":"\r\n\r\nمىنگرد مىگويد : پس از امروز خير و سعادتى در نشستن ما نيست ، بار خدايا ما توبه كننده‌ايم در حالى كه آنان بهترين دين‌داران هستند و خداوند آنان و امثال آنان از اولاد پيامبر را در كتاب گرانقدر خود چنين توصيف كرده است « بدرستيكه خداوند توبه كنندگان و پاك‌سيرتان را دوست مىدارد » مردى از اهل نجران خروج مىكند و دعوت امام را لبيك مىگويد او نخستين نصرانى است كه اجابت مىكند و معبد خود را ويران ساخته و صليبش را مىشكند و با بردگان و مردان ضعيف خروج مىكند و با درفش‌هاى هدايت رهسپار نخيله مىگردند . . محل گردآمدن كليهء مردم در همهء زمين در فاروق خواهد بود . و در آن روز بين مشرق و مغرب سه ميليون نفر كشته مىشوند كه بعضى از آنها برخى ديگر را بقتل مىرسانند در چنين روزى تأويل اين آيه آشكار مىشود « پيوسته آن ادعاى آنها بود تا اينكه آنها را ( با شمشير ) درو شده و خموش قرار داديم . » « 1 »\r\nنسبت به اين روايت در نسخه‌ها خلل و اشتباهى وجود دارد ، روايتى ديگر كه دقيق‌تر به نظر مىرسد در بحار از امير مؤمنان ( ع ) نقل شده است كه فرمود :\r\n« اى مردم ، از من سؤال كنيد پيش از آنكه فتنه و فساد سرزمين شما را پس از مرگ و حياتش پايمال كند و سايه شوم خود را بر آن بگستراند و يا آتش از مغرب زمين در هيزم خشك و انبوه افتد و با فرياد بلند بانگ برآورد ، واى بر او از انتقام‌جوئى و خونخواهى و مانند آن ، وقتى گردش چرخ و روزگار طولانى شود شما مىگوئيد او مرده است ، يا هلاك شده ( اگر زنده است پس در كجا بسر مىبرد ) در اين هنگام معنى اين آيه ، مصداق پيدا مىكند « سپس پيروزى را براى شما برگردانديم و شما را با دارائى و فرزندان پسر يارى داديم و جمعيت شما را بيش از آنان قرار داديم » ظهور آن حضرت نشانه‌ها و علامتهايى دارد : نخست محاصرهء كوفه با كمين كردن و پرتاب سنگ و ايجاد شكاف و رخنه در زواياى كوچه‌هاى كوفه ، تعطيل مساجد به مدت چهل شب ، كشف معبد و به اهتزاز درآمدن درفشهايى گرداگرد مسجد بزرگ كه شباهت به درفشهاى هدايت دارند ، كشنده و كشته شده هر دو در آتش خواهند بود ، كشتار زياد ، مرگ سريع ، و كشته شدن نفس زكيه در نجف همراه با هفتاد تن از خوبان كه بين ركن و مقام ذبح مىشود و كشته شدن « اسبغ مظفّر » در بتخانه با تعداد زيادى از انسانهاى شيطان‌صفت و خروج سفيانى با درفش سبز ( سرخ ) و صليبى زرّين است ، فرماندهء آن مردى از قبيلهء كلب است و دوازده هزار سوار ، سفيانى را بسوى\r\n\r\n\r\n","description":"","footnote":"\r\n( 1 ) - بحار ج 52 ص 273 و 274 .\r\n","page_name":" 139 ","page_number":139},
  {"content":"\r\n\r\nمكه و مدينه همراهى مىكنند فرماندهء آن گروه فردى از بنى اميه است كه به او خزيمه مىگويند چشم چپ او نابيناست و در چشم ديگرش نقطه‌اى خون وجود دارد ، تمايل به دنيا دارد ، هيچ پرچمدارى از او برنمىگردد تا اينكه در مدينه فرود مىآيد ، مردان و زنانى از آل پيامبر ( ص ) را گرد هم مىآورد و آنها را در خانه‌اى در مدينه كه به آن خانهء ابو الحسن اموى مىگويند زندانى مىكند ، او سوارانى را در جستجوى مردى از خاندان پيامبر ( ص ) مىفرستد كه مردانى مستضعف در مكه گرد او جمع شده‌اند كه رئيس آنها مردى از غطفان است . تا اينكه در ميان سنگهاى پهن و سفيد در بيابان درمىآيند و در زمين فرو مىروند ، هيچيك از آنها نجات پيدا نمىكند مگر يك مرد كه خداوند صورت او را به پشت مىگرداند تا آنها را بترساند و نشانهء عبرتى براى آيندگان باشد در آن روز تأويل اين آيه « و اگر مىديدى آن لحظه‌اى كه هراسان شدند و دستگير شدند از جايگاهى نزديك » آشكار مىشود ، سفيانى صد و سى هزار تن به كوفه مىفرستد و آنها در روحاء و فاروق و جايگاه مريم و عيسى ( ع ) در قادسيه فرود مىآيند و هشتاد هزار تن از ايشان رهسپار كوفه شده و در محل قبر هود ( ع ) در نخيله فرود مىآيند و در روز عيد و چراغانى به او هجوم مىآورند و رهبر مردم جبّارى ستم‌پيشه است كه به او كاهن ساحر مىگويند از شهرى كه به آن زوراء ( بغداد ) گويند با پنج هزار كاهن خروج مىكند و بر سر پل آن شهر هفتاد هزار نفر را مىكشد بطورى كه مردم به جهت خونهاى ريخته شده و تعفّن جسدها از نزديك شدن به فرات خوددارى مىكنند . دوشيزگانى را كه دست و صورت آنها بىحجاب ديده نشده از كوفه به اسارت مىگيرند و بر محملها سوار نموده به جايگاهى در نجف مىبرند .\r\nآنگاه صد هزار مشرك و منافق از كوفه خروج مىكنند و بىآنكه كسى مانع آنها شود وارد دمشق مىشوند و آن ارم داراى بناهاى رفيع مىباشد .\r\nدرفش‌هايى از مشرق زمين كه از پنبه و كتان و حرير نيست روى مىآورد در حالى كه بالاى چوبهاى آنها علامتهايى دارد و مردى از آل پيامبر ( ص ) آن‌ها را به پيش مىراند ، روزى كه در مشرق ظاهر مىشود بوى خوش او همچون مشك عنبر در مغرب به مشام مىرسد ، ترس و هراس يك ماه پيشاپيش آنها به دل دشمنان راه مىيابد .\r\nپسران سعد ، در كوفه به خونخواهى پدران خود برمىخيزند و آنها فرزندان فاسقان هستند تا اين‌كه سواران حسين بسان اسبان مسابقه ژوليده مو و غبارآلود و پيشانىهايى سفيد و ديدگانى اشكبار دارند بر آنان هجوم مىآورند ناگاه يكى از آنها در حالى كه اشك مىريزد پاى خود را به زمين مىزند و مىگويد بعد از امروز ديگر خير و سعادتى در نشستن نيست ، پروردگارا ما توبه‌كنندگان و دلشكستگانيم و در پيشگاه ربوبى تو سر فرود\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nمىآوريم و پيشانى بر خاك مىسائيم . آنها بزرگانى هستند كه خداوند بزرگ در قرآن مجيد آنها را چنين توصيف نموده است « خداوند توبه‌كنندگان و پاكيزگان را دوست مىدارد » و ديگر پاك‌سيرتان كه از آل پيامبرند .\r\nمردى از نجران خروج مىكند و دعوت امام را اجابت مىنمايد و او نخستين نصرانى است كه پاسخ مثبت مىدهد ، معبد خود را ويران مىكند و صليب آن را مىشكند و با بردگان و مردمان ضعيف و سواران خروج مىكند و با درفش‌هاى هدايت رهسپار نخيله مىگردد .\r\nمحل گردآمدن تمام مردم زمين ، در فاروق است و آن جايگاه مسير حج رفتن امير مؤمنان است كه بين برس و فرات قرار دارد ، پس در آن روز بين مشرق و مغرب سه هزار يهودى و نصرانى كشته مىشوند و برخى بعض ديگر را مىكشند . در آن روز تأويل اين آيه مصداق پيدا مىكند « پيوسته آن ، ادعاى آنها بود تا اينكه آنها را همچون در ديدگان خموش قرار داديم » بوسيله شمشير و زير سايهء شمشير . »\r\nقسمت اوّل و آخر اين روايت ، يك جنگ جهانگير را خاطرنشان مىسازد كه نابودى و ويرانى آن گريبانگير غرب مىشود و در آن سه هزار هزار يعنى سه ميليون نفر كشته مىشوند و ما آن را در جاى خود بيان خواهيم كرد .\r\nو شايد معناى « ايجاد شكاف و رخنه در زواياى كوچه‌هاى كوفه » ساختن سنگر و پناهگاه جنگ خيابانى در برابر حملهء سفيانى باشد و به زودى دربارهء درفشهاى سه‌گانه پيرامون مسجد الحرام در مكه و حجاز در نهضت ظهور ، با توجه به كشمكش و درگيرى براى بدست گرفتن قدرت اندكى قبل از ظهور حضرت مهدى ( ع ) بيان خواهد شد « و كشته شدن انسانى پاك‌سرشت در نجف با هفتاد تن و در روايتى هفتاد نفر از شايستگان » بعيد نيست قابل انطباق با شهيد بزرگوار آقاى صدر - قدس سره - باشد زيرا او باتفاق هفتاد نفر از صالحان به شهادت رسيد . و پشت كوفه همان نجف اشرف است .\r\nو وجود مطهر و پاكيزه‌اى كه اندكى قبل از ظهور حضرت مهدى ( ع ) بين ركن و مقام به شهادت مىرسد ، فرستادهء آن حضرت به سوى مردم مكّه است .\r\nدر اين روايت چند نام و واژه وجود دارد كه معنى و مقصود آن مشخص نيست مانند اسبغ مظفّر كه در بتخانه بقتل مىرسد با بسيارى از انسانهاى شيطان صفت و مانند پسران سعد سقّا و غير آن .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nبرخى روايات وجود دارد كه اشاره دارند ، حضرت مريم و عيسى عليهما السلام از عراق ديدن نموده و در قادسيه منزل كرده‌اند و مدتى در محل مسجد براثا نزديك بغداد باقى مانده‌اند . و اللّه العالم .\r\nامّا جايگاه قبر هود ( ع ) در نخيله معروف است در نزديكى نجف اشرف در وادى السلام مىباشد و فرماندهء مردم شخص كاهن و ساحرى است ، شايد همان شيصبانى باشد كه در روايت آمده و قبل از سفيانى در عراق خروج مىكند و درفش‌هاى مشرق زمين ، همان درفش‌هاى زمينه‌سازان خراسانى است و منظور از مهر و علامت برفراز درفش‌ها ممكن است شعار ( اللّه ) باشد كه آرم جمهورى اسلامى است كه امام خمينى رهبر كبير انقلاب آن را برگزيده است و فاروق در روايت دوم بايد حاشيه و تفسيرى از يكى از راويان باشد كه در متن روايت وارد شده است و ممكن نيست كه از سخنان امير مؤمنان ( ع ) باشد و ممكن است محل تجمّع مردم در آنجا به اين معنا باشد كه نيروهاى حضرت مهدى ( ع ) در آن مكان گردهم مىآيند و آنگاه جنگ جهانى ياد شده ميان غيرمسلمانان بوجود مىآيد .\r\nتوجه داشته باشيد كه اين روايات امير مؤمنان و امثال آن نياز به تحقيق در سند و الفاظ آن دارد و ظاهرا بسيارى از اين خطبه‌ها و روايات طولانى از نشانه‌هاى ظهور و نهضت آن حضرت خطبه‌ها و مقالاتى از راويان و علمائى است كه تعدادى از روايات رسيده از امير مؤمنان و امامان عليهم السلام را در ميان آنها تنظيم نموده‌اند آنگاه آنها را به امامان ( ع ) نسبت داده‌اند . بنابراين ارزش علمى آن در حدّى است كه سخن از راويان و علمائى است كه آگاهى و شناخت آنها از روايات بيش از ما بوده و آنان به زمان صدور روايات نزديكتر بوده‌اند . . و در اينجا مجال شرح آن نيست .\r\n\r\nپيشروى لشكر سفيانى به سوى حجاز ( لشكرى كه در زمين فرومىرود )\r\nبه خواست خدا به زودى دربارهء نهضت ظهور مقدس حضرت مهدى ( ع ) سخن خواهيم گفت و نيز به بررسى كشمكش سياسى در حجاز مىپردازيم كه بنا به نقل روايات ، بدنبال كشته شدن ، عبد اللّه حاكم حجاز و اختلاف بر سر فرمانروائى بعد از او و درگيرى بين قبايل حجازى بر سر حكومت ، بوجود مىآيد . . و اين كشمكشها حكومت حجاز را چنان ضعيف مىگرداند كه حضرت مهدى ( ع ) نهضت خويش را به آسانى در مكّه آغاز و شهر را از سلطهء بيدادگران\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nآزاد و حاكميت خود را بر آنجا تثبيت مىكند .\r\nدر اين برهه وقتى حكومت حجاز ، خود را از شكست دادن نهضت حضرت مهدى ( ع ) عاجز و ضعيف مىبيند اين حكومت و يا دولتهاى بزرگ ، سفيانى را وادار مىسازند كه دست به اين امر مهم بزند ، وى نيروهاى خود را نخست به مدينهء منوّره و سپس به مكه مكرّمه گسيل مىدارد . . در اين هنگام حضرت مهدى ( ع ) به مسلمانان و به جهان اعلام مىدارد كه در انتظار وقوع معجزه‌ايست كه به زبان پيامبر ، وعده داده شده است و آن فرورفتن سپاه سفيانى در بيابان نزديك مكّه است ، پس از اين معجزه آن حضرت نهضت مقدس خويش را ادامه خواهد داد .\r\nبلكه بعيد نيست ، ترجيح اين مطلب كه در برخى روايات آمده است . و آن اينكه فراخواندن نيروهاى سفيانى به حجاز بويژه مكه و مدينه قبل از شروع نهضت ظهور مهدى ( ع ) اتفاق مىافتد و سپاه سفيانى در جستجوى حضرت مهدى ( ع ) و يارانش وارد مدينه منوّره گرديده و در آنجا به ارتكاب جناياتى دست مىزند . در اين زمان حضرت در مدينه بسر مىبرد ، آنگاه مانند روش موسى ( ع ) با اضطراب از مدينه خارج گرديده و رهسپار مكّه مىشود ، سپس خداوند متعال ، اجازهء ظهور به آن حضرت مىدهد .\r\nروايات در منابع شيعه و سنّى ، ورود لشكر سفيانى را از ناحيهء عراق و شام به مدينهء منوره هجومى سخت و ويرانگر توصيف مىكند ، بطوريكه وى هيچ مقاومتى در برابر خود نمىيابد . و او با ياران مهدى ( ع ) و شيعيان اهل بيت ( ع ) در كشتار و نابودى زن و مرد بزرگ و كوچك همانگونه كه در عراق عمل كرد عمل مىكند ! بلكه از روايات استفاده مىشود كه حملهء سفيانى در مدينه سخت‌تر خواهد بود ، در نسخهء خطى ابن حمّاد از ابن شهاب نقل است كه :\r\n« سفيانى خطاب به فرماندهى كه با سواران خود وارد كوفه مىشود ، بعد از آنكه آنجا را سخت پايمال مىكند ، مىنويسد و او را مأمور به حركت بسوى حجاز مىسازد ، او روانه آن سامان مىشود و دست به كشتار قريش مىزند ، چهار صد مرد از آنان و از ياران مهدى را مىكشد و شكمهاى زنان را مىدرد و فرزندان را بقتل مىرساند و دو برادر از قريش را كشته و يك مرد و خواهرش بنام محمد و فاطمه را بر درگاه مسجد مدينه به دار مىآويزد . » « 1 »\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 88 .\r\n","page_name":" 143 ","page_number":143},
  {"content":"\r\n\r\nروايات ديگرى مىگويند : اين مرد و خواهرش از عموزادگان نفس زكيه هستند كه امام مهدى ( ع ) وى را به مكه مىفرستد كه او را پانزده شب قبل از ظهور آن حضرت در مسجد الحرام بقتل مىرسانند . و اين دو برادر و خواهر از دست لشكريان سفيانى از عراق مىگريزند و جاسوسى كه از عراق با اين دو همراه بوده آن دو را به دشمنان معرفى مىكند .\r\nروايت ذيل ، گوياى اين است كه سفيانى قتل عام خود را در مورد بنى هاشم و شيعيان آنها در مدينه به اين گونه توجيه مىكند كه وى به انتقام كشته شدن سپاهيان او در عراق بدست نيروهاى خراسانى دست به اين عمل مىزند .\r\nدر نسخهء خطى ابن حماد ، از ابى قبيل نقل شده است كه گفت :\r\n« سفيانى ، سپاه خود را به مدينه مىفرستد و به آنها دستور مىدهد هركس كه از بنى هاشم در آنجاست ، حتى زنان باردار را بكشند ! و اين كشتار در برابر عملكرد شخصى هاشمى است كه با ياران خود از مشرق خروج كرده است ، سفيانى مىگويد : تمام اين بلاها و كشته شدن ياران من فقط از ناحيهء بنى هاشم است . پس فرمان به كشتار آنان مىدهد بطوريكه ديگر كسى از آنها در مدينه شناخته نمىشود ، آنان و حتى زنانشان سر به بيابانها و كوهها مىگذارند و به سوى مكه مىگريزند . . چند روزى دست به كشتار آنها مىزند سپس دست نگه مىدارد و هركس از آنان يافت شود وحشت‌زده است تا اينكه نهضت مهدى در مكه آشكار شود و هركس كه به آنجا آمده گرد آن حضرت جمع مىشود » « 1 »\r\nاز امام باقر ( ع ) روايت شده است كه فرمود :\r\n« سفيانى و همراهان وى ظاهر مىشوند و او هيچ غم و انديشه‌اى جز غلبه بر آل پيامبر ( ص ) و پيروان آنها ندارد ازاين‌رو دسته‌اى را به كوفه مىفرستد و آنها با گروهى از شيعيان آل پيامبر ( ص ) برخورد مىكنند كه كشته و يا به دار آويخته مىشوند و سپاهى از خراسان روى مىآورد تا آن‌كه وارد حوزهء دجله مىگردد و مردى ضعيف از عجم با پيروان خود خروج مىكند كه گرفتار درگيرى در نجف مىشود و سفيانى گروهى را رهسپار مدينه مىكند و آنها مردى را در آنجا بقتل مىرسانند و مهدى و منصور از آنجا مىگريزند و آل پيامبر ( ص ) از كوچك و بزرگ دستگير مىشوند . كسى باقى نمىماند مگر اينكه دستگير و زندانى مىشود ، سپاه وى به جستجوى آن دو مرد مىپردازد و مهدى ( ع ) بنا به\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 89 .\r\n","page_name":" 144 ","page_number":144},
  {"content":"\r\n\r\nروش موسى ( ع ) نگران و با اضطراب بيرون مىآيد تا آنكه وارد مكه مىشود » « 1 »\r\nدر صفحهء 252 بحار دربارهء سفيانى چنين آمده است « سفيانى با سپاهى انبوه وارد مدينه مىشود » و در مستدرك حاكم ج 4 ص 442 آمده است « كه اهل مدينه پيشاپيش حملهء سفيانى از شهر خارج مىشوند »\r\nچنين به نظر مىرسد كه منصور ياد شدهء در روايت ، كه با حضرت مهدى ( ع ) از مدينه خارج مىشود همان محمّد نفس زكيّه باشد كه از ياوران حضرت مهدى ( ع ) است و حضرت او را به مسجد الحرام مىفرستد تا پيام آن بزرگوار را به گوش جهانيان برساند امّا او را بقتل مىرسانند و احتمال دارد يكى ديگر از ياران مهدى غير از نفس زكيّه باشد .\r\n* * * اينها نمونه‌هايى از روايات نبرد سفيانى در مدينه و تبهكاريهاى وى در آنجا بود ، روايات ، در مورد جاهاى ديگر حجاز كه نيروهاى سفيانى در آن وارد شوند غير از مدينه و سپس تلاش براى ورود به مكه سخنى بميان نمىآورد . . و پيداست كه مدت اشغال شهر مدينه چندان طول نمىكشد تا آنكه تمام سپاه يا بخش عمدهء آن را به مكه مىفرستد كه معجزهء وعده داده شده رخ مىدهد و تمام آنها در نزديكى مكّه در زمين فرومىروند . و در برخى از روايات ، باقى ماندن لشكريان سفيانى در مدينه را تنها چند روز ذكر مىكند ، ولى ظاهرا مراد از آن مدت ورود سفيانى به مدينه و كارهاى ناشايست وى در آنجاست نه زمان اقامت نيروهاى سفيانى در مدينه يا نزديك آن .\r\n* * * روايات در مورد به زمين فرورفتن سپاهيان سفيانى در منابع مسلمانان ، بسيار و متواتر است و شايد مشهورترين آنها در منابع اهل سنّت ، روايتى باشد كه از ام سلمه روايت شده كه گفت :\r\n« پيامبر خدا ( ص ) فرمود : پناهنده‌اى به خانهء خدا پناه مىبرد آنگاه لشكرى به سوى او فرستاده مىشود تا آنكه به بيابان مدينه مىرسند و آنجا در زمين فرومىروند » « 2 »\r\n\r\n\r\n","description":"","footnote":"\r\n( 1 ) - بحار ج 52 ص 222 .\r\n( 2 ) - مستدرك حاكم ج 4 ص 429 و غير آن و بحار ج 52 ص 186 .\r\n","page_name":" 145 ","page_number":145},
  {"content":"\r\n\r\nصاحب كشاف در تفسير اين آيه « و اگر مىديدى آن لحظه‌اى را كه هراسان شدند و دستگير شدند از جايگاهى نزديك » « 1 » آورده است كه : « از ابن عباس روايت شده كه آيهء فوق در مورد فرورفتن در بيابان بيداء نازل شده است . »\r\nو صاحب مجمع البيان مىگويد :\r\n« ابو حمزهء ثمالى گفت : از علىّ بن حسين و حسن بن على ( ع ) شنيدم كه آن دو بزرگوار مىفرمودند : مراد از آيهء ياد شده ، لشكر بيابان است كه از زير پايشان گرفتار مىشوند ( زمين آنها را در كام خود فرومىبرد . » « 2 »\r\nو از حذيفهء يمانى روايت شده است :\r\n« پيامبر ( ص ) از فتنه‌اى كه بين مشرق و مغرب واقع خواهد شد ياد نموده و فرمود در حالى كه آنها گرفتار چنان فتنه‌اى هستند ، سفيانى از وادى يابس ( بيابان خشك ) بر آنها خروج مىكند ، تا آنكه به دمشق فرود مىآيد آنگاه دو لشكر ، يكى به سوى مشرق و يكى به سوى مدينه روانه مىكند تا اينكه به زمين بابل و شهر نفرين شده ( بغداد ) فرود مىآيند و بيش از سه هزار تن را مىكشند و بالغ بر يكصد زن را به زور تصاحب مىكنند ، سپس از آنجا بيرون آمده به سوى شام رومىآورند ، در اين هنگام لشكر هدايت خروج كرده و به آن لشكر مىرسد و آنها را از دم تيغ مىگذراند كه يك نفر هم كه خبر مرگ بقيه را ببرد باقى نمىماند . و آنچه از اسيران و غنيمتها كه در دست آنهاست از آنان بازپس مىگيرند و امّا لشكر دوم وارد مدينه شده و سه شبانه‌روز به غارت و چپاول آنجا مىپردازد آنگاه بيرون آمده و به سوى مكه روانه مىگردند تا اينكه به بيابان مىرسند و خداوند در اين هنگام جبرئيل را برمىانگيزد و مىفرمايد : جبرئيل برو و ايشان را نابود گردان ، پس جبرئيل با پاى خود ضربتى به آن زمين مىزند و زمين آنها را در خود فرومىبرد ، و هيچ‌كس از آنها نجات نمىيابد مگر دو مرد از جهينه . » « 3 »\r\nاز امير مؤمنان ( ع ) نقل شده است كه فرمود :\r\n« مهدى روى آورنده است با موهايى پيچيده و خالى كه بر گونه خود دارد ، آغاز نهضت او\r\n\r\n\r\n","description":"","footnote":"\r\n( 1 ) - سبأ - 51 .\r\n( 2 ) - بحار ج 52 ص 186 .\r\n( 3 ) - بحار ج 52 ص 186 .\r\n","page_name":" 146 ","page_number":146},
  {"content":"\r\n\r\nاز جانب مشرق مىباشد . و چون آن امر تحقق يافت سفيانى خروج مىكند و به مدت باردارى يك زن يعنى نه‌ماه فرمانروائى مىكند ، وى در شام خروج مىكند و اهل شام مطيع او شوند بجز قبيله‌هاى حق‌طلب موجود در آنجا كه خداوند آنها را از خروج با سفيانى حفظ مىكند .\r\nاو با لشكرى انبوه وارد مدينه مىشود تا اينكه سرانجام به بيابان مدينه مىرسد و خداوند او را در آنجا به زمين فرومىبرد . و اين است معناى فرمودهء خداوند بزرگ : « و اگر مىديدى آن لحظه‌اى را كه هراسان شدند و دستگير شدند از جايگاهى نزديك . » « 1 »\r\nمعناى فرمودهء امير مؤمنان ( ع ) كه « روى آورنده » يعنى وقتى راه مىرود مثل اينكه با تمام اندام و وجود روى مىآورد . و معناى اينكه « آغاز نهضت او از خاور است » يعنى آغاز امر او با دولت زمينه‌سازان ايرانى است و معناى « وقتى كه آن امر تحقق يافت » يعنى وقتى امر او آغاز يا آشكار مىشود و دولت آنها برپا مىگردد ، سفيانى خروج مىكند . در اين روايت زمان خروج سفيانى تعيين نشده كه آيا بدون فاصله بعد از قيام دولت زمينه‌سازان حضرت مهدى ( ع ) خواهد بود و يا اينكه پس از سالهاى طولانى . . ولى سياق عبارت دلالت بر نوعى ترتيب و ارتباط بين دولت ايرانيان و خروج سفيانى دارد و خروج وى عملى حساب شده بر ضدّ ايرانيان است ، چنان كه در اوائل روايت مربوط به جنبش او صحبت كرديم .\r\nاز حنان بن سدير نقل شده است كه گفت :\r\n« از ابو عبد اللّه ( امام صادق ) ( ع ) دربارهء فرورفتن بيابان سئوال كردم فرمود : « أما صهرا » بر سر راه بريد كه در دوازده‌ميلى آن در محل ( ذات الجيش ) واقع است . »\r\nذات الجيش منطقه‌اى است ميان مكه و مدينه و أما صهرا محلى است در همان منطقه .\r\nدر نسخهء خطى ابن حماد از محمد بن على ( امام باقر ) ( ع ) روايت شده است كه فرمود :\r\n« به زودى پناهنده‌اى به مكه خواهد آمد ، هفتاد هزار سرباز تحت فرمان مردى از قيس به آنجا فرستاده مىشود همين كه آنها به محل ثنيّه مىرسند ، آخرين فرد آنها وارد شده و اولين نفر آنان از آنجا خارج نمىشود ، آنگاه جبرئيل ندا سرمىدهد بگونه‌اى كه اين صدا به\r\n\r\n\r\n","description":"","footnote":"\r\n( 1 ) - غيبت نعمانى ص 163 و محجّه بحرانى ص 177 .\r\n","page_name":" 147 ","page_number":147},
  {"content":"\r\n\r\nشرق و غرب جهان مىرسد ( اى بيابان ) ( اى بيابان ) بگير آنها را كه خيرى در آنها نيست هيچكس بر هلاكت آنها آگاه نمىشود مگر چوپانى در كوهستان كه آنها را در حين هلاكت نظاره مىكند و از ماجراى آنها خبر مىدهد . پس وقتى پناهندهء به كعبه داستان آنها را مىشنود بيرون مىرود . » « 1 »\r\nو در همين كتاب از ابى قبيل نقل شده است كه گفت :\r\n« از آنها يكى باقى نمىماند مگر يك بشارت‌دهنده و بيم دهنده‌اى ، امّا بشارت‌دهنده نزد مهدى ( ع ) و يارانش مىآيد و از آنچه اتفاق افتاده خبر مىدهد و گواه صحنه ، در چهره‌اش پيداست ، يعنى خداوند صورت او را به پشت سر او برمىگرداند و بدين ترتيب با مشاهدهء برگشتن چهرهء او به پشت سر ، سخن او را تصديق مىكنند و آگاه مىشوند كه آن قوم در زمين فرورفته‌اند و دوّمى همانند اوّلى ، خداوند چهره‌اش را به عقب برمىگرداند ، نزد سفيانى مىآيد و آنچه بر سر ياران او آمده براى وى بازگو مىكند سفيانى نيز به جهت علامتى كه در او مىبيند گفتهء وى را باور مىكند و آن را مطابق با واقع مىداند . و اين دو مردانى از قبيلهء كلب هستند . » « 2 »\r\nدر همين نسخه از حفصه نقل شده است كه گفت :\r\n« از پيامبر خدا شنيدم كه فرمود : لشكرى از جانب مغرب مىآيد و اين خانه ( كعبه ) را مىخواهد ، تا آنكه به بيابان مىرسد و زمين آن را در خود فرومىبرد كسانى كه پيشاپيش آن هستند بازمىگردند تا ببينند چه بر سر آن قوم آمده است كه آنها هم به همان مصيبت گرفتار مىشوند آنگاه خداوند هركس را بر طبق نيّت او برمىانگيزد . » « 3 »\r\nيعنى كسى كه مجبور به شركت در لشكر سفيانى بوده اگرچه در آخرت مانند شخص داوطلب و كسى كه با ميل و ارادهء خود شركت كرده نيست امّا او نيز به زمين فرومىرود .\r\nروايتى ديگر از پيامبر ( ص ) روايت شده است كه فرمود :\r\n« در شگفتم از قومى كه در يك‌جا مىميرند يا كشته مىشوند امّا جايگاه آنها متفاوت و گوناگون است ، پرسيدند : اى رسول خدا اين چگونه است ؟ فرمود : براى اينكه در ميان آنها\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 90 .\r\n( 2 ) - نسخهء خطى ابن حماد ص 91 .\r\n( 3 ) - نسخهء خطى ابن حماد ص 90 .\r\n","page_name":" 148 ","page_number":148},
  {"content":"\r\n\r\nافراد مجبور و ناچار و بىميل و غير موافق وجود دارد - يعنى كسانى كه در يك محل و در يك زمان از دنيا مىروند خداوند به تناسب نيت‌ها و انگيزه‌هايشان در روز قيامت آنها را حساب‌رسى و مؤاخذه مىكند زيرا برخى از آنها از روى كراهت و بىميلى و ترس به جهت زن و فرزندان و مانند آن و بعضى ديگر به اجبار و پاره‌اى ديگر داوطلبانه و با رغبت در آن شركت مىكنند .\r\nو در روايتى آمده است كه شمار نفرات لشكر سفيانى كه به زمين فرومىروند دوازده هزار نفر است نه هفتاد هزار تن . و در روايتى ديگر مىگويد يك سوم آنها به زمين فرو مىروند و يك سوم ديگر چهره‌هايشان به پشت سر برمىگردد و يك سوم باقيمانده سالم مىمانند . » « 1 »\r\n\r\nآغاز بازگشت و عقب‌نشينى سفيانى\r\nپس از وقوع معجزهء فرورفتن در زمين ، در مورد لشكر سفيانى در راه مكّه ، ستارهءبخت سفيانى روبه افول مىگذارد ، در حالى كه اختر سعادت حضرت مهدى ( ع ) رو به اوج و درخشندگى مىنهد .\r\nروايات ، بعد از وقوع حادثهء فرورفتن لشكريان سفيانى ، نقش نظامى ديگرى را براى او در حجاز ذكر نمىكند . با توجه به اينكه اين ماجرا پايان‌بخش نقش او در حجاز خواهد بود .\r\nامّا احتمال دارد نيروهايى براى او در مدينه باقى بماند كه با قواى حكومت ( خاندان فلان ) كارزار كند و روايات خاطرنشان مىسازد كه حضرت مهدى ( ع ) پس از معجزهء فرورفتن قواى دشمن ، با سپاه خود كه متشكل از چند ده هزار نفر رزمنده است براى آزادسازى مدينه راهى آنجا شده و با دشمنان خود در آنجا درگير مىشود . .\r\nبه‌هرحال حضرت مهدى ( ع ) مدينه را فتح و حجاز را آزاد و نيروهاى دشمن را منكوب مىسازد و لشكر سفيانى هركجا كه روياروى او باشد ، از حجاز تا عراق و شام ، شكست مىخورد . . روايات يك نبرد يا بيشتر را ياد مىكند كه در عراق بين لشكر سفيانى از طرفى و سپاهيان مهدى ( ع ) و ياران خراسانى وى از ناحيهء ديگر اتفاق مىافتد .\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 90 - 91 .\r\n","page_name":" 149 ","page_number":149},
  {"content":"\r\n\r\n\r\nنبرد اهواز\r\nپس از شكست نيروهاى سفيانى بدست زمينه‌سازان ايرانى و يمنى ، طبيعى است كه عراق تحت قلمرو حكومت حضرت مهدى ( ع ) و ياران وى درمىآيد و شكست معجزه‌آساى مجدّد سفيانى در حجاز عامل كمك‌كننده‌اى در تثبيت قدرت ياوران مهدى ( ع ) در عراق مىگردد . . بويژه روايات خاطرنشان مىسازد كه نيروهاى زمينه‌سازان ، پس از شكست قواى سفيانى ، در عراق مستقر مىشوند و جهت بيعت با امام مهدى ( ع ) گروهى را به حجاز نزد آن حضرت مىفرستند . از امام باقر ( ع ) روايت شده است كه فرمود :\r\n« ياران درفش‌هاى سياه كه از خراسان به سوى كوفه مىآيند در آنجا فرود مىآيند و چون مهدى ( ع ) ظهور مىكند گروهى را جهت بيعت بسوى او مىفرستند . » « 1 »\r\nهمين روايت را ابن حماد در نسخهء خطى خود روايت كرده :\r\n« ياران درفش‌هاى سياه از خراسان به كوفه روى مىآورند و چون مهدى ( ع ) در مكّه ظهور نمايد ، گروهى را جهت بيعت نزد وى مىفرستند . » « 2 »\r\nولى با وجود عواملى كه ايجاب مىكند سفيانى در عراق بطور كلى شكست بخورد ، رواياتى وجود دارد كه از درگير شدن نيروهاى وى در عراق سخن مىگويد و اين‌بار سفيانى با تنها نيروى امام مهدى ( ع ) درگير مىشود در حالى كه آن حضرت ، شعيب بن صالح ، فرماندهء نيروهاى ايرانى را به فرماندهى كل نيروهاى خود كه بخش عظيمى از آنان ايرانى و يمنى و از ساير سرزمين‌هاى اسلامى مىباشند ، انتخاب مىكند .\r\nبرخى از روايات تنها از نبرد دروازهء استخر ياد مىكند و آن را به‌عنوان جنگى بزرگ بين نيروهاى سفيانى و سپاهيان حضرت مهدى ( ع ) توصيف مىكند .\r\nو استخر شهرى قديمى در جنوب ايران در منطقهء اهواز است كه در صدر اسلام ، آباد بوده است و آثار آن نزديك شهر نفت‌خيز « مسجد سليمان » هنوز ديده مىشود . بلكه نقل مىكنند كه شهر استخر را حضرت سليمان پيامبر ( ع ) بنا نمود و در فصل زمستان در آنجا\r\n\r\n\r\n","description":"","footnote":"\r\n( 1 ) - بحار ج 52 ص 217 .\r\n( 2 ) - نسخهء خطى ابن حماد ص 88 .\r\n","page_name":" 150 ","page_number":150},
  {"content":"\r\n\r\nحكمرانى داشته است و گويا مسجد سليمان ، مسجدى بوده است كه حضرت سليمان ( ع ) آن را ساخته است .\r\nدو روايت وجود دارد كه محل گردآمدن نيروهاى ايرانى را منطقهء « بيضاء استخر » معين مىكند يعنى منطقهء سفيد رنگى در شهر استخر و به نظر مىرسد كه همان بلنديهاى نزديك مسجد سليمان باشد كه به « كوه سفيد » معروف است . همچنين دو يا سه روايت ، خاطرنشان مىسازد كه هنگامى كه امام مهدى ( ع ) از مدينهء منوّره به عراق عزيمت مىفرمايد نخست در بيضاء استخر فرود مىآيد و ايرانيها با آن حضرت بيعت مىنمايند و به فرماندهى امام مهدى ( ع ) در آنجا وارد كارزارى سخت با لشكريان سفيانى شده و او را شكست مىدهند . .\r\nدر پى اين نبرد حضرت مهدى ( ع ) « با هفت كجاوهء نور از نور وارد عراق مىگردد كه مردم نمىدانند كه وى در كداميك از آنهاست » و ما آن را در مبحث نهضت ظهور بيان خواهيم كرد .\r\nدر نسخهء خطى ابن حماد از على ( ع ) روايت شده است كه فرمود :\r\n« وقتى سواران سفيانى به سوى كوفه رفتند ، گروهى را در جستجوى اهل خراسان مىفرستد و در اين‌حال اهل خراسان به طلب مهدى بيرون مىآيند آنگاه هاشمى با درفش‌هاى سياه در حالى كه شعيب بن صالح در پيشاپيش آنها حركت مىكند با امام مهدى ملاقات مىكند و همچنين آن حضرت در محل دروازهء استخر با ياران سفيانى برخورد مىكنند و بين آنها نبردى بزرگ رخ مىدهد . در اين هنگام درفش‌هاى سياه آشكار مىشود و سواران سفيانى پا به فرار مىگذارند « در اين بحبوحه مردم آرزوى ديدار مهدى ( ع ) را داشته و او را مىجويند . » « 1 »\r\nمعناى جملهء « هاشمى با او ملاقات مىكند » يعنى حضرت مهدى ( ع ) و هاشمى خراسانى فرماندهء نيروهاى ايرانى يكديگر را ملاقات مىكنند ، چنان كه روايت بعدى صريحا بر آن دلالت دارد ، يعنى گروههاى ايرانى در جستجوى امام مهدى ( ع ) بيرون مىآيند تا با او بيعت نموده و در كنار آن حضرت ، عليه دشمنان به نبرد بپردازند . ازاين‌رو متوجه جنوب ايران نزديك مرزهاى خشكى حجاز ، از ناحيهء بصره مىگردند ، در اين هنگام است كه فرماندهء\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 86 .\r\n","page_name":" 151 ","page_number":151},
  {"content":"\r\n\r\nآنها هاشمى خراسانى و سپاهيان وى با حضرت ملاقات مىكنند ، به اين معنى كه امام مهدى ارواحنا فداه ، پس از آزاد كردن حجاز و حركت به سمت جنوب ايران ، با آنان ملاقات مىكند ، آنگاه نبرد ياد شده با نيروهاى سفيانى كه روايت اشاره مىكند به اينكه آنها وارد جنوب ايران و عراق مىشوند ، بوقوع مىپيوندد . . و شايد اين‌بار آنها نيروهاى خود را با نيروهاى غربى از طريق خليج‌فارس و بصره وارد نبرد مىكنند ، چنان كه خواهد آمد .\r\nروايتى ديگر در نسخهء خطى ابن حماد ص 86 مىگويد :\r\n« سفيانى در جنگ خود در عراق ، لشكريانش را در سراسر جهان پخش مىكند . »\r\nو اين نكته نشانگر گستردگى و پراكندگى نيروهاى وى در عراق و مرزهاى ايران و عراق مىباشد كه فرض حضور نيروى دريائى سفيانى و هم‌پيمانان غربى وى را در خليج فارس تأييد مىكند .\r\nروايت ذيل آمدن حضرت مهدى ( ع ) به جنوب ايران را بيان و نيز جنگ دروازهء استخر يا كوه سفيد را توصيف مىكند . ولى متأسفانه در متن روايت ، نوعى آشفتگى وجود دارد :\r\n« سفيانى لشكريان خود را پس از ورود به كوفه و بغداد در سراسر دنيا منتشر مىسازد و از ناحيهء ماوراء النهر ، از اهل خراسان ، ترس و وحشتى به او مىرسد ، آنگاه سپاهيان مشرق ( به لشكريان سفيانى هجوم مىآورند و آنها را بقتل مىرسانند ) وقتى اين خبر به او مىرسد سپاهى گران به استخر مىفرستد و در اين زمان ( سفيانى و نيروهايش ) و حضرت مهدى ( ع ) و هاشمى در كوه سفيد برخورد مىكنند و در آنجا بين آنها كارزارى چنان بزرگ بوقوع مىپيوندد كه سواران ، خون را به ساقهاى پاى اسبان خود مىرسانند . »\r\nروايت نخستين تأثير شگرفى را كه در اثر شكست نيروهاى سفيانى در نبرد اهواز بوجود مىآيد ، ياد مىكند كه در هواداران حضرت مهدى ( ع ) در ميان ملتهاى مسلمان موجى برپا مىكند بطوريكه براى پيوستن به آن حضرت و بيعت با وى دست به حركت و جنبش مىزنند .\r\n« در اين هنگام مردم آرزوى ديدار حضرت مهدى را مىكنند و او را جستجو مىنمايند »\r\n* * *\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nبه‌هرحال ، روايات راجع به جنگ‌هاى سفيانى در عراق بعد از فرورفتن لشكر او در منطقهء حجاز ، هرگونه كه باشد ، آنچه كه در آن ترديدى نيست اين است كه بعد از اين حادثه ، وارد مرحلهء عقب‌نشينى و شكست مىگردد . و تمام سعى او صرف حفظ و نگهدارى قلمرو حكومت خود يعنى سرزمين شام و نيز تقويت آخرين خط دفاعى فلسطين و قدس و آمادگى در برابر حملهء نيروهاى حضرت مهدى ( ع ) مىشود .\r\nروايات ، در مورد جنگهاى سفيانى با حضرت مهدى ( ع ) و يارانش ، تنها به ذكر نبرد فتح بزرگ ، فتح قدس و آزادى فلسطين مىپردازد كه جنگ پايانى وى خواهد بود و به شكست هم‌پيمانان يهودى و غربى وى مىانجامد .\r\n\r\nسفيانى در نبرد فتح قدس\r\nاز روايات مربوط به اين نبرد بزرگ برمىآيد كه سفيانى ، خوشبختانه با مشكلات زيادى روبرو مىشود ، نخست ضعف در پايگاه مردمى او در سرزمين شام . . زيرا قدرت و موقعيت فرمانروائى او هر اندازه به نفع او باشد باز مردم خطّهء شام مسلمانند . . . و آنان معجزات و كرامات حضرت مهدى ( ع ) و شكست‌هاى ستمگر زمان خويش ، سفيانى ، و نوكرى او را به نفع دشمنان مسلمانان مشاهده مىكنند . . ازاين‌رو موج عشق به حضرت مهدى و دوستى و گرايش به آن حضرت قوّت مىگيرد و بيزارى و پراكندگى ، نسبت به سفيانى و سياستهاى وى بيشتر مىگردد .\r\nبلكه احتمال بيشتر به عقيدهء من اين است كه نهضت گستردهء همه‌جانبه و مردمى هواداران حضرت مهدى ( ع ) در سوريه ، اردن ، لبنان و فلسطين برپا مىشود . . زيرا روايات خاطرنشان مىسازد كه مهدى ( ع ) با سپاه خود بسوى سرزمين شام لشكركشى مىكند و در « مرج عذراء » ناحيه‌اى در سىكيلومترى دمشق اردو مىزند . . اين امر دست‌كم دلالت دارد بر اينكه سفيانى از نگهدارى مرزهاى خود و از ايستادگى در برابر پيشروى سپاه حضرت مهدى ( ع ) عاجز است و حتى روايات مىگويد سفيانى دمشق ، پايتخت خود را تخليه مىكند و به داخل فلسطين باز مىگردد و پايتخت و يا مقرّ فرماندهى خود را در « منطقهء رمله » جايى كه نيروهاى روميان يا شورشيان رومى در آن فرود مىآيند ، انتخاب مىكند .\r\nهمچنين روايات مىگويد : كه حضرت مهدى ( ع ) در شروع نمودن نبرد درنگ\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nمىكند و مدتى در حومهء دمشق مىماند تا بزرگان و مؤمنان اهل شام آنهايى كه هنوز به آن حضرت نپيوسته‌اند به او ملحق شوند . و سپس حضرت از سفيانى مىخواهد كه جهت گفتگو شخصا با آن بزرگوار ملاقات كند . آنگاه يكديگر را ملاقات مىكنند . وى تحت تأثير شخصيت حضرت مهدى ( ع ) قرار مىگيرد و با آن حضرت بيعت مىكند و تصميم مىگيرد دست از جنگ بردارد و منطقه را تسليم امام ( ع ) نمايد امّا نزديكان و پشتيبانان سفيانى وى را پس از آن سرزنش و نكوهش مىكنند و او را از تصميم خود منصرف مىسازند !\r\nاين پديده‌ها و رويدادهائى است كه اندكى قبل از فتح قدس و آزادى فلسطين رخ مىدهد و ما آن را در روايات مربوط به حضرت مهدى ( ع ) مىخوانيم هيچگونه تفسيرى با معيارهاى طبيعى و سياسى ندارد مگر ضعف پايگاه مردمى سفيانى در سرزمين شام و وجود موج مردمى طرفدار مهدى ( ع ) . بلكه به گفتهء برخى از روايات ، بخشى از نيروهاى سفيانى با حضرت مهدى ( ع ) بيعت نموده و به آن حضرت مىپيوندند .\r\nاز امام باقر ( ع ) روايت شده است كه فرمود :\r\n« آنگاه وى ( يعنى حضرت مهدى ( ع ) ) به كوفه مىآيد و در آنجا ، تا هر زمان كه خدا بخواهد مىماند تا آنكه ظهور نمايد سپس او و همراهانش به مرج عذراء مىآيند در حالى كه بسيارى از مردم به آن حضرت پيوسته‌اند ، و در اين هنگام سفيانى در منطقهء رمله بسر مىبرد . . تا اينكه آنها يكديگر را ملاقات مىكنند و آن روز روز شناخت مؤمنان واقعى است مردمى كه با سفيانى هستند از پيروى آل پيامبر دست مىكشند و عدّه‌اى از مردم كه با آل پيامبر هستند به سوى سفيانى مىگروند ، آنها از پيروان او بوده مىروند تا به طرفداران وى بپيوندند هركس در آن روز بسوى درفش خود مىشتابد . . و آن روز روز شناخت مؤمنان واقعى و ممتاز مىباشد . » « 1 »\r\nو در نسخهء خطى ابن حماد از على ( ع ) روايت شده است كه فرمود :\r\n« وقتى سفيانى لشكرى به سوى مهدى مىفرستد در بيابان بيداء به هلاكت مىرسند و اين خبر به اهل شام مىرسد ، آنها به خليفهء خود مىگويند مهدى ظهور نموده است با او بيعت كن و به اطاعت وى درآى و گرنه تو را مىكشيم ، او عده‌اى را جهت بيعت نزد آن حضرت\r\n\r\n\r\n","description":"","footnote":"\r\n( 1 ) - بحار ج 52 ص 224 .\r\n","page_name":" 154 ","page_number":154},
  {"content":"\r\n\r\nمىفرستد . . و مهدى از سوى ديگر حركت مىكند تا در بيت المقدس فرود آيد . » « 1 »\r\nاين روايتى است كه اوج حركت مردمى و دوستداران حضرت مهدى ( ع ) و مخالفان سفيانى را نشان مىدهد و در همين نسخه آمده است :\r\n« حضرت مهدى مىگويد پسر عموى مرا نزد من آوريد تا با وى سخن گويم پس او نزد حضرت آمده و به او گفتگو مىكند وى زمام امر را به امام ( ع ) تسليم و با او بيعت مىكند ! و چون سفيانى نزد ياران خود بازمىگردد قبيلهء كلب او را نادم و پشيمان مىكنند به همين جهت او برمىگردد و تقاضاى فسخ پيمان مىكند امام نيز بيعت وى را فسخ مىكند . آنگاه سفيانى لشكريان خود را براى جنگ با امام بسيج مىكند ولى امام ( ع ) او را شكست مىدهد و خداوند روميان را نيز بدست آن حضرت منهدم مىسازد . » « 2 »\r\nمعنى عبارت « قبيله كلب او را پشيمان مىكند » يعنى او را نسبت به بيعت با حضرت مهدى ( ع ) پشيمان مىنمايد و كلب نام دايىهاى سفيانى و نام عشيرهء آنهاست . . و كسانى كه در حقيقت سفيانى را پشيمان و حكومت او را از ساقط شدن در برابر حركت مردمى طرفدار امام حفظ مىكنند و او را وادار به پيكار با آن حضرت مىسازند ، پشتيبانان يهودى و رومى وى مىباشند چنان كه روايات پيشين و غير آن نشانگر اين معناست و ما در مبحث نبرد فتح قدس آن را بيان خواهيم كرد .\r\n* * * به‌هرحال ، سفيانى موفق نمىشود از اين جوّ مردمى طرفى بربندد و از آن فرصتى كه امام مهدى ( ع ) به وى مىدهد استفاده كند و مسلمانان سرزمين شام هم موفق به ساقط نمودن حكومت سفيانى و ارتش او نمىشوند ازاين‌رو وى و هم‌پيمانانش نيروهاى خود را براى جنگى بزرگ آماده مىكنند جنگى كه محورهاى آن به گفتهء روايات از عكّا تا صور و از آنجا تا انطاكيه در ساحل دريا و از دمشق تا طبريه و تا داخل قدس گسترش مىيابد .\r\nدر اين هنگام غضب خداوند و خشم مهدى ( ع ) و سپاهيانش بر سفيانى و هم‌پيمانان\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 96 .\r\n( 2 ) - نسخهء خطى ابن حماد ص 97 .\r\n","page_name":" 155 ","page_number":155},
  {"content":"\r\n\r\nوى فرومىبارد ، نشانه‌ها و معجزات الهى بدست مهدى ( ع ) آشكار مىشود . و سختى و تيره‌روزى به سفيانى و حاميان يهودى و رومى او روى مىآورد و به بدترين شكل شكست مىخورند . . و سرانجام ، سفيانى بدست يكى از سپاهيان امام مهدى ( ع ) دستگير مىشود و چنان كه روايات مىگويد وى را در كنار درياچهء طبريه و يا در ناحيهء ورودى قدس بقتل مىرسانند . بدين‌گونه به زندگى جنايت‌بار طاغوتى كه در مدت پانزده ماه دست به جناياتى رده كه ديگران در سالهاى طولانى نمىتوانند مرتكب آن شوند ، پايان مىدهند .\r\n* * *\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nيمن و نقش آن در دوران ظهور\r\nروايات متعددى از اهل بيت عليهم السلام ، دربارهء انقلاب اسلامى و زمينه‌ساز ظهور حضرت مهدى ( ع ) در يمن وارد شده است كه برخى از آنها صحيح السند « 1 » مىباشد ، كه حتمى بودن وقوع اين انقلاب را تصريح مىكند و آن را درفش هدايت و زمينه‌ساز قيام حضرت مهدى و يارىكنندهء آن حضرت توصيف مىكند . . حتى برخى از روايات انقلاب اسلامى يمن را در زمان ظهور ، هدايت بخش‌ترين درفش‌ها بطور مطلق به حساب مىآورد و در وجوب يارى رساندن به آن ، همانگونه تأكيد مىكند كه در يارى درفش مشرق ايرانى ، بلكه بيش از آن تأكيد مىنمايد و وقت آن را همزمان با خروج سفيانى در ماه رجب يعنى چند ماه قبل از ظهور حضرت مهدى ( ع ) و پايتخت آن را صنعا معرفى مىكند .\r\nامّا نام رهبر آن ، در روايات ، معروف به يمنى مىباشد و روايتى نام وى را « حسن » و يا « حسين » و از نسل زيد بن على عليهما السلام ياد مىكند ولى اين روايت از نظر متن و سند قابل بحث است .\r\nاينك مهم‌ترين روايات مربوط به انقلاب يمنى :\r\nاز امام صادق ( ع ) روايت شده است كه فرمود :\r\n\r\n\r\n","description":"","footnote":"\r\n( 1 ) - سند صحيح ، سندى است كه راوى عادل شيعه آن روايت را از مانند خودش در همهء سلسلهء سند از امام معصوم نقل كند .\r\n","page_name":" 157 ","page_number":157},
  {"content":"\r\n\r\n« قبل از قيام قائم وقوع پنج علامت حتمى است : يمنى ، سفيانى ، صيحه آسمانى ، كشته شدن نفس زكيّة و فرورفتن در بيابان . » « 1 »\r\nو نيز فرمود :\r\n« خروج سفيانى و يمنى و خراسانى در يك سال و يك ماه و يك روز و ترتيب آنها همچون رشتهء مهره‌ها پشت سر هم خواهد بود . . پريشانى و سختى از هر سو پديد مىآيد واى بر كسى كه با آنها مخالفت و دشمنى كند ، در ميان درفش‌ها ، هدايت كننده‌تر از درفش يمنى وجود ندارد ، چرا كه درفش حق است و شما را بسوى صاحب‌تان دعوت مىكند . وقتى يمنى قيام كند فروش اسلحه به مردم حرام است . و آنگاه كه خروج كند بسوى او بشتاب كه درفش او درفش هدايت است . و بر هيچ مسلمانى ، سرپيچى از او جايز نيست . و اگر كسى چنين كند از اهل آتش خواهد بود ، زيرا كه او مردم را به حق و به راه مستقيم دعوت مىكند . » « 2 »\r\nاز امام رضا ( ع ) روايت شده است كه فرمود :\r\n« قبل از اين أمر ، سفيانى و مروانى و شعيب بن صالح است پس چگونه مىگويد اين و آن » « 3 »\r\nمجلسى ره گويد : « يعنى چگونه محمد بن ابراهيم يا ديگرى كه خروج مىكند مىگويد قائم من هستم » و منظور از مروانى ياد شدهء در روايت ، احتمال دارد كه أبقع بوده و يا آنكه اصل او خراسانى باشد كه از سوى نسخه‌برداران اشتباهى رخ داده باشد .\r\nاز امام صادق ( ع ) روايت شده است كه فرمود :\r\n« خروج اين سه تن ، خراسانى ، سفيانى و يمنى در يك سال و يك ماه و يك روز اتفاق مىافتد . و درفش يمنى از همه هدايت‌كننده‌تر است زيرا كه دعوت به حق مىكند . » « 4 »\r\n\r\n\r\n","description":"","footnote":"\r\n( 1 ) - بحار ج 52 ص 204 .\r\n( 2 ) - بشارة الاسلام ص 93 از غيبت نعمانى .\r\n( 3 ) - بحار ج 52 ص 233 .\r\n( 4 ) - بحار ج 52 ص 210 .\r\n","page_name":" 158 ","page_number":158},
  {"content":"\r\n\r\nو از هشام بن حكم نقل شده است كه گفت : چون طالب حق خروج كرد به ابو عبد اللّه ( امام صادق ( ع ) ) گفته شد : « آيا اميدواريد اين شخص يمنى باشد ؟ حضرت فرمود : خير ، يمنى دوستدار على است و اين شخص از آن حضرت بيزارى مىجويد » « 1 » و در همين روايت آمده است كه « يمنى و سفيانى همچون دو اسب مسابقه هستند و هريك مىكوشد كه از ديگرى سبقت جويد » .\r\nو در پاره‌اى از روايات دربارهء حضرت مهدى ( ع ) وارد شده است :\r\n« او از يمن و آبادىاى به نام كرعه خروج مىكند . »\r\nبعيد نيست كه منظور از اين شخص همان يمنى باشد كه قيام خود را از اين منطقه آغاز مىكند ، زيرا آنچه در روايات ثابت و متواتر است . اين است كه مهدى ( ع ) از مكه و مسجد الحرام قيام مىكند .\r\nدر كتاب بشارة الاسلام آمده است :\r\n« آنگاه ، فرمانروائى از صنعاء بنام حسين يا حسن ، قيام مىكند و با قيام او فتنه‌ها از ميان مىرود ، خجسته و پاك ظاهر مىشود و در پرتو او ظلمت از بين مىرود و حق بعد از پنهان شدن ، بوسيله او آشكار مىگردد . » « 2 »\r\n* * * و اينك ، بررسيهايى چند دربارهء انقلاب و قيام يمنى :\r\nامّا نقش آن . بطور طبيعى ، انقلاب زمينه‌ساز حضرت مهدى ( ع ) در يمن كه سهم و نقش عمده‌اى در مساعدت نهضت آن حضرت و يارى رساندن به انقلاب حجاز دارد . . و ياد نشدن اين نقش در روايات ، وجود آن را نفى نمىكند . بلكه ممكن است به جهت حفظ و زيان نرسيدن به آن باشد و ما به زودى در مبحث نهضت آن حضرت خواهيم گفت كه نيروى انسانىاى كه در مكه و حجاز قيام مىكند تشكيل دهندهء سپاه حضرت مهدى ( ع ) است ، بطور عمده و اساسى از ياوران حجازى و يمنى وى خواهند بود .\r\nامّا نقش يمنىهاى زمينه‌ساز در عراق :\r\n\r\n\r\n","description":"","footnote":"\r\n( 1 ) - بحار ج 52 ص 75 .\r\n( 2 ) - بشارة الاسلام ، ص 187 .\r\n","page_name":" 159 ","page_number":159},
  {"content":"\r\n\r\nروايات مىگويد : يمنى در پى نبرد سفيانى با وى وارد عراق مىشود . نيروهاى يمنى و ايرانى جهت رويارويى با سفيانى وارد عمل مىشوند و از روايات چنين ظاهر مىشود كه نقش نيروهاى يمن در نبرد سفيانى نقش پشتيبانى از نيروهاى ايرانى است ، زيرا از لحن أخبار چنين فهميده مىشود كه طرف درگير با سفيانى ، مردم مشرق زمين يعنى ياران خراسانى و شعيب هستند . و گويا يمنىها پس از يارى رساندن به آنان به يمن باز مىگردند .\r\nامّا در منطقهء خليج ، علاوه بر حجاز ، يمنىها نقش اساسى خواهند داشت ، گرچه روايات ، آن را خاطرنشان نساخته‌اند ولى بطور طبيعى با توجه به روند حوادث ظهور و جغرافياى منطقه ، بايستى فرمانروائى يمن و حجاز و كشورهاى حوزهء خليج در دست نيروهاى يمن ، پيرو حضرت مهدى ( ع ) قرار گيرد .\r\n* * * امّا بحث پيرامون اينكه چرا درفش يمنى از درفش خراسانى هدايت بخش‌تر است ؟\r\nدر حالىكه درفش خراسانى و درفش‌هاى اهل مشرق بطور كلى به درفش هدايت ، توصيف شده و كشته‌شدگان آنها شهيد محسوب مىشوند و خداوند دين خود را بوسيله آنان يارى مىنمايد . . با آنكه تعداد نسبتا زيادى از ايرانيان وزيران و مشاوران حضرت مهدى ( ع ) و ياران خاص او خواهند بود ، كه از جملهء آنان فرماندهء نيروهاى ايرانى ، شعيب بن صالح است كه امام مهدى ( ع ) وى را به سمت فرماندهى كل ارتش خود برمىگزيند و با آنكه نقش ايرانيان ، در زمينه‌سازى قيام حضرت مهدى ( ع ) در تمام سطح‌ها ، نقش وسيع و فعّالى است وآنگهى آنان با قيام و فداكاريهاى خود ، كه آغاز نهضت حضرت مهدى ( ع ) ، بوسيلهء قيام آنان خواهد بود ، برترى خاصى دارند و ما آن را در نقش آنان در دوران ظهور بيان خواهيم كرد . بنابراين چرا انقلاب يمنى و درفش وى هدايت‌بخش‌تر از ايرانيان و درفش آنهاست ؟\r\nممكن است دليل آن ، اين باشد كه سيستم ادارى كه يمنى در رهبرى سياسى و ادارهء يمن به كار مىبرد صحيح‌تر و از لحاظ سادگى و قاطعيت به روش ادارى اسلام نزديك‌تر باشد . در حالى كه دولت ايرانيان از پيچيدگى و دوباره‌كارى و شائبه‌هايى بر كنار نيست ، بنابراين تفاوت بين اين دو تجربهء فرمانروائى به طبيعت سادگى و قبيله‌اى جامعهء يمن و طبيعت وراثت تمدن و تركيب جامعهء ايرانى برمىگردد .\r\nو ممكن است انقلاب يمنى ازاين‌رو هدايت‌بخش‌تر بشمار آيد كه سياست و\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nدستگاه اجرائى آن قاطع باشد . و نيروهاى مخلص و مطيع در اختيار داشته باشد و پيوسته رسيدگى شديد نسبت به آنها كند ، البته اين همان دستور العملى است كه اسلام به اولياء امور مىدهد كه با كارمندان و كارگزاران خود عمل نمايند چنان كه در منشور امير مؤمنان ( ع ) به مالك اشتر استاندار و نمايندهء امام در مصر مىبينيم و همانطور كه در صفات حضرت مهدى ( ع ) آمده است كه « نسبت به كارگزاران و كارمندان خود سختگير و نسبت به بينوايان مهربان مىباشد » در حالى كه ايرانيان براساس چنين سياستى عمل نمىكنند ، مسئول مقصّر ، يا خيانتكار نسبت به مصالح مسلمانان را در ملأ عام ، جهت عبرت سايرين مجازات نمىكنند .\r\nزيرا مىترسند اين عمل باعث تضعيف دولت اسلامى كه مظهر موجوديت اسلام است گردد .\r\nو احتمال دارد ، درفش يمنى از اين جهت هدايت‌كننده‌تر باشد كه در ارائه طرح جهانى اسلام رعايت عناوين ثانوى فراوان و ارزيابىها و مفاهيم كنونى ( و مقررات بين المللى ) را نمىكند . در حالى كه انقلاب اسلامى ايران معتقد و ملزم به رعايت آنهاست .\r\nامّا آنچه بعنوان دليل اساسى ، پسنديده است اين است كه انقلاب يمنى اگر هدايت‌گرى بيشترى دارد به اين دليل است كه مستقيما از رهنمودهاى حضرت مهدى ( ع ) برخوردار مىگردد و جزء لاينفك قلمرو و طرح نهضت آن حضرت شمرده مىشود ، همچنين يمنى بديدار حضرتش نائل مىشود و كسب شناخت و رهنمود مىكند . مؤيد اين امر روايات مربوط به انقلاب يمنىهاست كه رهبر انقلاب يمن يعنى شخص يمنى را مىستايد و با اين عبارات توصيف مىنمايد : « بسوى حق هدايت مىكند » و « شما را بسوى صاحبتان مىخواند » و اينكه « براى هيچ مسلمانى سرپيچى از آن جايز نيست و كسى كه چنين كند اهل آتش خواهد بود » . . . امّا انقلاب زمينه‌ساز ايرانيان در روايات آن بيش از ستايش رهبران آن ، ستايش از عموم گرديده است ، مانند ياوران درفش‌هاى سياه و اهل مشرق و قومى از مشرق بجز ، شعيب بن صالح كه با توجه به روايات ، نسبت به بقيهء فرماندهان درفش‌هاى سياه ، امتياز و برترى ويژه‌اى دارد و پس از آن سيد خراسانى و سپس مردى از قم مورد ستايش قرار گرفته است .\r\nأخبار مؤيّد اين معناست كه انقلاب يمنى به نهضت ظهور امام ( ع ) نزديكتر است تا انقلاب زمينه‌ساز ايرانيان ، حتى اگر فرض كنيم يمنى قبل از سفيانى قيام مىكند يا آنكه يمنى ديگرى زمينه‌ساز يمنى وعده داده شده مىباشد . در حالى كه انقلاب ايرانيان بدست\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nمردى از قم كه سرآغاز نهضت و قيام حضرت مهدى ( ع ) مىباشد كه « آغاز آن از مشرق است » و فاصلهء بين شروع انقلاب آنها و بين خراسانى و شعيب بيست يا پنجاه سال و يا آنچه خدا اراده كند ، به طول مىانجامد . . . و آغاز چنين انقلابى بر پايهء اجتهاد فقهاء و نمايندگان سياسى آنان قرار دارد و از موقعيتى پاك و خالص آنگونه كه انقلاب يمنى بطور مستقيم از ناحيهء امام مهدى ( ع ) رهنمود يافته ، بهره‌مند نيست .\r\n* * * نكتهء ديگر ، دربارهء اينكه ممكن است يمنى متعدد بوده و دوّمى ، يمنى وعده داده شده و موردنظر باشد . روايات گذشته خروج يمنى موعود را با صراحت همزمان با ظاهر شدن سفيانى ، يعنى سال ظهور حضرت مهدى ( ع ) بيان كرده است . و روايات ديگرى با سند صحيح از امام صادق ( ع ) وجود دارد كه مىگويد :\r\n« مصرى و يمنى قبل از سفيانى قيام مىكنند . » « 1 »\r\nبنا به اين روايت ، بايستى اين شخص يمنى اوّل باشد كه زمينه‌ساز يمنى موعود خواهد بود ، همچنانكه « مردى از قم » و غير او از اهل مشرق ، زمينه‌ساز خراسانى و شعيب كه هردو وعده داده شده‌اند ، خواهند بود .\r\nامّا هنگام خروج يمنى اوّل را تنها اين روايت ، پيش از سفيانى تعيين مىكند . البته ممكن است اندكى قبل از او و يا سالهاى طولانى باشد . و اللّه العالم .\r\n* * * مطلب ديگر ، خبر « كاسر عينه در صنعاء » است كه عبيد بن زرارة آن را از امام صادق ( ع ) چنين روايت نموده است ، كه گفت :\r\n« نزد ابو عبد اللّه ( امام صادق ( ع ) ) در مورد سفيانى سخن گفته شد . فرمود : او چگونه خروج مىكند در حالى كه كاسر عينه « 2 » در صنعاء هنوز خروج نكرده است . » « 3 »\r\n\r\n\r\n","description":"","footnote":"\r\n( 1 ) - بحار ج 52 ص 210 بنقل از كتاب غيبت طوسى .\r\n( 2 ) - شكنندهء چشمش ، چشم شكسته .\r\n( 3 ) - بحار ج 52 ص 245 .\r\n","page_name":" 162 ","page_number":162},
  {"content":"\r\n\r\nاين خبر از روايات قابل توجه است كه در منابع درجهء اوّل همچون كتاب غيبت نعمانى آمده و شايد سند آن صحيح باشد و احتمال دارد مردى كه قبل از سفيانى ظاهر مىشود يمنى اوّل باشد كه زمينه‌ساز يمنى وعده داده شده است چنان كه ذكر كرديم و ممكن است چند احتمال در تفسير « كاسر عينه » وجود داشته باشد كه بهترين آنها مىتواند يك بيان رمزى از ناحيهء امام صادق ( ع ) باشد كه معناى آن جز در وقت خود آشكار نمىگردد .\r\n\r\n","description":"","footnote":"","page_name":" 163 ","page_number":163},
  {"content":"\r\n . \r\n","description":"","footnote":"","page_name":" 164 ","page_number":164},
  {"content":"\r\n\r\n\r\nمصر و حوادث آن در دوران ظهور\r\nروايات پيشامدهايى كه پيرامون مصر وارد شده متعدد است . . نخست روايات بشارت‌دهندهء پيامبر ( ص ) به مسلمانان جهت فتح مصر بدست آنان ، تا برسد به روايات مربوط به استيلاى مغربىها بر مصر در حوادث انقلاب فاطميان و بالاخره حوادث زمان ظهور حضرت مهدى ( ع ) ، بيان مىشود .\r\nامّا پيشامدهاى زمان ظهور با حوادث تأسيس دولت فاطمى در منابع بيان پيشامدها درهم آميخته است . زيرا در روايات مربوط به حضرت مهدى ( ع ) ، ورود سپاه مغربى به مصر نيز ديده مىشود . . و راه تشخيص آن ، وجود روايتى است كه دلالت بر پيوستن آن به زمان ظهور و يا پيوستن به حادثهء معينى از حادثه‌هاى زمان ظهور حضرت ، مانند خروج سفيانى و غير آن داشته باشد .\r\nبا ملاحظهء دقيق ، فقط سلسله رواياتى در دست ما مىماند كه پيشامدهايى را در مصر عنوان كرده است بدون ترديد آن حوادث از جمله پيشامدهاى زمان ظهور حضرت مهدى ( ع ) بوده و يا به احتمال قوى از آنهاست .\r\n* * * از آن جمله ، روايات مربوط به كشته شدن فرمانرواى مصر بدست مردم آن كشور است كه اين روايت بطوريكه در كتاب بشارة الاسلام ص 175 به نقل از ارشاد مفيد ديده مىشود ، بعنوان يكى از نشانه‌هاى ظهور مهدى ( ع ) آمده است .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nتعبير ديگرى وجود دارد كه در زمان ما زبانزد مردم است و آن اينكه مىگويد : « اهل مصر سادات خود را مىكشند » و « استيلاى بردگان بر كشور سادات » « 1 » كه آن را بر قتل « انور سادات » تطبيق مىدهند كه اين اشتباه است زيرا سادات در اين روايات ، به معناى رؤساء است و اسم خاص نيست و فرمانرواى مصرىاى كه قتل وى از نشانه‌هاى ظهور حضرت مهدى ( ع ) مىباشد در پى آن حادثه بوجود مىآيد . چنان كه اين روايت ، ورود يك سپاه يا بيشتر را به مصر خاطرنشان مىسازد و ممكن است آن سپاه غربى و يا مغربى باشد كه به زودى آن را بيان خواهيم كرد ، برخى از روايات مىگويد : كشته شدن فرمانرواى مصر همزمان با كشته شدن حاكم شام بدست مردم شام ، رخ مىدهد ، همچنين در كتاب بشارة الاسلام ص 185 به نقل از كتاب « القول المختصر » نوشتهء ابن حجر آمده كه گفته است : گفتار شانزدهم : « قبل از وى فرمانرواى شام و حاكم مصر كشته مىشوند . »\r\nو نيز بين روايت بيانگر قتل فرمانرواى مصر با روايتى كه مىگويد مردى انقلابى از مصر ، قبل از سفيانى خروج مىكند ، تقريبا رابطه‌اى وجود دارد .\r\nدر بحار الانوار آمده است .\r\n« پيش از سفيانى ، مصرى و يمنى خروج و قيام مىكنند . » « 2 »\r\nو اين شخص مصرى ممكن است سركردهء فرماندهان ، يعنى فرماندهء سپاهى باشد كه برخى روايات مىگويد او جنبشى در مصر ايجاد نموده و اعلان جنگ مىكند .\r\n« سركردهء فرماندهان در مصر قيام مىكند و سپاهيانى تجهيز و بسيج مىشوند . »\r\nدر روايتى ديگر اين مطلب ، ياد شده به اينكه وى قبل از ورود نيروهاى غربى ، مردم را بسوى آل پيامبر ( ص ) دعوت مىكند .\r\n« اهل غرب به سوى مصر هجوم مىآورند همين كه وارد مىشوند ، فرمانروائى سفيانى برقرار مىشود . و قبل از آن شخصى مردم را بسوى آل پيامبر ( ص ) دعوت مىنمايد . » « 3 »\r\n\r\n\r\n","description":"","footnote":"\r\n( 1 ) - بشارة الاسلام ص 176 .\r\n( 2 ) - بحار ج 52 ص 210 .\r\n( 3 ) - بحار ج 52 ص 208 .\r\n","page_name":" 166 ","page_number":166},
  {"content":"\r\n\r\nو احتمال دارد ، مرد مصرى و سركردهء فرماندهان و مردى كه مردم را دعوت به اهل بيت پيامبر ( ص ) مىنمايد سه نفر باشند نه يك شخص .\r\nبه‌هرحال اين روايات روىهم‌رفته نشانگر قيام و جنبش در مصر و انقلابى اسلامى است كه زمينه‌ساز ظهور حضرت مهدى ( ع ) در آنجا مىباشد . يا حداقل بر وجود جوّ اسلامى قوى و نيرومندى دلالت دارد و در مصر تحوّل و انقلاب داخلى رخ مىدهد كه با جنگ و صلح خارجى و جهانى ارتباط دارد .\r\n* * * و از روايات مربوط به حوادث و پيشامدها ، غلبهء قبطيان بر اطراف و نواحى مصر است ، چنان كه از امير مؤمنان ( ع ) دربارهء نشانه‌هاى ظهور مهدى ( ع ) روايت شده است كه فرمود :\r\n« استيلا يافتن قبطيان بر اطراف مصر » « 1 »\r\nو ممكن است منظور از آن ، اين باشد كه ابن حماد آن را در نسخهء خطى خود از ابو ذر ( ره ) روايت مىكند : « امنيت از مصر رخت برمىبندد . خارجه مىگويد به ابو ذر گفتم : در آن هنگام كه امنيت از دست مىرود ، پيشوايى نيست كه آن را فراهم آورد . گفت : خير ، بلكه نظام آن از هم پاشيده مىشود » « 2 » و آنچه را از كعب نيز روايت كرده اين است كه\r\n« مصر چون سرگين شتر از هم مىپاشد . »\r\nخلاصه اينكه ، قبطىهاى مصر دست به شورش و آشوب در آن شهر مىزنند و از حكومت آن سرپيچى مىكنند و بر برخى نواحى سلطه مىيابند ، همين امر سبب پيدايش ضعف در امنيّت و اقتصاد مصر مىگردد . . و بطور طبيعى اين طغيان و سركشى بتحريك دشمنان مسلمانان از خارج طراحى مىشود . چرا كه سابقه ندارد كه قبطيان در تاريخ خود دست به تحرّك مهمى عليه مسلمانان زده باشند مگر اينكه به يارى قدرتى خارجى بوده چنان كه در جنگ‌هاى صليبى و در عصر كنونى نيز اتفاق افتاده است .\r\n\r\n\r\n","description":"","footnote":"\r\n( 1 ) - بشارة الاسلام ص 42 بنقل از مناقب ابن شهر آشوب .\r\n( 2 ) - نسخهء خطى ابن حماد ص 78 .\r\n","page_name":" 167 ","page_number":167},
  {"content":"\r\n\r\nاما روايات ياد شده به وقت آن اشاره نمىكند ولى روايات ديگرى به نقل از حذيفه مىگويد :\r\n« مصر ، تا خراب شدن بصره از ويرانى در امان است » « 1 »\r\nو ظاهرا خراب شدن وعده داده شدهء بصره در زمان ظهور ، بعد از قيام حكومت زمينه‌ساز ايرانيان يا بعد از اشغال عراق توسط سفيانى در سال ظهور حضرت مهدى ( ع ) واقع خواهد شد .\r\n* * * از جملهء روايات ، حديث ورود نيروهاى مغربى به مصر است كه نويسندگان ، معمولا اين نشانه را از علامتهاى ظهور مهدى ( ع ) شمرده‌اند و مراد از مغرب در اين روايت و روايات ديگر ، مغرب سرزمينهاى اسلامى است كه شامل حكومت مغرب و الجزائر و ليبى و تونس مىگردد . ولى تا آنجا كه من ، روايات مربوطه را بررسى و دقّت نمودم روايتى نيافتم كه بطور روشن بر آن دلالت كند ، بلكه تعدادى از آنها را بر ورود نيروهاى مغربىها بهنگام انقلاب فاطمىها به مصر منطبق ديده‌ام . امّا به روايتى در غيبت طوسى ص 278 برخوردم كه از قديميترين و معتبرترين منابع است . در آنجا اهل غرب ياد شده است نه اهل مغرب و صاحب بحار الانوار و بشارة الاسلام از او نقل نموده‌اند . امّا غير اين دو نفر ، ديگران ، به اشتباه « مغرب » نقل كرده‌اند .\r\nو اين روايت ، هنگام ورود اهل غرب را به مصر اندكى قبل از خروج سفيانى در دمشق مشخص مىكند و آن يك فقره از روايتى طولانى از عمّار ياسر ( ره ) است كه مىگويد :\r\n« دولت اهل بيت پيامبرتان در آخر الزمان برقرار مىشود كه داراى نشانه‌هايى است . . . اهل غرب به سوى مصر خروج مىكنند و همين‌كه داخل مصر مىشوند حكومت سفيانى برقرار مىگردد »\r\nبعيد نيست كه روايت طوسى ( ره ) ( متوفاى سال 460 ) اصل و منبع روايتى باشد كه راويان بعد از او نقل كرده‌اند و كلمهء غرب به مغرب اشتباه شده باشد .\r\n\r\n\r\n","description":"","footnote":"\r\n( 1 ) - بشارة الاسلام ص 28 به نقل از ابن عربى در كتاب محاضرة الابرار .\r\n","page_name":" 168 ","page_number":168},
  {"content":"\r\n\r\nالبته ما ترجيح مىدهيم كه ورود نيروهاى غربى يا مغربى ، در پى حادثه‌اى است كه در مصر رخ مىدهد و موجب تحرّك آن مىگردد و به نظر مىرسد كه آن نيروها ضد اسلام و مخالف مصريها هستند كه سعى مىكنند داخل مصر شوند و چنانچه موفق شوند به مصر وارد گردند نشانهء خروج سفيانى در دمشق و تسلط او بر سرزمين شام خواهد بود . با توجه به اينكه سفيانى چند ماه قبل از ظهور حضرت مهدى ( ع ) خروج مىكند ، آمدن اين نيروها در سال ظهور و يا نزديك به آن مىباشد .\r\nبرخى از روايات مىگويد : سفيانى با اهل مصر درگير مىشود و وارد آنجا مىگردد و چهار ماه دست به جنايت مىزند و احتمال قوىتر آنكه اين روايت از احاديث مبالغه‌آميز در مورد سفيانى است . زيرا در منابع درجهء يك اشاره‌اى به آن نشده است و بطوريكه بعضى از روايات مىگويد ، آن كسى كه سفيانى او را در دمشق بقتل مىرساند أبقع است كه اهل مصر است و يا با مصر رابطه‌اى دارد ، و اللّه العالم .\r\n* * * روايت ديگرى در اين زمينه مىگويد : مهدى ( ع ) مصر را منبر ( پايگاه تبليغى ) خود قرار مىدهد و اين مطلب در روايت عبايهء اسدى از على ( ع ) چنين وارد شده است :\r\n« شنيدم امير مؤمنان ( ع ) در حالى كه شكوائيه مىكرد ( در حال تكيه ) و من ايستاده بودم فرمود :\r\nدر مصر منبرى بنا كنم و دمشق را ويران سازم و يهود و نصارى را از تمام شهرهاى عربى بيرون مىكنم و با اين چوب عرب‌ها را مىرانم . عبايه گويد : گفتم : بگونه‌اى خبر مىدهى كه گويا پس از مرگ زنده مىشوى ؟ فرمود : بعيد است اى عبايه ، به خطا رفتى ! مردى از تبار من چنين مىكند . » « 1 »\r\nو نيز از على ( ع ) در مورد حضرت مهدى ( ع ) و يارانش چنين وارد شده است :\r\n« آنگاه ( مهدى و يارانش ) به سوى مصر رهسپار مىشوند و حضرت بر منبر آنجا بالا مىرود و مردم را مخاطب قرار داده و براى آنها سخن مىگويد ، زمين در اثر عدالت شاد و خرّم مىگردد و آسمان باران رحمت خود را فرومىبارد و درختان بارور مىشوند و زمين گياهان خود را بيرون داده و چهرهء خويش را با گل و گياه براى اهل زمين مىآرايد حيوانات وحشى\r\n\r\n\r\n","description":"","footnote":"\r\n( 1 ) - بحار ج 53 ص 60 .\r\n","page_name":" 169 ","page_number":169},
  {"content":"\r\n\r\nدر امن‌وامان بسر مىبرند بطوريكه در راههاى روى زمين مانند چهارپايان اهلى به چرا مىپردازند ، نور دانش در دلهاى مؤمنان افكنده مىشود ، بگونه‌اى كه هيچ مؤمنى نياز علمى ، به برادر دانشمند خود ندارد در آن روز آيهء « و خداوند بىنياز كند هركدام را از گشايش خود » مصداق پيدا مىكند . » « 1 »\r\nازاين‌دو روايت چنين استفاده مىشود كه مصر در حكومت جهانى اسلام ، بدست حضرت مهدى ( ع ) پايگاه علمى و تبليغى شناخته شده‌اى در جهان خواهد شد . . بويژه با توجه به عبارت « در مصر منبرى بنا خواهم كرد » و « آنگاه بسوى مصر روانه مىشوند و او بر منبر آنجا بالا مىرود » يعنى حضرت مهدى ( ع ) و يارانش راهى مصر مىشوند امّا نه براى فتح آنجا يا تثبيت حكومت حضرت در آنجا ، بلكه بدين‌جهت كه مصر از امام و يارانش ( ارواحنا فداهم ) استقبال مىكند ازاين‌رو آنجا را به‌عنوان منبر و كرسى خطابهء خويش انتخاب نموده ، چنان كه جدّ بزرگوارش امير مؤمنان ( ع ) بدان وعده داده است و نيز براى اينكه پيام خود را از آنجا به اهل مصر و جهان متوجه نمايد . و اينكه مصر كرسى علم و پايگاه ارسال پيام آن حضرت به جهان مىباشد ، هيچگونه منافاتى با سطح علمى مسلمانان ندارد كه در آن زمان بدان دست مىيابند و اين روايت بر آن دلالت دارد ، زيرا دانش امرى نسبى است .\r\n* * * از زمرهء اين روايات ، اين خبر است كه حضرت مهدى ( ع ) در دو هرم از اهرام مصر گنجينه‌ها و ذخائرى از دانش و غير آن دارد ، كه روايت مربوط به آن ، در منابع درجهء اوّل ، مانند كتاب كمال الدين صدوق ( ره ) ص 5 - 564 آمده است . در روايتى از احمد بن محمد شعرانى كه از فرزندان عمّار ياسر ( ره ) مىباشد از محمد بن قاسم مصرى آمده است كه پسر احمد بن طولون ، هزار كارگر را يكسال به كار گماشت تا كاوش نموده و در هرم را بيابند ، سرانجام آنان به سنگى مرمرين برخوردند كه در پشت آن عمارتى بود كه نتوانستند آن را خراب كنند ، لكن كشيشى مسيحى از حبشه ، نوشتهء سنگ را كه به زبان يكى از فراعنه مصر بود خواند : « من اهرام و برّانى را ساختم و اين دو هرم را بنا كردم و گنجها و ذخائر خود را در آن به وديعت نهادم » ابن طولون گفت : « اين چيزى است كه هيچ‌كس جز قائم\r\n\r\n\r\n","description":"","footnote":"\r\n( 1 ) - بشارة الاسلام ص 71 .\r\n","page_name":" 170 ","page_number":170},
  {"content":"\r\n\r\nآل محمد ( ص ) راه و چارهء آن را نمىداند ، سپس آن تخته‌سنگ به جاى اوّل آن گذارده شد » در اين روايت نقاط ضعفى وجود دارد كه شايد افزودهء برخى راويان باشد اما در عين حال ، نقاط قوت قابل توجهى نيز در آن به چشم مىخورد . و اللّه العالم .\r\n* * * و از آن جمله ، روايت « أخنس مصر » است كه نويسندهء كنز العمال آن را در كتاب برهان ( ص 200 به نقل از تاريخ ابن عساكر ) از پيامبر ( ص ) روايت كرده است كه فرمود :\r\n« مردى از قريش بنام أخنس ( و در كتاب فيض القدير مناوى ج 4 ص 131 : از بنى اميه ) در مصر وجود دارد كه به قدرت مىرسد ، آنگاه بر او پيروز مىشوند و يا قدرت از او گرفته مىشود و به روم مىگريزد و روميان را به اسكندريه مىآورد و در آنجا با مسلمانان به نبرد مىپردازد و اين نخستين حادثه است » و منظور از حادثه‌ها ، حوادث ظهور حضرت مهدى ( ع ) و مراد از بنى اميه ، خط و مشى آنها مىباشد .\r\n\r\n","description":"","footnote":"","page_name":" 171 ","page_number":171},
  {"content":"\r\n . \r\n","description":"","footnote":"","page_name":" 172 ","page_number":172},
  {"content":"\r\n\r\n\r\nسرزمين اسلامى مغرب و حوادث دوران ظهور\r\nذكر مغربىها در ضمن روايات متعدد زمان ظهور حضرت مهدى ( ع ) آمده است . امّا همانگونه كه بيان شد ، با روايات جنبش فاطميان كه مسلمانان روايات آن را قبل از وقوع آن نقل مىكنند ، مخلوط گرديده است . و از جملهء روايات مربوط به حوادث و دلائل نبوت پيامبر ( ص ) بشمار مىرود .\r\nولى برخى از روايات دربارهء جنبش مغربىها در زمان ظهور حضرت ، صراحت دارد و هيچگونه رابطه‌اى با جنبش فاطمىها ندارد . حتى شواهدى در آن و در غير آن در دست است مبنى بر اينكه اين جنبش در زمان ظهور امام مهدى ( ع ) اتفاق مىافتد . . از بارزترين آنها ، روايات ورود ارتش مغربى به سوريه و اردن است كه اندكى قبل از حركت سفيانى واقع مىشود ، چه اينكه در جاى خود به آن اشاره كرديم .\r\nاحاديث ، براى نيروهاى مغربى ، يا اهل مغرب ، يا سوارانى از مغرب يا مغربى و يا درفش‌هاى زردرنگ ، در سراسر سرزمين شام و نبرد قرقيسيا در مرزهاى عراق و تركيه و كشور عراق ، نقش‌هايى را ياد مىكند . . مانند روايتى كه ابن حماد آن را در نسخهء خطى خود آورده است :\r\n« وقتى درفش‌هاى زرد و سياه در دل شام با يكديگر برخورد مىكنند . واى بر ساكنان آنجا ، از سپاه شكست خورده ، پس واى بر شام از سپاه غالب و واى بر آنها از مرد بدسيماى ملعون » . « 1 »\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 73 .\r\n","page_name":" 173 ","page_number":173},
  {"content":"\r\n\r\nمرد بدسيماى ملعون از صفت‌هاى ويژهء سفيانى است . و در همين نسخه آمده است :\r\n« ياران درفش‌هاى سياه و طرفداران درفش‌هاى زرد در شهر قنيطره با يكديگر برخورد مىكنند و به جنگ و كشتار مىپردازند تا اينكه وارد فلسطين مىگردند ، در اين هنگام سفيانى بر اهل مشرق خروج مىكند و چون نيروهاى مغرب در اردن فرود مىآيند ، فرماندهء آنها از دنيا مىرود و آنها به صورت سه فرقه از يكديگر جدا مىشوند ، دسته‌اى به همان‌جا كه آمده‌اند برمىگردند و دسته‌اى باقى مىمانند و سفيانى با آنها به نبرد پرداخته و آنها را شكست مىدهد و آنان به اطاعت وى درمىآيند » « 1 »\r\nو در همين نسخه آمده است :\r\nهمانا فرماندهء مغربيان و بنى مروان و قضاعه در مركز شام جهت روياروئى با طرفداران درفش‌هاى سياه ، دست اتحاد به يكديگر مىدهند » « 2 »\r\nآنچه از مجموع روايات مربوط به تحركات نيروهاى مغربى در زمان ظهور بدست مىآيد اين است كه حركت آنها بسيار شبيه به نيروهاى بازدارندهء عربى و يا جهانى است كه عليه قيام و انقلاب زمينه‌سازان ظهور حضرت ، به كار گرفته مىشوند . آنها در سرزمين شام با درفش‌هاى مشرق يعنى ايرانيان زمينه‌ساز وارد جنگ مىشوند و در برابر آنها شكست مىخورند و به سوى اردن عقب‌نشينى مىكنند چنان كه در حوادث شام در اين باب سخن گفتيم و به گفتهء برخى روايات آنها در عراق نيز نقش خواهند داشت .\r\n* * * امّا روايات مربوط به شركت نيروهاى مغربى در نبرد قرقيسيا ، در عين خلاصه بودن ، هيچگونه دلالتى بر نقش آنان به سود و مصلحت اسلام ندارد ، چه آنها را طرفدار تركان در برابر سفيانى و چه هوادار سفيانى تصور كنيم ، زيرا تمام طرفهاى درگير در نبرد قرقيسيا مورد نكوهش واقع شده و ستمگر توصيف گرديده‌اند .\r\n* * * فقط نقش اين نيروها بر فرض صحت آن ، در مصر باقى مىماند و دليلى در دست\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 71 .\r\n( 2 ) - نسخهء خطى ابن حماد ص 70 .\r\n","page_name":" 174 ","page_number":174},
  {"content":"\r\n\r\nنيست كه نقش آنها بمصلحت اسلام و ملت مصر باشد ، بلكه بهتر است بگوئيم مهمترين نقش آنها هنگامى كه دولت مصر از منع عمليات ايثارگرانه و قيام ملت و ارتش مصر عليه يهود عاجز مىشود ، حفظ مرزهاى اسرائيل خواهد بود . يا آنكه نقش عمدهء آنها پاسدارى از قبطيان در برابر عكس العمل و واكنش مسلمانان در برابر حركت‌هاى ياد شده آنهاست و يا بعنوان نيروهاى بازدارندهء عرب شمرده مىشوند كه حكومت مصر در برخى از مراحل ضعف و ناتوانى خود و تشويش و نگرانى ياد شده نيروهاى مسلح خويش در برابر اوج‌گيرى حركت اسلامى طرفدار حضرت مهدى ( ع ) ، آنها را فرامىخواند . . . و اللّه اعلم .\r\n* * *\r\n\r\n","description":"","footnote":"","page_name":" 175 ","page_number":175},
  {"content":"\r\n . \r\n","description":"","footnote":"","page_name":" 176 ","page_number":176},
  {"content":"\r\n\r\n\r\nعراق و نقش آن در دوران ظهور\r\nپيرامون اوضاع و حوادث عراق ، در دوران ظهور ، روايات زيادى وارد شده است ، از آن روايات چنين برمىآيد كه عراق ، ميدان كشمكشى آرام نشدنى ميان نيروهاى متعدد مىباشد . و اين كشور در حقيقت چهار مرحله را پشت‌سر مىگذارد :\r\nمرحلهء اوّل : روزگار قبل از ظهور حضرت مهدى ( ع ) است كه ستمكاران مدت طولانى به عراق مسلّط مىباشند ، در آن سامان ، كشتار و ترس و وحشتى فراگير پيش مىآيد كه مردم آرامش خود را از دست مىدهند . تا زمانى كه آن كشور را زمينه‌سازان ظهور ، ياران درفش‌هاى سياه آزاد مىكنند .\r\nمرحلهء دوّم : برپائى نظام اسلامى در آن كشور و وجود كشمكش براى نفوذ در آن ، بين جناح طرفدار خراسانيهاى زمينه‌ساز و جناح طرفدار سفيانى فرمانرواى شامات .\r\nمرحلهء سوم : اشغال عراق توسط سفيانى و آزار و اذيت مردم بوسيله او و سپس ورود سپاهيان يمنىها و ايرانيان زمينه‌ساز ظهور به اين كشور ، كه نيروهاى سفيانى را شكست داده و آنان را از عراق بيرون مىرانند .\r\nمرحلهء چهارم : آزاد شدن عراق توسط امام مهدى ( ع ) و پاك نمودن آن از لوث وجود سفيانيان و گروهكهاى شورشى و غيرآنان و قرار دادن آنجا بعنوان محل استقرار و مركز فرمانروائى ، توسط آن حضرت .\r\nروايات ديگرى نيز پيرامون حوادثى كه در خلال اين چهار مرحله بوجود مىآيد وارد\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nشده است مانند : خروج شيصبانى كه از جمله مخالفين حضرت مهدى ( ع ) قبل از سفيانى است . و بشهادت رسيدن نفس زكيّه همراه با هفتاد تن ديگر از صلحا در پشت كوفه ( نجف ) و خروج عوف سلمى از جزيره و يا تكريت و ممنوعيّت عراقيها از رفتن به حج به مدت سه سال و فرورفتن شهر بصره و خراب شدن آن اندكى پيش از ظهور حضرت مهدى ( ع ) و فرورفتنى ديگر در بغداد و حلّه و ورود نيروهاى مغربى يا غربى به عراق و قيام فردى نيكوكار و شايسته با گروهى اندك جهت رويارويى با لشكر سفيانى و شورش گروهكهايى از خوارج شيعه و سنى بر ضدّ آن حضرت كه شايد خطرناك‌ترين گروه شورشى « گروه رميلهء دسكره » باشد كه منطقه‌اى است نزديك شهربان در استان ديالى ، در عراق .\r\nو اينك مقدارى به توضيح اين مراحل مىپردازيم :\r\n\r\nمرحلهء اوّل و دوّم\r\nروشن‌ترين مطلبى كه در روايات اين مرحله به چشم مىخورد ، گرفتارى شديدى از ناحيهء فرمانروايان ستمگر كشور عراق نسبت به مردم آن كشور و اختلاف اين فرمانروايان با ايرانيان ، ياران درفش‌هاى سياه خواهد بود ، از جابر بن عبد اللّه انصارى ( ره ) نقل شده كه گفت :\r\n« نزديك است كه به مردم عراق ، پيمانه‌اى غلّه و درهمى نرسد ، گفتم از چه ناحيه‌اى ؟\r\nفرمود : از ناحيهء عجم كه مانع اين امر مىشوند » « 1 »\r\nبنابراين ، معنا اين مىشود كه مواد غذائى و كمكهاى مالى بواسطهء جنگى كه ايرانيان با آنها دارند به آنان نمىرسد . و اين همان بحران اقتصادى و گرسنگى و ترسى است كه روايت جابر جعفى در خصوص آن وارد شده است كه گفت :\r\n« از امام باقر ( ع ) دربارهء آيهء شريفه  « وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ »  سؤال كردم ، حضرت فرمود : اى جابر اين ترس و قحطى دو جنبهء خصوصى و عمومى دارد ، امّا قحطى خاص در شهر كوفه است . كه خداوند سبحان آن را ويژهء دشمنان آل پيامبر ( ص ) قرار داده است و بدينوسيله آنان را هلاك مىگرداند و امّا آنچه را كه جنبهء عمومى دارد قحطى و\r\n\r\n\r\n","description":"","footnote":"\r\n( 1 ) - بحار ج 51 ص 92 .\r\n","page_name":" 178 ","page_number":178},
  {"content":"\r\n\r\nوحشتى است كه در شام به آنان مىرسد كه مانند آن را هرگز به ياد نداشته‌اند ، زمان اين قحطى پيش از قيام حضرت قائم و فرارسيدن وحشت و ترس بعد از قيام آن حضرت خواهد بود » « 1 »\r\nالبته پيرامون اينكه مسئله قحطى كه در روايت آمده مخصوص دشمنان اهل بيت ( ع ) باشد دليلى را نيافتم ، مگر اينكه به صورت بحرانى ، اقتصادى باشد كه حكومت ستمگران در عراق گرفتار آن بوده و از آن سخت رنج مىبرند .\r\nوحشت و ترسى كه بعد از ظهور حضرت مهدى ( ع ) سرزمين شام را فرامىگيرد ، منافاتى با وجود آن قبل از ظهور آن بزرگوار ندارد و روايت بعدى صراحت دارد كه اين اضطراب و وحشت پيش از ظهور حضرت مهدى ( ع ) فزونى مىيابد . از امام باقر ( ع ) روايت شده كه فرمود :\r\n« پيش از قيام قائم ، مردم در اثر گناهانشان بوسيلهء آتشى كه از آسمان بر آنها آشكار مىشود ، در عذاب بوده و رنج مىبرند و نشانهء سرخ‌فامى كه آسمان را مىپوشاند و فرورفتن زمين در بغداد و بصره و خون‌هايى كه در آنجا ريخته مىشود و خانه‌هايى كه خراب مىگردد و هلاكتى كه در بين اهالى آن سامان بوجود مىآيد و وجود چنان اضطرابى كه اهل عراق را فرامىگيرد بگونه‌اى كه موجب سلب آرامش آنها مىگردد » « 2 »\r\nالبته لازم نيست اين علامات و نشانه‌ها ، بگونه‌اى كه در روايت آمده بطور زنجيره‌اى و پشت‌سرهم محقق شود ، بلكه اضطراب و وحشت و فرورفتن زمين ، پيش از نشانه‌هاى آسمانى خواهد بود و ظاهرا مراد از آتش آسمان و سرخى آن ، نشانهء الهى مىباشد نه مثلا ، آتش انفجارها .\r\nروايت بعدى كه از امير المؤمنين ( ع ) نقل مىشود ، برخى از حوادث و پيشامدهايى را كه در عراق و در زمان حاكميّت ستمكاران پيش از سفيانى و قبل از ظهور حضرت مهدى ( ع ) واقع مىشود ، بيان مىنمايد ، از انس بن مالك نقل شده است كه گفت :\r\n\r\n\r\n","description":"","footnote":"\r\n( 1 ) - بحار ج 52 ص 222 .\r\n( 2 ) - بحار ج 52 ص 221 - 222 .\r\n","page_name":" 179 ","page_number":179},
  {"content":"\r\n\r\n« زمانى كه امير مؤمنان علىّ بن ابى طالب ( ع ) از جنگ نهروان برمىگشت در منطقه‌اى به نام « براثا » فرود آمد در آن منطقه ، راهبى بنام حباب در صومعهء خويش بسر مىبرد ، همين كه هياهوى لشكريان را شنيد ، از جايگاه ويژهء خود به بيرون نگريست و نظاره‌گر سپاهيان امير مؤمنان شد و با مشاهدهء اين وضع سراسيمه بيرون آمده و سئوال كرد اين شخص كيست ؟ و فرماندهء اين لشكر چه كسى است ؟ گفتند : امير مؤمنان ( ع ) است كه از جنگ نهروان برمىگردد حباب با شتاب خود را به حضرت رسانده و در حضور وى ايستاد و آغاز سخن نمود و عرضه داشت ، درود بر تو اى پيشواى راستين مؤمنان ! كه به حق امير مؤمنان هستى . حضرت فرمود : چگونه دانستى كه من امير مؤمنان راستين و بر حق هستم ؟ عرض كرد : دانشمندان و عالمان دينى ما چنين بما آموخته‌اند ، حضرت فرمود : اى حباب ، راهب عرض كرد : چگونه نام مرا مىدانى ؟ ! حضرت فرمود : حبيب من پيامبر ( ص ) مرا آموخت در اين لحظات بود كه حباب به آن حضرت عرض كرد : دستت را بده من شهادت مىدهم كه خدايى جز خداى يكتا نيست و محمد ( ص ) رسول و فرستادهء اوست و تو علىّ بن ابى طالب وصىّ و جانشين او هستى ، امير مؤمنان ( ع ) از وى سؤال فرمود : كجا زندگى مىكنى ؟ گفت در صومعهء خويش حضرت به دو فرمود : از امروز به بعد در آن سكونت مكن ، امّا در اينجا مسجدى بنا بگذار و آن را به نام بانى و صاحب اين منطقه نامگذارى كن ، ( بدين‌ترتيب مسجدى را در آنجا بنا نمود و به نام بانى آن براثا نام‌گذارى كرد ) سپس حضرت فرمود : اى حبا از كجا آب مىنوشى ؟ عرض كرد : همين‌جا از دجله ، فرمود : چرا چشمه و چاهى حفر نمىكنى ؟ ، عرض كرد : اى امير مؤمنان هروقت به حفر چاه مبادرت نموديم آب آن شور و غيرگوارا بود ، حضرت اشاره فرمودند : در اينجا چاهى بكن و او حفر كرد تا به سنگى سخت برخوردند كه قادر بر از جاى كندن آن نبودند ، آن حضرت سنگ را از جاى بركنده كه از آن چشمه آبى جوشيد كه شيرين‌تر از عسل و لذيذتر از كره بود .\r\nحضرت به او فرمود : اى حباب آب آشاميدنى تو از اين چشمه است ، امّا به زودى در مجاورت اين مسجد تو ، شهرى بنا خواهد شد ، كه ستمگران در آن افزون و بلا و مصيبتهاى بزرگى بوجود خواهد آمد تا جائى كه در هر شب جمعه هفتاد هزار عمل منافى عفت انجام مىشود وقتى كه بلا و گرفتارىها به آنان رومىآورد به مسجد تو هجوم مىآورند و آن را منهدم مىسازند آنگاه تو آن را مجدّدا بنا كن بنا كردنى دوباره بنا نما كه آن را جز كافر منهدم نمىكند ، آنگاه آنجا را خانه‌اى بنا كن ، زمانيكه دست به چنين عملى يازيدند ، مدّت سه سال از رفتن به حج منع مىگردند ، محصولات كشاورزى آنان دستخوش حريق مىگردد و خداوند سبحان مردى از كوه‌نشينان را بر آنان مسلط مىگرداند وارد هر شهرى كه مىشود آن\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nرا نابود مىكند و اهالى آنجا را به هلاكت مىرساند و ديگربار نيز به سوى آنان بازمىگردد و پس از آن دچار 3 سال قحطى و گرانى طاقت‌فرسائى مىگردند بار ديگر نيز آنها را رها نمىكند و برمىگردد ، بعد از آن وارد كوفه مىشود و هرچه سرپا باشد چه درخت و عمارت و چه انسان همه را با خشم از بين مىبرد و مردم آن‌جا را قتل‌عام مىكند همهء اين حوادث زمانى است كه بصره آباد گردد و در آن مسجد جامعى بنا شود كه در اين هنگام زمان نابودى بصره خواهد بود سپس داخل شهرى مىشود بنام واسط كه توسط حجّاج بنا شده است در اين شهر نيز مانند ساير جاها عمل خواهد نمود و بعد از آن متوجه بغداد مىشود و با عفو و گذشت وارد آن شهر مىگردد پس از آن مردم به شهر كوفه پناه مىبرند ، منطقه‌اى از كوفه نيست كه ماجرا بر آن پوشيده باشد ، آنگاه اين مرد با شخصى كه وى را وارد بغداد نموده است جهت نبش قبر من از شهر خارج خواهند شد كه سفيانى با آنها روبرو شده و پس از شكستى سخت آنان را بقتل مىرساند و سپاهى را به سوى كوفه گسيل مىدارد كه عدّه‌اى از اهالى آنجا را به بردگى مىگيرند در اين هنگام مردى از كوفه رسيده و آنان را در حصارى ، جاى و پناه مىدهد كه هركس بدان مكان پناه آورد مصون مىماند . لشكريان سفيانى وارد شهر كوفه گشته هركس را كه بخوانند مىكشند ، بگونه‌اى كه اگر شخصى از اين لشكريان از كنار قطعهء گوهرى بزرگ كه روى زمين افتاده باشد ، بگذرد ، متعرّض آن نخواهد شد ، امّا اگر كودك خردسالى را ببينند دنبال نموده و او را مىكشند ، اى حباب در اين هنگام بعد از اين ماجراها ، چه دور است دور ! بايد در انتظار مسائل بزرگ و مهمّ و فتنه و آشوبهايى مانند پاره‌شب تاريك بود ، اى حباب آنچه به تو مىگويم بخاطر بسپار » « 1 »\r\nالبته در عبارتهاى اين روايت مقدارى آشفتگى به نظر مىرسد و مرحوم مجلسى هم بعد از نقل اين روايت فرموده است : « بدانكه نسخهء روايت مخدوش است و من خبر را آنطور كه يافتم نقل نمودم » ازاين‌رو سند و متن اين روايت قابل بحث و مناقشه است ، امّا بهرحال پيرامون صحت اين حديث هرچه گفته شود ، اين خبر حاكى از وجود دشواريهايى است كه اهل عراق از نظامهاى جابر حاكم بر خود و جور و ستم آنان تحمل نموده و رنج مىبرند كه در روايات ديگرى كه سند بعضى از آنها صحيح است نيز قريب به چنين مضمونى آمده است برخى از حوادث و پيشامدهايى كه در روايات آمده است ، بوقوع پيوسته و يا زمان آن گذشته\r\n\r\n\r\n","description":"","footnote":"\r\n( 1 ) - بحار ج 52 ص 217 - 219 .\r\n","page_name":" 181 ","page_number":181},
  {"content":"\r\n\r\nاست مانند خراب شدن مسجد براثا و كثرت فساد و تباهى در بغداد و يا تسلّط يافتن و بدست گرفتن قدرت ، توسط فرماندهان نظامى به بغداد از مراكز كوه‌نشين كردستان و يا ايران و غير آن . . و برخى ديگر از اين نوع حوادث ، مانند جريان سفيانى و حوادث مربوط به او هنوز بوقوع نپيوسته است .\r\nمرحوم شيخ مفيد فرموده : « نشانه‌هاى قيام حضرت قائم ( ع ) و حوادثى كه قبل از قيام آن بزرگوار بوجود مىآيد در روايات آمده است از جمله خروج سفيانى و كشته شدن حسنى و اختلاف بنى عباس در زمينهء پست و مقامهاى دنيوى و خورشيدگرفتگى در نيمهء ماه رمضان و گرفتن ماه در اواخر آن ماه بر خلاف معمول و فرورفتن زمين در بيابان بيداء و فرورفتنى ديگر در مشرق و مغرب و متوقف شدن خورشيد از ظهر تا نزديك عصر و طلوع آن از مغرب و كشته شدن نفس زكيّه در پشت كوفه ( نجف ) همراه هفتاد تن ديگر از صلحاء و ذبح شدن مردى از بنى هاشم در كنار كعبه بين ركن و مقام و خراب شدن ديوار مسجد كوفه و روىآوردن درفش‌هاى سياه از ناحيهء خراسان و خروج يمنى و ظاهر شدن مغربى در مصر و به تصرف درآمدن شامات توسط وى و فرود آمدن تركان در جزيره و فرود آمدن روميان در رمله و طلوع نمودن ستاره‌اى از مشرق كه مانند ماه نورافشانى كرده و سپس بگونه‌اى خم مىشود كه دو طرف آن به يكديگر نزديك مىشود و هالهء سرخى كه در آسمان آشكار و سپس در تمام نقاط آن پخش مىگردد و آتشى كه از طرف مشرق به طرف آسمان بلند شده و سه يا هفت روز در هوا باقى مىماند و عنان گسستن عرب‌ها و به تصرف درآوردن سرزمينهاى خود و خارج نمودن آن از تحت سلطهء عجم و كشتن اهل مصر فرمانرواى خويش را و خراب شدن شام و وجود اختلاف بين طرفداران درفش‌هاى سه‌گانه در شام و ورود درفش‌هاى قيس و اعراب به مصر و درفش‌هاى كنده به شهر خراسان و ورود سوارانى از غرب كه در نزديكى كوفه مستقر مىشوند و روىآوردن درفش‌هاى سياه از مشرق به همين ناحيه و ايجاد شكافى در فرات بگونه‌اى كه آب كوچه‌هاى شهر كوفه را فراخواهد گرفت و خروج شصت نفر كه هركدام به دروغ ، ادعاى نبوّت مىكنند .\r\nهم‌چنين خروج دوازده نفر ديگر از اولاد ابو طالب كه هريك ادّعاى امامت مىنمايند و سوزاندن مرد با عظمتى از بنى عباس را بين جلولاء « 1 » و خانقين و ايجاد پلى كه از\r\n\r\n\r\n","description":"","footnote":"\r\n( 1 ) - نام منطقه‌اى است در عراق . و خانقين شهر مرزى فعلى عراق .\r\n","page_name":" 182 ","page_number":182},
  {"content":"\r\n\r\nكرخ به شهر سلام وصل مىشود و برخاستن بادى سياه در آن منطقه كه در اوائل صبح آن روز بوقوع مىپيوندد و زلزله‌اى كه در اثر آن بخش بزرگى از منطقه فرومىرود و ترس و وحشت فزاينده‌اى كه اهل عراق و بغداد را فرامىگيرد و بوجود آمدن مرگ دسته‌جمعى در بين آنان و كمبود و كاستى در اموال و جانها و محصولات ، و ظاهر شدن گاه و بيگاه ملخ‌ها كه به كشتزارها روآورده و در نتيجه كمبود محصولات كشاورزى و اختلاف دو گروه از عجم كه باعث خونريزى بسيارى در بين آنان خواهد شد و نافرمانى بردگان از صاحبان خود و كشتن اربابان خويش و مسخ شدن عدّه‌اى از بدعت‌گذاران به صورت ميمون و خوك و چيره شدن بردگان بر ممالك اربابان و صيحهء آسمانى كه همهء اهل زمين و هركس به لغت خود آن را مىشنود و تصوير صورت و سينه‌اى كه در قرص خورشيد براى مردم ظاهر مىشود و زنده شدن مردگانى كه جهت برگشت به دنيا ، صورت مىگيرد كه يكديگر را شناخته و ملاقات مىنمايند .\r\nتمام آنچه كه گفته شد با باريدن بيست و چهار باران پشت‌سرهم خاتمه مىيابد كه زمين مرده بواسطهء اين بارانها زنده و بركاتش هويدا مىگردد و بعد از اين ماجرا هر ناراحتى و مرض جسمى از پويندگان حق و پيروان راستين حضرت مهدى ( ع ) رخت برمىبندد و طبق گفته روايات در اين بحبوحه است كه ياران آن حضرت از ماجراى ظهور آن بزرگوار از شهر مكه ، آگاه شده و جهت يارى وى متوجه آن حضرت مىشوند .\r\nبرخى از اين حوادث كه ذكر شد حتمى و برخى ديگر داراى شرائطى است و خداى سبحان به چگونگى آنها آگاه‌تر است و ما اين حوادث را بگونه‌اى كه در كتب تاريخ و روايات بوده ذكر نموديم و از خداى بزرگ يارى مىطلبيم . » « 1 »\r\nآنچه را كه مرحوم شيخ مفيد ذكر فرموده ، خلاصه‌اى از نشانه‌ها و علامات دور و نزديك ظهور است و مقصود او در اتفاق افتادن اين حوادث پشت‌سرهم بطور زنجيره‌اى به نحويكه برشمرده‌اند نيست ، چون برخى از اين پيشامدها مانند كشته شدن نفس زكيّه و سر بريدن مرد هاشمى بين ركن و مقام ، فاصله‌اى بيش از دو هفته با ظهور حضرت ندارد بلكه در حقيقت جزئى از نهضت ظهور آن بزرگوار است ، چه اينكه وى فرستادهء حضرت مهدى ( ع ) مىباشد بعضى ديگر از اين نشانه‌ها قرنهاى زيادى با ظهور حضرت فاصله دارد مانند اختلاف\r\n\r\n\r\n","description":"","footnote":"\r\n( 1 ) - ارشاد مفيد ص 336 و بحار ج 52 ص 219 - 221 .\r\n","page_name":" 183 ","page_number":183},
  {"content":"\r\n\r\nبنى عباس بين خودشان و ظاهر شدن مغربى و به تصرف درآوردن شامات در حركت و جنبش فاطميان .\r\nو مراد مرحوم مفيد از حتمى بودن برخى حوادث و پيشامدهاى شمرده شده و مشروط بودن دسته‌اى ديگر از آنها اين است كه بخشى از اين نشانه‌ها حتما بوقوع مىپيوندد ، همچنانكه در خصوص بعضى از اين علامات ، در اخبار ، تصريح به حتمى بودن آنها شده است مانند سفيانى و يمنى و كشته شدن نفس زكيّه و صيحهء آسمانى و فرورفتن لشكر سفيانى و غير آن . . و بخش ديگرى از اين حوادث مشروط به پيشامدهاى ديگرى در علم خداى سبحان و تقدير اوست زيرا كه هم اوست كه به گذشته و آينده و نسبت به اين حوادث و غير آن ، داناست .\r\nظاهرا منظور از حسنى ، نفس زكيّه در مكه است و يا جوانى كه نزديك ظهور حضرت مهدى ( ع ) در شهر مدينه به دست لشكريان سفيانى كشته خواهد شد گرچه احتمال دارد او سيّدى حسنى و رهبر حركت اسلامى عراق باشد چه اينكه در برخى روايات هم عبارت « و تحرّك الحسنى » وارد شده است .\r\nامّا كشته شدن نفس زكيّه همراه هفتاد تن از صلحاء ، بعيد نيست كه بر شهيد عاليمقام آية اللّه سيد محمد باقر صدر ( قدس سره ) و گروهى از علماى برجسته و مؤمنينى كه با ايشان بشهادت رسيده‌اند و تعداد آنان به هفتاد نفر مىرسد ، منطبق شود . و مقصود از پشت كوفه كه در عبارت حديث آمده نجف مىباشد كه در روايات نيز با عنوان نجف كوفه يعنى ارتفاعات و كوههاى آن شهر ناميده شده است و ازاين‌رو آن را غرىّ و يا غرييّن مىنامند كه اين نام دو ستون يادبودى است كه نعمان بن منذر پادشاه حيره در آنجا بنا نموده و آنها را با رنگ سفيد نقاشى نموده‌اند . البته به شهادت رسيدن آنها لازم نيست كه دقيقا در پشت كوفه اتفاق بيفتد و شايد اصل جملهء « و كشته شدن نفس زكيه در پشت كوفه » يعنى او ( نفس زكيه ) از اهالى نجف و ساكن آنجاست ، امّا هفتاد نفرى كه با وى بشهادت مىرسند نه حديث مربوط به آنان و نه كلام مرحوم شيخ مفيد دلالت ندارد كه آنان نيز اهل نجف باشند ، بلكه آنها به همراه نفس زكيه كه او اهل نجف است بشهادت مىرسند .\r\nروايات ديگرى كه پيرامون سواران مغربى كه در نزديكى كوفه مستقر مىشوند وارد شده ، بيانگر اين معناست كه اين ماجرا در زمان سفيانى و يا نزديك آن واقع خواهد شد .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nامّا آنچه كه در كلام مرحوم شيخ مفيد « و وارد شدن سوارانى از ناحيهء غرب كه تا در نزديكى كوفه مستقر شوند » قابل توجه مىباشد اين است كه خود اين كلام راهگشاى دقّت و امعان نظر در روايت است ، كه آيا لفظ روايت ، غرب است يا مغرب و بيانگر اين احتمال است كه آنها نيروهاى غربى هستند كه جهت يارى نمودن سفيانى و رؤياروئى با ياوران درفش‌هاى سياه ، وارد عراق شده و يا قبل از سفيانى در آنجا بسر مىبرند ، بلكه شايسته است در رواياتى كه نام لشكر مغرب و اهل مغرب آمده است تحقيق و بررسى شود ، چه اينكه با مراجعهء به نسخه‌هاى خطى كتب حديث ، كلمهء اصلى همان لشكر غرب و اهل غرب است و مراد از درفش‌هاى مشرق زمين ، درفش‌هاى سپاه خراسانيان است كه در معيّت نيروهاى يمنى جهت مقابله و سركوبى نيروهاى سفيانى كه بدآنجا لشكركشى نموده ، وارد عراق مىشوند .\r\nامّا شكافته شدن نهر فرات و جارى شدن آن در شهر كوفه ، در همان سال ظهور ، اتفاق مىافتد آنگونه كه در احاديث و از جمله در روايتى از امام صادق ( ع ) وارد شده كه حضرت فرمودند : « سال فتح و پيروزى ، فرات شكافته مىشود بگونه‌ايكه آب وارد كوچه‌هاى شهر كوفه مىگردد » « 1 »\r\nاز طرفى گواهى كلام مرحوم شيخ مفيد بر اين معنا كه اين نشانه‌ها و علامات در اصول روايات ، ثابت شده است ارزش و اهميّت والايى را به اين دسته از روايات مىبخشد ، بلكه مىتوان گفت آنچه را كه او صحيح بداند در صحّت آن شكى نيست بدليل دقّت و مقام برجستهء او و اينكه نسبت به منابع روايات دوران تابعين و امامان ( ع ) نزديكتر بوده است ، چه اينكه آن بزرگوار در سال 413 هجرى رحلت نموده است .\r\n* * * امّا رواياتى كه دلالت بر به پا شدن نظام اسلامى در عراق قبل از سفيانى دارد ، عمدهء آنها ، رواياتى است كه دالّ بر پيروزى ايرانيان مهياگر مقدمات ظهور ، در نبرد آنان با فرمانروايان ستم‌پيشه عراق مىباشد ، مانند روايتى كه از امام باقر ( ع ) نقل شده كه فرمود :\r\n« گوئيا مىبينم گروهى از مشرق زمين خروج نموده ، حق خود را از مخالفان مىجويند ، امّا\r\n\r\n\r\n","description":"","footnote":"\r\n( 1 ) - بحار ج 52 ص 217 .\r\n","page_name":" 185 ","page_number":185},
  {"content":"\r\n\r\nحقوق آنان را اداء نمىكنند ، ديگربار طلب حق مىنمايند بازهم حقوقشان استيفاء نمىشود كه در اين مرحله شمشير بر دوش نهاده و مقاوم مىايستند ، با مشاهدهء اين وضع از ناحيهء مخالفين ، خواسته‌هاى قبلى آنان در آستانهء عمل قرار مىگيرد كه اين‌بار خودشان نمىپذيرند ، تا قيام نمايند و آنان درفش هدايت را جز به صاحب شما نمىسپارند ، كشته‌هاى آنان شهيدند و اگر من آن زمان را درك مىكردم ، خويش را براى يارى صاحب آن أمر نگه مىداشتم » « 1 »\r\nهمچنين اين روايت كه :\r\n« درفش‌هايى سياه از خراسان برون مىآيد كه هيچ چيز قادر بر شكست و برگرداندن آنها نيست تا اينكه در بيت المقدس به اهتزاز درآيند » « 2 »\r\nو روايت مستفيضى « 3 » كه از طريق شيعه و سنى و بعضى صاحبان صحاح از پيامبر ( ص ) نقل شده است كه فرمود :\r\n« مردمى از مشرق زمين خروج مىنمايند كه مقدمات حكومت و سلطنت حضرت مهدى ( ع ) را فراهم مىنمايند » « 4 »\r\nبهرحال اين روايت و امثال آن اگرچه صريحا دلالت بر به پا شدن حكومت اسلامى در عراق قبل از ظهور حضرت ندارد امّا بر پيروزى دو مرحله‌اى ايرانيان چنان كه در جاى خودش خواهيم گفت ، دلالت دارد . آنچه بهتر به نظر مىرسد اين است كه هدف ايرانيان در به سقوط كشاندن حكومت جبّاران در عراق و ايجاد حكومت اسلامى در آنجا تحقق مىيابد .\r\nدر روايات متفرقهء ديگرى نيز قضيّهء ورود ايرانيان به عراق و شهرهاى بزرگ آن از طريق خانقين و بصره و منع حكومت ستمگران در آنجا آمده است ، امّا آن روايات يا مرسله « 5 »\r\n\r\n\r\n","description":"","footnote":"\r\n( 1 ) - بحار ج 52 ص 43 .\r\n( 2 ) - ملاحم و فتن ص 43 .\r\n( 3 ) - مستفيض ، خبر واحدى است كه راويان آن از سه نفر تجاوز كند .\r\n( 4 ) - بحار ج 51 ص 87 .\r\n( 5 ) - روايت مرسله از جهت جعل به حال شخصى كه در سلسله سند نامش حذف شده حجيّت ندارد .\r\n","page_name":" 186 ","page_number":186},
  {"content":"\r\n\r\nاست و يا سند آنها ضعيف « 1 » است ، مانند روايت براثا كه قبلا گذشت و روايت خطبة البيان كه مىگويد :\r\n« آگاه باشيد ، واى بر بغداد از اهل رى ، از مرگ‌ومير و كشتار و ترس و وحشتى كه اهل عراق را فرامىگيرد زمانيكه شمشير در بين آنان گذارده شود ، آنقدر كه اراده خداست كشته مىشود . . و در اين هنگام عجم بر عرب خروج نموده و بصره را به تصرف خود درمىآورند » « 2 »\r\nهم‌چنين روايت مير لوحى از امام صادق ( ع ) نيز ارتباط با روايت قبلى دارد كه فرمود :\r\n« سپس بين سران ارتش عرب و عجم دشمنى و اختلاف پيش مىآيد و اين اختلافات همچنان ادامه داشته تا امارت و فرمانروائى به مردى از ذريّهء ابو سفيان مىرسد » « 3 »\r\nروايت « تحرّك الحسنى » نيز وارد شده كه با شواهد و قرينه‌ها چنين از آن استفاده مىشود كه وى در عراق بسربرده و بعد از بحكومت رسيدن كشته خواهد شد .\r\nدر مقابل رواياتى كه از آنها بر پائى حكومت اسلامى استفاده مىشود ، دستهء ديگرى از روايات است كه از آنها برمىآيد ، حكومت ستمگران در عراق همچنان تا ظهور حضرت مهدى ( ع ) ادامه خواهد داشت ، زيرا از امام صادق ( ع ) نقل شده كه فرمودند :\r\n« زمانى كه ديوار عقب مسجد كوفه كه به خانهء عبد اللّه بن مسعود مىرسد خراب مىشود آن زمان پايان سلطنت ( خاندان فلان ) است كه بعد از آن ، حضرت قائم ( ع ) ظهور مىفرمايد » « 4 »\r\nو روايتى كه در كتاب غيبت طوسى آمده است « خراب‌كنندهء ديوار ، آن را ترميم نمىكند » « 5 » به اين معناست كه كسى كه ديوار مسجد را خراب نموده است يا كشته مىشود و\r\n\r\n\r\n","description":"","footnote":"\r\n( 1 ) - روايت ضعيف آن است كه در سلسله راويان آن ، احتمال فسق در يك راوى و يا جهل به حال وى و وضع و جعل نمودنش مورد شبهه باشد .\r\n( 2 ) - الزام الناصب ج 2 ص 191 .\r\n( 3 ) - الزام الناصب ج 2 ص 160 .\r\n( 4 ) - ارشاد مفيد ص 360 .\r\n( 5 ) - غيبت طوسى ص 271 .\r\n","page_name":" 187 ","page_number":187},
  {"content":"\r\n\r\nيا قبل از اينكه به نوسازى و مرمّت آن بپردازد از آنجا مىرود ، البته جريان تخريب ديوار مسجد صرفا جنبهء نظامى داشته كه فرمانرواى آن شهر براى سركوبى حركت معارضى كه مخالفان مبارز ، به مسجد پناه برده و متحصّن مىشوند ، آن را تخريب مىكند .\r\nگاهى همين معنا از روايت مربوط به كشتار وحشيانه‌اى كه در كنار مسجد كوفه اتفاق مىافتد نيز استفاده مىشود كه ابو بصير آن را از امام صادق ( ع ) نقل كرده كه حضرت فرمود :\r\n« براى فرزندان فلان كنار مسجد شما ( يعنى مسجد كوفه ) در روزى معيّن معركه‌اى رخ مىدهد كه در آن درگيرى ، از دروازهء فيل تا اصحاب صابون ( محله‌اى در كوفه ) چهار هزار نفر كشته خواهد شد » « 1 »\r\nو در روايتى ديگر آمده است كه :\r\n« ملك و سلطنت آنان از بين نخواهد رفت تا مردم را روز جمعه در كوفه قتل‌عام نمايند گوئيا حدّ فاصل بين مسجد و اصحاب صابون سرهايى را مىبينم كه از بدن جدا مىشود » « 2 »\r\nهمچنانكه قريب به همين مضمون از رواياتى كه در خصوص لشكركشى سفيانى به عراق وارد شده است نيز استفاده مىشود كه در برخى از آنها اشاره شده به اينكه سفيانى با حكومت ضعيفى كه غير اسلامى بلكه مخالف اسلام و دشمن امام مهدى ( ع ) مىباشد مبارزه مىكند ، چنان كه در روايتى هم كه از بحار در زمينهء حركت سفيانى نقل كرديم آمده است :\r\n« و فرمانرواى مردم در آن روز جبّار و ستمگرى لجوج است كه كاهن و جادوگر ناميده مىشود » « 3 »\r\nامّا بر فرض صحت اين روايات ، چنين اخبارى با احاديث اوّلى كه دالّ بر پياده شدن حكومت اسلامى در عراق قبل از ظهور حضرت مهدى ( ع ) بود ، منافاتى ندارد ، زيرا اين روايات از مرحله‌اى سخن مىگويد كه پيوند آن به ظهور آن حضرت معلوم نبوده و يا مرحلهء\r\n\r\n\r\n","description":"","footnote":"\r\n( 1 ) - ارشاد ص 360 .\r\n( 2 ) - غيبت طوسى ص 272 .\r\n( 3 ) - بحار ج 52 ص 273 .\r\n","page_name":" 188 ","page_number":188},
  {"content":"\r\n\r\nبسيار كوتاهى است كه متصل بظهور ايشان است ، بهرترتيب بعد از پيروزى زمينه‌سازان ظهور ، حكومت و نظام اسلامى ايجاد مىشود و تا زمانيكه ارادهء خداوند تعلق بگيرد ادامه خواهد داشت ، سپس در اثر انحراف از آن ، در همان سال ظهور و يا اندكى قبل از ظهور ، حكومت ، بكام جبّاران گشته و ديگربار چيره مىشوند . و اللّه العالم .\r\n\r\nحسنى و شيصبانى و عوف سلمى\r\nدر تعدادى از روايات ، سخن از حسنى بميان آمده است كه اشاره دارد ، وى حركتى را در عراق آغاز مىنمايد امّا اين روايات نياز بدقت بيشتر دارد چرا كه اين احاديث نام سه نفر ، حسنى مدينه ، حسنى مكّه و حسنى عراق را بيان مىكند ، همچنين حسينى خراسانى كه در منابع حديث اهل سنت و برخى منابع خبرى شيعه « حسنى » ناميده شده است و هم اوست كه در سال ظهور حضرت مهدى ( ع ) با سپاهيانش وارد عراق مىگردد ، بنابراين احتمال دارد مراد از روايات مربوط به جنبش حسنى در عراق ، همين قيام و حركتش باشد و احتمال اينكه حسنى ديگرى قبل از او باشد نيز وجود دارد .\r\n* * * امّا شيصبانى ، در مورد اين شخص روايتى از كتاب غيبت نعمانى كه از منابع درجهء اوّل حديث مىباشد از جابر بن يزيد جعفى نقل شده است كه گفت : از امام باقر ( ع ) در مورد سفيانى سئوال كردم حضرت فرمود :\r\n« دسترسى به سفيانى پيدا نمىكنيد تا اينكه قبل از او شيصبانى در سرزمين عراق مانند آبى كه از زمين بجوشد ، ناگهان ظاهر مىشود و خروج مىنمايد ، او نمايندگان شما را بقتل مىرساند و بعد از اين ماجرا در انتظار سفيانى باشيد كه حضرت قائم نيز خروج مىكند » « 1 »\r\nگرچه من روايت ديگرى را پيرامون وى نيافتم امّا همين روايت داراى چند نكته دربارهء اين شخص مىباشد از آن جمله :\r\nالف - او به شيصبانى توصيف شده است كه نسبت به شيصبان دارد و آن صفتى\r\n\r\n\r\n","description":"","footnote":"\r\n( 1 ) - بحار ج 52 ص 250 به نقل از غيبت نعمانى .\r\n","page_name":" 189 ","page_number":189},
  {"content":"\r\n\r\nاست كه امامان ( ع ) از آن تعبير به طاغوتها و اشرار مىنمايند ، بگونه‌ايكه در شرح قاموس زبيرى آمده است ، شيصبان در اصل نام ابليس و مورچهء نر مىباشد .\r\nب - اينكه او قبل از سفيانى خروج مىكند ، از روايت چنين برداشت مىشود كه بين او و سفيانى فاصلهء چندانى نيست و يا اينكه بلافاصله بعد از او سفيانى خروج خواهد كرد ، بدليل مفاد كلام امام باقر ( ع ) كه فرمود : « بعد از او منتظر سفيانى باشيد »\r\nج - محل خروج وى عراق است كه به آن زمين كوفان نيز گفته مىشود و يا اينكه در خود شهر كوفه است ، بهرحال خروج و يا انقلاب و يا حكومت او ناگهانى و غيرمنتظره است « مانند آب كه از زمين مىجوشد » او انسانى است طغيانگر و خونريز كه مؤمنان را بقتل مىرساند ، و ظاهرا معناى جملهء « و نمايندگان شما را مىكشد » در كلام امام باقر ( ع ) ، اين است كه مؤمنين عالى رتبه‌اى را كه معمولا پيشاپيش و در صدر هيئت نمايندگى حضور دارند ، بشهادت مىرساند . چه اينكه گفته مىشود وفد قبيله - نمايندگان قبيله و يا وفد مدينه - نمايندگان شهر ، به معناى صاحبان جاه و مقام و شخصيتهاى آنان است ، البته احتمال هم دارد معنا اين گونه باشد كه هيئتهايى را كه قصد زيارت بيت اللّه الحرام و امثال آن را دارند ، بقتل مىرساند .\r\nما در حركت و جنبش سفيانى و لشكركشى وى به عراق ، ترجيح داديم ، كه حاكميت شيصبانى در عراق پيش از خروج سفيانى و بعد از برقرارى حكومت مهياگران مقدمات ظهور ، و پيروانشان خواهد بود ، البته از ديدگاه برخى ، چنين شخصى با اين اوصاف ، بر صدام حاكم فعلى عراق ، انطباق دارد . چون همهء اين صفات در او وجود دارد ، بنابراين اگر سفيانى بعد از او در شام خروج نمايد ، مىتوان ادعا كرد كه صدام همان شيصبانى عراق است كه در روايت وارد شده است .\r\n* * * امّا عوف سلمى در مورد اين شخص نيز روايتى در كتاب غيبت طوسى كه آن هم از منابع درجهء اوّل حديث ، بشمار مىرود وارد شده است . حذلم بن بشير از امام زين العابدين ( ع ) نقل كرده كه گفت :\r\n« به علىّ بن الحسين ( ع ) عرض كردم ، كيفيت خروج حضرت مهدى ( ع ) را برايم توصيف نموده و دلائل و نشانه‌هاى ظهورش را به من بشناسان ، حضرت فرمود : قبل از ظهور او مردى\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nبنام عوف سلمى در سرزمين جزيره خروج مىنمايد كه جايگاه او تكريت و محل قتل وى مسجد دمشق مىباشد و بعد از آن شعيب بن صالح از سمرقند خروج مىكند و آنگاه سفيانى ملعون كه از ذريّهء عتبه پسر ابو سفيان است از منطقهء وادى يابس ( بيابان خشك ) خروج مىنمايد كه در هنگام خروج او حضرت مهدى ( ع ) مخفى است و پس از آن خروج مىنمايد » « 1 »\r\nالبته پيرامون اين شخص ( عوف ) روايت ديگرى را نيافتم . امّا آنچه كه در متن همين روايت دربارهء شعيب بن صالح آمده كه وى اهل سمرقند است مخالف با مطالبى است كه در مصادر روايتى شيعه مشهور است كه او از اهالى رى مىباشد ، مگر اينكه بگوئيم وى ، اصالة اهل سمرقند است ، و همچنين كيفيت خروج ايشان قبل از سفيانى را كه در جاى خودش ذكر نموديم .\r\nظاهرا عوف سلمى عليه حكومت سوريه قيام مىكند نه عراق و مدت كوتاهى قبل از سفيانى بسرمىبرد . امّا جزيره كه مركز جنبش و قيام اوست نام منطقه‌اى است در مرز عراق و سوريه و هرگاه لفظ جزيره بدون اضافه ذكر شود همين معنا از آن استفاده مىشود آنگونه كه در كتب تاريخ و حديث نيز چنين آمده است ، البته اين جزيره به نام جزيرهء ربيعه و جزيرهء ديار بكر نيز ناميده مىشود ، بنابراين از لفظ جزيره نمىتوان جزيرة العرب و يا جزيرهء ديگرى را لحاظ نمود مگر در صورت اضافه شدن اين كلمه . و ظاهرا معناى جملهء « و جايگاه وى تكريت است » اين است كه جايگاه او قبل از قيام و حركتش و همچنين بعد از شكست او و فرارش شهر تكريت خواهد بود كه امروزه يكى از شهرهاى معروف عراق است و آنچه كه اين مطلب را تأييد مىكند اين است كه تكريت نزديك منطقهء حركت او يعنى جزيره واقع شده است . و عبارات ديگرى كه در برخى از نسخه‌ها « جايگاه وى بكريت و يا بكويت » آمده است در اثر اشتباه نسخه‌هاست كه بجاى تكريت نقل شده است و مؤيد اين معنى اين است كه در بحار و غيبت طوسى فقط تكريت آمده است . روايت اشاره به اين معنا دارد كه او ( عوف سلمى ) در مسجد دمشق كشته مىشود يعنى در آنجا بوسيلهء ترور بقتل مىرسد و يا اينكه در آن محل دستگير و كشته مىشود ، بنابراين قضيهء خروج او از جملهء حوادث و\r\n\r\n\r\n","description":"","footnote":"\r\n( 1 ) - بحار ج 52 ص 213 به نقل از غيبت طوسى .\r\n","page_name":" 191 ","page_number":191},
  {"content":"\r\n\r\nپيشامدهاى سرزمين شام است كه با حوادث عراق نيز بىارتباط نيست .\r\n\r\nمرحلهء سوّم : لشكركشى سفيانى و خراب شدن بصره\r\nرواياتى كه در اين زمينه وارد شده است چگونگى لشكركشى سفيانى به عراق و اشغال آن كشور توسط او و آزار و اذيت مردم آن سامان مخصوصا پيروان حضرت مهدى ( ع ) و اهل بيت ( ع ) را بوسيله وى توصيف مىكند كه در بخش جنبش سفيانى از آن ياد كرديم ، لكن از مجموعهء روايات چنين استفاده مىشود كه حكومت وقت عراق در آن زمان به اندازه‌اى ضعيف و ناتوان است كه نه با قواى نظامى و نه با تكيه بر نيروى مردمى قادر بر دفع هجوم سفيانى نيست و پس از آن از جلوگيرى نيروهاى يمنى و ايرانى كه جهت روياروئى با لشكريان سفيانى وارد عراق مىگردند نيز عاجز مىباشد ، چنان كه احتمال دارد علت ورود نيروهاى سفيانى به عراق ، دعوت نمودن حكومت ضعيف آن كشور باشد . و اينكه روايات از نبردى كه لشكريان سفيانى در دجيل « 1 » و بغداد و جاهاى ديگر ، درگير آن مىشوند ياد كرده است ، منظور جنگ و درگيرى وى با گروهكهاى شورشى عليه خود مىباشد .\r\nچه اينكه مفهوم روايات اين است كه نيروهاى ايران و يمنى از پشتيبانى مردمى ملت عراق برخوردارند و مردم مستضعف آن سامان با شادمانى ، اين نيروها را جهت تعقيب و سركوبى قواى سفيانى مساعدت و يارى مىنمايند .\r\n* * * امّا روايات مربوط به خراب شدن بصره ، سه دسته است : الف - خراب شدن آن بواسطهء غرق در آب . ب - و بواسطهء جنبش و انقلاب زنگيان ( سياه‌پوستان ) ج - در اثر فرو رفتن زمين و غرق شدن ، هردو . و مضمون بيشتر كلمات امير مؤمنان ( ع ) كه در خطبه‌هاى نهج البلاغه و غير آن وارد شده است مراد ، دو خرابى اوّلى است كه در زمان عباسيان بوقوع پيوسته است همچنانكه همهء مورّخان آن را ذكر كرده‌اند . و مقصود بخشى ديگر از فرمايشات آن حضرت ، خرابى نوع سوّم بواسطهء فرورفتن زمين است كه از جمله علامتها و نشانه‌هاى ظهور حضرت مهدى ( ع ) خواهد بود .\r\n\r\n\r\n","description":"","footnote":"\r\n( 1 ) - نهر كوچكى كه از دجله جدا شده است .\r\n","page_name":" 192 ","page_number":192},
  {"content":"\r\n\r\nحضرت على ( ع ) در يكى از خطبه‌هاى نهج البلاغه ، خطاب به اهل بصره مىفرمايد :\r\n« شما لشكريان آن زن ( عايشه ) هستيد و طرفداران آن حيوان ( شتر عايشه ) وقتى آن حيوان فرياد زد اجابت كرديد و زمانى كه پى شد گريختيد . . زود رنجيده خاطر مىشويد و عهد و پيمان شما ، نقض عهد و پيمان‌شكنى است ، آئين شما نفاق است و آب آشاميدنىتان بسيار تلخ و غيرقابل استفاده ، كسى كه در بين شما مسكن گزيند در گرو گناهانش گرفتار آمده و آنكس كه شما را ترك گويد رحمت خدا شامل حال وى شده است گوئيا مىبينم مسجد شما را ( مسجد بصره ) مانند سينهء كشتى بر آب نشسته ، خداوند عذاب را از بالا و پائين آن فروفرستاده است و هر آنكس كه درون آن باشد غرق خواهد شد . » « 1 »\r\nابن ابى الحديد ، پيرامون كلمات حضرت در اين خطبه ، گفته است : « اينكه امير المؤمنين ( ع ) از غرق شدن بصره خبر داده كه غير از مسجد جامع آن ، همه را آب فرا مىگيرد ، ديدم كسانى را كه معتقدند آنچه در كتابهاى حوادث آينده به چشم مىخورد دلالت بر اين معنى دارد كه شهر بصره و اهل آن بوسيلهء آب تيره‌اى كه از زمين مىجوشد هلاك شده و غرق مىگردد تنها مسجد آن شهر ، از غرق شدن مصون مىماند . و آنچه صحيح به نظر مىرسد اين است كه هرچه را به آن خبر داده شده است بوقوع پيوسته ، زيرا شهر بصره دوبار يكى در زمان خليفهء عباسى قائم بامر اللّه بطور كامل غرق شده است به جز بخشى از مسجد جامع آن‌كه شبيه سينهء پرنده روى آب هويدا بوده ، چيزى باقى نمانده است همانطور كه امير مؤمنان ( ع ) كيفيت آن را خبر داده است كه آب از درياى فارس ، از ناحيه‌اى كه امروزه معروف به جزيرهء فارسى است و از ناحيهء كوه معروفى بنام كوه سنّام آن را فراگرفت كه خانه‌هاى شهر و هر كس كه در آنها بسر مىبرد غرق شد و جمعيت انبوهى از اهل آنجا هلاك شدند و يكى از اين دو حادثهء غرق ، نزد اهل بصره معروف است كه آن را از پيشينيان خود نقل مىكنند .\r\n* * * امّا حادثهء آن خرابى كه بواسطهء انقلاب زنگيان اتفاق افتاده است در نيمهء قرن چهارم در زمان عباسيان بود . امير مؤمنان ( ع ) مكرّر از آن خبر داده ، از جمله خطبه‌اى كه حضرت در آن فرموده :\r\n\r\n\r\n","description":"","footnote":"\r\n( 1 ) - نهج البلاغه خطبهء 13 .\r\n","page_name":" 193 ","page_number":193},
  {"content":"\r\n\r\n« اى احنف گوئيا وى را مىبينم ، با لشكرى راه مىافتد كه نه داراى غبار است و نه همهمهء جنگاوران و نه صداى چكاچك افسار مركب‌ها و نه صداى شيههء اسبان ، با گامهايى شبيه گام شتر مرغ زمين را شيار مىنمايند » « 1 »\r\nمرحوم سيد رضى بيان داشته است كه « آن حضرت با اين عبارات به فرماندهء زنگيان اشاره فرموده است . سپس حضرت ادامه داد : « واى بر راههاى آباد شما و بر خانه‌هاى زيبايتان كه بالكن‌هايى چون بالهاى كركس و پيشانىهايى چون خرطوم فيل دارند ، از طرف كسانى كه بر كشته‌هايشان زارى نمىشود و غايبانشان مفقود نيستند »\r\nامّا انقلاب زنگيان به رهبرى قرمطى در كتب تاريخ مشهور است و هر وضعيتى را كه امير مؤمنان ( ع ) براى آنان ذكر فرموده است بطور دقيق بر آنها منطبق است و اين انقلاب و نهضت در حقيقت عكس العمل ظلم و ستم و خوشگذرانى و بيدادگرى با بردگان و مستضعفان است . ازاين‌رو لشكريان او همه از بردگان سياهى مىباشند كه پياده بوده و مركبى را در اختيار نداشتند .\r\n* * * اما حادثه خرابى بصره كه از نشانه‌هاى ظهور حضرت مهدى ( ع ) است ، در بسيارى از روايات وارد شده است كه بصره از جمله شهرهاى مؤتفكه ( زيرورو شده ) است كه در قرآن مجيد آمده است ، يعنى شهرهايى كه با فرورفتن در زمين در اثر عذاب الهى دگرگون شده است كه از جملهء آنان شهر بصره است كه سه مرحله زيرورو شده و مرحلهء چهارم هنوز واقع نشده است .\r\nدر شرح نهج البلاغه ابن ميثم بحرانى آمده است كه گفت :\r\n« زمانى كه امير مؤمنان ( ع ) از جنگ جمل فارغ شد ، منادى را أمر كرد كه اعلام دارد مردم از فردا به مدت سه روز در نمازها حاضر شوند و هيچكس بدون عذر حق سرپيچى و تخلف از آن را ندارد و كارى نكنيد كه با شما برخورد شود ! چون روز معين فرارسيد مردم اجتماع نمودند آنگاه حضرت در آن مكان حضور يافت و نماز صبح را در مسجد جامع با مردم به جماعت گذارد . بعد از پايان نماز ، حضرت ايستاد و در حالى كه پشت به قبله به ديوار\r\n\r\n\r\n","description":"","footnote":"\r\n( 1 ) - نهج البلاغه خطبه 128 .\r\n","page_name":" 194 ","page_number":194},
  {"content":"\r\n\r\nسمت راست مصلّا تكيه زده بود مردم را مخاطب قرار داد ، بعد از حمد و ستايش خدا ، آنطور كه شايستهء مقام اوست و درود بر پيامبر ( ص ) و طلب آمرزش براى مردان و زنان مؤمن و مسلمان چنين آغاز سخن فرمود : « اى مردم بصره ، اى اهالى شهرى كه تاكنون سه مرحله اهل خود را به كام مرگ فرستاده است خداوند متعال مرحلهء چهارم را نيز محقق ساخته و كامل مىنمايد ، اى لشكريان زن ( عائشه ) و اى طرفداران آن مركب ( شتر عائشه ) كه چون فرياد زد اجابت كرديد و زمانى كه پى شد شكست خورديد ( و گريختيد ) زود مىرنجيد ، آئين شما نفاق است و آب آشاميدنىتان تلخ و غيرقابل استفاده خاك شهر شما بدبوترين خاكهاى شهرهاى خداست و دورترين آنها از رحمت خداوندى ، در اين شهر نسبت شرّ و بدى نه دهم است ( يعنى از هر ده نفر نه نفر تبهكار و شرور هستند ) كسى كه در آن شهر بماند در اثر گناه اوست و آنكس كه از آن خارج شود رحمت خداى وى را شامل شده است گوئيا مىبينم شهر شما را ( بصره ) آب پوشانده است بگونه‌ايكه غير از كنگره‌هاى مسجد كه مانند سينهء پرنده‌اى در وسط دريا آشكار است چيز ديگرى ديده نمىشود ، در اين هنگام احنف بن قيس ايستاد و عرض كرد : اى امير مؤمنان ، اينها چه زمانى اتفاق مىافتد ؟ حضرت فرمود : اى ابا بحر ، تو آن زمان را هرگز درك نخواهى كرد ، فاصلهء بين تو و آن زمان قرن‌هاست ، لكن بايد حاضرين شما به غائبين و آنها نيز به برادران دينى خود برسانند ، زيرا زمانيكه ديدند نيزارهاى آن تبديل به خانه‌ها و آسمانخراشها شده است ، پس فرار ، فرار . كه در آن روز ديگر بصره‌اى براى شما باقى نخواهد ماند .\r\nحضرت متوجه سمت راست خود شد و فرمود : ، چقدر فاصله بين شما و ابلّه است ؟\r\nمنذر بن جارود عرض كرد : پدر و مادرم فداى تو باد چهار فرسخ . حضرت به دو فرمود : راست گفتى . به خدايى كه پيامبر اسلام حضرت محمد ( ص ) را به پيامبرى برانگيخت و او را به مقام نبوّت ، كرامت بخشيد و رسالت را مخصوص وى گردانيد و مرغ روحش را شتابان در بهشت جاودان جايگزين فرمود ، از آن بزرگوار شنيدم ، اين گونه كه شما هم‌اكنون از من مىشنويد كه فرمود : اى على آيا مىدانى فاصلهء بين مكانى كه بصره نام دارد و بين منطقه‌اى كه آن را ابلّه مىنامند چهار فرسخ است و به زودى اين منطقه محل استقرار خراج‌گيران خواهد شد ، در آن مكان هفتاد هزار نفر از امّت من شهيد خواهند شد كه بمنزلهء شهداى جنگ بدر مىباشند .\r\nمنذر عرض كرد : اى امير مؤمنان ( ع ) پدر و مادرم بقربانت چه كسى آنان را مىكشد ؟\r\nحضرت فرمود : آنان بوسيلهء برادرانى كه مانند شياطين ، سياه چهره و بدبو هستند كشته مىشوند ، حرص و طمع آنان زياد است امّا در غارتها سود اندكى دارند ، خوش به حال كسى\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nكه بدست اينان كشته شود ، براى مبارزهء با آنان گروهى پيش قدم مىشوند كه نزد مستكبرين آن زمان خوار هستند در زمين ناشناس و در آسمان معروفند ، آسمان و زمين و آنچه در آنهاست بر آنان مىگريند ، سپس چشمان حضرت پر از اشك گرديد و فرمود : واى بر تو اى بصره از لشكرى كه نه صدا دارد و نه گردوغبار .\r\nمنذر ديگربار عرضه داشت : آنچه فرموديد كه از ناحيهء غرق براى آنان ( اهل بصره ) پيش مىآيد كدام است ؟ حضرت فرمود : اين لفظ ( واى ) داراى دو درب است يكى در رحمت و ديگرى در عذاب ، آرى اى پسر جارود ، خونخواهانى بزرگ كه گروهى از آنان بعض ديگر را بقتل مىرسانند و از آن جمله فتنه و آشوبى است كه تخريب خانه‌ها و شهرها و غارت اموال را بدنبال خواهد داشت و اسارت زنانى كه با وضع بسيار بدى سر بريده مىشوند ، اى واى . كه تا چه اندازه سرگذشت آنان عجيب است !\r\nو از جملهء آن نشانه‌ها ، دجّال بزرگ يك چشم است كه چشم راست او ناپيدا است و در چشم ديگرش چيزى مانند گوشت جويده شده ديده مىشود كه آميختهء به خون است ، چشم وى مانند دانهء انگورى كه روى آب در گردش باشد ، از حدقه بيرون آمده است ، گروهى از مردم بصره كه تعدادشان به اندازهء شهداى ابلّه مىرسد و انجيل‌ها حمايل دارند از او پيروى مىكنند در آن زمان عدّه‌اى كشته مىشوند و عده‌اى فرار مىكنند و پس از آن ، لرزش زمين ، به اطراف پرتاب شدن ، فرورفتن ، و به صورت ديگر درآمدن قيافه‌هاست ، آنگاه گرسنگى در اثر قحطى و بعد از آن مرگ سرخ يعنى غرق شدن مىباشد .\r\nاى منذر : شهر بصره در كتب آسمانى ، داراى سه نام ديگر غير از بصره است كه جز دانشمندان و علماء آنها را كسى نمىداند از آن جمله ، خريبه ، تدمر و مؤتفكه است ، تا اينكه فرمود :\r\nاى اهل بصره ، خداوند از ميان همهء شهرهاى مسلمانان ، برترين مرتبهء شرف و كرامت را در شما قرار داد و شما را بر ديگران زيادتى بخشيد ، از ناحيهء قبله بر ديگران برترى داريد ، چه اينكه قبلهء شما روبروى مقام ابراهيم مىباشد و آن جايى است كه امام جماعت در مكّه مىايستد ، قاريان قرآن شما بهترين قاريانند و پرهيزكاران شما ، پارساترين مردم ، عبادت‌كنندگان شما بهترين عبادت‌كنندگان و تجّار شما بهترين تاجران و راستگوترين آنها در معامله و تجارت هستند ، صدقه‌دهندگان شما از اين جهت گرامىترين مردم هستند ، و ثروتمندان شما ، بخشنده‌ترين و متواضع‌ترين انسانهايند افراد شايستهء شما از حيث خلق نيكو از همه بالاترند و شما بهترين پناه‌دهندگان مردميد و نسبت به آنچه را كه مربوط به شما نيست به زحمت نمىاندازيد ، رغبت شما به شركت در نماز جماعت بيش از\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nديگران است ، ميوه‌هاى شما بهترين ميوه‌ها و اموال شما بيشترين اموال و فرزندان شما هوشيارترين فرزندان و زنهاى شما عفيف‌ترين و شوهردارترين زنان است . خداوند سبحان آب را در اختيارتان قرار داده تا صبح و عصر براى معيشت خود ، از آن استفاده كنيد و دريا را سبب افزايش اموال شما قرار داده است و چنانچه اهل صبر و استقامت باشيد درخت طوبى جايگاه و سايه‌بان شماست ، الّا اينكه ارادهء خداوند چنين تعلق گرفته و قضاء او جارى خواهى بود و هيچكس خلاف حكمت او نمىتواند كارى انجام دهد . و هم اوست كه بسرعت بندگانش را محاسبه مىنمايد ، خداى سبحان مىفرمايد : « هيچ منطقه‌اى نيست مگر اينكه قبل از قيامت اهل آن را هلاك و يا عذاب مىكنيم . و اين حقيقت ، در قرآن نوشته شده است » « 1 » . .\r\nتا اينكه فرمود :\r\n« يكى از روزها پيامبر اسلام ( ص ) مطلبى را به من فرمود و كسى غير از من با آن حضرت نبود فرمود : كه جبرئيل روح الأمين مرا بر شانهء راستش حمل نمود تا زمين و آنچه را كه بر روى آن وجود دارد ببينم كليدهاى آن را به من سپرد و به آنچه كه در زمين بود و تا روز قيامت خواهد بود مرا آگاه نمود ، آشنايى و آگاهى اين امر برايم دشوار نبود ، همانطورى كه بر پدرم آدم سخت نيامد ، همهء نامها را به وى آموخت امّا ملائكه آنها را ندانستند . آنگاه من در كنار دريا شهرى را مشاهده نمودم كه بصره ناميده مىشد ، آن شهر دورترين قسمت زمين نسبت به آسمان بود و نزديكترين شهرها به آب ، آن سرزمين از ساير جاها زودتر خراب مىگردد و داراى نامرغوب‌ترين خاك و شديدترين عذابها خواهد بود كه در قرون گذشته چندين‌بار به زمين فرورفته و ديگربار نيز چنين خواهد شد ، اى اهل بصره : و اى روستاهاى اطراف ! آن روزيكه آب آنجا را فرامىگيرد بر شما ، از نظر بلا و مصيبت روز بس بزرگى خواهد بود من محل فوران و جوشش آب در شهر شما ( بصره ) را مىدانم و قبل از آن حوادثى بزرگ و غيرمنتظره به شما روى مىآورد كه از ديدگان شما پنهان است لكن ما به آن آگاهيم ، كسى كه نزديك غرق شدن آن شهر ، آن را ترك گويد رحمت خداى او را شامل شده است و كسى كه در آن بدون توجه باقى بماند در گرو گناه خويش است و خداوند نسبت به بندگانش ستم نمىكند » « 2 »\r\n\r\n\r\n","description":"","footnote":"\r\n( 1 ) - اسراء آيه 10 .\r\n( 2 ) - بحار ج 60 ص 224 - 226 و نهج السعاده ص 325 .\r\n","page_name":" 197 ","page_number":197},
  {"content":"\r\n\r\nما بر اين حديث فقره‌اى از كتاب نهج السعادة در مستدرك نهج البلاغه افزوديم و فقرهء ديگرى از اين خطبه ، از كتاب عيون اخبار الرضا نوشتهء ابن قتيبه ، از حسن بصرى روايت شده كه در آن آمده است :\r\n« جز آنكه از رسول خدا ( ص ) شنيدم كه مىفرمود زمينى فتح خواهد شد كه بصره ناميده مىشود از حيث قبله باثبات‌ترين قسمت زمين‌هاست قاريان آن شهر از بهترين قاريان ، و عبادت‌كنندگان آن بهترين عابدان و دانشمندان و علماء آن ديار ، داناترين انديشمندان و صدقه‌دهندگان و تجار آن بزرگترين تاجران مىباشند ، از اين شهر تا منطقه‌اى كه ابلّه نام دارد چهار فرسخ فاصله است در آستان مسجد جامع اين شهر ، تعداد چهل هزار نفر بشهادت مىرسند كه شهيد آنان مانند شهيدى است كه با من در جنگ بدر حضور داشته است »\r\nآنچه از منابع تاريخى استفاده مىشود اين است كه خطبهء امير مؤمنان ( ع ) در بصره و سخنان آن حضرت در آن از حوادث و پيشامدها ، حتمى و مشهور بوده است لكن روايات مربوط به آن در طولانى و كوتاه بودن و از حيث مضمون اندكى باهم اختلاف دارند .\r\nدو روايتى كه نقل كرديم به تنهائى خراب شدن بصره را بواسطهء غرق شدن بعد از فرو رفتن بيان مىكند و اين جريانى است كه در دو مرحلهء غرق قبلى و يا در انقلاب زنگيان اتفاق نيفتاده است و ظاهرا اين همان فرورفتنى است كه در روايات ديگرى از امامان ( ع ) بعنوان يكى از نشانه‌هاى ظهور حضرت مهدى ( ع ) ذكر شده است و يا فرورفتنى است كه احتمالا در زمان نبرد ياران درفش‌هاى سياه با فرمانروايان ستمكار عراق قبل از به اشغال درآمدن آن توسط سفيانى و يا بعد از اشغال آن صورت مىگيرد و چنان كه تنها اين دو روايت ، در زمينهء بيان تعداد شهداى بصره كه هفتاد و يا چهل هزار تن مىباشند و در مقام و مرتبهء شهداى بدر بودن آنان و گريستن امير مؤمنان ( ع ) سخن مىگويد در روايتى ديگر گريه نمودن پيامبر ( ص ) بر آنان نيز ، وارد شده است . روايت اوّل محل شهادت آنان را بين بصره و ابلّه ذكر نموده است كه امروزه محلّه‌اى است در بصره كه نزديك ايستگاه قطار واقع شده است ، در حالى كه روايت ابن قتيبه شهادت آنان را كنار مسجد جامع كه ظاهرا مراد از آن مسجد بصره است ، بيان كرده است .\r\nبنابراين ناگزير بايد ، جريان شهادت آنان قبل از ظهور حضرت مهدى ( ع ) باشد زيرا بعد از ظهور آن بزرگوار هيچ ستمگر و ظالمى وجود ندارد تا اينكه شهداء در پيشگاه آن\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nمستكبران ذليل و خوار باشند چنان كه از روايت ، چنين برداشت مىشد ، لكن اشاره‌اى به تعيين زمان آنها نشده است همچنين روايت به روشنى بيان ننموده كه آنها به دست چه كسانى كشته مىشوند و شايد كلمهء « برادران - حاميان » اشتباها بجاى كلمهء ديگرى نوشته شده باشد .\r\nو دجّال ، كه نام او ذكر شده است ، بعد از آنان خواهد آمد و داراى طرفدارانى بالغ بر هفتاد هزار تن از نصارى پيروان انجيل‌ها مىباشند . بعيد نيست كه او غير از دجّال موعودى باشد كه بعد از ظهور حضرت مهدى ( ع ) ظاهر مىشود . بدليل اينكه روايت ابن قتيبه به بيان شهداى ابلّه اكتفاء نموده و نامى از دجّال بميان نياورده است و از طرفى ابن ميثم منبع اين روايت را متذكر نشده است كه اين خود نياز به تحقيق و بررسى بيشتر دارد . و اللّه العالم .\r\nدر تفسير نور الثقلين ، در تفسير اين آيهء شريفه  « وَ جاءَ فِرْعَوْنُ وَ مَنْ قَبْلَهُ وَ الْمُؤْتَفِكاتُ بِالْخاطِئَةِ »  و آمد فرعون و كسانى كه قبل از او بودند و شهرهاى زيرورو شدهء در اثر گناه » « 1 »\r\nآمده است كه مراد از زيروروشده‌ها ، شهر بصره است ، همچنين در تفسير آيهء شريفهء « و زيرورو شده‌ها را فروأفكند » « 2 » از امام صادق ( ع ) نقل شده است كه فرمود : « مراد اهل بصره است و هم آن شهر است كه زيرورو شده است » و نيز در تفسير فرمودهء خداى سبحان كه فرمود : « و پيروان ابراهيم و اصحاب مدين ( شهر پيروان حضرت شعيب ) و شهرهاى زيرورو شده » « 3 » از حضرت صادق ( ع ) وارد شده است كه فرمودند : « آنان قوم لوطاند كه شهرشان زيرورو و دگرگون شده است » .\r\nو در همين تفسير مطلبى بنقل از كتاب « من لا يحضره الفقيه » از جويرية بن مسهر عبدى آمده است كه گفت :\r\n« با امير مؤمنان ( ع ) از جنگ با خوارج برمىگشتيم ، وقت نماز عصر بود كه به سرزمين بابل رسيديم ، حضرت با مردم ، در آن منطقه فرود آمد ، سپس امام رو به مردم ، فرمود : اى مردم اين زمين ملعون است و در طول زمان سه مرتبه گرفتار عذاب الهى شده است ( در روايتى\r\n\r\n\r\n","description":"","footnote":"\r\n( 1 ) - حاقه - 9 .\r\n( 2 ) - نجم - 53 .\r\n( 3 ) - توبه - 70 .\r\n","page_name":" 199 ","page_number":199},
  {"content":"\r\n\r\nديگر دو مرتبه ) و در انتظار سومين مرحلهء آن مىباشد و اين سرزمين يكى از مناطق زيرورو شده است »\r\n* * * \r\nمرحلهء چهارم : آزاد شدن عراق به دست حضرت مهدى ( ع )\r\nدر زمينهء ورود حضرت مهدى ( ع ) به عراق و آزاد ساختن آن از باقيماندهء نيروهاى سفيانى و گروهكهاى متعدد خوارج و پذيرفتن آن كشور بعنوان پايگاه دولت و مركز حكومت خويش ، روايات فراوانى وجود دارد .\r\nو در خصوص زمان دقيق ورود حضرت به عراق مطلبى را نيافتم ، امّا در بحث حركت ظهور آن حضرت خواهد آمد كه چند ماه بعد از ظهور و پس از آزادسازى حجاز و درگيرى سخت ياران او در منطقهء بيضاء استخر ( كوه سفيد ) در نزديكى اهواز با نيروهاى مخالف ، به شكست فاحش قواى سفيانى خواهد انجاميد ، سپس آن حضرت از طريق هوا با يك اسكادران هواپيما ، وارد عراق مىشود ، چه اينكه از كلام امام باقر ( ع ) در تفسير آيهء شريفهء « اى جماعت جنيّان و انسانها اگر قادر به عبور هستيد ، از اطراف و نواحى آسمان و زمين پس بگذريد ، كه نمىتوانيد بگذريد مگر با قدرت و تسلّط الهى » « 1 » چنين استفاده مىشود كه فرمود :\r\nقائم در روز لرزش زمين با هفت كجاوه از نور فرود مىآيد بگونه‌ايكه هيچكس متوجه نمىشود كه حضرت در كداميك از آنهاست ، تا اينكه در شهر كوفه فرود مىآيد » .\r\nاگر اين روايت صحيح باشد ، علاوهء بر جنبهء اعجاز ، بر اين مطلب دلالت دارد كه شرائط امنيتى براى حفظ وجود مبارك آن حضرت ، اقتضاى چنين احتياطى را دارد و با وجوديكه اوضاع كينه‌توزانهء جهانى ، عليه آن بزرگوار است در عين حال صحنهء داخلى كشور عراق آنطور كه بايد پاكسازى نشده است و از مفاد كلمهء « فرود مىآيد » و جملهء بعدى « تا اينكه در كوفه فرود مىآيد » چنين استفاده مىشود كه آن حضرت مستقيما وارد كوفه و يا نجف نمىشود بلكه طبق دلالت برخى روايات ابتداء در مركز حكومت ( پايتخت ) و يا در پايگاه نظامى و يا در كربلا فرود خواهد آمد .\r\n\r\n\r\n","description":"","footnote":"\r\n( 1 ) - رحمن - 32 .\r\n","page_name":" 200 ","page_number":200},
  {"content":"\r\n\r\nروايات ، بخش عظيمى از فعاليتها و معجزات آن حضرت را در عراق بيان مىكند كه در مبحث حركت ظهور به بيان آن خواهيم پرداخت و در اينجا بعضى موارد را كه متعلق به اوضاع عمومى كشور عراق است ذكر مىكنيم كه مهم‌ترين آنها هموار نمودن اوضاع داخلى و متلاشى نمودن عدّهء بسيارى از مخالفان است زيرا روايات ، چنين مىگويد : زمانى كه حضرت وارد شهر كوفه يعنى عراق مىشود ، درگيرى و كشمكش بين سه جناح وجود دارد كه ظاهرا جناح اوّل طرفداران آن حضرت و گروه دوم پيروان سفيانى و دستهء سوم وابستهء به شورشيان است ، عمرو بن شمر بنقل از امام باقر ( ع ) مىگويد : امام ( ع ) حضرت مهدى ( ع ) را ياد كرد ، آنگاه فرمود :\r\n« وارد كوفه مىشود در حالى كه سه جناح داراى درفش‌ها ، شهر را آشفته نموده‌اند و پس از آن زمينه براى ورود حضرت مهيّا و شهر كاملا آمادهء پذيرش اوست آن حضرت وارد شده و با قرار گرفتن بر فراز منبر ، آغاز سخن مىكند ، بنحويكه مردم از شدت گريه متوجه گفتار وى نمىشوند . » « 1 »\r\nدر اين حديث شريف و مشابه آن ، كلمهء كوفه تعبير از عراق است ، بنابراين وجود سه گروه پرچمدار در عراق ، با رواياتى كه بر تسلط نظامى ايرانيان بعد از شكست سفيانى در آن كشور دارد ، منافاتى ندارد . مانند حديث بعدى كه اين روايت در منابع روائى شيعه و سنّى بنحو مستفيض ، از امير مؤمنان ( ع ) و از امام باقر ( ع ) نقل شده است كه فرمود :\r\n« درفش‌هاى سياهى كه از خراسان خارج مىشود در كوفه فرود مىآيد و زمانيكه مهدى ( ع ) ظاهر شد جهت بيعت مجدّد ، حضور آن بزرگوار شرفياب مىشود » « 2 »\r\nبنابراين برترى نظامى در عراق بدست نيروهاى ايرانى زمينه‌سازان ظهور مىباشد ، لكن اوضاع داخلى و مردمى آن كشور چنان كه گفتيم دستخوش كشمكش‌هاى سه جناح موجود در آنجا خواهد بود .\r\n* * * از رواياتى كه در مورد نابودى گروهكهاى معاند و دسته‌جات شورشى توسط آن\r\n\r\n\r\n","description":"","footnote":"\r\n( 1 ) - ارشاد مفيد ص 362 .\r\n( 2 ) - بحار ج 52 ص 217 .\r\n","page_name":" 201 ","page_number":201},
  {"content":"\r\n\r\nحضرت وارد شده است ، استفاده مىشود كه حركتهاى مخالف آن حضرت ، بسيار است خواه از جمعيت خوارج و يا طرفداران سفيانى و غير آنان .\r\nآن بزرگوار ، جهت اجراى عهد و پيمانى كه از جدش رسول خدا ( ص ) دارد ، سياست شدّت عمل و كشتن هركس را كه در مقابل وى مقاومت كند ، اعمال مىنمايد ، از امام باقر ( ع ) روايت شده است كه فرمود :\r\n« برخورد و روش رسول خدا ( ص ) در ميان امتش ملايم بوده و با مردم با الفت رفتار مىنمود ، امّا مشى قائم كشتار مخالفين و بدخواهان است ، اين مأموريت بوسيلهء نوشته‌اى كه از پيامبر اسلام ( ص ) بهمراه دارد به او سپرده شده است كه از اين طريق به پيش برود و از كسى طلب توبه ننمايد ، واى بر كسى كه مخالفت امر وى كند » « 1 »\r\nنوشته‌اى كه با آن حضرت است ، عهدنامه‌اى است به املاء جدش پيامبر ( ص ) و بخطّ حضرت على ( ع ) كه در آن چنين آمده است :\r\n« آنان را بقتل برسان و باز هم بكش و طلب توبه از كسى مكن »\r\nاز امام باقر ( ع ) منقول است كه فرمود :\r\n« قائم ( ع ) با مأموريت جديد و قضاوت جديد ، قيام مىكند ، با اعراب بشدت برخورد مىنمايد و كارش چيزى جز شمشير نيست او از أحدى طلب توبه نمىكند و در راه خدا از سرزنش هيچ ملامت‌گرى باك ندارد » « 2 »\r\nامر جديد ، كه در عبارت حديث آمده است ، مراد از آن اسلام است كه توسط ستمگران محو گرديده است و مسلمانان از آن فاصله گرفته‌اند ، اسلام و قرآن بوسيلهء آن حضرت ، ديگربار حيات خود را بازمىيابد و اين مسئله براى اعرابى كه از حاكمان سركش خود اطاعت نموده‌اند ، دشوار مىآيد ، لذا با آن حضرت به دشمنى و ستيز برمىخيزند .\r\nاز امام صادق ( ع ) نقل شده كه فرمود :\r\n« قائم ( ع ) در جريان نبرد خود با مسائلى روبرو خواهد شد كه رسول خدا ( ص ) با آن مواجه\r\n\r\n\r\n","description":"","footnote":"\r\n( 1 ) - بحار ج 52 ص 353 .\r\n( 2 ) - بحار ج 52 ص 354 .\r\n","page_name":" 202 ","page_number":202},
  {"content":"\r\n\r\nنشده است چون زمانيكه پيامبر ( ص ) در بين مردم مبعوث گرديد ، آنان سنگ و چوب تراشيده ( بت ) را مىپرستيدند امّا در زمان حضرت قائم ، مردم بر او مىشورند و كتاب خدا را براى آن حضرت تأويل و تفسير مىكنند و به همين جهت با او مىجنگند » « 1 »\r\nو ديديم كه چگونه فرمانروايان و علماء و دانشمندان سوء و دربارى آنان ، آيات خدا را در رابطه با دشمنى با حكومت زمينه‌سازان ظهور حضرت مهدى ( ع ) تأويل و تفسير نمودند و به مبارزهء با آن برخاستند .\r\nبه گفتهء برخى روايات ، حملهء شديد حضرت مهدى ( ع ) شامل منافقين ، كسانى كه در پوشش اسلام خود را مخفى نگه مىدارند و چه‌بسا بعضى از آنان خود را در بين اطرافيان آن حضرت جازده باشند نيز ، مىشود ، زيرا آن بزرگوار با نور و حكمتى كه خداى سبحان در قلب او جايگزين كرده است آنان را شناسائى مىكند . از امام صادق ( ع ) روايت شده كه فرمود :\r\n« زمانيكه آن مرد بالاى سر قائم مىايستد و او را امر و نهى مىكند ، حضرت مىگويد او را برگردانيد پس او را برمىگردانند ، آنگاه حضرت امر به زدن گردن او مىنمايد و در شرق و غرب جهان چيزى باقى نمىماند مگر اينكه از آن بزرگوار ترس و وحشت بدل دارد » « 2 »\r\nبرخى از روايات چنين دلالت دارد كه گاهى كار نابودى دشمنان به جائى مىرسد كه گروه مخالف را ، بطور كامل نابود مىكند . از امام باقر ( ع ) نقل شده كه فرمود :\r\n« زمانيكه قائم قيام مىكند ، به طرف كوفه حركت مىكند ، جمعيتى حدود دوازده هزار نفر كه بتريّه ناميده مىشوند از شهر خارج شده و سر راه را بر آن حضرت مىگيرند و به دو مىگويند از همان راه كه آمده‌اى برگرد ، ما را نيازى به اولاد فاطمه نيست ، سپس حضرت شمشير در بين آنان گذاشته و يك نفر از آنان را زنده نمىگذارد ، آنگاه وارد كوفه مىشود و همهء منافقين شكّاك و جنگجويان آنجا را از دم تيغ مىگذراند تا موجبات رضايت حضرت حق را فراهم نمايد » « 3 »\r\n\r\n\r\n","description":"","footnote":"\r\n( 1 ) - بحار ج 52 ص 363 .\r\n( 2 ) - بحار ج 52 ص 355 .\r\n( 3 ) - بحار ج 52 ص 338 .\r\n","page_name":" 203 ","page_number":203},
  {"content":"\r\n\r\nدر روايت بعدى نيز آمده است : كه آن حضرت هفتاد نفر از علماء و دانشمندان سوء را كه عامل گمراهى و فتنه و آشوب و اختلاف در ميان شيعه هستند بقتل مىرساند ، از مالك بن ضمره نقل شده كه گفت . امير مؤمنان ( ع ) فرمود :\r\n« اى مالك بن ضمره ، چگونه خواهى بود زمانيكه ، شيعيان اين‌چنين با يكديگر اختلاف داشته باشند ؟ آنگاه حضرت انگشتان مبارك خود را بطور مشبّك داخل يكديگر نمود ، عرض كردم : اى امير مؤمنان در آن هنگام چه مسئلهء خيرى بوجود خواهد آمد ؟ حضرت فرمود : تمام خير در آن هنگام است ، اى مالك : در آن زمان قائم ما قيام مىكند و تعداد هفتاد مرد را ، كه به خدا و رسول خدا دروغ گفته‌اند پيش كشيده و آنان را بقتل مىرساند ، سپس خداوند همه را به يكپارچگى و وحدت مىرساند » « 1 »\r\nچنان كه روايت بعدى ، بر بقاى نيروهاى سفيانى در كشور عراق با وجود نشانهء فرو رفتن لشكريانش در منطقهء حجاز و شكست او در عراق دلالت دارد ، از امام زين العابدين ( ع ) نقل شده است كه فرمود :\r\n« سپس حركت مىنمايد ، ( يعنى حضرت مهدى ) تا اينكه به قادسيه مىرسد ، در حالى كه مردم در كوفه اجتماع نموده و با سفيانى بيعت كرده‌اند » « 2 »\r\nو از امام صادق ( ع ) روايت شده كه فرمود :\r\n« سپس متوجه كوفه مىشود و در آنجا فرود مىآيد ، و خون هفتاد قبيله از قبايل عرب را مباح مىشمارد » « 3 »\r\nيعنى خون كسانى را كه از اين قبايل به دشمنان و خروج‌كنندگان بر آن حضرت پيوسته‌اند ، هدر مىداند .\r\nابن ابى يعفور از امام صادق ( ع ) نقل كرده ، كه حضرت به دو فرمود :\r\n« وى اوّلين قائمى است از ما اهلبيت كه قيام مىكند با شما سخنى مىگويد كه تحمل آن را\r\n\r\n\r\n","description":"","footnote":"\r\n( 1 ) - بحار ج 52 ص 115 .\r\n( 2 ) - بحار ج 52 ص 387 .\r\n( 3 ) - غيبت طوسى ص 284 .\r\n","page_name":" 204 ","page_number":204},
  {"content":"\r\n\r\nنداريد و در رميلهء دسكره بر او خروج مىكنيد و با او مىجنگيد او نيز با شما مىستيزد و همهء شما را بقتل مىرساند و اين آخرين گروه خروج كننده است » « 1 »\r\nو از امام باقر ( ع ) نقل شده است كه فرمود :\r\n« وقتى كه صاحب اين امر ، به بعضى از احكام و سنت حكم كند و سخن بگويد ، گروهى از مسجد بيرون آمده و آهنگ خروج بر او را دارند ، وى به يارانش دستور مىدهد حركت كنيد و آنها به جنبش درآمده و خود را در محلّهء تمارين ( خرمافروشان ) در كوفه به آنان مىرسانند و آنها را باسارت خويش درمىآورند آنگاه به امر آن حضرت آنان را سر مىبرند و اين آخرين گروهى است كه بر قائم آل محمد صلى اللّه عليه و آله خروج مىنمايد » « 2 »\r\nبا جمع بين اين دو روايت ، به اين نتيجه مىرسيم كه خوارج رميلهء دسكره آخرين گروه مسلّحى است كه خروج مىكند و خوارج مسجد كوفه آخرين دسته‌اى است كه سعى در خروج عليه آن حضرت را دارد و روايات دلالت دارد كه خوارج رميلهء دسكره خطرناكترين گروه شورشى بر حضرت مهدى ( ع ) هستند كه فرماندهء آنها بسان فرعون و ابليس است .\r\nاز ابو بصير نقل شده كه گفت :\r\n« سپس توقف كوتاهى مىنمايد ، تا اينكه در رميلهء دسكره ، شورشيانى از غير عرب بر او خروج مىكنند كه تعداد آنها ده هزار نفر و شعارشان ، اى عثمان اى عثمان است . آنگاه حضرت مردى از عجم را فراخوانده و شمشيرش را به دو مىسپارد و او آهنگ آن جماعت نموده و همهء آنها را بقتل مىرساند بگونه‌ايكه يك تن هم باقى نمىگذارد » « 3 »\r\nروايت قبلى ، رميلهء دسكره را بعنوان دسكرهء پادشاه ( كاخ محل عيش و نوش پادشاهان ) مشخص نموده است و در كتاب معجم البلدان ، آمده است كه آن قريه‌اى است نزديك شهر ابان از روستاهاى بعقوبه در استان ديالى در عراق .\r\nامّا اينكه اين افراد ، در روايت ، بنام خوارج غير عرب ذكر شده‌اند ، بدين جهت است كه آنان عرب نيستند و يا اينكه فرماندهء آنان از غير عرب خواهد بود .\r\n\r\n\r\n","description":"","footnote":"\r\n( 1 ) - بحار ج 52 ص 375 .\r\n( 2 ) - بحار ج 52 ص 345 .\r\n( 3 ) - بحار ج 52 ص 333 .\r\n","page_name":" 205 ","page_number":205},
  {"content":"\r\n\r\nبرخى ديگر از روايات ، نوع ديگرى از عمليات پاكسازى بزرگ را چنين بيان مىكند كه آن حضرت دوازده هزار نفر از سپاهيان عرب و غير عرب خود را طلبيده ، به همهء آنان كه نوع لباس ويژه مىپوشاند و سپس آنان را أمر به ورود به شهر مىكند تا اينكه هركس را كه داراى آن نوع لباس نباشد بقتل برسانند ، و آنان امر وى را اطاعت مىكنند .\r\nبه نظر مىرسد كه چنين شهرى بايد پر از كافران و منافقان مخالف آن حضرت باشد كه چنين أمر به كشتار مردان آن مىنمايد و يا اينكه بگونه‌اى ديگر ، قبلا افراد مؤمنى را كه در شهر وجود دارند مطلع مىسازد كه بهنگام هجوم و حمله از خانه‌هاى خود خارج نشوند و يا اينكه براى مصون ماندن آنان ، از همان نوع لباس ويژهء سپاهيان خود ، برايشان مىفرستد .\r\n* * * البته چنين پاكسازيهاى وسيع ، موجى از وحشت و رعب و ترديد را در عراق و ساير جهان ايجاد مىكند ، زيرا در بعضى از روايات آمده است كه برخى از مردم زمانيكه اين كشتار و خونريزى زياد آن حضرت را نسبت به دشمنانش مىبينند با خود مىگويند اين شخص از ذريّهء فاطمه ( س ) نيست ، اگر بود بر مردم ترحّم مىكرد بلكه در حديث است كه بعضى از اصحاب خاص آن حضرت در اثر مشاهدهء كشتار وسيع مخالفين توسط آن حضرت ، دچار شك و ترديد مىشوند تا جائى كه يكى از آنان كه مشاعر و اعصاب خود را از دست داده است ، نسبت به آن حضرت زبان اعتراض مىگشايد . از امام صادق ( ع ) روايت شده است كه فرمود :\r\n« قائم ( ع ) روى مىآورد تا به بازار مىرسد ، مردى از ذريّهء پدرش به او مىگويد : شما مردم را مانند رمهء گوسفندان مىترسانيد . . آيا عهدنامه‌اى از رسول خدا صلى اللّه عليه و آله دارى و يا چيز ديگر ؟ فرمود : در ميان مردم كسى از آن مرد نيرومندتر وجود ندارد ، در اين لحظه مردى از عجم بر آن شخص بانگ مىزند كه ساكت شو و الّا گردنت را مىزنم كه در اين هنگام قائم ( ع ) پيمان‌نامه‌اى را از حضرت رسول ( ص ) بيرون مىآورد » « 1 »\r\nو معناى جملهء از ذريّهء پدر بزرگوار اوست يعنى آن مرد معترض ، نسبش علوى است و معناى جملهء تا اينكه به بازار مىرسد اين است كه به محلّه‌اى مىرسد كه نام آن « سوق »\r\n\r\n\r\n","description":"","footnote":"\r\n( 1 ) - بحار ج 52 ص 387 .\r\n","page_name":" 206 ","page_number":206},
  {"content":"\r\n\r\n( بازار ) است و احتمال دارد كه مراد اين باشد كه آن حضرت با كشتار مخالفين به بعضى از اهل بازار نيز خواهد رسيد . در روايت ديگرى آمده است كه مردى كه آن شخص معترض را أمر بسكوت مىكند ايرانى مىباشد و هم اوست كه مسئوليت بيعت گرفتن از مردم براى حضرت مهدى ( ع ) را به عهده دارد . از امام باقر ( ع ) نقل شده كه فرمود :\r\n« زمانيكه او به ثعلبيه « 1 » مىرسد ، شخصى از ذريّهء پدرش كه از همه نيرومندتر و شجاعتر است ، غير از صاحب اين امر ، وى در مقابل حضرت ايستاده و مىگويد فلان : اين چه كارى است كه تو انجام مىدهى ؟ مرد ايرانى كه مسئول بيعت گرفتن است ، فرياد مىزند به خدا قسم ساكت شو و الّا گردنت را مىزنم ! آنگاه حضرت قائم ( ع ) به دو مىگويد فلانى ساكت باش : آرى به خدا سوگند ، عهد و پيمان از رسول خدا ( ص ) همراه دارم ، سپس دستور به آوردن عيبة و يا زنفليجه « 2 » مىدهد و عهدنامه رسول خدا را براى وى مىخواند ، در آن هنگام شخص اعتراض كننده عرضه مىدارد جانم بقربانت : سر مباركت را بياور تا ببوسم حضرت اجابت مىكند و او بين دو چشم آن بزرگوار را مىبوسد و سپس عرض مىكند فدايت شوم : از ما بيعت جديد بگير و حضرت با آنان تجديد بيعت مىكند » « 3 »\r\n* * * با اين بيان كوتاه ، در مورد كسانى كه حضرت مهدى ( ع ) آنان را بقتل مىرساند ظاهر مىشود كه آنها گروههاى بسيارى از شيعه و سنّى و از طرفداران سفيانى و مخالفين وى از قبيل علماء سوء و گروهكها و احزاب و بعضى اقشار مردم مىباشند و طبيعى است كه در بين آنان گروههاى مزدور غربى و شرقى نيز وجود دارد .\r\n* * * امّا بعد از اين همه ماجراها ، كشور عراق در سايهء حكومت حضرت مهدى ( ع ) نفس راحتى مىكشد و در مركز جهانىاش بعنوان پايتخت فرمانروائى آن حضرت ، وارد حيات جديدى مىشود و قبله‌گاه دل و ديدهء مسلمانان جهان و مقصد فرستادگان برجستهء آنان خواهد بود .\r\n\r\n\r\n","description":"","footnote":"\r\n( 1 ) - مكانى است در عراق از سمت حجاز .\r\n( 2 ) - نام صندوقچهء مخصوصى است .\r\n( 3 ) - بحار ج 52 ص 343 .\r\n","page_name":" 207 ","page_number":207},
  {"content":"\r\n\r\nدر آن زمان ، كوفه و سهله و حيره و نجف و كربلا محلّه‌هاى يك شهر را تشكيل مىدهند كه نام آن در دل و بر زبان ملت‌هاى جهان قرار دارد ، مردم از دورترين نقاط جهان در شب جمعه آهنگ آن ديار مىكنند تا هرچه زودتر جهت اقامهء نماز جمعه به امامت حضرت مهدى ( ع ) در مسجد جهانى وى كه داراى يك هزار در مىباشد خود را به آنجا برسانند و با اين همه در بين ميليون‌ها نفر كه آهنگ آنجا نموده‌اند ، پيدا نمودن جاى يك نفر در صف جماعت ميسّر نخواهد بود . . از امام صادق ( ع ) منقول است كه فرمود :\r\n« محل زمامدارى او كوفه ، و مجلس قضاوت او مسجد جامع آن شهر و بيت‌المال و محل تقسيم غنيمت‌هاى مسلمانان ، مسجد سهله و جايگاه استراحت و خلوت‌گاه او با خالق خويش در تپه‌هاى سفيد غرييّن « 1 » مىباشد ، به خدا سوگند هيچ مؤمنى باقى نمىماند مگر اينكه در آنجا و اطراف آنجا بسر مىبرد و در روايتى ديگر ( و يا به آنسوى مىآيند و در روايت بعدى ، بسوى آن مىشتابند ) كه همين عبارت صحيح‌تر است . مساحت شهر كوفه به چهل و پنج ميل مىرسد و آسمانخراشهاى آن شهر از عمارتهاى كربلا برتر مىشود و خداوند سبحان ، كربلا را پناهگاه و جايگاه رفت و آمد ملائكه و مؤمنان قرار مىدهد كه موقعيتى بس مهم خواهد داشت » « 2 »\r\n« مجلس قضاوت او » يعنى محل مراجعات مردم و قضاوت بين آنان در مسجد فعلى كوفه . و يا مسجد جمعهء بزرگى كه آن حضرت بنا مىنمايند « و خلوتگاه او تپه‌هاى سفيد » يعنى محل اعتكاف وى براى عبادت در مجاورت تپه‌هاى سفيدى كه نزديك نجف قرار دارد ، مىباشد و مساحت چهل و پنج ميلى كوفه ، يعنى مساحت كوفه و يا طول آن به حدود يكصد كيلومتر مىرسد .\r\nاز امام صادق ( ع ) نقل شده است كه فرمود :\r\n« در پشت كوفه ( نجف ) مسجدى بنا مىنهد با هزار در ، آن مسجد به خانه‌هاى كوفه در كنار دو نهر كربلا و حيره متّصل مىگردد ، بگونه‌ايكه اگر مردى بر أستر تندرو خود سوار شده و آهنگ نماز جمعه نمايد ، آن را درك نخواهد كرد » « 3 »\r\n\r\n\r\n","description":"","footnote":"\r\n( 1 ) - معناى آن قبلا گذشت .\r\n( 2 ) - بحار ج 53 ص 11 - 12 .\r\n( 3 ) - غيبت طوسى ص 280 .\r\n","page_name":" 208 ","page_number":208},
  {"content":"\r\n\r\nيعنى هرچند با آن مركب تندرو بسرعت حركت نمايد نماز جمعه را درك نمىكند ، زيرا جاى خالى و محلّى براى اقامهء نماز نمىيابد البته روايات در مورد پيشرفت‌هاى معنوى و مادّى در عراق ، مركز حكومت آن بزرگوار ، فراوان است كه در اينجا مجال ذكر آنها نيست .\r\n* * * بهرحال آن حضرت با پاكسازى عراق ضميمه نمودن آن به قلمرو حكومت خويش و مركزيت بخشيدن به آن ، دامنهء فرمانروائى و حكومت وى شامل يمن ، حجاز ، ايران و عراق به اضافهء كشورهاى خليج خواهد شد و بدين ترتيب حضرت مهدى ( ع ) با خاطرى آسوده از اوضاع داخلى ، به جنگ با دشمنان خارجى خود مىپردازد . كه ابتدا با تركان ( روس‌ها ) درگير شده و لشكرى را به آنجا گسيل مىدارد و آنها را شكست مىدهد ، سپس خود آن حضرت در رأس سپاهى آهنگ شام مىنمايد و در منطقه‌اى بنام ( مرج عذراء ) « 1 » نزديك دمشق فرود مىآيد و مهياى نبردى بزرگ با سفيانى و يهود و روميان براى آزادسازى قدس مىگردد ، چنان كه در مبحث حوادث و پيشامدهاى نهضت ظهور آن حضرت به آن اشاره خواهيم كرد .\r\n* * *\r\n\r\n\r\n","description":"","footnote":"\r\n( 1 ) - منطقه‌ايست در 35 كيلومترى دمشق كه مدفن صحابى جليل القدر حضرت على ( ع ) حجر بن عدى مىباشد .\r\n","page_name":" 209 ","page_number":209},
  {"content":"\r\n . \r\n","description":"","footnote":"","page_name":" 210 ","page_number":210},
  {"content":"\r\n\r\n\r\nجنگ جهانى در دوران ظهور\r\nروايات بسيار در حدّ تواتر اجمالى « 1 » بر وقوع جنگ جهانى ، نزديك ظهور حضرت مهدى ( ع ) دلالت دارد ، و بعيد است كه بتوان آن را بر دو جنگ جهانى اوّل و دوّم گذشته كه در عصر ما اتفاق افتاده است تطبيق نمود ، زيرا صفاتى كه براى اين جنگ در روايات ذكر شده است با اوصاف آن دو جنگ تفاوت دارد ، مخصوصا در تعداد قربانيان اين جنگ و زمانش كه نزديك به ظهور حضرت ( ع ) خواهد بود ، بلكه از برخى روايات استفاده مىشود كه اين نبرد ، در همان سال ظهور و يا بعد از آغاز نهضت مقدس آن بزرگوار ، بوقوع مىپيوندد .\r\nو اينك نمونه‌هايى از اين روايات :\r\nاز امير مؤمنان ( ع ) منقول است كه فرمود :\r\n« نزديك زمان قائم ( ع ) دو نوع مرگ وجود دارد مرگ سرخ و مرگ سفيد و ملخ‌هائى كه برنگ خون بوده و گاه و بيگاه آشكار مىشوند امّا مرگ سرخ يعنى شمشير و مرگ سفيد طاعون است » « 2 »\r\nعبارت « نزديك زمان قائم » دلالت دارد كه اين جنگ و مرگ سرخ خيلى نزديك به\r\n\r\n\r\n","description":"","footnote":"\r\n( 1 ) - يعنى بطرق گوناگون از عدّه‌اى از صحابه نقل شده كه علم به صدور آن از رسول خدا ( ص ) حاصل مىشود .\r\n( 2 ) - ارشاد مفيد ص 405 و غيبت طوسى ص 277 .\r\n","page_name":" 211 ","page_number":211},
  {"content":"\r\n\r\nظهور حضرت مهدى ( ع ) اتفاق مىافتد ، امّا روايت ، محل وقوع آن را تعيين نكرده است و از امام باقر ( ع ) روايت شده كه فرمود :\r\n« قائم قيام نمىكند مگر در پى ترس و وحشت و زلزله‌ها و فتنه و آشوب و بلاهايى كه مردم گرفتار آن شوند كه پيش از آن گرفتار طاعون و بعد از آن ، جنگ و خونريزى بين اعراب و ايجاد اختلاف بين مردم و پراكندگى در دين‌شان و دگرگونى احوال آنان ، بگونه‌ايكه در اثر مشاهدهء بجان هم افتادن مردم و يكديگر را خوردن ، هركس در صبح و شام ، آرزوى مرگ مىنمايد » « 1 »\r\nاين مطلب دلالت دارد كه مرض طاعون قبل از ترس شديدى كه عبارت از همان درگيرى و جنگ عمومى است . خواهد بود . امّا با فرض اينكه مطمئن باشيم شخص راوى تقديم و تأخيرى در عبارت انجام نداده باشد ، مشكل است كه وقوع حوادث را زنجيره‌اى و پشت سر هم بدانيم چون جملهء « و جنگ و خونريزى بين اعراب » كه با كلمهء « ثمّ » عطف شده است چنانچه بر جملهء معترضه « و طاعونى قبل از آن » عطف شود صحيح است ، بنابراين اختلاف بين اعراب ، بعد از وجود طاعون مىباشد ، همچنين عطف آن بر جملهء « و بلائى كه مردم گرفتار آن مىشوند » نيز صحيح است كه در اين صورت ايجاد اختلاف ، قبل از طاعون است . . بعلاوه در اين پيشامدها اجمال است . . البته از اين مطلب ، فهميده مىشود كه براى عرب‌ها و مردم ، دوره‌اى سخت از لحاظ ايمنى و سياسى و اقتصادى خواهد بود . و ممكن است مراد از سال گرسنگى و قحطى كه در روايت بعدى از امام صادق ( ع ) نقل مىشود همين سال باشد ، آنجا كه فرمود :\r\n« ناگزير قبل از قيام قائم ، سالى خواهد بود كه مردم در آن ، از گرسنگى رنج مىبرند و ترس و وحشتى سخت در اثر كشتار آنان را فرامىگيرد » « 2 »\r\nروايت بعدى دلالت دارد كه شدت نبرد و حالت جنگ تا زمان صيحهء آسمانى كه در ماه رمضان نزديك ظهور حضرت مهدى ( ع ) مىباشد ادامه خواهد يافت . از امام باقر ( ع )\r\n\r\n\r\n","description":"","footnote":"\r\n( 1 ) - كمال الدين صدوق ص 434 .\r\n( 2 ) - بحار ج 52 ص 229 .\r\n","page_name":" 212 ","page_number":212},
  {"content":"\r\n\r\nنقل شده كه فرمود :\r\n« اهل شرق و غرب با يكديگر اختلاف پيدا مىكنند ، آرى و اهل قبله نيز ( مسلمانان ) و مردم با ترس و وحشت طاقت‌فرسائى روبرو خواهند شد و به همان حال بسربرده تا زمانيكه منادى از آسمان ندا دهد . . زمانى كه بانگ زد پس كوچ كنيد ، كوچ » « 1 »\r\nاين روايت نيز دلالت دارد كه خسارتهاى اين جنگ بطور اساسى بر ملتهاى غير مسلمان وارد مىشود و جملهء « اهل شرق و غرب و آرى اهل قبله باهم اختلاف پيدا مىكنند » عبارت دقيقى است كه حاكى از اختلاف مسلمانها ، بعد از اختلاف شرق و غرب است كه به نظر مىرسد اين اختلاف نتيجه و يا تابع اختلافات شرق و غرب است ، البته اين أمر در جنگ جهانى آينده طبيعى است ، زيرا اهداف آن جنگ ، مراكز حكومت كشورهاى بزرگ و پايگاههاى نظامى آنان بوده و بطور غيرمستقيم به مسلمانان نيز سرايت مىكند همچنانكه برخى از روايات ، نيز به اين مطلب تصريح نموده است . از ابو بصير نقل شده كه گفت از امام صادق ( ع ) شنيدم كه مىفرمود :\r\n« اين أمر نخواهد بود تا دو سوم مردم از بين بروند . سئوال كرديم وقتى دو سوم مردم از بين رفتند پس چه كسى باقى مىماند ؟ حضرت فرمود : آيا دوست نداريد كه در يك سوم باقى مانده باشيد ؟ » « 2 »\r\n* * * و شايد خطبهء امير مؤمنان ، بيش از متن ديگر ، وقت و عامل اين جنگ را مشخص مىسازد ، خطبه‌اى كه آنحضرت تعدادى از نشانه‌هاى ظهور مهدى ( ع ) و برخى حوادث حركت او را در آن ذكر مىكند . و در آن خطبهء شريفه دو فقره است كه ارتباط با جنگ جهانى دارد كه حضرت فرمود :\r\n« آگاه باشيد اى مردم : از من بپرسيد پيش از آنكه فتنه و فساد مانند شترى كه در اثر رم كردن ، مهارش زير سمّ او قرار گيرد و بر ترس و اضطرابش افزوده شود ، سرزمين شما را پايمال نمايد و يا اينكه در مغرب زمين آتش جنگ بزرگى را با موادى قابل اشتعال دامن\r\n\r\n\r\n","description":"","footnote":"\r\n( 1 ) - بحار ج 52 ص 235 .\r\n( 2 ) - بحار ج 52 ص 113 .\r\n","page_name":" 213 ","page_number":213},
  {"content":"\r\n\r\nمىزند ، در حالى كه با فرياد بلند بانگ مىزند واى بر او از انتقامجوئى و خونخواهى و مانند آن . . آنگاه مردى از اهل نجران خارج شده و امام ( ع ) را اجابت مىكند او اوّلين مرد نصرانى است كه دعوت آن حضرت را لبيك مىگويد ، صومعهء خود را خراب مىكند و صليبش را مىشكند و به اتفاق عجم‌ها و مردم مستضعف ، سوار بر مركب و با درفش‌هاى هدايت به طرف ( نخيله ) « 1 » حركت مىكنند . محل تجمع مردم از همه جاى روى زمين ، در منطقه‌اى بنام فاروق قرار دارد و آن منطقه‌اى است كه در سر راه حج رفتن امير مؤمنان ( ع ) بين برس و فرات واقع شده است . در آن روز تعداد سه هزار ( هزار ) يهودى و نصرانى كشته خواهند شد كه بعضى از آنها برخى ديگر را بقتل مىرسانند واقعهء آن روز تأويل اين آيهء شريفه است : « پيوسته اين ندايشان بود تا اينكه آنان را « با شمشير و يا زير شمشير » درو كرديم » « 2 »\r\nامّا اين جملهء امام ( ع ) كه « قبل از اينكه با پايش فتنه‌اى در شرق ايجاد كند » دلالت دارد كه آغاز اين جنگ ، از شرق يعنى از روسيه خواهد بود و يا حاكى از مشاجره و درگيرى در منطقهء شرق مىباشد و به زودى در مبحث حركت ظهور آن حضرت ، روايتى از امام باقر ( ع ) خواهد آمد كه خلاء و بحران سياسى وعده داده شدهء در حجاز سبب بوجود آمدن اين كشمكش بين شرق و غرب خواهد شد .\r\nو عبارت « و يا آتش جنگ بزرگى را با مواد قابل اشتعال ، در غرب مىافروزد » دلالت دارد كه مركز اصلى نابودى ، كشورهاى غربى است و مراد از كثرت مواد قابل اشتعال آن ، پايگاههاى نظامى و پايتخت‌ها و مراكز مهم آن كشورهاست و ظاهرا معناى كلام حضرت كه فرمود : « محل تجمع مردم روى زمين فاروق است » اين است كه مردم در آن روز از گوشه و كنار جهان جهت پيوستن به حضرت مهدى ( ع ) گردهم جمع مىشوند و مقر و پايگاه او بين كوفه و حلّه است ، چه اينكه راهب نجرانى با نمايندگانى از مستضعفين ، از همان ناحيه بحضور ايشان مىرسند و به نظر مىرسد كه عبارت « و آنجا منطقهء سر راه و مسير حج امير مؤمنان ( ع ) بين برس و فرات است » حاشيه‌اى از خود راوى و يا نسخه‌بردار است كه داخل\r\n\r\n\r\n","description":"","footnote":"\r\n( 1 ) - منطقه‌اى است نزديك كوفه .\r\n( 2 ) - بحار ج 53 ص 82 و 84 .\r\n","page_name":" 214 ","page_number":214},
  {"content":"\r\n\r\nدر اصل عبارت شده است و شايد معناى المحجّة كه در عبارت آمده است محل اجتماع كاروانهاى حج ، در زمان امير مؤمنان ( ع ) و يا نام محلى باشد كه در آنجا درفش‌هاى هيئت‌ها و نمايندگان ، براى ورود به اردوگاه وى و يا ملاقات با آن حضرت اجتماع مىكنند .\r\nو عبارت « در آن روز بين شرق و غرب سه هزار هزار كشته مىشوند » يعنى سه ميليون نفر و اينكه كلمهء ( هزار ) را بين پرانتز گذارديم بدين جهت است كه آن كلمه ، در روايت ديگرى در بحار ج 52 ص 274 وارد شده بود ، و شايد هم آن كلمه از روايت افتاده باشد ، البته اين بدين معنى نيست كه قربانيان جنگ جهانى سه ميليون نفر خواهد بود ، بلكه اين تعداد ، كشته‌هاى آن روز و يا مقطع ديگرى خواهد بود و اين يك مرحله از مراحل جنگ و آخرين آنهاست و قبلا ذكر شد كه مجموع خسارتهاى جانى جنگ و مرض طاعون كه قبل از آن جنگ ، شيوع پيدا مىكند به دو سوم ساكنان جهان بالغ مىگردد . و در روايتى ديگر پنج هفتم جمعيت جهان ، چنان كه از امام صادق ( ع ) روايت شده است كه فرمود :\r\n« پيشاپيش قائم دو نوع مرگ وجود دارد يكى مرگ سرخ و ديگرى مرگ سفيد ، تا از هر هفت نفر 5 نفر از بين بروند » « 1 »\r\nو در برخى از روايات ، نه دهم مردم آمده . . . ، البته گاهى اختلاف روايات ، به علت تفاوت منطقه‌ها و يا علل ديگرى است امّا بهرحال خسارتهاى مسلمانان در اين جنگ ، اندك بوده و يا قابل ذكر نبوده است .\r\nخلاصهء كلام اينكه :\r\nروايات شريفه دلالت دارند كه ترس و وحشت ، اندكى قبل از ظهور و يا در سال ظهور آن حضرت ، جهان را فرامىگيرد و خسارتهاى سنگين و خورد كننده‌اى بر مردم و بطور كلى بر غير مسلمانها وارد خواهد شد و اين را مىتوان به جنگ عمومى و وسائل پيشرفته و نابود كننده آن ، كه باعث ترس و وحشت همهء مردم مىشود ، تأويل و تفسير نمود ، چون اگر روش اين جنگ بنحو كلاسيك بود ، رعب و وحشت آن به اين اندازه كه روايات توصيف كرده‌اند فراگير نبود و يا دست كم يك قسمت و يا منطقه‌هاى بيشترى وجود داشت كه مشمول اين ترس و وحشت و قتل و كشتار نمىگرديد .\r\n\r\n\r\n","description":"","footnote":"\r\n( 1 ) - بحار ج 52 ص 207 .\r\n","page_name":" 215 ","page_number":215},
  {"content":"\r\n\r\nامّا روايات و قرينه‌هايى وجود دارد كه تفسير آن را به موجى از جنگ‌هاى منطقه‌اى ترجيح مىدهد ، مخصوصا با تعبيرى كه از امام باقر ( ع ) در مورد ظهور وارد شده است كه فرمود :\r\n« و جنگها در زمين زياد مىشود » و اين تصريح مىكند كه آنها جنگ‌هاى متعددى در همان سال هستند ، بنابراين جمع بين اين روايت و روايتهايى كه بيانگر اختلاف و جنگ بين اهل شرق و غرب مىباشد ، اين است كه اين نبردها به صورت جنگهاى منطقه‌اى بين آنان ايجاد مىشود و جنبهء ويرانگرى آن متمركز در غرب مىباشد .\r\n* * * امّا زمان اين جنگ ، آنچه كه از روايات استفاده مىشود آنست كه زمان آن بسيار نزديك به ظهور حضرت مهدى ( ع ) مثلا در همان سال ظهور خواهد بود . . . و اگر بخواهيم بين روايتى كه اين جنگ و صفات آن را بيان كرده است جمع كنيم بهتر است بگوئيم جنگ ، طى چند مرحله خواهد شد ، زيرا اين جنگ اندكى قبل از ظهور حضرت آغاز ، و سپس بقيهء مراحل آن بعد از نهضت ظهور آن بزرگوار خواهد بود . و آزادسازى حجاز بدست آن حضرت ، در اثناء آن جنگ مىباشد ، سپس آن جنگ بعد از فتح عراق پايان مىپذيرد . و نبرد حضرت با روس‌ها و يا با بقاياى آنها بعد از جنگ جهانى خواهد بود ، زيرا در روايت آمده بود كه نخستين نيرويى را كه حضرت تدارك مىبيند به نبرد با تركان ( روسها ) اعزام نموده و آنها را نابود مىكند .\r\nامّا اگر رواياتى را كه در مورد اين جنگ وارد شده است به جنگ هسته‌اى گسترده‌اى تفسير كنيم و به آنچه كه امروزه رسانه‌ها دربارهء چنين جنگى ، قلمفرسائى مىكنند توجه كنيم ، بايد بگوئيم كه مدت اين جنگ بسيار كوتاه و آنطور كه مىگويند شايد بيش از يك ماه بطور نيانجامد . و اللّه العالم .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\nايرانيان و نقش آنان در دوران ظهور\r\nقبل از پيروزى انقلاب اسلامى ايران ، كشور ايران در تصوّر غربيها پايگاهى حياتى ، آن هم در مرز شوروى و در قلب جهان اسلام به حساب مىآمد و از ديدگاه مسلمانها كشورى اسلامى و اصيل بشمار مىرفت كه « شاه » سرسپردهء غرب و هم‌پيمان اسرائيل بر آن حكومت مىكرد و براى خوش خدمتى به اربابانش ، كشورش را دربست در اختيار و خدمت آنان قرار داده بود .\r\nعلاوه بر آنچه كه در تصور ديگران بود ، در ذهن يك فرد شيعه مانند من ، كشورى بود كه در آن مرقد مطهر امام رضا ( ع ) و حوزهء علميه قم وجود داشت و كشورى داراى تاريخى اصيل و ريشه‌دار در تشيّع و علماء و انديشمندان شيعه و تأليفات گرانبها ، زمانيكه به روايات واردهء در خصوص مدح و ستايش ايرانيان برمىخوريم و آنها را بررسى مىكنيم . به يكديگر مىگوئيم : اين روايات مانند روايتهايى است كه مدح و ستايش و يا مذمّت اهل يمن ، و يا بنى خزاعه را مىنمايد . ازاين‌رو هر روايتى كه مدح و ستايش و يا مذمّت گروهها و قبيله‌ها و بعضى كشورها را دربر دارد ، نمىتواند بدون اشكال باشد . . گرچه اين روايات صحيح و درست مىباشند ، امّا مربوط به تاريخ گذشته و احوال مختلف ملتهاى صدر اسلام و قرنهاى اوّليهء آن است . .\r\nاين طرز فكر رائج بين ما بود كه ، امت اسلامى در حالتى جاهلانه و فرمانبردار سلطهء كفر جهانى و نوكران اوست ، در بين ملّتها هيچيك بر ديگرى برترى ندارد و چه بسا همين\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nايرانيان مورد بحث ، بدتر از ساير ملّتها بوده‌اند ، بدليل اينكه آنان طرفداران تمدنى كفرآميز و برترىجوئىهاى ملى و نژادى بوده‌اند كه سرسپردگانى چون شاه و اربابان غربىاش براى ايجاد چنين تز و طرز فكرى و تربيت مردم ايران ، بر همين روش پافشارى مىكردند . .\r\n. . . تا اينكه پيروزى انقلاب اسلامى در ايران ، مسلمانان را در سطح جهان غافلگير كرد و قلبهاى غمگين آنان را چنان از خوشحالى و شادى سرشار نمود كه در قرن‌هاى گذشته بىسابقه بود ، بلكه بالاتر ، آنان تصوّر چنين پيروزى را نداشتند . . اين سرور و خوشحالى همهء كشورها و ملتهاى مسلمان را دربر گرفت ، از جملهء مظاهر خوشحالى مردم ، اين بود كه همه‌جا صحبت از فضل و برترى ايرانيان و طرفداران سلمان فارسى بود ، بطور مثال ، يكى از صدها عنوانى كه در غرب و شرق جهان اسلام منتشر و پخش شد ، عنوان و تيتر مجلهء تونسى ( شناخت ) بود كه در آن آمده بود : « پيامبر ( ص ) ايرانيان را جهت رهبرى امت اسلامى برمىگزيند » اين نوشته‌ها ، خاطرات ما را دربارهء ايرانيان تجديد كرد و دريافتيم رواياتى كه از پيامبر ( ص ) دربارهء آنان وارد شده است تنها مربوط به تاريخ گذشته آنها نبوده ، بلكه ارتباط به آينده نيز دارد . . .\r\nما با مراجعه به منابع حديث و تفسير و بررسى روايات مربوط به ايرانيان ، به اين نتيجه رسيديم كه اين روايات و أخبار بيش از آنكه مربوط به گذشته باشد ، مربوط به آينده است و جالب اينكه اين گونه روايات در منابع حديث اهل سنت بيشتر از شيعه وجود دارد .\r\nچه مىتوان كرد ، زمانيكه در روايات مربوط به حضرت مهدى ( ع ) و زمينه‌سازى حكومت آن بزرگوار ، ايرانيان و يمنىها داراى سهم بسزائى بوده و كسانى هستند كه به مقام ايجاد زمينهء مناسب براى ظهور آن حضرت و شركت در نهضت وى نائل مىشوند . . و همچنين افراد شايسته‌اى از مصر و مؤمنانى حقيقى از شام و گروههايى از عراق . . نيز از اين فيض بهره‌مند مىشوند و همينطور ساير دوستداران آن حضرت كه در گوشه و كنار جهان اسلام پراكنده هستند ، از اين موهبت برخوردار مىشوند ، بلكه آنان از ياران ويژه و وزراء و مشاورين آن حضرت ارواحنا فداه مىباشند .\r\nما اينك ، رواياتى را كه پيرامون ايرانيان بطور عموم وارد شده است مورد بررسى قرار داده و سپس به نقش آنان در زمان ظهور مىپردازيم .\r\n* * *\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nآيات و اخبار در ستايش ايرانيان\r\nرواياتى كه دربارهء ايرانيان و پيرامون آياتى كه تفسير به ايرانيان شده وارد شده است ، تحت اين نه عنوان آمده است : « الف - طرفداران سلمان فارسى . ب - اهل مشرق زمين .\r\nج - اهل خراسان . د - ياران درفش‌هاى سياه . ه - فارسيان . و - سرخ‌رويان . ز - فرزندان سرخ‌رويان ح - اهل قم . ط - اهل طالقان » البته خواهيد ديد كه غالبا مراد از اين عناوين يكى است ، اخبار ديگرى نيز وجود دارد كه با عبارت‌هاى ديگرى از آنان ياد كرده است .\r\nدر تفسير قول خداى سبحان :  وَ إِنْ تَتَوَلَّوْا يَسْتَبْدِلْ قَوْماً غَيْرَكُمْ \r\nخداى عز و جلّ فرمود :\r\n« اينك شما كسانى هستيد كه فراخوانده مىشويد تا در راه خدا انفاق كنيد ، برخى از شما در انفاق بخل مىورزد و كسى كه بخل كند به خويش بخل مىكند و خداوند بىنياز است و شما نيازمنديد و اگر روگردان شويد خداوند گروهى را غير از شما جايگزينتان مىنمايد و آنان مثل شما نيستند » « 1 »\r\nصاحب كشاف نقل كرده كه از پيامبر ( ص ) دربارهء كلمهء ( قوم ) كه در آيهء شريفه آمده است سئوال شد . سلمان فارسى نزديك پيامبر ( ص ) نشسته بود آن حضرت با دست مبارك خود به ران پاى سلمان زد و فرمود :\r\n« بخدايى كه جان من در دست قدرت اوست ، اگر ايمان به كهكشانها بستگى داشته باشد مردانى از فارس به آن دست مىيابند » « 2 »\r\nبه نقل صاحب مجمع البيان از امام باقر ( ع ) روايت شده كه فرمود :\r\n« اى اعراب ، اگر روى برگردانيد ، خداوند گروه ديگرى را جايگزين شما مىگرداند ، يعنى ايرانيان »\r\n\r\n\r\n","description":"","footnote":"\r\n( 1 ) - سوره محمد - آيه 38 .\r\n( 2 ) - كشاف ج 4 ص 331 .\r\n","page_name":" 219 ","page_number":219},
  {"content":"\r\n\r\nو صاحب الميزان آورده كه درّ المنثور ، روايتى را عبد الرزاق و عبد بن حميد و ترمذى و ابن جرير و ابن ابى حاتم و طبرانى در كتاب أوسط و بيهقى در كتاب دلائل . . از ابو هريره نقل كرده است كه وى گفت : پيامبر ( ص ) اين آيه را  « وَ إِنْ تَتَوَلَّوْا يَسْتَبْدِلْ قَوْماً غَيْرَكُمْ ، ثُمَّ لا يَكُونُوا أَمْثالَكُمْ »  قرائت فرمود ، عرض كردند : يا رسول اللّه ! اينها چه كسانى هستند كه اگر ما روىگردان شويم جايگزين ما مىشوند ؟ پيامبر اسلام ( ص ) با دست مبارك به نشانهء سلمان فارسى زد و سپس فرمود :\r\n« او و طرفداران او ، بخدايى كه جانم در دست قدرت اوست اگر ايمان بستگى به كهكشانها داشته باشد مردانى از فارس ( ايرانيان ) به آن دست مىيابند » « 1 »\r\nمانند اين روايت بطرق ديگرى از ابو هريره و همچنين از ابن مردويه از جابر بن عبد اللّه نقل شده است .\r\nدر اين روايت دو معنا كه همه بر آن اتفاق دارند ، وجود دارد كه عبارتند از : اينكه ايرانيان ( فرس ) خطّ و جناح دوّمى بعد از اعراب ، براى بدوش كشيدن پرچم اسلام مىباشند . بدليل اينكه ، آنان به ايمان دست مىيابند هرچند از آنان دور و دسترسى به آن دشوار باشد .\r\nچنان كه در همين روايت سه مطلب قابل بحث است :\r\nاولا : اينكه خداوند متعال اعراب را تهديد به جايگزينى ( فرس ) ايرانيان نموده است ، آيا مخصوص زمان نزول آيه در زمان پيامبر ( ص ) است و يا اينكه مربوط به همهء نسلهاست ، بگونه‌اى كه داراى اين معنى باشد : اگر شما ( اعراب ) روىگردان از اسلام شويد در هر نسلى كه باشد ( فرس ) را جايگزين شما مىگرداند ؟\r\nظاهر معنى اين است كه به حكم قاعدهء ( مورد ، مخصص نمىباشد ) اين نكته در همهء نسلهاى بعدى نيز استمرار دارد و آيات مباركهء قرآن در هر طبقه و نسلى ، نقش خورشيد و ماه را دارند ( يعنى در نورافشانى يكسان‌اند ) چه اينكه اين مطلب در روايات آمده و مفسّران نيز بر آن اتفاق‌نظر دارند .\r\n\r\n\r\n","description":"","footnote":"\r\n( 1 ) - الميزان ج 18 ص 250 .\r\n","page_name":" 220 ","page_number":220},
  {"content":"\r\n\r\nثانيا : حديث شريف مىگويد مردانى از فارس به ايمان دست خواهند يافت نه همهء آنان ، بديهى است كه اين خود ، ستايشى است نسبت به افراد نابغه‌اى از بين آنها نه جميع آنها . .\r\nامّا ظاهر آيهء شريف و روايت اين است كه هردو ، بطور عام ستايش از فرس مىنمايند ، چون در ميان آنان كسانى هستند كه به درجهء دست‌يابى به ايمان و يا علم مىرسند . بويژه با ملاحظهء اينكه صحبت از گروهى است كه بعد از اعراب حامل آئين اسلام هستند ، بنابراين مدح و ستايشى كه براى آنان بشمار آمده بدين جهت است كه آنها زمينهء مناسبى براى بوجود آمدن نوابغ خود مىباشند و از آنان اطاعت و پيروى مىكنند .\r\nثالثا : آيا تاكنون روىگردانى اعراب از اسلام و جايگزين شدن ( فرس ) بجاى آنان صورت گرفته است يا خير ؟\r\nجواب : بر اهل دانش و علم ، پوشيده نيست كه مسلمانان امروز ، اعمّ از عرب و غيرعرب از اسلام واقعى اعراض نموده و روىگردان شده‌اند . بدين ترتيب متأسفانه فعل غيرعرب از اسلام واقعى اعراض نموده و روىگردان شده‌اند . بدين‌ترتيب متأسفانه فعل شرط ، در آيهء شريفه  ( إِنْ تَتَوَلَّوْا )  ( اگر روىگردان شويد ) تحقق يافته و تنها جواب شرط ، يعنى جايگزين شدن فرس بجاى آنان باقى مانده است ، در اين زمينه هم با دقتى منصفانه مىتوان گفت كه وعدهء الهى ، در آستانهء تحقق است .\r\nبلكه ، روايت بعدى كه در تفسير نور الثقلين آمده است دلالت دارد كه اين جايگزينى ، در زمان بنى اميه حاصل شده است ، چون زمانى كه عربها متوجه مراكز و مناصب و مال‌اندوزى شدند ، فرس ( ايرانيان ) به كسب علوم اسلامى روى آورده و از آنان سبقت گرفتند از امام صادق ( ع ) منقول است كه فرمود : « قد و اللّه ابدل خيرا منهم ، الموالى » « سوگند به خدا كه بهتر از آنها را جايگزين فرمود ، يعنى عجم را » گرچه تعبير به موالى در آن روز شامل غير فرس ( ايرانيان ) يعنى تركان و رومىها كه اسلام آورده بودند نيز مىشده است امّا آنچه مسلّم است ( فرس ) بعنوان مركز ثقل ، اكثريت آنان را تشكيل مىداده‌اند . بويژه با توجه به شناخت امام صادق ( ع ) نسبت به تفسيرى كه پيامبر ( ص ) از آيهء شريفه درباره ( فرس ) فرموده است .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\nدر تفسير گفتهء خداى سبحان : وَ آخَرِينَ مِنْهُمْ لَمَّا يَلْحَقُوا بِهِمْ\r\nخداى عز و جلّ فرمود :\r\n« اوست آنكه برانگيخت در بين درس نخوانده‌ها رسولى را از خودشان كه آيات خدا را بر آنان مىخواند و آنان را پاك مىسازد و كتاب و حكمت‌شان مىآموزد اگرچه قبلا در گمراهى آشكارى بودند و افراد ديگرى از ايشان كه به آنان نپيوسته‌اند و اوست خداى عزيز و حكيم » « 1 »\r\nمسلم ، در صحيح خود از ابو هريره روايت كرده كه گفت : « ما حضور پيامبر ( ص ) بوديم كه سورهء مباركهء جمعه نازل شد و حضرت آن را تلاوت فرمود تا رسيد به آيه  « وَ آخَرِينَ مِنْهُمْ لَمَّا يَلْحَقُوا بِهِمْ »  مردى از او سئوال كرد ، يا رسول اللّه : اينان چه كسانى هستند كه هنوز بما نپيوسته‌اند ؟ حضرت پاسخ نفرمود : ابو هريره گفت : سلمان فارسى نيز در بين ما بود پيامبر ( ص ) دست مباركشان را بر سلمان نهاد و فرمود : بخدايى كه جانم در دست قدرت اوست اگر ايمان بستگى به كهكشانها داشته باشد مردانى از اين‌ها ( طرفداران سلمان ) به آن دست خواهند يافت » .\r\nدر تفسير على بن ابراهيم ، ذيل آيهء  « وَ آخَرِينَ مِنْهُمْ لَمَّا يَلْحَقُوا بِهِمْ »  آمده است كه :\r\n« و افراد ديگرى كه به آنها نپيوسته‌اند » يعنى كسانى كه بعد از آنان اسلام آورده‌اند . و صاحب مجمع البيان آورده « آنان همهء افراد بعد از اصحاب هستند تا روز قيامت ، سپس گفته است كه آنان عجم‌ها و كسانى كه به لغت عربى حرف نمىزنند مىباشند چون پيامبر ( ص ) به سوى هركسى كه وى را مشاهده كرده و كسانى كه بعدا مىآيند ، اعم از عرب و عجم برانگيخته و مبعوث شده است بنقل از سعيد بن جبير و نيز از امام باقر ( ع ) .\r\nمطلق بودن كلمهء « و آخرين منهم » اقتضا دارد كه شامل همهء طبقات و نسلهاى بعدى از زمان پيامبر ( ص ) از عرب و غيرعرب مىشود ، امّا با مقايسهء كلمهء ( امّيين ) و ( آخرين ) بهتر است كه بگوئيم مراد از ( امّييّن ) اعراب و از ( آخرين ) افرادى از غيرعرب كه اسلام مىآورند باشد ، چنان كه بعضى روايات اهل بيت ( ع ) گوياى اين مطلب است و صاحب كشّاف نيز\r\n\r\n\r\n","description":"","footnote":"\r\n( 1 ) - جمعه 2 - 3 .\r\n","page_name":" 222 ","page_number":222},
  {"content":"\r\n\r\nهمين مبنا را پذيرفته است .\r\nبنابراين ، پيامبر ( ص ) كه آيهء شريفه را به ( فرس ) تفسير نموده است ، در حقيقت منطبق بر مصداق مهمّى براى كلمهء ( آخرين ) و يا مهم‌ترين مصداق ، از بين مصاديق آن مىباشد ، گرچه صرف تطبيق ، باعث فضل و برترى بيشتر نمىگردد ، امّا چون پيامبر ( ص ) آنان را ستوده به اينكه آنان به ايمان و علم و يا اسلام هرچند دور و مشكل باشند نائل خواهند شد و از طرفى رسول خدا ( ص ) در تفسير هردو آيه عمدا ، عين گفتهء خود را تكرار مىكنند و زدن آن حضرت بر شانهء سلمان فارسى ، دليل روشنى بر اين مدّعى است .\r\n\r\nدر تفسير كلام خداى بزرگ : بَعَثْنا عَلَيْكُمْ عِباداً لَنا أُولِي بَأْسٍ شَدِيدٍ\r\n« به بنى اسرائيل اعلام نموديم در كتاب ، « تورات » كه دوبار در زمين فساد و سركشى بزرگى خواهيد كرد ، پس چون وعدهء يكى از آنها ( فساد ) برسد . بندگانى از خود را كه داراى قوت و نيرومندى شگرفى هستند به طرف شما مىفرستيم تا در همه‌جا جستجو كنند و اين وعده‌اى انجام شده است ، سپس پيروزى را مجددا براى شما برگردانديم و شما را با اموال و فرزندان يارى كرديم و شما را از آنان ( دشمنانتان ) بيشتر و قوىتر گردانيديم . اگر نيكى نموديد ، براى خودتان و اگر بدى نموديد گريبانگير خودتان مىشود و زمانيكه ديگر وعدهء آن ( فساد ) آيد رويهاى شما را بد جلوه دهند تا اينكه داخل مسجد شوند همانگونه كه نخستين مرتبه وارد شدند و تا اينكه نابود و تباه كنند آنچه را كه بر آن غلبه يافتند تباه كردنى » « 1 »\r\nدر تفسير نور الثقلين از روضهء كافى پيرامون تفسير آيهء شريفه  « بَعَثْنا عَلَيْكُمْ عِباداً لَنا أُولِي بَأْسٍ شَدِيدٍ »  از امام صادق ( ع ) نقل شده است كه فرمود :\r\n« آنان كسانى هستند كه خداوند تبارك و تعالى قبل از ظهور قائم ( ع ) آنها را برمىانگيزد و آنان دشمنى از آل پيامبر ( ص ) را فرانمىخوانند مگر اينكه او را بقتل مىرسانند »\r\nو عيّاشى در تفسير خود از امام باقر ( ع ) روايت كرده كه حضرت آيهء شريفهء  « بَعَثْنا عَلَيْكُمْ عِباداً لَنا أُولِي بَأْسٍ شَدِيدٍ »  را قرائت مىكردند ، سپس فرمودند :\r\n\r\n\r\n","description":"","footnote":"\r\n( 1 ) - اسراء 4 - 7 .\r\n","page_name":" 223 ","page_number":223},
  {"content":"\r\n\r\n« او قائم ( ع ) و ياران اويند كه داراى قوت و نيروى زياد مىباشند . »\r\nو در بحار الأنوار از امام صادق ( ع ) منقول است كه : « حضرت آيه شريفه فوق را قرائت كردند . . . عرض كرديم فدايت شويم اينها چه كسانى هستند ؟ سپس حضرت 3 مرتبه فرمودند : به خدا سوگند آنان اهل قم هستند ، به خدا سوگند آنان اهل قم هستند ، به خدا قسم آنان اهل قم هستند » « 1 »\r\nاما رواياتى كه از طريق شيعه و سنّى در ستايش ايرانيان و نقش آنان در بدوش كشيدن درفش هدايت اسلام وارد شده ، بسيار است ، از آن جمله :\r\nروايت مربوط به مبارزهء با اعراب ، براى بازگشت به اسلام\r\nابن ابى الحديد معتزلى در شرح نهج البلاغه نقل كرده است كه :\r\n« روزى اشعث بن قيس نزد امير مؤمنان ( ع ) آمد و از ميان صفوف جماعت گذشت تا خود را به نزديكى حضرت رساند ، بعد رو به آن بزرگوار كرده و گفت : اى امير مؤمنان اين سرخ‌رويان ( ايرانيان ) كه اطراف شما را گرفته و نزديك شما نشسته‌اند بر ما چيره شده‌اند . در اين لحظه كه حضرت كاملا سكوت فرموده و سرش را به زير افكنده و با پاى خود آرام به منبر مىكوبيد ( يعنى اشعث چه گفتى ) ناگهان صعصعة بن صوحان كه يكى از ياران باوفاى حضرت بود گفت : ما را با اشعث چكار ! امروز امير مؤمنان ( ع ) دربارهء اعراب مطلبى را مىفرمايد كه هميشه بر سر زبانها خواهد ماند و فراموش نمىگردد ، سپس حضرت پس از درنگى اندك ، سر را بالا گرفته و فرمود : كداميك از اين شكم‌پرستان بىشخصيت مرا معذور مىدارد و حكم به انصاف مىكند ، كه برخى از آنها مانند الاغ در رختخواب خود مىغلطد و ديگران را از پند آموختن محروم مىسازد ! آيا مرا أمر مىكنى آنان ( ايرانيان ) را طرد كنم ، هرگز طرد نخواهم كرد . چون در اين صورت از زمرهء جاهلان خواهم بود امّا سوگند به خدايى كه دانه را شكافت و بندگانش را آفريد حتما شما را براى برگشت مجدّد به آئين‌تان سركوب مىكنند همانگونه كه شما آنان ( ايرانيان ) را در آغاز ، براى پذيرش اين آئين سركوب نموديد » « 2 »\r\n\r\n\r\n","description":"","footnote":"\r\n( 1 ) - بحار ج 60 ص 216 .\r\n( 2 ) - شرح نهج البلاغه ج 20 ص 284 .\r\n","page_name":" 224 ","page_number":224},
  {"content":"\r\n\r\nاشعث بن قيس رئيس قبيلهء بزرگ كنده و از سران منافقين و از جمله كسانى بوده كه در قتل امير مؤمنان ( ع ) شركت داشت و دختر او جعده نيز همسر امام مجتبى ( ع ) بود كه آن حضرت را بوسيله زهر مسموم نمود و پسرش محمد بن اشعث از جملهء افرادى بوده كه در به شهادت رساندن سيد الشهداء حضرت حسين بن على ( ع ) سهيم بوده است .\r\nبه گفتهء روايت ، اشعث در صف آخر نمازگزاران آنگونه كه آداب مسلمانهاست ننشست ، بلكه صف‌ها را شكافت و گردنهاى نمازگزاران را اين طرف و آن طرف زد تا در صف اوّل نماز بگزارد ، همين كه به قسمت جلو رسيد گروه انبوهى از ايرانيان را ديد كه اطراف منبر امير مؤمنان ( ع ) گرد آمده‌اند . اشعث با قطع كردن خطبه و سخنرانى حضرت ، با صداى بلند ، آن بزرگوار را مخاطب ساخت : اى امير مؤمنان اين سرخ‌رويان بر ما چيره شده‌اند ، البته سرّ اينكه تعبير به سرخ‌رويان كرده اين است كه عرب‌ها رنگ سبز را اگر زياد باشد سياه مىگويند به همين جهت در اثر سرسبزى و بسيارى نخل خرما در عراق ، آن كشور را ( ارض سواد ) يعنى ( سرزمين سياه ) مىنامند . ازاين‌رو از سفيد نيز تعبير به سرخ مىكنند . بدين جهت عجم ( ايرانيان ) را چون سفيدپوست هستند ، سرخ‌رويان و يا فرزندان سرخ‌رويان مىگويند .\r\nامّا اينكه امير مؤمنان ( ع ) مكرّر با پاى مباركش به منبر زد ، با اين كار به اشعث مىفرمود : چه مىگوئى ؟ و بعد از آن ، امام ( ع ) سكوت فرمود و به فكر جواب وى برآمد .\r\nامّا صعصعة بن صوحان عبدى كه از ياران برگزيدهء آن حضرت بود . اهميّت قضيه را درك كرد كه منظور اشعث طرح خلافت مسلمانهاست كه از ارزشهاى دنيوى است و بايد ويژهء اعراب و امثال آنان باشد . و سزاوار نيست مسلمانهاى جديد و سفيدپوست ( ايرانيان ) اطراف حضرت جمع شده باشند و از اشعث به آن بزرگوار نزديك‌تر باشند . وانگهى صعصعة عارف به آن موازين اسلامى بود كه امير مؤمنان ( ع ) به آنها ملتزم است . با توجه به اين شناخت صعصعة مىدانست كه جواب امام ( ع ) به اشعث كوبنده خواهد بود . ازاين‌رو صعصعه با جملهء « ما را با اشعث چكار » او را سرزنش كرد كه چنين نعرهء عشيره‌اى و نژادپرستى را ضدّ ايرانيان سرداد . كه امام ( ع ) را وادار كرد ، به نفع آنان ( ايرانيان ) و بر ضدّ عرب سخنرانى كند ، سپس امام ( ع ) پس از سكوتى طولانى سرش را بالا گرفت امّا نه اينكه به اشعث نگاه كند و جوابش را بدهد بلكه از او روى گردانيده و مسلمانان را مورد خطاب قرار داد كه : چه كسى مرا معذور مىدارد ؟ چه كسى بانصاف حكم مىكند دربارهء من ، از اين افراد بىشخصيت كه يكى از\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nآنان كه نه داراى انديشه است و نه هدف بلكه انسانى كودن و پرخواب و شهوتران با لوليدن در رختخواب از ناز و نعمت و پرخورى و شكم‌بارگى مانند حيوان ، به بىشخصيتى و كسل بودن و تنبلى خود اكتفاء ننموده ، بلكه ديگران را نيز از آموختن معارف دين محروم مىكند . و آنان را مورد طعنه قرار مىدهد زيرا آنان ( ايرانيان ) قلب‌هايشان متوجه علم و اهل دانش بوده و اطراف امام و پيشواى خود و منبر وى گرد مىآيند .\r\nاى اشعث آيا مرا امر مىكنى كه آنان را طرد كنم آنگونه كه گروهى مرفّه از طرفداران حضرت نوح ( ع ) چنين درخواستى را از او نمودند و به دو چنين گفتند : « افرادى كه اطراف تو را گرفته و از تو پيروى مىكنند جز اراذل و اوباش و بىانديشه‌ها نيستند » ، بلكه اى اشعث پاسخ من به تو همان پاسخ پيامبر خدا حضرت نوح ( ع ) به افراد پست و بىشخصيت قوم خودش مىباشد كه فرمود : « من آنان را طرد نخواهم كرد چون در اين صورت از جملهء جاهلان خواهم بود . »\r\nسپس مولاى متقيان ( ع ) با سوگندهايى كه پيامبر اسلام ( ص ) از آيندهء كسانى كه اطراف منبر او حلقه زده بودند و طرفدارانش ، گفتار خود را به پايان برد مانند فقره‌اى از خطبهء گذشته كه فرمود : « سوگند به خدايى كه دانه را شكافت و موجودات زنده را آفريد ، البته او شما ( اعراب ) را براى اينكه به آئين اسلام برگرديد سركوب مىكند آنگونه كه شما در اوائل ، آنان ( ايرانيان ) مىزديد تا داخل در دين اسلام شوند » اين مطلب دلالت دارد كه وعدهء الهى به زودى در بين اعراب محقق مىشود و آنان از دين رو برمىگردانند و خداوند فرس ( ايرانيان ) را جايگزين آنها مىنمايد كه مانند آنان عرب زبان نيستند . . . و دلالت دارد كه پيروزى اسلام در اين مرحله از ايران آغاز شده و به طرف قدس ادامه مىيابد و مقدمه براى ظهور حضرت مهدى ( ع ) است .\r\n\r\nروايت : شيران بىفرار\r\nاين روايت را احمد بن حنبل از پيامبر ( ص ) نقل كرده كه آن حضرت فرمود :\r\n« نزديك است كه خداوند متعال ، اطراف شما را از عجم پرنمايد ، آنان چون شيرانى هستند كه اهل فرار نيستند طرفهاى درگير و دشمنان شما را مىكشند و از غنيمت‌هاى شما\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nاستفاده نمىكنند » « 1 »\r\nاين روايت را ابو نعيم در كتاب خودش به چند طريق از حذيفه و سمرة بن جندب و عبد اللّه بن عمر نقل كرده است ، الّا اينكه او بجاى عبارت ( از غنائم شما استفاده نمىكنند ) ( استفاده مىكنند ) آورده است « 2 » .\r\n\r\nروايت : گوسفندان سياه و سفيد\r\nاين روايت را نيز حافظ ابو نعيم در كتاب خود به چند طريق از ابو هريره و از مردى از صحابه و از نعمان بن بشير و مطعم بن جبير و ابو بكر و ابو يعلى و حذيفهء يمانى از پيامبر ( ص ) نقل كرده است كه عبارت حديث ، از حذيفه مىباشد :\r\n« پيامبر ( ص ) فرمود : امشب خواب ديدم گوسفندانى سياه پشت سرم در حركتند ، سپس گوسفندان سفيدى به آنها پيوستند ، بطورى كه ديگر گوسفندان سياه را نديدم ، ابو بكر گفت : اين گوسفندان سياه اعراب هستند كه از شما پيروى مىكنند و گوسفندان سفيد عجم هستند كه از شما پيروى مىكنند و آنقدر تعداد آنان زياد مىشود كه عربها در بين آنها ديده نشده و بشمار نمىآيند ، پيامبر ( ص ) فرمود : درست است فرشتهء وحى هم‌چنين تعبير كرده است » « 3 »\r\nدر روايات ابو نعيم عبارات گوناگونى است كه تعبير ابو بكر در آن‌ها نيست و در برخى از آن روايات آمده است كه پيامبر ( ص ) در خواب ديد كه گوسفندان سياهى را آب مىدهد كه گوسفندان سفيد بسيارى نيز به طرف ايشان روى آوردند . . . تا آخر .\r\n\r\nروايت : ايرانيان ، طرفداران اهلبيت\r\nحافظ ابو نعيم اين روايت را در كتاب ياد شده از ابن عباس نقل كرده و گفته است :\r\n« نزد پيامبر ( ص ) صحبت از فارس به ميان آمد ، حضرت فرمود : فارس ( ايرانيان )\r\n\r\n\r\n","description":"","footnote":"\r\n( 1 ) - مسند احمد ج 5 ص 11 .\r\n( 2 ) - ذكر اصبهان ، حافظ ابو نعيم ص 13 .\r\n( 3 ) - ذكر اصبهان ، حافظ ابو نعيم ص 8 - 10 .\r\n","page_name":" 227 ","page_number":227},
  {"content":"\r\n\r\nطرفداران و دوستداران ما اهل بيت هستند » « 1 »\r\n\r\nروايت : عجم ، مورد اعتماد پيامبر\r\nاين روايت را نيز ابو نعيم در كتاب خويش از ابو هريره روايت كرده كه گفت :\r\n« نزد پيامبر ( ص ) سخن از موالى و عجم‌ها بميان آمد ، حضرت فرمود : سوگند به خدا من بيش از شما ( و يا بيشتر از بعضى از شما ) به آنها اعتماد دارم » « 2 »\r\nقريب به همين مضمون را ترمذى در كتاب خود آورده « 3 » ، البته لفظ عجم‌ها در اينجا اعمّ از عجم ( ايرانى ) است و شامل غيرعرب از عجم مانند تركان و غير آنها نيز مىشود .\r\n\r\nروايت : آيا مردم ، كسانى جز فارسيان و روميان‌اند ؟\r\nابو نعيم در كتاب خود ، اين روايت را از ابو هريره نقل كرده كه پيامبر ( ص ) فرمود :\r\n« امّت من آنچه را كه امّتهاى گذشته و نسل‌هاى قبل از آنان گرفته‌اند وجب به وجب و متر به متر خواهند گرفت . گفته شد : يا رسول اللّه همانگونه كه فارس و روم انجام دادند ؟\r\nحضرت فرمود : مردم كدامند غير از فارس‌ها و روميان » « 4 »\r\nاين روايت ، به حقيقتى از تاريخ تمدن اشاره دارد و آن اينكه فرس ( عجم ) و روميان يعنى غربىها مركز ثقل تمدن بشريت را در تاريخ تشكيل مىدهند و ما در زمان خود ، شاهديم كه هيچ ملتى مانند فرس ( ايرانيان ) بر سر تمدن ، طرف درگير ، با غربيها نيست .\r\n* * *\r\n\r\n\r\n","description":"","footnote":"\r\n( 1 ) - ذكر اصبهان ص 11 .\r\n( 2 ) - ذكر اصبهان ص 12 .\r\n( 3 ) - سنن ترمذى ج 5 ص 382 .\r\n( 4 ) - ذكر اصبهان ص 11 .\r\n","page_name":" 228 ","page_number":228},
  {"content":"\r\n\r\n\r\nايرانيان و آغاز زمينه‌سازى براى ظهور حضرت مهدى ( ع )\r\nكليّهء منابع روايى شيعه و سنى ، پيرامون حضرت مهدى ( ع ) اتفاق‌نظر دارند كه آن بزرگوار بعد از نهضتى مقدماتى كه برايش بوجود مىآيد ، ظهور مىكند . . . و ياران درفش‌هاى سياه ، ايرانىاند كه زمينه‌ساز حكومت آن حضرت و آماده كنندهء مقدمات فرمانروائى وى مىباشند . در اين روايات ، اتفاق است كه دو شخصيت وعده داده شده ، سيد خراسانى و يا هاشمى خراسانى و ياور او شعيب بن صالح هردو ايرانى هستند . . . تا پايان رواياتى كه مربوط به آنان در منابع شيعه و سنى آمده است .\r\nامّا منابع حديث شيعه علاوه بر ايرانيان ، افراد ديگرى را بعنوان زمينه‌سازان ظهور حضرت مهدى ( ع ) بنام يمنىها ذكر نموده است چنان كه روايات بيشمارى در منابع شيعه وجود دارد كه بطور عموم دلالت دارد كه قبل از ظهور آن حضرت ، حكومت و يا نيرو و يا نهضتى مبارز و انتقام گيرنده بر پا خواهد شد . . . مانند اين روايتى كه مىگويد : « او مىآيد و براى خداوند ، شمشيرى است از نيام كشيده شده » البته اگر چنين روايتى وجود داشته باشد .\r\nچه اينكه صاحب كتاب « يوم الخلاص » آن را با ذكر پنج منبع نقل كرده است كه من اين روايت را در اين منابع نيافتم ، همچنين موارد متعدد ديگرى كه براى آنها هم منابعى را ذكر نموده است ! خداوند به ما دقت و امانت در نقل روايات را عنايت فرمايد . . . و مانند روايت ابان بن تغلب از امام صادق ( ع ) كه گفت شنيدم ، حضرت مىفرمود :\r\n« هنگاميكه درفش حق برافراشته مىگردد شرقىها و غربىها آن را لعن و نفرين مىكنند !\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nآيا مىدانى براى چه ؟ عرض كردم خير . حضرت فرمود : براى آنچه را كه مردم با آن روبرو مىشوند از اهل بيت و فرزندان آن حضرت پيش از ظهور وى » « 1 »\r\nاين روايت دلالت دارد كه اهل بيت آن حضرت ، از بنى هاشم‌اند و پيروان وى ، غرب و شرق را خشمگين و ناراحت كرده‌اند ، آنها ( دشمنان ) زمانيكه با نهضت ظهور حضرت مهدى ( ع ) روبرو مىشوند براى آنان مصيبتى بس بزرگ است كه در اثر آن اعصابشان را از دست مىدهند و روايتى كه قبلا از روضهء كافى در تفسير آيهء شريفهء  « بَعَثْنا عَلَيْكُمْ عِباداً لَنا أُولِي بَأْسٍ شَدِيدٍ »  از امام صادق ( ع ) نقل شد حضرت فرمودند :\r\n« گروهى را كه خداوند پيش از ظهور قائم برمىانگيزد ، هيچ دشمنى را از آل پيامبر ( ص ) فرانمىخوانند مگر اينكه او را بقتل مىرسانند »\r\nو ساير رواياتى كه دلالت دارد ، مهيّا شدن مقدمه و زمينه براى ظهور آن حضرت ، با نيروى نظامى و تبليغاتى جهانى است و چنان كه در برخى روايات آمده است بگونه‌اى است كه « نام او بر سر زبانهاست » .\r\nبنابراين ، روايات مربوط به مقدمات ظهور ، به سه دسته تقسيم مىشود :\r\nالف - روايات مربوط به روى كار آمدن ياران درفش‌هاى سياه كه شيعه و سنّى بر آن اتفاق دارند .\r\nب - روايات مربوط به حكومت يمنى كه فقط در منابع شيعه وارد شده است ، البته شبيه اين روايات ، احاديثى در برخى از منابع اهل سنّت است مبنى بر ظاهر شدن يمنى پس از ظهور حضرت مهدى ( ع ) .\r\nج - رواياتى كه حاكى از ظاهر شدن و روى كار آمدن زمينه‌سازان ظهور آن بزرگوار است ، بىآنكه آنها را مشخص نمايد . . . امّا به زودى متوجّه خواهيد شد كه اين روايات بطور عموم دلالت بر ياران ايرانى و يمنى آن حضرت دارد كه زمينه‌ساز حكومت وى هستند .\r\n* * * امّا روايات ، زمان روى كار آمدن حكومت يمنىها را مشخص نموده است كه در\r\n\r\n\r\n","description":"","footnote":"\r\n( 1 ) - بحار ج 52 ص 63 .\r\n","page_name":" 230 ","page_number":230},
  {"content":"\r\n\r\nهمان سال ظهور حضرت و همزمان با خروج سفيانى از سرزمين شام و يا نزديك خروج سفيانى كه دشمن و مخالف حضرت است ، مىباشد . چنان كه خواهيد دانست .\r\nامّا حكومت زمينه‌سازان ايرانى ، به دو مرحلهء مشخص تقسيم مىشود :\r\nمرحلهء اوّل ، آغاز نهضت آنان بوسيلهء مردى از قم ، كسى كه حركتش سرآغاز أمر ظهور حضرت مهدى ( ع ) است ، چه اينكه روايات گوياى اين است كه « آغاز نهضت آن حضرت از ناحيهء مشرق زمين است » .\r\nمرحلهء دوم ، ظاهر شدن دو شخصيت موردنظر ، در بين آنان به نام سيد خراسانى و فرماندهء نيروهاى آن حضرت و جوان گندمگونى كه نام وى در روايات ، شعيب بن صالح ضبط شده است .\r\nچنان كه مىتوان ، نقش ايرانيان زمينه‌ساز را با توجه به پيشامدها و حوادثى كه ذكر آنها در أخبار آمده است نيز ، به چهار مرحله تقسيم نمود :\r\nمرحلهء اوّل : از آغاز نهضت آن توسط مردى از قم تا ورودشان در جنگ .\r\nمرحلهء دوم : داخل شدن در جنگى طولانى ، تا اينكه خواسته‌هاى خويش را بر دشمن تحميل مىكنند .\r\nمرحلهء سوم : رد كردن خواسته‌هاى نخستين خود كه اعلام كرده بودند و به پا شدن قيام همه‌جانبهء آنان .\r\nمرحلهء چهارم : سپردن پرچم اسلام بدست تواناى حضرت مهدى ( ع ) و شركت جستن آنها در نهضت مقدس آن حضرت .\r\nدر برخى از روايات ، آمده است كه ظاهر شدن خراسانى و شعيب در اثناى جنگ ايرانيان بوقوع مىپيوندد ، بگونه‌اى كه آنها با توجه به طولانى شدن نبردشان با دشمن ، خودشان سيد خراسانى را بعنوان سرپرستى امور اجتماعى و سياسى خود برمىگزينند گرچه وى از پذيرفتن اين منصب خرسند نيست ، امّا آنها او را سرپرست خود قرار مىدهند ، سپس سيد خراسانى ، شعيب بن صالح را بفرماندهى نيروهاى مسلّح خويش برمىگزيند .\r\nدر تعدادى از روايات ، زمان آخرين مرحلهء زمينه‌سازى آنان كه متصل به ظهور حضرت مهدى ( ع ) است مشخص گرديده كه شش سال خواهد بود . اين برهه ، مرحلهء شعيب و خراسانى است ، از محمد بن حنفيه نقل شده است كه فرمود :\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n« درفش‌هاى سياهى از بنى عباس و پس از آن درفش‌هاى سياه ديگرى از خراسان خروج مىكنند كه حاملان آنها كلاه سياه و لباس سفيد بر تن دارند ، پيشاپيش آنان مردى است كه وى را صالح بن شعيب و يا شعيب بن صالح مىنامند او از قبيلهء بنى يمنم است آنان نيروهاى سفيانى را شكست داده و در بيت المقدس فرود مىآيند تا مقدمهء حكومت حضرت مهدى ( ع ) را فراهم آورند ، تعداد سيصد تن ديگر از شام به او مىپيوندند ، فاصلهء خروج او تا تقديم زمام امور را به حضرت مهدى ( ع ) هفتاد و دو ماه مىباشد » « 1 »\r\nدر مقابل اين احاديث ، روايات ديگرى است كه مىگويد ، ظاهر شدن خراسانى و شعيب ، مقارن و همزمان ، ظاهر شدن يمنى و سفيانى است از امام صادق ( ع ) روايت شده است كه فرمود :\r\n« خروج خراسانى و سفيانى و يمنى در يك سال و يك ماه و يك روز واقع مىشود ، درفش يمنى در بين اين پرچمها از همه هدايت‌گر است ، زيرا وى مردم را به حق دعوت مىكند » « 2 »\r\nو از امام باقر ( ع ) منقول است كه فرمود :\r\n« خروج سفيانى و يمنى و خراسانى در يك سال و يك ماه و يك روز است مانند نظم و ترتيب دانه‌هاى تسبيح كه يكى بعد از ديگرى است جنگ از هر طرف روى مىآورد . واى بر كسانى كه در مقابل آنان بايستند در ميان آن درفش‌ها ، پرچم يمنى هدايت‌گرتر است ، آن درفش حق است و شما را بسوى صاحبتان ( مهدى ( ع ) ) دعوت مىكند » « 3 »\r\nظاهرا ، مراد از خروج اين سه نفر به ترتيب ، مانند دانه‌هاى تسبيح ، با اينكه در يك روز واقع مىشود اين است كه انگيزه‌هاى خروج آنها با يكديگر ارتباط سياسى دارد . البته آغاز خروج آنان در يك روز است ، امّا ترتيب جنبش آنان و استحكام امورشان مانند مهره‌هاى تسبيح ، يكى پس از ديگرى واقع مىشود .\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 84 و قريب به همين مضمون در ص 74 .\r\n( 2 ) - بحار ج 52 ص 210 .\r\n( 3 ) - بحار ج 52 ص 232 .\r\n","page_name":" 232 ","page_number":232},
  {"content":"\r\n\r\nبعلاوه روايت هفتاد و دو ماه اگرچه قابل‌قبول است . چون به طرق زيادى از محمد بن حنفيه نقل شده است و روايات ، گوياى اين است كه وى داراى نوشته‌اى از پدر بزرگوارش حضرت على ( ع ) بوده كه حضرت آن را از گفتار پيامبر ( ص ) نوشته بوده و در آن حوادث و پيش‌آمدهاى آينده بوده ، بلكه بنا به گفتهء برخى از روايات ، در آن نوشته ، نام تمام فرمانروايان حاكم بر مسلمانها ، تا روز قيامت ذكر شده بوده و آن را فرزندش ابو هاشم از وى به ارث برده و نام كسانى را كه از عباسيان حكومت خواهند كرد به اطلاع آنان رسانده است . . .\r\nامّا با اين همه ، آنچه كه در مسئلهء خراسانى و شعيب بهتر به نظر مىرسد ، رواياتى است كه مىگويد خروج خراسانى و شعيب همزمان خروج سفيانى و يمنى است ، چون اين روايات ، منتسب به امامان ( ع ) مىباشد و سندش محكم‌تر است ، بلكه در اين روايات احاديث صحيح « 1 » السندى نيز مانند روايت ابو بصير از امام باقر ( ع ) وجود دارد .\r\nدر هر صورت ، اين مرحلهء از حكومت زمينه‌سازان دولت حضرت ، چنانچه ما هم ترجيح داديم ، سال قبل از ظهور وى و يا احتمال اينكه شش سال باشد و در هرحال آخرين مرحلهء حكومت آنهاست ، امّا آنچه مشكل به نظر مىرسد ، شناخت مراحل ديگر دولت آنها قبل از آخرين مرحلهء آن است و اينكه فاصلهء بين آغاز حكومت آنان بواسطهء مردى از قم و بين خروج سيد خراسانى و شعيب چقدر است ؟ . . . اين در حقيقت بخشى مفقود از سلسلهء روايات مربوط به ايرانيان است كه من در روايات نديدم چه اندازه بوده است . . آرى در برخى از روايات ، اشاره‌هايى در اين زمينه وجود دارد كه بعد از بيان مهم‌ترين روايات مربوط به حكومت آنان ، خواهد آمد .\r\n\r\nروايت : آغاز حكومت مهدى ( ع ) از ايران\r\nاز جملهء آن روايات ، حديثى است كه صراحت دارد ، آغاز نهضت حضرت مهدى ( ع ) از ناحيهء مشرق خواهد بود از امير مؤمنان ( ع ) نقل شده است كه فرمود :\r\n« آغاز ظهور او از مشرق است ، زمانيكه اين أمر پيش آمد ، سفيانى خروج مىكند » « 2 »\r\n\r\n\r\n","description":"","footnote":"\r\n( 1 ) - روايت صحيح آن است كه تمام راويان آن ثقه و مورد اعتماد باشند .\r\n( 2 ) - بحار ج 52 ص 252 بنقل از اربعين حافظ ابو نعيم .\r\n","page_name":" 233 ","page_number":233},
  {"content":"\r\n\r\nو از طرفى آنچه كه علماء بر آن اتفاق دارند و در روايات به نحو تواتر « 1 » وارد شده اين است كه ظهور آن حضرت از مكّه است ، بنابراين بايد مراد از گفتهء امير مؤمنان ( ع ) كه فرمود :\r\n« آغاز نهضت او از ناحيهء مشرق است » يعنى آغاز و شروع نهضت وى از مشرق ، يعنى ايران است . و همچنين دلالت دارد كه آغاز نهضت آن حضرت ، قبل از خروج سفيانى بوده و فاصلهء بين آغاز أمر او و خروج سفيانى ، مدتى نه كوتاه و نه طولانى است . زيرا در روايت ، نهضت حضرت بر خروج سفيانى ، با « واو » عطف شده است نه « فاء » و « ثم » كه دلالت بر فاصله داشته باشد ، بلكه مىتوان گفت اين روايت ، اشاره به نوعى ارتباط سببى بين آغاز أمر زمينه‌سازى براى دولت حضرت مهدى ( ع ) از سرزمين ايران و بين خروج سفيانى دارد ، توجه داشتيد كه جنبش سفيانى صرفا واكنشى است جهت روياروئى با موج فزايندهء نهضت اسلامى كه زمينه‌ساز مقدمهء قيام آن حضرت مىباشد .\r\n\r\nروايت : امت محمد ( ص ) ، و حكومت مردى از اهلبيت\r\nروايتى را كه ابو بصير از امام صادق ( ع ) نقل كرده نيز از جمله روايات در اين زمينه است ، حضرت فرمود :\r\n« اى ابو بصير امت پيامبر ( ص ) تا زمانيكه خاندان فلان بر مسند حكم هستند هيچگاه به گشايشى نخواهند رسيد تا آنكه فرمانروائى آنان منقرض شود ، با تمام شدن آن ، خداوند آن را به مردى از اهل بيت ارزانى مىدارد كه روش او براساس تقوى و عمل وى هدايت‌گر مردم است . در مقام قضاوت و حكم بر مردم ، اهل رشوه نيست . به خدا سوگند من او و نام او و پدرش را مىدانم آنگاه ، آن مرد تنومند و كوتاه اندام كه داراى علامت خال بر صورت و دو نشانهء ديگر بر پوست بدن دارد مىآيد ، او پيشوايى عادل است كه حافظ و نگاهبان آنچه كه نزد او وديعه گذاشته شده است مىباشد ، دنيا را پر از عدل‌وداد مىنمايند آنگونه كه بدكاران آن را پر از ظلم و جور كرده‌اند » « 2 »\r\n\r\n\r\n","description":"","footnote":"\r\n( 1 ) - متواتر خبرى است كه راويان آن بحدّى برسد كه عادتا محال است اهل كذب باشند و اين در همهء طبقات راويان بايد ثابت باشد .\r\n( 2 ) - بحار ج 52 ص 269 .\r\n","page_name":" 234 ","page_number":234},
  {"content":"\r\n\r\nاين روايت قابل توجهى است ولى متأسفانه بخش پايانى آن ناقص است ، اين روايت را صاحب بحار از كتاب « اقبال » سيد بن طاووس نقل كرده است كه صاحب اقبال در كتابش ص 599 بيان داشته است كه اين روايت را در سال 362 در كتاب « ملاحم » بطائنى ديده است و از آن كتاب اين روايت را نقل كرده امّا ناتمام ، و در پايان گفتارش گفته است « سپس تمام روايت را نقل كرده است » حال آنكه كامل نقل نكرده است ، بطائنى از ياران امام صادق ( ع ) بوده و نسخهء كتاب وى ناياب است البته ممكن است در كتابهاى خطى ناشناخته در اطراف و اكناف كشورهاى اسلامى ما در كتابخانه‌ها وجود داشته باشد .\r\nروايت دلالت دارد كه سيد بزرگوارى از ذريّهء اهل بيت ( ع ) پيش از ظهور حضرت قائم ( ع ) حكومت مىكند و مقدمات دولت آن حضرت را فراهم مىنمايد ، مردم را متوجه تقوا و پرهيزكارى مىنمايد و طبق احكام اسلام عمل مىكند ، وى اهل سازش و رشوه‌گيرى نيست ، اين سيّد كه ذكر آن در روايت آمده احتمال دارد مراد از او امام خمينى باشد .\r\nامّا جمله خاندان فلان كه امام فرمود : « تا زمانيكه خاندان فلان بر سر كار باشند » ملازمه ندارد كه مراد از آنها بنى عباس باشند آنگونه كه سيد بن طاووس فهميده است ، همينطور در ساير رواياتى كه امامان ( ع ) در آنها تعبير به فلان و آل فلان نموده‌اند ، البته گاهى منظور امامان ( ع ) از اين تعبير ، بنى عباس و گاهى خاندانهايى است كه قبل از ظهور حضرت مهدى ( ع ) فرمانروائى مىكنند ، مثلا روايات متعددى كه بازگوكنندهء اختلاف بين خاندان فلان و آل فلان ، از حكّام حجاز است وجود دارد كه آنان بر شخص فرمانروائى از خودشان اتفاق‌نظر پيدا نمىكنند و بين قبيله‌ها ايجاد اختلاف مىشود ، آنگاه حضرت مهدى ( ع ) ظهور مىكند و مانند روايتى كه از امير مؤمنان على ( ع ) روايت شده است كه حضرت فرمود :\r\n« آيا خبر ندهم شما را به پايان سلطنت خاندان فلان ؟ عرض كرديم آرى اى امير مؤمنان .\r\nفرمود : كشته شدن بيگناهى در سرزمين حرم از قبيلهء قريش ، سوگند به خدايى كه دانه را شكافت و موجودات را هستى بخشيد بعد از پانزده شب ديگر ، سلطنتى برايشان نخواهد بود » « 1 »\r\n\r\n\r\n","description":"","footnote":"\r\n( 1 ) - بحار ج 52 ص 234 .\r\n","page_name":" 235 ","page_number":235},
  {"content":"\r\n\r\nو غير از اين روايت ، روايات متعدد ديگرى كه اختلاف بين بنى فلان و يا به هلاكت رسيدن فرمانرواى ظالمى از آنان را بيان كرده است و اينكه پس از آن سفيانى خروج خواهد كرد و يا ظهور حضرت مهدى ( ع ) بوقوع مىپيوندد و يا اينكه بيانگر برخى از نشانه‌ها و پيشامدهاى نزديك ظهور آن حضرت است . . . بنابراين بايد اين روايت را به غير بنى عباس تفسير نمود زيرا صدها سال پيش ، حكومت و فرمانروائى آنها سپرى شده است .\r\nبلكه رواياتى كه به صراحت از بنى عباس نام برده است ، حتما بايد مورد بررسى و دقت قرار گيرد . چه اينكه اين روايات از امامان ( ع ) با عبارت « فرزندان فلان » و « خاندان فلان » وارد شده است و شخص راوى آن را بلفظ بنى عباس روايت كرده به اين اعتقاد كه مراد از گفتهء امام ( ع ) از « فرزندان فلان » ، بنى عباس مىباشد .\r\nگاهى در روايات ظهور ، تفسير به بنى عباس صحيح است زيرا مراد از ذكر نام آنها ، روش آنان است كه در نقطهء مقابل امامان ( ع ) بوده است ، نه اينكه مراد شخص آنها و فرزندان و يا ذرّيهء آنان باشد . . . البته به ندرت نياز به چنين تفسيرى پيدا مىكنيم زيرا در اغلب روايات تعبير به فرزندان و خاندان فلان شده است .\r\nبه‌هرحال ، منظور از خاندان فلان در روايت مورد بحث كه فرمود : « تا زمانيكه خاندان فلان بر مسند حكم باشند ، تا اينكه فرمانروائى آنان منقرض شود ، با تمام شدن آن خداوند آن را بر مردى از اهل بيت قرار مىدهد » حكام ظالم و ستم‌پيشه ، غير از بنى عباس است كه سيد موعود ، بعد از آنان ظاهر مىشود و قبل از ظهور حضرت مهدى ( ع ) با عدالت حكمرانى مىكند .\r\nامّا لفظ « آنگاه ، آن مرد تنومند كوتاه‌اندام كه داراى علامات خال بر صورت و دو نشانهء ديگر بر پوست بدن دارد ، پيشوايى است عادل » حكايت از اين دارد ، بعد از آن سيّد كسى خواهد آمد كه مفهوم آن اين است كه آن شخص حضرت مهدى ( ع ) است و هم اوست كه داراى اين نشانه‌هاست ، چنان كه در اوصاف حضرت آمده است . امّا صفت « مرد تنومند كوتاه قد » بر آن حضرت تطبيق نمىكند . زيرا در مجموعهء روايات ، آن حضرت بلندقامت و موزون ياد شده است ، بعيد نيست كه يك بخش و يا بيشتر از اين روايت ، در اثر نقل سيد بن طاوس و يا ديگرى از راويان ، افتاده باشد . و اين مرد تنومند و كوتاه‌اندام ، بعد از سيّد موردنظر مىآيد و برخى از صفات ديگرش از روايت افتاده است ، بدين‌سان نمىتوانيم ، اتّصال زمان\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nاين سيد موردنظر را به زمان ظهور حضرت مهدى ( ع ) ، از اين روايت استفاده كنيم .\r\n\r\nروايات مربوط به قم ، و مرد موعود اين شهر\r\nاز زمرهء روايات ظهور ، بپاخاستن مردى از قم و ياران وى مىباشد ، از امام كاظم ( ع ) روايت شده است كه فرمود :\r\n« مردى از قم ، مردم را به سوى خدا دعوت مىكند ، افرادى گرد او جمع مىشوند كه قلب‌هايشان همچون پاره‌هاى آهن ستبر است كه بادهاى تند حوادث ، آنان را نمىلغزاند ، از جنگ خسته نشده و نمىترسند اعتماد آنان بر خداست و سرانجام كار از آن پرهيزكاران است » « 1 » و همچنين مطالب بعد از آن مربوط به قم است .\r\nنكتهء قابل توجه اين است كه ، امام ( ع ) در روايت ، تعبير به « مردى از قم » نموده و نفرموده است از اهل قم ، مىتوان اين جمله را بر امام خمينى تطبيق داد . چه اينكه ايشان اهل خمين و ساكن قم مىباشند و اينكه او « مردم را بسوى خدا دعوت مىكند » نه فقط اهل قم و يا اهل مشرق زمين را . و به اينكه بادهاى تند كينه‌توزى دشمنان و يا جنگ و درگيريها كه براى وى و طرفدارانش پيش مىآيد ، همچنان مقاوم مىايستند و مبارزه مىكنند و هيچ تزلزلى به خود راه نمىدهند .\r\nروايت ، زمان وجود اين مرد را كه به آن بشارت داده شده است مشخص نكرده است امّا در تاريخ قم و ايران چنين شخصيت و يارانى داراى اين صفات برجسته ، قبل از امام خمينى و طرفدارانش بىسابقه بوده است . . . البته احتمال اينكه اين روايت ناقص باشد وجود دارد و يا اينكه بمناسبتى ، امام آن را فرموده‌اند ، همين روايت را صاحب بحار الأنوار ، از كتاب تاريخ قم نوشتهء حسن بن محمد بن الحسن قمى كه هزار سال پيش آن را تأليف نموده است نقل كرده كه متأسفانه نسخهء آن كتاب يافت نمىشود .\r\nگاه گفته مىشود : درست است كه در تاريخ قم و ايران ظاهر شدن چنين مرد وعده داده شده‌اى را با يارانى داراى اين صفات برجسته ، كسى سراغ نداشته است . . . امّا دليلى هم نداريم كه اين روايت ، منطبق بر امام خمينى و طرفداران وى مىباشد شايد منظور مرد ديگر و\r\n\r\n\r\n","description":"","footnote":"\r\n( 1 ) - بحار ج 60 ص 216 چاپ ايران .\r\n","page_name":" 237 ","page_number":237},
  {"content":"\r\n\r\nياران ديگرى باشد كه در عصر و زمان ما ظاهر خواهند شد و يا اينكه بعد از مدتى طولانى و يا كوتاه خواهند آمد . . .\r\nپاسخ : آرى درست است كه در روايت ، آنگونه كه بيان كرديم زمان اين پيشامد مشخص و روشن نشده است امّا مجموعه صفاتى كه در روايت آمده ، بعلاوهء آنچه كه در روايات متعدد ديگر ، پيرامون قم و ايران وارد شده است موجب اطمينان اين معناست كه مراد از صفات ياد شده ، امام خمينى و ياران وى مىباشند . . . بنابراين اگر پيامبر ( ص ) و امامان ( ع ) به حادثه و پيشامدى خبر دادند كه منطبق بر وضع موجود باشد ، معقول نيست كه از آن چشم‌پوشى نموده و آن را بر قضيه و حادثه‌اى مشابه آن و يا واضح‌تر ، كه وعدهء پيامبر ( ص ) و اهل بيت او بر آن منطبق شود ، حمل نمائيم .\r\n* * * از رواياتى كه دربارهء قم و برترى و آينده آن از اهل بيت ( ع ) نقل شده است به خوبى روشن است كه اين شهر نزد آن بزرگواران از ارزش و اهميت ويژه‌اى برخوردار است ، بلكه مىتوان گفت مؤسس و بنيانگذار اين شهر و طرح و ايجاد آن در قلب ايران در سال 73 هجرى ، بدست با كفايت امام باقر ( ع ) بوده است كه بعد از آن نسبت به اين شهر عنايت خاصى داشته‌اند .\r\nو آنان با دانشى كه از جدّ بزرگوارشان داشته‌اند ، خبر داده‌اند كه در آينده ، اين شهر مقدس از جايگاهى و الا برخوردار خواهد شد و اهالى اين شهر ، از ياران باوفاى حضرت مهدى ارواحنا فداه خواهند بود .\r\nبرخى روايات ، تصريح دارد به اينكه فلسفهء نامگذارى اين شهر مقدس به قم مناسب با نام حضرت مهدى كه قائم به حق است مىباشد و مناسب با قيام و بپاخاستن اهل قم و منطقهء جغرافيائى آن شهر در زمينه‌سازى و يارى نمودن آن حضرت است از طرفى وجود يك آبادى ، در نزديكى اين شهر در زمان تأسيس آن بنام كمندان و يا كمد ، به اين معنى نيست كه در نامگذارى به « قم » عربى بودن اين كلمه ملاحظه نشده است جز اين مناسبت كه نام آن قم گذاشته شده و يا تغيير و دگرگونى در نام فارسى آن بوجود آمده است بويژه زمانيكه تأسيس اين شهر از ناحيهء علماء و روايت‌كنندگان حديث ، از امام باقر و صادق ( ع ) و زير نظر آن دو بزرگوار بوده است . . . عفّان بصرى از امام صادق ( ع ) روايت كرده كه گفت :\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n« امام ( ع ) به من فرمود : آيا مىدانى از چه رو اين شهر را قم نامند ؟ عرض كردم : خدا و رسولش آگاه‌ترند فرمود : همانا قم نامگذارى شده براى اينكه اهل قم ، اطراف قائم ( ع ) گردآمده و با وى قيام مىنمايند و در كنار او ثابت‌قدم مانده و او را يارى مىكنند » « 1 »\r\nاين روايت ، و امثال آن قرينه‌هايى هستند بر اينكه آغاز تأسيس شهر مقدس قم توسط عبد اللّه پسر مالك اشعرى و برادرش أحوص و هواداران آنان كه همگى از ياران خاصّ امام باقر ( ع ) و راويان حديث آن بزرگوار بوده‌اند همهء اينها موجب اين اطمينان است كه تأسيس اين شهر به امر امام باقر ( ع ) بوده است و اين نام را آن حضرت براى اين شهر انتخاب فرموده‌اند ، نام قم در روايات به صيغهء مذكّر بمعنى ( بلد ) ( سرزمين ) و بطريق مؤنث ( بلدة ) ( شهر ) آمده است اين كلمه ( قم ) هم قابل صرف كردن است و هم به صورت غير منصرف به كار مىرود .\r\n* * * ظاهر برخى روايات اين است كه امامان ( ع ) نسبت به شهر قم عنايت خاصى داشته‌اند و مفهومى را برتر و وسيع تر از يك شهر و توابع آن ، به اين شهر بخشيده‌اند ، لذا نام اين شهر را به معناى خطّ و روش و اسلوب قم ، نسبت به ولايت اهل بيت ( ع ) و قيام آنان با مهدى آل پيامبر ( ص ) به كار برده‌اند . عدّه‌اى از بزرگان رى نقل كرده‌اند كه حضور امام صادق ( ع ) رسيدند و :\r\n« عرض كردند : ما از اهل رى هستيم كه خدمت رسيده‌ايم ، حضرت فرمود : خوش آمدند برادران قمىّ ما ، سپس عرض كردند ما اهل رى هستيم ، حضرت فرمود : خوش آمدند برادران قمى ما مجددّا عرض كردند : ما اهالى رى هستيم ، امام نيز كلام اوّل خود را تكرار كرد ، آنان گفتهء خود را چندبار يادآور شدند ، امام نيز مانند اوّل آنان را پاسخ داد و چنين فرمود : خداوند داراى حرمى است كه عبارت است از مكه مكرّمه و پيامبر داراى حرمى است و آن مدينهء منوّره است امير مؤمنين ( ع ) داراى حرمى است كه كوفه است و ما اهلبيت نيز داراى حرمى هستيم كه آن شهر قم است ، به زودى بانوئى از سلالهء من بنام فاطمه در اين شهر دفن خواهد شد كسى كه آن بزرگوار را در قم زيارت كند اهل بهشت مىباشد »\r\n\r\n\r\n","description":"","footnote":"\r\n( 1 ) - بحار ج 60 ص 216 .\r\n","page_name":" 239 ","page_number":239},
  {"content":"\r\n\r\nراوى گفت اين سخن را امام صادق ( ع ) زمانى فرمود كه هنوز حضرت كاظم ( ع ) متولد نشده بودند » « 1 »\r\nيعنى قم ، حرم امامان ( ع ) از اهلبيت ، تا زمان حضرت مهدى ( ع ) و مركز ولايت و يارى آن بزرگواران مىباشد و اهل رى و غير آن نيز اهل قم محسوب مىشوند زيرا آنان نيز پيرو خطّ و روش اهل قم نسبت به اهل بيت ( ع ) هستند . ازاين‌رو بعيد نيست كه مراد از اهل قم كه در روايات آمده و اينكه آنان ياوران حضرت مهدى ( ع ) مىباشند ، همهء ايرانيانى باشند كه در ولايت و دوستى و جنگ و جهاد پيرو امامان ( ع ) هستند ، بلكه شامل مسلمانان غيرايرانى نيز بشود .\r\nو معناى كلام راوى كه گفت : « حضرت اين كلام را زمانى فرمود كه هنوز حضرت كاظم متولد نشده بود » يعنى اين گفتهء امام صادق كه قبل از ولادت امام كاظم بوده مشعر به اين است كه آن حضرت از ولادت نوهء خويش فاطمه معصومه دختر موسى بن جعفر ( ع ) پيش از ولادت پدر بزرگوارش يعنى قبل از سال 128 هجرى قمرى ، خبر داده است و اينكه آن بانوى بزرگوار در قم دفن خواهد شد ، و اين قضيه هفتاد سال بعد ، تحقق پيدا كرده است . .\r\n« بزرگان قم نقل كرده‌اند زمانى كه مأمون ، على بن موسى الرضا ( ع ) را در سال 200 هجرى از مدينه خارج كرد و به طرف مرو ، فرستاد در سال 201 هجرى خواهر گرامى او حضرت فاطمهء معصومه در پى برادر از مدينه خارج شد و به سمت ايران حركت كرد تا به شهر ساوه رسيد در آنجا بيمار شد ، سئوال كرد چقدر فاصله بين من و قم است ؟ عرض كردند ده فرسخ . »\r\n« . . . زمانيكه اين خبر به اولاد سعد - يعنى سعد پسر مالك اشعرى رسيد همگى باهم آهنگ ساوه نمودند تا از آن حضرت تقاضا كنند كه به شهر آمده و در آنجا بماند چون حضور او رسيدند ، موسى پسر خزرج از بين آن جمعيت خارج شد و به طرف حضرت رفته و مهار شتر ايشان را گرفته و تا قم همراهى كرد و آن بزرگوار را در منزل خويش جاى داد ، پس از اقامت 16 يا 17 روز در شهر قم ، در اثر بيمارى قبلى به رحمت و رضوان الهى پيوسته و روح پاكش بملكوت اعلى پر گشود . موسى پسر خزرج پس از مراسم غسل و\r\n\r\n\r\n","description":"","footnote":"\r\n( 1 ) - بحار ج 60 ص 216 .\r\n","page_name":" 240 ","page_number":240},
  {"content":"\r\n\r\nكفن آن حضرت ، بدن شريفش را در زمينى كه متعلق به خودش بود و هم‌اكنون نيز مرقد مطهرش در آنجاست ، به خاك سپرد و سقفى از بوريا و حصير بر قبر آن حضرت سرپا نمود ، تا زمانيكه توسط زينب دختر حضرت جواد ( ع ) بر قبر مطهر آن بزرگوار گنبد و بارگاهى بنا نمودند » « 1 »\r\nاز اين روايات چنين برمىآيد ، كه فاطمهء معصومه ، بسيار اهل عبادت و زهد و بزرگوارى بود ، همانند مادرش حضرت فاطمهء زهرا ( س ) ، آن بزرگوار در عين اينكه از سنّ كمى برخوردار بود ، نزد اهل بيت ( ع ) مقامى خاص و ارزش و اهميت والايى داشت چه اينكه اين مقام و منزلت حضرت ، نزد علماء و بزرگان قم نيز محرز بوده است زيرا براى ارج نهادن بمقام آن بانو از قم به طرف ساوه حركت كرده و به استقبال وى شتافتند و پس از رحلت آن بانو ، ساختمان نسبتا ساده‌اى بر مزارش ساخته سپس گنبدى بنا كردند و آنجا را زيارتگاه دوستداران اهل بيت قرار دادند و عدّه‌اى از آن بزرگان وصيت كردند كه در جوار حضرتش به خاك سپرده شوند .\r\nدر روايات آمده است كه سنّ مبارك حضرت معصومه ( س ) كمتر از بيست سال بوده است ، و شايد علّت اينكه ايرانيها آن حضرت را « فاطمهء معصومه » و يا « معصومهء قم » مىنامند بخاطر كمى سنّ آن بزرگوار باشد ، زيرا معصوم در لغت فارسى به معناى بيگناه مىآيد و از همين‌رو به طفل خردسال نيز كه بىگناه است معصوم مىگويند و شايد هم به جهت طهارت و پاكدامنى و عصمت آن حضرت از گناه باشد ، چون در مذهب شيعه عصمت بر دو نوع است : يكى عصمتى كه واجب است در امامان ( ع ) وجود داشته باشد و اين ، در مورد چهارده معصوم ( ع ) ثابت است و ديگر عصمتى كه جايز است و آن براى بزرگان و اولياء خدا ثابت است كه مقدس و پاك از گناهان و آلودگيهايند .\r\n* * * از روايت بعدى كه از امام رضا ( ع ) نقل شده است ، ظاهر مىشود كه امامان ( ع ) ، از به دو تأسيس شهر قم ، مردم اين شهر را بعنوان ياران حضرت مهدى ( ع ) بشمار آورده‌اند و\r\n\r\n\r\n","description":"","footnote":"\r\n( 1 ) - بحار ج 60 ص 219 .\r\n","page_name":" 241 ","page_number":241},
  {"content":"\r\n\r\nدوستى و محبت مردم اين شهر نسبت به حضرت مهدى ، قبل از ولادت آن حضرت معروف بوده است از صفوان بن يحيا نقل شده است كه گفت :\r\n« روزى خدمت امام رضا ( ع ) بودم ، سخن از اهل قم و علاقهء آنان نسبت به حضرت مهدى ( ع ) بميان آمد ، آن حضرت براى آنان طلب آمرزش كرد و فرمود : خداوند از آنان خشنود باشد ، آنگاه فرمود : بهشت داراى هشت در است كه يكى از آنها مخصوص اهل قم مىباشد ، آنان ( اهل قم ) بهترين پيروان ما از بين شيعيان جهان هستند خداوند سبحان محبت و دوستى ما را در سرشت آنان قرار داده است » « 1 »\r\nدر روايت آمده است كه درهاى بهشت به تناسب اعمال مردم بين آنان تقسيم‌بندى شده است ، ازاين‌رو بعيد نيست كه معنى اين جمله كه ( يك در ، ويژهء اهل قم است ) اين باشد كه آنان از در مبارزين و مجاهدين همراه امامان ( ع ) و يا از در مخصوص شايستگان چنان كه در صفات آنها وارد شده است ، داخل بهشت مىشوند و گفتهء حضرت كه « آنها بهترين پيروان ما از بين شيعيان جهان هستند » دلالت به فضيلت و برترى اهل قم بر ساير شيعيان دارد .\r\nقابل توجه است كه محبت اهل قم نسبت به حضرت مهدى ( ع ) تاكنون همچنان پرشور و زنده باقى مانده است بلكه با پيروزى انقلاب اسلامى ايران ، اين عشق به سرحدّ كمال رسيده و اين حقيقت را در ايمان و عملكرد و ظواهر زندگى آنان حتى در نامگذارى فرزندان و مساجد و مؤسسات خود بنام آن حضرت ، بگونه‌اى كه هيچ خانه‌اى از اين نام خالى نيست ، مىتوان مشاهده نمود .\r\n* * * برخى روايات دلالت دارد كه ، بلا و گرفتارى از اهل قم دور است و خداوند سبحان كسانى را كه بدخواه اين شهر باشند ، نابود مىگرداند . از ابان بن عثمان و حمّاد بن ناب روايت شده كه گفتند :\r\n« خدمت امام صادق ( ع ) بودم كه عمران پسر عبد اللّه قمى وارد شد ، خدمت امام رسيد و از او سئوال كرد . حضرت با وى بسيار با ملاطفت برخورد كرد ، پس از رفتن آن مرد از\r\n\r\n\r\n","description":"","footnote":"\r\n( 1 ) - بحار ج 60 ص 216 .\r\n","page_name":" 242 ","page_number":242},
  {"content":"\r\n\r\nامام ( ع ) سئوال كردم ؛ اين شخص كه با او اين همه خوشرفتارى فرمودى كه بود ؟ حضرت فرمود : او از خانوادهء بزرگواران ، يعنى : اهل قم بود هيچ ستمگرى دربارهء آنان نيّت سوء نمىكند ، مگر اينكه خداوند او را درهم مىشكند » « 1 »\r\nدر روايت ديگرى آمده است كه « بلاء از قم دفع شده است » « 2 »\r\nدر جاى ديگر نقل شده است كه :\r\n« اهل قم از ما و ما از آنان هستيم ، هر ستمگرى كه دربارهء آنان ارادهء سوء داشته باشد مرگ او فرامىرسد ، تا زمانيكه به يكديگر خيانت نكنند ( و در نسخهء ديگر : تا زمانى كه تغيير روش ندهند ) امّا زمانى كه آلودهء به چنين اعمالى شدند ، خداوند سبحان ، ستمگران را بر آنان حاكم مىكند ، ولى آنان ( اهل قم ) ياران قائم و بازگوكنندگان مظلوميت ما و رعايت‌كنندگان حقوق ما هستند ، آنگاه رو به آسمان كرد و گفت : خداوندا آنان را از شر هر فتنه‌اى نگهدار و از هرگزندى نجات ببخش » « 3 »\r\nاز امام صادق ( ع ) روايت شده است كه فرمود :\r\n« بلاها از قم و اهل آن دور شده است ، به زودى زمانى خواهد رسيد كه قم و اهل آن حجت بر مردم خواهند بود و اين در زمان غيبت قائم ما و ظهور وى مىباشد ، اگر چنين نباشد زمين اهل خودش را فرومىبرد ، فرشته‌هاى الهى بلاها را از اين شهر و اهل آن دفع مىكنند هر ستمگرى كه در حق آنان ارادهء بد داشته باشد ، خداوند درهم كوبندهء ستم‌پيشگان ، او را درهم مىشكند و يا به گرفتارى و مصيبت و يا دشمنى ، مبتلا مىگرداند ، خداوند سبحان ، قم و اهلش را در زمان فرمانروائى ستمگران از ياد آنان مىبرد آنگونه كه ظالمان ياد خدا را فراموش كردند . » « 4 »\r\nالبته ، اين بدين معنا نيست كه به اهل قم اصلا بدى نمىرسد ، بلكه ممكن است برخى مشكلات بر آنان وارد شود ، ولى خداى بزرگ ، آن دشوارى و بلا را از آنان دور نگه\r\n\r\n\r\n","description":"","footnote":"\r\n( 1 ) - بحار ج 60 ص 211 .\r\n( 2 ) - بحار ج 60 ص 214 .\r\n( 3 ) - بحار ج 60 ص 218 .\r\n( 4 ) - بحار ج 60 ص 213 .\r\n","page_name":" 243 ","page_number":243},
  {"content":"\r\n\r\nداشته و با الطاف گوناگون خويش آنها را يارى مىفرمايد ، كه از بارزترين آنها ، نابود كردن سركشان و متجاوزين و مشغول نمودن آنان به گرفتاريهايى است كه ، به اهل قم نپرداخته و بطوركلى از آنها ياد هم نمىكنند .\r\n* * * صاحب بحار الانوار دو روايت را ، از امام صادق ( ع ) كه بيان‌كنندهء آيندهء شهر قم و نقش مكتبى آن پيش از ظهور حضرت مهدى ( ع ) مىباشد آورده است .\r\nروايت اوّل بيان مىدارد :\r\n« خداوند بوسيله شهر كوفه بر ساير شهرها استدلال مىكند ، همچنين به مؤمنان آن شهر بر ساير مؤمنين و به شهر قم بر ساير شهرها و بواسطهء اهل قم بر جهانيان اعمّ از جنّ و انسان ، خداوند متعال اهل قم را مستضعف فكرى قرار نداده بلكه همواره آنان را موفق و تأييد كرده است سپس فرمود : دينداران در اين شهر در مضيقهء زندگى مىباشند اگر غير اين باشد مردم به سرعت به آنجا روى مىآورند و آنجا خراب مىگردد و اهل آن تباه مىشوند و آنگونه كه بايد نمىتواند بر ساير سرزمين‌ها حجت باشد ، زمانيكه موقعيت قم بدينجا برسد آسمان و زمين آرامش ندارد و ساكنان آنها لحظه‌اى باقى نمىمانند و بلا و گرفتارى از قم و اهل آن دفع گرديده است ، به زودى زمانى خواهد رسيد كه قم و اهل آن حجت بر مردم خواهند بود و اين در زمان غيبت قائم ما و ظهور وى مىباشد . اگر چنين نباشد زمين اهل خودش را فرو مىبرد ، فرشته‌هاى الهى مأمور دور نمودن بلاها از اين شهر و اهل آن مىباشند هر ستمگرى كه دربارهء آنان ارادهء بد داشته باشد ، خداوند درهم كوبندهء ستم‌پيشگان ، او را درهم مىشكند و يا به گرفتارى و مصيبت و يا دشمنى ، مبتلا مىگرداند ، خداوند متعال نام قم و اهلش را در زمان فرمانروائى ستمگران از ياد آنان مىبرد آنگونه كه آنها ياد خدا را فراموش كردند » .\r\nو روايت دوم مىگويد :\r\n« به زودى شهر كوفه از مؤمنان خالى مىگردد و بگونه‌ايكه مار در جايگاه خود فرومىرود علم نيز اين‌چنين از كوفه رخت برمىبندد و از شهرى بنام قم آشكار مىشود و آن سامان معدن فضل و دانش مىگردد بنحويكه در زمين كسى در استضعاف فكرى بسر نمىبرد حتى نوعروسان در حجله‌گاه خويش . و اين قضايا نزديك ظهور قائم ما بوقوع مىپيوندد ، خداوند سبحان ، قم و اهلش را براى رساندن پيام اسلام ، قائم مقام حضرت حجّت مىگرداند اگر چنين نشود زمين اهل خودش را فرومىبرد و در زمين حجّتى باقى نمىماند ، دانش از اين\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nشهر به شرق و غرب جهان منتشر مىگردد ، بدين‌سان بر مردم اتمام حجت مىشود و يكى باقى نمىماند كه دين و دانش به وى نرسيده باشد آنگاه قائم ( ع ) ظهور مىكند و ظهور وى باعث خشم و غضب خداوند بر بندگان مىشود . زيرا خداوند از بندگانش انتقام نمىگيرد مگر بعد از آنكه آنان وجود مقدس حضرت حجّت را انكار نمايند » « 1 » .\r\nاز اين دو روايت ، چند امر روشن مىشود :\r\nالف - اينكه اين دو روايت نقل به معنى شده‌اند ، بعلاوه در آنها اندكى تقديم و تأخير است امّا آنچه كه مهم است معنايى است كه اين دو روايت دربر دارند .\r\nب - از اين روايتها استفاده مىشود ، كه نقش مذهبى شهر كوفه در دانش و پيروى از اهل بيت ( ع ) نقشى مهم و بزرگ بوده ، امّا در آستانهء ظهور حضرت مهدى ( ع ) مضمحل شده و از بين مىرود ، البته كوفه شامل نجف نيز مىشود زيرا نام اصلى آن نجف كوفه بوده است بلكه گاهى مراد از كوفه عراق عنوان شده است چنان كه ما در جاى خودش بيان كرديم ، امّا نقش مذهبى شهر قم همچنان ادامه دارد . و نزديك ظهور حضرت از عظمت بيشترى برخوردار مىگردد ، چنان كه دو فقره از روايت به اين معنى اشاره دارد : « و اين همه ، در زمان غيبت قائم ما و ظهور وى مىباشد » و « و اين قضايا نزديك ظهور قائم ما خواهد بود » .\r\nج - نقش برجستهء اعتقادى و ايدئولوژيكى شهر مقدس قم ، در آن زمان مخصوص ايران و يا شيعيان تنها نيست . بلكه نقشى است جهانى كه حتى غيرمسلمانان را نيز دربر مىگيرد « و به زودى زمانى خواهد رسيد كه قم و اهلش حجت بر مردم خواهند بود » « و يكى باقى نمىماند كه دين و دانش به وى نرسيده باشد » اين بدان معنا نيست كه دانش و مذهب ، از اين شهر به فردفرد مردم جهان مىرسد ، بلكه بدين معناست كه نداى اسلام و مطرح شدن آن ، طورى به جهانيان مىرسد كه اگر كسى سعى در دست‌يابى به مقررات و دستورات اسلام داشته باشد ، براى وى امكان‌پذير خواهد بود .\r\nالبته چنين نقش تبليغاتى مهمّى براى شهر قم ، بستگى به برپائى حكومتى داراى دستگاههاى تبليغاتى داشته ، بلكه متوقّف بر مبارزات با سركشان جهان استكبار دارد كه اين خود باعث رسيدن صداى اسلام از قم به جهانيان مىشود .\r\n\r\n\r\n","description":"","footnote":"\r\n( 1 ) - بحار ج 60 ص 213 .\r\n","page_name":" 245 ","page_number":245},
  {"content":"\r\n\r\nد - اين نقش بزرگ فرهنگى براى شهر قم ، سبب كينه‌توزى و دشمنى استكبار جهانى نسبت به اين شهر مىگردد ، يعنى نسبت به مطرح شدن اسلام از اين شهر . اين دشمنى با اسلام علت انتقام گرفتن خداوند از مستكبران ، بدست تواناى حضرت مهدى ( ع ) مىشود ، چرا كه با اين دشمنى حجت بر مردم تمام شده است و ايجاد گرفتارى توسط دشمنان ، از جنبهء جهل آنان نسبت به اسلام نيست ، بلكه دشمنى و خصومت آنان ، صرفا كينه‌توزى و مخالفت با اسلام مىباشد .\r\nقابل توجه است آنچه كه در اين دو روايت گفته شده در كوفه و عراق محقق شده است و در قم و ايران ، در آستانهء تحقق است و در حقيقت قم و ايران بر ملتهاى مسلمان و ساير ملل جهان حجّت هستند . حتى اگر قائل شويم كه ايجاد چنين آگاهى كه در اين دو روايت آمده است در بين ملتهاى جهان ، ده‌ها سال به طول انجامد ، باز هم شكستى نيست كه برخى از آن مقدمات آغاز شده است . امّا عبارت حديث كه « نزديك ظهور قائم ما » است ، دليل بر اين است كه بين تحقق چنين موقعيت جهانى براى شهر قم و بين ظهور حضرت مهدى ( ع ) فاصلهء چندانى نيست .\r\n* * * \r\nروايت : اهل مشرق و پرچمهاى سياه\r\nاين حديث در منابع شيعه و سنى وارد شده است و بعنوان روايت درفش‌هاى سياه و روايت اهل مشرق و روايت آنچه را كه اهل بيت پيامبر ( ص ) بعد از وى با آن روبرو مىشوند ، شناخته شده است از طرفى آن را منابع گوناگون از عدّه‌اى از صحابه با اندكى تفاوت ، در بين الفاظ و فقرات آن نقل كرده‌اند . برخى ديگر از روايات بخش‌هايى از آن را روايت كرده و تعدادى از آن منابع تصريح نموده‌اند كه راويان اين خبر همه ، ثقه هستند .\r\nقديمىترين منابع حديث اهل سنّت كه اين روايت و يا بخشى از آن را نقل كرده‌اند ، عبارتند از :\r\nابن ماجه در سنن خود ج 2 ص 518 و 269 و حاكم در مستدرك ج 4 ص 464 و 553 و ابن حماد در نسخهء خطّى خود « فتن » ص 84 و 85 و ابن ابى شيبه در مصنف خود ج 15 ص 235 و دارمى در سنن خود ص 93 و متأخرين آنها اين روايت را از آنان نقل\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nكرده‌اند . و شايد روايتى را كه عدّه‌اى از صاحبان صحاح ، مانند ابن ماجه و احمد بن حنبل و ديگران نقل كرده‌اند كه « گروهى از مشرق زمين خروج مىكنند و مقدمات حكومت حضرت مهدى را فراهم مىنمايند » بخشى از همين روايت باشد .\r\nاينك عين عبارت حديث به نقل از مستدرك حاكم :\r\n« از عبد اللّه بن مسعود نقل شده است كه گفت : حضور پيامبر ( ص ) رسيديم ، حضرت با رويى گشاده و غرق از سرور و شادى با ما روبرو شد ، آنچه را كه از حضرت سئوال كرديم پاسخ دادند ، اگر ما ساكت مىشديم آن حضرت شروع به سخن مىنمود تا اينكه گروهى از جوانان بنى هاشم گذارشان از آنجا افتاد و امام حسن و امام حسين ( ع ) در بين آنان بودند ، تا چشم حضرت به آنها افتاد ، در پى آنان افتاد و دو چشمان آن حضرت پر از اشك گرديد . . عرض كرديم : اى رسول خدا ، همواره چيزى در چهره‌ات مىبينيم كه ما را ناراحت مىسازد ، حضرت فرمود : « ما خانواده‌اى هستيم كه خداى سبحان آخرت را بر دنيا ، براى ما اختيار فرموده است ، به زودى بعد از من ، اهل بيتم در شهرها و سرزمين‌ها پراكنده و آواره خواهند شد ، تا اينكه درفش‌هائى سياه از مشرق زمين به اهتزاز درآيد كه حق را مىطلبند ، اما حقوقشان را اداء نمىكنند ، آنان دست از حق برنمىدارند ، امّا اجابت نمىشود ديگربار درخواست مىكنند ، به آنان اعتناء نمىشود ، در اين صورت ، دست به مبارزه زده و به پيروزى دست مىيابند ، هرگاه كسى از شما و يا ذريّهء شما آن زمان را درك كرد بايد به پيشواى از اهلبيت من بپيوندد اگرچه با دشوارى ، بر روى برف سينه‌خيز برود ، آنها درفش‌هاى هدايتند كه آنها را بدست مردى از اهل بيت من مىسپارند ، كه نام وى مانند نام من و نام پدرش نام پدرم مىباشد ، او مالك زمين مىگردد و آن را پر از عدل و داد مىكند آنگونه كه از جوروستم پر شده است »\r\nامّا در منابع روايتى ما ، اين حديث را سيد بن طاووس در كتاب ملاحم و فتن ص 30 و 117 و مجلسى در بحار ج 51 ص 83 از اربعين حافظ ابو نعيم ، روايت بيست و هفتم ، مربوط به آمدن حضرت مهدى ( ع ) از ناحيهء مشرق و مشابه اين را در بحار ج 52 ص 243 از امام باقر ( ع ) روايت كرده است كه فرمود :\r\n« گوئيا مىبينم گروهى از مشرق زمين خروج مىنمايند و طالب حق‌اند امّا آنها را اجابت نمىكنند ، مجددّا برخواسته‌هاشان تأكيد دارند ، امّا مخالفان نمىپذيرند وقتى چنين وضعى را مشاهده مىكنند شمشيرها را بدوش كشيده در مقابل دشمن مىايستند اينجاست كه\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nپاسخ مثبت مىگيرند امّا اين‌بار ، خودشان نمىپذيرند تا اينكه همگى قيام مىكنند . . و درفش هدايت را جز به دست تواناى صاحب شما ( حضرت مهدى ( ع ) ) به كسى ديگر نمىسپرند ، كشته‌هاى آنان شهيد محسوب مىشوند امّا اگر من آن زمان را درك مىكردم ، خويشتن را براى يارى صاحب اين أمر نگه مىداشتم »\r\nاز اين روايت ، با تعبيرات مختلف آن چند امر استفاده مىشود :\r\nاوّل : اينكه اين روايت متواتر اجمالى « 1 » است ، آنچه در اين روايت مضمون عمدهء آن را تشكيل مىدهد ، خبر دادن پيامبر اسلام ( ص ) به مظلوميت اهل بيتش بعد از خودشان است و تنها امتى كه حق آنان را استيفاء مىكنند كسانى هستند كه از مشرق به پا خاسته و مقدمهء حكومت جهانى پيشواى خود حضرت مهدى ( ع ) را مهيّا مىنمايند ، در پى به قدرت رسيدن همين افراد است كه امام ( ع ) ظهور مىكند و آنان درفش خود را تسليم آن حضرت مىنمايند ، خداوند بوسيله وجود مقدس وى ، اسلام را به جهانيان معرفى مىكند ، او زمين را پر از عدل و داد مىكند .\r\nدوّم : مراد از اينكه گروهى از مشرق خروج مىكند و داراى درفش‌هاى سياه‌اند .\r\nايرانيان مىباشند ، اين مسئله مورد اتفاق همهء صحابه كه اين روايت و غير آن را نقل كرده‌اند و نزد تابعين كه روايت را از صحابه دريافت نموده‌اند مىباشد و همچنين مورد اتفاق‌نظر كليّهء مؤلفان بعد از آنان در خلال قرون گذشته بوده است ، بگونه‌اى كه ماجراى خروج و آمدن اين افراد ، در آن زمان أمرى كاملا روشن و ثابت بوده است ، ازاين‌رو يك نفر هم از آنان اشاره نكرده به اينكه ، مراد از اين گروه مثلا اهل تركيه و يا هند و يا جاهاى ديگرى غير از ايران باشد . . بلكه عدّه‌اى از راويان و مؤلّفان تصريح كرده‌اند كه آنان ايرانيان هستند حتى نام خراسانيها در تعدادى از فقرات و عبارت‌هايى كه از حديث ، نقل شده وارد شده است ، چنان كه در روايت مربوط به درفش‌هاى خراسان خواهد آمد .\r\nسوم : نهضت و قيام آنان كه با دشمنى جهانيان و نبردى كه در آن پيروز مىشوند ، روبرو خواهد شد و بعد از آن حضرت مهدى ( ع ) ظهور مىكند .\r\nچهارم : بر هر فرد مسلمان و نسل معاصر آنان واجب است كه به يارى آنان برخيزند\r\n\r\n\r\n","description":"","footnote":"\r\n( 1 ) - معنى متواتر اجمالى قبلا گذشت .\r\n","page_name":" 248 ","page_number":248},
  {"content":"\r\n\r\nهرچند كه در شرائط دشوارى بسر برند حتى اگر قرار باشد كه براى يارى آنان روى يخ و برف راه رفته و حركت نمايد .\r\nپنجم : اينكه درفش آنان پرچم هدايت است يعنى : حكومت و دولت آنان ماهيتى دينى و صحيح دارد ، عملكرد و اهدافى كه دنبال مىكنند با احكام اسلام و اهداف مقدس آن هماهنگ است بگونه‌اى كه اگر مسلمانى با آن همكارى كند به وظيفهء شرعى خود عمل نموده و تكليف از او ساقط است .\r\nششم : اين روايت از آينده و غيب خبر مىدهد و يكى از معجزه‌هاى دالّ بر نبوّت نبىّ اكرم ( ص ) مىباشد . به اين دليل كه آنچه را آن بزرگوار راجع به مظلوميت اهل بيتش ( ع ) و آوارگى و پراكندگى آنان در چهار گوشهء جهان اطلاع داده است در طول قرون گذشته محقق شده است تا جايى كه ما خاندانى را در طول تاريخ و در سطح جهان سراغ نداريم كه مانند اهل بيت پيامبر ( ص ) و فرزندان حضرت على ( ع ) و فاطمه ( س ) با تبعيد و آوارگى مواجه شده باشند .\r\nبا بيان اين مطالب ، عبارت‌هاى موجود در روايت قبلى از امام باقر ( ع ) ، اوصاف دقيقى از نهضت و قيام آنان را دربر دارد ، ازاين‌رو برخى از فقرات آن را مورد ارزيابى قرار مىدهيم . . آنچه كه به نظر من ترجيح دارد اين است كه اين روايت به حديثى كه قبلا از پيامبر ( ص ) نقل شد ، تعلق داشته و يا مشابه آن است . گرچه امام باقر ( ع ) به اين موضوع تصريح نفرموده‌اند امّا خود آن حضرت و ساير امامان ( ع ) فرموده‌اند آنچه را كه نقل مىكنند از پدران بزرگوار خويش و از جدشان پيامبر ( ص ) است .\r\n« گوئيا مىبينم گروهى از مشرق زمين خروج نموده‌اند » دلالت دارد كه اين قيام مردم از وعده‌هاى حتمى خداوند متعال است و بهمين‌سان هر جمله‌اى كه در آن پيامبر ( ص ) يا امامان ( ع ) تعبير به « گوئيا آن را مىبينم و يا آن مسئله محقق شده » مىنمايند دلالت بر حتمى بودن و روشن و مبرهن بودن آن مسئله در ذهن شريف آنان و يقين داشتن به آن ، دارد ، مثل اين مىماند كه آن ماجرا را مىبينند ، بلكه مىتوان گفت دلالت بر ديدن آنان با بصيرت ويژه‌اى كه خداوند آنان را امتياز بخشيده و متناسب با مقام پيامبر ( ص ) و مقام اهل بيت آن حضرت است ، دارد .\r\nو نيز دلالت بر اينكه نهضت ايرانيان از طريق انقلاب است ، زيرا مفهوم عبارت\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n« تحقيقا قيام مىكنند » نيز همين است و عبارت بعدى كه « گوئيا مىبينم گروهى از مشرق زمين خروج مىنمايند و طالب حق‌اند امّا آنها را اجابت نمىكنند ، محدّدا بر خواسته‌هايشان تأكيد دارند ، امّا مخالفان نمىپذيرند وقتى چنين وضعى را مشاهده مىكنند . شمشيرها را بدوش كشيده در مقابل دشمن مىايستند ، اينجاست كه پاسخ مثبت مىگيرند ولى اين‌بار خودشان نمىپذيرند تا اينكه همگى قيام مىكنند »\r\nاين حركت زنجيره‌اى ايرانيان را مىتوان به جنبش آنان در انقلاب مشروطه در هشتاد سال قبل تفسير و تأويل نمود ، زيرا مردم خواستار اين بودند كه عدّه‌اى از علماء و انديشمندان اسلامى بر قوانين كشورى نظارت داشته باشند ، و آنچه را كه منطبق با دستورات اسلام نيست نقض نمايند ، نظام حاكم ، در ظاهر آن را در قانون اساسى 1906 ميلادى پذيرفت امّا در واقع نپذيرفته بودند ، سپس در نهضت آية اللّه كاشانى و مصدق در سال 1951 يك‌بار ديگر خواستار اين معنا شدند به آنان اعتنائى نشد و در اين مرحله بود كه آمريكا موفق شد با شكست انقلاب مردم ، شاه را كه آن روزها از ايران فرار كرده بود ، ديگربار به ايران بازگرداند ، مردم با مشاهدهء اين وضع سلاح برگرفته و در نهضت امام خمينى آمادهء ايثارگرى شده و با تظاهرات ميليونى در مقابل دشمن مقاومت كردند ، در اين مقطع نيز شاه و اربابانش سعى در برآوردن خواسته‌هاى آنان داشتند بدين‌گونه كه به آنان گفته شد كه اجراى موادّى را كه قانون اساسى 1906 مبنى بر نظارت شش نفر از فقهاى اسلام را بر قوانين كشور عنوان نموده ، خواهند پذيرفت . مشروط به اينكه شاه همچنان بر مسند قدرت باقى بماند ، البته از ناحيهء برخى از علماء اين طرح پذيرفته شد ، امّا امام خمينى و تودهء ميليونى مردم ايران نپذيرفته و با ادامهء نهضت مقدس اسلامى به پيروزى بر استكبار جهانى دست يافتند و نظام اسلامى را در كشور خود حاكم نمودند . . مطمئنا آنان اين پرچم و درفش هدايت را در زمان ظهور حضرت مهدى ( ع ) به وى خواهند سپرد .\r\nامّا تفسير بهتر اين است كه آنان « طالب حق مىباشند » از دشمنانشان ، كه ابرقدرتهاست به اينكه در شئون زندگى آنان دخالت ننموده و دست از اين مردم بردارند و بگذارند قوانين روح‌بخش اسلام را در كشورشان پياده كنند و از سلطهء آنها رها بوده و داراى استقلال باشند . . امّا به آنان اعتنا نمىشود ، تا آنكه آنها را مجبور به برگرفتن سلاح ، در جنگ با آنان نمايد كه مسلمانها در اين كشمكش و نبردها نيز به پيروزى مىرسند ، دشمنان با\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nمشاهدهء اين وضع مىخواهند خواستهء اوليه آنها را بدهند امّا مشروط به اينكه ، در ايران ، اسلام را حاكم سازند و دست به صدور انقلاب نزنند ، امّا ديگر دير شده و شرائط دگرگون گشته و ايرانيان زير بار اين معنا نمىروند . پس از آن ، انقلاب جديد مردم بوجود آمد « تا اينكه قيام كنند » و اين انقلاب به‌معناى ردّ نمودن آنچه را كه بعنوان امتياز به آنها داده بودند و همچنين تأكيد بر ادامهء حاكميت اسلام در جامعه‌اى بمراتب وسيع‌تر از ايران تلقّى مىشود . . و بعد از اين وقايع ظهور حضرت مهدى ( ع ) بوجود مىآيد و پرچم مبارزه را بدست وى مىسپارند . .\r\nآنچه در تفسير دوم بگونه‌اى بهتر آمده اين است كه خواسته‌هاى نهضت امام خمينى مانند خواسته‌هاى انقلاب مشروطه و يا انقلاب آية اللّه كاشانى و مصدق نبوده ، بلكه از ريشه و اساس خواسته‌هاى حكومت مشروع اسلامى به رهبرى علماء اسلام است .\r\nامّا عبارت « و شمشيرها را بر دوش كشيدند » به نظر نزديك مىرسد كه تعبير از جنگ فعلى ، و يا آمادگى كامل براى جنگ باشد .\r\nبعيد به نظر مىرسد كه اين جمله را بر مقاومت مردم ، با تظاهرات ميليونى و شهادت‌طلبى آنان ، در مقابل نظام پوسيدهء شاه بتوان تطبيق كرد ، زيرا مردم در آن برهه اسلحه‌اى در دست نداشتند كه بدوش كشيده و قيام نمايند ، بلكه نهضت و انقلاب آنان مسالمت‌آميز و با دست خالى و مشت‌هاى گره كرده بود . و بر فرض اينكه سقوط سربازخانه‌ها و پادگانهاى شاه و بدست آوردن اسلحه را نيز توسط مردم به آن اضافه كنيم باز هم بوجود آمدن اين انقلاب تكيه بر عمليات نظامى نداشت و با توجه به زدوخورد مختصرى كه مردم با گارد ويژه شاه داشتند ، نسبت نقش عمليات نظامى در به ثمر رسيدن انقلاب اسلامى نسبت به ساير فعاليتهاى انقلابى كمتر از پنج درصد است . .\r\nبعلاوه از سياق روايت چنين استفاده مىشود كه خروج و طرح خواسته‌هاى آنها در يك نهضت و پشت سر هم انجام مىپذيرد نه اينكه طى مراحل زيادى و در طول صد سال اتفاق بيافتد .\r\nعلاوه بر اين ، اغلب عبارتهاى كامل اين روايت و روايات ديگر تصريح مىكند كه عكس العمل ايرانيان در برابر خواسته‌هاى نخست خودشان ، بعد از وارد شدن آنان در جنگى نابرابر است كه در آن پيروز مىشوند مانند اين فقره « مطالبهء حق مىنمايند به آن دست نمىيابند به مبارزه برمىخيزند و پيروز مىشوند ، سپس پاسخ مثبت مىگيرند امّا\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nنمىپذيرند . . تا آخر » « 1 »\r\nآرى ، بنابراين تفسير ، دو نكته باقى مىماند :\r\nنكته اوّل : اينكه از جملهء « و حق را مىجويند امّا پاسخ مثبت نمىشنوند » استفاده مىشود كه خواسته‌هاى آنان در دو مرحله عنوان مىشود . آن دو مرحله كدامند ؟\r\nاين دو مرحله را به سه طريق مىتوان پاسخ داد :\r\nالف - اينكه تكرار عبارت ، بيان‌كنندهء اين مطلب است كه بر خواسته‌هاى مشروع خود ، از دشمنانشان پافشارى مىكنند امّا اگر كسى در روايات رسيدهء از پيامبر ( ص ) و امامان ( ع ) دقت نمايد ، تكرار عادى را از آن بزرگواران بويژه در روايت مورد بحث ، بعيد مىداند .\r\nب - اين پاسخ كه شايد قوىترين آنها باشد اين است كه آنان در دو مرحله از انقلاب خود ، يكى قبل از جنگ ، خواسته‌هاى خود را مطرح مىكنند كه مورد قبول واقع نمىگردد و ديگرى بعد از پيروزى در جنگ ، كه اين‌بار خودشان نمىپذيرند .\r\nج - اينكه در هردو مرحلهء از جنگ خود با دشمن مطالبهء حق مىنمايند به آنان اعتنا نمىشود ناگزير جنگ را تا پيروزى ادامه مىدهند ، در اين مرحله خواسته‌هاى قبلى آنها عملى مىشود امّا آنان نمىپذيرند بدين‌سان انقلاب گستردهء آنان بوقوع مىپيوندد « تا اينكه قيام كنند » و در پى آن ، حضرت مهدى ( ع ) ظهور مىكند .\r\nنكتهء دوم : معناى گفته امام ( ع ) « تا اينكه قيام كنند » كه از انقلاب آنان تعبير به خروج و از نهضت آنان بعد از ردّ خواسته‌هايى كه عملى مىشد ، تعبير به قيام فرموده است ، دليل بر اين است كه اين قيام بمراتب برتر و با عظمت‌تر از خروج و انقلاب آنهاست . .\r\nهمچنين گوياى اين مطلب نيز هست كه اين مرحلهء پا گرفتن و تكامل اين انقلاب مىباشد كه ايرانيان در اين انقلاب به مرحلهء قيام همگانى و فتوا و دستور جهاد و بپاخاستن براى خداوند متعال . و ادامهء روش انقلابى در منطقهء نائل مىشوند كه خود مقدمهء ظهور مبارك حضرت مهدى ( ع ) مىباشد .\r\nگاهى هم از تعبير « تا اينكه قيام كنند » نه « پس قيام مىكنند » چنين استفاده مىشود\r\n\r\n\r\n","description":"","footnote":"\r\n( 1 ) - بحار ج 51 ص 83 .\r\n","page_name":" 252 ","page_number":252},
  {"content":"\r\n\r\nكه بين امتياز گرفتن از دشمن نسبت به خواسته‌هايشان بعد از پيروزى و بين قيام بزرگ آنان فاصله‌اى وجود دارد . . بلكه گاهى دال بر اين است كه مرحله‌اى از شك و ترديد در بين آنان بوجود مىآيد كه به جهت پيدايش خطّى فكرى در بين خودشان كه فقط با گرفتن امتياز موافق مىباشند . و يا اين ترديد به سبب شرائط خارجى كه بر آنان احاطه دارد بوجود مىآيد امّا جناح ديگر در اين برهه غلبه پيدا نموده و مجدّدا بپاخاسته و قيام مىنمايند كه اين نهضت مقدمه‌اى است براى ظهور حضرت مهدى ( ع ) .\r\n« كشته‌هاى آنان شهيدند » اين گواهى بزرگى است از امام باقر ( ع ) براى كسانى كه در نهضت و قيام آنان كشته مىشوند خواه در زمان خروجشان و يا زمان درگيرى آنان با دشمن و يا آخرين قيام بزرگ آنان . . در اين گفتهء امام دليل بر وجود اينكه آنها پرچم و درفش حق را بدست داشته و رهبرى آنها مشروع و خط اسلامى و سياسى آنان كاملا سالم و غيرمخدوش است ، نيز وجود دارد ، زيرا كسانى كه تحت رهبرى غيرشرعى و زير پرچم گمراهان كشته شوند نمىتوان آنان را شهيد ناميد و شهيد را بدين‌جهت شهيد مىگويند كه او ، بر كسانى كه او را كشته‌اند و بر مردم ، گواهى مىدهد چون او مردم را به اسلام دعوت مىكرد امّا آنان وى را به كفر و گمراهى فرامىخواندند .\r\nاگر كسى بگويد كه آرى ، شهادت و گواهى امام باقر ( ع ) بر اينكه ( كشته‌هايشان شهيد هستند ) دلالت بر صحت عمل رزمندگان و پاكى نيّت آنان و يا بر مظلوميت غير نظاميانى كه از مردم كشته مىشوند ، دارد . امّا اين ، دليل بر صحت و پاكى نيّت رهبر و راهنماى آنان و خط فكرى آنان نمىشود . . فرضا اگر ما از روى جدل تسليم اين معنا هم بشويم و از قاعدهء عمومى صحّت عمل مسلمان و نيت او نيز خارج گرديم ، چنين تفسير و توجيهى در تغيير موضع و رفع تكليف انسان نقشى ندارد .\r\nامّا جملهء « اگر آن زمان را درك مىكردم خودم را براى يارى صاحب آن أمر مهيا مىكردم » كه حضرت از خودشان خبر مىدهند كه اگر نهضت آنان را درك كند ، گرچه كشته‌هاى آنها بمنزلهء شهيد است ، براى درك ظهور حضرت مهدى ( ع ) خود را از خطرات حفظ كند . . اين عبارت بر مقام باعظمت حضرت مهدى ( ع ) و ياران وى دلالت دارد ، بگونه‌اى كه امام باقر ( ع ) غبطه مىخورند كه با آن بزرگوار باشند و از طرفى چنين عبارت‌هايى از حضرت باقر ( ع ) كمال تواضع و فروتنى نسبت به فرزندش حضرت مهدى ( ع ) مىباشد .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nو اين عبارت گوياى اين نيز هست كه فاصلهء نهضت ايرانيان تا ظهور آن حضرت از مدت عمر يك انسان بيشتر نخواهد بود چون ظاهر گفتهء امام باقر ( ع ) اين است كه اگر نهضت آنها را درك كند خويش را حفظ نمايد و اين بطور طبيعى است نه به سبب معجزه ، و همين دليل بسيار مهمى است بر اينكه ما در حال حاضر وارد دوران ظهور آن حضرت شده‌ايم و هم‌چنين نزديك بودن نهضت ايرانيان و پيوند آن به زمان ظهور آن حضرت .\r\nامّا توجيه برخى از راحت‌طلبها نسبت به اين عبارت كه تبليغى است براى حفظ جان از خطرات و عدم حضور در ميدان شهادت همچنين عدم شركت ايرانيان در نهضت و نبردهاى آنها . . تفسيرى است كاملا اشتباه . زيرا امام باقر ( ع ) از خودش خبر داده و در آن بيان داشته كه نهضت آنان نزديك ظهور حضرت مهدى ( ع ) است و علاقهء شديد آن حضرت به اينكه از جملهء ياران امام ( ع ) باشد ، نيز بيان شده است ، چگونه مىتوان تصوّر كرد كه مراد امام اين است كه مردم را با ترساندن از كشته شدن به يارى نكردن كسانى كه خود ، به نهضت آنان بشارت داده و آنها را ستايش نموده است به اينكه كشته‌هايشان شهيد هستند ، فراخواند . . ! بويژه با ملاحظهء اينكه وجوب يارى آنان بر هر فرد مسلمان ، در عبارت‌هاى مختلف آن روايت آمده است ، بلكه با وجود شك در منظور امام ( ع ) و صرف احتمال اينكه مقصود ، خود حضرت بوده‌اند نه ديگران ، باز هم تفسير اين‌گونه افراد راحت‌طلب بىپايه است زيرا مجرّد احتمال اينكه مسئله مخصوص خود ايشان است ، باعث مىشود كه ديگران نتوانند براى خودشان به آن تمسّك كنند .\r\nاز لطيفه‌هايى كه من در حاشيهء روايت درفش‌هاى مشرق زمين و گفتهء پيامبر ( ص ) كه فرمود : « بايد به يارى آنان بشتابد هرچند با خزيدن و راه رفتن روى يخ » شنيده‌ام داستانى است كه يكى از علماى بزرگ تونس ( شيخ محمد صالح نيفر ) كه در فصل زمستان و يخ‌بندان مسافرتى به ايران داشت روزى بيرون هتل پايش سر خورد و روى يخ به زمين خورد ، يكى از دوستانش كه همراه وى بود گفت : خواستم ايشان را بلند كنم به من گفت : اين كار را انجام نده . صبر كن . . مىخواهم خودم بلند شوم . سپس با كمك دستهايش با كندى از جا بلند شد و سر پا ايستاد ، بعد گفت : هروقت ما اين روايت را دربارهء حضرت مهدى ( ع ) و يارانش مىخوانديم به اين جملهء پيامبر ( ص ) كه « بايد به يارى آنان بشتابد » مىرسيديم ، از خود مىپرسيديم كه حضرت مهدى ( ع ) از مكّه ظهور مىكند و در آنجا برف و يخ وجود ندارد كه\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nپيامبر با اين تعبير ما را أمر فرموده است ، امّا هم‌اكنون معناى گفتهء پيامبر ( ص ) را دانستم ، از اين‌رو سعى كردم كه برف و يخ را با دست خود لمس نموده و خودم بلند شوم ، از همين شخص جليل القدر شنيدم كه پيرامون روايات پيامبر ( ص ) حاشيه‌هايى نوشته كه حاكى از تقواى او و تصديق پيامبر عظيم الشأن اسلام و تواضع در برابر خبرهاى غيبى آنحضرت است كه بوقوع پيوسته است .\r\n* * * \r\nروايت : پرچمهاى خراسان تا قدس\r\n آنان كه با خون ، ره به ديوودد گرفتند * درس شهادت از « قم » و « مشهد » گرفتند\r\nآغوش بگشادند هر تير بلا را * تا متّصل سازند « طوس » و « كربلا » را \r\nاين روايت را عدّه‌اى از علماء و اهل سنت ، مانند ترمذى در سنن خود ج 3 ص 362 و احمد بن حنبل در مسندش و ابن كثير در كتاب نهايهء خود و بيهقى در كتاب خود بنام دلائل و غير آنان . . نقل كرده‌اند و حضرمى در كتاب خود بر ردّ ابن خلدون ، آن را صحيح دانسته ( تصديق كرده كه روايت موثقه است ) عين عبارت حديث اين است :\r\n« درفش‌هايى سياه از خراسان خروج مىكند كه هيچ چيز قادر به برگرداندن آنها نيست تا اينكه در ايلياء به اهتزاز درآيند »\r\nشبيه اين روايت در منابع شيعه مانند كتاب ملاحم و فتن ابن طاووس ص 43 و 58 روايت شده است و احتمال دارد كه اين روايت جزئى از روايت قبلى باشد .\r\nو معناى آن روشن است ، زيرا حاكى از تحرّك نظامى و پيشروى نيروها از ايران به سوى قدس است كه بيت ايل و ايلياء نيز ناميده مىشود ، صاحب مجمع البحرين گفته است كه « إيل به كسر ( الف ) و سكون ( ياء ) ، به زبان عبرى و يا سريانى ، نامى از اسماء خداوند بزرگ است و در اصطلاح عرب ، كلمات جبرئيل و ميكائيل و اسرافيل ، به‌معناى عبد اللّه و يتم اللّه ( بندهء خدا ) و مانند اينها مىباشد . و ايل هم به‌معناى بيت المقدس است . و گفته شده بيت ايل به‌معناى خانهء خدا مىباشد چون كلمهء ايل به لغت عبرانى يعنى خدا » و در شرح قاموس گفته است كه « كلمهء ايليا با كسره ، با مدّ و غير مدّ ( ممدود و مقصور ) و در هردو با تشديد خوانده مىشود . . . كه نام شهر بيت المقدس است » .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nمحدثان تصريح كرده‌اند كه مراد از اين درفش‌هاى وعده داده شده ، پرچم‌هاى عباسيان نيست ، ابن كثير در نهايهء خود حاشيه‌اى را بر اين روايت نقل كرده كه « اين درفش‌ها آنهائى نيست كه بوسيلهء ابو مسلم خراسانى برافراشته و حكومت بنى اميه را برانداخت ، بلكه مراد درفش‌هاى سياه ديگرى است كه براى همراهى حضرت مهدى ( ع ) مىآيد » .\r\nبلكه برخى از رواياتى كه از پيامبر ( ص ) نقل شده ، بين درفش‌هاى عباسيان كه مسير و هدف آنها دمشق بوده و بين پرچمهاى ياران حضرت مهدى ( ع ) كه هدف آنها قدس است ، فرق گذاشته است . . از آن جمله روايتى است كه ابن حمّاد آن را از محمد بن حنفيه و سعيد بن مسيّب نقل كرده كه گفت : پيامبر ( ص ) فرمود ؟ « درفش‌هايى از بنى عباس از ناحيهء مشرق خروج مىكند و زمانى كه ارادهء خداوند تعلق گيرد توقف مىكند . . آنگاه درفش‌هاى سياه كوچكى در پى آنان از ناحيهء مشرق خروج مىكند و با مردى از نسل ابو سفيان و لشكريانش مبارزه مىكند كه علاقه‌مندان اطاعت و فرمانبردارى از حضرت مهدى ( ع ) مىباشند »\r\nبنى عباس سعى كردند كه روايات مربوط به درفش‌هاى سياه را به سود خود در نهضتشان بر ضدّ بنى اميه معنا كنند و به مردم بقبولانند كه جنبش آنان و حكومت و درفش‌هاى برافراشتهء آنان همان چيزى است كه در روايات منقوله از پيامبر ( ص ) به آن بشارت داده شده است و به اينكه حضرت مهدى ( ع ) از خاندان آنهاست از همين‌رو ابو جعفر منصور عباسى پسرش را مهدى نام گذاشت و سعى نمود كه قضات و راويان گواهى دهند كه اوصاف حضرت مهدى كه از پيامبر ( ص ) نقل شده است بر پسرش منطبق است . . . تا آخر .\r\nسرگذشت عباسيان در ادّعاى مهدويت و پرچم و لباسهاى سياه انتخاب نمودن آنها در كتب تاريخ ضبط شده است اين كار در اوائل ، مقدارى به سود آنها تمام شد ، امّا بسرعت اين ماسك فريبنده و حيله‌گرى توسط دانشمندان و راويان حديث و امامان ( ع ) كشف شد و آنگاه حقيقت مطلب روشن گرديد . چه اينكه هيچيك از آنان داراى صفات حضرت مهدى ( ع ) نبودند و آنچه را كه پيامبر ( ص ) وعده فرموده بود بدست وى تحقق نيافت .\r\nبلكه به گفتهء برخى روايات ، آخرين خلفاى عباسى معترف بودند كه مسئلهء ادعاى مهدويّت پدران آنها از ريشه و اساس جعلى و دروغ بوده است .\r\nظاهرا قضيهء ادعاى مهدويت شباهت زيادى به حركتى كه در اواخر قرن اوّل هجرى\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nاتفاق افتاد ، دارد كه مسلمانان زير سلطهء بنى اميه سختىهاى زيادى را متحمل شدند كه عملا مظلوميت اهل بيت ( ع ) را لمس نمودند به همين جهت نقل رواياتى از پيامبر ( ص ) مبنى بر مظلوميت اهل بيت او و بشارت به وجود حضرت مهدى ( ع ) در بين آنان متداول گشت . . كه همين زمينهء مناسبى براى ادعاى مهدويت نمودن عدّهء زيادى از بنى هاشم و غير آنها نيز ، مانند موسى بن طلحة بن عبيد اللّه ، گرديد و ظاهرا عبد اللّه بن حسن مثنّى از زبردست‌ترين افرادى بود كه براى فرزند خود محمد ادعاى مهدويت نمود ، وى براى فرزندش از زمان طفوليت و تولد او ، برنامه‌ريزى دقيق نمود و نام وى را محمد گذاشت ، چرا كه حضرت مهدى ( ع ) هم‌نام پيامبر ( ص ) است و سپس او را تحت تربيت و مراقبت ويژه قرار داد و او را از چشم مردم پنهان نگه مىداشت و با اشاعهء افسانه‌ها پيرامون فرزندش او را همان مهدى موعود معرفى كرد در كتاب مقاتل الطالبيين ص 239 آورده است كه :\r\n« عبد اللّه بن حسن مثنى را از كودكى از انظار مردم پنهان مىنمودند . وى مردم را براى تبليغ و معرفى خود به جاهاى ديگر مىفرستاد و به اسم مهدى ناميده مىشد »\r\nو در ص 244 گفته است : « مردم عوام او را محمد مىگفتند كه بعدا به مهدى شهرت يافت » .\r\nبلكه عباسيان نيز قبل از اينكه بر ضدّ هم‌پيمانان حسنى خود بشورند همين ادّعا را ترويج مىكردند و در ص 239 از عمير بن فضل خثعمى روايت شده است كه گفت :\r\n« روزى ابو جعفر منصور را ديدم ، وقتى كه محمد بن عبد اللّه بن حسن مثنى از منزل پدرش خارج مىشود غلام سياه وى با اسبش دم در ايستاده بود ، ابو جعفر انتظار محمد را مىكشيد همين كه او خارج شد ابو جعفر بلند شد و ايستاد و رداى او را گرفت تا سوار شد ، سپس لباس او را روى زين اسب مرتب نمود و محمّد از آنجا بيرون رفت من در حالى كه وى را مىشناختم و محمد را نمىشناختم از او سئوال كردم : اين شخص كى بود ؟ كه اين همه وى را اكرام كردى و ركابش را گرفته و لباس او را مرتب نمودى ، به من گفت آيا او را نمىشناسى ؟ گفتم نه . گفت اين شخص محمد بن عبد اللّه بن حسن بن حسن ، مهدىّ ما اهل بيت است »\r\nبه احتمال قوى ادعاى مهدويت را عباسيان ، از هم‌پيمانان و شركاء حسنى خود در شورش عليه بنى اميّه آموختند كه در اينجا محل بحث آن نيست .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nبهرحال نزد راويان و مطّلعين بر تاريخ ، شكى نيست كه درفش‌هاى سياه كه در اين روايت و غير آن وعده داده شده است ، پرچمهاى مهياكنندگان مقدمات ظهور حضرت مهدى ( ع ) مىباشد . . هرچند قائل به صحت رواياتى كه پرچمهاى بنى عباس را عنوان كرده است بشويم چون توجه داشتيد كه روايات ، بين دو گروه پرچمداران را فرق گذاشت و واقعيت امر نيز چنين است كه ظهور حضرت مهدى ( ع ) از بين عباسيان و غير آنان نيست و از طرفى اشاره نموديم كه مسير و هدف درفش‌هاى عباسيان دمشق و مسير پرچمداران و ياران حضرت مهدى ( ع ) قدس شريف مىباشد .\r\nگرچه روايت ، ماجراى درفش‌هاى سياه را مختصر آورده است اما در عين حال بشارت رسيدن به هدف را ، هرچند كه ناگواريها و دشواريها در راه رسيدن آنها به قدس باشد ، داده است .\r\nزمان اين واقعه در روايت ذكر نشده است امّا برخى از روايات ديگر مىگويد : رهبرى اين درفش‌ها بعهدهء صالح بن شعيب موعود است . از محمد بن حنفيه نقل شده كه فرمود :\r\n« درفش‌هاى سياهى از بنى عباس خروج مىكند ، سپس پرچمهاى مشابه ديگرى كه حاملان آنها كلاه‌هاى سياه و لباسهاى سفيد بر تن دارند ، پيشاپيش آنان مردى است بنام صالح از قبيلهء بنى تميم ، طرفداران سفيانى را شكست مىدهد . تا اينكه در بيت المقدس فرود آمده و زمينه ظهور مهدى ( ع ) را مهيّا مىنمايد » .\r\nاز اين روايت استفاده مىشود كه مراد از اين حركت به طرف قدس ، هجوم و حملهء حضرت مهدى ( ع ) براى آزادى فلسطين و قدس است ، امّا مانعى ندارد كه اين پرچمها قبل از صالح بن شعيب به طرف قدس حركت نمايند چنان كه در پيشامدهاى سرزمين شام بيان كرديم كه نيروهاى ايرانى جلوتر از سفيانى در شام وجود دارند .\r\n* * * \r\nروايت طالقان\r\nپيرامون اين روايت ، حديثى از منابع اهل سنت ، از حضرت على ( ع ) نقل شده است كه فرمود :\r\n« خوش به حال طالقان ، خداوند متعال داراى گنج‌هايى در آنجاست كه نه از طلاست و نه از\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nنقره امّا در آن خطّه مردانى وجود دارند كه خدا را آنطور كه شايستهء معرفت است شناخته‌اند و آنان ، ياران مهدى در آخر الزمان مىباشند » « 1 »\r\nو در روايتى : « مبارك باد مبارك باد بر طالقان » « 2 »\r\nهمين روايت با لفظ ديگرى در منابع شيعه نيز موجود است ، چنان كه در بحار از كتاب « سرور اهل ايمان » نوشتهء علىّ بن عبد الحميد بسند خود از امام صادق ( ع ) نقل كرده است كه فرمود :\r\n« خداى متعال را گنج‌هايى است در طالقان كه نه طلاست و نه نقره و درفشى كه از آغاز تاكنون باز نشده و باهتزاز درنيامده است ، اين خطّه داراى مردانى است كه قلب‌هاى آنها مانند پاره‌هاى آهن محكم و نستوه مىباشد نسبت به ذات مقدس خداوند ترديدى در آن قلبها ايجاد نمىشود ، شديدتر از آتش‌اند اگر بر كوه حمله‌ور شوند آن را از جاى برمىكنند با بدست داشتن پرچم ، آهنگ هر ديارى كه نمايند آن را ويران و منهدم مىسازند بر اسب‌هايشان همچون عقاب سوارند ، بعنوان تيمّن و تبرّك زين مركب امام ( ع ) را بوسه زده و با دست لمس مىنمايند ، آن بزرگوار را پروانه‌وار در وسط گرفته و بهنگام خطر ، آن وجود مقدس را با جان خود حفظ مىكنند . شبها را با مناجات سپرى مىكنند و روز سواران كارزارند . آنان زاهدان شب و شيران روزند . در اطاعت از امام و رهبرشان مطيع‌تر از كنيزكان نسبت به مولاى خويش‌اند ، درخشندگى آنها مانند چراغهاى پرنور است ، مثل اينكه قلبهايشان چراغى از ايمان است . از بيم خدا مىهراسند ، شهادت‌طلب‌اند و آرزوى كشته شدن در راه خدا را دارند شعار آنان ، خونخواهى سالار شهيدان حسين ( ع ) است ، هنگاميكه به پيش مىتازند رعب و وحشت آنان به مسافت يك ماه راه رفتن ( بسرعت ) در قلبهاى دشمنان جايگزين مىشود ، گروه‌گروه بسوى حضرت روانه مىشوند ، بواسطهء اين رادمردان ، خداوند امام بر حق ( مهدى ( ع ) ) را پيروز مىگرداند » « 3 » .\r\nبه نظر من مراد از طالقان در اين روايات منطقه‌اى است در رشته كوههاى البرز در صد\r\n\r\n\r\n","description":"","footnote":"\r\n( 1 ) - الحاوى سيوطى ج 2 ص 82 و كنز العمال ج 7 ص 262 .\r\n( 2 ) - ينابيع المودة قندوزى ص 449 .\r\n( 3 ) - بحار ج 52 ص 307 .\r\n","page_name":" 259 ","page_number":259},
  {"content":"\r\n\r\nكيلومترى شمال غرب تهران . . و منطقه‌اى است كه از تعدادى روستا تشكيل شده و به نام طالقان مشهور است ، و الّا در آنجا شهرى بزرگ وجود ندارد . قابل ذكر است كه در منطقه طالقان ويژگيهاى زيادى از صفا و صميميت و تقوى و علاقهء به قرآن و آموختن آن به ديگران وجود دارد كه بگونه‌اى سنّتى از قديم رائج بوده است كه حتى عدّه‌اى از مردم شمال ايران و غير آنان براى انتخاب معلّم قرآن براى مناسبتهاى گوناگون و يا براى اقامت دائمى نزد آنان و استفاده از آنها ، به روستاهاى طالقان مىآيند . .\r\nامّا بعد از بررسى روايات مربوط به طالقان ، آنچه به نظر من بهتر مىرسد اين است كه مراد از اهل طالقان « 1 » ، اهل ايران است نه خصوص منطقهء جغرافيائى طالقان ، امّا اينكه امامان ( ع ) اهل طالقان را بنام منطقهء آنان ناميده‌اند از جنبهء ويژگيهاى جغرافيائى و خصوصيات اخلاقى و دينى اهالى آن سامان است .\r\nروايات مربوط به طالقان ، از مجموعه‌اى از ياران حضرت مهدى ( ع ) سخن مىگويد ، امّا تعداد آنها را مشخص ننموده است بنابراين آيا اين مجموعه ، جمعيت انبوه ياران و لشكريان وى هستند و يا فقط ياران خاص آن بزرگوارند . . ؟\r\nآنچه از روايت ذكر شدهء در منابع اهل سنت استفاده مىشود اين است كه آنان اصحاب و ياران خاص آن حضرتند زيرا در روايت ، نوع آنان مشخص شده است ، امّا در روايت بحار علاوه بر بيان چگونگى و كيفيت ، سخن از كميّت و لشكر و درفش‌هاى فاتح و پيروز بميان آمده است .\r\nچه اينكه روايات مربوط به طالقان تكيه بر معرفى ايرانيان در كنار حضرت مهدى ( ع ) و شركت آنان در نهضت آن حضرت بعد از ظهور ايشان دارد ، امّا بر نقش آنان در زمينه‌سازى ظهور آن حضرت قبل از ظهور ، دلالت ندارد .\r\nامّا صفات برجسته‌اى را براى اين اولياء خدا و ياران حضرت و گواهى و شهادت‌هاى والايى از امامان ( ع ) در حق آنان را دربر دارند . . . به اينكه آنها عارفان الهى و اهل بصيرت و يقين و داراى شجاعت بىنظير در ميدان نبردند . شهادت در راه خدا را دوست\r\n\r\n\r\n","description":"","footnote":"\r\n( 1 ) - در استان خراسان نيز منطقه‌اى بنام طالقان وجود داشته كه در حال حاضر اثرى از آن نيست .\r\n","page_name":" 260 ","page_number":260},
  {"content":"\r\n\r\nدارند و از او مىخواهند كه آنها را به آن فوز بزرگ نائل كند ، آنان دوستداران واقعى سيد الشهداء حضرت ابا عبد اللّه الحسين ( ع ) هستند و شعارشان خونخواهى آن بزرگوار و بثمر رساندن هدف انقلاب بزرگ آن حضرت است . . و اينكه اعتقاد آنان نسبت به حضرت مهدى ( ع ) عميق و علاقهء آنان به آن حضرت فوق‌العاده زياد است ، ايرانيان داراى چنين صفاتى هستند و همين اوصاف ايجاد موجى از عشق و علاقه در بين جوانان آنها نموده است .\r\n\r\nآيا روايات مربوط به مهياگران ، بر آغاز دوران ظهور دلالت دارد ؟\r\nاگر كسى با دقت ، روايات واردهء پيرامون نقش ايرانيان در زمان ظهور را مورد بررسى قرار دهد ، به دو نتيجهء روشن مىرسد :\r\nاوّل اينكه : بطور يقين از پيامبر ( ص ) و امامان ( ع ) مدح و ستايش دربارهء ايرانيان وارد شده است . و هرچند در تطبيق رواياتى كه به بيان نقش تاريخى ايرانيان در حمل پرچم اسلام و خدمات علوم و تمدن آن پرداخته است با معيارهاى ملىگرائى يا نژادپرستى و يا شيعه و سنّى خود به تحليل و تحقيق بپردازيم . محال است كه بتوانيم در نقش مشخص شدهء آنان در روايات مستفيضه ، نسبت به مهيّا نمودن مقدمات حكومت حضرت مهدى ( ع ) مناقشه كنيم . . اين روايات به روشنى خبر مىدهد كه ظهور جهانى و وعده داده شده براى اسلام ، در آياتى مانند  « لِيُظْهِرَهُ عَلَى الدِّينِ كُلِّهِ » *  در آخر الزمان ، از دو ناحيه بسوى قدس تحقق مىيابد . يكى بسيج عمومى و نظامى از منطقهء ايران كه داراى جمعيتى انبوه و داراى ولايت و دوستى اهل بيت ( ع ) مىباشند و جنبش دوّم كه از مكه مكرّمه و حجاز آغاز مىشود و بدين‌سان هردو حركت عظيم در سرزمين عراق به يكديگر پيوسته و به رهبرى امام مهدى ( ع ) به سوى قدس پيش مىروند .\r\nنتيجهء دوّم : اينكه ما هم‌اكنون در زمان ظهورى كه روايات آن را توصيف كرده‌اند وارد شده‌ايم و مرحلهء اوّل آن ، نهضت ايرانيان كه مقدمهء ظهور آن حضرت است توسط آن مرد از قم ( امام خمينى ) آغاز شده است و اين انقلاب هدف خود را كه آزادى قدس و نبرد با اسرائيل است به جهانيان اعلام نموده است و اينك درگير مشكلات و دشواريهايى است كه دشمنان بر سر راهش ايجاد نموده‌اند . . و استمرار اين انقلاب الهى تنها در انتظار آن دو آزادمرد\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nبعنوان رهبران خود مىباشد : يعنى يكى سيد خراسانى ، و ديگرى فرماندهء كل نيروهاى وى كه جوانى گندم‌گون از اهل رى بوده و نام شريف او در روايات ، شعيب بن صالح و در برخى ديگر از روايات صالح بن شعيب آمده است كه سيد خراسانى او را بعنوان اولين فرماندهء نيروهاى ايرانى منصوب مىنمايد و سپس حضرت مهدى ( ع ) ايشان را بعنوان فرماندهى كل قواى خويش مفتخر مىفرمايد .\r\nالبته اين نكته كه با آغاز حركت انقلاب اسلامى در ايران ، زمان ظهور حضرت مهدى ( ع ) نيز شروع شده است بحثى است ريشه‌دار و قابل بررسى ، به همين جهت مجدّدا مرورى اجمالى بر بيان دلائل آن از روايات قبلى و غير آنها ، مىنمائيم . .\r\nگاهى گفته مىشود : كه آرى ظهور مبارك حضرت مهدى ( ع ) مسلّم و قطعى است و اعتقاد به آن از اصول مذهب شيعه است و چنين عقيده‌اى نزد شيعه و سنى از وعده‌هاى خداوند عزّ و جلّ است كه بر زبان پيامبر راستگو و امين ( ص ) و امامان ( ع ) جارى شده است . .\r\nچنان كه از جمله قضاياى مسلّم و حتمى كه در منابع حديث شيعه و سنى از آن ياد شده ، اين است كه زمينه‌سازان ظهور و حكومت آن حضرت ، ايرانيان مىباشند . . امّا اين ويژگى ايرانيان كه در روايات به آن تصريح شده و قطعى مىباشد با ظاهر شدن آن دو مرد بزرگوار بنام سيد خراسانى و فرماندهء نيروهاى وى شعيب بن صالح ، آغاز مىگردد كه هنگام ظاهر شدن آن دو ، در منابع حديث شيعه ، همزمان با خروج سفيانى و يمنى و طبق منابع اهل سنت ، فاصلهء بين ظاهر شدن آن دو يار امام و تسليم و تقديم درفش اسلام بدست تواناى حضرت مهدى ( ع ) هفتاد و دو ماه يعنى شش سال مىباشد .\r\nامّا اينكه ، انقلاب اسلامى فعلى ايران بر رهبرى امام خمينى از جمله حوادث مقدماتى وعده داده شده بود و متّصل به ظهور حضرت مهدى ( ع ) و يا بطور نسبى نزديك ظهور آن حضرت و يا قريب به ظاهر شدن ، سيد خراسانى و شعيب بن صالح باشد . . أمرى است احتمالى و گمانى كه ما دوستدار و آرزومند تحقق آن هستيم . . امّا از رواياتى كه پيرامون اين انقلاب وارد شده و يا تفسير و تأويل به آن شده است چيزى جز ظنّ و گمان استفاده نمىشود . بنابراين ، احتمال اينكه فاصلهء بين اين انقلاب و بين ظهور آن بزرگوار ده‌ها و يا صدها قرن باشد بقوّت خود باقى است .\r\nاين خلاصهء مطالبى بود كه بواسطهء آن اشكال بر حكم به شروع و آغاز زمان ظهور\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nحضرت مهدى ( ع ) شده بود .\r\nو اين مطلب قابل توجه است كه مراد ما از زمان ظهور حضرت ، مدت ده و يا بيست و يا سالهاى محدود نيست بلكه مقصود اين است كه حوادث و پيشامدهايى كه در روايات به آن تصريح شده كه آنها از مقدمات ظهور حضرت و متصل به آن هستند ، در حقيقت آغاز شده است بويژه ، دو واقعه از بين آنها :\r\nاوّل : فتنه‌انگيزيهاى غرب و شرق كه همهء مسلمانها را دربر مىگيرد و فتنهء ديگرى كه در روايات به نام فتنهء فلسطين آمده كه زائيدهء شرارت و فتنه‌انگيزى ابرقدرتهاست .\r\nدوّم : برپائى نظام اسلامى در ايران .\r\nبنابراين مراد از زمان ظهور ، همان معناى متعارف گفتار ما يعنى عصر و زمان شكست اسرائيل و يا عصر انقلابها و يا زمان تجلّى اسلام است ، كه از آن بعنوان قرن ظهور و يا نسل معاصر ظهور نيز ، مىتوان نام برد . زيرا روايتى كه از امام باقر ( ع ) نقل شده است آن حضرت فاصلهء بين انقلاب ايرانيان و ظهور حضرت مهدى ( ع ) را به اندازهء عمر معمولى يك انسان بشمار آورده است آنجا كه فرمود :\r\n« اگر آن زمان را درك كنم خويشتن را براى يارى صاحب اين امر نگاه مىدارم » .\r\nرواياتى كه دالّ بر آغاز زمان ظهور باشد بسيار است ، مجموعهء اين روايات كه به نحو تواتر اجمالى وارد شده است ، در يك بررسى دقيق مىتواند در تطبيق بر عصر فعلى ما و پيشامدهايى كه اتفاق مىافتد ، باعث اطمينان گردد . بلكه مىتوان ادعا كرد برخى از اين روايات به تنهائى در حصول اطمينان به آغاز شدن زمان ظهور حضرت ، كافى است .\r\nروايات فتنهء اخيرى را كه پيامبر ( ص ) از آن خبر داده است كه به زودى بر امّت آن حضرت وارد و داخل خانه‌هاى مسلمانان مىشود و سپس در زمان ظهور حضرت مهدى ( ع ) آشكار مىگردد به چه چيز غير از فتنهء كر و كور غربى كه فتنهء فلسطينى نيز زاييدهء آن است مىتوان تفسير و توجيه نمود ؟ . فتنه‌اى كه در روايت تصريح به شام شده است :\r\n« زمانيكه فتنهء فلسطين بوجود آمد ، در سرزمين شام نيز مانند برهم خوردن آب در مشك بوجود مىآيد » « 1 »\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 63 .\r\n","page_name":" 263 ","page_number":263},
  {"content":"\r\n\r\nاين فتنه به شكل مخصوصى به سرزمين شام راه پيدا مىكند ، يعنى بر منطقه‌اى كه احاطهء بر فلسطين دارد بگونه‌اى كه اهالى آنجا مانند شدت تكان خوردن آب در مشك به حركت مىآيند . .\r\nبا بررسى دقيق در روايات فتنهء اخيرى كه بنحو تواتر اجمالى نقل شده و همچنين فتنهء فلسطين و شامات كه معلول اين فتنه است و با توجه به تاريخ امت اسلامى و وضع موجود آن . . از اين روايات استفاده مىشود كه مراد از فتنه در روايت ، فتنه و آشوبگرى قدرتهاى شرق و غرب امروز است كه روايات دلالت بر استمرار و ادامه آن تا ظهور حضرت مهدى ( ع ) دارد .\r\nو نمونه رواياتى كه ما در فصل مربوط به « فتنه شرق و غرب » ذكر كرديم ، يكى از ده‌ها روايت در اين زمينه است . . و از عجيب‌ترين روايات در اينها اين است كه فتنهء فلسطين با نام و نشان در روايت وارد شده است ! .\r\nو چگونه تحليل و تفسير نمائيم روايات مربوط به ظاهر شدن سيد خراسانى و شعيب بن صالح را ، كه بروشنى از آنها استفاده مىشود كه اين دو مرد بزرگ ، بعد از برپا شدن حكومت اسلامى در ايران و وارد شدن آن در جنگى طولانى با دشمن ، در اين كشور ظاهر مىشوند و با بدست گرفتن منصب‌هاى حكومتى ، خود شخصا رهبرى و فرماندهى لشكريان خويش را به عهده داشته و در جنگ سرنوشت‌سازى در منطقهء فلسطين ، كه مقدمهء حكومت حضرت مهدى ( ع ) را فراهم مىنمايد ، درگير مىشوند ، حالا آيا اين دو بزرگوار كه ظاهر مىشوند لشكريان و يا ملت خود را مستقيما و بدون مقدمه رهبرى مىنمايند و از صفر شروع مىكنند ؟ هرگز . بلكه چنين ظهورى كه در روايات به آن تصريح شده است لازمه‌اش وجود زمينهء مناسب و آمادگى كامل در مردم ايران نه تنها از جنبهء مذهبى و اعتقادى بلكه جوّ سياسى مناسب ، در جهان و خاورميانه است . كه اين خود آغازى است براى ايجاد نبرد بين ايرانيان طرفدار حضرت و دشمنانشان ، ازاين‌روست كه در روايات آمده است زمانيكه ايرانيان احساس نمايند نبردشان با دشمن به طول انجاميده سراغ سيّد خراسانى رفته و او را سرپرست امور خود مىگردانند گرچه وى نخست نمىپذيرد . امّا زمانى كه زمام امور بدست او قرار گرفت يار ديگرش شعيب بن صالح را به فرماندهى نيروهاى خويش برمىگزيند .\r\nو روايتى را كه از امام باقر ( ع ) در منابع شيعه وارد شده و منطبق بر انقلاب اسلامى ايران است چگونه تفسير نمائيم آنجا كه فرمود :\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n« گوئيا مىبينم گروهى را كه از مشرق زمين خروج كرده و طالب حق مىباشند امّا آنها را اجابت نمىكنند مجدّدا بر خواسته‌هايشان تأكيد دارند ، امّا مخالفان نمىپذيرند . وقتى چنين وضعى را مشاهده مىكنند شمشيرها را بدوش كشيده و در مقابل دشمن مىايستند ، اينجاست كه پاسخ مثبت مىگيرند امّا اين‌بار خودشان نمىپذيرند تا اينكه همگى قيام مىكنند . . و درفش هدايت را جز به دست تواناى صاحب شما ( حضرت مهدى ( ع ) ) به كسى ديگر نمىسپارند كشته‌هاى آنان شهيد محسوب مىشوند امّا من اگر آن زمان را درك مىكردم ، خويشتن را براى يارى صاحب اين امر نگاه مىداشتم » .\r\nچنان كه تفسير آن در روايت مربوط به اهل مشرق و درفش‌هاى سياه گذشت . . و همچنين در روايتى ديگر كه گذشت آمده بود :\r\n« پس مبارزه مىكنند و پيروز مىگردند و به آنچه مىطلبند دست مىيابند امّا خودشان نمىپذيرند » .\r\nاين روايت ، تا زمانيكه بر نهضت فعلى ايرانيان تطبيق مىكند . چگونه آن را توجيه كنيم به اينكه پيامبر ( ص ) و امامان از نهضتى آينده نسبت به ايرانيان خبر داده‌اند و از انطباق بر نهضت موجود و آنچه پيش مىآيد چشم‌پوشى كنيم ! و آيا اين را بر همين نهضت و بر نهضت ديگر آنان كه مثلا داراى همين ويژگيها و شرائط سياسى ، بعد از قرنهاست تطبيق كنيم ! و آيا چنين تفسيرى را عقل سليم مىپذيرد ؟ .\r\nو رواياتى را كه دربارهء قم و موقعيت جهانى آن شهر ، از زبان پيامبر ( ص ) و امامان ( ع ) نقل شده است ، چگونه به تأويل ببريم رواياتى كه دلالت دارد اين موقعيت ، نزديك ظهور حضرت مهدى ( ع ) و متّصل به ظهور آن بزرگوار خواهد بود . . همچنين بيانگر ظاهر شدن مردى موعود از آن شهر . و ياران باوفايش است كه نه از جنگ مىهراسند و نه خسته مىشوند . . و ما امروز وضع موجود اين شهر را مىبينيم كه تا ديروز با وجود حوزهء علميه در آن شهرى ضعيف بود و تأثير معنوى اين شهر محدود در حيطهء جهان تشيع و متدينيّن شيعه بوده است .\r\nو اينك نام آن شهر و قيامش و روش و اسلوب آن و معرفى نمودن اسلام ، گوش جهانيان را پر مىكند ! برنامه‌ريزىها و خطّ و مشى آن در قلوب مسلمانها و جوامع اسلامى سرايت كرده و رسوخ مىنمايد و علم و دانش از اين شهر به ساير مسلمانان جهان مىرسد .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nبنابراين تا زمانيكه روايات واردهء در موقعيت و عظمت قم و انقلاب و نهضت آن و مرد وعده داده شده و برخاستهء از اين شهر ، بر انقلابى كه از قم آغاز شد و بر رهبرى آن ، امام خمينى و طرفداران وى انطباق داشته باشد آيا معقول است كه آن را به موقعيتى جهانى كه پس از ده‌ها سال و قرن براى قم بوجود آيد و مردى از آنجا ظهور مىكند كه طرفداران و ياران وى و يا حكومت و انقلابش داراى اين صفات هستند . . تفسير كنيم و از آنچه كه موجود است صرف‌نظر كنيم ؟ !\r\nاگر چنين مطلبى دربارهء مرد وعده داده شدهء از قم صحيح باشد ، چگونه در روايات مربوط به موقعيت جهانى وعده داده شدهء شهر قم مىتواند صحيح باشد ؟ و چه مىتوان كرد با دو روايتى كه دال بر وجود اين موقعيت ، نزديك ظهور حضرت و ادامهء آن تا ظهور ايشان است آنجا كه آمده : « و آن ( موقعيت ) نزديك ظهور قائم ماست ، خداوند ، قم و اهل آن را قائم‌مقام حضرت حجت ( ع ) قرار مىدهد » « و آن در زمان غيبت قائم ما تا ظهورش خواهد بود » كه قبلا از بحار ج 60 ص 213 نقل شد .\r\nحقيقت مطلب اين است كه بحث و مناقشه پيرامون دلالت برخى از روايات بر آنچه كه در قم و ايران اتفاق افتاده است و سعى در برگرداندن الفاظ واضح و روشن از ظاهر خودش و بطور كلى شكّ دلالت اين روايات و انطباق آنها بر حوادث گذشته و حال ، چيزى جز پيشداورى و حالت ضعف عقيده در تصديق پيامبر ( ص ) و اهل بيت طاهرين ( ع ) نمىباشد .\r\nبلكه اگر منصفانه حكم كنيم بايد بگوئيم كه اگر از كلمات معصومين ( ع ) كه بطور تواتر اجمالى در روايات آمده اطمينان و يقين به اين معنا حاصل نشود مسلّما خالى از حالت شك و ترديد و جدل نخواهد بود . . از خداوند متعال مىخواهيم كه ما و همهء مسلمانان را از چنين حالتى حفظ فرمايد .\r\n* * * \r\nظاهر شدن خراسانى و شعيب در ايران\r\nروايات ، بيانگر اين است كه ، اين دو شخصيت از ياران حضرت مهدى ( ع ) بوده و مقارن ظهور آن حضرت از ايران ظاهر مىشوند و در نهضت ظهورش شركت مىجويند .\r\nبطور خلاصه نقش آن دو ، چنان كه از منابع حديث اهل سنت و برخى از روايات شيعه\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nروشن مىشود اين است كه در آن زمان ايرانيان درگير جنگى نابرابر با دشمنان خويش‌اند و در اثر طولانى شدن آن جنگ ، سيد خراسانى را بعنوان سرپرستى امورشان انتخاب مىنمايند ، گرچه وى به اين امر چندان رغبتى نشان نمىدهد امّا با اصرار زياد آنان مىپذيرد و زمانيكه رهبرى ايرانيان را پذيرفت ، با ايجاد وحدت كلمه در صفوف نيروهاى مسلح ايرانى ، سردار رشيد خود شعيب بن صالح را به فرماندهى كل نيروهاى مسلح ، تعيين مىكند .\r\nبدين‌ترتيب خراسانى و شعيب جنگ را در مرزهاى ايران - تركيه - عراق هدايت و اداره مىنمايند و نيروهاى مستقر در شام خود را به پيش رانده و در همان زمان ، از دو جناح عراق و شام ، آمادهء پيشروى بزرگ بسوى فلسطين و قدس عزيز مىشوند .\r\nدر اين گيرودار ، سيد خراسانى با تغييرات و دگرگونيهائى در دو جبههء سياسى ، نظامى روبرو مىگردد كه عبارتند از :\r\nالف - جبههء عراق كه زير تسلط و نفوذ سفيانى قرار گرفته و لشكريانش براى اشغال سرزمين عراق به حركت درمىآيند كه در بين راه و در منطقه‌اى بنام قرقيسيا با تركان ( روس‌ها ) درگير مىشود ، چنان كه اين مطلب را در مبحث جنبش او يادآور شديم .\r\nب - جبههء حجاز ، كه حضرت مهدى ( ع ) از مكه مكرّمه ظاهر مىشوند و با آزادسازى شهر مكّه در آن مستقر مىگردند . در حالى كه حكومت حجاز در آن زمان توسط بقاياى خاندان فلان ، و نيروهاى قبايل بومى اداره مىشود .\r\nآنچه از روايات استفاده مىشود ، اينكه چگونگى اعزام نيروهاى ايرانى به حجاز در اخبار وارد نشده است زيرا كه از دو جهت عملى نيست :\r\n1 - به علت شرائط و جوّ سياسى جهانى و منطقه‌اى .\r\n2 - اينكه حضرت مهدى ( ع ) با اين مسئله موافق نيست ، زيرا آن بزرگوار مأموريت دارد كه در مكه منتظر بماند تا سفيانى آهنگ آن‌جا نمايد و معجزهء فرورفتن در زمين كه پيامبر ( ص ) به آن خبر داده بوقوع بپيوندد و علامت و نشانه‌اى براى مسلمانان باشد .\r\nالبته احتمال دارد كه سيد خراسانى ، بخشى از نيروهاى خود را براى يارى امام زمان ( ع ) به مكّه مكرّمه گسيل دارد ، چون در روايات دارد كه آن حضرت بعد از قضيه فرورفتن نيروهاى سفيانى در زمين ، با لشكرى انبوه ، قريب به دوازده هزار تن از مكه خارج مىشوند نظر بهتر اين است كه اين نيروها متشكل از ياران خاص حضرت و مؤمنينى است كه موفق\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nشده‌اند خود را به مكه برسانند و نيز بخشى از نيروهاى يمنى و قسمتى از نيروهايى كه سيد خراسانى موفق شده آنها را به مكه برساند .\r\nبا ملاحظهء در روايات مربوط به خراسانى و شعيب به خوبى روشن است كه او در جبههء عراق موفق مىشود نيروهاى خود را از نزديكى محل درگيرى قرقيسيا كه سفيانى با تركان درگير است با اين قرار كه وى طرف درگير در آن نبرد نخواهد بود ، عبور دهد .\r\nچنان كه ملاحظه مىشود ، نيروهاى خراسانى با اينكه در نزديكى عراق مىباشند و در جريان حركت نيروهاى سفيانى جهت اشغال سرزمين عراق نيز مىباشند . امّا از وارد شدن به اين كشور خوددارى مىكنند ، ازاين‌رو لشكريان سفيانى هيجده روز قبل از آنان وارد عراق شده و در آنجا دست به فساد و قتل و جنايت مىزنند ، در نسخهء خطى ابن حمّاد ص 84 آمده است كه :\r\n« سفيانى وارد كوفه مىگردد آن شهر را سه روز بر همه مباح مىگرداند شصت هزار نفر از مردم اين شهر را كشته و هيجده شب در آنجا اقامت مىكند . . . و ياران درفش‌هاى سياه نيز بدآنجا روى آورده تا در نزديكى آب منزل مىگزينند خبر رسيدن آنها در شهر كوفه پيچيده و به گوش نيروهاى سفيانى مىرسد ، آنان با شنيدن اين خبر فرار را برقرار ترجيح مىدهند »\r\nالبته احتمال دارد كه علت تأخير ورود اين نيروها به كشور عراق ، درگيرى آنها با دشمنان ديگر در خليج و يا جاى ديگر و يا جهت سركوبى ناآرامىهاى داخل ايران باشد ، چنان كه برخى روايات به اين معنى اشاره دارد .\r\nو يا اينكه علت و سبب آن ، مسئلهء سياسى است كه آنان منتظر جوّ سياسى مناسبى براى ورود به كشور عراق مىباشند امّا روايت بعدى از امام باقر ( ع ) دلالت دارد بر اين‌كه علت تأخير ، جنبهء نظامى دارد ، كه فرمود :\r\n« تا اينكه خراسانى و سفيانى بر آنان ( اهل عراق ) خروج نموده و هردو مانند دو اسب مسابقه ، يكى از اينجا و ديگرى از آنجا به سوى كوفه در حركتند » « 1 »\r\nاز سياق عبارت كه تشبيه به مسابقه شده معلوم مىشود كه تابع شرائط مناسب نظامى و بسيج نيرو است .\r\n\r\n\r\n","description":"","footnote":"\r\n( 1 ) - بحار ج 52 ص 232 .\r\n","page_name":" 268 ","page_number":268},
  {"content":"\r\n\r\nامّا اينكه ايرانيان نيروهاى خود را جهت آزادى مدينهء منوّره و يا ساير شهرهاى حجاز به يارى حضرت مهدى ( ع ) اعزام مىدارند در روايات نيامده است ، ظاهرا نيازى به اعزام اين نيروها نيست ، ازاين‌رو اين نيروها ( ايرانيان ) كه وارد عراق شده به إعلان دوستى و محبت و تجديد بيعت با آنحضرت اكتفا مىكنند چنان كه در روايت آمده است :\r\n« درفش‌هاى سياهى كه از خراسان خروج مىكنند ، بسوى كوفه فرود مىآيند و با ظاهر شدن آن حضرت براى تجديد بيعت حضور ايشان مىرسند » « 1 »\r\nاز طرف ديگر ، روايات از حركت ايرانيان و تراكم جمعيت آنان در جنوب ايران ، كه احتمالا پيشروى عمومى به سوى حجاز ، و به طرف حضرت مهدى ( ع ) است خبر مىدهد .\r\n« زمانيكه سواران سفيانى به سوى كوفه خروج مىكنند آنحضرت در پى اهل خراسان مىفرستد و خراسانيان در طلب مهدى ( ع ) برمىآيند » « 2 »\r\nبرخى از روايات بيان مىكند كه تجمّع انبوه مردم ايران در جنوب كشور ، در منطقه ( كوه سفيد ) نزديك شهر اهواز و تحت رهبرى سيد خراسانى است ، كه امام زمان ( ع ) بعد از فراغت از آزادسازى كشور حجاز متوجه اين منطقه مىشود و با ياران خراسانى خود و لشكريان خويش ملاقات مىنمايد و در همان‌جا بين اين نيروها برهبرى آن حضرت و بين نيروهاى سفيانى جنگ سختى درمىگيرد . . احتمال دارد اين درگيرى كه گفته شد نبرد و روياروئى با نيروى دريائى روميان كه از سفيانى حمايت مىكنند باشد چنان كه در مبحث نهضت ظهور بيان خواهيم كرد ، مؤيد اين مطلب اين است كه نبرد بين سفيانى و ياران حضرت مهدى ( ع ) جنگى است سرنوشت‌ساز كه راهگشاى موج مردمى ، براى يارى آن حضرت است « در اين لحظات مردم آرزوى ديدار آن حضرت داشته و او را مىجويند » « 3 »\r\nاز آن زمان ، خراسانى و شعيب در زمرهء ياران خاص آن حضرت قرار مىگيرند و شعيب به فرماندهى كل نيروهاى حضرت منصوب مىگردد نيروهاى خراسانيان مركز ثقل و يا هستهء\r\n\r\n\r\n","description":"","footnote":"\r\n( 1 ) - بحار ج 52 ص 217 .\r\n( 2 ) - ابن حماد ص 86 .\r\n( 3 ) - ابن حماد ص 86 .\r\n","page_name":" 269 ","page_number":269},
  {"content":"\r\n\r\nمركزى لشكريان حضرت را تشكيل مىدهند كه وى براى تصفيهء وضع داخلى كشور عراق و مخالفان و شورشيان و سپس در درگيرى با تركان و در نهايت ، در پيشروى بزرگ ، جهت آزادسازى قدس ، بر آنها تكيه مىكند .\r\n* * * اين خلاصه‌اى بود از نقش اين دو شخصيت موعود از ايران ، طبق استفاده‌اى كه از روايات زياد مربوط به اين دو نفر ، در منابع اهل سنت و اندكى در منابع شيعه ، مىتوان داشت ، اين پديده مرا بر اين داشت كه مجدّدا در روايات مربوط به خراسانى و شعيب در منابع شيعه ، بررسى بيشترى نمايم چون بنظرم رسيد كه احتمال دارد اين موضوع از بافته‌هاى بنى عباس در خصوص ابو مسلم خراسانى باشد . . امّا بعد از بررسى در اين منابع ، رواياتى را با سندهاى صحيح يافتم كه از خراسانى ياد كرده بود مانند روايت ابو بصير از امام صادق ( ع ) و غير آن‌كه پيرامون يمنى سخن مىگويد و رواياتى را ديدم كه دلالت داشت به اينكه قضيهء خراسانى موعود ، نزد اصحاب و ياران امامان ( ع ) پيش از خروج ابو مسلم و قبل از ادعاى دروغين عباسيان نسبت به روايات پيامبر اسلام ( ص ) دربارهء ابو مسلم و خود آنها ، معروف و مشهور بوده است .\r\nبنابراين ، جريان خراسانى در منابع شيعه نيز ثابت و مسلّم است و نقشى را كه روايات شيعه ، براى آنان نقل كرده در منابع اهل سنت نيز وجود دارد .\r\nو همچنين بطور خلاصه چگونگى قضيهء رفيق او شعيب بن صالح در منابع ما آمده است گرچه روايات مربوط به سيّد خراسانى از جنبه‌هاى زيادى ، قوىتر از روايات مربوط به اوست .\r\nپيرامون شخصيت خراسانى و شعيب سئوالهاى زيادى مطرح است ، از مهم‌ترين آنها اين است كه آيا مراد از خراسانى در اين روايات فرد معيّن و مشخصى است و يا اينكه تعبير از رهبر ايران است كه در زمان ظهور حضرت مهدى ( ع ) وجود خواهد داشت ؟\r\nامّا روايات مربوط به خراسانى كه از طريق اهل سنت و همچنين در منابع متأخر شيعه وارد شده است به روشنى دلالت دارد بر اينكه آن شخصيت از ذريّهء امام مجتبى ( ع ) و يا امام حسين ( ع ) است و از او بعنوان هاشمى خراسانى ياد شده است و صفات جسمى وى را كه داراى صورتى نورانى و خال بر گونهء راست و يا دست راست دارد ، بيان كرده است . . تا آخر\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nامّا رواياتى كه در منابع حديث درجهء اوّل شيعه ، مانند غيبت نعمانى و طوسى ، در خصوص اين شخص وارد شده است احتمال دارد ، ايشان را به ياور خراسانيان و يا رهبر اهالى خراسان و يا فرماندهء لشكر خراسان تفسير كرد ، زيرا اين روايات تعبير به « خراسانى » تنها نموده نه هاشمى خراسانى ، امّا مجموعهء قرائن موجود ، پيرامون شخصيت او دلالت دارد كه مشخص است وى همزمان با خروج سفيانى و يمنى ظاهر مىشود و نيروهاى خود را به سوى عراق اعزام مىدارد كه سپاهيان سفيانى را شكست مىدهند .\r\n* * * از جمله سؤالاتى كه پيرامون اين دو شخصيت مطرح است ، اين است كه آيا امكان دارد نام خراسانى و شعيب ، دو نام سمبليك و غيرحقيقى باشند ؟ در پاسخ بايد گفت : امّا نسبت به خراسانى ، روايات نام او را ذكر نكرده بنابراين دليلى ندارد كه رمز باشد ، بلى ممكن است بگوئيم نسبت ايشان به خراسان به اين معنى نيست كه حتما اهل استان خراسان فعلى باشند ، چون در صدر اسلام ، نسبت دادن به خراسان به مشرق زمين اطلاق مىشده است كه شامل ايران و ساير مناطق اسلامى متصل به آن‌كه امروز تحت اشغال شوروى است ، مىشود . بنابراين شخص خراسانى اهل هر منطقه‌اى كه از اين محدوده باشد ، نسبت او به خراسان صحيح است ، چنان كه از منابع درجهء اول حديثى شيعه استفاده نمىشود كه او سيّد حسنى و يا حسينى است ، آنگونه كه در منابع روائى برادران اهل سنت به آن تصريح شده است .\r\nامّا نسبت به شعيب بن صالح و يا صالح بن شعيب بايد گفت كه روايات ، ويژگيها و اوصاف وى را ذكر نموده است ، كه جوانى است گندم‌گونه و لاغر ، داراى محاسنى كم‌پشت ، صاحب بصيرت و يقين ، و اراده‌اى خلل‌ناپذير و از جنگاوران بنام و ممتاز مىباشد . او مردى است شكست‌ناپذير ، اگر كوه در مقابلش بايستد آن را منهدم كرده و عبور مىكند . . . تا آخر . البته احتمال دارد كه جهت حفظ و ايمنى ، نام او مستعار باشد تا وعدهء الهى محقق شود ، همچنين امكان دارد كه نام او و نام پدرش مشابه شعيب و صالح و يا به معناى اين دو باشد . برخى از روايات وى را اهل سمرقند كه هم‌اكنون در اشغال شوروى است مىداند امّا بيشتر روايات مىگويد كه او اهل رى مىباشد و با قبيلهء بنى تميم نسبتى دارد و يا اينكه از يكى از بخش‌هاى بنى تميم بنام ( محروم ) باشند و يا اينكه وى غلامى از بنى تميم است\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nبهرحال اگر اين مطلب صحيح باشد احتمال دارد وى در اصل اهل جنوب ايران باشد زيرا در آنجا هنوز عشايرى از قبيله‌هاى بنى تميم وجود دارد و يا اينكه از قبايل بنى تميم كه در صدر اسلام در استان خراسان ساكن شده‌اند باشد ، كه امروزه بيشتر آنان در مردم ايران هضم شده و فقط چند روستاى كوچك نزديك مشهد از آنان باقى است كه با زبان عربى هم صحبت مىكنند و يا اينكه رابطهء خويشاوندى ( نسبى ) با آنها دارد .\r\n* * * سؤال ديگر از زمان ظاهر شدن آن دو شخصيت است ، در اوّل فصل يادآور شديم كه آنچه بهتر به نظر مىرسد اين است كه ظاهر شدن آن دو تن ، در سال ظهور حضرت مهدى ( ع ) و همزمان با خروج سفيانى و يمنى است ، البته احتمال دارد ، روايتى را كه مىگويد « فاصلهء بين خروج شعيب و بين سپردن زمام امور را به مهدى ( ع ) هفتاد و دو ماه مىباشد » مىتوان حكم به صحت آن نمود كه در اين صورت ظاهر شدن خراسانى و شعيب شش سال قبل از ظهور حضرت مهدى ( ع ) خواهد بود .\r\nامّا فاصلهء بين آغاز حكومت زمينه‌سازان ايرانى بدست تواناى مردى از قم و بين ظاهر شدن خراسانى و شعيب ، بطوريكه گفتيم در روايات مشخص نشده است . مگر اشاره و قرينه‌هايى كه مىتواند بطور اجمال آن را معيّن نمايد ، از جملهء آن قرينه‌ها ، رواياتى است كه دربارهء شهر قم و حوادث آن مانند موقعيت جهانى ، دينى و فكرى آن شهر و اينكه همه اينها « نزديك ظهور قائم ( ع ) است » وارد شده است كه آن را از جلد 60 بحار ص 213 نقل كرديم .\r\nروايتى كه از امام باقر ( ع ) در بحار ج 52 ص 243 وارد شده كه فرمود : « اگر من آن هنگام را درك مىكردم خويشتن را براى صاحب اين امر نگاه مىداشتم » دلالت دارد كه فاصلهء بين ظهور قائم ( ع ) و بين بوجود آمدن حكومت اهل مشرق و وارد شدن در جنگى با دشمنانشان ، از عمر معمولى يك انسان فراتر نمىرود .\r\nو از جمله روايات در اين زمينه ، حديثى است كه قبلا ، از بحار ج 52 ص 269 نقل شد :\r\n« خداوند آن را به مردى از اهل بيت ارزانى مىدارد كه روش او براساس تقوى و عمل وى هدايت‌گر مردم است ، در مقام قضاوت و حكم بر مردم ، اهل رشوه نيست ، به خدا سوگند من او و نام او و پدرش را مىدانم ، آنگاه آن مرد تنومند و كوتاه‌اندام . . . كه داراى خال\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nبر صورت و دو نشانهء ديگر بر پوست بدن دارد مىآيد ، او حافظ و نگاهبان امانتى است كه نزد او نهاده شده است و دنيا را پر از عدل‌وداد مىگرداند . »\r\nاين روايت دلالت دارد كه آغاز حكومت ياران حضرت مهدى ( ع ) ابتدا توسط سيّدى بزرگوار از سلالهء اهل بيت ( ع ) خواهد بود . كه به احتمال اين معنا بر امام خمينى منطبق است و يا اينكه بعد از عصر امام خمينى و قبل از ظهور حضرت ، يك نفر و يا بيشتر مىباشند زيرا چنان كه گفتيم روايت ، ناقص است . . . بنابراين سيّد خراسانى ، آخرين شخصى است كه پيش از ظهور حضرت مهدى ( ع ) بر ايران حكومت كرده و يا معاصر با آخرين فردى است كه فرمانرواى ايران خواهد بود .\r\nو آخرين سؤالى كه پيرامون سيد خراسانى مطرح است اينكه ، آيا او داراى مقام مرجعيت تقليد و يا ولايت امر است و يا رهبرى سياسى در كنار مرجع خواهد بود مانند رئيس جمهور مثلا و يا يكى از برجسته‌ترين ياران و مشاورين مرجعى كه رهبرى مردم را به عهده دارد ؟\r\nآنچه از روايات مربوط به وى بدست مىآيد ، اين است كه او رهبرى بزرگ حكومت مشرق زمين را به عهده دارد ، تنها اين احتمال باقى مىماند كه وى به فرمان مرجع و رهبر بزرگ ، بعنوان رهبرى سياسى زمام امور را بدست بگيرد . كه احتمالا اين گونه باشد ، و اللّه العالم .\r\n* * * و ما به زودى به امدادهاى غيبى و كرامات و معجزاتى كه خداوند بدست آن حضرت آشكار مىسازد اشاره نموده و نيز تحوّل و تكامل علوم در عصر امام ( ع ) را از ديدگاه روايات بررسى خواهيم نمود .\r\nاز جمله اينكه ، حضرت ، سهله را كه از سمت كربلا نزديك كوفه است ، بعنوان محل سكونت خود و خانواده‌اش انتخاب مىكند كه در اين زمينه تعدادى روايات وارد شده است .\r\nاز ديگر اعمال حضرت ، اينكه آن بزرگوار قبل از رفتن به قدس مدتى طولانى در عراق مىماند :\r\n« آنگاه بسوى كوفه مىآيد و تا هر زمان كه خدا بخواهد در آنجا ماندگار مىشود » « 1 »\r\n\r\n\r\n","description":"","footnote":"\r\n( 1 ) - بحار ج 52 ص 224 .\r\n","page_name":" 273 ","page_number":273},
  {"content":"\r\n\r\nبه نظر مىرسد سبب ماندن وى ، علاوه بر تثبيت وضع داخلى عراق و انتخاب آن بعنوان مركز حكومت ، آنست كه معاونان و ياران برگزيده و نخبهء خود را از سراسر جهان در عراق گردآورى كرده و با سازماندهى نيروهاى نظامى خود ، آنها را از عراق به ساير سرزمين‌ها اعزام مىدارد ، آنگاه با سپاه خويش ، متوجه آزادسازى قدس مىگردد . از امام باقر ( ع ) روايت شده است كه فرمود :\r\n« چون قائم داخل كوفه مىشود هيچ مؤمنى نيست مگر اينكه در آنجا خواهد بود و يا آهنگ آنجا نموده است . و اين سخن امير مؤمنان ( ع ) است كه به ياران خود مىگويد : براى سركوبى اين طاغوت ( سفيانى ) با ما حركت كنيد » « 1 »\r\nو نيز از آن حضرت است كه فرمود :\r\n« اينك قائم را در نجف مىبينم كه در ميان پنج هزار فرشته از مكه بدآنجا آمده است در حالى كه جبرئيل ( ع ) در سمت راست و ميكائيل سمت چپ و مؤمنان پيشاپيش وى در حركتند و او نيروها را در شهرها پراكنده مىسازد . » « 2 »\r\nو در روايتى آمده است كه :\r\n« شعيب بن صالح طلايه‌دار اوست »\r\nوى فرماندهء سپاه حضرت قائم ( ع ) مىباشد .\r\nبنا به گفتهء برخى از روايات ، نخستين لشكرى كه امام ( ع ) آن را روانهء كارزار مىكند به جنگ تركان مىفرستد ، ابن حمّاد در اين‌باره از ارطاة نقل كرده است كه :\r\n« سفيانى با تركان وارد پيكار مىشود امّا نابودى آنها بدست مهدى ( ع ) خواهد بود و آن نخستين لشكرى است كه حضرت بسوى تركان گسيل مىدارد . » « 3 »\r\nقريب به همين مضمون در كتاب ملاحم و فتن ابن طاووس ص 52 آمده است كه\r\n\r\n\r\n","description":"","footnote":"\r\n( 1 ) - بحار ج 52 ص 330 .\r\n( 2 ) - بحار ج 52 ص 337 .\r\n( 3 ) - نسخهء خطى ابن حماد ص 58 .\r\n","page_name":" 274 ","page_number":274},
  {"content":"\r\n\r\nوى هفتاد صفحه يا بيشتر از كتاب ابن حماد را در كتاب خود نقل نموده است . . . و ما در بخش مربوط به تركان گفتيم كه مراد از تركها در اين روايات كفّار ترك است نه مسلمانان ترك چنان كه قرينه‌هاى زيادى در روايات ، نشانگر اين امر است و در برخى از آنها به برادران ترك و يا گروهى از جانب تركان تعبير شده است كه به احتمال قوى منظور از تركان ، روسها مىباشد .\r\n\r\n","description":"","footnote":"","page_name":" 275 ","page_number":275},
  {"content":"\r\n . \r\n","description":"","footnote":"","page_name":" 276 ","page_number":276},
  {"content":"\r\n\r\n\r\nنهضت ظهور مقدس\r\nروايات ، دلالت دارد كه نهضت و انقلاب مقدس حضرت مهدى ( ارواحنا فداه ) در مدت چهارده ماه كامل مىگردد ، در شش ماههء اوّل ، امام ( ع ) در اضطراب و نگرانى بسر مىبرند و حوادث را بطور نهان ، توسط ياران خود رهبرى مىكند و در هشت ماه بعدى در مكه ظهور مىكند و رهسپار مدينه و آنگاه راهى عراق و قدس مىگردد و با دشمنان خود وارد نبرد مىشود ، جهان اسلام را بطور يكپارچه تحت فرمان و اطاعت خود در مىآورد : آنگاه با روميان ( غربيها ) پيمان آتش‌بس مىبندد ، چنان كه خواهد آمد .\r\n* * * پيش از نهضت ظهور حضرت مهدى ( ع ) دو حادثه رخ مىدهد كه آن دو به منزلهء نشانه‌اى الهى است كه آن حضرت آمادگى لازم را جهت ظهور مقدس خويش آغاز مىنمايد :\r\nحادثه اوّل : وقوع كودتايى است در سرزمين شام كه به رهبرى عثمان سفيانى انجام مىگيرد ، امّا مردم تصور مىكنند كه اين كودتا از نوع كودتاهايى است كه معمولا در كشورهاى عربى و اسلامى اتفاق مىافتد .\r\nولى يهوديان و غربىها ، دشمنان امت اسلامى آن را گام مؤثرى ، در يكپارچه نمودن منطقهء پيرامون فلسطين ، بدست رژيمى نيرومند از دست‌نشانده‌هاى خود بشمار مىآورند كه بتواند با قدرت و توان ، در كنترل اوضاع منطقه بكوشد و از عمليات نظامى عليه آنها جلوگيرى\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nنمايد . و مهمتر از آن ، اين‌كه همين نيروى نظامى منطقه است كه در برابر نخستين نيروهاى اعزامى ايرانى كه بسوى قدس در حركتند مىايستد و در مرزهاى عراق آنان را مشغول مىسازد .\r\nكسانى كه نسبت به روايات مربوط به سفيانى آگاهى و شناخت دارند و مىدانند كه ماجراى سفيانى ، توسط پيامبر ( ص ) وعده داده شده است مىگويند : خدا و پيامبرش راست فرمودند ، منزّه است پروردگار ما و البته وعدهء پروردگار حتمى و عملى است . . . و دلهايشان نسبت به ظهور مهدى موعود ارواحنا فداه اميدوار مىشود و دربارهء او سخن بسيار مىگويند و در يارى رساندن به وى اعلام آمادگى مىكنند .\r\nحادثهء دوم : ندائى آسمانى است به مردم جهان كه همه و اهل هر زبانى به زبان خود آن را مىشنوند . صدائى است قوى و نافذ از آسمان و از هر سمت مىآيد ، خفته را بيدار مىكند و نشسته را برپا مىدارد ، مردم از اين صيحهء آسمانى به ناله و فرياد درآمده و از خانه‌هايشان بيرون مىآيند تا ببينند چه خبر است ! آن ندا مردم را به خوددارى از ظلم و كفر و درگيرى و خونريزى و به پيروى از امام مهدى ( ع ) دعوت مىكند ، حضرت را با نام خود و پدرش مىخواند !\r\nروايات مىگويد تمام انسانها در برابر اين نشانهء الهى وعده داده شده ، سر تسليم فرود مىآورند ، زيرا كه تفسير اين گفتهء خداوند است :\r\n« اگر بخواهيم از آسمان معجزه‌اى بر آنها فرومىفرستيم كه در برابر آن سر تسليم فرود آورند . » « 1 »\r\nناگزير اين سؤال مصرّانه و عالمگير پىدرپى بر سر زبانها مىافتد و در رسانه‌هاى تبليغاتى ، همه‌جا گفته مىشود كه مهدى كيست ؟ و او كجاست ؟\r\nامّا همين‌كه مىشناسند وى رهبر مسلمانان و از خاندان پاك پيامبر ( ص ) است و به زودى در حجاز ظهور خواهد كرد ، مبادرت به ايجاد شك و ترديد ، پيرامون صداى معجزه‌آساى آسمانى و برنامه‌ريزى و توطئه جهت ضربه زدن به موج جديد اسلامى و به شهادت رساندن رهبر اين نهضت ، حضرت مهدى ( ع ) مىنمايند ، امّا ايمان‌آورندگان به غيب كه روايات مربوط به اين\r\n\r\n\r\n","description":"","footnote":"\r\n( 1 ) - شعراء / 4 .\r\n","page_name":" 278 ","page_number":278},
  {"content":"\r\n\r\nصوت را شنيده‌اند آگاهند كه اين ندا همان نداى حق وعده داده شده است و سر بر سجدهء شكر مىنهند و بر خشوع دلهايشان در پيشگاه خداوند افزوده مىشود . آنان همواره از آن حضرت سخن مىگويند و جوياى او مىشوند و خود را جهت يارى وى مهيا مىكنند .\r\n* * * اصل روايات مربوط به اين نداى آسمانى كه مردم را به پيروى از امام مهدى ( ع ) دعوت نموده و او را با نام خود و پدر بزرگوارش ياد مىكند ، در منابع شيعه و اهل سنت ، فراوان آمده است . و بعيد نيست كه به حدّ تواتر معنوى « 1 » برسد . ابن حماد ، اين روايات را در نسخهء خطى خود ، در صفحات 59 و 60 و 92 و 93 و غير اينها . و مجلسى در بحار ج 52 ص 119 و 287 و 289 و 290 و 293 و 296 و 300 و غير آن روايت كرده‌اند ، از امام صادق ( ع ) نقل شده است كه فرمود :\r\n« منادى از آسمان نام صاحب اين امر را ، بانگ مىزند كه فرمانروائى از آن فلانى فرزند فلان است پس كشتار براى چيست ؟ » « 2 »\r\nو نيز آن حضرت فرمود :\r\n« دو صيحه رخ مىدهد ، يكى در آغاز شب و ديگرى در پايان شب دوّم ، هشام بن سالم گويد پرسيدم : چگونه است ؟ فرمود : صيحه‌اى از آسمان است و صيحهء ديگر از سوى ابليس ، پرسيدم : چگونه اين يكى از ديگرى بازشناخته مىشود ؟ فرمود : كسى كه به آن گوش فرادهد ، بيش از آنكه بوجود آيد آن را تشخيص مىدهد » « 3 »\r\nاز محمد بن مسلم منقول است كه گفت :\r\n« منادى از آسمان نام قائم را ندا مىكند بگونه‌ايكه هركس در شرق و غرب جهان باشد آن را مىشنود در اثر آن صدا ، خفته بيدار مىشود و ايستاده مىنشيند و نشسته بپاى مىخيزد ، و\r\n\r\n\r\n","description":"","footnote":"\r\n( 1 ) - يعنى عدّه زيادى روايت را با تفاوت الفاظ نقل مىكنند كه با قطع نظر از الفاظ ، اطمينان حاصل مىشود كه اين معنى از معصوم ( ع ) صادر شده است .\r\n( 2 ) - بحار ج 52 ص 396 .\r\n( 3 ) - بحار ج 52 ص 295 .\r\n","page_name":" 279 ","page_number":279},
  {"content":"\r\n\r\nآن صداى جبرئيل روح الامين است » « 1 »\r\nاز عبد اللّه بن سنان نقل شده است كه گفت :\r\n« خدمت امام صادق ( ع ) بودم ، شنيدم مردى اهل همدان به امام مىگويد : كه عامّه ( اهل سنت ) ما را نكوهش مىكنند و مىگويند : شما عقيده داريد كه نداكننده‌اى از آسمان به اسم صاحب اين أمر ندا مىكند ! حضرت در حالى كه تكيه داده بود خشمناك شد و نشست ، آنگاه فرمود : اين مطلب را از من روايت نكن ، بلكه از پدرم نقل نما . و از اين بابت بر شما ايرادى نيست ، شهادت مىدهم كه پدرم مىفرمود : سوگند به خدا اين مطلب در كتاب خدا آشكار است آنجا كه مىفرمايد :\r\nاگر بخواهيم معجزه‌اى از آسمان ، بر آنها فروفرستيم كه در برابر آن سرتسليم فرود آورند . « 2 »\r\nسيف بن عميره گويد :\r\n« نزد ابو جعفر منصور بودم كه بدون مقدمه گفت اى سيف بن عميره ، بىترديد ، از آسمان ندا كننده‌اى نام مردى از خاندان ابو طالب را مىخواند ، گفتم : فدايت شوم ، اى امير مؤمنان ، اين مطلب را روايت مىكنيد ! گفت : آرى ، سوگند به آن كس كه جانم در اختيار اوست ، اين روايت را با گوش خود شنيدم ، گفتم اى امير مؤمنان تاكنون من اين روايت را نشنيده‌ام .\r\nگفت : اى سيف ! اين سخن ، حق است و اگر چنين ندائى برآيد ، ما نخستين اجابت‌كنندهء آن خواهيم بود ، مگر نه اين است كه آن ندا مردم را به سوى مردى از عموزادگان ما فرا - مىخواند گفتم : مردى از فرزندان فاطمه عليها السلام ؟ گفت : آرى اى سيف اگر اين سخن را از ابو جعفر محمد بن على نشنيده بودم و تمام اهل زمين آن را نقل مىكردند هرگز از آنها نمىپذيرفتم ولى او محمد بن على ( امام باقر ( ع ) ) است » « 3 »\r\nدر نسخهء خطى ابن حماد ص 92 از سعيد بن مسيب منقول است كه گفت :\r\n« فتنه‌اى بوجود مىآيد كه در آغازگويى بازيچهء كودكان است به‌گونه‌اى كه هرگاه از\r\n\r\n\r\n","description":"","footnote":"\r\n( 1 ) - بحار ج 52 ص 290 .\r\n( 2 ) - بحار ج 52 ص 292 .\r\n( 3 ) - ارشاد مفيد ص 404 .\r\n","page_name":" 280 ","page_number":280},
  {"content":"\r\n\r\nگوشه‌اى آرام گيرد از جانب ديگرى سر برمىآورد و اين فتنه پايان نمىپذيرد مگر آنگاه كه منادى از آسمان ندا مىكند : آگاه باشيد كه فرمانرواى شما فلانى است . ابن مسيّب دستهاى خود را بهم پيچيد بگونه‌ايكه آنها مىلرزيد ، آنگاه سه‌بار گفت : اين است فرمانرواى بر حق شما » .\r\nدر همين مأخذ آمده است :\r\n« چون نداكننده‌اى از آسمان بانگ زند كه حق با آل محمد است ، در آن هنگام نام مهدى بر سر زبانها جارى شود و محبت او در دلها قرار گيرد و مردم انديشه‌اى جز او ندارند » .\r\nو نيز آمده است :\r\n« سعيد به نقل از جابر و او از امام باقر براى ما نقل كرده كه حضرت فرمود : نداكننده‌اى از آسمان ندا مىكند ، آگاه باشيد كه حق در اهل بيت محمد است و ندايى ديگر از زمين بانگ برمىآورد كه بدانيد حق در خاندان عيسى و يا در خاندان عباس است ، ( ترديد از من است ) . و همانا نداى زمينى از شيطان است تا مردم را نااميد سازد . ( شك‌كننده ابو عبد اللّه نعيم است ) »\r\nو در ص 60 از ابن مسعود از پيامبر ( ص ) روايت كرده است كه فرمود :\r\n« چون صداى آسمان در ماه رمضان شنيده شود بدانيد كه در شوال هياهوى شديدى است و در ذى قعده جدا شدن قبيله‌ها و خونريزى در ذى حجّه اتفاق مىافتد و سه‌بار فرمود : امّا محرّم چه محرّمى خواهد شد ، چه دور است ، دور . در اين ماه مردم در اثر آشوب‌ها كشته خواهند شد ، سؤال كرديم اى رسول خدا صيحهء آسمانى چيست ؟ فرمود : اين صيحه در نيمهء ماه رمضان و شب جمعه خواهد بود . و صدايى است كه شخص خوابيده را بيدار مىكند و ايستاده را مىنشاند و زنان نجيب و پوشيده را از پرده‌ها بيرون مىآورد . . . در شب جمعه . و در سالى كه زلزله‌ها زياد است ، وقتى نماز صبح جمعه را بجاى مىآوريد به خانه‌هاى خود برويد و در و پنجره‌ها را ببنديد و خود را بپوشانيد و گوشهايتان را ببنديد وقتى آن صوت را شنيديد سر به سجده بگذاريد و بگوئيد : سبحان القدوس ، سبحان القدوس ، سبحان القدوس هركس چنين كند نجات يابد و هركس نكند هلاك شود » .\r\nو روايات ديگرى كه در اين‌باره از منابع شيعه و سنى وارد شده است .\r\nاين نداى زمينى مخالف ، كه روايات از آن سخن مىگويد ممكن است واقعا صداى\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nابليس باشد . همچنانكه در جنگ احد فرياد برآورد : كه محمد ( ص ) كشته شد و ممكن است فرياد ابليس ، امّا بوسيلهء دستياران و اعوانش ، يعنى شياطين تبليغات‌چى جهانى باشد ، كه با پيشنهاد آنان براى روياروئى با موج جهانى اسلام كه نداى آسمانى ، آن را ايجاد مىكند ، از طريق ندايى مخالف و مشابه آن به مقابله برخيزند .\r\nامّا نبردى كه نداى آسمانى ، دعوت به آتش‌بس آن مىكند ، بعيد نيست همان جنگ جهانى باشد كه قبلا دربارهء آن سخن گفته شد و گفتيم كه ممكن است آن جنگ ، جنگى هسته‌اى نباشد بلكه به شكل جنگ‌هاى متعدد و مطابق با آنچه كه روايات آن را در سال ظهور كه جنگ‌هاى فراوانى رخ مىدهد ، باشد .\r\nچنان كه بايد توجه داشت كه بين روايات مربوط به زمان وقوع نداى آسمانى ، اندك تفاوتى وجود دارد ، چون برخى از آن روايات چنان كه ملاحظه كرديد ، آن را در ماه رمضان و بعضى ديگر چنان كه در بحار ج 52 ص 789 ، آن را در ماه رجب ذكر مىنمايد ، دسته‌اى ديگر از روايات ، مانند آنچه در نسخهء خطى ابن حماد ص 92 آمده است ، آن را در موسم حج و در ص 93 همان نسخه آن را در ماه محرم بعد از كشته شدن نفس زكيّه ذكر مىكند . و از بعضى روايات استفاده مىشود كه نداى آسمانى ، نداهاى متعدد مىباشد حتى بخشى از روايات بر اين امر صراحت دارد بگونه‌ايكه يكى از دانشمندان ، نداهاى وارد شدهء در منابع شيعه را تا هشت مورد بررسى كرده است و در منابع اهل سنت نيز نزديك به همين رقم ديده مىشود ، اما آنچه بهتر به نظر مىرسد اين است كه ، آن تنها يك نداى آسمانى است كه در ماه رمضان شنيده مىشود و تعدّد آن ناشى از اختلاف روايات ، در تعيين زمان آن مىباشد ، و اللّه العالم .\r\n* * * پس از اين دو نشانه ، يعنى ، خروج سفيانى در ماه رجب و نداى آسمانى در ماه رمضان ، تا زمان ظهور حضرت مهدى ( ع ) در ماه محرم ، نزديك شش ماه باقى است . منابع روائى اهل سنت ، شمارى از اقدامات امام ( ع ) را در اين برهه بيان مىكند كه مىتوان آن را در پيوستن آن حضرت به ياران خود در مدينهء منورّه و سپس در مكه مكرّمه و ديدار وى با كسانى كه از اطراف جهان با شوق و اضطراب جهت بيعت با او ، در پى آن حضرت مىباشند ، خلاصه نمود كه از آن جمله هفت تن از دانشمندان اسلامى كشورهاى مختلف هستند كه بدون قرار قبلى ، امام را در مكّه ملاقات مىكنند و هريك در شهر خود از سيصد و سيزده نفر از افراد متدين\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nو مخلص بيعت گرفته‌اند و در جستجوى حضرت مىباشند تا از جانب خود و پيروانشان ، با آن بزرگوار بيعت مىنمايند به اين طمع كه امام ( ع ) آنان را بپذيرد و آنها از ياران وى كه پيامبر ( ص ) وعده فرموده است ، محسوب شوند ، و به زودى بيان آن خواهد آمد .\r\nو در منابع شيعه ، اين شش ماه را مرحلهء ظهور غيرعلنى بعد از غيبت كبرى ، قلمداد مىكنند و مراد از روايت امير مؤمنان ( ع ) كه : « ظاهر شدن او اندكى ابهام‌آميز است تا اينكه نام و يادش همه‌جا را فراگرفته ، آنگاه ظهور مىكند » اين است كه در آغاز ، امام ( ع ) بتدريج ظهور مىكند و آنگاه مسئله ظهور براى مردم روشن و آشكار مىگردد و احتمال دارد ظهور تدريجى حضرت ، بدين‌جهت باشد كه امر ظهور و پذيرش مردم به معرض آزمايش گذاشته شود ، تا مسئله ظهور واضح شده و جا بيفتد .\r\nدر مورد اين مقطع ، علاوه بر خبر قبل ، تعدادى روايات ديگرى نيز وجود دارد كه از حيث سند صحيح شمرده مىشود و روشن‌ترين آنها مرقومهء حضرت مهدى ( ع ) به نمايندهء خود ، على بن محمد سمرى رضوان اللّه عليه است كه فرمود :\r\n« به زودى از پيروان من كسانى مىآيند كه ادّعاى مشاهدهء مرا دارند ، آگاه باشيد كه هركس پيش از خروج سفيانى و صيحهء آسمانى ، ادعاى مشاهده نمود ، افتراء بسته و دروغگوست و لا حول و لا قوة الا باللّه العلىّ العظيم » « 1 »\r\nظاهرا منظور از مدعى مشاهدهء امام ( ع ) قبل از وقوع اين دو حادثه ، كسى است كه ادّعاى نمايندگى صاحب الأمر ( ع ) را داشته باشد نه صرف شرفيابى و به حضور ايشان رسيدن ، بدون ادّعاى نمايندگى و يا بدون سخن گفتن دربارهء آن . روايات زيادى از سوى عده‌اى از علماء و اولياء مورد اعتماد و شايسته دربارهء ديدار با امام ( ع ) رسيده است و شايد همين ، سبب تعبير نمودن به جملهء نفى مشاهده باشد نه نفى رؤيت .\r\nنوشتهء مبارك امام ( ع ) دلالت دارد بر اينكه غيبت كبرى با خروج سفيانى و صيحهء آسمانى پايان مىپذيرد و غيبت بعد از آن شبيه به غيبت صغرى بوده و مقدمهء ظهور مىباشد ، يعنى امام ( ع ) در اين مدت از چشم ستمگران و سيستمهاى اطلاعاتى آنان پنهان است ولى در\r\n\r\n\r\n","description":"","footnote":"\r\n( 1 ) - بحار ج 51 ص 361 .\r\n","page_name":" 283 ","page_number":283},
  {"content":"\r\n\r\nاين مدت با ياران خود تماس حاصل مىنمايد و شمارى از ايشان شرفياب حضور وى مىشوند و حضرت نمايندگانى را بعنوان رابط خود و مؤمنين منصوب مىنمايد .\r\nاز روايات بعدى اين گونه به نظر مىرسد كه امام ( ع ) پس از خروج سفيانى ، ظاهر مىشود سپس تا هنگام ظهور وعده داده شدهء خود در ماه محرم ، پنهان مىگردد ، در روايت حذلم بن بشير از امام زين العابدين ( ع ) آمده است كه حضرت فرمود :\r\n« وقتى سفيانى خروج كند ، حضرت مهدى ( ع ) نهان مىگردد و پس از آن دوباره ظاهر مىشود » « 1 »\r\nبه عقيدهء ما ، اين روايت ، تفسيرى جز آنكه امام ( ع ) بعد از خروج سفيانى در رجب ظاهر ، و آنگاه تا هنگام ظهور معين خويش در محرم نهان مىگردد ، ندارد و روايت مشخص نمىكند كه آيا اين ظهور پيش از نداى آسمانى ، در ماه رمضان است و يا بعد از آن ؟\r\nاز امام صادق ( ع ) روايت شده است كه فرمود :\r\n« قائم قيام نمىكند مگر آنكه دوازده نفر ، همگى اتفاق بر يك سخن كنند و گويند او را ديده‌اند امّا آنها را تكذيب مىكنند » « 2 »\r\nبه نظر مىرسد كه آنان مردانى راستگو باشند ، به دليل اينكه امام ( ع ) اتفاق‌نظر آنها را مبنى بر ديدار حضرت مهدى ( ع ) بيان مىكند و از تكذيب مردم نسبت به آنها تعجّب مىكند و ظاهرا ملاقات آنها با حضرت ، در همان دوره‌اى صورت مىگيرد كه امام ( ع ) در نهان بسربرده و ظاهر مىشود تا تدريجا مسأله ظهور آشكار گردد و سرانجام نام و يادش بالا گرفته و ظهور مىكند .\r\n* * * بنابراين ، حضرت مهدى ( ع ) در اين برهه نقش تقريبا كامل رهبرى خود را ايفا نموده و با رهنمودهاى خويش در آن موقعيت حساس حكومت‌هاى زمينه‌ساز يمنى و ايرانى را رهبرى مىنمايد و در كليه سرزمين‌هاى مسلمانان ، با ياران خود كه اولياء خدايند ، ارتباط برقرار مىكند .\r\n\r\n\r\n","description":"","footnote":"\r\n( 1 ) - بحار ج 52 ص 213 .\r\n( 2 ) - بحار ج 52 ص 244 .\r\n","page_name":" 284 ","page_number":284},
  {"content":"\r\n\r\nو اينك براى اينكه اقدامات امام ( ع ) را در دورهء ظهور كوتاه‌مدت ، تصوّر كنيم بطور مختصر اعمال وى را در دورهء غيبت ، يادآور مىشويم . پاره‌اى از روايات آورده‌اند كه امام ( ع ) در مدينهء منوره مسكن مىگزيند و با سى تن ملاقات مىكند . از امام صادق ( ع ) روايت شده است كه فرمود :\r\n« صاحب اين امر را غيبتى است و ناگزير در آن غيبت ، عزلتى مىباشد ، بهترين منزلگاه وى مدينه است و در كنار سى تن از يارانش بسر مىبرد و با وجود آنان ، اضطراب و نگرانى نيست » . « 1 »\r\nهمچنين بخش ديگرى از روايات ، دلالت دارد كه آن حضرت در كنار خضر ( ع ) بسر مىبرد ، در اين زمينه امام رضا ( ع ) مىفرمايد :\r\n« خضر ( ع ) از آب حيات نوشيد و ازاين‌رو زنده است و نمىميرد تا در صور اسرافيل دميده شود ، البته او نزد ما مىآيد و به ما سلام مىدهد ما صداى او را مىشنويم ولى شخص او را نمىبينيم هرجا كه نام او برده مىشود بايد بر او درود فرستاد ، او در موسم حج حاضر شده و تمام مناسك آن را بجا مىآورد و در عرفات وقوف مىكند و دعاى مؤمنان را آمين مىگويد :\r\nو خداوند تنهائى قائم ما را بوسيلهء آن حضرت به انس و الفت ، و وحدت وى را در كنار او به پيوستگى بدل مىسازد . » « 2 »\r\nاز روايت گذشته و غير آن چنين به نظر مىرسد كه آن سى تن ياران مهدى ( ع ) پيوسته عوض مىشوند يعنى هرگاه يكى از ايشان وفات كند فرد ديگرى جانشين وى مىگردد ، گرچه احتمال دارد ، خداوند متعال عمر برخى از آنها را مانند حضرت خضر و امام ( ع ) طولانى گرداند . و شايد منظور از أبدال كه در دعاى نيمهء ماه رجب از امام صادق ( ع ) وارد شده است ، هم ايشان باشند ، آنجا كه بعد از درود بر پيامبر ( ص ) و خاندانش مىفرمايد :\r\n« خداوندا بر مؤمنان شايسته ( ابدال ) و بزرگان و روزه‌داران و عبادت‌كنندگان و مخلصان و زاهدان و تلاشگران و مجاهدان راهت درود فرست » « 3 »\r\n\r\n\r\n","description":"","footnote":"\r\n( 1 ) - بحار ج 52 ص 157 .\r\n( 2 ) - بحار ج 52 ص 152 .\r\n( 3 ) - مفتاح الجنّات ج 3 ص 50 .\r\n","page_name":" 285 ","page_number":285},
  {"content":"\r\n\r\nبه احتمال قوى اين سى تن و يا بيشتر ، كه از اولياء خدايند ، در اقداماتى كه حضرت مهدى ( ع ) در غيبت خود انجام مىدهد ، نقش دارند ، روايات متعدد ، نشانگر اين است كه امام ( ع ) دست به فعاليت وسيعى زده و در سرزمين‌هاى مختلف ، تحرّك نشان مىدهد ، او وارد كوخ‌ها و كاخ‌ها شده و به بازارها قدم مىگذارد و هر سال در مراسم حج حاضر مىگردد . .\r\nو راز غيبت آن حضرت ، كشف نمىشود مگر پس از ظهور وى ، همانگونه كه فلسفه و راز اقدامات خضر ( ع ) كشف نشد مگر بعد از آنكه موسى ( ع ) را بدان آگاه ساخت .\r\nعبد اللّه بن فضل مىگويد : از امام صادق ( ع ) شنيدم كه مىفرمود :\r\n« براى صاحب اين امر ، ناگزير غيبتى است كه اهل باطل را به شك مىاندازد ، پرسيدم :\r\nفدايت گردم چرا ؟ فرمود : بخاطر چيزىكه ما مجاز به كشف آن براى شما نيستيم ، پرسيدم : راز غيبت امام ( ع ) چيست ؟ فرمود : فلسفهء غيبت امام همچون فلسفهء غيبت حجّت‌هاى گذشته الهى است و راز غيبت وى آشكار نمىشود مگر پس از ظهور آن حضرت ، چنان كه راز اقدامات خضر ( ع ) يعنى شكستن كشتى و كشتن پسر و ساختن ديوار ، براى موسى ( ع ) روشن نشد مگر زمان جدا شدن آن دو از يكديگر . اى پسر فضل اين موضوع يكى از دستورات الهى و سرّى از اسرار خدا و غيبى از غيب‌هاى اوست . . . و هرگاه خداوند را حكيم دانستيم ، بايد تمام افعال او را حكيمانه بدانيم گرچه راز آن بر ما روشن نباشد » « 1 »\r\nاز محمد بن عثمان عمرى رضوان اللّه عليه منقول است كه گفت :\r\n« سوگند به خدا ، صاحب اين امر هر سال در موسم حج حضور مىيابد و مردم را مىبيند و آنها را مىشناسد امّا مردم در عين اينكه وى را مىبينند نمىشناسند » « 2 »\r\nو از امام صادق ( ع ) روايت شده است كه فرمود :\r\n« چگونه انكار مىكند امّت ، اين را كه خداوند متعال در مورد حجّت خود ، عملى را انجام دهد ، همانگونه كه دربارهء يوسف ( ع ) انجام داد ؟ به اينكه در بازارهايشان راه برود و روى فرش‌هايشان قدم بگذارد و در عين حال او را نشناسند تا آنكه خداوند اجازه دهد كه خود را به آنان معرفى نمايد آن‌چنان‌كه به يوسف ( ع ) اجازه داد ، وقتى كه گفت : آيا مىدانيد چه\r\n\r\n\r\n","description":"","footnote":"\r\n( 1 ) - بحار ج 52 ص 91 .\r\n( 2 ) - بحار ج 51 ص 250 .\r\n","page_name":" 286 ","page_number":286},
  {"content":"\r\n\r\nبر سر يوسف و برادرش آورديد و شما ناآگاه بوديد ، برادران گفتند : تو حتما يوسف هستى ؟ ! گفت : آرى من يوسفم و اين هم برادرم مىباشد » « 1 »\r\nبراساس اين روايات و امثال آن ، حالت امام ( ع ) در زمان غيبت خود ، همچون حالت حضرت يوسف ( ع ) و نوع رفتار او در اين مدت همانند رفتار حضرت خضر ( ع ) است كه قرآن ، بخشى از شگفتيهاى آن را براى ما روشن مىسازد . حتى از اين روايات چنين استفاده مىشود كه آن دو بزرگوار ( خضر و حضرت مهدى ( ع ) ) باهم زندگى كرده و با يكديگر همكارى دارند .\r\nالبته بهتر است بگوئيم كه ، بسيارى از اقدامات آن حضرت ، بدست ياران برجسته و شاگردانش انجام مىپذيرد . كسانى كه زمين و مسافت‌ها در زير پايشان در نورديده مىشود و خداوند آنان را بوسيلهء ايمانشان و آموزشهاى حضرت مهدى ( ع ) رهنمون مىسازد ، بلكه در زمينهء كرامات آنها مانند راه رفتن روى آب و در نورديده شدن زمين زير پاى آنان و غير آن ، روايات و داستانهاى معتبرى ، حتى دربارهء كسانى كه از اولياء و بندگان شايستهء خداوند ، مقامى كمتر را دارا بوده‌اند ، نقل شده است .\r\nآرى ، خداى سبحان همواره امور و پديده‌هاى اين جهان را از بزرگ و كوچك آن ، مطابق حكمت و راز آن جارى مىسازد . . . امّا او حاكم بر اين اسباب و حكمت‌هاست و هرگونه و به هر صورت و بدست هركس از فرشتگان و بندگانش كه اراده فرمايد ، اقدام مىكند . . . بسيارى از پديده‌ها و امور كه به نظر ما مىرسد از راههاى طبيعى بوجود آمده و يا مىآيد ، اگر واقع امر بر ما روشن شود خواهيم ديد كه دست غيب الهى در آن نقش داشته است ، مثلا وقتى كه مأمورين فرمانرواى ستمگر ، تصميم گرفتند جلو كشتىاى را كه خضر ( ع ) در آن رخنه و شكاف ايجاد كرده بود . بگيرند ، چون آن را معيوب ديدند ، به حال خود رها ساختند و توجه نداشتند كه در آن دست غيبى دخالت داشته است ، همچنين هنگامى كه پدر و مادر آن پسر كه عمر خود را با ايمان به خدا سپرى كرده و به تكاليف الهى خويش عمل نمودند ، نمىدانستند كه اگر پسرشان زنده بماند ، آن دو را به كفر و طغيان مىكشاند . . . و زمانيكه آن دو كودك يتيم بزرگ شدند و گنج خود را در زير ديوار محفوظ يافته و استخراج\r\n\r\n\r\n","description":"","footnote":"\r\n( 1 ) - بحار ج 51 ص 142 .\r\n","page_name":" 287 ","page_number":287},
  {"content":"\r\n\r\nكردند ، معلوم نبود كه اگر خضر ( ع ) ديوار را نمىساخت آن گنج و جاى آن آشكار مىگشت . . .\r\nوقتى اين سه حادثه را كه از خضر ( ع ) در مدتى كوتاه همراه موسى ( ع ) سر زده است ، خداوند در كتاب خود روشن مىنمايد ما بايد بسيارى از آنگونه اعمال و رفتار او را در روزگار پربار و عمر طولانى وى در ذهن خود ترسيم نمائيم . در روايت ، از پيامبر ( ص ) و اهل بيت او ، اين گفتهء پيامبر آمده است كه فرمود :\r\n« خداوند برادرم موسى ( ع ) را رحمت كند كه بر آن شخص دانا ( خضر ) تعجيل نمود . كه اگر صبر پيشه مىكرد شگفتيهايى را از او مشاهده مىنمود كه هرگز نديده بود . » « 1 »\r\nبنابراين ما مىتوانيم كارهاى حضرت مهدى ( ع ) را در دورهء غيبت تصوّر نمائيم در حالى كه امام مهدى ( ع ) بنا به نقل همهء مسلمانان مقامش از حضرت خضر ( ع ) برتر و بالاتر است ، زيرا بر حسب روايت ، وى يكى از هفت نفرى است كه از اهل بهشت و از برگزيدگان اولين و آخرين بشمار مىرود ، از پيامبر عظيم الشأن اسلام نقل شده است كه فرمود :\r\n« ما هفت تن از فرزندان عبد المطلّب و سروران اهل بهشتيم : من ، و حمزه ، و على ، و جعفر ، و حسن و حسين ، و مهدى » « 2 »\r\nخدا آگاه است كه حضرت مهدى ( ع ) و وزير او خضر و ياران شايستهء وى و شاگردان آنها كه اولياء خدا هستند در سراسر جهان و در حوادث بزرگ و كوچك آن ، چه مىكنند . . . و طبيعى است كه راز غيبت ، و كارهاى آنان تا هنگام ظهورشان آشكار نشود . و اطلاعات ما نسبت به كارهايى كه آن بزرگواران در روزگار ما و گذشته انجام داده و مىدهند در حدّ كم و يا در بخش كوچكى از آن كارهاست . . . و گاهى امكان دارد يكى از ما در زندگى خود مرهون عمل و يا بسيارى از اقدامات آنان باشيم چه رسد به حركت تاريخ و حوادث بزرگ آن .\r\nبايد توجه داشت كه اين نوع عقيده به غيب الهى و عمل امام مهدى ( ع ) و خضر ( ع ) و مؤمنان برجسته و شايسته ، با عقايد و نظريات اهل تصوّف در مورد قطب و افراد پرهيزكار ،\r\n\r\n\r\n","description":"","footnote":"\r\n( 1 ) - بحار ج 13 ص 301 .\r\n( 2 ) - بحار ج 51 ص 65 و صواعق المحرقه ص 158 .\r\n","page_name":" 288 ","page_number":288},
  {"content":"\r\n\r\nتفاوت دارد . گرچه در برخى جهات به آن شباهت داشته باشد حتى بعضى از آنان سعى مىكنند اين‌گونه صفات را بر حضرت مهدى ( ع ) و يارانش منطبق نمايند ، در گفتهء كفعمى در حاشيهء مصباح و همچنين سفينة البحار ماده ( قطب ) آمده است كه :\r\n« گفته‌اند : زمين از قطب و چهار نفر اوتاد ( بزرگان ) و چهل پرهيزكار و هفتاد فرد نجيب و سيصد و شصت فرد شايسته ، خالى نمىماند و قطب ، همان مهدى ( ع ) است و اوتاد ( بزرگان ) از چهار نفر كمتر نيست ، زيرا دنيا همچون خيمه و مهدى به منزلهء ستون است و آن چهار تن به‌سان طنابهاى آن خيمه مىباشند و گاهى اوتاد بيش از چهار نفر و پرهيزكاران بيش از چهل و افراد نجيب فزون از هفتاد و شايستگان افزون‌تر از سيصد و شصت تن مىباشند و ظاهرا خضر و الياس ( ع ) نيز از اوتاد و پيوستهء به اطرافيان قطب مىباشند . »\r\nامّا صفات اوتاد ( بزرگان ) ، آنان يك لحظه از خدا غفلت نمىورزند و از مال دنيا مگر به اندازهء لازم و ضرورى جمع نمىكنند و لغزشهاى بشرى از آنها سرنمىزند ، عصمت در آنها شرط نيست امّا در قطب شرط است .\r\nامّا « ابدال » ( پرهيزكاران ) مرتبه ايشان كمتر از اوتاد ( بزرگان ) است و گاهى از آنها غفلت سر مىزند و با ذكر و ياد خدا آن را جبران مىكنند و عمدا از آنها گناهى صادر نمىشود .\r\nاما صالحان و شايستگان كه آنان مردان با تقوا و موصوف به عدالت‌اند ، از آنان گناه سر مىزند ولى با استغفار و پشيمانى آن را تلافى مىكنند ، خداوند مىفرمايد :\r\n« كسانى كه تقوا پيشه كرده‌اند هرگاه از شيطان وسوسه و خيالى به آنها برسد همان لحظه خدا را به ياد آورند و بينائى و بصيرت پيدا كنند »\r\nآنگاه راوى مىگويد هرگاه يكى از آنها ، مرتبه‌اى از مراتب ياد شده را از دست بدهد فرد ديگرى از مرتبهء پائين‌تر جانشين وى مىگردد و اگر فردى از صالحان از دست برود ، شخصى از ساير مردم جايگزين او مىشود .\r\nو آنچه را كه دربارهء إلياس پيامبر ( ع ) بيان كرده اين است كه او از جملهء زندگان است و از كسانى است كه خداوند بسبب حكمتى كه خود مىداند عمرشان را طولانى نموده است ، و بر طبق نظر عدّه‌اى از مفسران كه در تفسير آياتى راجع به وى اظهار كرده‌اند و تعدادى از روايات كه دربارهء او از اهل بيت ( ع ) رسيده است آن حضرت زنده است و خداوند\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nعمر او را همچون خضر طولانى نموده و آن دو بزرگوار هر سال در سرزمين عرفات و ديگر جاها باهم حضور پيدا مىكنند .\r\n* * * به‌هرحال ، آنچه از روايات برمىآيد اين است كه دورهء شش ماهه ، يعنى از خروج سفيانى و نداى آسمانى تا ظهور حضرت مهدى ( ع ) در ماه محرم ، سرشار از تلاش و فعاليت امام ( ع ) و يارانش مىباشد و كرامات و معجزاتى بدست ياران و پيوستگان به آنها بوقوع مىپيوندد و آن رويدادى جهانى خواهد بود كه ذهن مردم و دولتها را بطور يكسان مشغول مىدارد . امّا ملتهاى مسلمان و مستضعف پيوسته دربارهء مهدى ( ع ) و كرامات وى و نزديك شدن زمان ظهور آن حضرت سخن مىگويند . و اين موج مقدماتى مردمى و مناسب با ظهور امام ( ع ) مىباشد ، امّا اين حالت در همان زمان ، زمينهء خوبى براى دروغگويان و شيادان مدعى مهدويت و تلاش در گمراه ساختن مردم مىباشد . در روايات آمده است كه دوازده درفش ، قبل از ظهور حضرت برافراشته مىشود كه ادعاى مهدويت مىكنند و دوازده تن از خاندان ابو طالب‌اند كه هريك درفشى را برمىافرازند و مردم را بسوى خود دعوت مىكنند كه تمام آنها درفش‌هاى گمراهى و تلاشهاى دنيوى است براى بهره بردن از موج گرايش مسلمانان و ملتهاى جهان به ظهور آن حضرت .\r\nمفضّل بن عمر و جعفى از امام صادق ( ع ) نقل كرده است كه گفت از آن حضرت شنيدم كه مىفرمود :\r\n« از نام بردن آن حضرت برحذر باشيد ، به خدا سوگند امام شما ساليانى از ديدگان‌تان پنهان خواهد شد ، آنقدر كه پاك و خالص شويد . و تا گفته شود آن حضرت مرده و يا هلاك گرديده است و يا به كدام منطقه رفته است ، ديدگان مؤمنان در فراق او اشكبار مىشود و متلاطم و واژگون مىگردد آنگونه كه كشتىها با امواج دريا واژگون مىگردند و كسى نجات نمىيابد مگر آنكه خداوند از او پيمان گرفته باشد ، ايمان در دل او جايگزين شده باشد و با روح خود او را تأييد نموده باشد و دوازده درفش مشابه به اهتزاز درمىآيد كه هيچيك از ديگرى بازشناخته نمىشود . مفضّل گويد : من در اين لحظه گريستم ، امام به من فرمود : چرا گريه مىكنى اى ابو عبد اللّه ؟ عرض كردم چگونه گريه نكنم در حالى كه شما مىفرمائيد دوازده پرچم برافراشته مىشود كه هيچكدام از ديگرى شناخته نمىشود . پس تكليف ما در آن زمان چيست ؟ آنگاه امام ( ع ) به خورشيد كه داخل ايوان مىتافت\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nنگريست و فرمود : اى ابو عبد اللّه اين خورشيد را مىبينى ؟ گفتم آرى فرمود : سوگند به خدا امر قائم ما از اين خورشيد روشن‌تر است » « 1 »\r\nيعنى اضطراب و نگرانى نداشته باشيد از اينكه قضيهء حضرت مهدى ( ع ) با مدعيان دروغين مهدويت اشتباه شود زيرا امر مهدى ( ع ) از خورشيد روشن‌تر است ، با توجه به نشانه‌ها و علاماتى كه پيش از او و بعد از او پديد مىآيد و هيچگاه شخصيت او قابل مقايسه با مدعيان و دروغگويان نيست از سوى ديگر دو حكومت زمينه‌ساز ظهور حضرت مهدى يعنى يمن و ايران در حوادث جهان و شكوفائى ملتها موقعيت سياسى مهمى را بدست مىآورند و ازاين‌رو نياز بيشترى به رهنمودهاى آن حضرت پيدا مىكنند .\r\n* * * بعلاوه آنچه از روايات و از ظاهر امور برمىآيد واكنش سياسى مهمى كه در برابر موج انقلاب مردمى ، بخاطر حضرت مهدى ( ع ) بوجود مىآيد ، از سوى دشمنان او يعنى سردمداران كفر جهانى و سفيانى است كه رهبر آنهاست و همانطور كه روايات مىگويد : آنها عمليات خود را ، در سروسامان دادن به وضع عراق و حجاز متمركز مىسازند به لحاظ اينكه آن دو كشور كانون ضعف منطقه بشمار مىآيند ، زيرا عراق مركز نفوذ زمينه‌سازان ايرانى و ضعف حكومت مركزى و حجاز نيز داراى خلأ سياسى و درگيرى قبيله‌اى در برابر حكومت آن و نفوذ زمينه‌سازان يمنى مىباشد و مسئله مهم در حجاز اين است كه مسلمانان چشم بدانجا دوخته و در انتظار ظهور حضرت مهدى ( ع ) هستند زيرا خبر سكونت امام ( ع ) در شهر مدينه و اينكه نهضت آن حضرت از مكّه آغاز خواهد شد ، در بين مردم منتشر مىشود ، ازاين‌رو فعاليت سياسى و نظامى آنها عليه مهدى ( ع ) در حرم مكه و مدينه متمركز خواهد شد و سفيانى با حملهء نظامى خود به شهر مدينه ، به دستگيرى و بازداشت گسترده‌اى از بنى هاشم مىپردازد به اين اميد كه حضرت مهدى ( ع ) در ميان آنهاست و بسيارى از آنان را چنان كه گذشت ، به شهادت مىرساند .\r\nو از طرفى ، هماهنگ با نبرد سفيانى در عراق و حجاز ، تحركّى نظامى از ناحيه غرب\r\n\r\n\r\n","description":"","footnote":"\r\n( 1 ) - بحار ج 52 ص 281 .\r\n","page_name":" 291 ","page_number":291},
  {"content":"\r\n\r\nو شرق در منطقهء خليج و درياى مديترانه بخاطر اهميت استراتژيكى منطقه رخ مىدهد و فرود آمدن نيروهاى روم در رمله و قواى ترك در جزيره ، كه در روايات متعدد از آن ياد شده است ، در آن دوره و يا نزديك بدان خواهد بود .\r\n\r\nبحران حكومت در حجاز\r\nروايات منابع شيعه و سنى در مورد طليعهء ظهور حضرت مهدى ( ع ) در حجاز ، كه پيدايش خلأ سياسى و كشمكش بين قبائل بر سر فرمانروائى است همداستانند .\r\nو اين حادثه در پى مرگ پادشاه و يا خليفه‌اى رخ مىدهد كه با مردن او گشايش و توسعه در امور بوجود مىآيد و برخى روايات ، وى را « عبد اللّه » مىنامد و بعضى ديگر مرگ او را در روز عرفه تعيين مىكنند ، كه حوادثى پياپى در حجاز پس از مرگ او تا خروج سفيانى و نداى آسمانى و درخواست نيرو از سوريه از سوى حجاز و سرانجام ظهور حضرت مهدى ( ع ) بوقوع مىپيوندد . در اين زمينه امام صادق ( ع ) مىفرمايد :\r\n« هركس مرگ عبد اللّه را براى من تضمين كند ، من ظهور قائم را براى او ضمانت مىكنم ، سپس فرمود : وقتى عبد اللّه درگذشت مردم بعد از او با كسى براى حكومت توافق نمىكنند . و اين اختلاف و درگيرى به خواست خدا تا ظهور صاحب الأمر ادامه مىيابد و فرمانروائىهاى چند ساله پايان يافته و حكومت چند ماهه و چندين روزه فرامىرسد ، سؤال كردم : آيا اين ماجرا به طول مىانجامد ؟ فرمود : « هرگز » « 1 »\r\nو نيز از آن حضرت روايت شده است كه فرمود :\r\n« زمانيكه مردم در سرزمين عرفات در حال وقوف مىباشند سوارى بر شترى سبك سير به آنجا وارد مىشود مرگ خليفه را خبر مىدهد و با مرگ او فرج آل محمد ( ص ) و گشايش كار تمام مردم فرامىرسد . » « 2 »\r\nمراد از شتر تندرو و سبك سير ، سرعت پيام‌رسانى و بشارت به حجّاج است كه ظاهرا در روايت شيوهء پيام رساندن ، منظور مىباشد . و در روايتى ديگر آمده است كه آنها مرد\r\n\r\n\r\n","description":"","footnote":"\r\n( 1 ) - بحار ج 52 ص 210 .\r\n( 2 ) - بحار ج 52 ص 240 .\r\n","page_name":" 292 ","page_number":292},
  {"content":"\r\n\r\nشتر سوارى را كه خبر را در عرفات بين حاجيان منتشر مىكند بقتل مىرسانند .\r\nبه نظر مىرسد ، خليفه‌اى كه خبر مرگ و يا كشته شدنش در روز عرفه اعلان مىشود ، همان عبد اللّه ياد شدهء در روايت گذشته است . و معنى جملهء « از بين رفتن سالها فرمانروائى و بوجود آمدن حكومت ماهها و روزها » اين است كه هرگاه بعد از او فرمانروايى را بر سر كار آورند ، حكومت او يكسال كامل دوام نمىيابد و پس از چند ماه و يا چند روز ، فرد ديگرى را منصوب مىكنند . تا اينكه ماجرا به ظهور حضرت مهدى ( ع ) منتهى مىشود . برخى از روايات ، علت كشته شدن او را قضيّه‌اى اخلاقى و قاتل وى را يكى از گماشتگان او قلمداد مىكند و اشاره مىكند كه وى به خارج از حجاز مىگريزد و چندين نفر از طرف حكومت به جستجوى او مىپردازند ، امّا قبل از بازگشت آنها ، كشمكش بر سر سلطنت بوجود مىآيد . از امام باقر ( ع ) روايت شده است كه فرمود :\r\n« علت مرگ او اين است كه با يكى از خواجگان خود ازدواج مىكند و بعد دست به قتل او مىزند و چهل روز مرگ او را مخفى نگه مىدارد . وقتى كه سواران به جستجوى خواجه مىآيند ، نخستين كسى كه بيرون مىآيد تا آخرين نفر آنان ، باز نمىگردند و بدينگونه فرمانروائى آنها منقرض مىگردد . » « 1 »\r\nرواياتى كه درگيرى بر سر تاج و تخت در حجاز را بعد از كشته شدن اين فرمانروا توصيف مىكند فراوان است . و اينك نمونه‌هايى از آن را يادآور مىشويم ، بزنطى از حضرت رضا ( ع ) روايت مىكند كه حضرت فرمود :\r\n« از جمله نشانه‌هاى فرج ، حادثه‌اى است كه بين حرم مكه و مدينه رخ مىدهد ، پرسيدم :\r\nآن حادثه چيست ؟ فرمود : تعصّب قبيله‌اى بين دو حرم بوجود مىآيد و فلانى از خاندان فلان پانزده رئيس قبيله را بقتل مىرساند . » « 2 »\r\nيعنى يكى از فرمانروايان و يا زمامداران حجاز ، پانزده شخصيت از نسل فرمانروا و يا پيشواى معروفى را بقتل مىرساند . از ابو بصير نقل شده كه گفت :\r\n\r\n\r\n","description":"","footnote":"\r\n( 1 ) - كمال الدين صدوق ص 655 .\r\n( 2 ) - بحار ج 52 ص 210 .\r\n","page_name":" 293 ","page_number":293},
  {"content":"\r\n\r\n« خدمت امام صادق ( ع ) عرض كردم : ابو جعفر ( ع ) ( امام باقر ( ع ) ) مىفرمود : قائم آل محمد دو غيبت دارد كه يكى طولانىتر از ديگرى است . فرمود : آرى اين امر تحقق نمىيابد مگر آنگاه كه در اين خاندان فلان اختلاف بوجود آيد و حلقه تنگ شود و سفيانى ظهور كند و بلا سخت شود و مرگ و كشتار مردم را فراگيرد و آنان به حرم خدا و پيامبرش پناهنده مىشوند » « 1 »\r\nاين روايت اشاره به اين معنا دارد كه اصل درگيرى و نزاع بين خود قبيلهء حاكم بوجود مىآيد . از امير مؤمنان ( ع ) نقل شده كه فرمود :\r\n« . . . براى قيام قائم نشانه‌ها و علاماتى است ، نخست محاصرهء كوفه بوسيلهء خندق و كمين . . . و به اهتزاز درآمدن درفش‌ها پيرامون مسجد بزرگتر ، در اين پيكار كشنده و كشته شده هردو در آتش دوزخ خواهند بود . » « 2 »\r\nظاهرا مراد از مسجد بزرگتر ، مسجد الحرام است نه مسجد كوفه . و درفش‌هاى مخالف در مكّه و حجاز با يكديگر درگير مىشوند و پرچم حقى در ميان آنها وجود ندارد .\r\nابن حماد در نسخهء خطى خود بيش از بيست روايت را دربارهء بحران سياسى حجاز و كشمكش قبيله‌اى بر سر حكومت ، در سال ظهور حضرت مهدى ( ع ) نقل مىكند ، از جمله به نقل از سعيد بن مسيّب مىگويد :\r\n« زمانى بر مسلمانان فرامىرسد كه در ماه رمضان صدايى شنيده مىشود و در ماه شوّال سكوت نسبى برقرار است و در ذى قعده قبيله‌ها با يكديگر تمايل و دوستى نشان مىدهند و در ماه ذى حجّه اموال حجاج به يغما و غارت مىرود و ماه محرم چه محرمى » « 3 »\r\nابن مسعود از پيامبر ( ص ) روايت كرده كه آن حضرت فرمود :\r\n« زمانيكه صيحه‌اى در ماه رمضان شنيده شود ، آشوب‌هايى در ماه شوال پديد مىآيد و قبيله‌ها در ذى قعده با يكديگر اختلاف پيدا مىكنند و در ذى حجّه خون‌ريزى مىشود و\r\n\r\n\r\n","description":"","footnote":"\r\n( 1 ) - بحار ج 52 ص 157 .\r\n( 2 ) - بحار ج 52 ص 273 .\r\n( 3 ) - نسخهء خطى ابن حماد ص 59 .\r\n","page_name":" 294 ","page_number":294},
  {"content":"\r\n\r\nسه‌بار فرمود : و امّا محرّم چه محرّمى » « 1 »\r\nو از عبد اللّه بن عمر نقل شده كه گفت :\r\n« مردم با يكديگر به حج مىروند و بدون پيشوا روانهء عرفات مىگردند و آنگاه كه در « منا » منزل مىكنند همچون سگ به يكديگر حمله‌ور مىشوند و قبيله‌ها به جان هم مىافتند و آنقدر خون ريخته مىشود كه جمرهء عقبه را سيل خون فرامىگيرد . » « 2 »\r\nيعنى آنها حالتى شبيه به بيمارى سگ‌هار پيدا مىكنند و يكباره پس از مناسك حج ، دشمنى ميان آنها بروز مىكند و به كشتار يكديگر مىپردازند بگونه‌ايكه خون آنها در كنار جمرهء عقبه جارى مىگردد !\r\nروايات ابن حمّاد بعد از صيحه و نداى آسمانى ، به بيان كشمكش سياسى در حجاز مىپردازد . امّا روايات ديگرى وجود دارد كه بر دو امر مهمّ در اين بحران سياسى اشاره مىكند : نخست ، رويدادى كه پيش از خروج سفيانى رخ مىدهد كه قبلا بدان اشاره كرديم و دوّم اينكه اين بحران ارتباط با اختلاف شرق و غرب ، يعنى جنگ جهانى موعود دارد . از ابن ابى يعفور منقول است كه گفت : امام صادق ( ع ) به من فرمود :\r\n« با انگشتان دستت بشمار : هلاك شدن فلانى ، خروج سفيانى و قتل نفس . . . تا آنكه فرمود : تمامى فرج و گشايش هنگام به هلاكت رسيدن فلانى است » « 3 »\r\nالبته ممكن است در ترتيب زمان اين پيشامدها آنگونه كه در روايت آمده جاى گفتگو و مناقشه باشد . امّا تعدادى از روايات كه برخى از آنها گذشت ، نشانگر اين است كه هلاكت فلانى و كشمكش پس از او قبل از خروج سفيانى رخ مىدهد ، امام باقر ( ع ) فرمود :\r\n« قائم در سالهاى فرد قيام مىكند همچون نه ، يك ، سه ، پنج . و فرمود . . . آنگاه بنى عباس ( خاندان فلان ) به حكومت مىرسند و پيوسته در اوج قدرت و در عيش و نوش بسر مىبرند تا آنكه بين آنها اختلاف مىافتد ( و چون درگيرى بوجود آمد ) حكومتشان منقرض مىشود و\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 60 .\r\n( 2 ) - نسخهء خطى ابن حماد ص 60 .\r\n( 3 ) - بحار ج 52 ص 234 .\r\n","page_name":" 295 ","page_number":295},
  {"content":"\r\n\r\nشرق و غرب حتى اهل قبله با يكديگر به نزاع برمىخيزند و مردم در اثر اضطرابى كه دارند گرفتار رنج و سختى مىگردند و پيوسته در آن حال‌اند ، تا از آسمان منادى حق ندا برمىآورد و چون نداى آسمانى برآمد ، پس كوچ كنيد كوچ » « 1 »\r\nنكتهء قابل‌توجه در اين روايت ، وجود رابطه بين اختلاف خاندان فلان و انقراض حكومت آنها و درگيرى ميان شرق و غرب و احاطهء آن بر اهل قبيله يعنى مسلمانان است و گويا اين كشمكش جهانى بسبب بحران سياسى مجاز است و يا ارتباط با آن دارد و منظور از بنى عباس كه اندكى قبل از ظهور حضرت مهدى ( ع ) بين آنان اختلاف بوجود مىآيد ، فلان خاندان است كه بگفتهء روايات ، آخرين خاندان حاكم بر حجاز قبل از مهدى ( ع ) خواهند بود .\r\n* * * از مجموع اين روايات بدست مىآيد كه حوادث پشت سر هم كه مقدمات ظهور حضرت مهدى ( ع ) در حجاز است ، با آتش زرد و سرخ فامى كه در حجاز و يا شرق آن آغاز مىشود ، پديد مىآيد و چند روز ادامه خواهد داشت ، آنگاه آخرين فرمانرواى خاندان فلان كشته مىشود و بر سر جانشينى او اختلاف مىكنند و اين اختلاف به نيروهاى سياسى حجاز كه عمدهء آنها قبائل آن سامان‌اند ، سرايت مىكند . . . مسأله‌اى كه سبب بحران سياسى حكومت حجاز مىگردد در نزاع جهانى بين شرق و غرب تأثير خواهد داشت . . . سپس خروج سفيانى و نداى آسمانى و آنگاه ورود لشكر سفيانى از سوريه به داخل حجاز و حوادث مدينه و پس از آن حوادث مكه پديد مىآيد ، در منابع اهل سنت تعدادى روايت وارد شده است كه آن را از نشانه‌هاى قيامت ياد مىكند از آن جمله در صحيح مسلم آمده است :\r\n« قيامت بر پا نمىشود مگر آنكه آتشى در حجاز برافروخته شود كه روشنائىاش گردن شتر را در بصرا روشن كند » « 2 »\r\nيعنى نور آن به شهر بصرا در سوريه مىرسد . و از همين روايات تعدادى در مستدرك\r\n\r\n\r\n","description":"","footnote":"\r\n( 1 ) - بحار ج 52 ص 235 .\r\n( 2 ) - صحيح مسلم ج 8 ص 180 .\r\n","page_name":" 296 ","page_number":296},
  {"content":"\r\n\r\nحاكم ج 4 ص 443 - 442 آمده است كه مىگويد : آن آتش از كوه ورّاق يا حبس سيل و يا وادى حسيل برمىآيد . حبس سيل محلى است نزديك مدينه منوّره و ممكن است اشتباها وادى حسيل ذكر شده باشد و برخى ديگر از روايات مىگويد : آن آتش از منطقهء عدن ، در حضرموت پديد مىآيد و مردم را به سوى محشر و يا مغرب مىكشاند .\r\nهمانگونه كه ملاحظه مىكنيد روايت صحيح مسلم تصريح نمىكند كه اين آتش از نشانه‌هاى قيامت است بلكه وقوع آن را در آينده حتمى مىداند . . . به اعتقاد من ، آن آتشى كه از نشانه‌هاى رستاخيز و قيامت است آتش عدن يا حضرموت مىباشد كه در منابع شيعه و سنى آمده است .\r\nامّا آتش حجاز ، كه طبق روايت ، در مدينه منوّره پديد مىآيد ممكن است تنها خبر دادنى اعجازى از ناحيهء پيامبر ( ص ) بوده و وقوع و پيدايش آن نشانگر مطلبى نباشد . و قبلا واقع شده باشد چه اينكه مورّخان وجود آتشفشانى را كه در قرن اوّل نزديك مدينه چند روز ادامه داشته ، نقل كرده‌اند .\r\nامّا آتشى كه از نشانه‌هاى ظهور است ، در روايات ، بنام آتش مشرق آمده است و در برخى روايات آتشى است در شرق حجاز . در نسخهء خطى ابن حماد از ابن معدان نقل شده است كه گفت :\r\n« وقتى ستونى از آتش از جانب شرق و در ماه رمضان در آسمان مشاهده نموديد تا مىتوانيد مواد غذائى و خوراك تهيه نمائيد كه آن سال قحطى خواهد بود » « 1 »\r\nو از امام صادق ( ع ) منقول است كه فرمود :\r\n« وقتى آتش بزرگى از سوى مشرق مشاهده كرديد كه در بعضى شبها بالا مىآيد ، در آن هنگام گشايش كار مردم پديد مىآيد و اين آتش اندكى قبل از ظهور قائم خواهد بود » « 2 »\r\nاز امام باقر ( ع ) روايت شده است كه فرمود :\r\n« وقتى از جانب مشرق آتشى مشاهده نموديد همچون هردى ( پارچهء رنگ‌آميزى شدهء رنگ\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 61 .\r\n( 2 ) - بحار ج 52 ص 240 .\r\n","page_name":" 297 ","page_number":297},
  {"content":"\r\n\r\nسبز و سرخ ) بزرگ كه سه يا هفت روز بالا مىآيد در آن هنگام بخواست خدا منتظر فرج آل محمد صلى اللّه عليه و آله باشيد و خداست عزيز و حكيم » « 1 »\r\nاحتمال دارد اين آتش نشانه‌اى الهى يا آتشفشانى طبيعى و يا انفجار بزرگ مواد نفتى باشد همچنانكه احتمال دارد نشانه‌اى الهى از علامت‌هاى ظهور حضرت مهدى ( ع ) باشد . از امام باقر ( ع ) روايت شده است كه فرمود :\r\n« پيش از قيام قائم ، مردم بوسيلهء آتشى كه براى آنان از آسمان پديد آمده و سرخى آن آسمان را مىپوشاند ، از گناهانشان بازداشته مىشوند » « 2 »\r\nاز روايات چنين استفاده مىشود كه اين آتش پيش از بحران سياسى يا در اثناء آن خواهد بود . و اللّه العالم .\r\n\r\nخارج شدن امام ( ع ) با اضطراب و نگرانى از مدينه\r\nطبق روايات ، لشكر سفيانى بر مدينهء منورّه تسلط كامل پيدا نموده و سه روز اين شهر را براى سپاهيان خود آزاد اعلام مىكند و به هركدام از بنى هاشم كه دست يابند دستگير و زندانى مىكنند و شمارى از آنها را بقتل مىرساند . . . و همهء اين جنايات ، جهت جستجو از امام مهدى ( ع ) مىباشد . ابن حماد روايت كرده كه :\r\n« سفيانى به سوى مدينه حركت نموده و قريش را از دم شمشير مىگذراند و با كشتن چهار صد تن مرد از آنان و از انصار ، شكم زن‌ها را دريده و كودكان را بقتل مىرساند و خواهر و برادرى بنام محمد و فاطمه را از قريش پس از كشتن بر دروازهء مسجد مدينه مىآويزد » « 3 »\r\nو در همين صفحه از ابو رومان منقول است كه گفت :\r\n« سفيانى لشكرى به سوى مدينه اعزام مىكند تا هركس از خاندان پيامبر ( ص ) را كه بتوانند دستگير نمايند كه در اين گيرودار مردان و زنانى از بنى هاشم كشته مىشوند ، در اين\r\n\r\n\r\n","description":"","footnote":"\r\n( 1 ) - بحار ج 52 ص 230 .\r\n( 2 ) - بحار ج 52 ص 221 .\r\n( 3 ) - نسخهء خطى ابن حماد ص 88 .\r\n","page_name":" 298 ","page_number":298},
  {"content":"\r\n\r\nهنگام مهدى و مبيّض از مدينه به سوى مكّه مىگريزند و سفيانى گروهى را به تعقيب آنها مىفرستد امّا آنان به حرم أمن خدا رسيده‌اند »\r\nو در مستدرك حاكم ج 4 ص 442 آمده است كه مردم مدينه به سبب خشم و هجوم سفيانى و جنايات وى شهر را ترك مىكنند . امام باقر ( ع ) در روايت جابر جعقى مىفرمايد :\r\n« سفيانى گروهى را به مدينه مىفرستد و آنها مردى را در آنجا بقتل مىرسانند و مهدى و منصور از آنجا مىگريزند و كوچك و بزرگ خاندان پيامبر ( ص ) دستگير مىشوند و كسى نمىماند مگر آنكه زندانى مىگردد و لشكر سفيانى به تعقيب آن دو مرد مىپردازد . » « 1 »\r\nو مردى كه بدست لشكر سفيانى كشته مىشود غير از آن جوانى است كه طبق روايات ، در مدينه به قتل مىرسد ، در اين زمينه امام صادق ( ع ) مىفرمايد :\r\n« اى زراره ! ناگزير ، در مدينه نوجوانى كشته مىشود ، پرسيدم : فدايت شوم ، مگر لشكر سفيانى او را به قتل نمىرساند ؟ فرمود : نه ، بلكه لشكريان خاندان فلانى وى را مىكشد ، نيروهاى ياد شده در حالى كه مردم نمىدانند براى چه آمده‌اند ، وارد مدينه مىشوند ، آنگاه آن جوان را دستگير نموده و بقتل مىرسانند وقتى آنان ، آن جوان را از روى ستم و ظلم مىكشند ، خداوند آنها را مهلت نمىدهد ، پس در اين هنگام چشم به راه فرج باشيد » « 2 »\r\nپاره‌اى از روايات ، اين نوجوان را نفس زكيّه ناميده است ولى نه آن نفس زكيّه‌اى كه اندكى قبل از ظهور حضرت مهدى ( ع ) در مكه كشته مىشود .\r\nاز اين روايات و روايات ديگرى چنين پيداست كه حكومت رو بزوال حجاز در تعقيب بنى هاشم و پيروانشان در حجاز و بويژه در مدينه دست به تلاش و كوشش مىزند و جوانى را كه بعنوان نفس زكيه مىباشد تنها بجرم اينكه نامش محمّد بن حسن است و حضرت مهدى ( ع ) نزد مردم به اين نام مشهور است ، مىكشد و يا بدين‌جهت كه وى از مؤمنان شايسته‌اى است كه با حضرت مهدى ( ع ) ارتباط دارد .\r\nآنگاه لشكر سفيانى وارد حجاز شده و همان سياست را امّا شديدتر و وحشيانه‌تر\r\n\r\n\r\n","description":"","footnote":"\r\n( 1 ) - بحار ج 52 ص 223 .\r\n( 2 ) - بحار ج 52 ص 147 .\r\n","page_name":" 299 ","page_number":299},
  {"content":"\r\n\r\nدنبال مىكند ، بگونه‌اى كه هركس را كه منسوب به خاندان بنى هاشم باشد و هرآنكه احتمال مىرود با آنان ارتباط داشته باشد دستگير مىكند و مردى كه نامش محمد و خواهرش فاطمه است تنها به دليل اينكه نام او محمّد و نام پدرش حسن است بقتل مىرساند !\r\nدر اين موقعيت بحرانى امام مهدى روحى فداه مانند حضرت موسى ( ع ) بيمناك و نگران از مدينه خارج مىشود و طبق روايات رسيده ، يكى از يارانش آن حضرت را همراهى مىكند كه نام او در روايت پيشين منصور و در روايتى ديگر منتصر آمده است و شايد نام مبيّض كه در روايت گذشته آمده است منتصر بوده و اشتباه ذكر نشده است .\r\nروايتى مىگويد : حضرت مهدى ( ع ) با ميراث رسول اللّه ، در حالى كه شمشير او را در دست و زره وى را بر تن و پرچم در دست ديگر و عمامهء پيامبر را بر سر و برد او را دربر دارد ، از مدينه خارج مىگردد .\r\nمن ، زمان مشخّص خروج آن حضرت را از مدينه به سوى مكّه ، در منابع شيعه نيافتم ولى اصولا بايستى پس از نداى آسمانى در ماه رمضان يعنى در موسم حج باشد و به خاطر دارم ، در روايتى ديدم كه ورود لشكر سفيانى به مدينه در ماه رمضان مىباشد . . .\r\nو در روايت طولانى مفضّل بن عمر از امام صادق ( ع ) آمده است كه فرمود :\r\n« سوگند به خدا اى مفضّل : گوئيا اكنون مىبينم او را ( حضرت مهدى ( ع ) ) كه وارد مكّه مىشود ، در حالى كه عمامه‌اى زردفام بر سر نهاده و كفش مخصوص پيامبر ( ص ) را پوشيده و چوبدستى او را در دست گرفته و چندين بزغالهء لاغر را پيشاپيش خود مىبرد تا آنها را به خانهء خدا مىرساند ، اما هيچكس او را در آنجا نمىشناسد » « 1 »\r\nسند اين روايت ضعيف است ، مگر اينكه پراكنده و بسيج شدن تجهيزات و عوامل و دشمنان جهت جستجوى از آن حضرت و در حالت اختفاء و پنهانى بسر بردن وى ، كه شباهت به غيبت صغرى و پنهانى آن دارد ، بتواند دلالت اين روايت و مانند آن را جبران كند .\r\n* * * و طبيعى به نظر مىرسد كه موسم حج در سال ظهور ، گرم و پررونق خواهد بود . . . و\r\n\r\n\r\n","description":"","footnote":"\r\n( 1 ) - بشارة الاسلام ص 267 به نقل از بحار .\r\n","page_name":" 300 ","page_number":300},
  {"content":"\r\n\r\nآنچه را كه روايات از وضع نابسامان و آشفتهء جهان و اوضاع سرزمين‌هاى اسلامى و بحران حجاز و اعلان وضعيت غيرعادى در آن به سبب ورود ارتش سفيانى به آنجا را بيان مىكند همهء اينها موسم حج را بر حاكمان حجاز ، بارى سنگين و طاقت‌فرسا و هراس‌انگيز جلوه مىدهد . كه بىگمان آنها شمار حجّاج بيت اللّه الحرام را به حداقل ممكن كاهش خواهند داد و نيروها و دستگاههاى امنيتى را در مكّه و مدينه چندين برابر سالهاى عادى بسيج مىكنند ولى اين اقدامات ، امت اسلامى را از توجه به مكه معظمه بازنمىدارد و آنها همواره چشم به آن سامان دوخته و منتظر مهدى ( ع ) مىباشند ، در آن سال صدها هزار ، بلكه ميليونها تن از مسلمانان به منظور شركت در مراسم حج دليرانه بپامىخيزند و با اينكه دولت‌هاى خودشان و دولت حجاز بر سر راهشان موانعى قرار مىدهند ، تعداد بسيارى از آنان خود را به مكه مىرسانند .\r\nو پرسش موردعلاقهء پرنشاط حاجيان در آن هنگام از يكديگر اين خواهد بود كه از حضرت مهدى ( ع ) چه خبر دارى ؟ البته طرح اين سؤال ، خطرناك به نظر مىرسد ، ازاين‌رو حجّاج ، آن را به صورت سرّى و نهان ، ميان خود مطرح مىسازند و آخرين خبرها و شايعات پيرامون حضرت ، و نيز آخرين اقدامات حكومت حجاز و ارتش سفيانى را ، آهسته به اطلاع يكديگر مىرسانند .\r\nروايت بعدى سيمايى از حالت مسلمانان و حجّاج را هنگام پرداختن به ماجراى ظهور حضرت و جستجوى وى ترسيم مىنمايد در نسخهء خطى ابن حماد آمده است كه گفت :\r\n« ابو عمر از ابن ابو لهب از عبد الوهاب بن حسين از محمد بن ثابت از پدرش از حارث بن عبد اللّه از ابن مسعود روايت كرده است كه گفت : وقتى بازار تجارت كساد و راهها ناامن و فتنه‌ها زياد شود ، هفت تن از علماى مناطق مختلف كه با هريك از آنان بيش از سيصد و اندى نفر ، دست بيعت داده‌اند ، بدون قرار قبلى رهسپار مكه مىشوند و در آنجا يكديگر را ملاقات كرده و از هم مىپرسند انگيزهء آمدن شما به مكه چيست ؟ مىگويند به جستجوى اين مرد آمديم كه اميد است اين فتنه‌ها بدست با كفايت او آرام گيرد و خداوند قسطنطنيه را بدست او آزاد نمايد . ما او را با نام خود و نام پدر و مادرش و ويژگيهايش مىشناسيم ، اين هفت دانشمند بر سر اين گفته با يكديگر توافق مىكنند و به جستجوى آن حضرت در مكه مىپردازند ( او را ديده ) از او مىپرسند آيا شما فلانى پسر فلان هستى ؟ مىگويد : نه ، بلكه من مردى از انصار هستم تا آنكه از آنها جدا مىشود . اوصاف او را براى اهل اطلاع\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nبرمىشمرند و مىگويند : او همان دوست و محبوب شماست كه در جستجويش هستيد و اكنون رهسپار مدينه گشته است ، در پى او به مدينه مىروند ولى او به مكه بازمىگردد ، بدنبال او به مكه مىآيند و او را در مكه مىيابند و مىپرسند شما فلانى فرزند فلان هستى و مادر تو فلانى دختر فلان است و دربارهء شما اين نشانه‌ها آمده است و شما را يك‌بار از دست داديم ، اكنون دست‌تان را بدهيد تا با شما بيعت كنيم . مىگويد : من صاحب الأمر شما نيستم من فلانى فرزند فلان انصارى هستم با ما بيائيد تا شما را به دوست و محبوبتان راهنمائى كنم ، آنگاه از ايشان جدا مىشود و آنها او را در مدينه مىجويند ولى او برعكس خواستهء آنها به مكه رفته است ازاين‌رو به مكه مىآيند و حضرت را در كنار ركن مىيابند و مىگويند گناه ما و خون‌هاى ما به گردن توست اگر دستت را ندهى كه با تو بيعت كنيم ، زيرا ارتش سفيانى در تعقيب ماست و مردى حرام‌زاده بر آنها فرمانروائى دارد ، آنگاه حضرت بين ركن و مقام مىنشيند و دست خود را جهت بيعت به آنان مىدهد و با وى بيعت مىكنند و خداوند محبّت و عشق او را در دل مردم مىافكند و با گروهى كه شيران روز و زاهدان شب‌اند به حركت خود ادامه مىدهد » « 1 »\r\nدر سند و متن اين روايت نقاط ضعفى وجود دارد ، از آن جمله ماجراى آزادى قسطنطنيه كه مدت چندين قرن ، مشكلى سياسى و نظامى براى مسلمانان و كانون تهديدى براى بخشى از دولت اسلامى بشمار مىرفت ، تا آنكه سلطان محمد فاتح قريب به پانصد سال پيش آن را فتح نمود . البته مسلمانان از قول پيامبر ( ص ) دربارهء آزادى قسطنطنيه ، روايات بشارت‌دهنده‌اى را نقل نموده‌اند كه صحت و سقم آنها نياز به تحقيق و بررسى دارد ولى آنچه را كه به موضوع موردنظر ما مربوط مىشود رواياتى است كه آزادسازى آن را بدست حضرت مهدى ( ع ) بيان مىكند كه از آن جمله اشاره‌اى است كه در اين روايت آمده بود . بطور خلاصه در اين روايات دو احتمال وجود دارد :\r\nنخست اينكه فتح قسطنطنيه به دست حضرت مهدى ( ع ) انجام مىپذيرد به اين اعتبار كه آن حضرت مشكلات بزرگ مسلمانان را حل‌وفصل مىنمايد و همانطور كه ياد كرديم مسئلهء قسطنطنيه قرنها مشكل بزرگ مسلمانان و پايتخت دشمنان مجاور و آزاردهنده و آشوبگر بود ، دوّم اينكه : مراد از قسطنطنيه ، پايتخت همان روم باشد كه در زمان ظهور حضرت\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 95 .\r\n","page_name":" 302 ","page_number":302},
  {"content":"\r\n\r\nوجود دارد و در برخى روايات به شهر بزرگ روم تعبير شده است ، همان شهرى كه طبق روايت ، حضرت مهدى ( ع ) و يارانش آن را محاصره نموده و با گفتن تكبير آزاد مىكنند .\r\nامّا اين روايت هرگونه كه باشد حتى اگر آن را جعلى فرض كنيم ، روايتى است متعلق به مؤلفى معروف كه حدود يكهزار و دويست سال قبل آن را نگاشته است ، چون تاريخ درگذشت ابن حماد سال 227 ه است و روايت را از تابعين قبل از خود نقل كرده است .\r\nبنابراين ، اين روايت حداقل ، حاكى از تصوّر راويان نسبت به وضع سياست كلى در سال ظهور حضرت مهدى ( ع ) و انتشار خبر وى نزد مسلمانان و جستجو و كاوش آنها از او مىباشد .\r\nبا توجه به اينكه بيشتر مضمون اين روايت در روايات ديگر آمده و يا اينكه اين جريان نتيجهء منطقى پيشامدهايى است كه در ديگر روايات بر آن تصريح شده است . . . و آمدن هفت تن از علماء به مكه در آن موقعيت ، حاكى از شدت علاقه و توجه مسلمانان نسبت به امر ظهور امام مهدى ( ع ) در مكّه است و همچنين ورود نمايندگان آنها به آنجا جهت شرفيابى به حضور آن حضرت و نيز بيعت گرفتن هريك از علماء از سيصد و سيزده نفر از مؤمنان براى حضرت مهدى ( ع ) در كشور خود ، مبنى بر مهيّا بودن آنها براى جانبازى در كنار آن امام است كه جملگى دلالت دارد بر حركت مردم مسلمان و شور و هيجان آنها از اينكه در زمرهء ياوران آن حضرت به تعداد رزمندگان جنگ بدر باشند .\r\nامّا دربارهء چندين‌بار كناره‌گيرى حضرت از آن علماء كه در روايت آمده است خالى از ضعف نيست و شايد اصل آن‌كه در منابع شيعه و سنى آمده است اين باشد كه آنها با حضرت بيعت مىكنند امّا امام ( ع ) با بىرغبتى بيعت مىكند تا جائى كه در روايت منقول از پيامبر و اهل بيت ( ع ) آمده است كه يكى از اصحاب بزرگ امام صادق ( ع ) نسبت به اين بيعت توأم با اكراه ترديدى به خود راه مىدهد و چون امام صادق ( ع ) معنى اكراه را توضيح مىدهد دل او آرام مىگيرد .\r\nاين مطلبى بود مربوط به وضع و حال مسلمانان و حالت انتظارى كه نسبت به حضرت مهدى ( ع ) در آنان وجود دارد . . . امّا دربارهء اقدامات و عملكرد امام ( ع ) در مكه و بيعت يارانش با او ، روايات ، نشانگر نحوه و شيوهء ديگرى است كه با آنچه در روايت آمده متفاوت است .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\n\r\nگردآورى ياران\r\nشايسته است به چند امر پيرامون ياران امام مهدى ( ع ) توجه داشته باشيم . از آن جمله شمار و تعداد آنهاست كه در منابع شيعه و سنى به عدد ياران پيامبر ( ص ) در جنگ بدر يعنى سيصد و سيزده تن ذكر شده است ، اين امر نشانهء شباهت زياد بين بوجود آمدن اسلام نخستين كه بدست پيامبر اكرم ( ص ) جدّ بزرگوار او انجام گرفت و بين تجديد حيات اسلام كه توسط حضرت مهدى ( ع ) انجام مىپذيرد ، مىباشد . بلكه در روايت آمده است كه قوانين و موارد آزمايش متعددى را كه ميان ياران پيامبران گذشته صلوات اللّه عليهم رايج و جارى بوده ، بر ياران مهدى ( ع ) نيز واقع خواهد شد در اين زمينه امام صادق ( ع ) فرمود :\r\n« ياران موسى به جويبارى گرفتار شده و مورد آزمايش قرار گرفتند و اين قول خداى بزرگ است كه فرمود :\r\n « إِنَّ اللَّهَ مُبْتَلِيكُمْ بِنَهَرٍ »  البته ياران قائم نيز در معرض چنين آزمايشى قرار خواهند گرفت » « 1 »\r\n* * * همچنين مراد از اين ياران ، اصحاب خاص امام ( ع ) و برگزيدگان آنان و فرمانروايان جهان نوينى است كه امام مهدى ( ع ) رهبرى آن را به عهده دارد ولى تنها آنها ، ياوران او نيستند ، بلكه در روايت آمده است كه شمار لشكريان امام ( ع ) كه از مكه خارج مىشوند ده هزار يا ده و اندى هزار مىباشد و لشكرى كه حضرت در آن وارد عراق مىگردد و قدس را آزاد مىسازد به صدها هزار تن مىرسد كه همهء آنان ياران او بوده ، بلكه در آن زمان ميليونها نفر از مردم جهان اسلام هستند كه مخلصانه به او ارادت مىورزند .\r\n* * * امّا تنوّع ياران حضرت : به گفتهء روايات ، آنان از تمام سرزمين‌هاى جهان اسلام و از دورترين كرانه‌هاى گيتى و از نقاط پراكنده گردهم مىآيند كه در ميان آنان افراد شايستهء مصرى و مؤمنان حقيقى از شام و افراد نيكوكار از عراق و مردان ايثارگرى از طالقان و قم وجود دارند .\r\n\r\n\r\n","description":"","footnote":"\r\n( 1 ) - بحار ج 52 ص 332 .\r\n","page_name":" 304 ","page_number":304},
  {"content":"\r\n\r\nابن عربى در كتاب فتوحات مكيّه گفته است :\r\n« آنان ( ياران ) از عجم هستند و عرب در بين آنها نيست امّا جز به زبان عربى سخن نمىگويند »\r\nامّا روايات بسيارى از جمله همين روايت مشهور آمده است كه :\r\n« در ميان ياران مهدى افرادى شايسته از مصر و مؤمنان واقعى از شام و افراد نيكوكار از عراق وجود دارند » « 1 »\r\nشبيه اين روايت در نسخهء خطى ابن حماد ص 95 و ديگر منابع هست كه نشان مىدهد شمارى از اعراب در ميان ياران آن حضرت وجود دارد ، چنان كه حاكى از وجود شمارى غير عرب ( عجم ) نيز در ميان آنها مىباشد و بخش مهمّ ارتش مهدى ( ع ) را ايرانيان تشكيل مىدهند .\r\nپاره‌اى از روايات مىگويد : در ميان آنان پنجاه زن وجود دارد ، چنان كه در بحار ج 52 ص 223 از امام باقر ( ع ) نقل شده است . و طبق روايتى ، زنان 13 نفر هستند كه مجروحان را مداوا مىكنند . و اين امر ، مقام و الا و نقش بزرگ زنان را در اسلام و تمدن اسلامى نشان مىدهد كه حضرت مهدى ( ع ) آن را در عصر خود تحقق مىبخشد و اين معنا در توجه به زن و رفتار با او نقشى عادلانه و خالى از خشونت جاهليت است كه همواره در كشورهاى اسلامى ، بر كنار از هرگونه تحقير و ابتذالى كه زن در تمدن غرب گرفتار آن است ، به چشم مىخورد .\r\nبرخى از روايات مىگويد : بيشتر ياران آن حضرت را جوانان تشكيل مىدهند بلكه طبق بعضى از آن روايات ، ميانسالان در بين آنها بسيار اندك هستند ، همچون نمك در توشهء مسافر ، مانند روايتى كه از امير مؤمنان ( ع ) وارد شده است كه فرمود :\r\n« ياران مهدى جوان هستند و ميانسال در بين آنها نيست مگر همچون سرمهء چشم و نمك توشه كه ناچيزترين توشهء مسافر ، نمك است » « 2 »\r\n* * *\r\n\r\n\r\n","description":"","footnote":"\r\n( 1 ) - بحار ج 52 ص 334 .\r\n( 2 ) - بحار ج 52 ص 334 .\r\n","page_name":" 305 ","page_number":305},
  {"content":"\r\n\r\nو از جملهء آن موارد ، اينكه در منابع شيعه و سنّى در ستايش و شأن والاى آنان و كرامت‌هايشان روايات زيادى وارد شده است و اينكه مهدى ( ع ) با خود نوشته‌اى دارد كه تعداد ياران و نام و صفات آنان در آن ثبت شده و زمين در زير پايشان پيموده مىشود و هركار دشوارى بر آنان آسان مىگردد ، آنها لشكر خشمگين خداوند متعال و داراى شجاعت و دلير - مردى فوق‌العاده مىباشند و كسانى هستند كه خداى سبحان در قرآن وعده فرموده كه آنها را بر يهود مسلّط سازد :\r\n « بَعَثْنا عَلَيْكُمْ عِباداً لَنا أُولِي بَأْسٍ شَدِيدٍ » . \r\nو يا اينكه بگفتهء خداى بزرگ در قرآن امت معدوده مىباشند :\r\n« اگر عذاب را تا امّتى شمرده شده از آنان تأخير بيندازيم خواهند گفت كه آن را چه چيز بازداشت ، آگاه باشيد روزى كه آن ( عذاب ) به آنها مىرسد از آنان گردانيده نخواهد شد و آنچه را كه مسخره مىكردند بر آنان فرود آيد » « 1 »\r\nآنها برگزيدگان امت در كنار عترت و فقيهان و داوران و فرمانروايان مىباشند ، خداوند دلهايشان را به يكديگر مأنوس مىگرداند بگونه‌اى كه از كسى احساس ترس و هراس ندارند و اگر كسى به جمع آن بپيوندد خوشحال نمىشوند به اين معنا كه افزايش مردم در اطراف آنان بر انس و ايمانشان نمىافزايد و آنها در هركجا كه باشند حضرت مهدى ( ع ) را مىبينند در حالى كه آن حضرت در جايگاه خود بسر مىبرد آنان با وى سخن مىگويند و هريك از آن ياران نيروى سيصد مرد را داراست و همچنين ويژگيها و كرامت‌هاى ديگرى از آنان كه در روايات آمده است .\r\nبه گفتهء برخى از روايات ، اصحاب كهف برانگيخته شده و در زمرهء ياران حضرت مهدى ( ع ) قرار گرفته و خضر و الياس ( ع ) نيز از جمله ياران وى مىباشند و روايات ديگر نشانگر اين است كه برخى مردگان به فرمان خداى سبحان زنده مىشوند و جزء ياران حضرت مهدى ( ع ) خواهند بود .\r\n* * *\r\n\r\n\r\n","description":"","footnote":"\r\n( 1 ) - هود - 8 .\r\n","page_name":" 306 ","page_number":306},
  {"content":"\r\n\r\nاز جمله امور گذشته اينكه روايات دلالت دارد كه ياران مهدى ( ع ) نزديك ظهور آن بزرگوار سه گروه خواهند بود : گروهى ، كه همراه آن حضرت وارد مكه مىشوند و يا پيش از گروههاى ديگر به مكه مىرسند . و گروهى ، با ( مركب ) أبر يا هوا نزد او مىروند ، و گروهى ، در حالى كه شب در خانه‌ها و در شهر و ديار خود بسر مىبرند ، ناگاه خود را در مكه مىبينند . امام باقر ( ع ) فرمود :\r\n« صاحب الأمر را غيبتى است در برخى از اين صخره‌ها و امام به ناحيهء ذى طوى ( كه در درّه‌هاى مكه و مدخل‌هاى آن است ) اشاره كرد ، تا اينكه دو شب قبل از خروجش ، غلام خود را مىفرستد تا با برخى از ياران حضرت ملاقات مىكند او از آنان مىپرسد شما در اينجا چند نفر هستيد ؟ پاسخ مىدهند چهل نفر ، مىگويد : اگر شما دوست و محبوب خود را ببينيد چه خواهيد كرد ؟ مىگويند : به خدا سوگند اگر در كوهها منزل و مأوى گزيند با او خواهيم رفت آنگاه از مقابل آنان آمده و به آنها مىگويد با ده تن از بزرگان و برگزيدگان خود مشورت نمائيد . آنان در مورد اوّل با ايشان به مشورت مىپردازند ، آنگاه آنان را برده تا به صاحب امرشان مىرسند و او شب موعود را كه پس از آن فرامىرسد ، به آنها وعده مىدهد . » « 1 »\r\nظاهرا مقصود از غيبت او در اين روايت ، غيبت در دورهء كوتاهى است كه قبل از ظهور واقع مىشود و مراد از اين ياران غير از مؤمنان حقيقى است كه همراه آن حضرت بوده و يا با او ارتباط خواهند داشت و غير از دوازده نفرى هستند كه هريك باتفاق مىگويند امام را ديده‌اند ولى آنها را تكذيب مىكنند . بلكه از شايستگانى مىباشند كه در جستجوى ديدار حضرت‌اند مانند هفت تن از علماء كه از آنها ياد شد .\r\nاز امام صادق ( ع ) منقول است كه فرمود :\r\n« قائم روى مىآورد ، با چهل و پنج مرد از 9 منطقه ، از منطقه‌اى يك مرد و از منطقه‌اى 2 مرد و از منطقه‌اى ديگر 3 مرد و از ناحيه‌اى 4 مرد و از منطقه‌اى 5 مرد و از نقطه ديگر 6 مرد و از منطقه‌اى 7 مرد و از جايى ديگر 8 مرد و از منطقه‌اى هم 9 تن ، تا اينكه عدد يارانش كامل مىگردد . » « 2 »\r\n\r\n\r\n","description":"","footnote":"\r\n( 1 ) - بحار ج 52 ص 341 .\r\n( 2 ) - بحار ج 52 ص 309 .\r\n","page_name":" 307 ","page_number":307},
  {"content":"\r\n\r\nبعيد نيست دو دسته‌اى كه در دو روايت گذشته آمده است يك دسته و گروه بيشتر نباشد كه قبل از ساير ياران حضرت مهدى ( ع ) به مكه مىرسند .\r\n* * * به نظر مىرسد آن دسته از ياران حضرت كه ناگهان از بسترشان ناپديد شده و به قدرت خداوند سبحان از شهر و ديار خود در يك چشم بهم زدن به مكه منتقل مىشوند ، مقامشان برتر و بالاتر از افرادى است كه قبل از آنها بدانجا مىرسند . و امّا آن گروه كه بهنگام روز بوسيلهء أبر رهسپار كوى دوست مىشوند ، چنان كه روايات يادآور شده‌اند با نام و نام پدرشان شناخته شده مىباشند ، به اين معنا كه آنها به صورت طبيعى وارد مكه مىشوند و مردم را برنمىانگيزند . اين افراد بطور عموم برترين و بافضيلت‌ترين ياران حضرت هستند و بعيد نيست كه آنان همان مؤمنان واقعى باشند كه با حضرت زندگى مىكنند و يا در سراسر نقاط جهان كارهاى آن بزرگوار را انجام مىدهند و زمان ظهور را بطور دقيق مىدانند و در وقت مقرّر حضور مىيابند .\r\nدر اين مورد امام صادق ( ع ) مىفرمايد :\r\n« ياران صاحب الأمر براى او محفوظ هستند ، حتى اگر تمام مردم از بين بروند ، خداوند ياران مهدى را نزد او مىآورد و خداى سبحان در شأن آنها فرمود : « اگر به آن كفر بورزند ما گروهى را بر اين امر مىگماريم كه به آن كفر نمىورزند » و نيز در حقشان فرمود : « به زودى خداوند گروهى را جايگزين آنان مىكند كه وى آنها را دوست مىدارد و آنها نيز دوستدار وى هستند ، آنان نسبت به مؤمنان متواضع بوده و در مقابل كافران سرسخت‌اند » . » « 1 »\r\nامام باقر ( ع ) فرمود :\r\n« . . . گروهى از آنان هستند كه شبانگاه از بستر ناپديد شده و بامدادان در مكه بسرمىبرند و گروهى كه ديده مىشوند بهنگام روز بوسيلهء ابر حركت مىكنند ، با نام خود و نام پدر و خصوصيات نسب‌شان شناخته مىشوند . پرسيدم فدايت شوم كدام دسته از نظر ايمان برتر و بالاتر است ؟ فرمود : آن گروه كه بهنگام روز با ابر حركت مىكنند » « 2 »\r\n\r\n\r\n","description":"","footnote":"\r\n( 1 ) - بحار ج 52 ص 370 .\r\n( 2 ) - بحار ج 52 ص 368 .\r\n","page_name":" 308 ","page_number":308},
  {"content":"\r\n\r\nمعناى اينكه سير و سفر آنها بوسيلهء ابر در روز انجام مىگيرد ، اين است كه خداوند متعال آنان را به طريق معجزه‌آسا توسط أبر به مكه مىرساند ، چنان كه احتمال دارد مانند مسافران ديگر بوسيلهء هواپيما و گذرنامه كه نام شخص و نام پدر ، در آن ثبت مىشود رهسپار آن ديار شوند ، اما اينكه روايات ، به مورد حركت معجزه‌آسا تعبير كرده است ، چون در آن زمان هواپيما وجود نداشته است .\r\nو شايد ملاك برترى و امتياز اين گروه بر آن دسته كه شبانگاه از بسترشان ناپديد مىگردند ، اين باشد كه آنها همان مؤمنان واقعى هستند كه با آن حضرت همكارى دارند و ما بدان اشاره كرديم و يا آنكه يارانى هستند كه امام ( ع ) قبل از ديگران در آن برهه با آنها ارتباط برقرار كرده و آنان را به انجام مأموريت‌هايى موظّف مىسازد . در حالى كه گروه ديگر ، آن شب را در منزل خود بسرمىبرند و هيچيك از آنان نمىداند كه در پيشگاه خداوند يكى از ياران امام مهدى ( ع ) محسوب شود ! ولى به سبب ميزان تقوا و خرد و آگاهىشان ، شايستگى احراز چنين مقام والايى را پيدا مىكنند و خداى سبحان آنان را برگزيده و شبانه به مكه مكرّمه منتقل مىسازد و شرفياب محضر مقدس مهدى ( ع ) مىشوند .\r\nدر پاره‌اى از روايات آمده است كه آنها در حالى كه بر بام خانه‌هاى خود خوابيده‌اند ، ناگاه اهل خانه آنها را نمىيابند و خداوند آنان را در آن لحظه به مكّه انتقال مىدهد ، اين مطلب اشارهء به اين معنا دارد كه ظهور آن حضرت در فصل تابستان و يا حدفاصل بين تابستان و پائيز واقع مىشود چنان كه اشاره خواهيم كرد ، و به اين معنا نيز اشاره مىكند كه شمارى از اين گروه ، از مردم مناطق گرمسيرند كه بر بام و يا حياط خانه‌هاى خود مىخوابند .\r\nدر روايت آمده است كه زمان گردهمائى آنان در مكّه ، شب جمعه و شب نهم محرم است . امام صادق ( ع ) دراين‌باره مىفرمايد :\r\n« خداوند سبحان آنان را در شب جمعه گردهم مىآورد و صبح جمعه جملگى در مسجد الحرام با آن حضرت دست بيعت و وفادارى مىدهند و هيچيك از آنان سرپيچى نمىكند » « 1 »\r\n\r\n\r\n","description":"","footnote":"\r\n( 1 ) - بشارة الاسلام ص 210 بنقل از دلائل الامامهء طبرى .\r\n","page_name":" 309 ","page_number":309},
  {"content":"\r\n\r\nاين مطلب با آنچه كه در منابع روائى شيعه و سنى آمده است هماهنگى دارد ، كه خداوند متعال در يك شب ، قيام آن حضرت را سروسامان مىدهد و پيامبر ( ص ) فرمود :\r\n« مهدى از خاندان ما اهل بيت است و خداوند قيام وى را در يك شب سامان مىبخشد »\r\nو در روايتى ديگر آمده است كه :\r\n« خداوند قيام او را در شبى سامان مىدهد » « 1 »\r\nچرا كه گردآمدن ياران مهدى ( ع ) از جمله الطاف خداوندى در اصلاح امر و سامان دادن به قيام ولىّ خود مىباشد . اين روايت همچنين با روايات متعددى كه آغاز ظهور حضرت را غروب روز جمعه نهم محرم و سپس روز شنبه دهم محرم تعيين مىكنند هماهنگ مىباشند .\r\n\r\nحركت آزمايش - كشته شدن نفس زكيّه\r\nطبق روايات و وضع اجتماعى و روند آن ، هنگام ظهور حضرت مهدى ( ع ) نيروهاى فعّال و مؤثرى بدين‌ترتيب در مكه وجود دارد :\r\nالف - حكومت حجاز ، با وجود ضعفى كه دارد نيروهاى خود را جهت روياروئى با ظهور احتمالى آن حضرت بسيج مىكند ، ظهورى كه مسلمانان چشم انتظار آن از مكّه هستند و فعاليت‌هاى خود را بدين‌جهت در موسم حج افزايش مىدهند .\r\nب - شبكه‌هاى امنيتى ابرقدرتها ، كه در راستاى تأييد و پشتيبانى از حكومت حجاز و نيروهاى سفيانى فعاليت مىكنند و يا به صورت مستقل اوضاع حجاز ، بويژه مكّه را مراقب‌اند .\r\nج - نيروهاى امنيتى سفيانى ، كه در تعقيب فراريان مدينه از چنگال حكومت وى مىباشد و پيوسته اوضاع را جهت ورود لشكر سفيانى در موقعيت مناسب ، زير نظر داشته تا هرگونه قيام و نهضت امام مهدى ( ع ) را از ناحيهء مكّه ، سركوب نمايد .\r\nدر برابر اين تحركات مخالف : ناگزير يمنىها در مكه و حجاز داراى نقش خواهند\r\n\r\n\r\n","description":"","footnote":"\r\n( 1 ) - بحار ج 52 ص 280 .\r\n","page_name":" 310 ","page_number":310},
  {"content":"\r\n\r\nبود ، بويژه ازاين‌رو كه حكومت زمينه‌ساز آنها ، چند ماه قبل از ظهور تأسيس مىشود ، همچنانكه ياران ايرانى امام ( ع ) نيز در مكه حاضر مىشوند ، بلكه حضرت داراى يارانى از خود مردم حجاز و مكه و حتى بين نيروهاى رژيم حجاز مىباشد .\r\nدر چنين فضاى موافق و مخالف ، امام مهدى ارواحنا فداه ، برنامهء نهضت خويش را از حرم شريف إعلان نموده و بر مكه استيلاء پيدا مىكند . البته طبيعى است كه روايات جزئيات اين برنامه را مشروحا بيان نمىكند . مگر آن مقدار كه در پيروزى انقلاب مقدس ، سودمند و مؤثّر است و يا لااقل ضرر و زيانى ببار نياورد .\r\nبارزترين حادثه‌اى كه روايات بيان مىكند اين است كه حضرت مهدى ( ع ) در 24 و يا 23 ذى حجّه يعنى پانزده شب پيش از ظهور خويش جوانى از ياران و خويشان خود را جهت ايراد بيانيهء خود به سوى اهل مكه اعزام مىدارد ، امّا طولى نمىكشد بعد از نماز در حالىكه پيام حضرت مهدى ( ع ) و يا فرازهايى از آن را براى مردم مىخوانده دشمنان به او حمله‌ور شده و به طرز وحشيانه‌اى وى را در داخل مسجد الحرام بين ركن و مقام به قتل مىرسانند و اين شهادت فجيع در آسمان و زمين اثر مىگذارد .\r\nاين واقعه حركتى آزمايشى است كه فايده‌هاى بسيارى را دربر دارد از جمله چهرهء درنده‌خوئى حكام حجاز و نيروهاى كافر حامى وى را براى مسلمانان آشكار مىسازد و نيز اين حادثهء تلخ ، زمينه را براى نهضت حضرت مهدى ( ع ) كه بيش از دو هفته بعد از آن حادثه طول نخواهد كشيد فراهم مىسازد در اثر اين جنايت وحشيانه و شتابزده ، پشيمانى و ضعف بر تمام تشكيلات حكومتى آن سامان ، سايه مىافكند .\r\nخبرهاى مربوط به شهادت اين جوان نيك‌سرشت در مكه ، در منابع شيعه و سنّى بطور متعدد و در منابع شيعه بيشتر است كه نام او را غلام ( نوجوان ) و نفس زكيّه ناميده است و برخى روايات نام وى را محمد بن حسن ذكر كرده است از امير مؤمنان ( ع ) روايت شده است كه فرمود :\r\n« آيا نمىخواهيد شما را خبر دهم از آخرين فرمانرواى حكومت خاندان فلان ؟ عرض كرديم : آرى اى امير مؤمنان فرمود : كشته شدن نفس بيگناه در سرزمين حرم بدست گروهى از قريش ، سوگند به خدائى كه دانه را مىشكافد و جان‌ها را مىآفريند بعد از اين واقعه بجز پانزده شب ، حكومتى براى آنان باقى نمىماند ، پرسيديم : آيا پيش از اين حادثه يا بعد\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nاز آن اتفاقى رخ مىدهد ؟ فرمود : در ماه رمضان صيحهء آسمانى كه شخص بيدار را بوحشت و ترس مىافكند و خوابيده را بيدار مىسازد و دختران را از پشت پرده بيرون مىآورد . » « 1 »\r\nاز آنجائى كه معناى جملهء « گروهى از قريش » نامفهوم است ، به نظر مىرسد كه اين جمله اشتباه شده باشد . در روايتى مرفوع « 2 » و طولانى كه آن را ابو بصير از امام صادق ( ع ) نقل كرده است آمده كه فرمود :\r\n« قائم به ياران خود مىفرمايد : اى دوستان من اهل مكه مرا نمىخواهند ولى من براى اتمام حجّت ، نمايندهء خود را به‌سوى آنان مىفرستم تا آنگونه كه شايستهء من است بر آنها حجت را تمام كند . . . ازاين‌رو يكى از ياران خود را فراخوانده و به دو مىگويد به مكه برو و اين پيام را به مردم آن سامان برسان و بگو : اى مردم مكه من پيام‌آور فلانى به سوى شما هستم ، كه چنين مىگويد : ما خاندان رحمت و كانون رسالت و خلافت الهى و از سلالهء محمد صلى اللّه عليه و آله و از تبار انبياء مىباشيم از آن زمان كه پيامبر ما به ملكوت اعلا پيوست تا امروز در حق ما ظلم شد و بر ما ستمها رفت و حقوق مسلّم ما پايمال گرديد اينك ما از شما يارى مىخواهيم و شما ما را يارى نمائيد وقتى آن جوان اين سخنان را ابلاغ مىكند ، بر او هجوم مىآورند و او را بين ركن و مقام به شهادت مىرسانند ، او همان « نفس زكيّه » است ، چون اين خبر به اطلاع امام مىرسد به ياران خود مىفرمايد : نگفتم به شما كه اهل مكه ما را نمىخواهند ؟ ياران ، حضرت را رها نمىكنند تا آنكه قيام مىنمايد و از كوه طوى با سيصد و سيزده نفر به تعداد رزمندگان جنگ بدر ، فرود مىآيد تا آنكه وارد مسجد الحرام شده و در مقام ابراهيم چهار ركعت نماز مىگزارد و آنگاه به حجر الاسود تكيه مىدهد و پس از حمد و ستايش خدا و ذكر نام و ياد پيامبر و درود بر او ، لب به سخن مىگشايد به گونه‌ايكه كسى از مردم چنين سخن نگفته باشد »\r\nچنان كه گفتيم : اين روايت مرفوعه است و طوى نام يكى از كوههاى مكه و راههاى ورود به آن است و آنچه دربارهء نفس زكيه آمده است ، اين است كه وى فردى است داراى ايمان قوى ، و آنچه در بيان چگونگى ظهور حضرت بهتر به نظر مىرسد اين‌كه آن بزرگوار و يارانش يك‌يك وارد مسجد الحرام مىشوند ، چنان كه خواهد آمد .\r\n\r\n\r\n","description":"","footnote":"\r\n( 1 ) - بحار ج 52 ص 234 .\r\n( 2 ) - روايتى است كه از بين سلسلهء سند و يا آخر آن يك يا چند نفر راوى حذف شده باشد .\r\n","page_name":" 312 ","page_number":312},
  {"content":"\r\n\r\nابن حماد تعدادى روايت را در صفحات 89 ، 91 ، 92 نسخهء خطى خود ، دربارهء نفس زكيّه‌اى كه در مدينه و ديگرى كه در مكه بشهادت مىرسد آورده است ، از آن جمله روايتى است از عمّار ياسر كه مىگويد :\r\n« چون نفس زكيه كشته شود و برادرش در مكه بقتل رسد در اثر اين ضايعه منادى از آسمان ندا برآورد كه : فرمانرواى شما فلانى است و او مهدى ( ع ) است كه زمين را پر از حق و عدالت سازد . » « 1 »\r\nو نيز در كتاب يوم الخلاص به نقل از فتاوى سيوطى ج 2 ص 135 از پيامبر ( ص ) روايت شده است كه فرمود :\r\n« مهدى خروج نمىكند مگر آنكه نفس زكيّه كشته شود و چون او بشهادت رسيد اهل آسمان و زمين بر قاتلان او غضبناك شوند ، آنگاه مردم نزد مهدى درآيند و چونان عروسى كه شب عروسى به خانهء شوهر مىبرند گرداگرد او جمع شوند »\r\nمن اين روايت را آنطور كه به ياد دارم در نسخهء خطى ابن حماد مشاهده كردم امّا هرچه جستجو كردم آن را نيافتم .\r\n\r\n( اى پيامبر ) بگو حق آمد و باطل نابود شد ( ديو چو بيرون رود فرشته درآيد )\r\nروايات ، در مورد كيفيت آغاز نهضت ظهور و زمان آن ، اندكى باهم تفاوت دارند ولى آنچه بهتر به نظر مىرسد اين است كه امام ( ع ) نخست در ميان سيصد و سيزده تن از ياران خود ظهور مىكند آنگاه غروب نهم محرم ، يك يك داخل مسجد الحرام شده و نهضت مقدس خود را بعد از نماز عشاء با ارسال پيام براى اهل مكّه آغاز مىكند . سپس ياران او در آن شب بر حرم و شهر مكه مسلّط مىشوند . . . و در روز دوازدهم محرم پيام خود را متوجه جهانيان به زبان و لغت آنان مىنمايد . . .\r\nسپس تا وقوع معجزهء در زمين فرورفتن لشكر سفيانى ، در مكه باقى مىماند آنگاه با\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 91 .\r\n","page_name":" 313 ","page_number":313},
  {"content":"\r\n\r\nسپاه خود كه مركب از ده هزار و يا بيشتر است رهسپار مدينه مىگردد .\r\nشايان توجه است كه روايات ، آغاز نهضت امام ( ع ) را از مكّه : با واژه‌هاى « ظهور ، خروج ، و قيام » بيان مىكند و به نظر مىرسد كه اين تعبيرات داراى يك مضمون باشند ولى برخى روايات بين ظهور و خروج فرق مىگذارد . و نهضت امام ( ع ) در مكه را « ظهور » و حركت وى را از آنجا به سوى مدينه « خروج » مىنامد و يادآور مىشود كه ظهور امام ( ع ) در مكه با حضور ياران خاص او انجام مىپذيرد در حالى كه خروج وى از مكه به سوى مدينه زمانى رخ مىدهد كه تعداد ياران حضرت به ده هزار تن برسد و لشكر سفيانى در زمين فرو رود ، از عبد العظيم حسنى رضوان اللّه عليه نقل شده كه فرمود :\r\n« به امام جواد ( ع ) گفتم اميدوارم شما همان قائم اهل بيت محمد ( ص ) باشيد كه زمين را از عدل‌وداد پر مىنمايد همانگونه كه مملوّ از ظلم و بيداد شده باشد ، فرمود : اى ابو القاسم ما اهل بيت پيامبر ( ص ) جملگى قائم به امر خدا و هدايت كنندهء به دين خدا هستيم ، امّا من آن قائمى كه خداوند بوسيلهء او زمين را از لوث وجود كفار و منكرين پاك مىسازد و سراسر گيتى را از عدل‌وداد سرشار مىگرداند ، نيستم ، او كسى است كه ولادتش از مردم مخفى و شخص او از ديدهء آنها پنهان و به نام وى او را خواندن بر آنان حرام است او همنام رسول اللّه ( ص ) و هم كنيهء اوست و او كسى است كه زمين زير پايش پيموده مىشود و هر دشوارى بر او آسان مىگردد . . . ياران او به عدد اصحاب بدر سيصد و سيزده تن مىباشند و از دورترين نقاط جهان گرد او جمع مىشوند و اين فرمودهء خداوند است كه « هرجا باشيد خداوند همهء شما را گردهم مىآورد كه او بر هرچيز تواناست » چون اين تعداد از مردم زمين گرد او جمع شوند او ظهور مىنمايد و چون شمار يارانش به ده هزار رسد باذن خدا خروج مىنمايد و پيوسته دشمنان خدا را به هلاكت مىرساند تا اينكه خداوند متعال خشنود شود ، در اينجا عبد العظيم فرمود : گفتم : اى سرور من چگونه امام قائم از خشنودى خداوند آگاه مىگردد ؟ فرمود : چون خداوند ، رحم در دل او مىافكند . » « 1 »\r\nو نيز اعمش از ابو وائل روايت كرده است كه امير مؤمنان ( ع ) بفرزندش حسين ( ع ) نگاه كرد و فرمود :\r\n\r\n\r\n","description":"","footnote":"\r\n( 1 ) - بحار ج 51 ص 157 .\r\n","page_name":" 314 ","page_number":314},
  {"content":"\r\n\r\n« اين فرزند من سرور و سالار است ، چنان كه پيامبر صلى اللّه عليه و آله او را سيّد و سالار ناميد و خداوند به زودى از سلالهء وى مردى به جهان بياورد همنام پيامبرتان كه در صورت و سيرت چون او باشد وقتى خروج نمايد كه مردم به خواب غفلت فرورفته و حق و حقيقت مرده و ظلم و بيداد آشكار شده باشد به خدا اگر قيام نكند گردنش را مىزنند ، با ظهور و قيام وى اهل آسمان و ساكنان آن شادمان مىشوند و زمين را از عدالت سرشار مىكند بگونه‌ايكه قبل از آن از ستم و جور پر شده باشد » « 1 »\r\nجملهء حضرت كه « اگر خروج نكند گردنش را مىزنند » نشانگر اين است كه دستگاههاى امنيتى دشمنان اندكى قبل از ظهور به جريان امر پى برده و نزديك است كه نقشهء او كشف شود ، به‌گونه‌اى كه اگر خروج و قيام نكند تهديد به قتل مىشود .\r\nابراهيم جريرى از پدر خود روايت كرده است كه گفت :\r\n« نفس زكيّه جوانى است از خاندان محمد ( ص ) نامش محمد بن حسن ، بىجرم و گناه كشته مىشود و چون او را مىكشند هيچ عذرخواهى ، براى آنان در آسمان و زمين باقى نمىماند ، در اين هنگام خداوند قائم آل محمد را در ميان گروهى برمىانگيزد ، آنان در انظار مردم از سرمهء چشم باريكتر و پنهان‌ترند وقتى خروج مىكنند مردم براى آنها اشك مىريزند ، زيرا تصور مىكنند آنان را دستگير خواهند كرد امّا خداوند ، شرق و غرب جهان را براى آنها مىگشايد ، آگاه باشيد كه آنان مؤمنان حقيقى هستند و بدانيد كه بهترين جهاد ، در آخر الزمان ، خواهد بود . » « 2 »\r\nاين روايت مؤيد آن است كه حضرت مهدى ( ع ) در آغاز كار با تعدادى اندك از ياران ظهور مىكند به نحويكه مردم به حال آنان دلسوزى مىكنند و تصوّر مىكنند كه به زودى دستگير و كشته مىشوند .\r\nاز امام باقر ( ع ) منقول است كه فرمود :\r\n« همانا قائم از راه كوه ذى طوى با سيصد و سيزده مرد به عدد رزمندگان جنگ بدر فرود مىآيد تا اينكه به حجر الاسود تكيه داده و پرچم پيامبر را برمىافرازد ، علىّ بن حمزه گفت :\r\n\r\n\r\n","description":"","footnote":"\r\n( 1 ) - بحار ج 51 ص 120 .\r\n( 2 ) - بحار ج 52 ص 217 .\r\n","page_name":" 315 ","page_number":315},
  {"content":"\r\n\r\nاين مطلب را در حضور امام كاظم ( ع ) عرض كردم امام فرمود : نوشته‌اى است ، گشوده ! » « 1 »\r\nمراد از روايت ، اين نيست كه امام ( ع ) با يارانش قبل از ورود به مسجد الحرام از ذى طوى ظهور مىكند بلكه منظور اين است كه آمدن امام ( ع ) و اصحابش به مكه از راه ذى طوى و يا آغاز حركت آنان به مسجد از آنجا صورت مىگيرد و پرچم پيامبر ( ص ) طبق روايات نزد حضرت مهدى ( ع ) است كه بعد از جنگ جمل گشوده نشده تا آنكه حضرت قائم ( عج ) آن را مىگشايد و بر حسب روايات ، ميراث پيامبر ( ص ) و پيامبران ديگر نيز با آن حضرت خواهد بود .\r\nو معناى گفتهء امام ( ع ) « و نوشتهء گشوده » كه در حاشيهء اين روايت ذكر فرموده است اين است كه آن حضرت نامهء گشوده‌اى براى مردم بيرون مىآورد و شايد هم اين نوشته ، همان عهدنامهء معروف باشد كه با بيان و املاء پيامبر ( ص ) و خط امير مؤمنان ( ع ) بوده است ، چنان كه روايت موجود در همين منبع بدان اشاره مىكند .\r\nاز امام زين العابدين ( ع ) روايت شده است كه فرمود :\r\n« مهدى از گردنهء كوه طوى با سيصد و سيزده مرد به عدد رزمندگان جنگ بدر ، فرود مىآيد تا آنكه وارد مسجد الحرام مىشود و در مقام ابراهيم چهار ركعت نماز مىگزارد و به حجر الاسود تكيه مىزند و پس از حمد و ثناى خدا و ياد و نام پيامبر ( ص ) و درود بر او ، لب به سخن مىگشايد بگونه‌ايكه هيچ‌يك از مردم ، چنان سخن نگفته باشد . و نخستين كسانى كه با او دست بيعت مىدهند جبرئيل و ميكائيل ( ع ) مىباشند . » « 2 »\r\nالبته روايات ، فرازهايى از خطبهء آن حضرت و يا نخستين پيام وى را كه براى اهل مكه ايراد مىفرمايد و نيز دومين پيامى را كه براى مسلمانان جهان ابلاغ مىكند ، آورده است .\r\nاز آن جمله در نسخهء خطى ابن حماد از ابو جعفر امام باقر ( ع ) نقل شده كه فرمود :\r\n« مهدى هنگام نماز عشاء ظهور مىكند در حالى كه پرچم رسول اللّه صلى اللّه عليه و آله و پيراهن و شمشير او را با خود دارد و داراى نشانه‌ها و نور و بيان است . وقتى نماز عشاء را بجاى آورد با صداى رسا و بلند خود مىفرمايد : اى مردم خدا را به ياد شما مىآورم ، شما\r\n\r\n\r\n","description":"","footnote":"\r\n( 1 ) - بحار ج 52 ص 306 .\r\n( 2 ) - بحار ج 52 ص 307 .\r\n","page_name":" 316 ","page_number":316},
  {"content":"\r\n\r\nاينك در پيشگاه خدا ايستاده‌ايد . او حجت خود را برگزيد و پيامبران را برانگيخت . . . و كتاب آسمانى فروفرستاد . و شما را امر كرد كه چيزى را شريك او قرار ندهيد و اطاعت و فرمانبردارى خدا و رسول او را بنمائيد و زنده نگهداريد آنچه را كه قرآن زنده نگه داشته است و بميرانيد آنچه را كه ميرانده است ( ترك كنيد آنچه را كه قرآن نهى كرده است ) و طرفداران راستى و هدايت و پشتيبان تقوا باشيد . زيرا نابودى و زوال دنيا نزديك شده و اعلان وداع نموده است . . . و من شما را به خدا و رسولش و عمل به كتاب خدا و ترك باطل و احياء سنّت او دعوت مىكنم . سپس او به همراه سيصد و سيزده مرد به شمار ياران بدر كه همچون ابر پائيزى پراكنده‌اند و زاهدان شب و شيران روزاند ، بدون قرار قبلى ، ظهور مىكند و خداوند سرزمين حجاز را براى مهدى مىگشايد وى ، هركس از بنى هاشم را كه در زندان بسر مىبرد آزاد مىسازد . آنگاه درفش‌هاى سياه در كوفه فرود مىآيد و گروهى را جهت بيعت به سوى مهدى ( ع ) گسيل مىدارند و آن حضرت لشكريان خود را به سراسر جهان گسيل داشته و ستم و ستم‌پيشگان را از ميان برمىدارد و همهء سرزمين‌ها بواسطهء او به عدالت و راستى و درستكارى درمىآيند » « 1 »\r\nتعبير « ابرهاى پائيزى » براى اين است كه ابرهاى پائيزى در آسمان پراكنده شده و سپس بهم متصل مىگردند . نخستين‌بار امير مؤمنان ( ع ) اين تشبيه را دربارهء گردآمدن ياران مهدى ( ع ) به كار برده است كه در نهج البلاغه خطبهء 166 و در « كلمات شگفت شمارهء 1 » آنحضرت آمده است شايد اين تعبير را حضرت امير ( ع ) از پيامبر ( ص ) اقتباس كرده باشد و احتمال دارد ظهور مهدى ( ع ) و گردآمدن يارانش در مكّه چنان كه قبلا اشاره كرديم در فصل پائيز و يا آخر تابستان واقع شود .\r\nاز ابو خالد كابلى منقول است كه گفت : امام باقر ( ع ) فرمود :\r\n« سوگند به خدا گوئيا قائم را مىبينم در حالى كه به حجر الأسود تكيه داده است و سپس خداى سبحان را به حق خويش سوگند ياد مىكند و آنگاه مىگويد :\r\nاى مردم : هركس دربارهء خدا با من بحث و مناقشه كند ، من شايسته‌ترين مردم نسبت به خدا هستم .\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 95 .\r\n","page_name":" 317 ","page_number":317},
  {"content":"\r\n\r\nاى مردم : هركس دربارهء آدم با من بحث و مناقشه كند ، من شايسته‌ترين مردم نسبت به آدم هستم .\r\nاى مردم : هركس دربارهء نوح با من بحث و مناقشه كند ، من شايسته‌ترين مردم نسبت به نوح هستم .\r\nاى مردم : هركس دربارهء ابراهيم با من بحث و مناقشه كند ، من شايسته‌ترين مردم نسبت به ابراهيم هستم .\r\nاى مردم : هركس دربارهء موسى با من بحث و مناقشه كند ، من شايسته‌ترين مردم نسبت به موسى هستم .\r\nاى مردم : هركس دربارهء عيسى با من بحث و مناقشه كند ، من شايسته‌ترين مردم نسبت به عيسى هستم .\r\nاى مردم : هركس دربارهء محمّد با من بحث و مناقشه كند ، من شايسته‌ترين مردم نسبت به محمّد هستم .\r\nاى مردم هركس دربارهء كتاب خدا با من به بحث و مناقشه بپردازد من آگاه‌ترين مردم به كتاب خدا هستم آنگاه به مقام ابراهيم رفته و دو ركعت نماز مىگزارد » « 1 »\r\nو در ديگر روايات ، پاره‌اى از كلمات اضافه آمده است ، از آن جمله كه مىگويد :\r\n« اى مردم ، ما خدا را به يارى مىطلبيم كداميك از شما دعوت ما را اجابت مىكند ، ما اهل بيت پيامبر شما محمد صلى اللّه عليه و آله و سزاوارترين مردم به وى هستيم . . . من بازمانده و جانشين آدم و ذخيرهء نوح و برگزيده‌اى از سلالهء ابراهيم و برگزيدهء خاندان محمّدم . . . هان كسى كه در سنّت رسول خدا با من به بحث و استدلال پردازد من به سنّت رسول خدا از هركس آگاه‌تر و سزاوارترم . خداوند سيصد و سيزده تن يارانش را بدون وعدهء قبلى گرداگرد وى جمع مىنمايد . . . آنها بين ركن و مقام با او بيعت مىكنند و با آن حضرت عهدنامه‌اى است از رسول خدا ( ص ) كه فرزندان پيامبر از اجداد طاهرينشان به ارث برده‌اند » « 2 »\r\nبنا به گفتهء برخى روايات ، مردى از ياران حضرت ، در مسجد الحرام مىايستد و\r\n\r\n\r\n","description":"","footnote":"\r\n( 1 ) - بحار ج 52 ص 315 .\r\n( 2 ) - بحار ج 52 ص 238 - 239 .\r\n","page_name":" 318 ","page_number":318},
  {"content":"\r\n\r\nنخست آن بزرگوار را به مردم معرفى نموده و آنان را به شنيدن بيانات امام ( ع ) و اجابت وى ، دعوت مىكند آنگاه امام ( ع ) ايستاده و به ايراد سخن مىپردازد .\r\nاز امام زين العابدين ( ع ) نقل شده است كه فرمود :\r\n« مردى وابستهء به او برمىخيزد و ندا مىدهد : اى مردم ! اين شخص ، خواستهء شماست كه اينك نزدتان آمده است ، شما را به همان امورى دعوت مىكند كه پيامبر خدا ( ص ) دعوت مىفرمود ، در اين هنگام مردم به پا مىخيزند امام نيز برمىخيزد و خود آغاز سخن مىكند : اى مردم ! من فلانى فرزند فلانى فرزند پيامبر خدا صلى اللّه عليه و آله هستم شما را دعوت مىكنم به آنچه پيامبر خدا دعوت فرمود در اين وقت مردم بپاى خاسته و آهنگ كشتن او را دارند ، امّا سيصد و سيزده تن از ياران حضرت ، از وقوع اين حادثه جلوگيرى مىنمايند . « 1 » »\r\nمعناى جملهء مردى وابسته به او : يعنى از سلالهء او و معناى به پا مىخيزند يعنى مىايستند تا مهدى ( ع ) را كه زبانزد مردم شده و چشم انتظار وى هستند ببينند و احتمال دارد هدفشان اين باشد كه برمىخيزند و بخاطر ترس از رژيم حاكم ، رو به بازگشت مىآورند .\r\nو امّا آنهائى كه بسوى امام هجوم مىبرند و آهنگ كشتن وى را دارند بىگمان از عمّال رژيم حجاز هستند ، روايت ، دقيقا حالت مسلمانان را كه با شوق و نشاط آمده و خواستار وى و در جستجويش هستند و نيز وحشت و خشم حكومت را در آن هنگام مىرساند .\r\nنكتهء قابل‌توجه اينكه بعيد به نظر مىرسد كه ياران خاص امام ( ع ) براى آزادسازى حرم و مكه آن هم در چنان فضاى تروريستى كه روايات بيان مىكند ، كافى باشند ، كه مىتوان از حادثهء به شهادت رسيدن نفس زكيّه بطرزى وحشيانه و بجرم اينكه مىگويد : من فرستاده مهدى ( ع ) هستم و فرازهايى از پيام امام ( ع ) را ابلاغ مىكند ، به اين مطلب پى ببريم .\r\nبىترديد امام مهدى ( ع ) علاوه بر آنچه را كه خداوند از اسباب غيبى در اختيار وى قرار داده است وسائل طبيعى را نيز مهيّا مىكند كه مراسم سخنرانى آن حضرت بنحو شايسته و كامل برگزار شود و سپس ياران او بتوانند بر حرم شريف و آنگاه بر مكه تسلط يابند و اين امر بدست صدها و يا هزاران تن از ياران يمنى و ايرانى و حجازى و حتى مكّى وى كه طبق روايات ،\r\n\r\n\r\n","description":"","footnote":"\r\n( 1 ) - بحار ج 52 ص 306 .\r\n","page_name":" 319 ","page_number":319},
  {"content":"\r\n\r\nشمارى از آنان با حضرت بيعت مىكنند ، انجام خواهد گرفت ، اينها نيروهاى انسانى و نظامى هستند كه براى پيروزى نهضت مقدس حضرت مهدى ( ع ) اقدام به كارهاى مهم و ضرورى مىنمايند و زمام امور را در شهر مكه بدست مىگيرند و موج پشتيبانى مردمى از آن حضرت را ، به حالت انقلابى تكامل يافته تبديل مىسازند . همچنين نقش سيصد و سيزده نفر ياران خاص امام ( ع ) نقش فرماندهان و جهت‌دهندگان به فعاليت‌هاى ديگر ياران ، خواهد بود .\r\nاين سخن بدان معنى نيست كه نهضت ظهور حضرت مهدى ( ع ) نهضتى خونين است ، چرا كه روايات ، وقوع هيچ درگيرى يا كشتار را در مسجد الحرام و حتى در مكه نشان نمىدهد ، از يكى از علماء شنيده بودم كه ياران مهدى ( ع ) امام جماعت مسجد الحرام را در آن شب به هلاكت مىرسانند ولى من در اين مورد روايتى را نيافتم و آخرين مطلبى كه بدست آوردم اين بود كه صاحب كتاب الزام الناصب در ج 2 ص 166 بنقل از يكى از علماء آورده است كه گفت :\r\n« در روز دهم محرم حضرت حجّت خروج مىكند و وارد مسجد الحرام مىشود در حالى كه هشت رأس بزغالهء لاغر را پيشاپيش خود مىبرد و خطيب آنان را به هلاكت مىرساند و چون خطيب كشته شد آن حضرت از چشم مردم در كعبه غايب مىشود و چون شب شنبه فرا - رسد بر فراز بام كعبه مىرود و سيصد و سيزده تن ياران خود را ندا مىكند آنان از شرق و غرب زمين گرد او جمع مىشوند و صبح روز شنبه مردم را به بيعت با خود فرا مىخواند . »\r\nامّا اين گفته اوّلا روايت نيست بعلاوه ، متن آن‌كه به پاره‌اى از آن اشاره كرديم ، ضعيف است .\r\nبنابراين بهتر است كه بگوئيم ، نهضت ظهور آن حضرت ، نهضتى است بدون خون‌ريزى ، به سبب امدادهاى غيبى كه براى امام ( ع ) وجود دارد و ترس و وحشتى كه خداوند در دل دشمنان او مىاندازد و بخاطر موج مردمى كه جويا و مشتاق ظهور وى هستند و نيز بواسطهء نقشهء متين و استوارى كه جهت تسلّط بر حرم و مراكز قدرت و مواضع حساس مكّه بدون خونريزى به اجرا درمىآيد . . . كه بعيد نيست طرح اين عمليات به جهت پاسدارى از حرمت حرم و قداست مكه مكرّمه ، مورد عنايت آن حضرت باشد .\r\n* * *\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n. . . در آن شب ، مكّه ، نفس راحت و آسوده‌اى مىكشد و پرچم حضرت مهدى ( ع ) بر فراز مكّه به اهتزاز درآمده و نور وى از آن پرتوافكن است . . . در حالى كه دشمنان و خبرگزاريهاى جهانى آنها مىكوشند تا خبر پيروزى نهضت مقدس آن حضرت را سرپوش گذاشته و با تأخير آن را إعلام كنند و اگر هم زودتر كشف شد آن را حركتى از سوى افرادى افراطى و مدّعى مهدويت كه قبلا تعدادى از آنان در مكه و ديگر نقاط نابود شده‌اند ، وانمود كنند . . . و از طرفى دست به تحريك عوامل خود در داخل مكّه مىزنند تا از رهبرى نهضت و نيروهاى وى و نقاط ضعف آنان كسب اطلاع نموده و با ارائه و انتقال اين اخبار به نيروهاى سفيانى بتوانند به دستور وى در سريعترين زمان ممكن خود را به مكه برسانند .\r\nدر روز عاشوراء كه به گفتهء روايات روز شنبه است ، مهدى ( ع ) وارد مكه مىشود تا بر جهانى بودن نهضت خويش تأكيد نمايد و تمام ملتهاى مسلمان و ملل جهان را به زبان خودشان مورد خطاب قرار مىدهد و از آنان عليه كافران و ستمگران يارى مىخواهد . از امام باقر ( ع ) روايت شده است كه فرمود :\r\n« قائم ، روز شنبه كه روز عاشورا است روزى كه امام حسين ( ع ) در آن روز بشهادت رسيد ظهور مىكند » « 1 »\r\nدر صورتى كه روايت قبلى ، ظهور آن حضرت را روز جمعه بعد از نماز عشاء بيان كرده بود ، چگونگى جمع بين اين دو روايت را ما اين گونه ترجيح داديم كه ظهور امام ( ع ) در دو مرحله انجام مىشود و سلطهء امام بر حرم و مكّه شب دهم محرم است كه مقدمهء اعلان ظهور آن بزرگوار براى جهانيان در روز شنبه كه روز عاشورا است خواهد بود .\r\nو بىشك اين امر براى دول جهان حائز اهميت بوده و انعكاس فراوانى در ميان ملل مسلمان دارد . . . بويژه زمانيكه امام ( ع ) آنان را از معجزهء وعده داده شده كه به زبان جدّ بزرگوارش پيامبر اسلام ( ص ) بيان شده است باخبر مىسازد كه به زودى اتفاق خواهد افتاد و لشكريان سفيانى كه اهل سوريه هستند و براى سركوبى نهضت آن حضرت به سوى مكه مىآيند در زمين فروخواهند رفت .\r\n* * *\r\n\r\n\r\n","description":"","footnote":"\r\n( 1 ) - بحار ج 52 ص 285 .\r\n","page_name":" 321 ","page_number":321},
  {"content":"\r\n\r\nرواياتى كه دربارهء مدت اقامت آن حضرت در مكّه و اقدامات وى در آنجا سخن مىگويد اندك است . يكى از آنها مىگويد :\r\n« امام در مكه تا زمانى كه خداى سبحان اراده كند باقى مىماند » « 1 »\r\nروايت ديگرى مىگويد : امام مهدى ( ع ) بر راهزنان كعبهء شريف اجراى حدّ مىنمايد ، ممكن است مراد از دزدان كعبه ، حكام حجاز قبل از حضرت باشند . . . و بىگمان از اقدامات آن حضرت ، ايراد خطابه براى ملل اسلامى و إعلان موضع سياسى جهانى خود مىباشد .\r\nبه گفتهء روايات ، امام ( ع ) از مكه خروج نمىكند مگر پس از وقوع معجزهء فرورفتن سپاه سفيانى در زمين ، امّا به نظر مىرسد كه اين سپاه بعد از آشكار شدن حركت امام بسرعت براى سركوبى آن عازم مكه مىشود و قبل از رسيدن به مكه خداوند آنها را در زمين فرو مىبرد .\r\nآرى سردمداران كفر غرب و شرق در برابر پيروزى نهضت حضرت مهدى ( ع ) واكنش شديدى از خود نشان مىدهند و آنچنان به خشم مىآيند كه تسلط بر اعصاب خويش ندارند ، چنان كه امام صادق ( ع ) مىفرمايد :\r\n« وقتى درفش حق آشكار گردد ، اهل شرق و غرب بر آن نفرين كنند ، پرسيدم چرا ؟ فرمود : به سبب آنچه را كه از بنى هاشم مىبينند » « 2 » و در روايتى « به سبب آنچه را كه از اهل بيت او پيش از او مىبينند » .\r\nاين روايت نشانگر اين است كه چند جنبش زمينه‌ساز ، قبل از آن حضرت وجود خواهد داشت كه رهبرى غالب آنها را سادات بنى هاشم برعهده دارند و كفر جهانى از ناحيهء اين جنبش‌هاى اسلامى و موج اسلام‌خواهى آنها ، دچار دشواريهاى فراوانى خواهد شد .\r\n* * * بنا به نقل روايات ، امام مهدى ( ع ) پس از نصب فرمانروايى براى شهر مكّه با سپاه\r\n\r\n\r\n","description":"","footnote":"\r\n( 1 ) - بحار ج 52 ص 334 .\r\n( 2 ) - بحار ج 52 ص 363 .\r\n","page_name":" 322 ","page_number":322},
  {"content":"\r\n\r\nخود كه مركب از ده هزار و يا بيشتر است رهسپار مدينه مىگردد ، امام باقر ( ع ) فرمود :\r\n« با قائم براساس كتاب خدا و سنت رسول در مكّه بيعت مىكنند و امام فرمانروائى را از ناحيهء خود در مكه مىگمارد و آنگاه راهى مدينه مىشود در بين راه به وى خبر مىرسد كه نمايندهء او را كشته‌اند امام به مكه بازمىگردد و فقط قاتل و يا قاتلان او را به هلاكت مىرساند . » « 1 »\r\nاز امام صادق ( ع ) منقول است كه فرمود :\r\n« او اهل مكه را با حكمت و موعظهء نيكو ، به حق دعوت مىكند و آنها اطاعت مىكنند و آنگاه مردى از خاندان خود را بعنوان نمايندهء خويش بر آنها مىگمارد و آهنگ مدينه مىنمايد . همين كه امام از مكه خارج مىگردد به نمايندهء او حمله‌ور مىشوند ، ازاين‌رو امام بسوى آنها بازمىگردد آنان سرافكنده و گريان و زارىكنان نزد امام مىشتابند و مىگويند :\r\nاى مهدى آل محمد ! توبه توبه ( از كرده خود پشيمانيم از ما در گذر ) در اين وقت امام آنها را موعظه نموده و اعلان خطر مىنمايد و از تبهكاريها برحذر مىدارد و نماينده‌اى ديگر را از ميان آنها انتخاب نموده و سپس رهسپار مدينه مىگردد « 2 » » .\r\nالبته اين روايت ، اشاره‌اى به جنبشى كه با امام در مكه درگير مىشود ندارد و در روايت اوّل كه مىگويد : قاتلان را مىكشد ممكن است مراد از آن افرادى باشند كه نمايندهء وى را در مكه كشته‌اند .\r\nامام ( ع ) در سر راه خود به مدينه ، از محل فرورفتن لشكر سفيانى در زمين ، عبور مىكند ، چنان كه روايتى در تفسير عياشى از امام باقر ( ع ) نقل شده كه فرمود :\r\n« وقتى مردى از آنان ( آل محمد ) در حالى كه سيصد و سيزده تن او را همراهى مىكنند و پرچم پيامبر ( ص ) را با خود دارد ، آهنگ مدينه مىنمايد تا اينكه ( به محلى مىرسند ) امام مىفرمايد : اينجا محل فرورفتن لشكريانى در زمين به فرمان خداست و اين آيه‌اى است ( مربوط به آنان ) كه خداوند فرمود : « آيا كسانى كه بديها را مكر و حيله نمودند ، ايمن شدند كه زمين آنان را فروبرد و يا از ناحيه‌اى كه نمىدانند برايشان عذاب بيايد و يا آنها\r\n\r\n\r\n","description":"","footnote":"\r\n( 1 ) - بحار ج 52 ص 308 .\r\n( 2 ) - بحار ج 53 ص 11 .\r\n","page_name":" 323 ","page_number":323},
  {"content":"\r\n\r\nرا دربر گيرد ، در حال رفت‌وآمدشان كه عاجزكنندگان نباشند . » « 1 »\r\n\r\nآزادسازى مدينهء منّوره و حجاز\r\nبنابر بعضى روايات حضرت مهدى ( ع ) بر خلاف مكّه ، در مدينهء منوّره درگير چندين نبرد خواهد شد . از امام باقر ( ع ) نقل شده است كه در روايتى طولانى چنين فرمود :\r\n« آنگاه كه وارد مدينه مىشود ، قريش از آنها نهان مىگردند ، اين گفتهء على بن ابيطالب ( ع ) دربارهء آنهاست : به خدا سوگند قريش دوست دارند كه كاش من هرچند به اندازهء زمان كشتن ماده شترى ، نزد آنان بودم در برابر كل دارائى آنها و آنچه را كه خورشيد بر آن مىتابد ، سپس امام اقدامى انجام مىدهد و حادثه‌اى بوجود مىآورد ، چون حادثه پديد آمد قريش گويد : ما را نزد اين طاغى ببريد ، سوگند به خدا اگر او محمّدى و علوى و فاطمى بود دست به اين عمل نمىيازيد ، آنگاه خداوند قريشيان را تسليم حضرت مهدى ( ع ) مىگرداند و حضرت قاتلان را به هلاكت رسانده و همهء وابستگان به آنها را به اسارت مىگيرد ، سپس حركت نموده تا در شقره « 2 » فرود مىآيد ، در آنجا به وى خبر مىرسد كه نمايندهء او را كشته‌اند به سوى آنها بازمىگردد و آنچنان كشتارى راه مىاندازد كه كشتار حرّه پيش آنها ناچيز است . . . آنگا رفته و مردم را به كتاب خدا و سنّت پيامبرش دعوت مىكند . . . » « 3 »\r\nاين روايت بيانگر دو نبرد در مدينه مىباشد ، نخستين نبرد بعد از وقوع حادثه‌اى است كه بدست مهدى ( ع ) انجام مىشود و قريش و ديگران آن را نكوهش نموده و ناخوش دارند و به نظر مىرسد كه آن حادثه مربوط به خراب كردن مسجد پيامبر و قبر مطهر آن حضرت و بازسازى آنها باشد ، چنان كه روايات ديگرى نيز بيان‌كنندهء اين معناست . دشمنان آن حضرت اين رويداد را بهانه‌اى براى تحريك مردم عليه امام ( ع ) و مبارزهء با وى قرار مىدهند ، حضرت با آنها به نبرد برمىخيزد و طبق روايتى ديگر ، صدها تن از آنها را به هلاكت مىرساند در اين هنگام است كه قريشيان يعنى بستگان قبايل قريش آرزو مىكنند كه اى\r\n\r\n\r\n","description":"","footnote":"\r\n( 1 ) - نحل 46 - 47 .\r\n( 2 ) - منطقه‌اى است در حجاز از سمت ايران و عراق .\r\n( 3 ) - بحار ج 52 ص 342 از تفسير عياشى .\r\n","page_name":" 324 ","page_number":324},
  {"content":"\r\n\r\nكاش امير مؤمنان ( ع ) حضور داشت هرچند به مقدار كشتن ماده شترى ، تا آنها را از دست انتقام مهدى نجات مىداد زيرا سياست امير مؤمنان ( ع ) در مورد آنها سياست بردبارى و گذشت بود .\r\nامّا نبرد دوم ، بعد از پايان دادن به اين جنبش مخالف و تعيين حاكم براى مدينه از ناحيهء امام ( ع ) و رهسپار شدن به سوى عراق يا ايران و فرود آمدن در منطقهء شقره يا شقرات است كه اينجا احتمالا اردوگاه سپاه آن حضرت باشد ، بدينگونه كه ديگربار مردم مدينه حركت مخالفى از خود نشان مىدهند و نمايندهء منصوب امام ( ع ) در مدينه را به قتل مىرسانند و امام ( ع ) به آنجا بازمىگردد و بيش از كشتار لشكر اموى در واقعهء مشهور حرّه ، از آنان را مىكشد و مجددا مدينه را تحت فرمانروائى خود درمىآورد . شمار كشتگان حرّه با توجه به منابع تاريخى ، بيش از هفتصد شهيد ذكر شده است و با توجه به اينكه انقلاب و شورش اهل حرّه عليه يزيد بن معاويه بعد از قيام امام حسين ( ع ) اتفاق افتاد و انقلابى بود بر حق و مشروع بخلاف طغيان اهل مدينه بر ضدّ امام مهدى ( ع ) ، وجه شباهت بين عمل لشكريان امام ( ع ) با اهل مدينه و عمل لشكر يزيد با اهل حرّه ، صرفا به جهت بسيارى كشتگان مىباشد .\r\nصاحب كتاب « يوم الخلاص » در ص 265 بخشى از روايت سابق در تفسير عياشى را آورده است ، از آن استفاده مىشود كه حضرت مهدى ( ع ) هنگام ورود به مدينه درگير نبردى خواهد شد . . . در حالى كه ملاحظه مىكنيد اين روايت بعد از ورود امام ( ع ) به مدينه دو نبرد را بيان مىكند . روايات كتاب يوم الخلاص از جهت نسبت به منابع و مآخذ بطور كلى نياز به دقت و بررسى دارد ، زيرا مؤلف آن به خود اجازه داده است كه روايات را جزءجزء نموده و اجزاء بعضى را به برخى ديگر ضميمه نمايد آنگاه آن روايت تركيب شده را به مأخذى نسبت دهد كه بخشى از روايت و با بخشى شبيه به آن را ذكر كرده است !\r\nاحتمال دارد هنگامى كه حضرت مهدى ( ع ) سپاه خود را به مدينه وارد مىسازد ، در برخورد با عناصر باقىماندهء حكومت و يا نيروهاى سفيانى ، مقاومتى بوجود آيد و يا اينكه نبردى بين آنان واقع شود و امام ( ع ) بر آنان پيروز گردد .\r\nولى من روايتى را كه نشانگر اين معنى باشد نديدم ، امّا روايتى را يافتم كه به رضايت اهل مدينه و عدم مقاومت آنها در برابر امام ( ع ) اشاره مىكند . چنان كه در كتاب كافى از امام صادق ( ع ) در روايتى مفصّل آمده است كه فرمود :\r\n« در آن روز هركس از فرزندان على ( ع ) كه در مدينه باشد به مكه مىگريزد تا در آنجا به\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nصاحب اين امر ملحق گردد و صاحب اين أمر رهسپار عراق شده و لشكرى را به مدينه گسيل مىدارد تا مردم آن سامان در امنيت بسر برند و مردم دوباره به مدينه برگردند . » « 1 »\r\nآنچه مؤيد محتواى اين روايت است اينكه ، اهل مدينه نظاره‌گر لشكر سفيانى بوده و وقوع معجزهء فرورفتن آنان در زمين و ضعف حكومت حجاز و چه‌بسا سقوط آن بعد از واقعهء فرورفتن سفيانيان و موج پشتيبانى عمومى از حضرت مهدى ( ع ) را مىبينند . . . علاوه بر همه اينها احساس مردم مدينه است كه آنان ، امام را از خود بدانند .\r\nهمانطور كه ملاحظه مىكنيد اين روايت نشان مىدهد كه در آن دوره امام شخصا به مدينه نمىآيد ، بلكه سپاهى را به آنجا اعزام مىكند كه اين احتمال نزديك به واقع بوده بلكه از ديگر گفته‌ها برتر است .\r\nچنان كه جنبش مخالفى كه منجر به كشته شدن فرمانروائى منصوب از جانب امام ( ع ) در مدينه مىشود ممكن است پس از مدتى نه‌چندان كوتاه از تسلّط وى بر مدينه و حجاز رخ دهد . امّا در مورد حادثه تجديدبناى مرقد مطهر و مسجد پيامبر ( ص ) و بازسازى بناى كعبه و مسجد الحرام ، گفتهء صحيح اين است كه اين اقدام بعد از دورهء هشت ماهه‌اى انجام مىپذيرد كه در آن ، نبردها و آزادسازى كشورها يكى پس از ديگرى توسط امام ( ع ) انجام مىگيرد و ممكن است اين كارها پس از آزادسازى قدس و بعد از داخل شدن تمام سرزمين‌هاى اسلامى تحت فرمانروائى حضرت مهدى ( ع ) باشد .\r\nبه‌هرحال روايات ، نشانگر اين است كه خداوند ، حجاز را بدست آن حضرت آزاد مىسازد كه در حقيقت سقوط عناصر باقيماندهء حكومت ضعيف حجاز و عقب‌نشينى بقاياى نيروهاى سفيانى مىباشد . . . و احتمال دارد آزادسازى حجاز و بيعت مردم آن سامان با حضرت ، بعد از استيلاى امام ( ع ) بر مكه و پس از وقوع معجزهء فرورفتن سفيانيان باشد .\r\n* * * با قرار گرفتن سرزمين حجاز تحت فرمانروائى امام مهدى ( ع ) قلمرو دولت آن بزرگوار با وجود گروههاى مخالف آن حضرت در عراق شامل يمن ، حجاز و ايران و عراق مىشود و به\r\n\r\n\r\n","description":"","footnote":"\r\n( 1 ) - كافى ج 8 ص 224 .\r\n","page_name":" 326 ","page_number":326},
  {"content":"\r\n\r\nاحتمال قوى يمن جنوبى نيز تحت فرمان امام ( ع ) درمىآيد . و ممكن است اين امر بهنگام انقلاب ياران يمنى امام ( ع ) بوقوع بپيوندد . همچنين دولتهاى كوچك خليج‌فارس به جهت استيلا يافتن امام ( ع ) بر حجاز و با كمك ملتهاى خود و پايمردى ياران يمنى و ايرانى او ، تحت فرمانروائى آن حضرت درمىآيند .\r\nطبيعى است بر پايى يك دولت بدين گستردگى و پهناورى به رهبرى امام مهدى ( ع ) واكنش شديدى در شرق و غرب خواهد داشت زيرا تسلط حكومت مهدى ( ع ) بر تنگه باب المندب و تنگهء هرمز و خليج‌فارس ، خطرى استراتژيك و اقتصادى محسوب مىگردد و مهمتر از آن ، خطر تمدن و گسترش فرهنگ اسلامى است كه موجوديت شرق و غرب و يهود را به لرزه مىاندازد و در روايتى كه از امام صادق ( ع ) بيان شد خاطرنشان گرديد كه شرق و غرب ، پرچم مهدى ( ع ) يعنى انقلاب و حكومت او را نفرين مىكنند ازاين‌رو احتمال زياد دارد بعد از آنكه تمام نفوذ و سلطهء خود را در مناطق آزاد شده از دست مىدهند ، ناوهاى جنگى خود را در خليج‌فارس و درياهاى مجاور منطقه به حركت درآورند . و چيزى جز حضور در دريا و تهديد با نيروى دريائى و هوائى بر ايشان باقى نمىماند و هم آنان هستند كه آتش - افروزان درگيرى بصره و كوه سفيد مىباشند كه يادآورى خواهند شد .\r\n\r\nحضرت مهدى ( ع ) در ايران و عراق\r\nدر روايات پيرامون حركت مهدى ( ع ) از حجاز ، تفاوت‌هايى به چشم مىخورد .\r\nروايات موجود در منابع شيعه بطور عموم مىگويد : امام ( ع ) مستقيما از حجاز رهسپار عراق مىگردد و برخى مىگويند : مستقيما از مكّه وارد آن سامان مىشود ، اين مطلب روايتى را كه از روضهء كافى گذشت تأييد مىكند به اينكه امام ( ع ) لشكرى را به سوى مدينه گسيل مىدارد . . . امّا بيان كلّى روايات منابع اهل سنت اين است كه حضرت از مكّه به شام و قدس مىرود و برخى ديگر بيانگر اين است كه حضرت نخست به عراق و سپس بسوى شام و قدس حركت مىنمايد . و تنها يكى دو روايت در نسخهء خطى ابن حماد وجود دارد كه مىگويند : امام ( ع ) ابتدا به جنوب ايران مىآيد تا ايرانيان و رهبر خراسانى آنان و فرماندهء سپاه وى شعيب بن صالح با حضرت بيعت نمايند و آنگاه به اتفاق ايرانيان در منطقهء بصره به نبرد\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nعليه سفيانى مىپردازد و سپس وارد عراق مىگردد و در مجموع ، آنچه از روايات استفاده مىشود اين است كه آغاز نهضت ظهور امام ( ع ) شهر مكه و هدف آن قدس مىباشد و در اين بين ، مدتى مشغول سروسامان دادن به اوضاع دولت جديد خود بويژه وضع عراق و تدارك سپاه خويش جهت پيشروى به سوى قدس مىباشد . . .\r\nبديهى است كه روايات پيامبر و امامان ( ع ) و صحابه و تابعين ، همهء تحركات و اقدامات امام ( ع ) را بيان نمىكند بلكه در صدد بيان حوادث اصلى است كه زيانى به خط مشى امام وارد نمىسازد و شوق اميد را در دل مسلمانان زنده مىكند و با معجزهء الهى باعث تقويت ايمان مسلمانان بهنگام ظهور مىگردد كه همين امر سبب نصرت و يارى رساندن آن حضرت مىشود . و به احتمال قوى امام ( ع ) در اين مدت به اقتضاى مصلحت ، بين حجاز و ايران و عراق و يمن تحرك و فعاليت خواهد داشت و آن بزرگوار شخصا در نبردهاى ارتش خود شركت نمىكند مگر وقتى كه ضرورت ايجاب كند .\r\nدر بخش مربوط به ايران ، روايتى را برگزيدم كه آمدن امام ( ع ) به جنوب ايران از چند جهت ترجيح داشت ، از آن جمله روايات موجود در منابع شيعه و سنى است كه جنگ بصره را بعد از آزاد شدن حجاز توسط آن حضرت ، بيان مىكند كه جنگى بزرگ و سرنوشت‌ساز است ديگر آنكه بخش عمدهء سپاه امام را حداقل در آن منطقه ، ايرانيان تشكيل مىدهند ، بنابراين آمدن امام ( ع ) به ايران جهت آمادگى در جنگ بصره و خليج‌فارس ، امرى طبيعى خواهد بود ، ابن حمّاد در نسخهء خود از وليد بن مسلم و رشد بن سعد از ابو رومان از امير مؤمنان على ( ع ) آورده است كه حضرت فرمود :\r\n« وقتى سواران سفيانى به سوى كوفه روى آورند ، سفيانى گروهى را به جستجوى اهل خراسان مىفرستد و در آن حال اهل خراسان در جستجوى مهدى بيرون مىآيند آنگاه بين امام و هاشمى با درفش‌هاى سياه كه شعيب بن صالح در طليعهء آن است ملاقات رخ مىدهد تا اينكه در دروازهء استخر ، امام و ياران سفيانى برخورد نموده بگونه‌ايكه بين آنها كارزار بزرگى اتفاق مىافتد سپس ياران درفش‌هاى سياه غلبه پيدا مىكنند و سفيانيان از معركه مىگريزند ، در اين هنگام مردم تمناى ديدار مهدى مىكنند و او را جويا مىشوند . »\r\nهمچنين از سعيد ابو عثمان از جابر ، از امام باقر ( ع ) نقل كرده است كه فرمود :\r\n« سفيانى بعد از ورود به كوفه و بغداد سپاهيان خود را در سراسر جهان پراكنده مىسازد در\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nاين برهه احساس ترس و وحشتى از ناحيهء ماوراء النهر و اهالى خراسان به او مىرسد ، چرا كه اهل مشرق براى هلاكت آنان يورش مىآورند وقتى اين خبر به سفيانى مىرسد لشكرى سترگ به فرماندهى مردى از بنى اميه به سوى استخر مىفرستد و در ناحيهء قومس و دولات رى و مرز زرع نبردهايى بين آنان رخ مىدهد ، در اين زمان سفيانى دستور قتل عام مردم كوفه و مدينه را صادر مىكند و در همين هنگام ياران درفش‌هاى سياه كه پيشاپيش همهء مردم جوانى از بنى هاشم كه خود پرچمى در دست راست دارد رومىآورند و خداوند كارها و راهها را بر او آسان و هموار مىگرداند در مرز خراسان براى او برخوردى پديد مىآيد و هاشمى در سر راه خود به سوى رى ، مردى از بنى تميم را كه از مواليان است به نام شعيب بن صالح به سوى استخر و رويارويى با سفيانى فرامىخواند او و مهدى ( ع ) و هاشمى در بيضاء استخر يكديگر را ملاقات مىكنند ، آنگاه بين سفيانى و آنان جنگى بزرگ رخ مىدهد بگونه‌ايكه خون در روى زمين تا ساق پاى اسبان مىرسد ، در اين لحظه نيروى بسيارى از ناحيه سيستان به فرماندهى فردى از بنى عدّى به آنجا مىرسند و بدين‌سان خداوند ياران و سپاهيان او را پيروز مىگرداند و بعد از دو درگيرى در منطقه رى ، در مدائن نيز برخوردى پيش مىآيد و نبرد صيلميّه در عاقرقوفا اتفاق مىافتد كه هركس از آن نجات يابد خبر آن را به ديگران اطلاع مىدهد و پس از آن كشتار عظيمى در باكل و نبردى در زمينى از سرزمين نصيبين رخ مىدهد ، و آنگاه قومى از روستاهاى آنان بر أخوص خروج مىنمايد ، آنها گروههايىاند كه عموما اهل كوفه و بصره مىباشند ، تا اينكه اسراى كوفه را از دست وى رهايى مىبخشند » .\r\nدر عين اينكه سند اين دو روايت ضعيف است و آشفتگى در متن آنها وجود دارد و از طرفى حوادث و جنگ‌هايى كه در روايت دوم آمده است جز در روايات ضعيف ديده نمىشود . امّا با اين همه ، جنگ بصره را كه در فصل مربوط به عراق آمده است تأييد مىكند همچنانكه روايات مربوط به عكس‌العمل شديد شرق و غرب در برابر پيروزى انقلاب مهدى ( ع ) برخى از رواياتى را كه دربارهء نبرد بصره آمده تأييد مىكند به اينكه طرف مقابل مهدى ( ع ) و يارانش غربىهاى پيرو انجيل‌ها هستند و به احتمال زياد لشكر سفيانى طبق روايت ابن حماد با نيروهاى غربى رودرروى قرار مىگيرند .\r\nامير مؤمنان ( ع ) در خطبه‌اى مفصّل راجع به بصره مىفرمايد :\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n« از اهل بصره به تعداد شهداى ابلّه در پى او مىروند ، كه انجيل‌ها در سينه دارند » « 1 »\r\nچنانچه اين روايت صحيح و مرادش جنگ بصره و خليج‌فارس باشد همانگونه كه روايت ابن حماد در نهضت ظهور بيان نموده است ، اين خود دليل بر عظمت و اهميت آن خواهد بود ، بطورى كه بعدا براى مردم روشن خواهد شد كه موازنهء قدرت به سود و مصلحت حضرت مهدى ( ع ) مىباشد و به گفتهء روايت ابن حماد « در آن هنگام مردم ، آرزومند مهدى ( ع ) بوده و او را مىجويند »\r\n* * * طبق روايتى كه آن را در منابع اصلى نيافتم ، آمده است : امام مهدى ( ع ) در هفت هودج از نور وارد عراق مىگردد ، امام باقر ( ع ) در تفسير آيهء شريفه  « يا مَعْشَرَ الْجِنِّ وَ الْإِنْسِ إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَ الْأَرْضِ فَانْفُذُوا لا تَنْفُذُونَ إِلَّا بِسُلْطانٍ »  فرمود :\r\n« قائم در روز لرزش زمين ، در ميان هفت سراپرده از نور وارد عراق مىشود ، بگونه‌ايكه مشخص نمىشود امام در كداميك از آنها حضور دارد تا آنكه در كوفه فرود مىآيد » « 2 »\r\nممكن است اين حادثه يك كرامت الهى نسبت به حضرت مهدى ( ع ) محسوب گردد و شايد هم تعبيرى از ورود امام ( ع ) به عراق بوسيلهء يك اسكادران هواپيما و يا وسائل مشابه آن باشد كه روايات از آن به قبّه‌هاى نور تعبير كرده است به‌هرحال بيان اين مطلب در تفسير آيه شريفه به آن كمك مىكند .\r\nدربارهء اقدامات امام ( ع ) در عراق روايات زيادى وارد شده است كه برخى را در فصل مربوط به عراق يادآور شديم و بقيه را در اينجا بطور خلاصه مىآوريم از آن جمله روايات بسيارى است كه دربارهء تصفيه اوضاع داخلى عراق و كشته شدن گروههاى شورشى بدست امام ( ع ) وارد شده كه بيشتر آنها در جاى خود بيان شد .\r\nو نيز از آن اقدامات ، ورود امام ( ع ) به كوفه و نجف و كربلا و انتخاب كوفه به‌عنوان پايتخت و پايگاه خود و ساختن مسجد جمعهء جهانى در نزديكى كوفه كه طبق روايات داراى\r\n\r\n\r\n","description":"","footnote":"\r\n( 1 ) - شرح نهج البلاغه ابن ميثم بحرانى .\r\n( 2 ) - يوم الخلاص ص 267 بدون مصدر .\r\n","page_name":" 330 ","page_number":330},
  {"content":"\r\n\r\nهزار در مىباشد ، از امام صادق ( ع ) منقول است كه فرمود :\r\n« زمانيكه قائم ما قيام نمايد زمين به نور الهى روشن و درخشان مىگردد بگونه‌ايكه مردم از پرتو خورشيد بىنياز مىشوند و عمر مردان در زمان حكومت او چنان طولانى مىشود كه براى هر مرد هزار فرزند پسر متولّد شود كه در آنها دختر نباشد ، وى در نجف مسجدى مىسازد كه داراى هزار در است و خانه‌هاى كوفه به نهر كربلا و به حيره متصل گردد تا جائى كه اگر كسى در روز جمعه در حالى كه بر استرى چابك و لاغر سوار و آهنگ آن ديار نمايد تا نماز جمعه را درك كند موفق نمىشود . » « 1 »\r\nو نيز امام باقر ( ع ) مىفرمايد :\r\n« وقتى كه جمعهء دوم فرارسد مردم گويند اى فرزند پيامبر خدا ، نماز جمعه به امامت شما برابر با نماز پشت سر رسول خدا ( ص ) است و اين مسجد گنجايش ما را ندارد ، آنگاه امام نقشه و طرح مسجدى را با بناى مستحكم رسم مىفرمايد كه داراى هزار در بوده و مردم را در خود جاى مىدهد » « 2 »\r\nممكن است ذكر هزار در كنايه از وسعت و گستردگى مسجد باشد زيرا مسجد جمعه‌اى كه مسلمانان از سراسر جهان براى شركت در نماز جمعه به امامت حضرت مهدى ( ع ) گرد هم مىآيند و با در نظر گرفتن فرودگاه و ترمينال‌ها ، مساحت آن فاصلهء بين كوفه و كربلا كه تقريبا هشتاد كيلومتر است ، خواهد بود .\r\nاز ديگر اقدامات آن حضرت ، چنان كه در روايات آمده است ، اعتلاء بخشيدن به موقعيت كربلا بعنوان يك پايگاه جهانى است كه تكريم از جد بزرگوار خود سالار شهيدان حضرت حسين بن على ( ع ) مىباشد . از امام صادق ( ع ) روايت شده است كه فرمود :\r\n« خداوند كربلا را سنگر و پايگاهى قرار مىدهد كه محل آمدوشد فرشتگان و مؤمنان خواهد گرديد و به عاليترين مقام و مرتبهء خود خواهد رسيد » « 3 »\r\n\r\n\r\n","description":"","footnote":"\r\n( 1 ) - بحار ج 52 ص 330 .\r\n( 2 ) - بحار ج 52 ص 331 .\r\n( 3 ) - بحار ج 53 ص 12 .\r\n","page_name":" 331 ","page_number":331},
  {"content":"\r\n\r\nو ديگر معجزه‌اى است كه در نجف ، از او ظاهر مىشود آنگاه كه زره جدّ خود پيامبر ( ص ) را مىپوشد و بر مركب ويژه او سوار مىشود و جهان را به پرتو خود روشنائى مىبخشد بگونه‌ايكه مردم هركجا كه بسر مىبرند آن حضرت را مىبينند در حالى كه امام در جايگاه خويش مستقر مىباشد . از امام صادق ( ع ) دراين‌باره منقول است كه فرمود :\r\n« گويا من قائم را در نجف مشاهده مىكنم كه زره پيامبر خدا ( ص ) را به تن كرده و زره بر بدن او فشار مىآورد آن را تكان مىدهد و زره بر تن او گشاد مىشود ، آنگاه زره را با جامه‌اى از استبرق مىپوشاند و سپس بر اسب ابلق خود كه ميان دو چشمش نورى مىدرخشد سوار مىشود و آن را به حركت درمىآورد ، اهل هيچ سرزمينى نيست كه پرتو افشانى اين نور به آنها نرسد و اين نشانه‌اى براى آنان است سپس پرچم پيامبر ( ص ) را برمىافرازد و همين كه پرچم را به اهتزاز درآورد ، شرق و غرب جهان به نور آن روشن مىگردد » « 1 »\r\nدر همين منبع از امير مؤمنان ( ع ) نقل شده كه فرمود :\r\n« گوئيا من او را مىبينم درحاليكه بر اسبى پاسفيد و آراسته كه نور از پيشانى آن ساطع است از وادى السلام عبور نموده و بسوى رودخانهء سهله پيش مىرود و در دعايش چنين مىگويد : « لا إله الّا اللّه حقّا حقّا ، لا إله الّا اللّه تعبّدا ورّقا . اللهّم معزّ كلّ مؤمن وحيد و مذّل كل جبّار عنيد . انت كنفى حين تعيينى المذاهب ، و تضيق علىّ الأرض بما رحبت .\r\nاللّهم خلقتنى و كنت غنيّا عن خلقى ، و لو لا نصرك إيّاى لكنت من المغلوبين . يا منشر الرّحمة من مواضعها ، و مخرج البركات من معادنها ، و يا من خصّ نفسه بشموخ الرّفعة فأولياؤه بعزّه يتعّززون . يا من وضعت له الملوك نير المذّلة على أعناقهم ، فهم من سطوته خائفون . . . الخ »\r\nو برخى از روايات مىگويد : كه امام ( ع ) سپاهى به قسطنطنيه و كوهستانهاى ديلم و چين اعزام مىدارد ، از مجموع روايات برمىآيد كه امام ( ع ) در عراق دست به كارهاى بنيادى نظير سروسامان دادن به اوضاع دولت جديد خود و تثبيت آن در آنجا و برقرارى امنيت در مرزهاى شرقى آن از سمت روسيه و چين ، مىزند و آنگاه اقدام به بسيج عمومى و\r\n\r\n\r\n","description":"","footnote":"\r\n( 1 ) - بحار ج 52 ص 391 .\r\n","page_name":" 332 ","page_number":332},
  {"content":"\r\n\r\nسياسى و سازوبرگ نظامى جهت نبرد بزرگ آزادسازى قدس مىنمايد .\r\n\r\nپيشروى به سوى قدس\r\nبنا به گفتهء برخى روايات ، حضرت مهدى ( ع ) سپاهى را براى نبرد با روميان به انطاكيه مىفرستد كه در ميان آنان بعضى از ياران امام حضور دارند ، سپس صندوق مقدس را از غار انطاكيه بيرون مىآورند كه در آن نسخهء اصلى تورات و انجيل وجود دارد « 1 » . البته كتاب يوم الخلاص آن‌را به ( بحار ص 284 و منتخب الأثر ) نسبت داده است كه من آن را در اين دو مأخذ نيافتم . . . و به نظر مىرسد آشكار شدن اين معجزه براى غربىها عملى است كه نيروهاى آنها را كه در ساحل انطاكيه آمادهء كارزار هستند ، از مشاركت در نبرد آزادسازى قدس ، باز مىدارد . در روايات آمده است كه اين نيروها در پى نداى آسمانى در ماه رمضان ، در آن منطقه فرود مىآيند و خداوند اصحاب كهف را بعنوان معجزه براى آنان آشكار مىسازد ، از امير مؤمنان ( ع ) منقول است كه فرمود :\r\n« روميان به طرف ساحل دريا نزديك غار اصحاب كهف روى مىآورند و خداوند آن جوانان را با سگشان از غار برمىانگيزد ، دو نفر از آنان به نامهاى مليخا و خملاها هستند كه هردو تسليم اوامر قائم مىباشند » « 2 »\r\nشايد عبارت اخير به اين معنا باشد كه مليخا و خملاها نزد حضرت مهدى ( ع ) آمده و با وى بيعت مىنمايند و يا ميراث‌هايى كه اصحاب كهف با خود داشته‌اند تقديم آن حضرت مىنمايند .\r\nبنابراين ، امدادهاى غيبى ، غربيان را از ورود به جنگ به طرفدارى از يهوديان و سفيانى و عليه امام ( ع ) دچار ترديد و تأمل مىكند ، معجزه اول ظاهر شدن اصحاب كهف و معجزهء دوم بيرون آوردن صندوق مقدس و نسخه‌هايى از تورات و انجيل از غار انطاكيه و استدلال نمودن ياران حضرت با آن مىباشد ، ازاين‌رو به نظر مىرسد كه بين آنان و حضرت\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 98 .\r\n( 2 ) - بحار ج 52 ص 275 .\r\n","page_name":" 333 ","page_number":333},
  {"content":"\r\n\r\nمهدى ( ع ) در انطاكيه درگيرى بوجود مىآيد ، چنان كه پياده شدن نيروهاى آنان در ساحل تركيه نه خود تركيه حاكى از اين است كه تركيه خارج از تحت نفوذ آنهاست چون اين كشور در آن برهه با قيام و انقلاب ملت آن و يا توسط سپاهيان حضرت مهدى ( ع ) آزاد گشته است امّا نيروهاى رومى ( غربى ) كه در رمله ساحل فلسطين پياده مىشوند همان نيروهايى هستند كه در برخى از روايات شورشيان روم توصيف شده‌اند و به نظر مىرسد كه آنها در نبرد قدس به جانبدارى از يهوديان و سفيانى شركت مىكنند .\r\nچنان كه بعضى از روايات بيان مىكند ، حضرت مهدى ( ع ) سپاه خود را براى ورود به نبرد قدس به سوى شام اعزام مىدارد و اين احتمال وجود دارد كه آن حضرت شخصا در آن كارزار شركت نكند بلكه پس از شكست دشمنان خويش ، وارد قدس گردد ولى بيشتر روايات حاكى از اين است كه امام ( ع ) به همراه سپاهيان خود رهسپار گشته و در « مرج عذراء » نزديك دمشق اردو مىزند . امام باقر ( ع ) فرمود :\r\n« آنگاه او ( امام ) به كوفه مىآيد و تا زمانى كه خدا بخواهد در آنجا خواهد ماند تا اينكه بر آنجا استيلا يابد سپس او با همراهان خود به مرج عذراء مىآيد و عدّهء زيادى از مردم به آن حضرت مىپيوندند و در اين روز سفيانى در وادى رمله بسر مىبرد . تا اينكه در روز جابجائى ، آنان به يكديگر برخورد مىكنند جمعى از پيروان آل پيامبر ( ص ) كه با سفيانى هستند و گروهى از طرفداران سفيانى كه در زمرهء پيروان آل پيامبر خود را جا زده‌اند بيرون آمده و هر دسته به پرچم و لشكر خود ملحق مىشوند و آن روز روز جابجائى است ، امير مؤمنان ( ع ) فرمود : در آن روز سفيانى و هركه با او باشد كشته مىشوند حتى خبر دهنده‌اى از آنان باقى نمىماند و در آن روز نااميد و زيانكار كسى است كه از غنيمت سفيانيان محروم بماند » « 1 »\r\nاين روايت بر چند نكته دلالت دارد ، از آن جمله : حالت عمومى مردم است كه پشتيبان امام مهدى ( ع ) مىباشند زيرا هنگام ورود سپاهيان حضرت به خاك سوريه ، بدون هيچ مقاومتى در سى كيلومترى دمشق اردوگاه خود را مستقر مىسازند ، تا پايان مطالبى كه در زمينهء جنبش سفيانى بيان كرديم .\r\n\r\n\r\n","description":"","footnote":"\r\n( 1 ) - بحار ج 52 ص 224 .\r\n","page_name":" 334 ","page_number":334},
  {"content":"\r\n\r\nنتيجهء اوضاع سياسى منطقه ، قبل از نبرد قدس كه از روايات استفاده مىشود اين است كه غربيها از روياروئى با حضرت مهدى ( ع ) به جهت پيروزيهاى شگفت او و يارانش در يمن و حجاز و عراق و چه‌بسا پيروزى وى بر آنان در منطقهء خليج و به خاطر همسوئى و موج خروشان ملتهاى مسلمان بويژه مسلمانان منطقه به نفع او ، در حالتى از نگرانى و ترس بسر مىبرند و مسلّما بوجود آمدن نشانه‌هاى الهى پيش از ظهور امام ( ع ) و يا همزمان با آن ، داراى تأثير بر ملتهاى غربى نيز خواهد بود كه بر آشفتگى وضع حكومتهاى آنها مىافزايد و آنها به عملى بيش از اعزام نيروهاى خود به ساحل انطاكيه و رمله در فلسطين و يا مصر اقدام ديگرى انجام نمىدهند ، نقش غربيها در اين نبرد ، بطور كلى پشتيبانى از هم‌پيمانان يهودى خود و سفيانى مىباشد .\r\nامّا وضع يهوديان بسيار وحشتناكتر و پراضطراب است ، چرا كه سرنوشت جنگ به هستى و موجوديت آنها بستگى دارد ازاين‌رو ترجيح مىدهند كه مستقيما با سپاه مهدى ( ع ) درگير نشوند ، بلكه بوسيلهء خط دفاع عربى به فرماندهى سفيانى دست به اين عمل بزنند . . . و اين يك اصل كلى و سنّت خدايى در ميان ملتها و حكومتهاى طغيانگر و عياش مىباشد كه پيوسته در پى آن هستند كه يك ملت و يا قدرتى نظامى را خريده كه به نمايندگى از آنها ستيز نمايد و خودشان پشت سر آنها در خطّ دوم يا سوم باقى بمانند چنان كه امروز اين معنا را در جهان غرب و يهوديان بطور عموم مشاهده مىكنيم .\r\nامّا وضع عمومى مردم در منطقه ، در راستاى حمايت و پشتيبانى از امام ( ع ) مىباشد .\r\nبحدّى كه اگر حمايت نيرومند قدرت‌هاى خارجى غربيان و يهود از سفيانى و سپاه وى نباشد اين نيروهاى مردمى قادر به براندازى سفيانى و الحاق سرزمين شام به حكومت آن حضرت مىباشند . و بعيد نيست همزمان با عقب‌نشينى سفيانى از دمشق به رملهء فلسطين كه نيروهاى غربى در آن مستقر هستند ، نيروهاى نظامى او نيز در برابر پيشروى سپاه حضرت عقب‌نشينى كنند و سرزمين شام بجز خط مرزى برابر اسرائيل درحالتى از خلأ نظامى و نوعى خلأ سياسى قرار داشته باشد .\r\n* * * ابن حماد ، در نسخه خطى كتاب خود ، بيست روايت را تحت عنوان « خروج مهدى از مكه به سوى بيت المقدس » آورده كه تعدادى از آنها در منابع ما نيز وجود دارد . از جمله\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nابن زرير غافقى از على ( ع ) شنيده است كه مىفرمود :\r\n« او با تعداد دوازده هزار تن حداقل و پانزده هزار تن حداكثر ، خروج مىكند ، ترس و وحشت پيشاپيش او ( بدل دشمنان ) راه مىيابد . هر دشمنى كه با وى برخورد كند به فرمان خدا او را از پاى درآورد شعار آنان بميران ، بميران ، مىباشد ، و در راه خدا از سرزنش هيچ ملامت‌گرى باك و هراس ندارند . در اين وقت هفت لشكر از شام بسوى آنها هجوم آورند كه امام ( ع ) جملگى را شكست داده و آنها را به اسارت خويش درآورد و محبت و نعمت و « قاصّه » و « بزارهء » آنها به مسلمانان بازگردد و پس از آنان جز خروج دجّال حادثه‌اى باقى نمىماند ، پرسيديم : قاصه و بزاره چيست ؟ فرمود : امام زمان حكومت را بدست مىگيرد بگونه‌ايكه كسى هرچه خواهد بگويد و از چيزى نهراسد » « 1 »\r\nدر همين مأخذ آمده است :\r\n« مهدى مىرود تا در بيت المقدس فرود آيد ، خزائن را نزد او مىآورند ، عرب و غيرعرب و جنگ‌افروزان و روميان ( غربىها ) و ديگران جملگى به اطاعت وى درآيند »\r\nو در جائى ديگر از اين منبع آمده كه :\r\n« مهدى گويد پسر عم من ( سفيانى ) را بياوريد تا با او سخن بگويم او را نزد امام مىآورند و با وى صحبت مىكند او تسليم امر امام شده و با وى بيعت مىنمايد ، امّا همين كه نزد يارانش از قبيلهء بنى كلب برمىگردد ، او را از كردهء خود پشيمان مىسازند او نزد امام مىآيد تا بيعت خود را پس بگيرد ، حضرت بيعت او را فسخ مىكند ، سپس نبرد بين امام و لشكر سفيانى با هفت گروه و دسته درمىگيرد و فرماندهء هر دسته‌اى خواستار بدست گرفتن زمام امور به نفع خود مىباشد . امّا امام ( ع ) آنها را شكست مىدهد » « 2 »\r\nو نيز در همين مصدر آمده است :\r\n« سفيانى بيعت خود را از امام ( ع ) بازپس مىگيرد و امام آن را باطل اعلام مىكند ، آنگاه او لشكريان خود را براى مبارزهء با آنحضرت بسيج مىنمايد كه امام ( ع ) وى را شكست داده و خداوند روميان ( غربىها ) را نيز بدست آن بزرگوار شكست خواهد داد »\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 96 .\r\n( 2 ) - نسخهء خطى ابن حماد ص 97 .\r\n","page_name":" 336 ","page_number":336},
  {"content":"\r\n\r\nسفيانى ملعون پسر عم امام مهدى ( ع ) است ، زيرا اميّه و هاشم چنان كه معروف است دو برادر بوده‌اند ، اگر اين روايت صحيح باشد امام ( ع ) مىخواهد با اين سياست حكيمانه و اخلاق نيكو حتى الامكان او را از گمراهى بازگرداند و يا بر او اتمام حجت بيشترى نمايد گرچه سفيانى از تأثير موقّت خود از شخصيت حضرت مهدى ( ع ) بسرعت پشيمان مىشود امّا خويشاوندان او از بنى كلب و سران هفتگانه ارتش وى كه سفيانى در حقيقت رهبرى همهء آنها را به عهده دارد و از سوى ديگر اربابان غربى و يهوديش او را منصرف مىسازند .\r\nدر روايت ملاحم و فتن از امير مؤمنان ( ع ) در توصيف اين نبرد آمده است كه :\r\nخداوند بر سفيانى غضب مىكند و بندگان خدا نيز به سبب خشم الهى بر او خشمگين مىشوند ، پرندگان با بالهاى خود و كوهها با صخره‌ها و فرشتگان با صداهايشان بر آنها صدمه و آسيب مىرسانند و ساعتى نمىگذرد كه خداوند تمام ياران سفيانى را هلاك مىسازد و جز او ( سفيانى ) كسى از دشمنان ، در زمين باقى نمىماند و امام مهدى ( ع ) وى را دستگير نموده و در زير درختى كه شاخه‌هايش بر درياچهء طبريه اشراف دارد ، بقتل مىرساند »\r\nو در روايت الزام الناصب ج 2 ص 104 آمده است كه :\r\n« يكى از فرماندهان سپاه مهدى ( ع ) بنام صياح خود را به سفيانى رسانده او را دستگير مىكند و هنگام نماز عشاء او را نزد مهدى ( ع ) مىآورد حضرت دربارهء او با ياران خود به مشورت مىپردازد و آنان قتل او را بمصلحت مىدانند ، آنگاه او را زير سايهء درختى كه شاخه‌هايش آويخته است مانند گوسفندى سر مىبرند » « 1 »\r\nعلاوه بر آنچه كه در روايت قبلى ذكر شد بعضى از روايات اين نبرد را نوعى ديگر از امدادهاى غيبى براى مسلمانان بيان مىكند :\r\n« در آن روز صدايى از آسمان شنيده مىشود و منادى ندا مىكند آگاه باشيد كه اولياى خدا ، ياران فلان يعنى مهدى هستند و شكست و تيره‌روزى از آن ياران سفيانى خواهد بود ، سپس آنها بگونه‌اى كشته مىشوند كه غير از شخص فرارى و آواره ، كسى از آنان باقى نمىماند » « 2 »\r\n\r\n\r\n","description":"","footnote":"\r\n( 1 ) - ملاحم و فتن ص 123 .\r\n( 2 ) - نسخهء خطى ابن حماد ص 97 .\r\n","page_name":" 337 ","page_number":337},
  {"content":"\r\n\r\nظاهرا مراد روايات موجود در منابع شيعه و سنى ، از نبرد مسلمانان با يهود در آخر الزمان همين نبرد است ، هم بدليل وجود شباهت در مضمون و تعبيرات آنها و هم بدليل رواياتى كه در تفسير اين آيه از قرآن  « بَعَثْنا عَلَيْكُمْ عِباداً لَنا أُولِي بَأْسٍ شَدِيدٍ »  وارد شده كه به امام مهدى ( ع ) و يارانش تعبير شده است . كه قبلا در بخش مربوط به ايران ، بيان اين دلائل و غير آنها گذشت .\r\nاز مشهورترين روايات آن در منابع اهل سنت ، روايتى است كه مسلم و احمد و ترمذى آن را از پيامبر ( ص ) روايت كرده‌اند كه حضرت فرمود :\r\n« قيامت بر پا نمىشود مگر آنكه بين مسلمانان و يهود كارزارى رخ دهد بگونه‌ايكه مسلمانان همهء آنها را به هلاكت مىرسانند تا جائى كه اگر شخصى يهودى در پشت صخره و يا درخت پنهان شود آن سنگ و درخت به صدا درآيد و گويد : اى مسلمان ! اين يهودى است كه در پناه من مخفى شده ، او را هلاك كن مگر ( درخت ) « غرقه » كه از درختان يهود است » « 1 »\r\nمشابه اين روايت را مسلم و ترمذى در كتاب فتن و بخارى در كتاب مناقب ص 25 از پيامبر ( ص ) نقل نموده‌اند كه فرمود :\r\n« يهوديان با شما به ستيز برمىخيزند امّا شما بر آنها مسلّط خواهيد شد »\r\nچه اينكه در متن روايات مربوط به حضرت مهدى ( ع ) كه از طريق شيعه و سنى رسيده است ، در زمينهء بيرون آوردن صندوق مقدس و بخش‌هايى از كتاب آسمانى تورات و استدلال نمودن آن حضرت بوسيله آن بر يهوديان ، روايات متعددى وجود دارد . . . و به نظر مىرسد كه اين قضايا پس از پيروزى امام ( ع ) بر آنها و ورود آن بزرگوار به قدس اتفاق مىافتد . . .\r\n* * * من در روايات ، رقم مشخّصى از نيروهايى را كه در اين پيكار شركت دارند ، چه نيروهاى مسلمانى كه همراه مهدى ( ع ) هستند و يا نيروهاى سفيانى و يهودى و غربى ، بدست\r\n\r\n\r\n","description":"","footnote":"\r\n( 1 ) - تاج جامع الاصول ج 5 ص 356 و مسند احمد ج 2 ص 417 .\r\n","page_name":" 338 ","page_number":338},
  {"content":"\r\n\r\nنياوردم ، البته در برخى روايات تعداد نيروهاى سفيانى كه در كنار درياچهء طبريه پياده مىشوند ، يكصد و هفتاد هزار تن آمده است . . . امّا شاخص‌هايى وجود دارد كه نيروهاى طرفين را رقم بسيار بزرگى نشان مىدهد ، از جمله در روايت گذشته ، امام باقر ( ع ) فرمود كه :\r\n« تعداد بسيارى از مردم به وى مىپيوندند »\r\nديگر به گفتهء بيشتر روايات ، گستردگى جبهه جنگ است كه از طبريه تا قدس امتداد دارد و بنابر بعضى از آن روايات ، مرج عكا و صور و دمشق نيز داخل در اين صحنهء نبرد مىباشد .\r\nامّا آنچه در بعضى روايات بدان اشاره شده اينكه ، شمارهء سپاهيان حضرت مهدى ( ع ) را چند ده هزار آورده است و آن لشكرى است كه حضرت آن را از مكّه به آن سامان اعزام مىدارد ، امّا برخى از راويان حديث ، بين اين سپاه و سپاهى كه امام ( ع ) از عراق به سوى قدس روانه مىكند ، اشتباه نموده‌اند در حالى كه فرماندهء اين لشكر شعيب بن صالح است كه همان فرماندهء نيروهاى ايرانى است و رقم نيروهاى اين لشكر از مرز يك ميليون سرباز فراتر مىرود ، چرا كه اين سپاه متشكل از نيروهاى ايرانى و يمنى و عراقى و غير آنان از ساير ممالك اسلامى است ، بعلاوه شمارى نيز از سرزمين شام و احتمالا از ديگر نقاط به آن مىپيوندند .\r\nبه اضافهء اينكه ابن حماد روايت‌هاى مربوط به چند ده هزار را در ص 95 به بعد جزء تعداد لشكريان حضرت مهدى ( ع ) كه به سوى قدس حركت مىكند آورده است . امّا در ص 106 نسخهء خطى خود مىگويد : پاسداران امام ( ع ) هنگام ورود به قدس دوازده هزار تن مىباشند .\r\n« مردى از بنى هاشم در بيت المقدس وارد مىشود كه پاسداران وى دوازده هزار تن هستند . »\r\nو روايت دوم در ص 107 مىگويد :\r\n« تعداد پاسداران او سى و شش هزار نفر است ، بر سر هر راه كه به بيت المقدس منتهى مىشود دوازده هزار نفر ، حضور دارد »\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nو اين نشانگر انبوه لشكريان حضرت مهدى ( ع ) است ، چنان كه ابن حماد در ص 110 همين مأخذ روايتى دربارهء بناى قدس توسط امام مهدى ( ع ) آورده است كه مىگويد :\r\n« خليفه‌اى از بنى هاشم فرود مىآيد كه زمين را از عدل و داد پر مىكند و عمارت بيت المقدس را به‌گونه‌اى مىسازد كه همانندش ساخته نشده باشد »\r\n* * * و طبيعى به نظر مىرسد كه پيروزى شگفت‌انگيز و قاطع امام ( ع ) و ورود او به قدس شريف ، همچون صاعقه‌اى آسمانى بر سر غربيان فرود مىآيد و به جهت شكست هم‌پيمانان يهودى خود و فروريختن هستى آنها ، گرفتار جنون و حالت روانى مىشوند . و بر طبق محاسبات سياسى و شناختى كه ما از وضع كنونى آنها داريم ، ايجاب مىكند كه آنها به حمله‌اى نظامى از طريق دريا و هوا عليه امام ( ع ) و سپاه وى دست بزنند ، بلكه از جنگ‌افزارهاى شيميائى خطرناك و بخشى از بمب‌هاى اتمى استفاده كنند .\r\nامّا آنطور كه از روايات استفاده مىشود ، چند عامل اطمينان‌بخش در آن هنگام وجود خواهد داشت كه شايد مهم‌ترين آنها فرود آمدن حضرت مسيح ( ع ) به قدس باشد و سپس حالت ترس و اضطرابى است كه غربيها از روياروئى با حضرت مهدى ( ع ) در عمق جان خود احساس مىكنند . و علاوه بر آن وجود امدادهاى غيبى كه امام ( ع ) از آنها برخوردار است و برخى از آنها را در نهضت ظهور خويش به كار مىگيرد كه بررسى آن ، خود نياز به بخشى ويژه دارد و هرچند تأثير آنها تقريبا منحصر به ملتهاى غربى است و نسبت به حكومت‌هاى آنان ضعيف و يا ناچيز جلوه مىكند ، امّا بايد گفت كه آن حضرت ، جنگ‌افزارهاى پيشرفته‌اى در اختيار دارد كه با سلاح‌هاى غربى برابرى كرده و يا بر آنها برترى دارد .\r\n\r\nفرود آمدن مسيح ( ع ) از آسمان\r\nمسلمانان در فرود آمدن حضرت عيسى روح اللّه ( ع ) از آسمان به زمين ، در آخر الزمان اتفاق‌نظر دارند . و بيشتر مفسران اين آيه را كه :\r\n« هيچكس از اهل كتاب نيست مگر آنكه پيش از مرگ ، به وى ( عيسى ) ايمان\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nخواهد آورد و روز قيامت او بر نيك و بد آنان گواه خواهد بود . » « 1 »\r\nبه همين معنا تفسير كرده‌اند و صاحب مجمع البيان اين تفسير را از ابن عباس و ابو مالك و قتاده و ابن زيد و بلخى نقل نموده است و مىگويد طبرى نيز اين گفته را برگزيده است و مجلسى اين تفسير را در بحار از امام باقر ( ع ) به همين معنا روايت كرده است كه فرمود :\r\n« پيش از قيامت ( عيسى ) به دنيا فرود مىآيد و هيچكس از ملت يهود و مسيحى نمىماند مگر آنكه قبل از مرگ به او ايمان مىآورد و آن حضرت پشت سر مهدى نماز مىگزارد »\r\nروايات راجع به فرود آمدن مسيح در منابع شيعه و سنى فراوان است ، از جمله اين روايت مشهور از پيامبر ( ص ) كه فرمود :\r\n« چگونه خواهيد بود آنگاه كه عيسى بن مريم در ميان شما فرود آيد و پيشواى شما از خود شما باشد » « 2 »\r\nاين روايت را بخارى و ديگران در باب « فرود آمدن عيسى » آورده‌اند . « 3 »\r\nو ابن حماد در نسخهء خطى كتاب خود از ص 159 تا 162 حدود سى روايت را تحت عنوان « فرود عيسى بن مريم سلام اللّه عليه و روش او » و عنوان « مدت زندگانى آن حضرت بعد از فرود آمدن وى » آورده است ، از آن جمله روايتى كه در صحاح و بحار از پيامبر ( ص ) نقل شده است كه فرمود :\r\n« سوگند به آنكه جانم بدست اوست بطور يقين عيسى بن مريم به‌عنوان داورى عادل و پيشوايى دادگر در ميان شما فرود خواهد آمد و صليب را شكسته و خوك را مىكشد و ماليات ( جزيه ) وضع مىكند و آن‌قدر مال مىبخشد كه ديگر كسى نمىپذيرد . » « 4 »\r\nو در همين مأخذ آمده است :\r\n\r\n\r\n","description":"","footnote":"\r\n( 1 ) - نساء - 159 .\r\n( 2 ) - بحار ج 52 ص 383 .\r\n( 3 ) - صحيح بخارى ج 2 ص 256 .\r\n( 4 ) - نسخهء خطى ابن حماد ص 162 .\r\n","page_name":" 341 ","page_number":341},
  {"content":"\r\n\r\n« پيامبران با يكديگر برادراند به سبب‌هايى ، آئين‌شان يكى و مادرانشان مختلف است ، سزاوارترين ايشان نسبت به من عيسى بن مريم است ، چرا كه بين من و او پيامبرى نيست ، او در ميان شما فرود خواهد آمد پس او را بشناسيد ، مردى چهارشانه و درشت اندام و سرخ و سفيدگونه است ، خوك را مىكشد و صليب را مىشكند و ماليات وضع مىكند و بجز اسلام آئينى را نمىپذيرد و دعوت او يك جهت داشته كه منحصر به پروردگار جهانيان است »\r\nدر شمارى از روايت‌هاى ابن حماد آمده است كه محل فرود آمدن عيسى ( ع ) در قدس خواهد بود و در برخى ديگر آمده كه در محل پل سفيد بر دروازهء دمشق و در بعضى ديگر ، در كنار مناره‌اى در محل دروازهء شرقى دمشق و بر طبق پاره‌اى از روايات ، در دروازهء لدّ در فلسطين مىباشد . البته ممكن است همانگونه كه مشهور است ، نخست در قدس فرود آيد و سپس رهسپار شام و ديگر نقاط شود .\r\nدر بعضى از روايات آمده است كه او پشت سر امام مهدى ( ع ) نماز مىگزارد و هر سال به حج خانهء خدا مشرّف مىشود و مسلمانان به همراهى وى به نبرد يهود ، روم و دجّال مىپردازند . آن بزرگوار مدت چهل سال زندگى مىكند و آنگاه خداوند جان او را مىگيرد و مسلمانان وجود مقدس او را به خاك مىسپارند .\r\nدر روايتى از اهل بيت ( ع ) آمده است كه حضرت مهدى ( ع ) مراسم دفن او را بطور آشكار و در برابر ديدگان مردم برگزار مىكند كه ديگر مسيحيان حرفهاى گذشته را بر زبان نياورند و پيكر او را با پارچه‌اى كه دستباف مادرش حضرت مريم عليها السلام است كفن نموده و در كنار قبر مادر در قدس به خاك مىسپارد .\r\nدر زمينهء فرود آمدن حضرت عيسى ( ع ) احتمال قوى به نظر من اين است كه با توجه به گفتار خداوند متعال در قرآن كه :\r\n« هيچكس از اهل كتاب نيست مگر اينكه به او ايمان مىآورد »\r\nمىتوان گفت همهء ملل مسيحى و يهودى به او ايمان مىآورند . و فلسفهء عروج او به آسمان و طولانى شدن عمر آن حضرت اين است كه خداوند او را براى ايفاى نقش بزرگ وى در مرحلهء حساس تاريخى كه امام مهدى ( ع ) ظهور مىكند و مسيحيان بزرگترين قدرت جهانى را تشكيل مىدهند . و اين خود بزرگترين مانع رسيدن پرتو اسلام به ملت‌هاى جهان و بر پايى حكومت و تمدن الهى وى مىباشد ذخيره نموده است .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nازاين‌رو جا دارد كه تظاهرات مردمى و يك نوع خوشحالى عمومى جهان مسيحيت را فراگيرد زيرا آنها فرود آمدن عيسى ( ع ) را براى خود و در برابر ظهور مهدى ( ع ) براى مسلمانان ، موهبتى مىپندارند و طبيعى است كه حضرت مسيح ( ع ) از كشورهاى مختلف آنان ديدن مىكند و خداوند نشانه و معجزه‌هايى را بدست او آشكار مىسازد و جهت هدايت تدريجى مسيحيان به اسلام در درازمدت اقدام مىنمايد . نخستين ثمره‌ها و نتايج سياسى فرود آمدن آن حضرت كاهش دشمنى حكومت‌هاى غربى نسبت به اسلام و مسلمانان و به گفته روايات ، قرارداد صلح و آتش‌بس بين آنها و حضرت مهدى ( ع ) خواهد بود .\r\nو چنان كه روايات مىگويد ممكن است نمازگزاردن پشت‌سر حضرت مهدى ( ع ) در پى نقض قرارداد صلح و آتش‌بس توسط غربىها و اقدام به جنگ نمودن آنان با لشكرى انبوه در منطقه باشد كه حضرت مسيح موضع صريح خود را در طرفدارى از مسلمانان اعلان نموده و پشت‌سر حضرت مهدى ( ع ) نماز مىگزارد .\r\nامّا شكستن صليب و كشتن خوك ، بعيد نيست كه بعد از جنگ غربىها در منطقه و شكست آنها در اين نبرد بزرگ بدست مهدى ( ع ) باشد . . . چنان كه سزاوار است حركت موج مردمى غرب طرفدار حضرت مسيح را به حساب آورد كه بر حكومت‌هاى غرب قبل از نبرد بزرگ آنها با حضرت مهدى ( ع ) و پس از آن ، تأثير شگرفى خواهد داشت .\r\n* * * امّا ظاهر شدن دجّال ، با توجه به روايات مربوط به آن ، احتمال قوى نزد من اين است كه آن جنبش بعد از مدتى نه چندان كوتاه ، پس از بر پائى حكومت جهانى حضرت مهدى ( ع ) و رفاه عمومى ملت‌هاى جهان و پيشرفت حيرت‌انگيز علوم خواهد بود .\r\nو خروج دجّال جنبشى نشأت گرفته از يهود و همانند جريان ( هيپىگرى ) غربى است كه ناشى از عيش‌ونوش و خوشگذرانى مىباشد . منتها جنبش دجّال يك چشم بسيار پيشرفته و داراى ابعاد عقيدتى و سياسى گسترده‌اى است بگونه‌ايكه دجّال كليهء ابزار علم را در تبليغات و ترفندهايش به كار مىگيرد و يهوديان كه خود در حقيقت پشتوانهء حركت او مىباشند از او پيروى كرده و با فريب دختران و پسران جوان آنان را استثمار مىنمايند و خلاصه اينكه فتنه و آشوب دجّال بر مسلمانان سخت و ناگوار خواهد بود .\r\nدربارهء رواياتى كه مىگويد : مسيح ( ع ) دجّال را مىكشد ، بايد دقت و بررسى به عمل\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nآيد زيرا اين عقيدهء مسيحيان است كه در كتابهاى انجيل آنان آمده است در حالى كه فرمانرواى حكومت جهانى ، بنابر اتفاق‌نظر مسلمانان ، حضرت مهدى ( ع ) مىباشد و حضرت مسيح ( ع ) بعنوان معاون و ياور او خواهد بود . و در روايات اهل بيت ( ع ) آمده است كه مسلمانان به رهبرى حضرت مهدى ( ع ) دجّال را به هلاكت مىرسانند .\r\n\r\nقرارداد صلح و آتش‌بس بين امام ( ع ) و غربيان\r\nروايات مربوط به اين صلح فراوان است و دلالت دارد بر اينكه اين قرارداد صلح و عدم تجاوز و همزيستى مسالمت‌آميز براساس يك پيمان و قرارداد خواهد بود و به نظر مىرسد كه هدف امام ( ع ) از اين پيمان ، ايجاد زمينه و فرصت عمل براى حضرت مسيح ( ع ) است تا بتواند به روال طبيعى در هدايت ملل غربى گام بردارد و تحوّلى در عقايد و سياست آنها در اين فرصت بوجود آورد و انحرافات حكومت‌ها و تمدن‌هاى غرب را برملا سازد . بطوريكه در روايات مربوط به اين قرارداد ملاحظه مىكنيم بين اين صلح و صلح حديبيّه كه پيامبر گرامى ( ص ) با قريش منعقد كرد شباهت زيادى وجود دارد . در آن صلح ، متاركهء جنگ به مدّت ده سال مورد توافق طرفين قرار گرفته بود و خداوند آن را فتح المبين ناميد ، امّا زمامداران ستمگر قريش اين عهد و پيمان را يك جانبه شكستند و از نيّات پليد خود پرده برداشتند و همين عمل آنها ، انگيزهء روى آوردن مردم به اسلام و مجوّزى براى سركوبى قدرت مشركان و كفر آنها گرديد . در اين صلح نيز غربيها با مسلمانان پيمان‌شكنى مىكنند و از خصلت طغيان و تجاوز خود پرده برمىدارند و بگفتهء روايات با يك ميليون سرباز منطقه را به جنگ و آشوب مىكشانند و پيكار بزرگى بوجود مىآيد كه براساس توصيف روايات ، اين نبرد از كارزار آزادى قدس نيز بزرگتر است . از پيامبر ( ص ) روايت شده است كه فرمود :\r\n« بين شما و روم چهار پيمان صلح برقرار مىگردد كه چهارمين آنها بدست مردى از خاندان هرقل است و سالها ( دو سال ) به طول مىانجامد و مردى از عبد القيس بنام سئودد بن غيلان پرسيد : در آن روز پيشواى مردم چه كسى خواهد بود ؟ فرمود : مهدى از فرزندانم » « 1 »\r\n\r\n\r\n","description":"","footnote":"\r\n( 1 ) - بحار ج 51 ص 80 .\r\n","page_name":" 344 ","page_number":344},
  {"content":"\r\n\r\nو اين دوازدهمين روايت از چهل روايت حافظ ابو نعيم دربارهء حضرت مهدى ( ع ) است . از حذيفة بن يمان منقول است كه گفت :\r\n« پيامبر خدا ( ص ) فرمود : بين شما و بنى اصفر ( زردپوستان ) صلحى برقرار مىشود كه آنها به مدت باردارى زنى ( بعد از 9 ماه ) به شما خيانت مىكنند و با هشتاد لشكر از راه زمين و دريا به شما حمله‌ور مىشوند كه هر لشكر شامل دوازده هزار سرباز است كه بين يافا و عكّا فرود مىآيند و فرمانرواى آنها كشتىهايشان را به آتش مىكشاند و به ياران خود دستور مىدهد از سرزمين و كشورتان دفاع و مبارزه كنيد ، آنگاه جنگ و كشتار از دو طرف آغاز مىشود . و سربازان و سپاهيان به كمك يكديگر مىشتابند حتى كسانى كه در حضرموت يمن هستند به يارى شما مىآيند . در آن روز خداوند با نيزه و شمشير و تير خود آنها را ضربه و آسيب مىرساند و به سبب آن در ميان آنها بزرگترين كشتار واقع مىگردد » « 1 »\r\nو نيز آمده است :\r\n« كشتىهاى روميان در حدّ فاصل صور تا عكا ، لنگر انداخته و مستقر مىشوند و آن آرايش جنگى و كارزار بزرگى خواهد بود » « 2 » و همچنين آمده كه : « خداوند را دو نوع كشتن در ميان نصارى مىباشد يكى از آنها گذشته و ديگرى باقى مانده است » . « 3 »\r\nو معناى اينكه گفته شد : « خداوند با نيزهء خود و . . . به آنها آسيب و صدمه وارد مىسازد » اين است كه خداوند مسلمانان را به كمك فرشتگان و امدادهاى غيبى خود عليه دشمنان يارى مىفرمايد .\r\nو نيز آمده است :\r\n« آنگاه خداوند باد و پرندگان را بر روميان مسلّط مىكند تا پرندگان بالهاى خود را به صورت‌هاى آنها بكوبند كه چشمهايشان از حدقه درآيد و زمين بسبب آنها شكافته شود و بعد از آن دچار صاعقه و زمين‌لرزه مىشوند و در درّه و پرتگاهى سقوط مىكنند و خداوند صبركنندگان را يارى نموده و آنان را پاداش نيك مىدهد همچنانكه ياران محمد ( ص ) را\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 141 .\r\n( 2 ) - نسخهء خطى ابن حماد ص 142 .\r\n( 3 ) - نسخهء خطى ابن حماد ص 115 .\r\n","page_name":" 345 ","page_number":345},
  {"content":"\r\n\r\nپاداش بخشيد و دلها و سينه‌هايشان را مالامال از شجاعت و قوّت مىگرداند » « 1 »\r\nچنين به نظر مىرسد ، هدف آنها از پياده كردن نيروهاى دريايى بين يافا و عكّا يا بين صور و عكّا چنان كه در اين دو روايت ملاحظه مىشود بازگرداندن فلسطين و بخشيدن دوبارهء آن به يهوديان است كه در واقع قدس هدف نظامى ( استراتژيك ) و مجوّز هجوم آنها مىباشد .\r\nو در روايت بعدى آمده است كه آنان نيروهاى خود را در طول سواحل عريش در مصر تا انطاكيه در تركيه پياده مىكنند . از حذيفة بن يمان نقل شده كه گفت :\r\n« پيامبر خدا را پيروزى و فتحى نصيب گرديد كه همانندش از زمان بعثت وى رخ نداده بود عرض كرديم : اى رسول خدا اين فتح و پيروزى بر شما مبارك باد ، با اين پيروزى جنگ پايان يافت ؟ فرمود : هرگز ، هرگز ، سوگند به كسى كه جانم بدست اوست ، اى حذيفه ، پيش از آن شش ويژگى وجود دارد . . . و آخرين جنگ را فتنهء روم ياد كرد كه آنها به مسلمانان خيانت كنند و با هشتاد لشكر پيمان صلح را نقض كنند و در فاصلهء بين انطاكيه تا عريش فرود آيند » « 2 »\r\nدر روايات مربوط به فرود آمدن عيسى ( ع ) آمده است كه جنگ در آنزمان پايان خواهد يافت و مؤيد اين مطلب ، واقعيت جنگ‌هاى ما با روميان ( غربىها ) است كه پايان نيافته و نخواهد يافت تا حضرت ظهور كند و مسيح ( ع ) از آسمان فرود آيد و خداوند ما را بر آنها در مرحلهء طغيان جهانىشان پيروز گرداند .\r\nو در روايت آمده است كه :\r\n« در فلسطين دو درگيرى با روميان اتفاق مىافتد كه يكى از آنها « گل‌چين » و ديگرى « درو » ناميده مىشود » « 3 »\r\nبه اين معنا كه دومى نابود كننده‌تر از اوّلى خواهد بود .\r\nروايت بعدى به اين معنا اشاره دارد كه نبرد مهدى ( ع ) با غربىها جنگى نابرابر\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 124 .\r\n( 2 ) - نسخهء خطى ابن حماد ص 118 .\r\n( 3 ) - نسخهء خطى ابن حماد ص 136 .\r\n","page_name":" 346 ","page_number":346},
  {"content":"\r\n\r\nاست و البته به ظاهر موازنهء قدرت در دست و به نفع آنهاست ازاين‌رو برخى بزدلان عرب به آنها مىپيوندند و بقيّه بىطرف هستند . ابن حماد از محمد بن كعب در تفسير اين آيه : « شما به زودى بسوى قومى بسيار قدرتمند فراخوانده مىشويد » آورده است كه گفت : روميان را روز نبردى بزرگ است ، و گفت : خداوند اعراب را در آغاز اسلام دعوت به جنگ با كفّار نمود ، گفتند : « مال و زن و فرزندان ما را سرگرم و مشغول داشته است » آنگاه فرمود : شما بسوى قومى بسيار نيرومند فراخوانده شويد ، روز جنگ باز آنها همان گويند كه در آغاز اسلام گفتند و اين آيه دربارهء آنها تحقق يابد كه « خداوند شما را به عذابى دردناك كيفر دهد » و صفوان گفت : « استاد ما گفت كه در آن روز بعضى از اعراب از دين برگشته و مرتد مىشوند و برخى ديگر دچار ترديد شده از نصرت و يارى اسلام و سپاه آن خوددارى مىكنند »\r\nاز دين برگشتگان آنانند كه از روميان حمايت مىكنند و روىگردانان از يارى اسلام ، همان افراد بىطرف هستند و آنها بدست تواناى حضرت مهدى ( ع ) بعد از پيروزى بر روميان ، به عذابى دردناك گرفتار شوند ، روايتى را ابن حماد نقل كرده است كه أجر شهيدان اين جنگ را معادل پاداش شهداى بدر در كنار پيامبر ( ص ) مىداند :\r\n« پيامبر ( ص ) فرمود : بهترين كشتگان در زير اين آسمان از آغاز خلقت عبارتند از نخست :\r\nهابيل كه بدست قابيل ملعون ، ظالمانه كشته شد ، پس از او پيامبرانى كه بدست امت‌هاى خود شهيد شدند درحاليكه براى هدايت آنها مبعوث شده بودند و سخن آنها اين بود كه پروردگار ما خداست و مردم را به سوى او دعوت مىكردند ، سپس مؤمن آل فرعون و آنگاه صاحب ياسين و بعد حمزة بن عبد المطلب ، و بعد كشتگان جنگ احد ، آنگاه كشتگان حديبيّه و پس از آن كشته‌هاى جنگ احزاب و سپس كشتگان حنين و پس از آن كشتگانى كه بعد از من بدست خوارج نابكار كشته مىشوند بعد از اينها مجاهدان راه خدا . . . تا آنكه كارزار بزرگ روم اتفاق افتد كه كشتگان آن همچون شهداى بدر خواهند بود . » « 1 »\r\nشايد عبارت كشتگان حديبيّه كه در روايت وارد شده است اشتباه و يا اضافه باشد ، زيرا منابع تاريخى وقوع جنگ و كشته‌هايى را در حديبيّه درج نكرده‌اند .\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 131 .\r\n","page_name":" 347 ","page_number":347},
  {"content":"\r\n\r\nو در منابع شيعه به نقل از اهل بيت ( ع ) آمده است كه با فضيلت‌ترين شهدا در پيشگاه خداوند ياران سالار شهيدان امام حسين ( ع ) و شهدايى مىباشند كه ياران امام مهدى ( ع ) هستند .\r\n* * * امّا زمان هجوم أخير ، به سرزمين‌هاى اسلامى : طبق روايات ، مدت پيمان صلح با غربيان هفت سال است امّا آنان بعد از گذشت دو سال و به نقل برخى سه سال ، خيانت نموده و پيمان‌شكنى مىكنند ، چنان كه در روايت ابن حماد بنقل از ارطات آمده است :\r\n« بين مهدى و فرمانرواى طغيانگر روم پس از كشته شدن سفيانى و به غنيمت درآمدن هستى قبيلهء كلب ، صلحى برقرار مىشود . بگونه‌ايكه بازرگانان شما و آنها به كشورهاى يكديگر رفت و آمد مىكنند و آنها سه سال به ساختن كشتىهاى خود مىپردازند ( نيروى دريائى خود را مجهز مىسازند ) تا آنكه كشتىهاى روميان در سواحل بين صور تا عكّا لنگر مىاندازند و آنجا صحنهء كارزار خواهد بود » « 1 »\r\nروايتى كه گذشت خيانت و نقض پيمان آنها را به مدت باردارى زنى يعنى بعد از نه ماه پس از امضاء قرارداد صلح بازگو مىكند . و اللّه العالم .\r\n\r\nغربيان به اسلام مىگروند\r\nشكست فاحش غربيها در فلسطين و سرزمين شام بدست حضرت مهدى ( ع ) تأثير فراوانى بر ملل غرب و آيندهء آن خواهد داشت و بىترديد نفوذ كلمه و قدرت ، در غرب ، از آن مسيح و مهدى ( ع ) و از آن موج مردمى پشتيبان آن بزرگوار ، از بين ملتهاى غربى مىباشد كه همين موج نيروى انسانى عهده‌دار براندازى حكومت‌هاى كفرپيشه و برپايى حكومت‌هايى است كه با دولت حضرت مهدى ( ع ) اعلام همبستگى مىنمايند .\r\nبه بيان روايات ، در منابع شيعه و سنّى ، مهدى ( ع ) رهسپار غرب شده و باتفاق يارانش شهر بزرگ روم و يا شهرهاى روم را فتح مىكند برخى از اين روايات مىگويد : وى\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 142 .\r\n","page_name":" 348 ","page_number":348},
  {"content":"\r\n\r\nبهمراه يارانش با گفتن تكبير آنها را فتح مىنمايد .\r\n« قسطنطنيه و روم و سرزمين چين را مىگشايد » « 1 »\r\nو نيز آمده است :\r\n« او رهسپار سرزمين روم شده و به اتفاق يارانش شهر بزرگ روم را آزاد مىكند » « 2 »\r\nهمچنين آمده است :\r\n« شهر روم كه مهدى ( ع ) آن را فتح مىكند كه ظاهرا مركز و كانون سرزمين روم است » « 3 »\r\nو از امام صادق ( ع ) نقل شده است كه فرمود :\r\n« آنگاه روميان بدست آن حضرت اسلام مىآورند و امام ( ع ) براى آنان مسجدى بنا مىكند و مردى از يارانش را جانشين و نمايندهء خود قرار مىدهد و بازمىگردد » « 4 »\r\nاز عكرمه و سعيد بن جبير در تفسير اين گفتهء خداوند كه  « لَهُمْ فِي الدُّنْيا خِزْيٌ » *  نقل شده است كه گفت :\r\n« شهرى در روم است كه آزاد مىگردد » « 5 »\r\nو نيز آمده است :\r\n« شهرى رومى را با تكبير هفتاد هزار تن از مسلمانان آزاد مىسازد » « 6 »\r\n* * *\r\n\r\n\r\n","description":"","footnote":"\r\n( 1 ) - بشارة الاسلام ص 258 به نقل از غيبت طوسى .\r\n( 2 ) - الزام الناصب ج 2 ص 225 .\r\n( 3 ) - ملاحم و فتن ص 64 .\r\n( 4 ) - بشارة الاسلام ص 251 به نقل از بحار .\r\n( 5 ) - نسخهء خطى ابن حماد ص 136 .\r\n( 6 ) - بشارة الاسلام ص 297 به نقل از فتوحات مكيّه ابن عربى .\r\n","page_name":" 349 ","page_number":349},
  {"content":"\r\n . \r\n","description":"","footnote":"","page_name":" 350 ","page_number":350},
  {"content":"\r\n\r\n\r\nسيماى حكومت جهانى امام مهدى ( ع )\r\nآيات و روايات روشنگر و نويدبخش ظهور امام مهدى ( ع ) دلالت مىكند كه مأموريت الهى آن حضرت بسيار سترگ و داراى ابعادى مختلف و اهدافى بسيار والاست .\r\nاين أمر اقدامى است گسترده كه زندگى بشريت را در زمين دگرگون مىسازد و فصل نوينى را به تمام معنا به روى انسانيت مىگشايد .\r\nحتى اگر مأموريت آن حضرت منحصر به زنده كردن اسلام از نو و برپايى تمدن عادلانه و الهى و پرتوافشانى آن بر جهان باشد كافى است ، امّا علاوه بر اين همه ، ترّقى و تكامل زندگى بشر را از لحاظ مادى در عصر خود و بعد از آن به‌گونه‌اى تأمين خواهد كرد كه با مراحل گذشته ، هرچند كه مترقى و پيشرفته بوده قابل مقايسه نخواهد بود .\r\nو نيز ، رسالت تحقق بخشيدن سطحى مهمّ در گشايش و راهيابى به ژرفاى هستى و جهان بالا و اهل آن است ، كه خود مقدمه‌اى است براى راه‌يابى و يكپارچگى كاملى كه با برپائى قيامت و رستاخيز آخرت ، بين عالم غيب و شهود حكمفرما مىشود .\r\nو اينك شمه‌اى از ابعاد اين رسالت را به تناسب گنجايش اين كتاب بيان مىكنيم .\r\n\r\nپاكسازى زمين از وجود ستم و ستمكاران\r\nدر نگاه نخست چنين به نظر مىرسد كه پاك ساختن زمين از لوث ستم و برچيدن بساط طاغوتها و ستمگران امرى ناممكن است و گوئيا زمين با آه و نالهء مظلومان خوگرفته و\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nفريادرسى ندارند و جهان به تحمّل وجود شوم ستم‌پيشگان عادت كرده است تا جائى كه دوره‌اى را سراغ نداريم كه خالى از وجود ستمگران باشد . چرا كه آنان به‌سان درخت هرزه و پليد مىمانند كه داراى ريشه‌هاى محكمى در جامعه است بگونه‌اى كه اگر يكى از آنها بركنده شود ، ده برابر به جاى آن مىرويد و اگر ظالمان در نسلى نابود شوند گروه‌گروه در نسلهاى ديگر بوجود مىآيند .\r\nولى خداوند حكيم چنين مصلحت دانسته است كه زندگانى انسانى براساس قانون نزاع حق و باطل و خيروشر برقرار باشد و براى هرچيز حدّ و مرزى و براى هر عصر و زمان سرنوشتى و بالاخره براى ظلم و بيداد هم سرانجامى تعيين نموده است .\r\nدر تفسير اين آيهء شريفه :\r\n« آن روز بدكاران به صورت‌هايشان شناخته شوند پس به اموى پيشانى و با پاهايشان گرفتار شوند » « 1 »\r\nاز امام صادق ( ع ) روايت شده است كه فرمود :\r\n« خداوند آنها را همواره مىشناسد ولى آيه در مورد قائم نازل گرديده كه مجرمان را از سيما و صورتشان مىشناسد و او و يارانش با شمشير آنها را تنبيه مىكنند تنبيه كردنى » « 2 »\r\nو از امير مؤمنان ( ع ) منقول است كه فرمود :\r\n« خداوند ، ناگاه بوسيلهء مردى از ما اهل بيت گشايشى ( براى مسلمانان ) بوجود آورد ، پدرم فداى آن فرزند بهترين كنيزان باد . . . هم اوست كه ( دشمنان ) در مدت هشت ماه بجز شمشير و كشتار از او چيزى دريافت نخواهند كرد » « 3 »\r\nاز امام باقر ( ع ) نقل شده است كه فرمود :\r\n« پيامبر خدا ( ص ) با ملايمت و نيكى در ميان امت خود رفتار مىكرد و با مردم انس مىگرفت و قائم با كشتار ( دشمنان ) رفتار مىكند و توبهء كسى را نمىپذيرد . او با\r\n\r\n\r\n","description":"","footnote":"\r\n( 1 ) - رحمن 41 .\r\n( 2 ) - غيبت نعمانى ص 127 .\r\n( 3 ) - شرح نهج البلاغه ج 2 ص 178 .\r\n","page_name":" 352 ","page_number":352},
  {"content":"\r\n\r\nعهدنامه‌اى كه همراه دارد به اين كار مأمور مىگردد واى بر كسى كه با وى دشمنى كند » « 1 »\r\nمراد از عهدنامه‌اى كه همراه اوست ، همان عهدنامهء معروف است كه از جدّ بزرگوارش رسول خدا ( ص ) با خود دارد و چنان كه وارد شده است در آن نامه اين جمله وجود دارد . « بكش ، باز هم بكش و توبهء كسى را نپذير » يعنى توبه هيچ مجرم و جنايتكارى را قبول مكن .\r\nو نيز از امام باقر ( ع ) روايت شده است كه فرمود :\r\n« امّا شباهت داشتن مهدى ( ع ) به جدّ گراميش رسول خدا ( ص ) قيام و ظهور او با شمشير و كشتن دشمنان خدا و رسول او و ستمگران و طاغوت‌هاست وى بوسيلهء شمشير و ايجاد ترس در دل دشمنان پيروز مىگردد و لشكريان او شكست نمىخورند . » « 2 »\r\nاز امام جواد ( ع ) نقل شده است كه فرمود :\r\n« پيوسته به كشتن دشمنان خدا ادامه مىدهد تا خداى از وى خشنود گردد و او زمانى از خشنودى خداوند آگاه مىشود كه در دل خود احساس رحم و دلسوزى كند » « 3 »\r\nو نيز از آن بزرگوار در همين مأخذ روايت شده است كه فرمود :\r\n« وقتى شمار لشكر او ( مهدى ) به حد نصاب يعنى ده هزار تن برسد به فرمان خدا خروج نمايد و پيوسته دشمنان خدا را از دم تيغ بگذراند تا آنكه خداوند از او خشنود شود . پرسيدم :\r\nچگونه از خشنودى خدا آگاه مىگردد ؟ فرمود : خداوند مهر و رحمت در دل او مىافكند »\r\nبلكه در روايات آمده است كه برخى از ياران او دچار شك و ترديد شده و نسبت به كثرت خونريزى و كشتار ظالمان بدست وى به او اعتراض مىكنند . از امام باقر ( ع ) روايت شده كه فرمود :\r\n« وقتى او ( مهدى ) به ثعلبيه مىرسد مردى از بستگان وى كه از لحاظ جسمانى و شجاعت قوىترين مردم ، بجز حضرت مهدى است برمىخيزد و مىپرسد ، اى فلان چه مىكنى ؟ به\r\n\r\n\r\n","description":"","footnote":"\r\n( 1 ) - غيبت نعمانى ص 121 .\r\n( 2 ) - بحار ج 51 ص 218 .\r\n( 3 ) - بحار ج 51 ص 157 .\r\n","page_name":" 353 ","page_number":353},
  {"content":"\r\n\r\nخدا قسم كه تو مردم را همچون گوسفندان از جلوى خود مىرانى ( يعنى همچون شبان و يا گرگ گلهء گوسفند را رم مىدهد ) آيا عهدنامه‌اى از پيامبر خدا ( ص ) دارى و يا چيز ديگر ؟\r\nدر اين هنگام شخصى كه عهده‌دار بيعت ( يعنى مسئول گرفتن بيعت از مردم براى امام ) است مىگويد : ساكت باش و گرنه گردنت را مىزنم ، آنگاه قائم مىفرمايد : اى فلان خاموش باش ، آرى به خدا سوگند من منشورى از رسول خدا ( ص ) با خود دارم ، اى فلان آن صندوقچه را بياور ، صندوق را نزد او مىآورد و امام منشور پيامبر ( ص ) را مىخواند در اين وقت مرد معترض مىگويد : فدايت شوم اجازه بده سرت را ببوسم امام سر را جلو مىبرد و او بين دو چشم وى را بوسه مىدهد باز مىگويد خدا مرا فداى تو گرداند دوباره با ما تجديد بيعت كن امام مجددا با آنها بيعت مىكند » « 1 »\r\nبىترديد نشانه‌ها و يا نشانه‌اى وجود دارد كه بوسيلهء آن ياران امام پى مىبرند كه آن نامه همان منشور معروف پيامبر ( ص ) است امّا درخواست مجدّد آنها براى تجديد بيعت با امام ( ع ) بدين‌جهت است كه ايراد و اعتراض آنها خود نوعى اخلال در بيعت محسوب مىشود ، ( از اين‌رو درخواست بيعت دوباره مىكنند )\r\n* * * ممكن است برخى افراد ، مجازات و قتل و نابودى ستمگران از سوى امام ( ع ) را سنگدلى و افراط در كشتار تعبير كنند امّا در واقع آن كار مانند يك عمل جرّاحى است كه براى پاكسازى جامعهء اسلامى و ساير جوامع جهانى از لوث وجود سركشان و ستم‌پيشگان ضرورت دارد و بدون آن هرگز بساط ظلم برچيده نشده و عدالت حاكميت پيدا نمىكند و اگر امام ( ع ) با سياست ملايمت و گذشت با آنان رفتار نمايد هرگز ترفندها و توطئه‌هاى جديد استكبارى كه ادامهء حياتشان به آنها بستگى دارد از بين نخواهد رفت . زيرا ستمگران در جامعه‌هاى كنونى همچون شاخه‌هاى خشكيده يك درخت ، بلكه مانند غدّهء سرطانى هستند كه بايستى براى نجات بيمار آن را ريشه‌كن نمود هرچند دشوار باشد .\r\nو امّا آنچه موجب آرامش خاطر ترديدكنندگان در اين سياست مىگردد اين است كه امام عهدنامهء معروفى را از ناحيهء پيامبر ( ص ) با خود دارد و خداوند متعال به آن حضرت دانش\r\n\r\n\r\n","description":"","footnote":"\r\n( 1 ) - بحار ج 53 ص 343 .\r\n","page_name":" 354 ","page_number":354},
  {"content":"\r\n\r\nو آگاهى نسبت به مردم و شخصيت‌هاى آنان عنايت مىفرمايد و او در پرتو نور الهى به اشخاص مىنگرد و آنها را مىشناسد و دواى دردشان را مىداند از اين‌رو بيم آن نمىرود افرادى كه اميد هدايت در آنها وجود داشته باشد بدست امام ( ع ) كشته شوند ، چنان كه خداوند در داستان خضر و موسى ( ع ) راجع به كشته شدن آن جوان بدست خضر ( ع ) خبر داده كه او بگونه‌اى عمل كرد كه آن نوجوان ، پدر و مادر خويش را به گردنكشى و كفر نكشاند . بلكه روايات نشانگر اين معناست كه خضر ( ع ) با حضرت مهدى ( ع ) ظاهر شده و از ياران آن حضرت خواهد بود و ظاهرا آن بزرگوار از علم لدنّى خويش : « ما او را از جانب خود رحمت بخشيديم و از سوى خود وى را علم آموختيم » « 1 » در بارور ساختن بذر خوبيها و دفع شر از مؤمنان و از بين بردن تخم فساد و تباهى پيش از آنكه درخت تنومند پليدى گردد ، استفاده مىكند . . .\r\nبه احتمال قوى فعاليت‌هاى خضر ( ع ) و يارانش در حكومت مهدى ( ع ) آشكارا و علنى است و آن بزرگواران بر مردم حق ولايت و بر قوانين و مقررات و اوضاع ظاهرى در آن حكومت ، حق نقض دارند . در روايات آمده است كه حضرت مهدى ( ع ) بين مردم با حكم واقعى خداى سبحان ، كه خداوند آن را به وى ارائه مىدهد ، داورى مىكند از اين‌رو از هيچكس گواه و يا دليل و برهان نمىخواهد او در كشتن ظالمان و تبهكاران از دانش و بينش واقعى و لدّنى خود استفاده مىكند . و گاهى ياران او نيز در قضاوت و داورى بين مردم و به هلاكت رساندن مجرمان همين شيوه را انتخاب مىكنند . امّا در ساير كارها با مردم براساس ظاهر افراد رفتار مىنمايند ولى خضر ( ع ) و يارانش داراى صلاحيت‌هاى ويژه‌اى مىباشند .\r\n\r\nاحياء دوبارهء اسلام و جهان شمولى آن\r\nدر تفسير آيهء شريفه :\r\n« اوست خدائى كه رسول خدا را با دين حق به هدايت خلق فرستاد تا بر تمام اديان عالم تسلّط و برترى دهد هرچند كافران ناراضى و مخالف باشند » « 2 » .\r\n\r\n\r\n","description":"","footnote":"\r\n( 1 ) - كهف - 65 .\r\n( 2 ) - توبه - 33 .\r\n","page_name":" 355 ","page_number":355},
  {"content":"\r\n\r\nاز امير المؤمنين ( ع ) روايت شده است كه فرمود :\r\n« آيا خداوند مصداق اين آيه را اكنون آشكار ساخته است ؟ هرگز ، سوگند به كسى كه جانم بدست اوست هيچ آبادى نمىماند مگر اينكه هر صبح و شام در آن شهادت به وحدانيت خدا و رسالت محمدى ( ص ) بدهند » « 1 »\r\nاز ابن عباس روايت شده است كه گفت :\r\n« هيچ يهودى و نصرانى و يا پيرو دينى نمىماند مگر آنكه به اسلام گرايش پيدا مىكند . تا اينكه جزيه ( ماليات سرانه ) برداشته شود و صليب شكسته و خوك كشته مىشود و آن مصداق فرمودهء خداوند است كه : « اسلام را بر تمام اديان جهان پيروز مىگرداند هرچند كافران ناراضى و مخالف باشند » و اين امر در زمان قيام قائم ( ع ) پديد مىآيد » « 2 »\r\nمعناى اين جمله كه جزيه برداشته مىشود اين است كه از اهل كتاب غير از اسلام پذيرفته نخواهد شد . ابو بصير گويد : از امام صادق ( ع ) دربارهء اين آيه سؤال كردم :\r\n« اوست خدايى كه رسول خود را با دين حق به هدايت خلق فرستاد تا اسلام را بر تمام اديان جهان پيروز گرداند هرچند كافران ناراضى و مخالف باشند » امام فرمود : سوگند به خدا هنوز تفسير اين آيه تحقق نيافته است عرض كردم : فدايت شوم ، پس چه زمانى تحقق مىيابد ؟ فرمود : وقتى با ارادهء خدا ، قائم قيام نمايد و چون حضرت ظهور نمايد كافران و مشركان از قيام و ظهور وى ناراضى و نگرانند ، زيرا اگر كافر و يا مشركى در پشت صخره‌اى نهان شود ، آن صخره به صدا درآيد و گويد : اى مسلمان ، در پناه من كافر و يا مشركى مخفى شده است او را بقتل برسان وى اقدام كرده و او را به هلاكت مىرساند » « 3 »\r\nو از امام باقر ( ع ) منقول است كه فرمود :\r\n« قائم ، به سبب پيدايش ترس ( در دل دشمنان ) پيروز مىگردد و به يارى شدن از ناحيهء خدا تأييد مىگردد و زمين براى او پيموده مىشود گنج‌هاى زمينى برايش آشكار مىگردد و فرمانروائى و سلطنت وى شرق و غرب جهان را فرامىگيرد و خداوند دين خود را بوسيله او\r\n\r\n\r\n","description":"","footnote":"\r\n( 1 ) - محجّة بحرانى ص 86 .\r\n( 2 ) - محجّة بحرانى ص 87 .\r\n( 3 ) - محجّة بحرانى ص 86 .\r\n","page_name":" 356 ","page_number":356},
  {"content":"\r\n\r\nبر تمام مكاتب جهان پيروز مىگرداند هرچند مشركان ناخشنود و مخالف باشند ، ويرانىهاى زمين آباد مىگردد و عيسى روح اللّه ( ع ) به زمين فرود مىآيد و پشت سر آن حضرت نماز مىگزارد » « 1 »\r\nو نيز از آن حضرت در تفسير آيهء ياد شده آمده است كه فرمود :\r\n« كسى باقى نمىماند مگر آنكه به رسالت محمد صلى اللّه عليه و آله اعتراف و اقرار مىكند » « 2 »\r\nاز امام صادق ( ع ) روايت شده است كه فرمود :\r\n« دربارهء اين آيه از پدرم ( امام باقر ) پرسيدند « با همهء مشركان مبارزه كنيد چنان كه آنها همگى به مبارزهء شما برخاستند تا اينكه در زمين فتنه‌اى باقى نمانده و دين و آئين از آن خدا باشد » او فرمود : تفسير اين آيه هنوز فرانرسيده ، چنانچه قائم قيام نمايد كسانى كه او را درك مىكنند چگونگى تفسير اين آيه را خواهند ديد و سرانجام آيين محمد ( ص ) مانند پايان شب به صبح صادق روشن شده و اثرى از شرك بر روى زمين باقى نخواهد ماند ، همچنانكه خداوند فرمود » « 3 »\r\nهمچنين در تفسير اين آيه : « آن نيست مگر يادآورى براى جهانيان و يقينا خبرش را بعد از آن هنگام خواهند دانست » « 4 » امام باقر ( ع ) فرمود :\r\n« هنگام خروج قائم خواهد بود » « 5 »\r\nو نيز در تفسير آيه شريفهء « به زودى نشانه‌هاى خود را در آسمان و زمين به آنان مىنمايانيم تا براى آنان آشكار شود كه اوست حق » « 6 » از امام باقر ( ع ) منقول است كه فرمود :\r\n\r\n\r\n","description":"","footnote":"\r\n( 1 ) - بحار ج 52 ص 191 .\r\n( 2 ) - تفسير عياشى ج 2 ص 87 .\r\n( 3 ) - تفسير عياشى ج 2 ص 56 .\r\n( 4 ) - تفسير عياشى ص 88 .\r\n( 5 ) - روضهء كافى ص 287 .\r\n( 6 ) - سجده - 53 .\r\n","page_name":" 357 ","page_number":357},
  {"content":"\r\n\r\n« خداوند مسخ شدن آنها را ( به صورت بوزينه و خوك ) به خودشان نشان مىدهد و در آفاق ، فروريختن آفاق آسمان و اضطراب شهرهايشان را به آنها نشان مىدهد و قدرت خداوند را در خودشان و در سراسر جهان احساس مىكنند و مراد از گفتهء خداوند كه فرمود : « تا براى آنان آشكار گردد كه اوست حق » خروج قائم است كه از جانب خداوند حق است و اين مردم ناگزير او را خواهند ديد » « 1 »\r\nرواياتى آمده است كه بعضى از كافران و منافقان مخالف حضرت مهدى ( ع ) بطور ناگهانى به شكل ميمون و خوك مسخ مىشوند و مراد از فروريختن آفاق ، آشفتگى و نابسامانى شهرها و شورش و خارج شدن ملت‌ها از حاكميت سلطه‌گران خود است و منظور از فروريختن آفاق آسمان ، پيدايش نشانه‌ها و علاماتى براى آنان است .\r\nامام كاظم ( ع ) در تفسير آيهء شريفهء « هركه در آسمانها و زمين است خواه‌ناخواه تسليم او شده است » فرمود :\r\n« آيهء ياد شده ، در شأن قائم نازل گرديده ، چون ظهور نمايد اسلام را بر يهوديان و مسيحيان و ستاره‌پرستان و بىدينان و مرتدان و كافران در شرق و غرب جهان عرضه نمايد هركس از روى تمايل و داوطلبانه اسلام را بپذيرد او را به نماز و زكات و انجام دستوراتى كه بر هر مسلمان واجب است ، مكلف مىسازد و هركس تن به پذيرش آئين اسلام ندهد گردنش را مىزند ، بطوريكه در سراسر جهان جز موحّد و يكتاپرست كسى باقى نمىماند عرض كردم :\r\nفدايت شوم ، مردم ( كافر و بىدين ) بسيارند فرمود : البته وقتى كه خداوند انجام كارى را اراده فرمايد ، بسيار را اندك و اندك را بسيار مىگرداند » « 2 »\r\nو از جمله موارد افزايش دادن اندك ، اعطاء معجزات و وسائل ارتباطى و تسلّط حضرت مهدى ( ع ) بر جهان است ، از پيامبر ( ص ) روايت شده است كه فرمود :\r\n« اگر از عمر دنيا تنها يك روز باقى باشد خداوند مردى را برمىانگيزد كه نام وى همچون نام من و اخلاقش چون خلق و خوى من و كنيه‌اش ابو عبد اللّه است و مردم بين ركن و مقام با وى بيعت مىكنند و فتوحاتى نصيب او گردد و همهء اهل زمين گويندهء لا إله الّا اللّه شوند ، در\r\n\r\n\r\n","description":"","footnote":"\r\n( 1 ) - غيبت نعمانى ص 143 .\r\n( 2 ) - تفسير عياشى ج 1 ص 183 .\r\n","page_name":" 358 ","page_number":358},
  {"content":"\r\n\r\nاين هنگام سلمان فارسى برخاست و عرض كرد : اى رسول خدا ( ص ) ( اين مرد ) از ذرّيهء كدام فرزند شماست ؟ فرمود : از فرزندان اين پسرم و با دست مبارك خود به امام حسين ( ع ) اشاره فرمود » « 1 »\r\nامّا روايات معتبر در اين باب نزد شيعه و تسنن اين است كه كنيهء آن بزرگوار ابو القاسم است كه همان كنيهء پيامبر اكرم ( ص ) مىباشد . از رسول خدا ( ص ) است كه فرمود :\r\n« مهدى از خاندان من و از فرزندان فاطمه است او براساس شيوه و روش من مبارزه مىكند آنگونه كه من براساس وحى مبارزه نمودم » « 2 »\r\nو در روايتى ديگر آمده است كه :\r\n« او در آخر الزمان قيام به آئين ( اسلام ) مىنمايد همچنان‌كه من در آغاز اسلام قيام به آن نمودم » « 3 »\r\nهمچنين فرمود :\r\n« در جهان جز فرمانروائى اسلام وجود نخواهد داشت و زمين چون لوح سيمين خواهد شد » « 4 »\r\nيعنى زمين از لوث كفر و نفاق پاك و پيراسته خواهد شد مانند شمش نقرهء خالص و ناب ، از امير مؤمنان ( ع ) روايت شده است كه فرمود :\r\n« او ( قائم ) رأى و نظر را از قرآن مىگيرد ، آنگاه كه ديگران قرآن را بر رأى و انديشهء خود باز مىگردانند ، به آنان شيوهء عدالت را نشان مىدهد و كتاب و سنت را كه متروك و منزوى شده ، زنده مىكند » « 5 »\r\nبه اين معنا كه حضرت مهدى ( ع ) از قرآن پيروى نموده و مانند منحرفان ، تفسير آن را\r\n\r\n\r\n","description":"","footnote":"\r\n( 1 ) - بيان شافعى ص 129 .\r\n( 2 ) - بيان شافعى ص 63 .\r\n( 3 ) - بحار ج 51 ص 78 .\r\n( 4 ) - ملاحم و فتن ص 66 .\r\n( 5 ) - شرح نهج البلاغه ج 4 ص 36 .\r\n","page_name":" 359 ","page_number":359},
  {"content":"\r\n\r\nتحريف نمىكند .\r\nاز امام باقر ( ع ) نقل شده است كه فرمود :\r\n« گوئيا مشاهده مىكنم دين شما را همچون پرنده‌اى كه مىگريزد و در خون خود مىتپد كسى آن را به شما باز نمىگرداند مگر مردى از خاندان ما اهل بيت ، در آن هنگام وى در سال ، دو پاداش و بخشش و در ماه دو روزى به شما مىدهد و در زمان او به حكمت دست مىيابيد بگونه‌ايكه كه زن در خانه‌اش براساس كتاب خدا و سنت رسولش ( ص ) داورى مىكند » « 1 »\r\nاينكه امام مىفرمايد : « همچون پرنده‌اى كه در خون خودش مىتپد » تشبيه دقيقى از وضع اسلام است كه مانند پرندهء مجروحى كه بالهاى خود را مىگشايد و از آسيب و ضربه‌هاى ظالمان در خون خود مىتپد يعنى اسلام را تحريف و مسلمانان را از آن دور مىسازند تا آنكه حضرت مهدى ( ع ) آن را نجات بخشيده و زنده كند و دوباره به مسلمانان برگرداند و مراد از اينكه ( در سال دو بخشش و در ماه دو روزى به شما مىدهد ) يعنى هر شش ماه يك پاداش و بخشش مالى از بيت المال و توزيع مواد غذائى و خواروبار هردو هفته يك‌بار صورت مىگيرد ، امام صادق ( ع ) فرمود :\r\n« خداوند اسلام را پس از خوار شدن بوسيلهء او عزّت مىبخشد و پس از متروك ماندن ، آن را دوباره زنده مىكند و جزيه ( ماليات سرانه ) قرار مىدهد و با شمشير ( كافران و منكران ) را بسوى خدا دعوت مىكند هركس سرپيچى كند كشته مىشود و هركه با او درافتد خوار و بيچاره مىگردد » « 2 »\r\nو نيز مىفرمايد :\r\n« خداوند هرگونه بدعتى را بوسيلهء او از بين خواهد برد و هر گمراهى را محو و هر سنتى را زنده خواهد ساخت » « 3 »\r\n\r\n\r\n","description":"","footnote":"\r\n( 1 ) - بحار ج 52 ص 352 .\r\n( 2 ) - بشارة الاسلام ص 297 .\r\n( 3 ) - كافى ج 1 ص 412 .\r\n","page_name":" 360 ","page_number":360},
  {"content":"\r\n\r\nاز امام باقر ( ع ) روايت شده كه فرمود :\r\n« در روى زمين هيچ ويرانه‌اى نمىماند مگر اينكه آباد مىگردد . و هيچ معبودى جز خداوند متعال از بت و غير آن نمىماند مگر اينكه دچار حريق گشته و مىسوزد » « 1 »\r\n* * * طبيعى است اگر انسان با تعجب از خود سؤال كند ، چگونه حضرت مهدى ( ع ) خواهد توانست اسلام را در ميان ملت‌هاى غير مسلمان گسترش دهد ، با آنكه آنها در زندگى مادّى غوطه‌ورند و از ايمان و ارزش‌هاى معنوى بدورند و نسبت به اسلام و مسلمانان بدبين هستند ؟ ! ولى بايد به عوامل فراوان اعتقادى ، سياسى و اقتصادى كه پاره‌اى از آنها در بخش نهضت ظهور حضرت گذشت توجه گردد ، از آن جمله اينكه ملت‌هاى جهان ، زندگى مادّى و فاقد دين را تجربه نموده و خلأ موجود آن و عدم پاسخگوئى آن را به وجدان انسان و انسانيت ، گوئيا با دست خود لمس كرده‌اند .\r\nاز جمله عوامل اينكه اسلام دين فطرى است و اگر زمامداران طاغوتى بگذارند نور اسلام به واسطهء علماء و مؤمنان راستين به ملت‌ها برسد مجذوب نور آن شده و گروه‌گروه به اسلام مىپيوندند . و ديگر پديد آمدن نشانه‌ها و معجزاتى است كه توسط حضرت مهدى ( ع ) براى ملل جهان بوجود مىآيد و از بارزترين آنها نداى آسمانى است كه قبلا گذشت . گرچه تأثير اين معجزات بر حكّام جور ، زودگذر و ضعيف و يا بىاثر است امّا بر ملت‌هاى آنها به شكل‌هاى گوناگون ، مؤثر واقع مىشود و شايد از مهمترين عوامل تأثير بر آنها پيروزىهاى پى - در پى امام ( ع ) باشد زيرا ملت‌هاى غربى طبعا نيروهاى پيروزمند را دوست داشته و ستايش مىكنند اگرچه دشمن آنها باشد .\r\nعامل ديگر ، فرود آمدن مسيح ( ع ) است و نشانه‌ها و معجزاتى كه خداوند بدست با كفايت او براى ملت‌هاى غرب و مردم دنيا آشكار مىسازد ، بلكه ظاهرا نقش و فعاليت حضرت مسيح ( ع ) اساسا در بين غربىها است و طبعا ملل غربى و فرمانروايان آنها در آغاز بسبب وجود او مسرور شده و همه به او ايمان مىآورند . اما همين كه وى گرايش و تمايل خود\r\n\r\n\r\n","description":"","footnote":"\r\n( 1 ) - كمال الدين صدوق ص 331 .\r\n","page_name":" 361 ","page_number":361},
  {"content":"\r\n\r\nرا نسبت به حضرت مهدى ( ع ) و اسلام ابراز مىنمايد ، دولت‌هاى غربى نسبت به آن حضرت دچار ترديد و تشويش مىشوند و موج حمايت همگانى از او كاهش مىيابد ولى در اين حال ياران و هوادارانى از ملت‌هاى غربى براى او باقى ماند كه در آنان تحوّلى اعتقادى و سياسى بوجود مىآيد بگونه‌ايكه در سرزمين‌هاى خود موجى از حركت ايجاد مىكنند چنان كه قبلا نيز به آن اشاره كرديم .\r\nاز ديگر عوامل ، جنبهء اقتصادى است كه امكانات و وسائل رفاه بدست مهدى ( ع ) بسوى جهان اسلام به صورت مناسب تحوّل مىپذيرد و به گفتهء روايات مسلمانان ، در عصر او آنچنان از وفور نعمت برخوردار مىشوند كه در تاريخ جهان و ملت‌ها بىسابقه است و در مقابل آن ، بحران‌هاى اقتصادى و سياسى در كشورهاى غير اسلامى بوجود مىآيد ، بديهى است چنين اوضاع و شرائطى تأثير فراوانى بر ملت‌هاى غربى خواهد داشت .\r\n\r\nدگرگونى زندگى مادّى و ايجاد رفاه\r\nاز نكات بارز در روايات مربوط به حضرت مهدى ( ع ) رفاه اقتصادى و پيشرفت تكنولوژى در حكومت جهانى اوست . بويژه زمانيكه صدور اين روايات را در عصر پيامبر و پيش از تحولاتى كه امروز در علوم طبيعى پديد آمده است بدانيم كه زندگى مادى بشر را در مراحل نوينى قرار داده كه در بسيارى از پديده‌هاى زندگى روزمره و زندگى اجتماعى و اوضاع بين‌المللى ، نسبت به قبل تفاوت دارد ، بعلاوه ، نوع زندگى مادىاى كه متون روايات از آن در عصر امام ( ع ) سخن مىگويد : از آنچه كه در عصر خود مىشناسيم بسيار بزرگتر است و آنچه ما را به آن پايه از رفاه مىرساند ، تحوّل علوم با تلاش و كوشش عادى بشر است . . . و اينك پاره‌اى از رواياتى كه در اين زمينه آمده است :\r\n\r\nاستخراج گنج‌هاى زمين و تقسيم آن بين مردم\r\nدر اين زمينه روايات فراوانى وجود دارد ، از جمله روايتى است كه از رسول خدا ( ص ) نقل شده است كه فرمود :\r\n« زمين گنجينه‌هايش را براى او خارج مىسازد و وى مال و سرمايهء بىشمار بين مردم\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nپخش مىكند » « 1 »\r\nو در روايتى آمده است :\r\n« بگونه‌ايكه ( او ) از زمين همچون استوانه‌اى طلا بيرون مىآورد »\r\nو روايتى كه مىگويد :\r\n« او مال و ثروت را بىشمار بين مردم پخش مىكند »\r\nدر منابع شيعه و سنى مشهور است و نشانگر رفاه اقتصادى بىسابقه و بر روحيهء سخاوتمندى و محبّت آن بزرگوار به مردم دلالت دارد .\r\nو از امام باقر ( ع ) وارد شده است كه فرمود :\r\n« وقتى قائم اهل بيت قيام كند ( امكانات ) را بطور مساوى تقسيم مىنمايد و در رعيّت عدالت را برار مىسازد ، هركس از وى اطاعت كند از خدا اطاعت نموده و هركس نافرمانى او را بكند نافرمانى خدا را نموده است ، تورات و ديگر كتابهاى الهى را از غارى در انطاكيه خارج مىسازد و بين يهوديان براساس احكام تورات و ميان مسيحيان طبق احكام انجيل و بين اهل زبور بر پايهء دستورات آن و بين مسلمانان براساس آيات قرآن داورى مىكند ، اموال و ثروت‌هاى دنيا از درون و برون زمين نزد وى جمع‌آورى مىشود و به مردم مىگويد بيائيد به سوى چيزىكه بخاطر آن قطع رحم و خويشاوندى نموديد و براى آن خون‌هاى حرام ريختيد و به علّت آن مرتكب محرمات خدا شديد . . . به هركس به اندازه‌اى مىدهد كه قبل از او هيچكس آن مقدار نداده است و زمين را پر از عدل‌وداد و نور گرداند همانگونه كه از ظلم و جور و شرّ پر شده است » « 2 »\r\n\r\nبرخوردارى امت مسلمان ( اسلامى ) از نعمت‌ها و عمران و آبادى زمين\r\nاز پيامبر اكرم ( ص ) منقول است كه فرمود :\r\n\r\n\r\n","description":"","footnote":"\r\n( 1 ) - بحار ج 51 ص 68 .\r\n( 2 ) - بحار ج 52 ص 351 .\r\n","page_name":" 363 ","page_number":363},
  {"content":"\r\n\r\n« امت من در زمان مهدى از چنان نعمتى برخوردار شوند كه مانند آن را هرگز برخوردار نشده باشند ، آسمان باران بر سر آنان فروريزد و زمين هيچ گياهى را نگاه نداشته مگر اينكه آن را مىروياند » « 1 »\r\nو نيز فرمود :\r\n« امت او چنان نزدش پناه جويد كه زنبورهاى عسل نزد ملكهء خود ، زمين را از عدل‌وداد مالامال كند همانگونه كه از جور و ستم مالامال شده است ، بطوريكه مردم همچون جامعهء نخستين خود گردند ، وى خفته‌اى را بيدار نمىكند و خونى را نمىريزد » « 2 »\r\nبه نظر مىرسد معناى جملهء « همچون جامعهء نخستين خود » اين باشد كه در جامعهء اوليّهء بشرى كه يك امت بودند و بر پايهء صفا و فطرت انسانى مىزيستند و اختلافى در ميان آنها نبود ، چنان كه خداوند در قرآن فرموده است : « مردم يك امت بوده‌اند » « 3 »\r\nاين امر نقطه‌نظر پاره‌اى از روايات را تأييد مىكند كه جامعهء انسانى در عصر مهدى ( ع ) يك جامعهء بدون فقر و بىنيازى خواهد بود ، آنگاه جامعه‌اى با عشق و محبت و دوستى و بدون اختلاف و كشمكش كه نيازى به محاكم قضائى ندارد و در مرحلهء بعد جامعه‌اى كه معاملات بدون مبادلهء پول انجام مىگيرد بگونه‌اى كه افراد آن « قربة الى اللّه » به يكديگر خدمت خواهند كرد و نيازها و ما يحتاج خود را باهم و با اهداء صلوات و درود بر پيامبر گرامى اسلام ( ص ) بر طرف خواهند نمود .\r\nهمچنين پيامبر ( ص ) فرمود :\r\n« ساكنان آسمان و زمين از او خشنود مىشوند ، آسمان از ريزش باران قطره‌اى دريغ نكرده و زمين از رويش گياهان خوددارى نمىكند بگونه‌ايكه زندگان آرزو مىكنند كه كاش مردگان زنده مىشدند » « 4 » براى اينكه از اين نعمت‌ها بهره‌مند شوند .\r\n\r\n\r\n","description":"","footnote":"\r\n( 1 ) - نسخهء خطى ابن حماد ص 98 .\r\n( 2 ) - نسخهء خطى ابن حماد ص 99 .\r\n( 3 ) - بقره - 213 .\r\n( 4 ) - نسخهء خطى ابن حماد ص 99 .\r\n","page_name":" 364 ","page_number":364},
  {"content":"\r\n\r\nاز امام باقر ( ع ) نقل شده است كه فرمود :\r\n« خداوند متعال دين خود را بوسيلهء او آشكار مىگرداند هرچند مشركان نپسندند و ويرانىهاى زمين همه آباد مىگردد » « 1 »\r\nو امام صادق ( ع ) فرمود :\r\n« مهدى محبوب دلهاى مردم است و خداوند بوسيلهء او آتش فتنهء ناگوار را خاموش مىگرداند » « 2 »\r\nدر تفسير آيهء  « مُدْهامَّتانِ »  از امام صادق ( ع ) منقول است كه فرمود :\r\n« بين مكه و مدينه از درختان نخل متّصل مىگردد » « 3 »\r\nاز سعيد بن جبير نقل شده است كه گفت :\r\n« سالى كه قائم قيام مىكند بيست و چهار نوبت بر زمين باران مىبارد كه آثار و بركات آن ديده مىشود » « 4 »\r\nابن حماد آورده است كه :\r\n« نشانهء مهدى ، سخت‌گيرى نسبت به كارگزاران و بخشنده بودن با مال و دلسوز نسبت به بينوايان است »\r\nو نيز آمده كه : « مهدى گوئيا ، كره به دهان بيچارگان مىگذارد » « 5 »\r\n\r\n\r\n","description":"","footnote":"\r\n( 1 ) - بحار ج 52 ص 191 .\r\n( 2 ) - بشارة الاسلام ص 185 .\r\n( 3 ) - بحار ج 56 ص 49 .\r\n( 4 ) - كشف الغمه ج 3 ص 250 .\r\n( 5 ) - نسخهء خطى ابن حماد ص 98 .\r\n","page_name":" 365 ","page_number":365},
  {"content":"\r\n\r\n\r\nدگرگونى علوم طبيعى و وسائل زندگى\r\nروايات مربوط به حضرت مهدى ( ع ) بسيارى از امور غيرعادى را براى نسل‌هاى گذشته و معاصر بيان مىكند از جمله وسائل ارتباطجمعى و ابزار بصرى و پژوهشگرى و جنگ‌افزارها و سيستمهاى اقتصادى و حكومت و قضاوت و چيزهاى ديگر ، كه ظاهرا برخى از آنها كرامت و معجزه است كه خداوند متعال آن را بدست حضرت و يارانش جامهء عمل مىپوشاند . ولى بسيارى از آنها نتيجهء تحول علوم طبيعى و بهره‌گيرى از قوانين و نعمت‌هاى الهى است كه به صورت مواد و عناصر در زمين و آسمان در دسترس انسان قرار گرفته است .\r\nروايات متعددى دلالت دارد كه تحولى كه در علوم طبيعى توسط حضرت مهدى ( ع ) انجام مىپذيرد جهشى در پيشرفت زندگى بشريت در روى زمين و تمام زواياى آن خواهد بود . از اين‌رو امام صادق ( ع ) مىفرمايد :\r\n« دانش بيست و هفت حرف ( شعبه و شاخه ) است و مجموع آنچه پيامبران آورده‌اند دو حرف است و مردم تا آن روز بيش از آن دو حرف را نمىدانند و چون قائم قيام كند بيست و پنج حرف بقيه را برون آورده و در ميان مردم منتشر مىسازد و بدين‌سان مجموع بيست و هفت جزء دانش را نشر مىدهد » « 1 »\r\nاين روايت هرچند به علوم پيام‌آوران الهى ناظر است ، ولى علاوه بر علم و شناخت خداوند و رسالت او و آخرت ، به دانش‌هاى طبيعى نيز توجه دارد كه طبق اخبار رسيده ، پاره‌اى از اصول همين دانش‌ها را نيز پيامبران ( ع ) به انسانها آموخته‌اند و آنها را به اين علوم راهنمائى كرده و جزئى از دريچه‌هاى آن را به روى آنان گشوده‌اند . از جمله آموختن خياطى توسط حضرت ادريس و كشتىسازى و نجّارى توسط حضرت نوح ( ع ) و زره‌سازى بوسيله حضرت داوود و سليمان به مردم انجام گرفته است . . . و بعيد نيست مراد از علم در اين روايت هم علوم دين و هم علوم طبيعى باشد به اين معنى كه نسبت علومى كه در اختيار مردم است با علومى كه حضرت مهدى ( ع ) به آنان مىآموزد نسبت 2 و 25 است ( دو بيست و پنجم ) .\r\n\r\n\r\n","description":"","footnote":"\r\n( 1 ) - بحار ج 52 ص 336 .\r\n","page_name":" 366 ","page_number":366},
  {"content":"\r\n\r\nاز امام باقر ( ع ) روايت شده است كه فرمود :\r\n« بدانيد كه ذو القرنين در انتخاب دو ابر رام و سركش مخيّر گرديد و او ابر رام را برگزيد و ابر سركش ، براى دوست و محبوب شما ( مهدى ) ذخيره گرديد ، راوى گفت : سؤال كردم : ابر سركش كدام است ؟ فرمود : ابرى كه در آن غرش رعد و صاعقه و يا برق وجود داشته باشد كه محبوب شما بر آن سوار مىگردد . بدانيد كه او بر ابر سوار گرديده و با اين وسائل بالا مىرود ، وسائل آسمانها و زمين‌هاى هفتگانه كه پنج طبقهء آن آباد و دوتاى آن ويران است » « 1 »\r\nو از امام صادق ( ع ) منقول است كه فرمود :\r\n« در زمان قائم شخص مؤمن در حالى كه در مشرق بسر مىبرد ، برادر خود را كه در مغرب است ديده و نيز آنكه در مغرب است برادر خويش را در مشرق خواهد ديد » « 2 »\r\nو نيز فرمود :\r\n« چون قائم ما قيام نمايد خداوند گوش و چشم شيعيان ما را چنان تقويت مىكند كه بين آنها و امام ( ع ) پست و پيك وجود نداشته باشد بگونه‌ايكه وقتى امام با آنها سخن مىگويد آنان مىشنوند و او را مىبينند و امام در جايگاه خود قرار دارد » « 3 »\r\nو از آن حضرت نقل شده است كه فرمود :\r\n« وقتى كارها در اختيار صاحب الامر قرار گيرد خداوند متعال پستىهاى زمين را مرتفع و برجستگىهاى آن را هموار مىگرداند بگونه‌اى كه دنيا در پيش او همچون كف دستش باشد كداميك از شما اگر در كف دستتان مويى باشد آن را نمىبينيد ؟ »\r\nو روايت شده است كه : « ستونى از نور ، از زمين تا آسمان براى او نصب مىگردد و اعمال بندگان خدا را در آن مىبيند و در زير صخره‌اى در اهرام مصر علومى براى وى ذخيره گرديده است كه دست قبل از او بدان نمىرسد . » « 4 »\r\n\r\n\r\n","description":"","footnote":"\r\n( 1 ) - بحار ج 52 ص 321 .\r\n( 2 ) - بحار ج 52 ص 391 .\r\n( 3 ) - بحار ج 52 ص 236 .\r\n( 4 ) - كمال الدين صدوق ص 565 .\r\n","page_name":" 367 ","page_number":367},
  {"content":"\r\n\r\nو روايات ديگرى كه مجال بحث و بررسى كامل و تفسير و توضيح آنها نيست .\r\nمثلا بخشى از آنها دربارهء تحوّل علوم بطور كلى و تغيير توانائىهاى ذهنى و ابزارهاى ويژهء مؤمنان و بعضى ديگر دربارهء وسائل و كرامات امام عصر ( ع ) و يارانش سخن مىگويد از آن جمله روايتى است كه از امام باقر ( ع ) نقل شده است ، حضرت فرمود :\r\n« گوئيا من ياران قائم را مىبينم كه بر شرق و غرب جهان احاطه پيدا كرده‌اند و همه چيز تحت فرمان آنهاست ، حتى درندگان زمين و پرندگان شكارى آسمان در پى رضايت آنها خواهند بود و همه چيز حتى اين نقطهء زمين بر نقطهء ديگر آن اظهار فخر و غرور مىكند و مىگويد : امروز مردى از ياران قائم بر من قدم نهاد و عبور كرد » « 1 »\r\nو نيز از آن بزرگوار نقل شده است كه فرمود :\r\n« چون قائم قيام كند در هر منطقه‌اى از مناطق زمين ، مردى را ( بعنوان نماينده ) مىفرستد و مىگويد دستورالعمل تو در كف دست توست ، چنانچه أمرى برايت پيش آمد كه آن را نفهميدى و حكمش را ندانستى به كف دست خود نگاه كن و بر طبق آنچه در آن است عمل نما » « 2 »\r\nاين روايت در كتاب يوم الخلاص به منابعى نسبت داده شده كه آنها را در آن كتاب‌ها نيافتم . و ممكن است اين جريان به صورت اعجاز و كرامت براى آنان اتفاق افتد و يا براساس قواعد علمى و وسائل و ابزار پيشرفته انجام پذيرد .\r\n\r\nحكومتى بزرگتر از سلطنت سليمان و ذو القرنين\r\nاز روايات مربوط به حضرت مهدى ( ع ) استفاده مىشود كه حكومت اسلامى و جهانىاى را كه آن حضرت به پا مىكند از فرمانروائى سليمان و ذو القرنين ( ع ) با عظمت‌تر است كه برخى روايات بر اين موضوع صراحت دارد ، مانند روايتى كه از امام باقر ( ع ) نقل شده است كه فرمود :\r\n\r\n\r\n","description":"","footnote":"\r\n( 1 ) - بحار ج 52 ص 327 .\r\n( 2 ) - غيبت نعمانى ص 319 .\r\n","page_name":" 368 ","page_number":368},
  {"content":"\r\n\r\n« قلمرو فرمانروائى ما از زمامدارى سليمان بن داوود و حكومت ما از سلطنت او بزرگتر است »\r\nو روايت بعدى حاكى از اين است كه ابزار و وسائلى در اختيار آن حضرت خواهد بود كه در اختيار ذو القرنين نبوده است و رواياتى كه دلالت دارد به اينكه آنچه از پيامبران به ارث مانده است از جمله ميراث سليمان در اختيار وى قرار دارد و دنيا نزد او همچون كف دست او خواهد بود .\r\nزيرا قلمرو حكومت حضرت سليمان ( ع ) شامل فلسطين و سرزمين شام بود و مصر و ماوراى آن يعنى قارّهء آفريقا را دربر نمىگرفت و به گفتهء روايات يمن تا هند و چين و ممالك ديگر نيز در قلمرو فرمانروائى وى نبوده است ، بلكه طبق روايات شهر استخر واقع در جنوب ايران نيز خارج از حيطهء فرمانروائى آن حضرت بوده است درحاليكه طبق روايات ، حكومت حضرت مهدى ( ع ) سراسر جهان را فرامىگيرد بگونه‌ايكه هيچ آبادى نمىماند مگر آنكه در آن شهادت به يگانگى خدا و گواهى به رسالت پيامبر ( ص ) داده مىشود و روى زمين ويرانه‌اى نمىماند مگر آنكه آباد مىگردد .\r\nو از طرفى ، امكاناتى كه در اختيار مهدى ( ع ) مىباشد بيش از امكاناتى است كه خداى سبحان در اختيار حضرت سليمان قرار داد چه آنهائى كه معجزه‌آسا و با عنايت الهى در اختيار وى قرار مىگيرد و چه آنهائى كه از لحاظ پيشرفت علوم و بهره‌بردارى از امكانات طبيعى از آن برخوردار مىگردد و امّا از حيث زمان ، طبق روايات و گفتهء مورّخان فرمانروائى سليمان ( ع ) حدود نيم قرن طول كشيد و پس از وفات او در سال 931 قبل از ميلاد ، انحراف بوجود آمد و دولت او از هم پاشيد و بين دو مملكت قدس و نابلس جنگ درگرفت .\r\nگرچه روايات مربوط به مدت حكومت مهدى ( ع ) در طول حيات او و پس از آن متفاوت است امّا آنچه به اعتقاد ما مزيّت دارد اين است كه حكومت جهانى حضرت ، تا پايان دنيا استمرار خواهد داشت و بعد از او ، فرزندان وى كه ادامه‌دهندگان راه آن حضرت مىباشند به حكومت مىرسند ، آنگاه بعضى از پيامبران و امامان اهل بيت ( ع ) به دنيا باز مىگردند و تا پايان اين جهان حكمرانى خواهند كرد .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n\r\nراه يافتن به جهان بالا\r\nو در روايتى از امام صادق ( ع ) آمده است كه فرمود :\r\n« خداوند ذو القرنين را در انتخاب دو ابر رام و سركش آزاد گذاشت و او ابر رام را انتخاب كرد كه رعد و برقى در آن نبود و اگر سركش را برمىگزيد حق او نبود زيرا خداوند آن را براى قائم ذخيره كرده است » « 1 »\r\nاين روايت صراحت دارد كه آن حضرت از وسيله‌هاى گوناگون و ابزارهاى ويژه‌اى در بالا رفتن و حركت بين ستارگان آسمانها و جهان بالا استفاده مىكند . ابرى كه داراى صاعقه و رعد و برق است . . . و با اين وسائل بالا مىرود ، وسيله‌هاى آسمانها و زمين .\r\nهمچنين دلالت دارد كه بالا رفتن امام ( ع ) در جهان‌هاى آسمانهاى هفتگانه و زمين‌هاى ششگانه بجز كرهء خاكى ما انجام مىپذيرد . و آن مطلب بدين معنى نيست كه تنها او از اين وسائل فضاپيما و مركب‌هاى آسمانى استفاده مىكند بلكه در عصر آن حضرت وضع بگونه‌اى مىگردد كه سفر به كرات آسمانى و زمين ديگر ، همچون مسافرت در عصر ما از قاره‌اى به قارهء ديگر خواهد بود .\r\nو نيز گفتهء امام ( ع ) نشانگر اين است كه پنج كرهء زمين و يا پنج زمين و آسمان آباد و مسكونى است و ارتباط با جوامع آنها به زودى انجام خواهد گرفت . طبق رواياتى متعدد ، كرات زيادى در آسمانها وجود دارد كه آباد و داراى جوامعى از مخلوقات خدا هستند كه غير از نوع انسان و فرشته و جن مىباشند ، كه علامه مجلسى مجموعه‌اى از آنها را در بحار الانوار آورده است ، همچنين شمارى از آيات قرآن بر اين معنى دلالت دارد از آن جمله آيهء شريفه :\r\n« اى جنيان و اى انسانها اگر مىتوانيد به اعماق آسمانها و زمين راه پيدا كنيد ، پس اقدام كنيد ولى موفق به اين نفوذ و سفر نمىشويد مگر به تسلّط و فرمانروائى » « 2 »\r\nيعنى به زودى زندگى روى زمين در زمان حضرت مهدى ( ع ) وارد مرحلهء جديد مىشود كه بطور كلى با گذشته‌ها تفاوت دارد . و در اينجا فرصت توضيح بيشتر پيرامون آن نيست .\r\n\r\n\r\n","description":"","footnote":"\r\n( 1 ) - بحار ج 52 ص 321 .\r\n( 2 ) - رحمان 23 - 24 .\r\n","page_name":" 370 ","page_number":370},
  {"content":"\r\n\r\n\r\nراه يافتن به جهان آخرت و بهشت\r\nاز برجسته‌ترين حركت‌هايى كه در جهان ما در زمان و موقعيت خود و آنچه در آن است خواهد داشت ، حركت از جهان ماده به سوى جهان غيب و يا برعكس خواهد بود كه قرآن و اسلام از آن پرده برمىدارد و در اهميت دادن به اين امر و هماهنگى با آن تأكيد مىورزد و اين سير را بازگشت انسان به سوى خدا و ملاقات با او و يا رفتن به سوى ملأ اعلى و آخرت مىنامد .\r\nو در سطحى جهانى ، بدين‌جهت كه بين جهان ما و جهان گستردهء غيب كه از ديد ما پنهان است ، وحدت و يكپارچگى بوجود مىآيد ، آن را قيامت و رستاخيز ياد مىكند .\r\nو نقطهء اوج اين حركت نسبت به انسان مرگ است كه از ديدگاه اسلام ورود به زندگى جاودانه و پايان‌ناپذير و بسيار گسترده است نه فنا و نيستى كه گاهى تصور مىكنيم و اوج آن نسبت به جهان هستى قيامت است و يكسان بودن جهان مادّه و غيب .\r\nدر قرآن و سنت آمده است كه رستاخيز و قيامت داراى مقدمات و نشانه‌هايى است پىدرپى كه در زمين و آسمان و جامعه بشرى پديد مىآيد و از برخى روايات استفاده مىشود كه حكومت مهدى ( ع ) از نشانه‌هاى قيامت است و آنچه جملگى بر آن اتفاق‌نظر دارند اين است كه علامت‌هاى رستاخيز پس از حكومت وى آغاز و آشكار مىگردد . اكنون ببينيم رستاخيز چگونه آغاز مىگردد ؟\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nبه نظر مىرسد كه راه يافتن به دنياهاى بالايى كه روايات ، از آن سخن مىگويد و در زمان حضرت مهدى ( ع ) انجام مىگيرد مقدمه‌اى بر راه‌يابى وسيع‌ترى به آخرت و بهشت است . بنابراين رواياتى كه دربارهء رجعت و بازگشت عده‌اى از پيامبران و امامان ( ع ) به زمين و حكمرانى آنان بعد از مهدى ( ع ) سخن گفته و نيز آنچه را كه در آيات متعدد تفسير به « رجعت » شده است ، مراد از آن ، همين مرحله است و اعتقاد به رجعت هرچند از ضروريات اسلام و مذهب تشيع نيست ، يعنى عدم اعتقاد به آن ، انسان را از مذهب اهل بيت ( ع ) و از اسلام خارج نمىسازد ، امّا روايات مربوط به آن به حدّى زياد و مورد وثوق است كه موجب اعتقاد به آن مىگردد .\r\nطبق برخى از روايات ، رجعت ، پس از حكومت حضرت مهدى ( ع ) و يازده مهدى ديگر پس از آن حضرت ، آغاز مىگردد چه اينكه امام صادق ( ع ) فرمود :\r\n« همانا بعد از قائم يازده مهدى از فرزندان حسين ( ع ) از ما اهل بيت هستند » « 1 »\r\nاينك به ذكر چند نمونه از روايات مربوط به رجعت بسنده مىكنيم :\r\nامام زين العابدين ( ع ) در تفسير اين آيه « آن خدايى كه قرآن را بر تو فرض گردانيد ، البته تو را به جايگاه خود بازگرداند » فرمود :\r\n« پيامبر شما به سوىتان رجعت نموده و بازمىگردد » « 2 »\r\nابو بصير گفت : امام باقر ( ع ) به من فرمود :\r\n« مگر اهل عراق منكر رجعت هستند ؟ گفتم : آرى فرمود : آيا قرآن نمىخوانند : و روزى كه از هر امت دسته‌اى را برانگيزيم » « 3 »\r\nدر روايت ديگرى از امام صادق ( ع ) دربارهء آيهء ياد شده سؤال كردند ، حضرت فرمود :\r\n\r\n\r\n","description":"","footnote":"\r\n( 1 ) - غيبت طوسى ص 229 .\r\n( 2 ) - بحار ج 53 ص 56 .\r\n( 3 ) - بحار ج 53 ص 40 .\r\n","page_name":" 372 ","page_number":372},
  {"content":"\r\n\r\n« مردم دربارهء آن‌چه مىگويند ؟ عرض كردم آنها مىگويند آيه راجع به قيامت است فرمود :\r\nخداوند در قيامت از هر امتى دسته‌اى را زنده مىگرداند و بقيه را به حال خود رها مىسازد ! اين آيه قطعا در مورد رجعت است و آيهء مربوط به قيامت اين است : جملگى آنها را محشور گردانيم بىآنكه كسى را فروگذاريم و . . . » « 1 »\r\nزراره گويد : از امام صادق دربارهء امور مهم رجعت و امثال آن پرسيدم حضرت فرمود :\r\n« آنچه كه از آن مىپرسيد هنوز وقتش نرسيده است . « بلكه آنها تكذيب كردند آنچه را كه احاطهء علمى به آن نداشتند و به تأويل آن نرسيده‌اند » « 2 »\r\nبرخى روايات مىگويد : رجعت پيامبر ( ص ) بعد از رجعت امامان ( ع ) مىباشد و نخستين كسى كه از آنان به دنيا برمىگردد امام حسين ( ع ) است ، چنان كه امام صادق ( ع ) فرمود :\r\n« نخستين كسى كه به دنيا بازگشت مىكند حسين بن على ( ع ) است و آنقدر حكومت و فرمانروائى مىكند كه ( در اثر پيرى ) موى ابروانش به روى چشمهايش فرومىافتد » « 3 »\r\nو در روايتى از آن حضرت نقل شده است كه فرمود :\r\n« رجعت امرى عمومى و همگانى نيست بلكه ويژهء عدّه‌اى است ، زيرا بازگشت نمىكنند ( به دنيا ) مگر مؤمنان راستين و خالص و يا كافران صددرصد مشرك » « 4 »\r\n* * *\r\n\r\n\r\n","description":"","footnote":"\r\n( 1 ) - بحار ج 53 ص 50 .\r\n( 2 ) - بحار ج 53 ص 40 .\r\n( 3 ) - بحار ج 53 ص 46 .\r\n( 4 ) - بحار ج 53 ص 39 .\r\n","page_name":" 373 ","page_number":373},
  {"content":"\r\n . \r\n","description":"","footnote":"","page_name":" 374 ","page_number":374},
  {"content":"\r\n\r\n\r\nحضرت مهدى ( ع ) از ديدگاه شيعه\r\nاعتقاد به امامت امامان دوازده‌گانه از خاندان رسالت ( ع ) از پايه‌هاى اساسى مذهب ما شمرده مىشود و بدين‌سبب است كه مذهب ما بنام « مذهب امامى » و « مذهب تشيع » و « مذهب اهل بيت » خوانده مىشود و ما پيروان اين عقيده را « امامى » و « شيعه » و پيرو اهلبيت مىنامند .\r\nبه اعتقاد ما نخستين امام معصوم امير مؤمنان علىّ بن ابيطالب ( ع ) و آخرين آنان حضرت مهدى ( ع ) امام منتظر محمد بن حسن عسكرى ( ع ) مىباشد كه در سال 255 هجرى در سامرّا ، ديده به جهان گشود آنگاه خداوند عمر او را طولانى گردانيده و وى را از ديده‌ها پنهان نگاه داشت تا روزى كه وعدهء خود را قطعى نموده و آن بزرگوار را ظاهر گرداند و بوسيلهء او آئين اسلام را به تمام اديان پيروز و غالب و جهان را پر از عدل‌وداد سازد .\r\nبنابراين باور داشتن اينكه مهدى موعود ( ع ) امام دوازدهم و زنده و غايب مىباشد جزئى از مذهب ما شمرده مىشود و بدون آن نمىتواند يك مسلمان ، شيعهء دوازده امامى و حتى يك مسلمان سنّى يا زيدى و يا اسماعيلى باشد .\r\n* * * البته برخى از برادران هم‌كيش ما نسبت به عقيدهء ما به امامت ، پيشوايان معصوم ( ع ) و غيبت حضرت مهدى ارواحنا فداه اظهار شگفتى مىكنند . حال آنكه معيار و ميزان در امور ممكن ، بعيد شمردن و يا نيكو شمردن آن نيست ، بلكه بايد روايت صريحى از ناحيهء\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nپيامبر اسلام ( ص ) ثابت شود و ما معتقديم تصريحاتى كه دال بر امامت و غيبت مهدى ( ع ) مىباشد متواتر و قطعى است . و هرگاه نصّ ثابت شد و دليل بر آن اقامه گرديد شخص مسلمان مكلف است آن را بپذيرد و متعبد به آن باشد و ديگران بايد وى را معذور بدارند و يا او را قانع سازند ، چه خوب گفته شاعر عرب :\r\n ما پيرو دليليم * به هر سوئى گرايد مىگرائيم \r\nبرادران اهل سنت ما هرچند در تطبيق مهدى موعود بر امام محمد بن حسن عسكرى ( ع ) وحدت‌نظر ندارند ، امّا در تمام رواياتى كه دربارهء وى آمده است نظير بشارت به وجود او و حركت نهضت و ظهورش و تجديد اسلام بدست آن بزرگوار و جهانى بودن حكومت وى ، با ما موافق بوده و وحدت‌نظر دارند بگونه‌ايكه روايات مربوط به حضرتش را در منابع شيعه و سنى يكسان و يا شبيه به يكديگر ملاحظه مىكنيد كه در فصل بعد از نظرتان خواهد گذشت .\r\nدر عين حال عدّه‌اى از علماى اهل سنّت مانند ابن عربى و شعرانى و ديگران با ما هم عقيده‌اند كه حضرت مهدى ( ع ) همان امام محمد بن حسن عسكرى ( ع ) است و به نام و نسب آن حضرت تصريح كرده و او را زنده و غايب مىدانند و صاحب كتاب « مهدى موعود » اسامى جمعى از آنان را نقل كرده است .\r\nدانشمندان اسلامى و دست‌اندركاران جنبش‌هاى اسلامى ، بايد از اين اشتراك عقيدهء دربارهء مهدى ( ع ) كه ميان تمام مسلمانان وجود دارد بنحو شايسته‌اى استفاده كنند ، چرا كه اين باور تأثيرى حيات‌بخش در بالا بردن سطح ايمان توده‌هاى مسلمان ، به غيب و بوعدهء نصرت الهى براى آنان خواهد داشت و روحيهء استقامت و سازش‌ناپذيرى آنان را در برابر دشمن بالا برده و براى يارى پيشواى موعودشان مهيّا مىسازد .\r\nو مسئله انطباق مهدى ( ع ) بر امام محمد بن حسن عسكرى ( ع ) كه نزد برادران اهل سنت ما هنوز ثابت نيست ، نبايستى سبب شود از كسانى كه قائل به اين عقيده هستند و آن را وسيلهء تقرب و نزديكى به خداوند مىدانند ، انتقاد كنند .\r\n* * * البته هدف ما در اينجا مطرح ساختن بحث كلامى اعتقاد شيعيان دربارهء حضرت مهدى ( ع ) نيست . بلكه ارائه ديدگاهى از اين روحيهء جوشان و سرشار است كه مجامع و\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nمحافل شيعى با آن مأنوس است و اين عقيده و انديشه‌اى است كه در دل‌وجان شيعيان و در خلال نسل‌ها و پرورش يافتن پدران و مادران با آن ، توانسته است گنجينهء عظيمى از محبت و احترام و انتظار ظهور وى را بوجود آورد .\r\nازاين‌رو حضرت مهدى ارواحنا فداه بقيّة اللّه در زمين و حجّت او از خاندان رسالت و خاتم اوصياء و امامان ( ع ) مىباشد و پاسدار حريم قرآن و وحى آن و پرتوافكن نور خدا در زمين محسوب مىگردد . تمام ارزش‌ها و الگوهاى اسلامى در شخصيت وى تبلور يافته و شبيه به نبوت و امتداد شعاع و پرتو رسالت است .\r\nو در غيبت او مقاصدى بزرگ و اسرار و حكمت الهى و مظلوميت پيامبران و امامان اهل بيت ( ع ) و اولياء و مؤمنين كه بدست حاكمان ستمگر و سلاطين جور بوجود آمده ، نهفته است . و آرزوهاى مؤمنان با وعدهء پيامبر ( ص ) به ظهور مقدس آن حضرت قوّت و رونق مىگيرد و دلهاى غمزدهء آنان به شور و نشاط مىگرايد و درفش اسلام را با قدرت تمام به اهتزاز درمىآورند هرچند تندبادهاى مخالف بوزد و راه طولانى باشد . آنان با صاحب آن پرچم ، عهد و ميثاق بسته‌اند .\r\nو اگر شيعه با سرمايهء زندگى معنوى خود ، با پيامبران و خاندان وى ارتباط داشته و معروف است ، براى اين است كه شخصيت امام مهدى ارواحنا فداه و مأموريت موعود او داراى جاذبهء ويژه‌اى در سيراب ساختن روح شيعه با عشق و اميد و مهر مىباشد .\r\n* * * گروهى از اينكه شيعه نسبت به علماى خود احترام فراوان قائل است انتقاد مىكنند .\r\nدر حالى كه گروهى ديگر آن را ستوده و مورد تقدير قرار مىدهند ، شگفتى و انتقاد زمانى افزايش مىيابد كه مىبينند شيعه به مرجع تقليد و نائب امام مهدى ( ع ) احترام و تعظيم نموده و مقيّد به فتواى وى هستند . اما هنگاميكه اين شدت علاقه به امامان معصوم ( ع ) مىرسد ، عده‌اى ما را به غلوّ و گزافه‌گوئى متهم مىسازند و حتى برخى از آنها در تهمت زدن افراط مىكنند و مىگويند : العياذ باللّه شيعه ، پيامبر ( ص ) و امامان ( ع ) و مراجع را خدا مىداند و آنها را پرستش مىكند .\r\nولى مسئله ، تنها احترام شديد شيعه و اطاعت و تقديس آنان نسبت به علماى ربانى و پيشوايان معصوم نيست ، بلكه در واقع دورى گزيدن و فاصله گرفتن ما مسلمانان از بينش\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nاسلامى نسبت به انسان و معامله و رفتار با اوست . در نتيجه ما در قرآن كريم در رابطه با ارزش انسان ، سه روش را ملاحظه مىكنيم : نخست شيوهء جاهلى است كه بر طبق آيات مربوط به اعراب و كسانى كه پيامبر را از پشت حجره‌ها صدا مىزدند . و ديگرى مكتب مادّى ( ماترياليسم ) است كه آيات مربوط به دشمنان پيامبران و صاحبان تمدن‌هاى الحادى ، از آنان ياد مىكند . و سوم طريقه و روش اسلام است كه براساس آيات مربوط به احترام به انسان و رهنمونى او به عالم عقلى و معنوى و عملى ، مورد توجه قرار داده است .\r\nو كافى است در جهانى اسلامى كه ما بسر مىبريم ، تأثيرات زيادى را از جاهليت و مادىگرى غرب ، در ديدگاه ما نسبت به انبياء و پيشوايان و اولياء ، شهيدان و مؤمنان و نسبت به توده‌ها و ملت‌هاى اسلامى ما و حتى خودمان مشاهده كنيم .\r\nانحطاط تمدن مادّى و تسلّط غرب بر جوامع ما ، اوضاع و شرائط دشوارى را از حيث سياسى ، اقتصادى و اجتماعى ايجاد كرده است كه با وجود آن زندگى انسان مسلمان ، محترم شمرده نمىشود پس چگونه مىتوان به حرمت نهادن به ديگر ابعاد وجودى وى چشم دوخت ؟ !\r\nهمچنانكه انديشهء ما را به ذهن عصر جاهليت بدل ساخت ، ذهنى كه پيوسته گرايش به سادگى به مفهوم منطقى آن دارد و با جمع و تركيب صفات ، عناد و دشمنى دارد . ازاين‌رو مىبينيد كه ما فلان أمر را تنها از يك بعد مىخواهيم بشناسيم و از ابعاد گوناگون آن در همان حال صرف‌نظر كنيم ، همچنين در دل خود يك نوع توجه نسبت به مسأله‌اى احساس مىكنيم و به خود اجازه نمىدهيم جهات و جنبه‌هاى ديگر آن را نيز دريابيم . در مورد اولياء و پيشوايان و پيامبران الهى نيز اين گونه رفتار مىكنيم و تنها ظاهر امر و حال آنان را ملاحظه مىكنيم و از اوج كمالات والاى معنوى و جهان عقلانى آنها غافليم . و اگر شخصى اين گونه به أمور بنگرد مىگوئيم : غلوّ كرده است و اگر عقل و دلش به خاطر آن بتپد او را ديوانه و منحرف مىخوانيم .\r\nاين امر وقتى به خطرناكترين نقطه مىرسد كه ما به آن لباس مذهب بپوشانيم و در برابر تقديس و احترام اولياء و امامان و پيامبران بايستيم به بهانهء اينكه ، با احترام نسبت به ذات مقدس خداوند و توحيد او منافات دارد . و گوئيا معنى و مقصود از اينكه آنان هم بشر هستند اين است كه آنها همچون مشتى ريگ و سنگ بيابان‌اند و مقايسه بين سنگ صحرا و آسمان مطرح است و شق سوّمى در كار نيست . و گوئيا باغ و بستان و نهر و رودخانه و\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nارتفاعات و قله‌هايى در اين صحراى جامعهء بشرى وجود ندارد و مثل اينكه ، نور الهى كه خداوند در سورهء نور مىفرمايد :  « مَثَلُ نُورِهِ كَمِشْكاةٍ فِيها مِصْباحٌ »  در غير كرهء زمين و در موجوداتى غير از پيامبران و امامان و اولياء خدا ( ع ) تبلور يافته است !\r\n* * * من بر اين باورم كه اين هشيارى و آگاهى اسلامى و حركت امت مسلمان به سوى اسلام و ايستادگى در برابر دشمنان ، همان راهى است كه ما به هستى و موجوديت اسلامى خود و انسان مسلمان ، دست يابيم و از نو پيامبر گرامى اسلام ( ص ) را شناخته و پيشوايان و علماى خود را بازيابيم و با آنان بگونه‌اى باشيم و عمل كنيم كه شايسته شخصيت كامل و ربانى و در خور شأن و مقام والاى آنان است و دلهاى خود را دوباره با عشق و محبت پاك آنان سرشار سازيم و اين عشق و محبت راستين ما را به عشق و محبتى والاتر و بزرگتر ، يعنى عشق به اللّه پروردگار آنان و ما مىكشاند . « عشق اسطرلاب اسرار خداست »\r\nكسى كه مشاهدهء درختى او را از ديدن جنگل باز مىدارد بايد كسى را كه آن درخت را با جنگل و كوه و آسمان باهم مىبيند معذور دارد و نيز كسى كه قداست و احترام دانشمندان دينى و اولياء و امامان و پيامبران و زيستن در جهان آنان را مانع توحيد و تقديس خداوند ببيند ، بايد كسى را كه اين احترامات را نوعى از شعائر اسلامى مىبيند كه شرع وضع كرده تا زندگى بوسيلهء آنها سامان يابد و راهگشاى ما به سوى احترام و كرنش و ذكر و ياد حضرت حق باشد نيز معذور دارد .\r\nپس هرگاه ظرفيت انديشه‌ام محدود و ظرف دلم كوچك باشد با محبت آفريده‌هاى بزرگ لبريز مىشود و جائى براى محبت آفريدگار در آن باقى نمىماند . پس من بايستى خردمندان فرزانه و دريادلى را كه جمع و تركيب ابعاد وجودى گوناگون در دلشان مىگنجد و قادر بر درك قله‌هاى زمين و آفاق در آسمان و همزيستى با همهء آنهاست ، معذور بدارم .\r\n\r\nمقام حضرت مهدى ( ع ) در پيشگاه پروردگار\r\nپيش از آنكه پاره‌اى از روايات و دعاها و زيارتهايى را كه نمونه‌هايى از اعتقاد و\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nعواطف ما نسبت به حضرتش ارواحنا فداه مىباشند بياوريم ، مناسب است ، اندكى از روايت‌هائى را كه نشانگر مقام و مرتبهء آن بزرگوار مىباشد يادآور شويم . در منابع شيعه و سنى آمده است كه مقام و منزلت او در پيشگاه خداوند بس بزرگ و رفيع است او سرور و سالار دنيا و آخرت و از سروران اهل بهشت و طاوس بهشتيان است جامه‌هاى درخشنده‌اى از نور الهى بر تن دارد و الهام‌گيرنده و هدايت‌شدهء از سوى خداوند است ، هرچند پيامبر محسوب نمىشود ، خداى سبحان كرامت‌ها و نشانه‌هاى معجزات بسيارى را بدست وى جارى مىسازد .\r\nبلكه روايات معروفى كه منابع شيعه و سنى آن را نقل كرده‌اند ، دلالت دارد كه آن حضرت در صفوف پيامبران و رسولان صلوات اللّه عليهم جاى دارد . چنان كه پيامبر ( ص ) فرمود :\r\n« ما فرزندان عبد المطلب ، سروران اهل بهشتيم ، من و حمزه و على و حسن و حسين و مهدى » « 1 »\r\nهمچنين در منابع ما روايات مشروحى در فضائل پيشوايان معصوم ( ع ) و شأن و مقام والاى ايشان در نزد پروردگار آمده است ، از آن جمله روايت‌هايى ويژهء حضرت مهدى منتظر ارواحنا فداه مىباشد به اينكه وى نور خدا در روى زمين و شريك قرآن در واجب الاطاعة بودن و معدن علم الهى و گنجينهء سرّ خداوند است . آنچه را كه علماء در كتب عقايد و تفسير و حديث بتفصيل آورده‌اند و بيشتر آنان آن حضرت را بر ساير امامان بعد از امير مؤمنان و حسن و حسين عليهم السلام برترى و فضيلت داده‌اند ، كه در اين‌باره روايت نيز آمده است .\r\nو نزد اهل سنت نيز برترى او بر ابو بكر و عمر وارد شده است از ابن سيرين سؤال كردند :\r\n« مهدى بهتر است يا ابو بكر و عمر ؟ گفت : ( مهدى ) از آن دو بمراتب بهتر است و با پيامبر و نبىّ همطراز مىباشد » « 2 »\r\n\r\n\r\n","description":"","footnote":"\r\n( 1 ) - غيبت طوسى ص 13 و صواعق ابن حجر ص 158 .\r\n( 2 ) - ابن حماد ص 98 .\r\n","page_name":" 380 ","page_number":380},
  {"content":"\r\n\r\n\r\nسخنان امامان دربارهء حضرت مهدى ( ع )\r\nنكتهء قابل‌توجه در اين زمينه اين است كه ما امامان ( ع ) را پيشگامان و بيان‌كنندگان عواطف و اشتياق خود نسبت به حضرت مهدى ( ع ) مىيابيم ، آنان با ايمان به وعدهء پيامبر و قبل از ولادت مهدى ( ع ) نسبت به فرزند موعود خود و آنچه در آينده بدست او انجام خواهد گرفت پيشاپيش آگاهى داشتند . و اينك ما به ذكر سخنانى از امير مؤمنان و امام صادق عليهما السلام بسنده مىكنيم .\r\nحضرت على ( ع ) فرمود :\r\n« هان بدانيد كه مثل اهل بيت محمّد صلى اللّه عليه و آله بسان ستارگان آسمان است كه هرگاه ستاره‌اى غروب كند ستاره‌اى ديگر طلوع مىكند . گوئيا مىبينم نعمت‌هاى الهى در پرتو خاندان پيامبر ( ص ) بر شما تمام شده و شما به آرزوهاى خود دست‌يافته‌ايد » « 1 »\r\n« به اهل بيت پيامبر خود بنگريد ، اگر سكوت كردند شما هم سكوت كنيد و اگر از شما يارى خواستند ياريشان كنيد كه خداوند ناگاه بواسطهء مردى از ما اهل بيت ( ع ) فرج و گشايشى بوجود مىآورد . پدرم به قربان فرزند بهترين كنيزان كه جز شمشير به آنها ( دشمنان ) چيزى عطا نكند و به كشتار و نابودى آنان پردازد و هشت ماه سلاح بر دوش ( مبارزه مىكند ) تا جائى كه قريش گويند اگر اين شخص از فرزندان فاطمه مىبود به ما رحم مىكرد .\r\nهدايت الهى را بر خواسته‌هاى نفسانى خود حاكم مىگرداند ، آنگاه كه ديگران هواى نفس خود را بر هدايت الهى ترجيح مىدهند و قرآن را ملاك و معيار انديشه و عمل قرار مىدهد ، آنجا كه ديگران قرآن را به رأى و نظر خويش تفسير مىكنند . زمين پاره‌هاى دل خود ( معادن و ذخائر ) را براى او خارج مىسازد و كليدهايش را تسليم او مىنمايد . آنگاه وى شيوهء عدالت و راه‌ورسم پيامبر را به شما نشان خواهد داد و كتاب و سنت را كه پيش از او متروك و فراموش گرديده زنده خواهد كرد » « 2 »\r\n« زره حكمت بر تن نموده و آن را با رسم و آئين تمام و با توجه و آگاهى و جديّت فراگرفته است چرا كه حكمت گمشدهء اوست و او جوياى آن ، و مورد نياز اوست و او خواهان آن و\r\n\r\n\r\n","description":"","footnote":"\r\n( 1 ) - نهج البلاغه خطبه - 100 .\r\n( 2 ) - نهج البلاغه خطبه - 138 .\r\n","page_name":" 381 ","page_number":381},
  {"content":"\r\n\r\nهنگاميكه اسلام غريب مىگردد و همچون شترى كه از خستگى راه به زانو درآمده و گردن خود را به زمين مىگذارد ، او از ديده‌ها پنهان مىگردد ، وى حجّت باقىمانده‌اى است از حجّت‌هاى خداوند و جانشينى است از جانشينان پيامبران » « 1 »\r\n* * * از سدير صيرفى نقل شده كه گفت : من و مفضّل بن عمر و ابو بصير و ابان بن تغلب حضور امام صادق ( ع ) رسيديم ، ديديم آن حضرت با جامهء خيبرى طوقدار و بدون يقه و آستين كوتاه بر روى خاك نشسته و با حالتى پريشان و دلى سوزان مىگريد ، غم و اندوه در چهره‌اش نمايان و دگرگونى در سيمايش هويدا و اشك در ديدگان مباركش حلقه زده و مىگويد : اى سرور من ، غيبت تو ، خواب را از من ربوده و بستر زمين را بر من تنگ نموده و آرامش قلبم را از بين برده است . سرور من ! غيبت تو گرفتارى و مصيبت مرا به مصائب أبدى پيوند زده كه از دست دادن يكى پس از ديگرى موجب نابودى جمع و تعداد ما مىگردد ، احساس نمىكنم اشكهاى چشمم خشك شود و نالهء سينه‌ام فرونشيند و آرام گيرد . . .\r\nسدير گفت : با مشاهدهء اين حالت هولناك و حادثهء ناگوار عقل از سرمان پريد و قلبمان بيقرار و پريشان شد و گمان برديم كه آن حالت ، نشانهء ناخوشى و بلاى خطرناكى است و يا آفتى از روزگار به او رسيده است ، عرض كرديم : اى فرزند بهترين خلق خدا ، خداوند ديدگان شما را هرگز اشكبار نگرداند به خاطر كدام حادثه اين گونه گريان هستيد و چه پيش‌آمدى شما را بدين ماتم نشانده است .\r\nسدير مىگويد : آنگاه امام ( ع ) آهى دردناك از سينه برآورد بگونه‌ايكه نشانگر شدت خوف و ترس وى بود ، و فرمود :\r\n« واى بر شما ، صبح امروز در كتاب جعفر ديدم و آن كتابى است مشتمل بر آگاهى به مرگها و بلاها و مصيبت‌ها و دانش گذشته و آينده تا روز قيامت و خداوند اين كتاب را به محمد ( ص ) و امامان ( ع ) بعد از او اختصاص داده است ، در اين كتاب دربارهء ولادت قائم ما اهل بيت و غيبت او و طولانى شدن آن و طول عمر وى و گرفتارى مؤمنان در آن زمان و پيدايش شك و ترديد در دلهايشان از طولانى شدن غيبت قائم و برگشتن بيشتر آنان از دين و\r\n\r\n\r\n","description":"","footnote":"\r\n( 1 ) - نهج البلاغه خطبه - 182 .\r\n","page_name":" 382 ","page_number":382},
  {"content":"\r\n\r\nدست كشيدن از ديانت اسلام كه خداوند سبحان مىفرمايد : « ما مقدّرات و نتيجهء كردار نيك و بد هر انسانى را به گردنش افكنديم » مطالعه مىكردم كه دلم سوخت و غم و اندوه بر من چيره شد . »\r\nعرض كرديم : اى فرزند رسول خدا ! لطفا شمّه‌اى از آنچه كه مىدانيد ما را آگاه فرمائيد ، فرمود : خداوند در مورد قائم ما سه امر را كه دربارهء سه تن از پيامبران به اجرا درآورده عملى سازد ولادت او را همچون ولادت موسى ( ع ) پنهان قرار داده و غيبت او را چون غيبت عيسى ( ع ) و طول عمر وى را چون طول عمر نوح ( ع ) مقدّر فرموده است و بعد از آن عمر بندهء شايسته خود يعنى خضر ( ع ) را دليل بر عمر او قرار داده است .\r\nعرض كردم : اى فرزند رسول خدا ( ص ) ! اين مطالب را براى ما شرح دهيد . فرمود : امّا ولادت موسى ، وقتى فرعون پىبرد كه نابودى فرمانروائى او بدست حضرت موسى ( ع ) خواهد بود ، پيشگويان را احضار كرد و آنها فرعون را بر نسب و نژاد حضرت راهنمائى كردند و گفتند : او از نسل بنى اسرائيل است ، فرعون به مأموران خود دستور داد همچنان شكم زنان باردار بنى اسرائيل را بشكافند ( تا مانع تولّد وى گردند ) تا آنكه بيست و چند هزار نوزاد را بدين‌سان سر بريدند ولى از آنجا كه خداوند ارادهء حفظ او را داشت نتوانستند به وى دست يابند و او را بكشند .\r\nهمچنين بنى اميه و بنى عباس وقتى فهميدند زوال حكومت و نابودى فرمانروايان و جبّاران آنها بدست حضرت قائم ( ع ) است به دشمنى با ما برخاستند و به روى اهل بيت رسول اللّه ( ص ) شمشير كشيدند و به اميد دست‌يابى بر كشتن قائم ( ع ) كمر به نابودى ذرّيهء پيامبر بستند . ولى خداوند سبحان اجازه نداد كه امر وى بر ظالمى آشكار شود تا آنكه نور خود را كامل گرداند هرچند بر مشركان ناگوار آيد .\r\nامّا ماجراى غيبت عيسى ( ع ) ، يهود و نصارى جملگى برآنند كه وى كشته شده امّا خداوند آنان را در قرآن تكذيب نموده آنجا كه مىفرمايد :\r\n« آنها نه او را كشتند و نه بر دار زدند بلكه در اين امر به اشتباه افتادند » « 1 »\r\n\r\n\r\n","description":"","footnote":"\r\n( 1 ) - نساء - 156 .\r\n","page_name":" 383 ","page_number":383},
  {"content":"\r\n\r\n« غيبت قائم ( ع ) نيز بدينگونه است زيرا امت اسلام به سبب طولانى شدن غيبت ، آن را انكار مىنمايند . . .\r\nو اينك داستان طولانى شدن عمر حضرت نوح ( ع ) وقتى آن حضرت درخواست عذاب از آسمان براى قوم خود كرد خداوند جبرئيل را با هفت هستهء خرما نزد وى فرستاد و گفت : اى رسول خدا ، خداوند متعال مىفرمايد : اين مردم آفريده‌ها و بندگان من هستند و من آنها را بوسيله صاعقه آسمانى از بين نمىبرم مگر بعد از ابلاغ دعوت و اتمام حجت ، بنابراين دوباره براى دعوت امت خود برگرد كه من بخاطر آن به تو پاداش مىدهم . اين هسته‌هاى خرما را غرس‌نما كه پس از روئيدن و رشد كردن و بارور شدن آنها ، تو نيز به گشايش و نجات دست خواهى يافت و پيروان مؤمن خود را به اين امر بشارت بده .\r\nوقتى درختان خرما روئيدند و شاخ و برگ برآورده و بارور شدند و پس از زمانى طولانى به ميوه نشستند ، نوح ( ع ) از خداوند سبحان درخواست نمود كه به وعدهء خود وفا كند ، امّا خداوند ( بار ديگر ) او را مأمور كرد از هسته‌هاى همان نخل‌ها بكارد و باز صبر و تلاش پيشه سازد و دليل و حجّت را بر قوم خود تمام گرداند . در اين هنگام گروه‌هايى كه به او ايمان آورده بودند از جريان باخبر شدند . در نتيجه سيصد نفر از آنان مرتد شدند و گفتند : اگر ادّعا و دعوت نوح حق بود نمىبايست پروردگارش خلف وعده كند .\r\nبدين‌ترتيب خداوند متعال ، تا هفت‌بار پىدرپى او را مأمور كاشتن و بارور ساختن نخل‌ها نمود و هربار گروهى از پيروان او از دين برمىگشتند تا آنكه طرفداران او به هفتاد و چند تن رسيدند در اين هنگام به وى وحى فرستاد كه : اى نوح اينك ظلمت شب به صبح روشن تبديل گرديد و حق و حقيقت آشكار شد و زلال ايمان از كدورت كفر ، با كنار رفتن بلاسرشتان بازشناخته شد . . .\r\nامام صادق ( ع ) فرمود : حضرت قائم دوران غيبتش بدين‌گونه طولانى مىشود تا حق كاملا روشن و صفاى ايمان از تيرگى و ناخالصى پاك و جدا گردد . » « 1 »\r\n\r\n\r\n","description":"","footnote":"\r\n( 1 ) - بحار ج 51 ص 219 - 222 .\r\n","page_name":" 384 ","page_number":384},
  {"content":"\r\n\r\n\r\nنمونه‌هايى از دعاها و زيارت آن حضرت\r\n« اللّهمّ كن لوليّك الحجّة بن الحسن ، صلواتك عليه و على آبائه ، في هذه الساعة و في كلّ ساعة ، وليّا و حافظا و قائدا و ناصرا ، و دليلا و عينا . . . حتّى تسكنه أرضك طوعا ، و تمتّعه فيها طويلا » .\r\n« اللهمّ و صلّ على وليّ أمرك ، القائم المؤمّل ، و العدل المنتظر ، و حفّه بملائكتك المقرّبين ، و أيّده منك بروح القدس يا ربّ العالمين .\r\nاللهم اجعله الداعي الى كتابك ، و القائم بدينك . إستخلفه في الأرض كما استخلفت الذين من قبله . مكّن له دينه الذي ارتضيته له . أبدله من بعد خوفه أمنا يعبدك لا يشرك بك شيئا .\r\nاللهم أعزّه و أعززبه ، و انصره و انتصر به ، و افتح له فتحا يسيرا ، و اجعل له من لدنك سلطانا نصيرا .\r\nأللّهمّ أظهر به دينك و سنّة نبيّك حتّى لا يستخفي بشيء من الحق مخافة أحد من الخلق .\r\nأللّهمّ إنّا نرغب إليك في دولة كريمة ، تعزّبها الإسلام و أهله ، و تذلّ بها ( الكفر ) و النّفاق و أهله ، و تجعلنا فيها من الدّعاة إلى طاعتك ، و القادة إلى سبيلك ، و ترزقنا بها كرامة الدّنيا و الآخرة .\r\nأللّهمّ المم به شعثنا ، و اشعب به صدعنا ، و ارتق به فتقنا ، و كثّر به قلّتنا ، و أعزز به ذلّتنا ، و أغن به عائلنا ، و اقض به عن مغرمنا ، واجبر به فقرنا ، و سدّ به خلتنا ، و يسّر به عسرنا ، و بيّض به وجوهنا ، و فكّ به أسرنا ، و أنجح به طلبتنا ، و أنجز به مواعيدنا ، و استجب به دعوتنا ، و أعطنا به سؤلنا ، و بلّغنا به من الدّنيا و الآخرة آمالنا ، و أعطنا به فوق رغبتنا .\r\nيا خير المسؤولين و أوسع المعطين ، إشف به صدورنا ، و أذهب به غيظ قلوبنا ، و اهدنا به لما اختلف فيه من الحقّ بإذنك ، إنّك تهدي من تشاء إلى صراط مستقيم ، و انصرنا به على عدوّك و عدوّنا إله الحقّ آمين .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nأللّهم إنّا نشكو إليك فقد نبيّنا صلواتك عليه و آله ، و غيبة وليّنا ، و كثرة عدوّنا ، و قلّة عددنا ، و شدّة الفتن بنا ، و تظاهر الزّمان علينا ، فصلّ على محمّد و آل محمّد ، و أعنا على ذلك كلّه بفتح منك تعجله ، و ضر تكشفه و نصر تعزّه ، و سلطان حقّ تظهره ، و رحمة منك تجلّلناها ، و عافية منك تلبسناها ، برحمتك يا أرحم الرّاحمين .\r\n* * * « . . . اللهم صلّ على محمد و عليهم صلاة كثيرة دائمة طيبّة ، لا يحيط بها إلّا أنت ، و لا يسعها إلّا علمك ، و لا يحصيها أحد غيرك .\r\nاللهم صلّ على وليّك المحيى سنّتك ، القائم بأمرك ، الداعي اليك ، الدليل عليك ، و حجّتك على خلقك ، و خليفتك في أمرك ، و شاهدك على عبادك .\r\nاللهم أعزّ نصره ، و مدّ عمره ، و زيّن الأرض به طول بقائه .\r\nاللّهم اكفه بغي الحاسدين ، و أعذه من شرّ الكائدين ، و ازجر عنه إرادة الظالمين ، و خلّصه من أيدى الجبارين .\r\nاللهم أعطه في نفسه ، و ذريته ، و شيعته ، و رعيته ، و خاصته ، و عامته ، و عدوه و جميع اهل الدنيا ما تقرّ به عينه ، و تسرّ به نفسه ، و بلّغه أفضل أمله في الدنيا و الآخرة .\r\nانك على كل شيء قدير .\r\nاللهم جدّد به ما محي من دينك ، و أحي به ما بدّل من كتابك ، و أظهر به ما غيّر من حكمك ، حتي يعود دينك به و على يديه غضّا جديدا خالصا مخلصا ، لا شك فيه و لا شبهة معه ، و لا باطل عنده و لا بدعة لديه .\r\nاللّهم نوّر بنوره كل ظلمة ، و هدّ بركنه كل بدعة ، و اهدم بعزته كل ضلالة ، و اقصم به كل جبار ، و أخمد بسيفه كل نار ، و أهلك بعد له كل جبار ، و أجر حكمه على كل حكم ، و اذلّ لسلطانه كل سلطان .\r\nاللهم أذلّ كلّ من ناواه ، و أهلك كل من عاداه ، و امكر به من كاده ، و استأصل من جحد حقه و استهان بأمره ، و سعى في إطفاء نوره ، و أراد إخماد ذكره » .\r\n* * *\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n« . . . اللهم لك الحمد على ما جرى به قضاؤك في أوليائك ، الذين استخلصتهم لنفسك و دينك ، إذ اخترت لهم جزيل ما عند من النّعيم المقيم ، الذى لا زوال له و لا اضمحلال ؛ بعد أن شرطت عليهم الزهد فى درجات هذه الدنيا الدنيّة و زخرفها و زبرجها ، فشرطوا لك ذلك ، و علمت منهم الوفاء به ، فقبلتهم و قرّبتهم ، و قدمت لهم الذكر العليّ ، و الثناء الجليّ ، و أهبطت عليهم ملائكتك ، و أكرمتهم بوحيك ، و رفدتهم بعلمك ، و جعلتهم الذرائع اليك ، و الوسيلة الى رضوانك .\r\nفبعض أسكنته جنتك الى أن أخرجته منها . و بعض حملته في فلكك و نجّيته و من آمن معه من الهلكة برحمتك . و بعض اتّخذته خليلا ، و سألك لسان صدق في الآخرين فأجبته ، و جعلت ذلك عليا . و بعض كلّمته من شجرة تكليما ، و جعلت له من أخيه ردءا و وزيرا . و بعض أولدته من غير أب ، و آتيته البينات ، و أيّدته بروح القدس .\r\nو كلّا شرعت له شريعة ، و نهجت له منهاجا ، و تخيرت له أوصياء ، مستحفظا بعد مستحفظ ، من مدة الى مدة ، إقامة لدينك ، و حجة على عبادك ، و لئلّا يزول الحق عن مقره ، و يغلب الباطل على أهله ، و لا يقول أحد : لو لا أرسلت الينا رسولا منذرا ، و اقمت لنا علما هاديا ، فنتبع آياتك من قبل أن نذل و نخرى . . .\r\nالى أن انتهيت بالأمر الى حبيبك و نجيبك محمد صلى اللّه عليه و آله فكان كما انتجبته ، سيّد من خلقته ، و صفوة من اصطفيته ، و أفضل من اجتبيته ، و اكرم من اعتمدته ، قدّمته على أنبيائك ، و بعثته الى الثقلين من عبادك ، و اوطأته مشارقك و مغاربك و سخّرت له البراق و عرجت به الى سمائك ، و اودعته علم ما كان و ما يكون الى انقضاء خلقك . . .\r\nفعلى الأطائب من أهل بيت محمّد و علي صلى اللّه عليهما و آلهما فليبك الباكون ، و إياهم فليندب النّادبون ، و لمثلهم فلتذرف الدموع ، و ليصرخ الصّارخون ، و يضجّ الضّاجّون ، و يعجّ العاجّون .\r\nأين الحسن ، أين الحسين ، أين أبناء الحسين ، صالح بعد صالح ، و صادق بعد صادق . . . أين السبيل بعد السبيل ، أين الخيرة بعد الخيرة ، أين الشموس الطالعة ، أين الأقمار المنيرة ، أين الأنجم الزاهرة ، أين أعلام الدين ، و قواعد العلم . . .\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nأين بقية اللّه التي لا تخلو من العترة الهادية ، اين المعدّ لقطع دابر الظّلمة ، أين المنتظر لإقامة الأمت و العوج ، أين المرتجى لإزالة الجور و العدوان ، أين المدّخر لتجديد الفرائض و السنن ، أين المتخيّر لإعادة الملة و الشريعة ، أين المؤمّل لإحياء الكتاب و حدوده ، أين محيى معالم الدين و أهله ، أين قاصم شوكة المعتدين ، أين هادم أبنية الشرك و النّفاق .\r\nأين معزّ الأولياء ، و مذلّ الأعداء ، أين جامع الكلم على التقوى ، أين السّبب المتصل بين أهل الارض و السماء ، أين صاحب يوم الفتح ، و ناشر راية الهدى . . . ، أين مؤلّف شمل الصلاح و الرضا ، اين الطالب بذحول الأنبياء و أبناء الأنبياء ، أين الطالب بدم المقتول بكربلاء .\r\nبأبي أنت و امّي ، و نفسي لك الوقاء و الحمى ، يابن السادة المقربين ، يابن النجباء الأكرمين ، يابن الهداة المهتدين يابن الخيرة المهذّبين . . .\r\nعزيز عليّ أن أرى الخلق و لا ترى ، و لا أسمع لك حسيسا و لا نجوى ، عزيز عليّ أن لا تحيط بي دونك البلوى ، و لا ينالك مني ضجيج و لا شكوى . . . بنفسي أنت من مغيّب لم يخل منّا ، بنفسي أنت من نازح لم ينزح عنا . . .\r\nالى متى أحار فيك يا مولاي والى متى . و أيّ خطاب أصف فيك و أيّ نجوى .\r\nعزيز عليّ ان أجاب دونك و أناغى . عزيز علىّ أن أبكيك و يخذلك الورى عزيز علىّ أن يجري عليك دونهم ما جرى . هل من معين فأطيل معه العويل و البكاء . هل من جزوع فأساعد جزعه إذا خلا . هل قذيت عين فساعدتها عيني على القذى .\r\nهل إليك يابن أحمد سبيل فتلقى هل يتّصل يومنا منك بعدة فنحظى . . . ترى أترانا نحفّ بك و أنت تامّ الملا ، و قد ملأت الأرض عدلا ، و أذقت أعداءك هوانا و عقابا . . . و اجتثثت اصول الظالمين ، و نحن نقول الحمد للّه ربّ العالمين .\r\nاللّهم أنت كشّاف الكرب و البلوى ، و اليك أستعدى فعندك العدوى ، و أنت ربّ الآخرة و الأولى .\r\n. . . اللهم و نحن عبيدك التّائقون الى وليّك ، المذكّربك و بنبيّك ، الذي خلقته لنا عصمة و ملاذا ، و أقمته لنا قواما و معاذا ، و جعلته للمؤمنين منا إماما ، فبلّغه منا\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nتحية و سلاما .\r\n. . . اللّهم و أقم به الحق ، و أدحض به الباطل ، و أدل به أولياءك ، و أذلل به أعداءك ، وصل اللهم بيننا و بينه وصلة تؤدي الى مرافقة سلفه ، و اجعلنا ممن يأخذ بحجزتهم ، و يمكث في ظلهم ، و أعنّا على تأدية ، حقوقه اليه ، و الإجتهاد فى طاعته ، و الإجتناب عن معصيته ، و امنن علينا برضاه ، و هب لنا رأفته و رحمته و دعاءه ، و خير ما ننال به سعة من رحمتك ، و فوزا عندك ، و اجعل صلواتنا به مقبولة ، و ذنوبنا به مغفورة ، و دعاءنا به مستجابا ، و اجعل أرزاقنا به مبسوطة ، و همومنا به مكفية ، و حوائجنا به مقضية ، و أقبل الينا بوجهك الكريم ، و اقبل تقربنا إليك ، و انظر إلينا نظرة رحيمة ، نستكمل بها الكرامة عندك ، ثم لا تصرفها عنا بجودك . و اسقنا من حوض جدّه صلى اللّه عليه و آله ، بكأسه و بيده ، ريّا رويا ، هنيئا سائغا ، لا ظمأ بعده . . . يا أرحم الراحمين » .\r\n* * *\r\n\r\n","description":"","footnote":"","page_name":" 389 ","page_number":389},
  {"content":"\r\n . \r\n","description":"","footnote":"","page_name":" 390 ","page_number":390},
  {"content":"\r\n\r\n\r\nمهدى منتظر ( ع ) از ديدگاه اهل سنت\r\nبرخى تصور مىكنند كه اعتقاد به مهدى منتظر ، ويژهء شيعيان است در حالى كه اصل اين عقيده از نظر اهل سنت با شيعه همسان بوده و بين اين دو فرقه از حيث بشارت‌هاى پيامبر ( ص ) راجع به ظهور آن حضرت و مأموريت جهانى وى و دربارهء شخصيت برجسته و مقدس آن بزرگوار و حتى نشانه‌هاى ظهور و ويژگىهاى انقلاب او ، تفاوتى وجود ندارد . و تنها فرقى كه در اين مورد وجود دارد اين است كه ما شيعيان او را امام دوازدهم بنام محمد بن حسن عسكرى ( ع ) و متولد به سال 255 هجرى مىدانيم و بر اين عقيده هستيم كه خداوند عمر او را همچون عمر خضر ( ع ) طولانى نموده و او اكنون زنده و غايب است ، تا خداوند هر زمان اراده فرمايد ظهور خواهد كرد در حالى كه اغلب دانشمندان اهل سنت مىگويند هنوز متولد نشده و غايب نيست بلكه به زودى متولد خواهد شد و به آنچه پيامبر ( ص ) بشارت داده جامهء عمل مىپوشاند و عدّهء كمى از آنان در مورد ولادت و غيبت او با ما هم‌عقيده‌اند .\r\nاصالت اعتقاد به حضرت مهدى ( ع ) از ديدگاه اصل سنّت از آنجا روشن مىگردد كه روايات فراوانى در منابع و اصول روائى و اعتقادى آنها و نيز فتاوا و آراء دانشمندان و تاريخ علمى و سياسى آنان در خلال نسل‌هاى گذشته وجود دارد كه گواه بر اين عقيده است .\r\nبنابراين حركت‌هايى كه از سوى مدعيان مهدويت در جوامع اسلامى اهل سنت رخ داد مانند جنبش مهدى سودانى در قرن گذشته و حركتى كه در آغاز اين قرن در حرم مكّه اتفاق افتاد و جنبش‌هايى كه انديشه‌هاى مهدويت را به شكل آشكارى نشان مىداد ، مانند\r\n\r\n","description":"","footnote":"","page_name":" 391 ","page_number":391},
  {"content":"\r\n\r\n« جنبش جهاد و هجرت » در مصر و حركت‌هاى مشابه آن ، كه در اثر بوجود آمدن خلأ فكرى و يا تحت تأثير تفكرات شيعى ، دربارهء حضرت مهدى ( ع ) آنگونه كه برخى تصور مىكنند ، پديد نيامد .\r\n* * * شمار راويان احاديث مربوط به حضرت مهدى ( ع ) از صحابه و تابعين اهل سنّت كمتر از راويان شيعه نيست همچنين است اشخاصى از آنان كه روايات ياد شده را در اصول و مجموعه‌هاى احاديث ، تدوين نموده و كسانى كه داراى تأليفات ويژه‌اى در اين زمينه مىباشند .\r\nشايد كهن‌ترين كتابى كه از اهل سنت دربارهء مهدى ( ع ) بدست ما رسيده است ، كتاب « فتن و ملاحم » اثر حافظ نعيم بن حمّاد مروزى ( متوفاى سال 227 ه ) باشد كه مؤلف آن از اساتيد بخارى و ديگران بوده است و از مصنّفان صحاح ششگانه بشمار مىرود نسخه‌اى از اين كتاب در كتابخانهء دائرة المعارف عثمانى در حيدرآباد هند شماره 3187 - 83 و نسخه‌اى در كتابخانهء ظاهريهء دمشق به شمارهء 62 - أدب ، وجود دارد و نسخه‌اى در كتابخانهء موزهء انگلستان است كه حدود دويست صفحه پشت‌ورو دارد و تاريخ نسخه‌بردارى آن سال 706 هجرى مىباشد و روى پاره‌اى از صفحات آن عبارت ( وقف حسين افندى ) ديده مىشود كه نشانگر اين است كه نسخهء مذكور از موقوفات تركيه گرفته شده است و در سال 1924 م . در كتابخانهء بريتانيا ثبت گرديده است . و يكى از منابع ما در كتاب حاضر كه از آن روايت نقل كرده‌ايم همين نسخه است . امّا ساير منابع روائى و اعتقادى اهل سنّت كه راجع به حضرت مهدى ( ع ) سخن گفته و يا بخشى از كتاب خود را به اين موضوع اختصاص داده‌اند به بيش از پنجاه مأخذ مىرسد كه كتب صحاح نيز در ميان آنهاست . و امّا شمار تأليفات ، رساله‌ها و پژوهش‌هاى ويژهء اين موضوع تقريبا به تعداد منابع و مأخذ مىباشد .\r\nچنان كه قديمىترين اثر شيعى دربارهء عقيده مهدى ( ع ) كه بدست ما رسيده كتاب « غيبت » و يا كتاب « قائم » از فضل بن شاذان نيشابورى است كه معاصر نعيم بن حمّاد بوده است وى كتاب خويش را قبل از ولادت حضرت مهدى ( ع ) و غيبت او تأليف نموده است !\r\nنسخه‌هاى اين كتاب در قرون گذشته در دسترس علماى ما بوده است ولى متأسفانه در اين قرن از آن خبرى نيست تنها مقدارى از اين اثر در ضمن تأليفات و كتابهاى دانشمندانى\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nكه از آن كتاب استفاده كرده‌اند برجاى مانده است ، بويژهء علامه مجلسى كه رواياتى از آن كتاب را در دائرة المعارف خود « بحار الانوار » نقل نموده است .\r\n* * * با گذشت زمان ، عقيده به حضرت مهدى ( ع ) از عقائد ثابت اسلامى شد كه علماى اهل سنت و عموم آن مردم بر اين عقيده چنان هماهنگى و توافق يافتند كه اگر مخالفى پيدا مىشد و آن را انكار مىكرد و يا در آن ترديد و شبهه ايجاد مىكرد ، دانشمندان و محقّقان با او به مخالفت برخاسته و پاسخگوى وى بودند ، زيرا آن شخص به حقيقت ، در يكى از عقائد مسلّم اسلام كه روايات آن در حدّ تواتر از رسول خدا ( ص ) رسيده و ثابت شده است ، ترديد كرده بود .\r\nاينك دو نمونه از كسانى كه در اين عقيده ترديد نموده و دانشمندان اهل سنت به آنان پاسخ داده‌اند :\r\nنخست : ابن خلدون ، از دانشمندان قرن هشتم و صاحب تاريخ معروف در مقدمهء تاريخ خود ( چاپ ، دار احياء التراث العربى ) ص 311 مىگويد :\r\n« بدان كه بين همهء مسلمانان مشهور است كه با گذشت روزگاران ناگزير در آخر زمان مردى از اهل بيت ظهور مىكند كه دين را يارى و عدالت را آشكار مىسازد و مسلمانان از او پيروى مىكنند وى بر ممالك اسلامى استيلا مىيابد و مهدى ناميده مىشود و خروج دجّال و حوادث پس از او كه از نشانه‌هاى مسلّم قيامت است بعد از ظهور وى اتفاق مىافتد و عيسى بعد از او فرود مىآيد و دجّال را مىكشد و يا همزمان با ظهور مهدى فرود مىآيد و او را در كشتن دجّال يارى مىنمايد و در نماز به مهدى اقتدا مىكند » « 1 »\r\nآنگاه ابن خلدون بيست و هفت روايت را كه دربارهء مهدى ( ع ) آمده است مورد بررسى قرار مىدهد و در مورد برخى از راويان آن انتقاد مىكند و در پايان مناقشات خود ، اين عبارت را مىآورد .\r\n« اين است همهء رواياتى كه راويان در شأن مهدى ( ع ) و ظهور وى در آخر زمان آورده‌اند ، و چنان كه ملاحظه نمودى بجز اندكى ، بقيّه خالى از نقد و انتقاد نيست » « 2 »\r\n\r\n\r\n","description":"","footnote":"\r\n( 1 ) - مقدمه ابن خلدون ص 311 .\r\n( 2 ) - مقدمه ابن خلدون ص 322 .\r\n","page_name":" 393 ","page_number":393},
  {"content":"\r\n\r\nسپس برخى از آراء اهل تصوّف را دربارهء مهدى منتظر مورد نقد و بررسى قرار داده و آنگاه بحث خود را با اين گفتار پايان مىدهد :\r\n« و حقيقتى كه شايان ذكر است اينكه هيچ دعوتى نسبت به دين و حكومت كامل نمىشود مگر با وجود قدرت و حمايت قبيله‌اى كه از آن پشتيبانى و دفاع كنند تا آنكه امر خدا در آن آشكار گردد و اين مطلب را قبلا بيان كرديم و با براهين قطعى نشان داديم كه همبستگى شديد فاطمىها و حتى قريش در سراسر جهان بكلّى متلاشى شد و ملت‌هاى ديگرى پيدا شدند كه تعصبى بالاتر از تعصب قريش داشتند مگر گروهى از طالبيان از جمله بنى حسن و بنى حسين و بنى جعفر كه در سرزمين حجاز در مكّه و ينبع در مدينه باقى ماند و در آن شهرها پراكنده‌اند و بر آن نقاط غالب هستند ، آنها دسته‌هايى هستند كه از لحاظ وطن و حكومت و رأى و عقيده به صورت متفرق و پراكنده بسر مىبرند و شمار آنان به هزاران تن مىرسد . بنابراين چنانچه ظهور اين مهدى صحيح باشد دليلى بر ظهور و دعوت او وجود ندارد مگر آنكه از ايشان باشد و خداوند دلهاى آنان را در پيروى از وى به يكديگر الفت و پيوند دهد تا با قدرت تمام و حمايت كامل به ابراز دعوت خود بپردازد و مردم را به پذيرفتن آن وادار سازد امّا به غير اين روش ، مانند اينكه فردى فاطمى در گوشه‌اى از جهان بدون حمايت و پشتيبانى ( فاطمىها ) و بدون قوّت و قدرت و صرفا به خاطر انتساب به اهل بيت دست به چنين دعوتى بزند ، نمىتواند موفق باشد » « 1 »\r\nبا اينكه ابن خلدون اعتقاد به حضرت مهدى ( ع ) را بطور قطع رد نكرده امّا آن را بعيد دانسته و در تعدادى از روايات آن مناقشه مىكند ، دانشمندان نظرات وى را در اين مورد و نسبت به يك عقيدهء اسلامى كه روايات مربوط به آن مستفيض و متواتر است ، ناروا و انحرافى دانسته‌اند و او را بدينگونه مورد سرزنش قرار داده‌اند كه او مورخ است و تخصّصى در روايت ندارد تا شايستگى اين را داشته باشد كه آن را مورد جرح و تعديل و اجتهاد قرار دهد ، بزرگترين نقدى كه در پاسخ او ديده‌ام كتاب « الوهم المكنون من كلام ابن خلدون » از دانشمند محدّث احمد بن صديق مغربى است با بيش از يكصد و پنجاه صفحه كه مؤلف مقدمه‌اى مفصّل بر آن نوشته و نظريات راويان حديث را كه در صحت و تواتر روايات مربوط به حضرت مهدى است در ضمن مقدمه آورده و سپس اشكالاتى كه بوسيلهء ابن خلدون به\r\n\r\n\r\n","description":"","footnote":"\r\n( 1 ) - مقدمه ابن خلدون ص 327 .\r\n","page_name":" 394 ","page_number":394},
  {"content":"\r\n\r\nسندهاى بيست و هشت روايتى را كه او ذكر كرده است يك‌به‌يك مورد نقد و پاسخگوئى قرار داده و آنها را بىاساس و ضعيف دانسته آنگاه روايات مربوط به حضرت مهدى ( ع ) را تا يكصد روايت كامل كرده است .\r\nامّا نمونه دوم : كتاب « لا مهدى ينتظر بعد الرسول خير البشر » ( بعد از پيامبر ( ص ) مهدىاى نيست كه انتظارش رود ) است كه توسط شيخ عبد اللّه محمود رئيس دادگاه‌هاى شرع امارات قطر بدنبال حركت محمد عبد اللّه قرشى مدعى مهدويت در مسجد الحرام ، تأليف و منتشر شد . و عده‌اى از علماى حجاز با وى مخالفت كردند و بر ردّ او پاسخ نوشتند ، از آن جمله دانشمند محدّث استاد عبد المحسن عبّاد استاد دانشگاه اسلامى مدينهء منوّره كه پاسخ وى را به صورت پژوهشى كامل تحت عنوان « الرد على من كذب بالا حاديث الصحيحة الوارده فى المهدى » در بيش از پنجاه صفحه در مجلهء « الجامعة الاسلامية » شمارهء 45 محرم 1400 ه منتشر ساخت و در مقدمهء اين بحث در همان مجلّه چنين گفته است :\r\n« بدنبال وقوع اين حادثه كه دل هر مسلمانى را مىآزارد ( . . . ) بعضى پرسش‌ها دربارهء ظهور مهدى ( ع ) در آخر الزمان مطرح گرديد و آيا چه مقدار از روايات نبوى در اين مورد صحيح است ؟ ازاين‌رو برخى از دانشمندان در راديو و روزنامه‌ها صحت بسيارى از رواياتى را كه در اين‌باره از پيامبر ( ص ) رسيده است توضيح دادند ، از آن جمله شيخ عبد العزيز بن عبد اللّه بن باز رئيس ادارهء پژوهش‌هاى علمى و تبليغ و ارشاد بود كه با روشنگرى از طريق رسانه‌هاى گروهى ، راديو و بعضى روزنامه‌ها ثابت بودن آن را بوسيلهء روايات مستفيض و صحيح كه از ناحيهء رسول اكرم ( ص ) رسيده است بيان كرد و بىحرمتى و تجاوز احمقانه آن گروه منحرف نسبت به بيت الحرام را ، تقبيح كرد . و ديگر شيخ عبد العزيز بن صالح ، پيشوا و خطيب مسجد پيامبر ( ص ) مىباشد كه در يكى از خطبه‌هاى نماز جمعه ، تجاوز اين گروه خاطى و ستمگر را به زشتى و بدى ياد كرد و خاطرنشان ساخت كه آنها و كسانى كه او را مهدى پنداشتند در يك‌سو و آن مهدى كه در روايات ذكر شده است در طريقى ديگر است و با يكديگر متفاوت است ، ( ميان ماه من تا ماه گردون تفاوت از زمين تا آسمان است ) .\r\n« و در مقابل آن شيخ عبد اللّه بن زيد محمود رئيس دادگاه‌هاى شرع دولت قطر است كه به تقليد پاره‌اى از نويسندگان قرن چهاردهم كه هيچگونه شناخت و تخصصى دربارهء روايت نبوى و صحيح و سقيم آن نداشتند ، دست به انتشار جزوه‌اى بنام « لا مهدى ينتظر بعد\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nالرسول خير البشر » زد و در آن با تكيه به شبهه‌هاى عقلى ، تمام رواياتى را كه دربارهء مهدى ( ع ) آمده تكذيب كرد و همان حرف‌هايى را زد كه آنها گفته بودند باينكه اين روايات خرافه است و . . .\r\nو من مصلحت ديدم كه اين چند سطر را نگاشته و خطاها و خيال‌بافىهاى نويسندهء اين جزوه را برملا سازم و توضيح دهم كه عقيده به ظهور مهدى ( ع ) در آخر الزمان براساس روايات صحيحه بوده و علماى اهل سنت و روايت در گذشته و حال به استثناى اندكى بر آن اتفاق‌نظر دارند .\r\nبجاست كه در اينجا اشاره كنم كه من سابقا پژوهشى تحت عنوان « عقيدهء اهل السنه و الأثر فى المهدى المنتظر » نگاشتم و در مجلهء « الجامعة الاسلامية » شمارهء 3 سال اوّل ، ذى قعده 1388 در مدينهء منوره چاپ و منتشر گرديد كه اين مقاله مشتمل بر ده قسمت بدين‌ترتيب است :\r\n1 - اسامى صحابه‌اى كه روايات مربوط به حضرت مهدى ( ع ) را از پيامبر ( ص ) روايت كرده‌اند .\r\n2 - اسامى پيشوايان اهل سنت كه روايات و أخبار واردهء دربارهء آن حضرت را در كتاب‌هاى خود آورده‌اند .\r\n3 - دانشمندانى كه دربارهء حضرت مهدى ( ع ) تأليف جداگانه‌اى دارند .\r\n4 - دانشمندانى كه حكم به تواتر مربوط به حضرت نموده‌اند و نقل كلام آنان .\r\n5 - بيان برخى از رواياتى كه دربارهء مهدى ( ع ) در صحيح بخارى و مسلم آمده است .\r\n6 - بيان پاره‌اى از رواياتى كه دربارهء حضرت مهدى ( ع ) در غير دو كتاب ياد شده آمده است همراه با ذكر سندهاى بعضى از آنها .\r\n7 - بعضى از دانشمندانى كه به روايات مربوط به آن حضرت اعتراض كرده‌اند .\r\n8 - كسانى كه روايات مربوط به آن حضرت را إنكار و يا در آن ترديد نموده‌اند همراه با بيان مختصرى از گفتهء آنان .\r\n9 - بيان مطالبى كه تصور مىشود با روايات مربوط به مهدى ( ع ) تعارض دارد و پاسخ آنها .\r\n10 - پايان گفتار ما دربارهء اينكه اعتقاد به ظهور حضرت مهدى ( ع ) در آخر زمان ناشى از ايمان به غيب است و اعتقاد اهل سنت به مهدى ( ع ) ارتباطى به عقيدهء شيعه ندارد .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nدر حقيقت نقد و بررسى ابن صديق مغربى در پاسخ ابن خلدون و دو نقد ياد شده از شيخ عبّاد ، از غنىترين پژوهش‌هاى روائى و اعتقادى اهل سنت دربارهء مهدى منتظر ( ع ) است .\r\nمن مايل بودم بعضى از قسمت‌هاى آن را نقل كنم هرچند آوردن آراء دانشمندان ديگر ، از كتاب « الامام المهدى عند اهل السنه » سودمندتر است اين كتاب اخيرا از سوى « كتابخانهء امير المؤمنين ( ع ) » در اصفهان چاپ و منتشر گرديده است و حاوى فصل‌هايى از كتب احاديث و رساله‌هاى جداگانه و پژوهشهايى پيرامون مهدى ( ع ) بوده ، كه به قلم بيش از پنجاه تن از دانشمندان و پيشوايان اهل سنت مىباشد و كتابخانهء ياد شده وعده داده است ساير منابع خطى را در مجلّدى ديگر منتشر سازد .\r\n\r\nابن قيّم جوزى\r\nايشان در كتاب خود بنام « المنار المنيف فى الصحيح و الضعيف » پس از نقل تعدادى از روايات مربوط به مهدى منتظر ( ع ) مىگويد :\r\n« اين روايات بر چهارگونه است : صحيح ، حسن « 1 » ، غريب « 2 » ، موضوع « 3 » و مردم در مورد مهدى ( ع ) داراى چهار ديدگاه متفاوت مىباشند : نخستين ديدگاه : اينكه عيسى بن مريم در حقيقت همان مهدى است و طرفداران اين گفته به روايت محمد بن خالد جندى « لا مهدى الا عيسى » كه قبلا گذشت استدلال كرده‌اند و ما چگونگى آن را بيان كرده و گفتيم درست نيست و اگر درست باشد دليلى بر اين امر نخواهد بود زيرا عيسى ( ع ) بزرگترين مهدى بين پيامبر ( ص ) تا قيامت است .\r\nديدگاه دوم : اينكه مهدى همان مهدى خليفهء عباسى است كه به خلافت رسيد\r\n\r\n\r\n","description":"","footnote":"\r\n( 1 ) - روايتى است كه بواسطهء راوى شيعه و مورد ستايش با قطع‌نظر از عدالت او ، سند آن روايت به معصوم ( ع ) برسد .\r\n( 2 ) - روايتى است كه آن را فقط يك راوى نقل كند و به آن ( شاذّ ) نيز مىگويند .\r\n( 3 ) - روايتى است ساختگى و جعلى ، و معناى روايت صحيح قبلا گذشت .\r\n","page_name":" 397 ","page_number":397},
  {"content":"\r\n\r\nو حكومتش منقرض شد ، پيروان اين گفته به روايت احمد در مسند استناد مىكنند .\r\n« وقتى درفش‌هاى سياه را مشاهده كرديد از سوى خراسان روى آوردند به سوى آنها بشتابيد اگرچه با خزيدن روى برف باشد زيرا مهدى خليفهء خدا در ميان آنهاست »\r\n. . . و در سنن ابن ماجه از عبد اللّه بن مسعود نقل شده كه گفت :\r\n« زمانى ما نزد پيامبر ( ص ) بوديم كه جوانانى از بنى هاشم وارد شدند ، همين كه پيامبر آنها را ديدند اشك از چشمانشان جارى و رنگ‌شان دگرگون شد عرض كردم : ما پيوسته حالتى را در سيماى شما مىبينيم كه آن را دوست نداريم ! فرمود : خداوند براى ما اهل بيت آخرت را بر دنيا برگزيده است . و البته به زودى گرفتار بلا و مصيبت و آوارگى خواهند شد تا آنكه قومى از مشرق بيايد در حالى كه درفش‌هاى سياه با خود دارند حق را مطالبه كنند و به آنها داده نشود ، آنگاه به نبرد و مبارزه بپردازند تا پيروز شوند در اين وقت خواستهء آنان را عملى كنند ولى آنها نمىپذيرند تا آنكه درفش را بدست مردى از خاندان من بسپارند و او زمين را پر از عدل‌وداد كند . آنگونه كه قبلا از ظلم و ستم پر شده بود پس هركسى آن زمان را دريابد بايد به نزد ايشان بشتابد گرچه با خزيدن روى برف باشد . »\r\n« . . . اين مورد و مورد قبلى اگر صحيح باشد . در آن دليلى وجود ندارد بر اينكه مهدى خليفهء عباسى همان مهدى است كه در آخر زمان ظهور مىكند بلكه او مهدىاى است مانند مهدىهاى ديگر . عمر بن عبد العزيز نيز مهدى بود بلكه مىتوان گفت وى به اين نام سزاوارتر از مهدى عباسى بود .\r\n. . . امّا مهدى ( ع ) همواره در جهت خير و هدايت بوده و نقطهء مقابل مانند دجّال كه پيوسته در جهت شرّ و گمراهى است . و همانگونه كه قبل از دجّال بزرگ كه داراى كارهاى خارق العاده است دجالهاى دروغين ظاهر مىشوند همينطور پيش از مهدى موعود ( ع ) نيز مهدىهاى هدايتگر و صالح ظاهر مىشوند .\r\nديدگاه سوم : اينكه وى مردى از خاندان پيامبر ( ص ) و از فرزندان حسن بن على در آخر زمان است وقتى كه زمين آكنده از ظلم‌وجور شده باشد ظهور مىكند و آن را سرشار از عدل‌وداد مىگرداند و بيشتر روايات بر اين قول دلالت دارد و اينكه آن بزرگوار از فرزندان حسن خواهد بود خود سرّى لطيف است زيرا حسن ( ع ) كه براى خدا دست از خلافت برداشت خداوند از فرزندان وى كسى را به حق ، خليفه مىگرداند كه زمين را از عدالت مالامال سازد و اين است سنّت خداوند كه در ميان بندگانش هركس به خاطر او چيزى را\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nترك كند خداوند به او يا فرزندانش بهتر از آن را عطا مىفرمايد . . . » « 1 » . . تا آخر .\r\n\r\nابن حجر هيثمى\r\nوى در كتاب خود « الصواعق المحرقه » گويد :\r\n« مقاتل بن سليمان و مفسران پيرو او گفته‌اند كه آيهء شصت و يكم فرمودهء خداى سبحان  « وَ إِنَّهُ لَعِلْمٌ لِلسَّاعَةِ »  دربارهء حضرت مهدى ( ع ) نازل گرديده است . و رواياتى كه بصراحت وى را از خاندان پيامبر ( ص ) مىداند خواهد آمد در اين صورت آيهء شريفه دلالت بر بركت در ذرّيهء فاطمه و على دارد و خداوند از آن دو ، فرزندان پاك و شايسته‌اى برآورد و نسل آن دو را كليدهاى حكمت و معادن رحمت قرار مىدهد و سرّ آن اين است كه پيامبر ذرّيهء خود را از شر شيطان رانده شده در پناه خداوند قرار داد و براى على نيز چنين دعايى نمود كه شرح تمام آن از سياق روايات مربوط به او استفاده مىشود » « 2 »\r\nبه نظر من ممكن است بين تفسير آيهء شريفه به مهدى و عيسى ( ع ) را بتوان جمع كرد ، زيرا عيسى ( ع ) در زمان حضرت مهدى ( ع ) فرود مىآيد و با او همكارى مىنمايد و نشانه‌هاى حق و قيامت توسط هردو آشكار مىشود .\r\nابن حجر پس از آنكه مجموعه‌اى از روايات مربوط به حضرت مهدى ( ع ) را در حاشيهء روايت « لا مهدى الّا عيسى بن مريم » مىآورد مىگويد :\r\n« پس بنابراين تفسير ، اينكه نيست مهدى بجز عيسى ، مسلما براساس ثابت بودن آن است و گرنه حاكم گفته است : من آن را بعنوان تعجب آوردم نه براى استدلال به آن و بيهقى مىگويد : تنها محمد بن خالد آن را نقل كرده است و حاكم گويد كه : وى مجهول است و در سند آن روايت اختلاف وجود دارد و نسائى بصراحت او را مجهول و ناشناخته دانسته است و ديگر حافظان . روايت بطور قطع اظهار كرده‌اند كه روايات قبل از آن يعنى روايتى كه صراحتا دلالت دارد بر اينكه مهدى از فرزندان فاطمه است از حيث سند صحيح‌تر مىباشد » « 3 »\r\n\r\n\r\n","description":"","footnote":"\r\n( 1 ) - الامام المهدى عند اهل السنه ج 1 ص 289 .\r\n( 2 ) - الامام المهدى عند اهل السنه ج 1 ص 420 .\r\n( 3 ) - الامام المهدى عند اهل السنه ج 1 ص 433 .\r\n","page_name":" 399 ","page_number":399},
  {"content":"\r\n\r\nو سپس مجموعه‌اى ديگر از روايات مربوط به مهدى ( ع ) را بيان مىكند .\r\n\r\nابو فداء ابن كثير\r\nاو در نهايه مىگويد :\r\n« فصلى است در ذكر مهدى كه در آخر زمان ظهور مىكند او يكى از جانشينان راستين ( پيامبر ) و پيشوايان هدايت شده مىباشد كه احاديث نبوى دربارهء او سخن مىگويد و بيان مىدارد كه وى در آخر زمان خواهد بود . . . »\r\nو بدنبال اين روايت كه « درفش‌هاى سياهى از خراسان خروج مىنمايند و هيچ چيز مانع بازگشت آنها نمىشود تا اينكه در ايلياء نصب گردند » مىگويد :\r\n« اين پرچم‌ها آنهايى نيستند كه ابو مسلم خراسانى آنها را به حركت درآورد و بوسيله آن دولت بنى اميه را در سال 132 ه منقرض گرداند ، بلكه درفش‌هاى ديگرى است كه ياران مهدى مىآورند و او ، محمد بن عبد اللّه علوى فاطمى حسنى مىباشد كه خداوند وى را در يك شب شايستگى مىبخشد يعنى توبه او را پذيرفته و او را موفق مىكند و به او الهام نموده و به راه راست هدايت كند در حالى كه قبلا اين گونه نبوده است و گروهى از مردم مشرق زمين او را پشتيبانى و يارى مىكنند و حكومت او را برپا داشته و اركان دولت وى را استوار مىسازند كه پرچم‌هاى آنان نيز سياه است و آن نشانه‌اى است كه داراى وقار مىباشد . زيرا درفش پيامبر خدا ( ص ) سياه بود و عقاب ناميده مىشد . »\r\n« . . . بهرحال اينكه ، آن مهدى كه حضورش در آخر الزمان وعده داده شده طبق برخى از روايات ، اصل ظهور و خروج وى از ناحيهء مشرق بوده و در كنار خانه ( خدا ) با او بيعت مىكنند و من فقط ، تنها دربارهء مهدى ( ع ) بخشى جداگانه آوردم و للّه الحمد . » « 1 »\r\n\r\nجلال الدين سيوطى\r\nاو در كتاب « الحاوى للفتاوى » مىگويد : « ابن جرير در تفسير خود به نقل از سدّى\r\n\r\n\r\n","description":"","footnote":"\r\n( 1 ) - الامام المهدى عند اهل السنه ج 1 ص 296 و 301 و 302 .\r\n","page_name":" 400 ","page_number":400},
  {"content":"\r\n\r\nدرباره اين آيه :  « وَ مَنْ أَظْلَمُ مِمَّنْ مَنَعَ مَساجِدَ اللَّهِ أَنْ يُذْكَرَ فِيهَا اسْمُهُ وَ سَعى فِي خَرابِها »  آورده است كه : آنان روميان هستند كه در خراب كردن بيت المقدس از بخت النصر پشتيبانى كردند و دربارهء اين آيه :  « أُولئِكَ ما كانَ لَهُمْ أَنْ يَدْخُلُوها إِلَّا خائِفِينَ »  گفت : در روى زمين در آن روز رومىاى نيست كه داخل آن شود مگر آنكه بيمناك است از اينكه گردنش را بزنند و يا اينكه از پرداخت جزيه هراسان است . و در مورد اين آيه :  « لَهُمْ فِي الدُّنْيا خِزْيٌ » *  گفت امّا خوارى و ذلّت در اين جهان اين است كه وقتى مهدى ( ع ) قيام نمايد و قسطنطنيه آزاد گردد آنها را از دم شمشير بگذراند و اين است خوارى و ذلّت » « 1 »\r\nو در حاشيهء بر اين روايت « لا مهدى الا عيسى بن مريم » مىگويد : قرطبى در تذكره گفته است : سند اين روايت ضعيف است در حالى كه احاديث نبوى در صراحت داشتن دربارهء خروج مهدى و اين‌كه او از عترت و خاندان پيامبر ( ص ) و از فرزندان فاطمه مىباشد ثابت بوده و از اين روايت صحيح‌تر است بنابراين حكم كردن به آن باطل است .\r\nابو الحسن محمد بن حسين بن ابراهيم بن عاصم سحرى مىگويد : اخبار دربارهء آمدن مهدى متواتر است و از جهت كثرت راويان آن از پيامبر ( ص ) در حدّ استفاضه است كه بيان مىدارد مهدى از اهل بيت است و هفت سال حكمرانى خواهد نمود و زمين را پر از عدل‌وداد مىكند و عيسى همزمان با او خروج نموده و در كشتن دجّال در دروازهء لدّ در سرزمين فلسطين وى را يارى مىكند و او بر اين امّت ، امامت مىكند و عيسى پشت سر او در تمام مدت فرمانروائى وى نماز مىگزارد » « 2 »\r\n\r\nابن ابى الحديد معتزلى\r\nوى در شرح نهج البلاغه در بيان اين سخن امام ( ع ) كه مىفرمايد : « و بنا يختم لا بكم » مىگويد :\r\n« اين گفته اشاره به مهدى است كه در آخر زمان ظهور مىكند و بيشتر محدّثان برآنند كه وى\r\n\r\n\r\n","description":"","footnote":"\r\n( 1 ) - الامام المهدى عند اهل السنه ج 1 ص 354 .\r\n( 2 ) - الامام المهدى عند اهل السنه ج 1 ص 369 .\r\n","page_name":" 401 ","page_number":401},
  {"content":"\r\n\r\nاز فرزندان فاطمه مىباشد و پيروان معتزله اين نظر را انكار نمىكنند بلكه در كتاب‌هاى خود به بيان آن تصريح كرده و اساتيد و بزرگانشان به اين امر اعتراف نموده‌اند .\r\nبا اين تفاوت كه به اعتقاد ما او هنوز آفريده نشده و آفريده خواهد شد . و اربابان حديث نيز به اين عقيده گرايش دارند » « 1 »\r\nو در شرح اين سخن امام ( ع ) كه فرمود : « لتعطفنّ الدنيا علينا بعد شماسها عطف الضروس على ولدها » و در پى آن اين آيه را تلاوت نمود :  « وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ »  مىگويد :\r\n« اماميه بر اين عقيده‌اند كه آن وعده راجع به امام غايب است كه در آخر زمان بر زمين حكمرانى خواهد كرد . و هم‌كيشان ما ( معتزله ) مىگويند : مسلّما اين وعده مربوط به امامى است كه بر زمين فرمانروائى كرده و بر ممالك استيلا مىيابد ولى لازم نيست او حتما وجود داشته باشد . . . و فرقهء زيديه مىگويد : بىترديد كسى كه بر زمين حكمرانى مىكند شخصى فاطمى است و جماعتى از فاطمىها كه بر مذهب زيديه هستند از او پيروى مىكنند ، هرچند اكنون كسى از آنان وجود ندارد » « 2 »\r\nو در شرح اين گفتهء حضرت « پدرم فداى فرزند بهترين كنيزان » مىگويد :\r\n« اما اماميّه براين باورند كه امام دوازدهمين آنان فرزند كنيزى است بنام نرجس ولى معتزله مىگويند او فاطمى است و در زمان آينده از كنيزى ولادت خواهد يافت و اكنون متولد نشده است . . . و زمين را همانگونه كه از ستم انباشته شده ، از عدل‌وداد مملوّ خواهد كرد و از ستمكاران انتقام مىگيرد و با سخت‌ترين مجازات آنان را كيفر مىدهد » « 3 »\r\nامّا اگر مثلا در عصر ما تولّد يابد ، كنيز كجا خواهد بود و فرزند كنيز و فرزند بهترين كنيزان چگونه ممكن خواهد بود ؟ ابن ابى الحديد مىگويد :\r\n« اينكه امام ( ع ) فرمود : « پنهان از مردم بسر مىبرد » اشاره به شخص ياد شده است و اين گفته در مذهب شيعه سودى براى آنان ندارد هرچند تصوّر كرده باشند كه امام نظر آنها را\r\n\r\n\r\n","description":"","footnote":"\r\n( 1 ) - الامام المهدى عند اهل السنه ج 1 ص 164 .\r\n( 2 ) - الامام المهدى عند اهل السنه ج 1 ص 174 .\r\n( 3 ) - الامام المهدى عند اهل السنه ج 1 ص 152 .\r\n","page_name":" 402 ","page_number":402},
  {"content":"\r\n\r\nبيان كرده است . زيرا جايز است خداوند اين امام را در آخر زمان بيآفريند و مدتى ميان مردم پنهانى بسر ببرد و داراى مبلغانى باشد كه أمر و دعوت او را اجرا كنند و پس از آن اختفاء ، ظهور نمايد و بر كشورها فرمانروائى و بر دولت‌ها استيلا يابد و مالك زمين گردد » « 1 »\r\n\r\nعلامهء مناوى صاحب فيض القدير\r\nايشان در شرح روايت « مهدى مردى از فرزندان من است و چهره‌اش چون ستاره‌اى درخشان است » در مطامح مىگويد :\r\n« آورده‌اند كه او در ميان اين امت خليفه‌اى است كه ابو بكر بر او فضيلت ندارد و . . . و روايات مربوط به مهدى فراوان و مشهور است كه آنها را چند تن به صورت جداگانه گردآورى نموده‌اند .\r\n\r\nسمهودى مىگويد :\r\n« از أخبارى كه دربارهء او ثبت گرديده بدست مىآيد كه وى از فرزندان فاطمه مىباشد و در سنن ابو داود آمده كه او از فرزندان حسن مىباشد و راز آن اين است كه حسن خلافت را براى خدا و ترحّم بر مردم رها كرد و قائم از فرزندان وى ، بهنگام نياز مبرم مردم و آكنده بودن زمين از ستم ، به خلافت مىرسد . و اين سنّت خداوند در بين بندگانش مىباشد كه هركس به خاطر او از چيزى دست برداشت خداوند بهتر از آن را به او و يا فرزندانش عطا مىفرمايد » .\r\nو پس از توجه دادن به مطلب مىگويد :\r\nروايات مربوط به مهدى با حديث « لا مهدى الا عيسى بن مريم » هيچگونه تعارضى ندارد زيرا مراد از آن ، چنان كه قرطبى آورده است يعنى مهدىاى كامل و بر كنار از گناه غير از عيسى نيست .\r\n( رويانى ) در مسند خود از حذيفه نقل كرده كه ابن جوزى و ابن احمد رازى گفته‌اند : اين روايتى باطل است . . . و نيز در آن كتاب آمده است كه محمد بن ابراهيم صورى گفته است : در كتاب ميزان به نقل از ابن جلاب گفته كه وى روايت باطل و مجهولى را دربارهء مهدى از رواد نقل كرده است . سپس اين روايت را ادامه داد و گفت اين روايت باطل است » « 2 »\r\n\r\n\r\n","description":"","footnote":"\r\n( 1 ) - الامام المهدى عند اهل السنه ج 1 ص 163 .\r\n( 2 ) - الامام المهدى عند اهل السنه ج 2 ص 54 .\r\n","page_name":" 403 ","page_number":403},
  {"content":"\r\n\r\n\r\nعلامه خير الدين آلوسى\r\nاو در « غالية المواعظ » گفته :\r\n« براساس صحيح‌ترين گفته‌ها نزد اكثر انديشمندان ، ظهور مهدى ، از جمله نشانه‌هاى قيامت است و نظر برخى از اهل فضل . . . كه آمدن وى را انكار نموده‌اند ، فاقد ارزش و اعتبار است . . . »\r\nوى پس از آنكه بخشى از روايات مربوط به مهدى ( ع ) را مورد بررسى و تحقيق قرار مىدهد مىگويد :\r\n« مطالبى را كه دربارهء مهدى بيان كرديم ، گفتارى است صحيح از اقوال اهل سنت و جماعت » « 1 »\r\n\r\nشيخ محمد خضر حسين استاد دانشگاه الأزهر\r\nوى در مقاله‌اى كه بوسيلهء مجلّه تمدن اسلامى تحت عنوان « نگرشى بر روايات مربوط به مهدى » منتشر گرديده مىگويد : « در صحت استدلال به خبر واحد ، مطالبى به احكام عمليّه ملحق مىگردد كه شارع از آنها خبر مىدهد تا مردم نسبت به آن آگاهى پيدا كنند ، بىآنكه صحت ايمانشان منوط بر آگاهى آن باشد و روايتى كه مربوط به مهدى ( ع ) است از اين قبيل مىباشد . وقتى روايتى صحيح از پيامبر ( ص ) رسيده است كه در آخر زمان چنين خواهد شد و بوسيلهء آن علم و آگاهى بدست مىآيد بدون اينكه نياز به كثرت راويان آن حديث تا حدّ تواتر باشد ، بايد به آن پاىبند بود ، در كتاب صحيح امام بخارى روايتى دربارهء مهدى ( ع ) نيامده است ، امّا روايتى در صحيح مسلم وارد شده است كه نام حضرت در آن تصريح نشده است ولى بعضى از آنان مىگويند مراد از آن مهدى بوده و يا آنكه در آن روايات به برخى از صفات آن حضرت اشاره شده است ، امّا صاحبان ساير كتاب‌هاى حديث ، امام احمد بن حنبل ، ابو داود ، ترمذى ، ابن ماجه ، طبرانى ، ابو نعيم ، ابن ابى شيبه ، ابو يعلى ،\r\n\r\n\r\n","description":"","footnote":"\r\n( 1 ) - الامام المهدى عند اهل السنه ج 2 ص 158 و 160 .\r\n","page_name":" 404 ","page_number":404},
  {"content":"\r\n\r\nدارقطنى ، بيهقى ، نعيم بن حماد و ديگران اين روايات را نقل كرده‌اند و حتى آن روايات يا در رساله‌هاى جداگانه‌اى گردآورى شده ، مانند « العرف الوردى فى حقيقة المهدى » اثر ملّا على قارى و « التوضيح فى تواتر ما جاء فى المنتظر و الدّجال و المسيح » از شوكانى .\r\nتا جائى كه ما مىشناسيم ، نخستين كسى كه به نقد روايات مربوط به مهدى ( ع ) پرداخته ابن خلدون است « . . . سپس ابن خلدون اعتراف كرد كه بعضى از آن روايات خالى از نقد است . . . ازاين‌رو ما مىگوئيم وقتى يك روايت از اين روايات ثابت گرديد و عيب و ايرادى بر آن وارد نبود ، در آشنائى به معناى آن‌كه ظهور مردى را در آخر زمان بيان مىكند مردم را دعوت به شرع نموده و با عدالت حكم مىكند ، كفايت مىكند »\r\n« . . . و صحابه‌اى كه روايات مربوط به مهدى ( ع ) از طريق آنها روايت گرديده است بيست و هفت نفر مىباشند . . . و در حقيقت اگر روايات مربوط به مهدى ( ع ) از مجعول و ضعيف ، پيراسته گردد ، هيچ انديشمند پژوهشگر و صاحب‌نظرى نمىتواند از آن صرف‌نظر نمايد .\r\nشوكانى در رسالهء خود كه قبلا بدان اشاره شد ، بصراحت مىگويد : اين روايات به حدّ تواتر رسيده است و مىگويد : « رواياتى كه مىتوان ( دربارهء مهدى ) برآن دست يافت پنجاه حديث مىباشد كه شامل صحيح ، حسن و ضعيف قابل جبران است كه آنها بىشك متواترند بلكه بنابر تمام اصطلاحات موجود در اصول ، صفت تواتر بر كمتر از اينها نيز صدق مىكند »\r\nبعضى از منكران همهء رواياتى كه دربارهء آن حضرت است مىگويند : « اين روايات بىترديد از مجعولات شيعه است ، ولى اين نظر مردود است زيرا آن روايات با سندهاى مربوط به خود ، روايت شده و ما در احوال رجال سند آنها نيز تحقيق و بررسى نموديم و آنان را معروف به عدالت يافتيم و حتى يك نفر از رجال جرح و تعديل ، با شهرتى كه در نقد رجال دارند ، آن راويان را به شيعه بودن متهم نساخته‌اند . »\r\n« . . . و بسيارى از بنيانگذاران دولت‌ها ، مسئله مهدى ( ع ) را وسيلهء رسيدن به اهداف خود قرار داده‌اند و ادعاى مهدويت كرده‌اند تا مردم را بدين‌وسيله گرد خود جمع كنند ، از جمله دولت فاطمىهاست كه براساس اين دعوت برپا گرديد و مؤسس آن عبيد اللّه ، خود را مهدى مىانگاشت و دولت موحّدين بر پايهء اين ادّعا جريان يافت ، و بنيانگذار آن محمد بن توموت ، حكومت خود را بر اين دعوت استوار نمود .\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nو در زمان فرمانروائى مرينيه در فارس مردى بنام توزدى ظاهر شد ، وى سران صنهاجه را گرد خود جمع نمود و مصامته را به هلاكت رساند .\r\nهمچنين مردى به نام عبّاس به سال 690 ه ، در منطقه‌اى روستائى در كشور مغرب قيام كرد و خود را مهدى خواند و جماعتى از او پيروى كردند ولى سرانجام به قتل رسيد و دعوتش پايان يافت .\r\nو بعد از شورش عرابى در مصر ، مردى به نام محمد احمد در سودان پيدا شد و ادّعاى مهدويت كرد و قبيلهء بقارّه وابسته به قبيلهء جهينه به پندار اينكه وى مهدى است به سال 1300 ه از او پيروى مىكردند ، كه تعايشى ، يكى از سران قبيلهء بقارّه بعد از مرگش جانشين او شد .\r\n« . . . زمانيكه مردم ، روايت نبوى را بد فهميدند و يا آنكه آن را بر وجه صحيح خود ، خوب تطبيق ندادند ، بر اثر آن مفاسدى بوجود آمد . بنابراين نبايد اين امر سبب شك و ترديد ، در صحت روايت ، و يا موجب انكار آن گردد ، چرا كه نبوّت هم حقيقت و واقعيتى بود بىترديد ، امّا افرادى بدروغ و افتراء دعوى نبوّت كردند و عدّهء زيادى از مردم را بدينسان به ورطهء گمراهى كشاندند . مانند طايفهء قاديانيه كه امروز چنين ادعايى دارند ، و الوهيت و پرستش خدا كه مانند آفتاب روشن است ، عده‌اى آن را براى سران خود ادعا كردند كه خداوند در آنان حلول كرده است ، مانند فرقهء بهائيت در اين عصر ، بنابراين نبايد حق را بدليل اينكه احيانا باطلى به آن راه يافته است ، انكار نمود . » « 1 »\r\n\r\nشيخ ناصر الدين ألبانى\r\nوى در مقاله‌اى تحت عنوان « پيرامون مهدى » در مجلهء تمدن اسلامى ، مىگويد : « امّا مسئله مهدى ، بايد دانست كه دربارهء ظهور او روايات فراوان و صحيح وجود دارد كه بخش عمده‌اى از آنها داراى سندهاى صحيح مىباشد . و من در اينجا نمونه‌هايى از آنها را مىآورم و سپس بدنبال آن به دفع شبههء خرده‌گيران و ناقدان مىپردازم » پس از آن به ذكر مواردى از آن\r\n\r\n\r\n","description":"","footnote":"\r\n( 1 ) - الامام المهدى عند اهل السنه ج 2 ص 210 - 214 .\r\n","page_name":" 406 ","page_number":406},
  {"content":"\r\n\r\nو درج نظرات علماء دربارهء تواتر آنها مىپردازد و آنگاه مىگويد :\r\n« براستى ( افرادى مانند ) رشيد رضا و ديگران در مورد تك‌تك روايات مربوط به مهدى تحقيق و بررسى نكرده‌اند و در جستجوى سند هر روايتى تلاش ننموده‌اند و گرنه پاره‌اى از آنها را داراى حجت مىيافتند ، حتى در امور غيبى كه بعضى تصور مىكنند جز با روايت متواتر ثابت نمىشود ، از مطالبى كه مىتواند رهنمونى در اين زمينه براى شما باشد ، اينكه رشيد رضا مدعى است كه سندهاى روايات مربوط به مهدى خالى از راوى شيعه نيست با آنكه اصلا چنين نيست ، و روايات چهارگانه‌اى كه خود او آورده است مردى معروف به تشيّع در سند آنها ديده نمىشود ، با آنكه اگر اين ادعا صحيح هم بود خدشه‌اى در صحت روايت وارد نمىساخت ، زيرا ملاك اعتبار در صحت روايت ، صداقت و دقّت راوى است و بگونه‌ايكه در علم روايت‌شناسى بيان شده ، اختلاف مذهب در آن شرط نمىباشد ، از اين‌رو ( ملاحظه مىكنيم ) مسلم و بخارى در كتاب‌هاى خود از بسيارى از شيعيان و ديگر فرقه‌هاى مخالف ، رواياتى را نقل نموده و حتى به اين گونه روايات ، استدلال كرده‌اند .\r\nرشيد رضا به علت ديگرى كه عبارت از تعارض باشد متوسل شده كه آن راه نيز مردود است ، زيرا شرط تعارض ، برابرى در قوّت و ثبوت است ، بنابراين تعارض بين روايت قوى و ضعيف را هيچ خردمند منصفى جايز نمىداند . و تعارض موردنظر وى از همين قبيل است .\r\nكوتاه سخن اينكه ، عقيدهء به ظهور حضرت مهدى عقيده‌اى است كه بطور متواتر از ناحيهء پيامبر ( ص ) ثابت است و از آنجائى كه از زمرهء امور غيب است ، ايمان به آن واجب مىباشد و اعتقاد به آن از صفات متّقين شمرده مىشود ، چنان كه خداوند در قرآن مىفرمايد :\r\n    « الم ، ذلِكَ الْكِتابُ لا رَيْبَ فِيهِ هُدىً لِلْمُتَّقِينَ ، الَّذِينَ يُؤْمِنُونَ بِالْغَيْبِ »    \r\nو انكار آن جز از جاهل و يا معاند سر نمىزند ، از خداوند مسألت دارم ما را با ايمان به آن و به تمام آنچه كه بدرستى در كتاب و سنّت آمده است ، بميراند » « 1 »\r\n\r\n\r\n","description":"","footnote":"\r\n( 1 ) - الامام المهدى عند اهل السنه ج 2 ص 288 - 391 .\r\n","page_name":" 407 ","page_number":407},
  {"content":"\r\n\r\n\r\nكتّانى مالكى\r\nوى در كتاب « نظم المتناثر من الحديث المتواتر » بعد از سرشمارى بيست تن از صحابه كه روايات مربوط به مهدى را روايت كرده‌اند مىگويد : « تنى چند از حافظ سخاوى نقل كرده‌اند كه آن روايات ، متواتر است و سخاوى اين مطلب را در كتاب « فتح المغيث » آورده و آن را از ابو الحسن آبرى نقل كرده است كه روايت آن در اوّل اين رساله آمده است . و در تأليفى از ابو العلاء ادريس حسين عراقى ، دربارهء مهدى چنين آمده است : مسلّما روايات وى متواتر و يا نزديك به تواتر است و اضافه مىكند كه چند تن از حافظان و ناقدان روايت ، دربارهء بخش اوّل آن ( متواتر ) نظر قطعى داده‌اند . . . »\r\nو در « شرح رساله » از شيخ جوس چنين آمده است : « روايت مربوط به مهدى در روايات سخاوى وارد شده و به حدّ تواتر رسيده است و در شرح مواهب به نقل از ابو الحسن آبرى در مناقب شافعى مىگويد : براساس أخبار متواتر ، مهدى از اين امت مىباشد و عيسى پشت سر او نماز مىگزارد ، اين مطلب را در پاسخ به روايت ابن ماجه « لا مهدى الا عيسى » آورده است . »\r\nشيخ حسن آبرى در كتاب « مغانى الوفا به معناى الاكتفا » مىگويد : « در زمينهء آمدن مهدى و اينكه وى هفت سال فرمانروائى كرده و زمين را پر از عدل‌وداد مىكند ، روايات از لحاظ كثرت راويان ، مستفيض و بلكه در حدّ تواتر ، از پيامبر ( ص ) روايت گرديده است . و در شرح عقيدهء شيخ محمد بن احمد سفاريتى حنبلى چنين آمده : دربارهء ظهور مهدى روايات بسيار وارد شده كه به حدّ تواتر معنوى مىرسد و اين مطلب ميان دانشمندان اهل سنت شايع و رايج است بگونه‌ايكه جزء معتقدات آنان بشمار مىآيد ، سپس پاره‌اى از روايات واردهء دراين‌باره را از جمعى از صحابه نقل مىكند و پس از آن مىگويد : روايات متعددى از صحابه ، چه آنها كه نامشان ذكر شده و چه آنها كه ذكر نشده و همچنين از تابعين نقل گرديده است كه رويهمرفته موجب يقين مىشود ، بنابراين چنان كه ، نزد اهل فضل و دانش ثابت بوده و در اعتقادات اهل سنت و جماعت تدوين شده است ، ايمان و اعتقاد به ظهور مهدى واجب مىباشد » « 1 »\r\n\r\n\r\n","description":"","footnote":"\r\n( 1 ) - الامام المهدى عند اهل السنه ج 2 ص 194 - 195 .\r\n","page_name":" 408 ","page_number":408},
  {"content":"\r\n\r\n\r\nعدوى مصرى\r\nاو در كتاب « مشارق الانوار » مىگويد : « در برخى از روايات آمده است كه هنگام ظهور او فرشته‌اى بالاى سرش ندا مىكند كه : « اين مهدى خليفهء خداست از او پيروى كنيد » پس مردم به او روى مىآورند و عشق و محبت وى در دلها جايگزين مىشود ، وى بر شرق و غرب زمين فرمانروائى مىكند و كسانى كه نخستين‌بار بين ركن و مقام با او بيعت مىكنند به تعداد اهل بدر مىباشند ، پس از آن مؤمنين واقعى از شام و افراد شايسته‌اى از مصر و گروه‌هايى از مشرق زمين و نظير آنان ، نزد او مىآيند . و خداوند براى يارى او سپاهى با درفش‌هاى سياه از خراسان برمىانگيزد ، سپس به شام و در روايتى به كوفه روى مىآورند كه جمع بين هردو ( روايت ) ممكن است و خداوند او را با سه هزار فرشته يارى مىكند و اصحاب كهف از ياران آن حضرت خواهند بود ، استاد سيوطى گويد : راز تأخير آنان ( اصحاب كهف ) تا اين زمان بدين‌جهت است كه خداوند اين عزّت و شرافت را به آنان اعطا فرمود تا در اين امّت داخل شوند و خليفهء خدا را يارى نمايند ، طلايه‌دار سپاه وى جبرئيل و در انتهاى آن ميكائيل قرار دارد » « 1 »\r\n\r\nسعد الدين تفتازانى\r\nوى در « شرح المقاصد » بيان مىدارد : « خاتمهء بحث : خروج مهدى و فرود آمدن عيسى از موضوعاتى است كه به مبحث امامت مربوط است و هردو از نشانه‌هاى قيامت است و در اين باب روايات صحيحى رسيده هرچند خبر واحد باشند »\r\n« . . . از ابو سعيد خدرى نقل شده است كه گفت : پيامبر خدا ( ص ) فرمود « بر اين امت بلا و مصيبتى برسد كه از ظلم و بيداد ، كسى ملجأ و پناهى نيابد تا بدان پناه برد ، آنگاه خداوند مردى از خاندان مرا برانگيزد تا زمين را پر از عدل‌وداد سازد همانگونه كه از ظلم و جور آكنده شده بود » دانشمندان اهل سنت برآنند كه وى پيشوايى عادل از فرزندان فاطمه مىباشد كه خداوند هروقت بخواهد او را آفريده و براى يارى دين خود برمىانگيزد و شيعه\r\n\r\n\r\n","description":"","footnote":"\r\n( 1 ) - الامام المهدى عند اهل السنه ج 2 ص 62 .\r\n","page_name":" 409 ","page_number":409},
  {"content":"\r\n\r\nمعتقد است كه وى محمّد بن حسن عسكرى است كه از بيم دشمنان ، پنهان بسر مىبرد و طول عمر او أمرى محال و غيرممكن نيست همچون نوح و لقمان و خضر ( ع ) و ساير فرقه‌ها اين مطلب را إنكار كرده‌اند چون آن را امرى بسيار بعيد مىشمارند زيرا چنين عمرهاى طولانى بدون دليل و قرينه در اين امّت بىسابقه است » « 1 »\r\n\r\nقرمانى دمشقى\r\nاو در كتاب خود « اخبار الدول و آثار الأول » گفته است : « دانشمندان بر اين عقيده اتفاق دارند كه مهدى همان قيام‌كنندهء در آخر زمان است و اخبار ظهور وى را تأييد مىكند و بر پرتوافشانى نور او هماهنگى دارند . ظلمت و تاريكى روزگاران با ظهور او به روشنائى بدل خواهد شد و با ديدن رويش ظلمت‌هاى شب تاريك جاى خود را به صبح راستين خواهد داد . و پرتو عدالتش سراسر جهان را تابناكتر از ماه تمام ، نورافشانى خواهد نمود » « 2 »\r\n\r\nمحى الدين عربى\r\nاو در كتاب « الفتوحات المكيّه » خود آورده است : « آگاه باش ، خداوند ما را يارى گرداند ، كه پروردگار را خليفه‌اى است ظهور مىكند در حالى كه زمين مملوّ از ظلم و بيداد شده باشد و او آن را از عدل‌وداد سرشار خواهد ساخت و اگر از عمر جهان تنها يك روز مانده باشد خداى سبحان آن روز را به حدّى طولانى نمايد تا خليفهء خدا از خاندان رسول اللّه ( ص ) و از فرزندان فاطمه و همنام با پيامبر خدا ( ص ) ( بر جهان ) حكمرانى كند .\r\n« . . . او در كارزار بزرگ كه مهمانى خداست ، در مرج عكّا حاضر مىشود ، ستم و ستم‌پيشگان را نابود مىكند و دين را برپا داشته و جان تازه در كالبد اسلام مىدمد ، اسلام بعد از خوارى ، به سبب او عزيز و ارجمند مىگردد و پس از انزوا دوباره زنده مىشود ، ماليات و جزيه را وضع مىكند ( دشمنان را ) با شمشير ، دعوت به خدا مىنمايد هركس نپذيرد كشته\r\n\r\n\r\n","description":"","footnote":"\r\n( 1 ) - الامام المهدى عند اهل السنه ج 1 ص 214 .\r\n( 2 ) - الامام المهدى عند اهل السنه ج 1 ص 463 .\r\n","page_name":" 410 ","page_number":410},
  {"content":"\r\n\r\nمىشود و هركه با او درافتد خوار و بيچاره مىگردد ، در احكام و مسائل دين بگونه‌اى عمل مىكند كه اگر پيامبر خدا ( ص ) بود همان‌گونه عمل مىكرد ، مذاهب باطل را از روى زمين برمىاندازد و جز دين پاك و ناب اسلام ، آئينى باقى نمىماند .\r\nدشمنان او مقلّد فقيهان داراى اجتهاد هستند و چون حكم او را بر خلاف احكام پيشوايان خود مىبينند به ناچار از ترس شمشير و هيبت او و يا از شوق مزايايى كه در اختيار دارد ، تحت فرمانروايى وى در مىآيند .\r\nعامّه مسلمانان بيش از خواص ، به وجود او شاد مىگردند و عارفان اهل حقيقت كه به سبب معرفت الهى به كشف و شهود حقائق نائل شده‌اند با وى بيعت مىكنند .\r\nاو را مردانى الهى است كه دولت وى را برپا داشته و او را يارى مىكنند ، آنان وزيران و معاونان او محسوب مىشوند كه بار مسئوليت سنگين مملكت را بدوش كشيده و او را در مأموريت الهىاش كمك مىكنند .\r\n« . . . شهداى او بهترين شهيدان و امانت‌داران او برترين امانت‌داران‌اند و همانا خداوند گروهى را كه در پردهء غيب خود پنهان ساخته به معاونت او برگزيند و آنها را از طريق كشف و شهود بر حقايق آگاه سازد و آنچه تكليف الهى اوست نسبت به بندگان خدا انجام مىدهد و با مشورت آنان امور را فيصله مىدهد و آنان آگاه به مسائل بوده و مىدانند در آنجا چه وجود دارد .\r\nامّا خود او دارندهء شمشير حق و داراى سياست كشوردارى است و آگاهى و علم وى از جانب خداوند به اندازه‌ايست كه شأن و منزلت او نياز بدان دارد ، زيرا وى خليفه‌اى راستين و به حق است ، زبان حيوانات را مىداند و عدالتش در جنّ و انس جريان مىيابد و از اسرار دانش ، وزيران او مىباشند كه خداى سبحان آنان را به وزارت و معاونت او انتخاب مىكند كه مصداق اين گفتهء خداوند است كه : « اين حق ماست كه ايمان‌آورندگان را يارى نماييم » و آنان در رديف صحابه و بزرگان مىباشند ، كه بر سر پيمان خويش با خدا باقى ماندند ، آنان از عجم هستند و در ميان‌شان عرب نيست ولى جز به زبان عربى سخن نمىگويند ، نگاهبان دارند ولى از جنس خودشان نيست ، و هرگز نافرمانى خدا را نمىكنند و از وزراى ويژه و بافضيلت‌ترين امانت‌داران بشمار مىروند » « 1 »\r\n\r\n\r\n","description":"","footnote":"\r\n( 1 ) - الامام المهدى عند اهل السنه ج 1 ص 106 - 107 .\r\n","page_name":" 411 ","page_number":411},
  {"content":"\r\n\r\n\r\nشريف برزنگى\r\nوى در كتاب خود « الاشاعة فى اشراط الساعة » مىگويد : « بدان كه روايات مربوط به مهدى با وجود اختلاف آن منحصر و محدود نمىباشد چنان كه محمد بن حسن دستورى در كتاب مناقب شافعى خود مىگويد : رواياتى كه از رسول اللّه دربارهء مهدى آمده و او را از خاندان آن حضرت دانسته ، در حدّ تواتر است .\r\n« . . . از ابن سيربن نقل شده كه مهدى از ابو بكر و عمر بهتر است و گفته شده : ( آيا او ) از ابو بكر و عمر بهتر است ! ؟ گفت البته او بر بعضى از پيامبران نيز برترى دارد ، و از او روايت شده است كه گفت : ابو بكر و عمر بر او فضيلت ندارند . سيوطى در « العرف الوردى » گويد : اين سندى صحيح است و از لفظ اوّل خفيف‌تر مىباشد و گفته : به عقيدهء من بهتر اين است كه دو عبارت بر مفاد اين روايت تأويل گردد : « بلكه به اندازهء پنجاه تن از شما » به خاطر فتنه‌هاى سختى كه در زمان مهدى وجود دارد .\r\nبعقيدهء من ، حق اين است كه جهات برترى و فضيلت ، متفاوت است و روا نيست فردى را بر فرد ديگر بطور مطلق ، ترجيح دهيم مگر آنكه پيامبر ( ص ) او را برترى داده باشد .\r\nزيرا ممكن است در فرد پائين‌تر امتيازى وجود داشته باشد كه در شخص برتر نباشد ، در فتوحات مكيّه از شيخ محى الدين عربى قبلا گذشت كه آن حضرت در حكم معصوم است و به سنت و سيرهء پيامبر ( ص ) عمل كرده و هرگز خطا نمىكند ، بىترديد اين خصلت در ابو بكر و عمر نبود و ويژگيهاى نه‌گانه‌اى كه گذشت در وجود هيچ‌يك از پيشوايان دينى قبل از او جمع نگرديد ، با توجه به اين جهات مىتوان او را بر آن دو برترى داد هرچند آنها از امتياز مجالست رسول خدا ( ص ) و مشاهدهء وحى و سابقه و غير آن برخوردار بوده‌اند . و اللّه العالم .\r\nشيخ على قارى در كتاب « المشرب الوردى فى مذهب المهدى » مىگويد : از جمله چيزهايى را كه مىتوان دليل بر برترى حضرت مهدى ( ع ) دانست اين است كه پيامبر ( ص ) وى را « خليفهء خدا » ناميد ولى به ابو بكر جز « خليفهء رسول خدا » نمىگفتند » . « 1 »\r\n\r\n\r\n\r\n","description":"","footnote":"\r\n( 1 ) - الامام المهدى عند اهل السنه ج 1 ص 480 - 506 .\r\n","page_name":" 412 ","page_number":412}
  ]