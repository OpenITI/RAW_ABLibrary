[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nاللهم كن لوليك\r\nالحجة بن الحسن\r\nصلواتك عليه و على آبائه\r\nفي هذه الساعة و في كل ساعة\r\nوليا و حافظا و قائدا و ناصرا و دليلا\r\nوعينا حتى تسكنه أرضك طوعا و تمتعه\r\nفيها طويلا\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nأجوبة المسائل\r\nيا پاسخ به جديدترين استفتاءات\r\nاز محضر مبارك\r\nفقيه اهل بيت عصمت و طهارت\r\nحضرت آية الله العظمى حاج سيد محمدعلى علوى گرگانى\r\nمد ظله العالى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nسرشناسه : علوى گرگانى ، محمد على ، 1317 -\r\nعنوان و نام پديدآور : اجوبه المسائل ، يا ، پاسخ به جديدترين استفتاءات / مطابق با فتاواى محمدعلى علوى گرگانى .\r\nمشخصات نشر : تهران : موسسه انتشاراتى كميل تهران ، 1391 .\r\nمشخصات ظاهرى : 654 ص .\r\nشابك : 220000 ريال : 4 - 5 - 95394 - 964 - 978\r\nوضعيت فهرست نويسى : فيپا\r\nموضوع : فقه جعفرى - - رساله عمليه\r\nموضوع : فقه جعفرى - - رساله عمليه - - پرسش ها و پاسخ ها\r\nموضوع : فتواهاى شيعه - - قرن 14\r\nموضوع : اسلام - - پرسش ها و پاسخ ها\r\nرده بندى كنگره : 1391 ع 8 الف 3 / 9 / 183 BP\r\nرده بندى ديويى : 3422 / 297\r\nشماره كتابشناسى ملى : 2742710\r\nاجوبه المسائل يا پاسخ به جديدترين استفتاءات\r\nمطابق با فتاواى حضرت آيت الله العظمى علوى گرگانى ( مدظله )\r\nناشر : موسسه انتشاراتى كميل تهران تلفن : 77406243 - 44236865\r\nنوبت چاپ : اول 1391 ش - 1433 ق\r\nچاپ و صحافى : ايران آسيا تلفن : 66958406 - 66958396\r\nشابك : 4 - 5 - 95394 - 964 - 978\r\nشمارگان : 5000 نسخه\r\nبخشى از هزينه چاپ اين كتاب از ثلث مرحوم مغفور آقاى\r\n\" حاج مير باقر شمس آبادى \"\r\nتأمين گرديده است . انشاءالله خداوند متعال ثواب آن را به روح آن مرحوم ايصال فرمايد .\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n . \r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n . \r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n . \r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n . \r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\nديباچه\r\nبسم‌اللَّه الرحمن الرحيم\r\nالحمد للَّه‌رب العالمين و صلى اللَّه على محمد و آله الطيبين الطاهرين\r\nاز آنجا كه انسان در حيات اجتماعى خود هميشه با سوالات گوناگونى روبرو بوده و در جهت حل آن از هيچ كوششى فروگذار نكرده ، كه يكى از راههاى مطمئن و پذيرفته‌شده بين تمامى جوامع بشرى جهت حل اين‌گونه مسائل مراجعه به متخصصين فن است و يكى از مهمترين ابوابى كه انسان مومن و متعهد به اسلام عزيز به آن نياز دارد احكام و مسائل دينى است و لذا جهت پاسخ يا بى به اين‌گونه سوالات به فقهاى جامع الشرائط مراجعه مىكند كه طبق دستور ائمه هدى سلام‌اللَّه عليهم بايد به آنان مراجعه گردد كه فرمود :\r\n« و امّا مَن كان مِنَ الفقهاءِ صائناً لِنَفسِه حافظَاً لدينِه مُخالِفاً لِهَواهُ مُطيعَاً لَامرِ مَولاهُ فَلِلْعَوامِ انْ يُقَلِّدُوهُ »\r\nاز اين رو كتاب حاضر ، اجوبة المسائل يا پاسخ به جديدترين استفتاءات مىباشد كه از محضر مبارك حضرت آية اللَّه العظمى علوى گرگانى استفتاء شده و ايشان به آنان پاسخ داده‌اند و در اختيار شما مومنان و استفاده كنندگان عزيز قرار گرفته تا انشاءاللَّه به آنها عمل نموده و عنداللَّه مأجور باشيد\r\nدفتر حضرت آيةاللَّه العظمى علوى گرگانى\r\n\r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nمسائل تقليد\r\n\r\nتقليد و شرايط مرجع تقليد\r\nس 1 - آيا زن مجتهده مىتواند از خودش تقليد كند يا خير ؟\r\nج 1 - انسان وقتى مجتهد شد ، بايد به فتواى خودش عمل نمايد ، مرد باشد يا زن ، فرقى نمىكند .\r\nس 2 - آيا زن در مسائل مخصوص خودش ، مثل حيض مىتواند از زن تقليد كند يا خير ؟\r\nج 2 - يكى از شرايط جواز تقليد آن است كه مرجع بايد مرد باشد و فرقى بين مقلّد زن و مرد و مسائل زنانگى نيست .\r\nس 3 - مراد فقهاء از شياع مفيد علم چيست و آيا شياع بايد از اهل خبره بدست بيايد يا از عموم مردم هم مكفى است ؟\r\nج 3 - شياعى كه مفيد علم است از هر راهى و در هر صورت صحيح و حجّت است ولى اگر مفيد علم نباشد ، اگر چه هم از اهل خبره حاصل شده باشد حجّت نيست .\r\nس 4 - ترويج از مرجعى كه انسان يقين دارد ديگران از او اعلم هستند چه صورتى دارد ؟\r\nج 4 - اگر تقليد از كسى كند كه تقليد اعلم را واجب ميداند در فرض مذكور اين كار جايز نيست .\r\nس 5 - ترويج از مرجعى كه مروّج نمىداند اعلم است يا نه يا مشكوك به اعلميّت يا مساوى با ديگران مىباشد چه صورت دارد ؟ اگر يقين دارد ديگرى به جهاتى از مرجع مورد نظر مروّج بهتر است يا طبق شهادت چند نفر كه گفته‌اند از فلانى مىشود تقليد كرد و شخص\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمبلّغ هم طبق شهادت چند نفر از آن مرجع تبليغ مىكند در تمامى صور حكم تكليفى چيست ؟\r\nج 5 - به نظر حقير ، چون تشخيص اعلميّت و احراز آن مشكل است در اين صورت با احراز جواز تقليد از شخصى كه توسط اهل خبره و با تقوى مورد تائيدند جايز است . والّله العالم .\r\nس 6 - آيا تقليد از مجتهد اعلم واجب است يا از غير اعلم نيز\r\nمىتوان تقليد كرد ؟\r\nج 6 - چون تشخيص اعلميّت به نظر ما مشكل است لذا تقليد از مجتهد محتمل الاعلميه افضل است مگر اينكه كسى مدعى احراز باشد كه در اين صورت احتياط در تقليد اعلم است .\r\nس 7 - آيا تقليد ابتدايى از مجتهد ميّت نظير امام جايز است ؟ در صورت اعلميّت مجتهد ميّت نسبت به مجتهدين حىّ وظيفه كسانى كه\r\nتازه به تكليف رسيده‌اند چيست ؟\r\nج 7 - تقليد ابتدايى بايد از مجتهد زنده باشد .\r\nس 8 - آيا شهادت على نفسه مقبول است يا نه يعنى آنكه شخصى بگويد من مجتهد يا اعلم هستم و يا امام جماعت بگويد ، من عادل هستم يا در مقام شهادت به طلاق ، شخص شاهد مىگويد من عادلم ؟\r\nج 8 - اگر شخص ، مهذّب و باتقوى باشد و او را به اين صفت بشناسند ، كلامش در حقّ خودش هم قبول است ، چون موجب اطمينان شنونده است .\r\nس 9 - تقليد از زن مجتهده چه حكمى دارد ؟\r\nج 9 - تقليد از زن مجتهده حتّى براى مثل خود او هم جايز نيست .\r\nس 10 - حكم ولايت امر يا فتواى او در صورت مخالفت با رأى مرجع تقليد كدام رجحان دارد ؟\r\nج 10 - در صورتى كه فتواى مجتهد با فتواى ولايت فقيه متفاوت باشد مقلّد هر كدام بايد به فتواى مجتهد خود عمل نمايد ولى اگر حكم حكومتى ولىّ فقيه با حكم مجتهد شخص متفاوت باشد ، حكم ولىّ فقيه مقدّم است .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nس 11 - اگر اعلم بودن مجتهدى ثابت شود ، آيا بر ديگر مجتهدين واجب است كه اعلميّت او را اعلام كنند ؟\r\nج 11 - لازم نيست و اين اتّفاق نمىافتد .\r\nس 12 - آيا زن در انتخاب مرجع تقليد خود تابع شوهر بايد باشد ؟\r\nج 12 - زن در انتخاب مرجع تقليد مستقلّ است .\r\nس 13 - اگر بيّنه‌اى گواهى دهد كه زيد در اكثر مسائل لا علىالتعيين اعلم از ديگران است در اين صورت آيا واجب است در تمام مسائل از زيد تقليد كنيم و آيا مىشود از ديگرى تقليد كرد يا خير ؟\r\nج 13 - اگر خبره نفى اعلميّت در بقيّهء مسائل را ننمايد ، واجب است در تمام مسائل از مجتهد مذكور تقليد شود به احتياط واجب .\r\nس 14 - چرا ولدالزنا نمىتواند مرجع تقليد يا امام جماعت شود و حال آنكه هيچ گناهى نكرده است ؟\r\nج 14 - اين ظلم از پدر و مادرش در حقّ او صورت پذيرفته و اينكه نمىتواند اين دو منصب را متصدى شود ، از باب عظمت اين دو منصب در پيش شارع مقدّس است .\r\nس 15 - وقتى بيّنه گواهى داد كه زيد در اكثر مسائل لا علىالتعيين اعلم از ديگرى است اگر ما در مسأله‌اى خاصّ احتمال اعلميّت بكر را بدهيم در اين مسئله بايد از زيد تقليد كنيم يا از بكر ؟\r\nج 15 - با فرض اينكه ما تبعيض در تقليد را جايز مىدانيم در مسأله‌اى كه بكر اعلم است مىتوان از او تقليد كرد .\r\n\r\nمسائل تقليد و احتياط\r\nس 1 - چه فرقى بين ضروريّات و يقينيات است كه مىگويند نياز به تقليد ندارد ؟\r\nج 1 - ضروريّات مربوط به دين و مذهب و يقينيات اعمّ است .\r\nس 2 - اگر مرجعى از دنيا برود و مرجع تقليد ديگرى نباشد وظيفه مقلّد چيست ؟\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nج 2 - در صورت امكان ، عمل به احوط اقوال مراجع گذشته كند و اگر ممكن نبود به هر طرف كه مطابق با احتياط بنظرش ميرسد انجام دهد تا بعد از دسترسى به مجتهد اگر صحيح بود كفايت كند و اگر نه اعاده نمايد .\r\nس 3 - مراد از لفظ احتياط در كلمات فقهاء چيست ؟\r\nج 3 - منظور ، احتياط در هنگام عمل است .\r\nس 4 - افرادى كه محتاط هستند آيا مىتوانند در بعضى مسائل تقليد كنند يا خير ؟\r\nج 4 - در صورتى كه تقليد را اختيار نكرده باشد در هر مسئله مختار است كه تقليد كند و يا عمل به احتياط نمايد .\r\nس 5 - شخص محتاط ، وجوهات خمس خود را بايد به مجتهد اعلم بدهد يا به هر مجتهدى بدهد كفايت مىكند ؟\r\nج 5 - در صورتى كه اعلميّت را احراز كرده باشد بايد وجوه را به مجتهد اعلم پرداخت كند زيرا از مصاديق عمل به احتياط است .\r\nس 6 - احتياط حضرتعالى را به كداميك از مراجع رجوع كنيم ؟\r\nج 6 - رجوع به هر كسى كه واجد شرايط باشد با رعايت الاعلم فالاعلم جايز است .\r\nس 7 - شخصى مقلّد زيد بوده ، مدّت پنج سال بعد از رحلت او رجوع كرده به عمرو ، سه سال بعد از رحلت او هم رجوع كرده به بكر و به تقليد زيد باقى است حال آيا مىشود در يك مسئله كه زيد احتياط واجب دارد مقلّد غير بكر شود يا نه ، البتّه بر فرض اعلميّت زيد ، ضمناً در جواز تقليد غير بكر بيّنه موجود است ؟\r\nج 7 - در احتياطهاى زيد بايد به بكر رجوع كند در صورت تمايل و رجوع به غير جايز نيست اگر آن غير با بكر در اجتهاد مساوى باشد .\r\nس 8 - مفاهيم احتياط واجب و مستحبّ را توضيح فرمائيد ؟\r\nج 8 - در احتياط واجب ، مقلّد مىتواند در آن مسئله كه مرجعش احتياط واجب كرده به مجتهد ديگر رجوع كند ولى در احتياط مستحبّ ، حقّ رجوع به غير را ندارد و بايد به فتواى مرجع خود عمل كند .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nس 9 - براى شخص محتاط ، آيا حدود دائره احتياط ، در احكام بين فتاواى فقها موجود است ؟ و آيا واجب است داخل كردن فتاواى فقهاى گذشته ؟\r\nج 9 - مدار در احتياط ، تحصيل علم در انجام تكليف واقعى است و لو اين كه با عمل به فتاواى فقهاى گذشته باشد .\r\nس 10 - در عبارات ذيل كه در رساله استفاده شده در كداميك از موارد مىتوان از مجتهد ديگر تقليد كرد :\r\nالف - به احتياطى كه در كنار فتوامىآيد احتياط مستحب گفته مىشود\r\nب - احتياط واجب كه معمولًا مطلق مىآيد .\r\nت - موردى كه مجتهد مىفرمايد اشكال دارد .\r\nث - موردى كه مجتهد مىفرمايد مورد تأمل است .\r\nج - موردى كه مىفرمايد اين مورد مشهور است .\r\nح - موردى كه مىفرمايد اين چنين گفته شده .\r\nخ - موردى كه مىفرمايد اين مطلب اشهر است .\r\nد - موردى كه مىفرمايد اقوى اين است .\r\nذ - موردى كه مىفرمايد اظهر اين است .\r\nج 10 - الف - جايز نيست . ب - جايز است .\r\nت - جايز است . ث - جايز است .\r\nج - جايز نيست . ح - جايز است .\r\nخ - جايز نيست . د - جايز نيست .\r\nذ - جايز نيست .\r\nس 11 - آيا مسئله حرمت تقليد ، شامل طلّاب و فضلائى كه در بعضى از مسائل مجتهد هستند هم مىشود ؟\r\nج 11 - در مسائلى كه اجتهاد كرده باشد جايز نيست از ديگرى تقليد كند .\r\nس 12 - كسى كه در حدّ احتياط است در اين صورت واجب است احتياط كند يا مىتواند تقليد كند و يا مىتواند بعضى از مسائل را احتياط و بعضى را تقليد كند ؟\r\nج 12 - مخيّر است ، مىتواند تقيلد نمايد و مىتواند احتياط كند .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nس 13 - آيا فرد عامى بايد تقيلد كند يا اينكه مىتواند وظايفش را بر طبق احتياط انجام دهد ؟\r\nج 13 - افراد عامى نمىتوانند احتياط كنند زيرا بدست آوردن موارد احتياط براى عامى معمولًا امكان ندارد لذا بايد تقليد نمايد .\r\nس 14 - فرق بين احوط لزومى و عبارت \" افضل اين است \" چيست ؟\r\nج 14 - اگر در كنار قيد احوط لزومى قيد فتوايى نباشد دليل بر اين است كه اين احتياط بايد عمل شود و عبارت افضل هم دلالت بر استحباب مىكند .\r\n\r\nتبعيض در تقليد\r\nس 1 - آيا انسان مىتواند در اعمالش از دو مجتهد تقليد كند ؟\r\nج 1 - اگر در دو عمل متفاوت باشد اشكال ندارد ولى اگر در يك عمل باشد بايد طورى عمل نمايد كه مستلزم بطلان نباشد ضمنا در هر دو صورت بايد دو مجتهدمساوى باشند .\r\nس 2 - در فرض اعلميّت مجتهد ميّت نسبت به مجتهدين حىّ و وجوب تقليد از وى آيا مىتوان در بعضى از مسائل از مجتهد حىّ تقليد كرد ؟\r\nج 2 - چون قائل به جواز بقاء بر ميت هستيم ، لذا رجوع به حىّ غير اعلم در بعضى از مسائل هم جايز است .\r\nس 3 - آيا جايز است قسمتى از مسائل خود را از يك مجتهد و قسمت ديگر را از مجتهد ديگر تقليد كرد ؟\r\nج 3 - در صورتى كه مستلزم بطلان عمل به نظر مجتهد ديگر نگردد و همچنين هر دو مجتهد را مساوى بداند اشكال ندارد كه در تقليد تبعيض كند .\r\nس 4 - آيا مىشود در باب نماز و روزه و مسائل ديگر از دو مجتهد تقليد كرد ؟\r\nج 4 - در صورتى كه در يك عمل نباشد اشكال ندارد و يا اگر در يك عمل است طورى نباشد كه عمل به هر دو مستلزم بطلان باشد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nس 5 - شخصى مقلّد حضرت امام ( ره ) بوده پس از ارتحال ايشان از آيةالله خوئى ( ره ) و سپس از آيةالله گلپايگانى ( ره ) و بعد از آيةالله اراكى ( ره ) تقليد نموده و در عين حال ، با توجّه به اين كه همه مراجع بزرگوار ياد شده به نحوى بقاء بر تقليد از مجتهد ميّت را جايز مىدانستند بر مجتهد قبلى نيز باقى مانده است در حال حاضر تكليف چيست ؟ آيا مىتواند در عمل به مسائل شرعى تبعيض قائل شود و از همه آنها تقليد كند ؟\r\nج 5 - تبعيض در صورتى جايز است كه در حال حيات مجتهدى در مسأله‌اى به فتواى او عمل كرده باشد و با اجازه مجتهد حىّ بعدى باقى بر ميت مانده باشد اما اگر در حال حيات آن مجتهد به آن مسئله عمل نكرده و يا عمل كرده ولى در آن مسئله رجوع به مجتهد زنده بعدى نموده ديگر نمىتواند در آن مسئله به مجتهد قبلى باقى بماند ، نتيجه آن مىشود كه چه بسا انسان در چهار مسئله از چهار مجتهد به ترتيب باقى بماند يعنى مسئله اوّل از مجتهد اوّل كه عمل كرده در حال حيات و با اجازه مجتهد بعدى باقى مانده و در مسئله دوّم از مجتهد دوم با اجازه در بقاء از مجتهد سوّم نسبت به هر دو مسئله و همچنين در مسئله چهارمى . والّله العالم .\r\nس 6 - دقيقاً نمىدانيم در چه مسائلى بين فقهاى اسلام اختلاف نظر است تا به اعلم رجوع شود ؟\r\nج 6 - با فرض مذكور تقليد از مجتهد جايزالتقليد اشكال ندارد .\r\n\r\nبقاء بر تقليد از ميّت\r\nس 1 - به فتواى حضرت امام رضايت از كسى كه غيبت او را كرده‌ايم لازم نيست و لو آنكه به او دسترسى داشته باشيم حال در اين مسئله كسى كه بقاء بر تقليد را جايز مىداند آيا مىتوان تا آخر عمر بر او باقى ماند يا خير ؟\r\nج 1 - در صورتى كه مرجع حى ، قائل به جواز بقاء بر ميت باشد و مقلد نيز رجوع به مرجع ديگرى نكرده باشد مىتواند در اين مسئله به فتواى مرجع ميت خود عمل نمايد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nس 2 - شخصى كه به مرجع حىّ رجوع كرده بعد از مدتى مرجع مرجوع فوت كرد ، آيا بايد دوباره به حىّ ديگرى رجوع كند يا اين كه به فتواى مرجع اوّلى و دوّمى مىتواند عمل كند ؟\r\nج 2 - به نظر ما بايد به احوط قولين عمل نمايد .\r\nس 3 - آيا در مسئله بقاء بر تقليد مجتهد ميّت مىتوان در مسائلى كه انسان به آنها عمل ننموده از ميّت تقليد كرد ؟\r\nج 3 - جواز بقاء ، فقط در مسائلى است كه در زمان حيات مجتهد به آنها عمل شده است .\r\nس 4 - آيا در فرض اعلميّت مجتهد ميّت نسبت به مجتهدين حىّ تقليد از ميّت واجب است ، در فرض تساوى ميّت و حىّ وظيفه چيست ؟\r\nج 4 - بقاء جايز است و اگر مساوى باشند ، احتياط در رجوع به حىّ است .\r\nس 5 - آيا بقاء بر ميّت جايز است ؟\r\nج 5 - با اجازه از مجتهد زنده كه بقاء بر ميت را جايز مىداند مىتوانيد فقط در مسائلى كه به فتواى مجتهد ميت عمل كرده‌ايد باقى باشيد .\r\nس 6 - شخصى مقلّد حضرت امام ( ره ) بوده و پس از ارتحال ايشان ، با تقليد از آيةالله اراكى ( ره ) در مسئله بقاء بر تقليد از مجتهد ميّت بر امام باقى مانده است در صورتى كه اين شخص در زمان حيات آيةالله اراكى ( ره ) به جز مسئله بقاء بر تقليد از مجتهد ميّت در مسئله ديگرى از ايشان تقليد ننموده باشد ، آيا مىتواند در حال حاضر در مسائل ديگر ، نظير تمام بودن نماز شخص كثير السفر از آيةالله اراكى تقليد كند در صورتى كه بر اصل تقليد خود از امام ( ره ) نيز باقى باشد ؟\r\nج 6 - در مسائل ديگر نمىتواند به مجتهد دوّم باقى باشد ، چون در حال حيات مجتهد دوّم به آن مسائل عمل نكرده است .\r\nس 7 - شخصى پس از رسيدن به سنّ تكليف ، در ميان دو مرجع تقليد ( زيد و عمرو ) زيد را اعلم تشخيص داده و از وى تقليد نموده ولى پس از فوت هر دو مرجع تقليد به اين نتيجه رسيده كه تشخيص وى در آن زمان صحيح نبوده و عمرو اعلم بوده مستدعى است بفرمائيد\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nبا فرض وجوب تقليد از مجتهد ميّت اعلم تقليد از زيد واجب است يا تقليد از عمرو در صورتى كه مقلّد در زمان حيات عمرو از او تقليد ننموده است ؟\r\nج 7 - بايد رجوع به حىّ نمايد و براى او بقاء صحيح نيست زيرا نسبت به عمرو تقليد ابتدائى است و نسبت به زيد بقاء غير صحيح است .\r\nس 8 - اگر انسان بر تقليد ميّت باقى باشد در مسائل مستحدثه چگونه بايد عمل كند ؟\r\nج 8 - بايد در مسائلى كه فتواى مجتهد ميّت معلوم نيست ، به مجتهد حىّ جايز التقليد رجوع كند .\r\nس 9 - شخصى بدون تقليد و اجازه از مجتهد حىّ تاكنون بر امام راحل ( ره ) يا يكى از مراجع ميّت باقى مانده است آيا در حال حاضر ميتواند با فتواى مراجع حىّ به تقليد خود از مجتهد ميّت ادامه دهد و وضعيت اعمال سابقش كه بدون اجازه مجتهد حىّ از مجتهد ميّت تقليد كرده چگونه است ؟\r\nج 9 - در صورتى كه بقاء و عملش مطابق با فتواى مجتهد حىّ كه بايد از او تقليد كند بوده ، از لحاظ خصوصيات و حدود كه اختلافى است اعمالش مقرون به صحّت است در غير اين صورت ، صحّتش مشكل است .\r\nس 10 - آيا جايز است براى كسى كه بر تقليد از ميّت باقى مانده است در مسائل مستحدثه به فتواى مجتهدش عمل كند در حالى كه نمىتواند نظر مجتهد ميّت را بدست بياورد و آيا در اين گونه مسائل هم بايد از اعلم تقليد كند و اگر امكان شناخت اعلم نباشد وظيفه چيست ؟\r\nج 10 - نظر به آنكه در مسائلى مىتوان باقى بر ميّت بود كه عمل شده است و لذا در كلّ مسائل مستحدثه بايد از مجتهدش تقليد كند و در صورت تعذّر از شناخت اعلم بايد از كسى كه جايزالتقليد است ، تقليد شود .\r\n\r\nاعمال انجام شده بدون تقليد\r\nس 1 - وضعيت جوانان مسلمانى كه بواسطه گرايش به مسائل روشنفكرى ، تقليد از مجتهدين را قبول ندارند چگونه است در حالى كه اعمال آنها بدون تقليد از مجتهد مىباشد ؟\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nج 1 - اعمالشان در صورتى صحيح است كه يا موافق احتياط باشد يا مطابق فتواى مجتهدى كه وظيفه دارند از او تقليد نمايند ، در صورتى كه قصد قربت در امور عبادى از آنها متمشى شود .\r\nس 2 - شخصى متوجّه عنوان تقليد نبوده امّا مسأله‌اى كه برايش پيش مىآمده از رساله مجتهد وقت اخذ مىنموده و عمل مىكرده آيا اين مقدار براى تحقق تقليد و بقاء پس از فوت او كافى است يا خير ؟\r\nج 2 - اگر عملش مطابق با فتواى مجتهدى كه مىبايست از او تقليد كند بوده اشكالى ندارد و در بقاء هم بايد نظر همان مجتهد را ملاحظه نمايد .\r\n\r\nمسائل تكليف\r\nس 1 - در چه سنّى بچّه مميّز و رشيد مىگردد ؟\r\nج 1 - اين يك امر عرفى است كه نسبت به افراد و محيط تفاوت مىكند و لذا هرگاه خوب را از بد تشخيص دهد او مميّز است .\r\nس 2 - جاهل قاصر و مقصّر به چه كسى گفته مىشود ؟\r\nج 2 - جاهل قاصر كسى است كه تمكّن از تعلّم مسائل نداشته و جاهل مقصّر مقابل آن است يعنى كسى كه مىتوانسته ياد بگيرد و كوتاهى كرده و ياد نگرفته است .\r\nس 3 - تعيين سنّ براى انجام فرايض دينى با احكام امضائى و معاملاتى با هم فرق دارد و آيا بين سنّ انجام فرايض دينى از قبيل نماز و روزه با احكام امضائى و معاملاتى فرقى قائل هستيد يا هر دو را در دختران نه سالگى تمام و در پسران پانزده سالگى تمام مىدانيد ؟\r\nج 3 - به نظر ما اگر توان بدنى و بعبارت ديگر قدرت و رشد كامل باشد تفاوتى بين وجوب احكام عبادى و صحّت در احكام غير عبادى وجود ندارد ، البته در احكام عقود به معنىالعام اضافه بر بلوغ ، رشد هم لازم است و لذا اگر رشد كافى وجود نداشته باشد ، صحّت عقد مشكل است و همچنان كه در احكام عبادى اضافه بر بلوغ ، توان بدنى و قدرت هم شرط عمل است و لذا اگر قدرت وجود نداشته باشد بسيارى از احكام عبادى واجب نيست مگر در وصيّت كه روايتى وارد است\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nكه قبل از بلوغ در پسران يعنى 10 سالگى مىتواند وصيّت كند .\r\nس 4 - آيا بين بلوغ عقلى و بلوغ دينى و بلوغ جنسى فرقى قائليد يا نه و يا به تعبير ديگر به نظر جنابعالى براى همهء تكاليف سنّ واحدى ( 9 سالگى در دختران ) جعل و تشريع شده يا اينكه هر تكليفى سنّى را اقتضاء مىكند ؟\r\nج 4 - به نظر مىرسد فرقى وجود نداشته باشد مگر قرينه‌اى بر خلاف وجود داشته باشد كه مثلًا بلوغ عقلى نيست .\r\nس 5 - با توجّه به اينكه در قرآن و سنّت فقط بر نشانه‌هاى بلوغ تأكيد شده و تفسيرى از آن ارائه نشده حيض و قاعدگى و موى زهار از نشانه‌هاى خارجى بلوغ شمرده شده‌اند و فقهاء و بزرگان بدان فتوا داده‌اند ، و موى زهار در دختران نشانه بلوغ شمرده نشده و ادّله اختصاص به پسران دارد و با توجّه به اينكه روايات 9 سالگى معارض با روايات 10 و 13 سالگى است نظر مبارك حضرتعالى در سنّ بلوغ دختران چيست ؟\r\nج 5 - به نظر ما 9 سال تمام ، علامت براى بلوغ دختران است و علاميّت موى زهار مخصوص پسران است زيرا اصلًا دختران زهار به معناى علامت بلوغ ندارند .\r\nس 6 - به نظر حضرتعالى دختران در چه سنّى به بلوغ مىرسند و آيا 9 سال تمام موضوعيّت دارد يا مثل مرحوم صاحب جواهر ( در ج 26 ص 4 ) آن را اماره براى بلوغ طبيعى مىدانيد چنانچه از نظر مرحوم شيخ طوسى و قاضى ابن برّاح ، محقّق حلّى و شهيد اوّل نيز اين مسئله استفاده مىشود . خلاصه اينكه آيا بلوغ يك مسئله تعبّدى و فقهى است يا اينكه يك موضوع خارجى است و علائم و امارات بيان شده از طرف شارع مقدّس از قبيل سنّ ، احتلام ، حيض و . . . موضوعيّت ندارند ؟\r\nج 6 - بلوغ يك امر طبيعى و واقعيّت خارجى است كه اماراتى دارد ، كه يكى از علائم ، گذشت 9 سال تمام قمرى براى دختران است و امر تعبّدى نيست بلكه شارع 9 سال را براى دختران حدّ آخر و آخرين علامت براى بلوغ طبيعى دانسته كه ممكن است توأم با علائم ديگر هم باشد و گاه علائم ديگر هم نيامده ولى شارع اخبار كرده كه با اتمام 9 سالگى بلوغ طبيعى مورد نظر شارع تأمين مىگردد .\r\nس 7 - با توجّه به آيات و روايات باب آيا روايات 9 سال در بلوغ موضوعيّت دارد يا خير ؟\r\nج 7 - موضوعيّت ندارد و علامت و اماره است .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nس 8 - آيا 9 سالگى را در بلوغ اماره تعبّدى مىدانيد يا خير ؟\r\nج 8 - اماره است در فرا رسيدن بلوغ طبيعى و واقعى .\r\nس 9 - با توجّه به تعارض روايات 9 سالگى با روايات 10 سالگى و 13 سال خصوصاً با موثقه عمار ساباطى ( وسائل‌الشيعه ج 1 ص 32 باب 4 ج 12 ) و با توجّه به عدم تطابق آنها با واقعيّت خارجى ( حيض نشدن دختر در 9 سالگى ) نظر مبارك را در صورت مصلحت صريحاً در باب بلوغ دختران بيان فرمائيد ؟\r\nج 9 - روايت عمار ساباطى مورد اعراض اصحاب است و روايت 10 سالگى محمول به 9 سال تمام است و لذا بلوغ دختران با 9 سال تمام تحقّق پيدا مىكند .\r\n\r\nمسائل متفرقه تقليد\r\nس 1 - شخصى بر اساس بيّنه شرعيّه ، يعنى دو مجتهد عادل كه گفته‌اند زيد جايز التقليد است بر اساس همين بيّنه افراد زيادى را ارجاع به زيد داده و بعد براى اين مبلّغ علم يا ظنّ حاصل شده و يا احتمال مىدهد كه عمرو اعلم است حال آيا لازم است كه به آن افراد مرجوع اعلام كند يا نه ؟\r\nج 1 - اگر قابليّت شخص مجتهد را به نقل دو خبر عادل بيان كرده عوض شدن عقيده خودش موجب اعلام نمىگردد ولى اگر خودش مستقيماً مردم را به ايشان ارجاع داده بدون ذكر دو بيّنه در اين صورت بعيد نيست كه لازم به تذكّر باشد .\r\nس 2 - زيد طبق بيّنه شرعيّه مقلّد بكر شده است به اعتقاد اين كه اين دو خبره عادل هستند ولى بعداً كشف شد كه آنان عادل نبودند تقليد زيد چه صورتى دارد ؟\r\nج 2 - اگر خبر دو خبره موجب وثوق و اطمينان باشد كافى است و لو عادل هم نباشند .\r\nس 3 - مرحوم صاحب عروه در بحث تقليد مسئله 52 مىفرمايند :\r\n« اذا بقى على تقليد الميّت من دون أن يقلد الحىّ فى هذه المسأله كان كمن عمل من دون تقليد » از طرفى حضرتعالى در رساله مسئله 14 فرموده‌ايد اگر مكلّف مدّتى . . . . حال در همين مسئله 52 عروه نظرتان با صاحب عروه مطابق است پس اگر اين مقلّد طبق بيّنه يعنى دو عالم عادل بگويد از فلانى مىشود تقليد كرد و يا جايز التقليد است از همين آقا تقليد كند\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nو اعمال گذشته او مطابق فتواى اين مرجع انتخاب شده باشد آيا اعمال او صحيح است يا خير ؟\r\nج 3 - در صورتى كه عملش مطابق با فتواى مجتهدى باشد كه بايد از او تقليد كند عمل گذشته او صحيح است و الّا بايد اعاده كند .\r\nس 4 - فردى هنوز به تكليف نرسيده و مىخواهد اعمال عبادى را انجام دهد آيا بايد مطابق فتواى مرجعى باشد يا خير ؟\r\nج 4 - خوب است عملش را با فتواى مرجعى تطبيق دهد ، مخصوصاً اگر قائل شويم كه اعمال نوجوانان عبادى و شرعى است نه تمرينى .\r\nس 5 - مرجع تقليد زن و شوهرى با هم فرق دارد كه اين دو مجتهد در مسئله شستن لباس با هم اختلاف دارند ، زن هنگام شستشوى لباس شوهر ، بايد طبق فتواى كدام مجتهد عمل نمايد ؟\r\nج 5 - زن مىتواند به وظيفه خود يعنى طبق فتواى مرجع خود عمل كند و به شوهر خود اعلام نمايد .\r\nس 6 - اگر مجتهدى به هر طريقى براى او ثابت شد كه اعلم است آيا بر او معرفى و اعلام واجب است يا خير ؟\r\nج 6 - همين كه خود را در معرض شناسائى قرار دهد بوظيفه خود عمل كرده است و كفايت مىكند .\r\nس 7 - در عروه مسئله 29 مرحوم سيد ( ره ) فرمود : يجب التقليد فى الواجبات و المحرّمات . . . . او العاديّات حال مراد از عاديّات چيست ؟\r\nج 7 - مراد كارهاى معمولى روزانه انسان ، اعم از خوردن و آشاميدن و غير آن است كه در اين موارد بايد از نظر حكم ، تقليد نمايد .\r\nس 8 - چنانچه بر طبق فتواى مجتهدى مسائلى را انجام داده و مجتهد بعدى فتوائى خلاف فتواى مجتهد اوّل دارد آيا بايد آن اعمال اعاده گردد ؟\r\nج 8 - اعاده لازم نيست .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nس 9 - اگر دو مجتهد مطلق بگويند فلان مرجع تقليد اعلم است و ما با اينكه اين دو نفر را مجتهد مطلق مىدانيم شكّ داشته باشيم كه خبره هستند يا نيستند لطفاً بفرماييد آيا اين دو نفر چون مجتهد مطلق هستند لزوماً خبره به حساب مىآيند يعنى آيا هر كس مجتهد مطلق باشد حتماً خبره است يا مىشود كسى مجتهد مطلق باشد ولى خبره نباشد ؟\r\nج 9 - خبره مىباشند گرچه ممكن است اطلاعات آنها در مورد شخص ديگر كافى نباشد ولى اهل خبره مىباشند .\r\nس 10 - آيا در فتاوى عبارت ( جايز نيست ) با ( حرام است ) يك معنا دارد ؟\r\nج 10 - در بيشتر موارد تفاوت نمىكند .\r\n\r\nعدول از مجتهدى به مجتهد ديگر\r\nس 1 - اگر شخصى از مرجعى تقليد كند سپس عدول به مرجع ديگرى نمود كه فتواى او مخالف فتواى مرجع اوّل باشد آيا اعمال گذشته را بايد اعاده كند ؟\r\nج 1 - اعاده لازم نيست .\r\nس 2 - در احتياطات واجب به اعلم مراجعه كردم حال بعد از 6 ماه عمل به فتواى مجتهد دوّم ، مىخواهم برگردم آيا مىتوانم برگردم يا خير و در صورت اعلم بودن مرجع اوّل يا مساوى بودن چطور ؟\r\nج 2 - در صورتى كه مرجع دوّمى اعلم از مرجع اوّل بوده و كشف شود كه اوّلى اعلم نيست ، نمىتواند برگردد .\r\nس 3 - عدول از مجتهدى كه اعلم بودنش ثابت شده نيست به مجتهدى ديگر كه او هم اعلميّتش ثابت نشده چه حكمى دارد ؟\r\nج 3 - عدول از مجتهد مساوى به مجتهد ديگر اشكال ندارد .\r\nس 4 - آيا عدول از مجتهدى به مجتهد ديگر در صورت تساوى جايز است ؟\r\nج 4 - در صورت تساوى عدول جايز است .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nنقل فتواى مجتهد\r\nس 1 - اگر سخنران مىداند كه مردم به فتاوائى كه در منبر نقل مىكند عمل مىكنند ، آيا واجب است مشخص نمايد كه فتواى كيست تا مردم قبل از عمل به فتواى مجتهد خود توجّه نمايند و اگر كسى سئوالى را مطرح كند آيا بايد بپرسد كه فتواى چه مجتهدى را سئوال مىكنيد ؟\r\nج 1 - اگر سخنران مىداند يا گمان قوى دارد كه مردم عمل به فتاواى نقل شده مىكنند بايد تذكّر بدهد و همچنين در سئوال دوّم بايد بداند كه فتواى چه مجتهدى را سئوال نموده‌اند .\r\n\r\nولايت فقيه\r\nس 1 - لطفاً ولايت مطلقه فقيه را توضيح دهيد ؟\r\nج 1 - اين مسئله جاى بحث بسيار دارد لكن آنچه از روايات فهميده مىشود اين است كه در زمان غيبت حضرت ولىّ عصر ( عج ) مَجارى امور مسلمين به دست فقيه جامع شرايط سپرده مىشود تا امورى كه در زمان حضور ، بايد امام ( ع ) انجام دهد ، ولىّ فقيه آن را انجام دهد .\r\nس 2 - آيا ولىّ فقيه در زمان غيبت امام معصوم ولايت مطلقه دارد و اگر چنين باشد كسانى كه ولايت مطلقهء فقيه را قبول ندارند آيا به مسلمان بودنشان خللى وارد نمىشود ؟\r\nج 2 - به نظر ما ولايت فقيه ولايت مطلقه است ولى چون يك بحث نظرى است كسى كه اين مطلب را قبول نداشته باشد بر مسلمان بودن او مشكلى ايجاد نمىشود .\r\nس 3 - آيا هر مرجع تقليدى ولىّ فقيه است ؟\r\nج 3 - اگر مراد از ولىّ فقيه اصل ولايت فقهاست ، هر مجتهد جامع الشرايطى ولايت دارد ولى نه بعنوان ولايت فقيه اصطلاحى .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nمسائل طهارت\r\n\r\nاحكام آبها\r\nس 1 - با توجّه به اينكه درصد نمك آب خليج فارس و درياى عمان در هر متر مكعب 200 / 3 كيلوگرم است ، آيا حكم آب مضاف را دارند ؟\r\nج 1 - چون عرف به آب مثل خليج فارس و درياى عمان آب اطلاق مىكند گرچه داراى درصد بالائى از نمك است حكم آب مطلق را دارد .\r\nس 2 - آبهاى مخلوط با كلر كه از شير خارج مىشود چه حكمى دارد ؟\r\nج 2 - حكم آب مطلق را دارد .\r\nس 3 - آيا در اتّصال آب قليل با آب كرّ امتزاج شرط است ؟\r\nج 3 - امتزاج شرط نيست .\r\nس 4 - آب غساله آيا نجس است ؟\r\nج 4 - غساله نجس در شستشوى اوّل نجس است و بايد اجتناب گردد ولى در شستشوهاى بعد پاك است .\r\nس 5 - آيا قول صاحب منزل در كرّ بودن آب حجّت است ؟\r\nج 5 - بلى حجّت است .\r\nس 6 - اگر به آبهاى لوله‌كشى كلر بزنند بطورى كه آب سفيد شود آيا مضاف است يا نه و غسل و وضو با آن چگونه است ؟\r\nج 6 - اگر عرفاً صدق آب مطلق كند ، مضاف نيست .\r\nس 7 - آبى كه در هنگام طهارت به بدن ترشّح مىكند آيا پاك است يا نجس ؟\r\nج 7 - بستگى به شرايط دستشوئيها دارد و معمولًا در توالتهايى كه آب لوله‌كشى با شيلنگ نصب است ترشّحات پاك مىباشد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nس 8 - آبى كه از كولر مقطّر مىشود آيا رافع حدث و خبث است ؟\r\nج 8 - اگر جمع شود و آب مضاف صدق نكند ، هم مىتواند رافع حدث باشد و هم رافع خبث .\r\n\r\nمطهّرات\r\nس 1 - اگر كفش آدم نجس باشد ، آيا با راه رفتن روى برف پاك مىشود ؟\r\nج 1 - با راه رفتن روى برف ، نجاست كفش پاك نمىشود .\r\nس 2 - لباسهائى كه به لباسشوئى براى شستشو و اطوكشى داده مىشود با فرض آنكه همه گونه لباس از متنجّس و پاك با هم مخلوط مىشوند و شسته مىشوند چه حكمى دارد ؟\r\nج 2 - اگر كسى بداند كه لباسها تطهير نمىشوند ، بايد اجتناب كند و در صورتى كه يقين نداريم و متّهم به لاابالىگرى نباشند ، پاك است .\r\nس 3 - آيا ته كفش يا پاى نجس ، با راه رفتن روى موزائيك و آسفالت پاك مىشود ؟\r\nج 3 - با راه رفتن روى موزائيك پاك مىشود امّا آسفالت پاك نمىكند .\r\nس 4 - اگر بواسطه بمبهاى ابر زا در آسمان ايجاد باران شود آيا باران آن از نظر طاهر بودن مانند بارانهاى طبيعى است ؟\r\nج 4 - وقتى صدق عرفى باران بر آن بنمايد حكم آن را دارد .\r\nس 5 - كفشى نجس شده آيا در حال راه رفتن پاك مىشود ؟\r\nج 5 - با ملاحظه شرايط زمين پاك مىشود .\r\nس 6 - كف اتاقى كه موزائيك و يا سيمانى است اگر نجس شد و با آب قليل خواستيم پاك كنيم بايد چند بار آب بريزيم و حكم غساله آن را بيان فرمائيد ؟\r\nج 6 - امكان پاك شدن كف اتاق موزائيكى و يا سيمانى با آب قليل نيست مگر آن كه محدوده پخش شده نزديك راه فاضلاب باشد تا هر دفعه كه شسته مىشود ، آب آن داخل فاضلاب هدايت شود .\r\nس 7 - در مواردى كه شىء متنجّس احتياج به تعدّد شستن دارد آيا موالات لازم است ؟\r\nج 7 - موالات شرط نيست ولى تا زمانى كه مرتبه اخيره نيامده ، طهارت حاصل\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nنمىشود .\r\n\r\nروش تطهير\r\nس 1 - كف اتاق يا حياط منزلى كه موزائيك و يا سيمان است اگر به بول و غيره نجس شود آيا با يك بار شستن شيلنگ آبى كه به لوله شهر متّصل است پاك مىشود يا خير ؟\r\nج 1 - اگر عين نجس بر طرف شود ، يك مرتبه شستن با آب لوله‌كشى كفايت مىكند و غساله آن هم پاك است .\r\n\r\nمتفرّقات مطهّرات\r\nس 1 - اگر تفاله انگور و غيره را در يك ظرف دو ماه نگهدارى كنند و ترش شود آيا پاك و حلال است يا خير ؟\r\nج 1 - تفاله انگور به ترش شدن نجس نمىشود اگر سكرآور نباشد خوردنش هم حلال است .\r\nس 2 - با توجّه به استفاده چند نفر از يك لباس در مأموريتهاى مختلف ، حكم طهارت لباس مذكور جهت اقامه نماز چگونه است ؟\r\nج 2 - تا يقين به نجاست پيدا نشده ، پاك است .\r\nس 3 - آيا منبر مسجد در حرمت نجس نمودن و لزوم تطهير فورى مانند مسجد است ؟\r\nج 3 - ظاهراً منبر مسجد هم مانند لوازم مخصوص به مسجد است كه حرمت نجاست دارد و تطهير آن واجب فورى است .\r\nس 4 - اگر بخواهيم پروتئين موجود در پوست و استخوان حيوانات را از كلاژين مشتق كنيم بايد آن را با جوشاندن بشره و پوست ، استخوانها و بافت حيوانات پس از قليايى كردن يا اسيدى كردن استخراج كنيم ، پروتئينهاى غذايى خالص كه به راحتى هضم مىشود از نظر ارزش غذايى در امينو اسيدهاى خاص نارسا و پروتئين آن ناقص مىباشد .\r\nرنگ ژلاتين بىطعم و خرد شده كه تقريباً بىمزه و بىبو مىباشد . از زرد پريده تا رنگ كهربايى تغيير مىكند . ژلاتين همچنين زمينه آميفرهء مناسب در دسترس مىباشد كه مىتوان آن را با\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nشكر ، اسانس ، اسيدها و رنگها تركيب نمود . اگر آن را به صورت خشك در دماى معمولى اطاق با ظرفى كه در آن هوا نفوذ نكند ذخيره كنيم به مدّت طولانى تغيير نخواهد كرد حال آيا اين ژلاتين با وصفيات بالا پاك است و خوردن آن چه صورتى دارد ؟\r\nج 4 - در بحثى كه مطرح كرده‌ايد سه حالت وجود دارد ، حالت اوّل آنكه ژلاتين و كلاژين از حيوانات مأكول اللحم گرفته شود و تذكيه هم شده باشد كه پاك است و خوردن آن هم جايز مىباشد ، حالت دوّم اينكه ژلاتين و كلاژين از استخوان حيوانات مأكول اللحم گرفته مىشود و تذكيه نيز شده باشد كه به نظر ما پاك و خوردن آن جايز است و حالت سوّم اگر از اجزاء حيوان غير مأكول اللحم گرفته شود و يا از حيوان مأكول اللحم گرفته شده ولى تذكيه شرعى نشده باشد ، اگر به نظر كارشناسان فنّ ، آن موارد استحاله شده يعنى تبدل حقيقيّه نوعيّه انجام پذيرفته شده باشد ( نه آنكه تغيير شكلى پيدا كرده باشد ) در اين صورت پاك و خوردن آن هم اشكال ندارد ولى اگر استحاله نشده باشد به همان معنا كه ذكر شد و يا آنكه شكّ در استحاله شدن باشد ، خوردن آن حرام و نجس مىباشد كه اين به نظر أقرب مىرسد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nمسائل نجاسات\r\n\r\nخون\r\nس 1 - سه كيسه آرد را نانوا خمير كرد ، سپس متوجّه شد كه مقدارى از خمير به سبب خون آمدن دستش خونى شده است آيا همه خمير نجس است يا مقدارى كه خونى شده ؟\r\nج 1 - در صورتى كه بداند يا اطمينان داشته باشد از اوّل خمير كردن خون آمده همه آنها نجس مىباشد در غير اين صورت مقدارى را كه خونى شده بردارد بقيّه پاك است البتّه در صورتى كه خمير سفت باشد .\r\nس 2 - خون در زرده تخم مرغ ، آيا نجس است يا پاك و آيا مىشود آن را خورد ؟\r\nخونى كه از لاى دندانها بيرون مىآيد و نيز خون پس از كشيدن دندان در دهان چه حكمى دارد ؟\r\nج 2 - خون در زرده تخم مرغ نجس و خوردنش حرام است و خون لاى دندان اگر بقدرى كم باشد كه با آب دهان مستهلك شود پاك است و الّا نجس و خوردنش حرام است .\r\nس 3 - آيا پوششى كه روى زخمها بوجود مىآيد و معمولًا از خون و ترشّحات زخم تشكيل شده حكم نجاست را دارد يا خير ؟\r\nج 3 - در صورتى كه يقين دارد خون است بايد اجتناب نمايد و در صورتى كه پوشش سفت شده و حالت پوست خشك شده پيدا كرده است پاك است .\r\nس 4 - اگر دندان مصنوعى به خون دهان نجس گردد آيا با زوال عين نجاست دندان مصنوعى پاك مىشود يا احتياج به تطهير دارد ؟\r\nج 4 - در صورتى كه دندان مصنوعى متحرّك باشد بايد از دهان خارج كرد و تطهير نمود .\r\nس 5 - تماس با خون خشك شده روى زخم بعد از طهارت چه حكمى دارد ؟\r\nج 5 - اگر جنس خون باشد نجس است و لكن اگر تبديل به حالت پوست خشك\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nشده باشد بعد از تطهير پاك است .\r\nس 6 - خونابه‌اى كه پس از طهارت و بر طرف كردن خون ، محلّ زخم را فرا مىگيرد چه حكمى دارد ؟\r\nج 6 - نجس است در صورتى كه صدق خون كند و الّا پاك است .\r\nس 7 - خونابه‌اى كه از زخم بعد از قطع شدن خون جمع مىشود و بيرون مىآيد چه صورت دارد ؟\r\nج 7 - نجس است در صورتى كه پاك نشده باشد ولى اگر پاك شده است و همراه آن زرد آب ، خون نباشد پاك است .\r\nس 8 - اگر لباس شخصى به منى ، خون يا غائط نجس گردد سپس اين شخص لباس را آب بكشد بعد از طهارت به وسيله آب در محل نجاست لكه يا لكه‌هايى ببيند آن وقت شكّ كند كه اين عين نجاست مىباشد يا رنگ آن وظيفه‌اش چيست ؟\r\nج 8 - بايد وارسى كند اگر رنگ نجاست در آن باقى مانده باشد ولى عين نجس وجود ندارد ، پاك است ولى اگر سفت باشد و لكه‌هايى از نجاست باقى مانده نجس است .\r\n\r\nكافر\r\nس 1 - آيا اهل كتاب نجس هستند و آيا مىشود با آنها محشور و هم غذا شد ؟\r\nج 1 - به نظر ما نجاست ذاتيّه دارند و از مباشرت با آنها با رطوبت بايد اجتناب نمود .\r\nس 2 - آيا تارك الصّلاتى كه عمداً نماز نمىخواند كافر و نجس است ؟\r\nج 2 - تا زمانى كه انكار نكند مسلمان و پاك است .\r\nس 3 - در بعضى از مناطق عدّه‌اى از مردم آن منطقه علىالّلهى هستند بفرمائيد كه :\r\nالف - آيا آنها نجس هستند يا نه ؟\r\nب - رفتن به منازل آنان و استفاده از غذايشان چه صورت دارد ؟\r\nج - غسل و وضو در منازل آنها چه صورت دارد ؟\r\nد - گرفتن پولى كه هديه مىكنند چگونه است ؟\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nج 3 - الف - اگر حقيقتاً حضرت على ( ع ) را خدا بدانند نجس هستند در غير اين صورت جزو متجاوزين از حدّ آن حضرت مىباشند .\r\nب - در صورت نجاست ، رفتن به خانه آنها بايد با اجازه حاكم شرع باشد چون مالك نيستند .\r\nج و د - از پاسخ به دو سئوال فوق جواب غسل و وضو و . . روشن مىگردد .\r\nس 4 - به نظر شما حكم طهارت و نجاست كفّار اعمّ از اهل كتاب و غير اهل كتاب چگونه است ؟\r\nج 4 - به نظر ما كفّار نجس هستند چه كتابى و چه غير كتابى .\r\nس 5 - مجوس و صائبين را در چه گروهى از كفّار مىدانيد و حكم نجاست يا طهارت آنان چيست ؟\r\nج 5 - مجوس و صائبين را از اهل كتاب مىدانيم و هر دو گروه نجس هستند .\r\nس 6 - منظور از نجس بودن كفّار چيست ؟\r\nج 6 - مراد ، نجاست حكمى است يعنى حكم نجس را دارند .\r\nس 7 - آيا هم غذا شدن با كفّار و خوردن غذايى كه آنان تهيّه نموده‌اند جايز است ؟\r\nج 7 - با فرض نجس بودن ، جايز نمىباشد و به نظر ما نجس هستند .\r\nس 8 - حكم وضو با نيم خورده آنان چگونه است ؟\r\nج 8 - جايز نيست و موجب نجاست است .\r\nس 9 - طرح بحث پاك يا نجس بودن كفّار در جوامع امروزى را چگونه ارزيابى مىفرمائيد ؟\r\nج 9 - حكمى است كه از ادلّه بدست آمده و ما موظّف به عمل هستيم و لزومى هم ندارد كه خيلى به اين مطلب پرداخته شود .\r\nس 10 - در افغانستان طايفه‌اى بنام غُلات موجودند كه خود را اسماعيليه مىگويند آيا مباشرت با آنان جايز است يا خير و آيا ذبيحه‌شان طاهر است و نيز مناكحه با آنان چه حكمى دارد ؟\r\nج 10 - اگر اسماعيليه هستند پاك مىباشند و ذبيحه آنها حلال است ولى اگر در\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nحقّ ائمه ( ع ) غلوّ مىكنند ومعتقد به الوهيت آنها مىباشند ، نجس هستند\r\nس 11 - آيا از نظر عقل پاك يا نجس بودن كفّار قابل اثبات مىباشد ؟\r\nج 11 - اين گونه مسائل ، حكم نقلى است نه عقلى .\r\nس 12 - در زمان كنونى كافر بر چه كسى صدق مىكند تا احكام كافر حربى بر او جارى شود ؟\r\nج 12 - البته كفّارى كه در ذمّه اسلام نيستند از نظر فقهى مصداق كفّار حربى هستند امّا كفّارى كه در كشورهاى مختلف زندگى مىكنند و با جمهورى اسلامى ايران قراردادهاى صلح دارند ، نبايد معامله كفّار حربى با آنها شود .\r\n\r\nبول\r\nس 1 - اگر پاى شخصى به بول نجس شود آيا دوبار بايد شسته شود و آيا فشار دادن لازم است ؟\r\nج 1 - فشار لازم نيست و با آب قليل دو مرتبه بايد شسته شود .\r\n\r\nشراب\r\nس 1 - اگر مويز در داخل طعام يا روغن نفخ كند و پاره شود خوردن آن چه صورت دارد ؟\r\nج 1 - خوردن غذا اشكال ندارد ولى خود كشمشى كه غليان كرده و پاره شده را نمىتوان خورد .\r\nس 2 - شخصى موادّ الكلى ( مشروبات ) مصرف مىكند ولى خودش مىداند كه اگر به علّت بيماريش مصرف نكند مىميرد تكليف چيست ؟\r\nج 2 - در حرام شفا نيست ولى اگر يقين دارد كه حياتش به آن بستگى دارد در حدّ اضطرار و لزوم ، اشكال ندارد .\r\nس 3 - آيا هر ماده‌اى كه در آن الكل باشد نجس و حرام است ؟\r\nج 3 - اگر مخلوط با الكلى باشد كه مست كننده است نجس است و لو آنكه مخلوط به چيزى شده باشد كه مست كنندگى آن را از بين برده باشد .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nس 4 - آيا الكل نجس است ؟\r\nج 4 - الكل طبيعى چون مست كننده است نجس مىباشد ولى الكل صنعتى اشكالى ندارد .\r\nس 5 - آيا ادكلن پاك است يا نجس زيرا كمى الكل اتيليك دارد ؟\r\nج 5 - ادكلنهايى كه الكل اتيليك مخلوط دارد پاك است و امّا اگر با الكل طبيعى مخلوط شده باشد بايد اجتناب شود و كم بودن مقدار آن ، دليل بر جواز استفاده نمىگردد .\r\n\r\nروش تطهير چيزهاى متنجّس\r\nس 1 - اگر چاقو و يا سوزن نجس را در ميوه‌اى از قبيل سيب و خيار و . . . . فرو كنند چگونه آن را مىتوان پاك كرد ؟\r\nج 1 - بايد كارى كند كه آب كرّ يا جارى به جاى متنجّس برسد .\r\nس 2 - در تطهير آب قليل بين مراجع اختلاف است در اين كه آيا مطلق اتّصال كافى است و يا اتّصال با قيد امتزاج لازم است در صورت لزوم امتزاج مراد از امتزاج چيست مثلًا وقتى 4 ليتر آب قليل در يك ظرفى است آيا به محض باز كردن شير آب كرّ امتزاج حاصل مىشود يا نه ؟\r\nج 2 - امتزاج آن است كه عرفاً بگويند آبها با هم مخلوط شده است البتّه اگر با دست به هم بزند ، بهتر است پس كسانى كه امتزاج را شرط مىدانند حصول آن به محض اتّصال آب شير محلّ اشكال است .\r\nس 3 - كيفيّت تطهير موكت نجسى كه به زمين چسبيده چگونه است ؟\r\nج 3 - بعد از ريختن آب كرّ بوسيله شيلنگ و جمع كردن آن بوسيله چيزى كه به زمين فشار آورد سپس به آب كرّ وصل كند اگر عين نجاست نداشته باشد ، پاك مىشود .\r\nس 4 - به نظر جنابعالى چيز نجس با چند مرتبه شستن بوسيله آب قليل و آب كرّ پاك مىشود و مقدار آب كرّ طبق نظر شما دقيقاً چه مقدار است ؟\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nج 4 - بستگى به آن شىء نجس دارد اگر مثل بول باشد شستن در آب قليل دو بار لازم است ولى در نجاسات ديگر يك بار كفايت مىكند و مقدار آب كرّ عبارت است از سه وجب و نيم طول در سه وجب و نيم عرض در سه وجب و نيم عمق .\r\nس 5 - تصفيّه فاضلاب و آبهاى زائد به آب زلال كه در بعضى از مراكز انجام مىشود آيا پاك هستند با فرض اين كه در بسيارى از موارد آب مضاف و چه بسا متنجّس هم بوده است ؟\r\nج 5 - با فرض سئوال اگر با آب كرّ مطلق ممزوج گردد ، پاك مىشود .\r\nس 6 - شستن لباس بوسيله ماشينهاى لباسشوئى تمام اتوماتيك چه صورتى دارد ؟\r\nج 6 - اگر در حال حركت گردونه به آب كرّ متصل باشد پاك مىكند و الّا پاك شدن لباس نجس به وسيله اين نوع ماشينها مشكل است .\r\n\r\nاحكام نجاسات\r\nس 1 - استعمال ادكلنهايى كه از خارج وارد مىكنند و نمىدانيم از چه موادّى ساخته شده چه حكمى دارد ؟\r\nج 1 - پاك است .\r\nس 2 - تجارت با غير مسلمان چه حكمى دارد ، گوشتها و كفش چرمى يا لبنياتى كه از كشورهاى غير مسلمان وارد مىشود آيا محكوم به نجاست است ؟\r\nج 2 - تجارت با غير مسلمان اگر موجب تقويت كفر و تضعيف مسلمين شود حرام است ، گوشت و چرمهايى هم كه از خارج وارد مىشود اگر مستقيم از كافر گرفته شود ، حرام و نجس است ولى اگر در بازار مسلمين به فروش مىرسد ، اشكال ندارد و پاك است .\r\nس 3 - در كندوى زنبور عسل جاشكرى كه در وسط شانه‌هاى عسل قرار دارد در آن فضله موش مشاهده مىگردد در نتيجه آن شكر مايع موجود نجس مىباشد و زنبورها آن شكر نجس را با عسل مخلوط مىكنند و قسمتى را هم خود مصرف مىكنند و همچنين آب نجس را از بيرون به كندو براى درست كردن عسل مىآورند حكم آن عسل چيست ؟\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nج 3 - گرچه احتمال مىرود پاى زنبور يا دهانش حامل نجاست مايع نباشد ولى اطمينان به آن مشكل است لذا احوط ، اجتناب از خوردن آن است و عسل را به مصرف ديگرى برسانند .\r\nس 4 - فضله لاك پشت چه حكمى دارد ؟\r\nج 4 - فضله لاك پشت پاك است .\r\nس 5 - آيا پوستهائى كه از خارج وارد مىشود و در ساختن كفش و امثال آن به كار مىرود پاك است يا خير ؟\r\nج 5 - در صورتى كه كفش و امثال آن در بازار مسلمين فروخته شود ، پاك است و استفاده كردن از آن اشكال ندارد .\r\nس 6 - آيا الكل كه در انواع ادكلنها و عطرها و برخى رنگها و داروها به كار مىرود پاك است ؟\r\nج 6 - تا يقين به نجاست پيدا نشده ، پاك است و ظاهراً الكل صنعتى به آن افزوده مىشود كه اين قسم از الكل پاك است .\r\nس 7 - با توجّه به اينكه اخيراً از سگهاى تربيت شده براى تجسّس مفقودين در حوادث استفاده مىگردد حكم شرعى نفس سگ و برخورد با امدادگران چيست ؟\r\nج 7 - استفاده از سگ اشكال ندارد ولى در برخوردهاى سگ با انسان اگر رطوبتى هست بايد اجتناب شود و از ترشّحات دهان سگ بايد اجتناب گردد و در صورت نجاست بايد تطهير شود .\r\nس 8 - اگر بدن خيس عرق باشد و يك جائى از بدن نجس گردد آيا تمام بدن نجس مىشود ؟\r\nج 8 - اگر عرق جريان پيدا كند ، تا هر جا كه جريان پيدا كرده و از روى نجس عبور كرده نجس است ولى اگر جريان پيدا نكرده ، فقط اطراف نجس متنجّس است .\r\nس 9 - گاهى برخى حيوانات غير معمول براى معاينه نزد ما آورده مىشود كه از نظر نجاست و پاكى مورد سئوال است از اين جمله نژادهاى مخلوطى است كه از اختلاط گرگ و\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nسگ ايجاد شده است انواعى از اين نوع حيوان كه شباهت زيادى به گرگ دارد با توجّه به پاك بودن گرگ بفرمائيد اين نژاد مخلوط از نظر نجاست و پاكى چه حكمى خواهد داشت ؟\r\nج 9 - حيوانى كه متولّد از دو حيوان است و مخلوطى از نژاد مثلًا سگ و گرگ است ، حكم آن تابع اسم آن حيوان است اگر عرفاً آن حيوان گرگ ناميده شود ولو آنكه بعضى از خصوصيات سگ را دارا باشد ، حكم گرگ را دارد و پاك مىباشد و اگر عرفاً آن حيوان سگ ناميده شود نجس است ولو آنكه بعضى از خصوصيات گرگ را داشته باشد و اگر عرفاً حيوان سوّمى باشد اين قسم هم پاك است .\r\n\r\nاستبراء حيوان نجاستخوار\r\nس 1 - چنانچه بخواهند بچّه حيوانى را كه مادرش از اوّل انعقاد نطفه او تا ولادتش جلّال بوده استبراء نمايند ، آيا لازم است از شير غير مادر به او داده شود يا به خوردن شير مادر هم استبراء حاصل مىشود و در صورت لزوم دادن شير غير جلّال ، آيا با استبراء مادر استبراء بچّه كه شير او را نمىخورد حاصل مىشود يا بايد استبراء بچّه پس از انقضاء مدّت استبراء مادر و يا از غير شير مادر باشد حكم چيست ؟\r\nج 1 - گرچه صدق جلّال بر بچّه‌اى كه شير جلّال را مىخورد بعيد است لكن در فرض مزبور ، احوط استبراء بچّه بوسيله شير غير مادر مىباشد و لذا استبراء بچّه‌اى كه شير چنين مادرى را مىخورد با استبراء مادر حاصل نمىشود بعبارت ديگر تبعيت بچّه از مادر در حصول استبراء پس از ولادت مشكل است .\r\nس 2 - بچّه حيوان جلّال اگر قبل از استبراء به دنيا بيايد گوشتش حرام است يا حلال ؟\r\nج 2 - اين مسئله چند صورت دارد : اوّل اين كه انعقاد نطفه‌اش در حال جلّاليت بوده و قبل از استبراء به دنيا آمده بعيد نيست حكم به حرمت گوشت آن شود دوّم اين كه انعقاد نطفه قبل از جلّال شدن بوده و يا پيش از استبراء به دنيا آمده ، احوط اجتناب است سوّم اين كه انعقاد نطفه قبل از جلّال شدن بوده و پس از استبراء به دنيا آمده يا انعقاد نطفه در حال جلّاليت بوده ولى پس از استبراء مادر به دنيا آمده و يا از نطفه نر جلّال پيش از استبراء به رحم مادّه غير جلّال منتقل شده اقوى حليّت گوشت همه اينهاست .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\nاحكام تخلّى\r\nس 1 - شخصى بعد از بول استبراء مىكند و خود را تطهير مىنمايد سپس چند قطره بول يا ترى از او خارج مىشود و اين عمل تكرار مىشود آيا بايد هر بار لباسش را عوض كند و آب بكشد ؟ و اگر مشقّت داشته باشد ، چه حكمى دارد ؟ و اگر حكمش را نمىدانسته نمازهائى را كه خوانده چه صورتى دارد ؟\r\nج 1 - اگر بداند بول است در صورتى كه مستلزم عسر و حرج نباشد بايد محلّ تطهير و لباسش را پاك كند و در غير اين صورت مىتواند چيزى را به آلت ببندد كه موجب سرايت نشود و نماز بخواند و نمازهائى كه خوانده اگر به دستورى كه گفته شد عمل نكرده باشد بايد اعاده نمايد .\r\nس 2 - در رساله‌ها آمده آبى كه بعد از ملاعبه از انسان خارج مىشود پاك است آيا مراد بازى كردن با همسر است يا مطلق بازى حتّى با آلت خود ؟\r\nج 2 - مراد مطلق است گرچه دوّمى از نظر شرع ، مذموم و چه بسا حرام است .\r\n\r\nاحكام نجاسات\r\nس 1 - آيا اين مطلب صحيح است كه اگر چيزى را به كسى عاريه مىدهند و آن شىء معمولًا در كارهائى استفاده مىشود كه شرطش طهارت است بايد به آن شخص تذكّر داده شود ؟\r\nج 1 - مسئله به همين صورت است كه تقرير گرديده است و در كارهائى كه طهارت شرط است بايد نجاست آن شىء عاريه داده شده اطّلاع داده شود .\r\nس 2 - آيا بخار بول نجس است ؟\r\nج 2 - تا تبديل به قطره آب نشده پاك است .\r\nس 3 - آيا غذائى كه گربه از آن خورده نجس است ؟\r\nج 3 - پاك است .\r\nس 4 - كرمهايى كه داخل ميوه‌ها مىباشد آيا نجس است و خوردن آنها چه صورت دارد ؟\r\nج 4 - نجس نمىباشند ولى خوردنش حرام است .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nس 5 - اگر چيز نجسى در ظرف آبى كه كمتر از كرّ است بيفتد و به بدن يا لباس ترشح كند آيا بدن يا لباس هم نجس مىشود ؟\r\nج 5 - در صورتى كه به كرّ وصل نباشد ترشحات آن مثل خود آب نجس مىباشد .\r\nس 6 - كود شيميايى ( سفيد و سياه ) اگر نجس شود آيا لباس و بدن را نجس مىكند يا خير ؟ و در صورت نجاست اگر تا به حال نمىدانسته آيا نمازها و روزه‌هاى گذشته نياز به اعاده دارد يا خير ؟\r\nج 6 - در صورتى كه نداند از چيز نجس گرفته شده محكوم به طهارت است و چنانچه از عين نجس هم گرفته شده و او نمىدانسته و لباسش آلوده بوده و با آن نماز خوانده نمازش اعاده ندارد گرچه اعاده نمايد بهتر است و در صورتى كه كود متنجّس شده و تر باشد لباس را نجس مىكند .\r\nس 7 - اگر روى انگشترى الّله نوشته شده باشد و به چاه توالت بيفتد و امكان خارج كردن آن و جود دارد ولى آن را خارج نكنند امّا توالت را تعطيل كنند ، آيا خارج كردن آن لازم است ؟\r\nج 7 - بيرون آوردن انگشتر در فرض مذكور در صورت امكان واجب است .\r\nس 8 - تماس دست با الكل طبّى چه حكمى دارد ؟\r\nج 8 - اگر از جنس الكل طبيعى باشد نجس است و الّا پاك است .\r\nس 9 - تماس با عرق جنب و نجس چه حكمى دارد ؟\r\nج 9 - عرق جنب از حلال پاك و از حرام نجس است على الاحوط .\r\nس 10 - آيا تخم پرنده نجاستخوار نجس است ؟\r\nج 10 - نجس و خوردن آن حرام است .\r\nس 11 - ظرف آبى است به اندازه كرّ بعد سگى به آن دهان زده يا خورد كه از كرّ كمتر شد آيا نجس مىشود ؟\r\nج 11 - / نجس مىشود .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nمسائل وضو\r\n\r\nطريقه وضو\r\nس 1 - اگر دستها را زير شير آب گرفته ، يا در آب فرو ببريم و به قصد وضو بيرون بياوريم آيا بدون دست كشيدن ، وضو صحيح است ؟\r\nج 1 - رسانيدن آب به عضو ملاك است و اين عمل كفايت مىكند .\r\nس 2 - اگر در وضو گرفتن سهواً دستها از پائين به بالا شسته شود چه حكمى دارد مثلًا از نوك انگشتان به طرف آرنج شسته است ؟\r\nج 2 - اگر سهواً انجام گيرد به شرط آن كه آب را دوباره از طرف آرنج به سر دست برساند ، وضو صحيح است .\r\n\r\nوضوى قطع عضو\r\nس 1 - كسى كه دست چپ او از بالاى آرنج قطع است آيا مسح پاى چپ از او ساقط است ؟\r\nج 1 - بايد با دست راست هر دو پا را مسح نمايد .\r\nس 2 - دست راست اينجانب فقط داراى يك انگشت است آيا براى مسح سر و پاها فقط با همان انگشت مسح كنم ؟\r\nج 2 - با كف دست يا با يك انگشت به صورت عرضى مسح نمايد .\r\nس 3 - كسانى كه دو دست آنها در جنگ قطع شده چگونه بايد وضو بگيرند ؟\r\nج 3 - اگر قسمت پائين تر از آرنج قطع شده باشد بايد همان مقدار كه مانده است بايد شسته شود و با همان مقدار باقى مانده مسح كند و اگر تا آرنج قطع شده باشد بايد در وضو گرفتن نائب بگيرد كه مسح سر و پا را نائب انجام دهد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nمسح\r\nس 1 - آيا انگشت اضافى دست يا پا لازم است شسته شود ؟ در صورت لزوم آيا مىشود فقط با همان انگشت مسح كرد و در پا در صورت كفايت مسح روى يك انگشت آيا همان انگشت اضافى براى مسح كافى است يا نه ؟\r\nج 1 - انگشتى كه اضافى است چون در بين حدود شستن در وضو و غسل قرار گرفته بايد شسته شود و در مسح اگر معلوم باشد كداميك زايد و كداميك اصلىاست مسح با اصلى يا زائد كفايت مىكند و اگر معلوم نيست بايد با هر دو مسح بكشد و در پا احتياطاً بايد مسح روى همه انگشتها باشد و به يكى از آنها خصوصاً انگشت زايد كفايت نمىكند .\r\nس 2 - كشيدن مسح سر از پائين به بالا چه صورت دارد ؟\r\nج 2 - به نظر ما به احتياط واجب بايد از بالا به پائين سر مسح شود .\r\nس 3 - شخصى به قصد وضو دستها و صورت را مىشويد ، قبل از مسح كشيدن كف دست چپ را از آرنج دست راست به طرف انگشتان مىكشد و بعد مسح مىكند آيا اين وضو صحيح است يا اشكال دارد ؟\r\nج 3 - اشكال دارد زيرا مسح پاى چپ بايد به آب كف دست چپ باشد و با آب دست راست مخلوط نشود .\r\nس 4 - شخصى صورت و دستها را شسته و 20 قدم راه مىرود آنگاه مسح مىكشد وضوى او چه صورت دارد ؟\r\nج 4 - در صورتى كه فاصله بين شستن اعضاء زياد نباشد بطورى كه دستها براى مسح خشك شود وضو صحيح است .\r\nس 5 - اگر روى اعضاء مسح كمى ترى باشد آيا مسح كشيدن صحيح است يا خير ؟\r\nج 5 - اگر ترى دست بر پا غالب شود اين مقدار رطوبت اشكال ندارد .\r\nس 6 - آيا مىتوان روى سر و پاها را دوبار مسح كرد ؟\r\nج 6 - به قصد ورود محلّ اشكال است مگر شكّ در وقوع مسح داشته باشد .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nس 7 - اگر كسى قبل از مسح سر شير آب را كه مقدارى آب روى آن مىباشد ، ببندد و بعد مسح كند و رطوبت روى شير هم زياد باشد وضويش چه صورت دارد ؟\r\nج 7 - اين كار را انجام ندهد ، زيرا آب غير وضو با آب وضو مخلوط مىگردد .\r\nس 8 - اگر هنگام مسح كشيدن سر ، رطوبت دست با صورت تماس پيدا كند چه صورت دارد ؟\r\nج 8 - احتياطاً دوباره وضو بگيرد .\r\nس 9 - اگر كسى به علّت مشكل مفاصل كمر به هيچ طريقى نمىتواند مسح پاها را انجام دهد البته با سختى و درد تمام مىتواند بنشيند و با دست چپ پاى راست و بالعكس را مسح بكشد البته ممكن است موالات به هم بخورد تكليف چيست ؟\r\nج 9 - اگر براى او مشقّت فراوان دارد بايد نايب بگيرد تا مسح كند و احتياطاً بعد از وضو تيمّم هم بنمايد .\r\nس 10 - شخصى بعد از گرفتن وضو شكّ مىكند كه مسح پا كرده است يا خير تكليف چيست ؟\r\nج 10 - اگر مسح پاى راست را شكّ كند وضو صحيح است و اگر شكّ در انجام مسح پاى چپ نمايد ، اگر مدّت زيادى از وضو گرفتن گذشته و شكّ كرده و يا آنكه وارد نماز شده ، گرچه زمان زيادى هم نگذشته باشد ، وضو صحيح است .\r\nس 11 - حدّ راه رفتن در وضو و مسح كشيدن چه اندازه مىباشد و چقدر تأخير انداختن اشكال ندارد ؟\r\nج 11 - بايد به اندازه‌اى باشد كه عضو قبلى خشك نشود و موالات هم بهم نخورد .\r\nس 12 - در هنگام كشيدن مسح سر ، آيا برخورد دست با خيسى موهاى جلوى سر كه معمولًا در اثر شستن صورت خيس مىشود اشكال دارد ؟\r\nج 12 - اگر دست بوسيله ترى صورت خيس شود بايد براى مسح پا از قسمتى از دست كه ترى صورت به آن نرسيده مسح نمود .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nس 13 - به فرمايش فقهاء مسح سر بر بالاى موهائى كه هنگام شانه زدن به صورت مىافتد جايز نيست لطفاً حدود دقيق آن را بيان فرمائيد كه آيا منظور ، رسيدن مو به اوّل پيشانى و يا به ابروها و يا به وجنات و گونه‌ها ملاك است ؟\r\nج 13 - بايد قسمت جلو سر مسح گردد و اگر موها به صورتى بلند است كه اگر روى آن مسح شود نگويند جلو سر مسح نشده ، مسح باطل است ولى اگر يك مقدار كمى كه شانه زده شود به روى پيشانى ريخته مىشود و عرفاً موى جلو سر است اين مسح اشكال ندارد .\r\nس 14 - كسى كه بعد از اتمام شستن دست چپ در وضو و قبل از اينكه مسح كند دست چپ او به دست راست تماس حاصل كند يا دست راست به دست چپ ، آيا مىتواند با آن دست مسح كند ؟\r\nج 14 - اگر آب سر دست غلبه كند به آب دست ديگر مسح اشكال ندارد ولى اگر آب دست بر آب سر دست ديگر غلبه كند ، مسح اشكال دارد و به احتياط واجب نبايد آب دست به دست ديگر برسد .\r\n\r\nوضو گرفتن قبل از وقت\r\nس 1 - شخصى كه وضو گرفته و يا غسل جنابت و يا حيض نموده سپس نماز خوانده بعد از نماز متوجّه شده كه نمازش در غير از وقت شرعى بوده حال بفرمائيد براى اعاده نمودن نماز ، وضو يا غسل مجدّد لازم است يا با همان وضو و غسل مىتوان نماز خواند ؟\r\nج 1 - در صورتى كه وضو يا غسل را براى داشتن طهارت گرفته كه بتواند عمل مشروط به طهارت را انجام دهد ، اعاده لازم نيست ولى اگر مقيّد به همان نماز خاص كرده و يك ركعت آن هم در وقت درك نكرده ، بايد نماز را اعاده و غسل يا وضو را دوباره انجام دهد .\r\nس 2 - گرفتن وضو 2 الى 3 ساعت قبل از نماز براى خصوص نماز چگونه است ؟\r\nج 2 - وضو صحيح است .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nكمك كردن به ديگرى در وضو\r\nس 1 - / اگر كسى آب به دست ديگرى مىريزد تا او وضو بگيرد ، آيا اين وضو صحيح است ؟\r\nج 1 - / در صورتى كه عرفاً صدق كمك و يارى در وضو نمايد ، اشكال دارد و الّا مانعى ندارد .\r\n\r\nوضو گرفتن در مقابل نامحرم\r\nس 1 - در صحنهاى حضرت معصومه ( س ) بعضى خانمها در كنار حوض در حضور نامحرم وضو مىگيرند آيا وضوى آنها صحيح است ؟\r\nج 1 - وضو گرفتن در محلى كه نامحرم زن را مىبيند ، جايز نيست و وضو باطل است .\r\nس 2 - اگر مرد در جائى كه زن نامحرم او را مىبيند وضو بگيرد ، چه صورت دارد ؟\r\nج 2 - اشكال ندارد .\r\nس 3 - اگر وضو گرفتن زن منحصر به حضور نامحرم باشد تكليف چيست ؟\r\nج 3 - بايد تيمّم نمايد .\r\n\r\nشرايط وضو\r\nس 1 - شخصى وارد يكى از مساجد شده وضو گرفته وقتى وضوى او تمام شد خادم درب مسجد را بست در اين صورت آيا مىشود با اين وضو برود به جاى ديگر نماز بخواند در صورتى كه آب و وضوخانه هم براى مسجد و نمازگزاران همان مسجد وقف گرديده است ؟\r\nج 1 - در فرض سئوال خواندن نماز با آن وضو اشكالى ندارد و در حال اختيار نمىتوان چنين كارى كرد .\r\nس 2 - در صورت عدم صحّت در سئوال فوق ، آيا بدون ابطال اين وضو ، وضوى ديگرى گرفته شود صحيح است يا نه ؟\r\nج 2 - اگر فرض ، عدم صحّت وضو شود ، احتياجى به ابطال نيست زيرا به خودى خود باطل است و بايد وضوى ديگرى بگيرد گرچه در مسئله قبل متعرض شديم كه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nوضو صحيح است .\r\nس 3 - پس از شستن صورت و دستها و كشيدن مسح سر آيا مىشود چند قدم راه رفت و بعد مسح پاها را كشيد ؟\r\nج 3 - اگر موالات عرفى به هم نخورد اشكالى ندارد .\r\nس 4 - آيا مىتوان در مسجدى وضو گرفت و با آن وضو در مسجد ديگر نماز خواند ؟\r\nج 4 - اگر آب مسجد وقف در خصوص نماز خواندن در آن مسجد نباشد اشكالى ندارد .\r\nس 5 - حضرتعالى در رساله احكام در باب طهارت مسئله 227 فرموده‌ايد وضو گرفتن در نهرهاى بزرگ يا كوچك اگر چه انسان نداند كه صاحب آنها راضى است ، اشكال ندارد حال آيا اين حكم درباره وضو است يا شامل غسل هم مىشود ، مثلًا رودخانه‌اى حدود 500 نفر سهم دارند ، شخصى هم نياز به آب دارد و در آن رودخانه غسل مىكند هيچگونه علمى ندارد درباره رضايت وعدم رضايت تكليفش چيست ؟\r\nج 5 - اگر بگونه‌اى باشد كه غسل كردن در مثل آن مكانها موجب عدم رضايت صاحبش نباشد مثل گل‌آلود شدن آب و امثال آن در اين صورت غسل هم حكم وضو را دارد و الّا محلّ اشكال است .\r\nس 6 - شخصى كنتور آب را دست كارى كرده شماره كنتور كمتر از ميزان مصرف شده را نشان مىدهد ، با توجّه به اين كه علم داشته كه اين كار حرام است در اين صورت وضو و غسل او چه حكمى دارد ؟ و آيا جلب رضايت مسئولين لازم است ؟\r\nج 6 - بطلان وضو و غسل در فرض مذكور مشكل است ولى بايد احتياط نمود و با چنين وضو و غسلى نماز خوانده نشود و اگر قائل به فساد شويم رضايت مسئول نسبت به صحت عمل انجام شده فايده‌اى ندارد بلكه نسبت به آينده فايده دارد ، اگر در حدود اختيارات او باشد .\r\nس 7 - اگر خون مردگى زير پوست جمع شود چگونه بايد وضو گرفت ؟\r\nج 7 - لازم نيست خون را از زير پوست خارج كند ، مگر آنكه پوست سوراخ شده باشد كه خون زير پوست موجب گردد ، اطراف آن نجس شود كه در اين صورت بايد خون را خارج كنند و اگر امكان نداشته باشد وضوى جبيره بگيرد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nس 8 - اگر كسى وضو گرفته و بعد متوجّه شد كه در يكى از اعضاء وضو پولك ماهى چسبيده ، آيا مانع از رسيدن آب است يا نه ؟\r\nج 8 - ظاهراً مانع از رسيدن آب به عضو است و بايد دوباره وضو بگيرد .\r\nس 9 - منطقه ما جويبار است از اين جويهايى كه بين مردم مشترك مىباشد بعضى از شركاء به سنّ تكليف نرسيده‌اند آيا وضو گرفتن از اين آب كه مشترك است چه حكمى دارد ؟\r\nج 9 - چون عرف معمولًا اين گونه موارد را تصرّفات نمىگويند كه موجب اضرار به صغير شود ، اشكال ندارد و اگر هم تصرّف صدق كند چون بناء مردم در اين گونه تصرّفات است اشكال ندارد .\r\nس 10 - آيا در وضو ، شستن هر عضو ( صورت يا دستها ) يك دفعه به صورت ارتماسى و يك دفعه به صورت ترتيبى جايز است و آيا چنين وضويى صحيح است ؟\r\nج 10 - اشكال ندارد .\r\nس 11 - شخصى مدّت 15 سال بدين صورت وضو مىگرفته كه يك مشت آب مىريخت روى آرنج و با همان يك مشت آب ، همه دست را مىشسته ولى شكّ دارد بعضى از قسمتهاى دست فقط خيس مىشده يا دست هم كشيده مىشده آيا اين وضو صحيح است ؟\r\nج 11 - وضوها صحيح است و لو آنكه فقط تر شده باشد .\r\nس 12 - آيا مسح پا در وضو از پائين ناخنها جايى كه ظاهر است مسح گردد يا از سر ناخنها كفايت مىكند ؟\r\nج 12 - از سر ناخنها كفايت مىكند ولى مقدار بيشتر از باب مقدّمه علميّه انجام مىشود .\r\nس 13 - بعد از زخم معمولًا روى پوست و در مكان زخم زردآبه‌اى بسته مىشود كه معمولًا سفت مىگردد و با كندنش خون جارى مىگردد آيا اين زردآبهء سفت شده حكم پوست را دارد و به گرفتن وضو و غسل اشكالى وارد نمىكند ؟\r\nج 13 - اگر زردآبه است ، پاك و با آن وضو گرفتن يا غسل كردن اشكال ندارد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nس 14 - اگر در بين وضو مانعى ببيند آيا بايد مانع را بر طرف كند و وضو را از سر بگيرد و يا اينكه مىتواند مانع را بر طرف كند و وضو را ادامه دهد ؟\r\nج 14 - اگر موالات و يا ترتيب به هم نمىخورد ، مىتواند در اثناء وضو مانع را بر طرف كند ولى اگر موالات و يا ترتيب بهم مىخورد ، قبل از وضو بايد مانع را بر طرف كند و اگر در بين وضو مانع را ديد ، بايد مانع را بر طرف كند و اگر موالات يا ترتيب به هم بخورد ، وضو را بايد از سر بگيرد .\r\nس 15 - آيا وجود اثر خودكار در اعضاى وضو مانع از رسيدن آب است ؟\r\nج 15 - جرم اوّليه آن مانع است ولى بعد از آن كه جرم اوّليه پاك شد و رنگ مختصرى باقى ماند ، اشكال ندارد .\r\nس 16 - گاهى پيش مىآيد انسان در بين راه به مسجدى مىرود و تطهير مىكند و وضو مىگيرد آيا بدون تحقيق از وقفى بودن آب آن مسجد ، مىتواند با آن وضو در جاى ديگر نماز بخواند يا خير ؟\r\nج 16 - به نظر ما تحقيق لازم نيست مگر اينكه قرائنى باشد كه آب مخصوص نمازگزاران ، وقف شده باشد .\r\nس 17 - اگر هنگام وضو يك نفر آفتابه را بگيرد و روى دست ما آب بريزد ولى خودم دستم رابشويم آيا وضو اشكال دارد ؟\r\nج 17 - اگر صدق اعانت در وضو را بكند ، اشكال دارد ولى اگر صدق اعانت در وضو را نكند اشكال ندارد گرچه در فرض مزبور صدق اعانت بعيد نيست .\r\n\r\nبودن زخم در محل وضو\r\nس 1 - اگر از محلّ زخم خون بيايد و قطع نشود و از طرفى آب هم براى آن ضرر ندارد چگونه بايد وضو گرفت ؟\r\nج 1 - اگر وقت وسيع است بطورى كه مىتواند صبر كند تا خون بند بيايد ، بايد منتظر باشد تا خون بند بيايد و بعد وضو بگيرد و الّا بايد خون را از محلّ زخم پاك كند و با دست فشار دهد تا خون نيايد و به نيّت وضو داخل آب كرّ كند يا زير شير آب بگيرد و در صورتى كه خون جريان پيدا مىكند و زخم در دست باشد\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nدست را بالا بگيرد تا سر دست نجس نگردد بعد مسح نمايد .\r\nس 2 - اگر محلّ زخم بيش از حدّ معمول با پارچه بسته شده است آيا وضوى جبيره احتياج به تيمّم هم دارد ؟\r\nج 2 - بعد از وضوى جبيره بايد تيمّم هم انجام دهد .\r\nس 3 - در صورتى كه در اعضاى وضو بيش از يك مورد زخم وجود دارد و امكان آب رساندن به آنها نيست ، وظيفه چيست ؟\r\nج 3 - بايد به وظيفه وضوى جبيره‌اى عمل كند و تعدّد زخم تفاوتى را ايجاد نمىكند .\r\nس 4 - اگر زخم در محلّ مسح سر باشد و امكان پاك كردن آن نيست ، وظيفه چيست ؟\r\nج 4 - در صورتى كه در طرفين سر امكان مسح وجود دارد بايد بر آن طرف مسح كند و الّا بر جبيره ( پارچه يا چيز پاكى كه روى سر مىگذارد ) مسح نمايد .\r\n\r\nمخلوط شدن آب وضو با غير آن\r\nس 1 - شخصى در وضو بعد از شستن صورت و دست راست يك مقدار آبى مجدداً روى صورت مىريزد و بعد دست چپ را مىشويد و سپس مسح سر و پاها را انجام مىدهد آيا اين وضو صحيح است ؟\r\nج 1 - وضو صحيح است ولى اگر آب دست براى مسح به هر عنوان كم بيايد ، نمىتوان از آب صورت استفاده كرد .\r\nس 2 - شخصى زير باران با شير آب وضو مىگيرد در حال شستن دست راست و چپش قطرات باران هم بر دستهايش مىريزد آيا اگر آن قطرات را هم با نيّت شستن دست چپ و راست بشويد وضوى او اشكال دارد ؟\r\nج 2 - اگر آب وضو غلبه بر آب باران كند ، وضو اشكال ندارد و يا اگر آب باران فراوان باشد و نيّت كند كه جزء آب وضو باشد ، وضو صحيح است .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nس 3 - شخصى صورتش را شست و مشغول شستن دست راستش بود كه بادى از او خارج شد وضو را بايد از سر بگيرد ولى هنوز رطوبت و آب بر صورتش هست آيا مىتواند بدون ريختن آب مجدّد به نيّت وضوى دوباره صورت را دوباره بشويد با همان آب قبل ؟\r\nج 3 - بايد از اوّل به نيّت وضو آب به صورت بريزد و اعضاء وضو را بشويد .\r\nس 4 - اگر حين شستن دست چپ براى وضو ، دست چپ يا راست را بدون اختيار به هم بزنند آيا وضو اشكال دارد ؟\r\nج 4 - اشكال ندارد .\r\n\r\nمتفرّقات وضو\r\nس 1 - پولهاى اسكناس كه آرم الّله دارد و به نحوى است كه اگر مقابل نور قرار بگيرد معلوم مىگردد آيا مسّ آن بدون وضو جايز است ؟\r\nج 1 - اگر روكش نداشته باشد مس آن بدون طهارت ، اشكال دارد .\r\nس 2 - اگر در زمان وضو گرفتن دو نفر كنار هم باشند و آب وضوى شخص اوّل به دست شخص دوّم بريزد آيا وضوى شخص دوّم صحيح است يا خير ؟\r\nج 2 - وضو در دو صورت صحيح است 1 - در صورتى كه آب خارج مستهلك با آب وضو شود . 2 - آب خارج زمانى به دست متوضّى نريزد كه هنگام مسح باشد .\r\nس 3 - اگر لكّه‌اى در اعضاء وضو بوسيله جوهر بوجود آيد كه ديگر پاك نشود وضو گرفتن چه صورت دارد ؟\r\nج 3 - در صورتى كه لكّه داراى جرم باشد و امكان پاك كردن آن نباشد با همان حالت وضو بگيرد و وضوى او حكم وضوى جبيره را دارد و اگر امكان پاك كردن هست بايد پاك كند و امّا اگر لكّه را پاك كرد و جرمى نداشت ولى رنگ آن باقى باشد ضررى به وضو نمىزند .\r\nس 4 - آيا بستن شير با توجّه به تر بودن شير آب ، پيش از تمام شدن شستن دست چپ در صحّت وضو اشكالى وارد مىكند يا خير ؟\r\nج 4 - در صورتى كه آب دست غلبه بر آب شير كند اشكالى ندارد گرچه خلاف احتياط است .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nس 5 - فردى كه بعد از تخلّى طهارت ننموده است آيا مىتواند وضو بگيرد يا خير ؟\r\nج 5 - اشكال ندارد ولى احتياط مستحبّ آن است كه وضو را بعد از تطهير بگيرد .\r\nس 6 - آيا آب وضو در صورت و دستها بايد بر غير آب وضو غلبه نمايد ، يا اين كه بايد مواضع شستن وضو خشك باشد ، مثلًا بنده چند مرتبه براى خنك كردن يا بر طرف كردن گرد و غبار آب مىريزم و دست يا صورت را مىشويم ، آيا مىتوانم بلافاصله نيّت وضو كرده و آب بريزم و وضو بگيرم يا اين كه بايد صبر كنم تا مواضع يعنى دست و صورت خشك شود ، بعد نيّت كرده آب بريزم و وضو بگيرم ؟\r\nج 6 - خشك بودن لازم نيست ولى بايد آب وضو به حدى باشد كه بر آب دست و صورت غلبه كند و الا اكتفاء به آن وضو مشكل است .\r\nس 7 - وضو گرفتن قبل از غسل مسّ ميّت و غسل حيض و نفاس و . . . در وسعت و تنگى وقت جايز است يا خير ؟\r\nج 7 - وضو گرفتن قبل از هر غسلى بجز غسل جنابت جايز است ، بلكه مستحبّ است ، گرچه اگر در غسل مسّ ميّت وضو را بعد از غسل انجام دهد ، بهتر است .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nمسائل غسل\r\n\r\nشرايط غسل\r\nس 1 - عدّه‌اى از مردم زمين سرمايه‌داران را گرفته‌اند و از پول همين زمينها حقّ آب مصرفى مىدهند ، حال اگر فرد غريبى از اين آب وضو گرفت و غسل نمود عملش چه صورتى دارد ؟\r\nج 1 - اشكالى ندارد چون عين پول ، حرام نيست بلكه ذمّه آنها مشغول و مديون است مگر آنكه بخواهد در زمين غصبى نماز يا غسل يا وضو انجام دهد ، كه در اين صورت باطل است .\r\nس 2 - شخصى به نيّت غسل ميّت سر و گردن را شست بعد يادش آمد غسل واجب ديگرى هم به ذمّه دارد آيا مىتواند قبل از شستن طرف راست و چپ به نيّت غسل واجب ديگر سر و گردن را غسل دهد همچنين طرف راست و چپ بعد غسل اوّل را تمام كند يا نه همچنين اغسال مستحبّه ديگر ؟\r\nج 2 - چون در غسل موالات و پى در پى بودن شستن اعضاء واجب و لازم نيست ، مىتواند غسل بقيّه اعضاء را بعد از غسل دوّم انجام دهد و همچنين است در ساير اغسال واجبه و مستحبّه .\r\nس 3 - آيا كسى كه براى غسل به حمّام عمومى مىرود اگر پول حمام را نداد غسل او باطل است ؟\r\nج 3 - اگر از اوّل تصميم داشته كه پول حمّامى را ندهد غسل باطل است\r\nس 4 - بعضى از حمّامها خزينه‌اى است و همه افراد داخل آن مىشوند با احتمال اين كه ممكن است بدن بعضى نجس باشد حكم غسل چگونه است ؟\r\nج 4 - تا زمانى كه انسان يقين نداشته باشد كه رنگ يا بو يا مزه آب بوسيله نجاست تغيير كرده و آب هم از مطلق بودنش خارج نشده باشد ، مىتواند در آن آب غسل كند .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nس 5 - اگر شخص بدهكار فوت كرد و ورثه از تركه دين او را اداء نكردند و از آن تركه خانه خريدند غسل ، وضو و نماز در آن خانه چه صورت دارد ؟\r\nج 5 - اگر به عين مال خريده ، وضو و غسل و نماز در آن خانه باطل است .\r\nس 6 - اگر كسى ملكى را اجاره كرد و خود او پول آبش را مىپردازد اگر پسرش به خانه او بيايد و در آنجا غسل كند آيا غسلش باطل است ؟\r\nج 6 - اشكال ندارد .\r\nس 7 - در يكى از شهرها فشار آب لوله‌كشى شده كم مىباشد و به همين جهت بيش از نيمى از مردم از پمپ آب استفاده مىكنند بطورى كه اگر از پمپ آب در منازل استفاده نشود در طول روز ساعتهاى مديدى ( 9 تا 10 ) ساعت آب يافت نمىشود حال در پشت قبضهاى آبى كه براى صورتحساب آب به منازل توسط اداره آب فرستاده مىشود نوشته شده است ( استفاده از پمپ ممنوع است ) با توجّه به اينكه در صورت استفاده از پمپ آب پول آب را تمام و كمال پرداخت مىنمائيم لطفاً بفرمائيد آيا غسل و وضوى ما درست و صحيح مىباشد و به تبع آن نماز و روزه ؟\r\nج 7 - خلاف مقرّرات حكومت اسلامى عمل كردن حرام است ولى با فرض مذكور غسل و وضو ظاهراً اشكال ندارد .\r\nس 8 - شخصى با هيزم غصبى آب گرم كرده و غسل جنابت مىكند چه صورت دارد ؟\r\nج 8 - غسل صحيح است ولى در مورد هيزم ضامن است .\r\n\r\nاحكام غسل\r\nس 1 - آب غساله بدن نجس در حال غسل چه صورتى دارد ؟\r\nج 1 - غساله بدن در صورتى كه در غير آب قليل غسل داده شود ، پاك است .\r\nس 2 - شخصى ناچار است در مسجد بخوابد سپس در نيمه‌هاى شب محتلم مىشود ، آيا بايد فوراً از مسجد خارج شود و غسل كند ؟ اگر عذر دارد ، آيا مىتواند با تيمّم در مسجد بخوابد يا خير ؟\r\nج 2 - در صورت امكان ، بايد فوراً خارج شود حتّى براى تيمّم هم توقّف ننمايد\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nچون توقّف به همان مقدار هم حرام است ، خوابيدن با تيمّم در عذر موقّت در مسجد خالى از اشكال نيست ، مگر ضرورت اقتضاء كند .\r\nس 3 - آيا بر ذمّه كسى كه بىاختيار از او منى خارج مىشود غسل جنابت واجب مىشود ؟\r\nج 3 - در صورتى كه با شرايط منى خارج شود مثلًا با شهوت و دفع باشد بايد غسل كند و لو بىاختيار خارج شود .\r\nس 4 - كسى كه شكّ دارد آيا غسلش را صحيح انجام داده يا نه چه وظيفه‌اى دارد ؟\r\nج 4 - اگر بعد از فراغ از غسل باشد غسلش صحيح است و اگر در اثناء باشد بايد تدارك كند .\r\nس 5 - انسان در اثناء غسل ترتيبى و يا ارتماسى شكّ مىكند كه بولى از او خارج شده يا نه بايد چه كند ؟\r\nج 5 - اعتنا نكند .\r\nس 6 - شخصى مدتها گمان مىكرده كه رطوبتى كه بعد از ملاعبه خارج مىشود منى است و لذا غسل جنابت مىنموده و با آن نماز مىخوانده بعد براى او معلوم شده كه غسل نبايد انجام مىداد حال نمازهائى كه با آن اغسال خوانده چه صورتى دارد ؟\r\nج 6 - هر نمازى را كه يقين دارد بدون وضو بجا آورده بايد قضاء كند .\r\nس 7 - اخيراً در مردان با عمل طبّى كه انجام مىگيرد مجارى خروج منى را گره مىزنند بطورى كه در هنگام مقاربت فقط مقدارى آب لزج كه هميشه همراه منى است خارج مىشود بفرمائيد حكم احتلام اين افراد كه منى از آنها خارج نمىشود چيست و آيا غسل بر آنها واجب است ؟\r\nج 7 - اگر جنابت به سبب دخول نباشد و احراز هم نكند كه مايع خارج شده منى است معذلك شرايط منى را از سستى بدن و خروج آن با شهوت داشته باشد در اين صورت احتياط واجب اين است كه غسل كند و براى نماز هم وضو بگيرد .\r\nس 8 - مردى با زنش بدون دخول ملاعبه مىكند از او منى خارج شده و جذب رحم زن مىگردد و بدينوسيله زن حامله مىشود آيا زن جنب است ؟\r\nج 8 - دخول منى در فرج زن بدون نزديكى موجب جنابت زن نمىشود ، اگر چه\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nبا جذب منى حامله شده باشد .\r\nس 9 - اگر كسى تيمّم بدل از غسل كرد و نماز صبح را خواند و براى نماز ظهر دسترسى به آب پيدا كند و غسل نمايد آيا بايد وضو بگيرد با فرض آنكه ناقض وضو بين تيمّم و غسل واقع شده است ؟\r\nج 9 - احتياطاً وضو بگيرد .\r\nس 10 - اگر كسى غسل جنابت انجام داد و بعد از مدّتى متوجّه شد كه طرف چپ او مانعى از رسيدن آب داشت و بعد از غسل حدث اصغرى هم از او سر زده وظيفه چيست ؟\r\nج 10 - بقيّه را به نيّت غسل بشويد و براى نماز وضو هم بگيرد .\r\nس 11 - شخصى كه بعد از نماز صبح جنب مىشود و امكان غسل كردن هم دارد ولى تا ظهر غسل را به تأخير مىاندازد آيا تأخير آن حرام است يا خير ؟\r\nج 11 - واجب نيست كه فوراً غسل را انجام دهد .\r\nس 12 - كسى كه ساعت 10 صبح جنب مىشود اگر همان ساعت به نيّت نماز ظهر غسل كند آيا صحيح است يا خير ؟\r\nج 12 - / غسل او صحيح است .\r\nس 13 - / آيا شخص جنب مىتواند ادعيّه و زيارات و توسّلات را بخواند يا بايد ابتدا غسل نمايد ؟\r\nج 13 - / اشكالى ندارد ولى آيات سوره سجده واجبه اگر در دعا باشد ( مثل آيه أفمن كان مومناً . . . . در دعاى كميل ) در آن حال قرائت نشود و البتّه اگر با غسل دعا خوانده شود بهتر است .\r\nس 14 - آيا بيرون آمدن منى بدون شهوت و بىاختيار و بدون جستن و سست شدن بدن غسل دارد ؟\r\nج 14 - اگر در مجرى مانده بعد از جنابت و قبل از استبراء غسل دارد و در غير اين صورت با فرض مزبور غسل ندارد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nس 15 - اگر از آلت تناسلى شخصى آبى خارج گردد كه هيچكدام از نشانه‌هاى منى را نداشته باشد ولى شخص علم دارد يا ظن قوى مىدهد كه اين منى است آيا بايد غسل كند ؟\r\nج 15 - اگر علم به منى بودن دارد حكم منى را دارد و بايد غسل جنابت كند .\r\nس 16 - آيا با غسل جمعه مىتوان نماز جمعه را خواند ؟\r\nج 16 - با غير غسل جنابت نمىشود نماز خواند و از وضو كفايت نمىكند .\r\nس 17 - منى از محل خود حركت كرده ولى خارج نشده در اين صورت بعد از مدّتى همراه بول مستهلك شده بيرون مىآيد در اين صورت جنب هست يا خير ؟\r\nج 17 - تا يقين به منى بودن نيست و علائم منى را ندارد ، حكم جنابت بار نمىشود .\r\nس 18 - كسى كه در اثر ندانستن مسئله يا اهمال كارى ، غسلهاى واجب خود را انجام نداده عبادات او مانند نماز و روزه‌اش چه صورتى دارد ؟\r\nج 18 - تمام عباداتى كه انجام داده از قبيل نماز و روزه را بايد اعاده يا قضا نمايد .\r\nس 19 - اگر شخصى در وسط غسل بول كرد آيا غسل او صحيح است يا خير و اگر صحيح است آيا با همان غسل مىشود نماز خواند يا بايد وضو گرفت ضمناً اگر دوباره غسل براى بار دوّم انجام داد آيا مىتوان با آن غسل بدون وضو نماز خواند يا خير ؟\r\nج 19 - آن غسل را تمام كند و يك غسل ديگر به نيّت تمام و يا اتمام انجام دهد و وضو هم بگيرد .\r\nس 20 - اگر شخصى ساعت 9 صبح غسل جنابت كند و نيز چند غسل مستحبّى همراه آن انجام دهد و قصدش خواندن نماز ظهر و عصر باشد چه صورت دارد ؟\r\nج 20 - صحيح است .\r\n\r\nمحرّمات و مكروهات جنابت\r\nس 1 - اگر جنب و زن حائض و نفساء از دستكش استفاده كنند با اين وصف مىتوانند حروف قرآن را مسّ كنند ؟\r\nج 1 - با فرض مذكور مسّ قرآن اشكال ندارد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nس 2 - آيا حائض وجنب مىتوانند وارد حياط و صحن مسجد شوند ؟\r\nج 2 - اگر جزء مسجد نيست و احكام مسجد را نداشته باشد كما اينكه اغلب مساجد اين گونه مىباشد ، ورود و مكث جنب و حائض اشكال ندارد .\r\nس 3 - آيا حائض و جنب مىتوانند اسم جلاله را بنويسند ؟\r\nج 3 - نوشتن اشكال ندارد .\r\nس 4 - آيا زن حائض مىتواند سر خود را حنا بگيرد يا رنگ كند ؟\r\nج 4 - خضاب نمودن زن در ايّام عادت مكروه است .\r\nس 5 - آيا مىتوان با تيمّم بدل از غسل جنابت وارد مسجد شد ؟\r\nج 5 - در صورت نبودن آب مىتوان با تيمّم بدل از غسل وارد شد ولى به محض پيدا شدن آب بايد خارج شود و غسل نمايد ولى اگر به جهت كمى وقت تيمّم بدل از غسل كرده ، احتياط واجب آن است كه وارد مسجد نشود .\r\n\r\nغسل بانوان\r\nس 1 - آيا زن بدون عمل آميزش هم جنب مىشود يا نه ؟ و در صورت مثبت بودن ، آيا غسل جنابت بر او واجب است ؟\r\nج 1 - تا يقين به جنابت نكند محكوم به طهارت است و اگر در حال ملاعبه به اوج لذت رسيد احتياطاً غسل جنابت نمايد و براى نماز ، وضو هم بگيرد .\r\nس 2 - / زنى جنب بوده است و فراموش كرده و نماز مىخوانده و در همين اثناء غسل حيض نمود حال تكليف او نسبت به نمازهائى كه خوانده چيست ؟\r\nج 2 - نمازهائى كه يقين دارد قبل از غسل حيض انجام داده بايد قضا كند و نمازهائى كه بعد از غسل حيض انجام داده و وضو هم گرفته ، صحيح است .\r\nس 3 - زن در حال حيض يا نفاس اگر غسل جنابت كند آيا رفع جنابت مىكند يا خير ؟\r\nج 3 - آثارى كه مخصوص به جنابت باشد مثل كراهت غذا خوردن يا خوابيدن بر طرف مىشود .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nغسل مسّ ميّت\r\nس 1 - اگر شخص نابالغ مسّ ميّت كند و انسان او را ببيند آيا واجب است كه به ولىّ او بگويد يا اين كه واجب است بعد از بلوغ به او بگويد ؟\r\nج 1 - در هر دو صورت تذكر دادن به آن فرد لازم نيست .\r\nس 2 - اگر بچّه مميّزى مسّ ميّت كند و غسل كند آيا كفايت از غسل بعد از بلوغ مىكند يا خير ؟\r\nج 2 - كفايت مىكند ، اگر چه بعد از بلوغ هم احتياطاً غسل كند .\r\nس 3 - پس از دفن و كفن مقتول قطعه‌اى از استخوان وى پيدا شده آيا اين قطعه نيز غسل مىخواهد و آيا مسّ كننده آن ، بايد غسل مسّ ميّت كند و حكم دفن و كفن اين قطعه چگونه است ؟\r\nج 3 - بايد غسل داده شود و مسّ كننده احتياطاً غسل مسّ ميّت نمايد و همچنين بايد آن را در يك تكّه پارچه پيچيده و به بدن ملحق كند .\r\nس 4 - اگر كسى غسل مسّ ميّتى به عهده اوست و فراموش كرده ، و در اين بين غسل واجبى انجام داده است ، آيا كفايت از غسل مسّ ميّت مىكند ؟\r\nج 4 - بعيد نيست كه كفايت كند .\r\nس 5 - اگر يقين دارد كه غسل مسّ ميّت بر او واجب شده و به حمّام رفته و بعد از مدّتى شكّ مىكند كه آيا غسل انجام داد يا خير وظيفه چيست ؟\r\nج 5 - در صورتى كه يقين به التفات و توجه در زمان حمّام رفتن را داشته است ، كفايت مىكند ، و الّا بايد نمازهائى را كه خوانده قضا كند ، در صورتى كه در اين بين غسل واجب ديگرى انجام نداده باشد .\r\nس 6 - آيا مسّ ميّت مسلمان فقط موجب غسل است يا هر ميّتى و لو كافر يا مشرك باشد ؟\r\nج 6 - غسل مسّ ميّت واجب است و فرقى بين ميت مسلمان و غير آن نيست .\r\nس 7 - آيا دست زدن به عضو قطع شده ديگران غسل مسّ ميّت دارد ؟\r\nج 7 - موجب غسل است در صورتى كه عضو داراى استخوان باشد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nس 8 - دست زدن به غير مسلمان حتّى دشمنان اسلام جهت نجات جان او چه حكمى دارد ؟\r\nج 8 - از نظر غسل مسّ ميّت تفاوتى نمىكند ولى اگر غير مسلمان است و بدنش خيس است هر جا كه به بدن تر او تماس داشته نجس است .\r\nس 9 - اگر امدادگرى در حين انجام مأموريت با عضو قطع شده‌اى از بدن يك مصدوم يا ميّت برخورد نمايد و عضو قطع شده را لمس نمايد آيا غسل مسّ ميّت بر او واجب است يا خير ؟\r\nج 9 - اگر عضو قطع شده داراى استخوان است غسل مسّ ميّت واجب مىشود .\r\n\r\nغسل جبيره\r\nس 1 - زخمى روى پاى اينجانب حادث شده است كه سفت شده و خونى مىباشد و كندنش نيز مشقّت دارد تا اينكه بعد از مدّتى خودش بهبود مىيابد حال اگر اينجانب بخواهم غسل كنم چگونه بايد غسل كنم ؟\r\nج 1 - اگر امكان پاك شدن و برداشتن خون خشك شده نيست و برداشتنش مشقّت دارد بايد جبيره غسل كنيد يعنى يك پارچه و يا پلاستيك پاك روى آن ببنديد و دست تر روى آن بكشيد و اگر خون خشك شده عرفاً ديگر خون نباشد و طورى سفت شده كه عرف آن را خون نمىگويد ، ظاهر آن را بشويد و غسل كند .\r\nس 2 - اگر زردآبه سفت و خونى باشد و سفت شده باشد و يا اينكه شكّ كنيم خونى است آيا بايد از روى پوست كنده شود ( كه در اين صورت خون هم جارى مىشود ) ؟\r\nج 2 - اگر سفت شده و روى خون از زردآب گرفته باشد كندن آن اشكال ندارد ولى اگر خون روى زردآب است بايد شسته شود و اگر امكان ندارد و ممكن است خون بيايد بايد وضو و يا غسل جبيره‌اى انجام شود .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nمتفرّقات\r\nس 1 - اگر شهيدى كه در معركه به شهادت مىرسد قبل از شهادت وصيّت كند كه جنب است و بايد او را غسل جنابت داد آيا عمل به اين وصيّت واجب است يا اين كه غسل از او ساقط است ؟\r\nج 1 - شهيد در معركه ، غسل از او ساقط است اگر چه جنب باشد ، چرا كه ظاهر ادلّه آن است كه سقوط غسل از شهيد عزيمت است نه رخصت ، پس غسل دادن به نيّت جنابت هم مشروعيّت ندارد و وصيّت فقط در امر مشروع نافذ است .\r\nس 2 - آيا قاعده تجاوز در وضو و غسل و تيمّم جارى است ؟\r\nج 2 - در وضو جارى نيست و جارى بودن آن در غسل و تيمّم بدل از غسل خلاف احتياط است .\r\nس 3 - آيا ارتداد موجب بطلان غسل مىشود ؟\r\nج 3 - چون مرتدّ بدنش نجس است لذا امكان غسل براى او نيست امّا اگر بعد از غسل كردن مرتدّ شود ، ارتداد موجب بطلان غسل او نيست .\r\nس 4 - آيا غسل واجب از غسل واجب ديگر كفايت مىكند ؟\r\nج 4 - بلى كفايت مىكند ولى در اغسالى كه وضو احتياج دارد بايد وضو هم بگيرد .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nمسائل حيض\r\n\r\nاحكام حيض\r\nس 1 - كسى كه عادتش مثلًا شش روز است بعد از پاك شدن غسل مىكند و ترشّحاتى مىبيند ، آيا در اين صورت غسل واجب و روزه باطل است ؟ اگر در روزه ماه رمضان لك ببيند آيا روزه‌اش باطل است يا خير ؟ ( چه قبل از حيض چه بعد از حيض )\r\nج 1 - بعد از پاك شدن اگر ترشّح متمايل به رنگ زرد ببيند و قبل از ده روز قطع شود ، همه آن حيض است و اگر از ده روز بگذرد مدّت عادتش حيض است و باقى استحاضه و امّا لكهائى كه قبل از شروع حيض مىبيند و قطع مىشود ، حكم استحاضه را دارد ، پس حكم غسل معلوم مىشود و اگر خون ديده شده حكم حيض را داشته باشد روزه باطل است .\r\nس 2 - آيا نزديكى كردن با زنى كه از حيض پاك شده ولى غسل نكرده جايز است ؟\r\nج 2 - اشكال ندارد .\r\nس 3 - خانمى بعد از پنج روز ايّام عادتش پاك شده و غسل كرده ، روز هشتم يك قطره خون مىبيند اين خون چه حكمى دارد ؟\r\nج 3 - ملحق به ايّام عادت است و بايد كلّ هشت روز ، حيض حساب شود .\r\nس 4 - رحم زنى را طىّ عمل جرّاحى برداشته‌اند ، خونهايى كه بعداً مىبيند ، چه حكمى دارد ؟\r\nج 4 - اگر بداند خون جراحت است ، حكم آن را دارد و اگر صفات حيض را داشته باشد ، حكم حيض را دارد و در غير اين صورت استحاضه است و الّا بايد احتياط كند و جمع بين اعمال مستحاضه و تروك حائض نمايد .\r\nس 5 - زنى كه غسل حيض را فراموش كرده و نماز خوانده البتّه وضو هم مىگرفته ، آيا نماز او صحيح است ؟\r\nج 5 - بايد قضا كند .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nس 6 - زنى پس از ايّام عادت كه معمولًا شش يا هفت روز است پاك شده ولى بعد از آن باز خون زرد رنگى مىبيند ، شكّ دارد خون حيض است يا نه و آيا تا ده روز تمام مىشود يا نه ، وظيفه‌اش چيست ؟\r\nج 6 - ملحق به ايّام عادت است و بايد كلّ روزها را تا ده روز تمام نشده حيض حساب كند ولى نماز و روزه خود را احتياطا بجا آورد و اگر بعدا معلوم شد كه اين مدت حيض بوده دوباره احتياطاً روزه را قضا كند .\r\nس 7 - زنى جنب بوده و قبل از غسل جنابت حيض شده آيا مىتواند قبل از پاك شدن از حيض غسل جنابت كند ؟\r\nج 7 - اشكال ندارد ولى در هنگام غسل حيض احتياطاً غسل جنابت را هم نيّت كند و براى نماز ، وضو هم بگيرد .\r\nس 8 - زنى كه وظايف خود را ، در مورد حيض و استحاضه دقيقاً انجام نداده وتقريباً لاابالى بوده و نماز هم خوانده چه وظيفه‌اى دارد ؟\r\nج 8 - اگر به وظايفش عمل نكرده ، هر مقدار از عبادات را ، كه يقين به بطلان آن دارد ، قضا كند .\r\nس 9 - اگر زنى در يك ماه ، چند مرتبه خون ببيند و در هر مرتبه ، ده روز پاك است و در ماه آينده موعد قاعدگىاش ، خونى را كه مىبيند صفات حيض را ندارد ، وظيفه او نسبت به چند مرتبه خون ديدن در يك ماه و خون ديدن بدون صفات حيض چيست ؟\r\nج 9 - در ماه اوّل كه دو مرتبه خون ديده ، اگر بين آن دو خون ده روز پاك بوده هر دو را حيض قرار دهد و در ماه آينده كه صفات حيض را ندارد ، حيض نيست بلكه استحاضه است و از اينجا معلوم مىشود كه وقت عادت او تغيير كرده است .\r\nس 10 - زنى براى جلوگيرى از حاملگى از دستگاه آ يو دى استفاده مىكند اگر خونريزى داشته باشد چه حكمى دارد ؟\r\nج 10 - اگر شرايط و علايم حيض را دارد ، طبق احكام حيض بايد عمل شود .\r\nس 11 - اخيراً خانمها براى جلوگيرى از باردارى آمپولى را تزريق مىكنند كه از آغاز تا پايان تأثير آن به تدريج از آنان خون جارى مىشود بفرمائيد چه خونى است و حكم نماز و روزه آنان چگونه است ؟\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nج 11 - اگر در ايّام عادت ماهانه خون مىبيند و صفات حيض را داراست حيض است و الّا بايد وظيفه مستحاضه را انجام دهد .\r\nس 12 - خونى كه به اندازه چند قطره است و 8 روز بعد از عادت ماهانه ديده مىشود چه حكمى دارد ؟\r\nج 12 - اگر قبل از تمام شدن ده روز است حكم حيض را دارد ولى اگر بعد از ده روز است استحاضه مىباشد .\r\nس 13 - اگر كسى به علّت مرض زنانگى چند سالى عادت نشود و بعد براى مرضش به دكتر مراجعه كند و دكتر او را از رحم معاينه كند و خون از رحم او خارج شود آيا غسل دارد يا خير ؟\r\nج 13 - اگر يقين ندارد كه خون حيض يا استحاضه است ، غسل ندارد و مخصوصاً اگر احتمال دهد كه خون زخم باشد .\r\n\r\nمسائل محرّمه بر زن حائض\r\nس 1 - اگر زن در مسجد حيض شود تكليف چيست ؟\r\nج 1 - هر چه سريعتر از مسجد خارج شود .\r\nس 2 - آيا دخول زن حائض و نفساء ، در حرم حضرت معصومه ( س ) جايز است يا خير ؟\r\nج 2 - اگر در قسمت مسجد آن نباشد ، اشكالى ندارد ولى بهتر آن است كه بيرون حرم بماند .\r\nس 3 - اگر زن حائض باشد ، آيا آويختن گردنبندى كه نقش الّله دارد و با بدن او تماس دارد ، جايز است ؟\r\nج 3 - جايز نيست .\r\nس 4 - خواندن قرآن ، براى زن حائض چگونه است ؟\r\nج 4 - خواندن بيش از هفت آيه كراهت دارد و سوره‌هاى سجده‌دار حرام است .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\n\r\nاحكام استحاضه\r\nس 1 - اگر زنى بعد از ده روز ترشّحى زرد رنگ ببيند كه شكّ دارد آيا خون است يا ترشّح وظيفه او چيست ؟\r\nج 1 - اگر ترشّح قطع شده باشد يعنى زمانى هيچگونه ترشّحى نداشته و بعد اين حالت برايش پيش مىآيد و شكّ در ترشّح بودن يا خون مىكند محكوم به طهارت است .\r\nس 2 - اگر زن حامله‌اى لحظه‌اى خون ببيند اين چه خونى است ؟\r\nج 2 - استحاضه است .\r\nس 3 - آيا زن مستحاضه كثيره و متوسطه ، هنگام غسل كردن ، لازم است قصد نوع استحاضه را كه از كدام قسم است بنمايد ؟\r\nج 3 - لازم نيست كه قصد نوع شود .\r\nس 4 - اگر زن حامله ترسيد و يا صدمه‌اى به او وارد شد ، سپس چند روزى خون ديد و سقط جنين كرد خونى كه ديده محكوم به چيست ؟\r\nج 4 - خون قبل از سقط جنين ، استحاضه است و خون همراه جنين و بعد از آن نفاس است .\r\nس 5 - آيا در ايّام استحاضه هم نزديكى با زن حرام است ؟\r\nج 5 - اشكالى ندارد .\r\nس 6 - اگر زنى دو روز خون ديد و قطع گرديد سپس روز پنجم خون ببيند اگر يك روز باشد چه صورت دارد و اگر سه روز باشد وظيفه چيست ؟\r\nج 6 - در صورتى كه خون روز پنجم يك روز بيشتر ادامه پيدا نكند ، كلّ خونى كه ديده استحاضه است و اگر خون روز پنجم بيش از سه روز ادامه پيدا كند ، اين مدّت حيض مىباشد و روز اوّل و دوّم استحاضه است .\r\nس 7 - كسى عادتش اوّل ماه تا هفتم هر ماه است يك ماه تا روز سيزدهم ماه ادامه پيدا كرد حال از روز هشتم تا روز سيزدهمش چه حكمى دارد ؟\r\nج 7 - عمل به وظيفه استحاضه كند .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nس 8 - لكه‌هاى خونى كه قبل از ايّام عادت ماهانه ديده مىشود چه حكمى دارد ؟\r\nج 8 - حكم استحاضه را دارد .\r\n\r\nاحكام نفاس\r\nس 1 - آيا مرد و زن مىتوانند ، مفعول براى حيوانات مثل سگ و گوسفند واقع شوند ؟ در صورت تحقّق ، آيا جنب مىگردند يا خير ؟ و در صورت وطى ، اگر زن حامله شد ، در وقت وضع حمل خونى كه مىبيند ، آيا نفاس است ؟\r\nج 1 - مفعول شدن ، به هر صورت حرام است و در صورت وقوع ، جنابت حاصل مىشود ولى احتياطاً بايد با غسلش ، وضو هم بگيرد و اگر زن حامله شود ، خونى كه در هنگام ولادت مىبيند خون نفاس نيست ، مگر آنكه متولّد شده به صورت انسان باشد .\r\nس 2 - اگر نوزاد را بوسيله عمل جراحى از شكم خارج كنند و خون از رحم خارج شود ، آيا حكم نفاس را دارد ؟\r\nج 2 - حكم نفاس را دارد .\r\nس 3 - اگر دماء ثلاثه ، مثل نفاس و حيض را از شكم زن خارج كنند و هيچ خونى از مجراى طبيعى خارج نشود ، آيا احكام حيض و نفاس بار مىشود ؟ وطى اين زن چه صورت دارد و آيا غسل بر او واجب است يا خير ؟\r\nج 3 - در مثل نفاس كه خون به همراه بچّه مىباشد به هر صورت باشد و لو در فرض مزبور ، نفاس صادق است و بايد غسل آن را انجام دهد ولى در خون حيض كه مىبايست سه روز متوالى خون در مجرى ديده شود ، صدق حيض در اينجا مشكل است و به هر حال احتياط ترك نشود مخصوصاً در صورتى كه بداند ، اين همان خون حيضى است كه اگر عمل جرّاحى نمىكرد ، از مجرى خارج مىشد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nمتفرّقات حيض ، نفاس و استحاضه\r\nس 1 - تفاوت سنّ قمرى و شمسى دوران يائسگى در زنان قرشيه و غير قرشيه چند سال است ؟\r\nج 1 - در غير قرشيه يكسال و چهار ماه و ده روز از پنجاه سال كمتر است و در قرشيه يكسال و هفت ماه و بيست روز كمتر از شصت سال است .\r\nس 2 - آيا مراد از زنان قرشيه همان زنانى كه سيّده هستند مىباشد و نسل آنها به عبدالمطلب و هاشم منتهى مىشود يا اعمّ از آنها و شامل زنانى كه از سلاله قريش هستند هم مىشود ؟\r\nج 2 - مراد از زنان قرشيه همان زنهايى هستند كه به نضر بن كنانه جدّ اعلاى حضرت رسول ( ص ) مىرسند گرچه اكنون كسانى كه به هاشم مىرسند و جزء سادات هستند معلوم النسب هستند ولى اگر از اقوام ديگر قريش هم معلوم النسب باشند حكم آنها در يائسه بودن همان است .\r\nس 3 - سنّ يائسگى قرشيه چند سال است ؟\r\nج 3 - 60 سال تمام قمرى .\r\nس 4 - خونى كه دختر پس از شب عروسى به مدّت يك يا دو روز مشاهده مىكند غسل دارد ؟\r\nج 4 - ظاهراً خون بكارت است و غسل ندارد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nمسائل اموات\r\n\r\nغسل ، كفن ، دفن و تيمّم ميّت\r\nس 1 - اگر مرجع تقليدى فوت كرد ، آيا غسل و كفن و نماز را بايد به فتواى خودش عمل كرد ؟\r\nج 1 - غسل دهنده بايد بوظيفه‌اش عمل كند و لو خلاف فتواى ميّت باشد .\r\nس 2 - اگر فردى بميرد و اصلًا تقليد نكرده است ، احكام بعد از مرگش را بايد به فتواى چه كسى انجام داد ؟\r\nج 2 - اين هم مثل مسئله فوق است .\r\nس 3 - شخصى از دنيا رفته و معلوم نيست ، مرد است يا زن وضعيت نماز اين فرد و غسلش چگونه است ؟\r\nج 3 - در مورد نماز ، ضماير را به تناسب لفظ جنازه و يا ميّت به صورت مونث يا مذكر بياورد و در غسل اگر محرم براى غسل وجود دارد ، او غسل دهد و الّا هر فردى مىتواند ، مباشرةً غسل دهد .\r\nس 4 - اگر در غسل ميّت ، ترتيب غسل از آب سدر ، كافور و خالص رعايت نشود ، وظيفه چيست و اگر ميّت را دفن كرده باشند ، چه صورت دارد ؟\r\nج 4 - در صورتى كه بدن از هم پاشيده نشده ، بايد او را نبش قبر كرد و به ترتيب لازم ، غسل داد .\r\nس 5 - خانمى در حين وضع حمل ، در حالى كه سر بچّه از رحم خارج شده ، فوت نموده و بچّه هم مرده است ، براى غسل و كفن مادر و بچّه ، چگونه بايد عمل كرد ؟\r\nج 5 - بچّه را از رحم ، خارج مىكنند و نسبت به هر كدام ، به وظيفه‌اى كه معيّن شده عمل مىكنند .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nس 6 - شخص مسلمان ، با افراد غير مسلمان ديگر ، در محلى كار مىكردند ، بعد از حادثه آتش سوزى و سوختن همگى ، جنازه هيچ يك تشخيص داده نشد ، كه كداميك مسلمان است ، در مورد نماز و غسل چگونه عمل شود ؟\r\nج 6 - بايد عمل به احتياط شود و لذا ، همه را بايد غسل و كفن كرد و نماز خواند و دفن نمود .\r\nس 7 - در صورت عدم امكان غسل ، با سدر و كافور چه بايد كرد ؟\r\nج 7 - بايد با آب خالص ، سه مرتبه غسل داد .\r\nس 8 - در صورت نبودن محرم و مماثل ، درباره غسل ميّت چه بايد كرد ؟\r\nج 8 - غسّال بايد از دستكش استفاده كند و نگاه به بدن ميّت نكند و اعمال غسل را انجام دهد .\r\nس 9 - اگر در حادثه‌اى مثل زلزله ، عضو قطع شده‌اى پيدا شود و معلوم نباشد ، مال مرد است يا زن وظيفه چيست ؟\r\nج 9 - هر فردى مىتواند ، به وظايف آن نظير غسل و دفن عمل كند .\r\nس 10 - اگر پارچه‌اى براى كفن يافت نشود ، تكليف چيست ؟\r\nج 10 - با غير پارچه ، كفن شود .\r\nس 11 - آيا شخصى كه كمك غسّال ، ميّت را غسل مىدهد ، بايد نيّت كند ؟\r\nج 11 - كسى كه آب روى ميّت مىريزد ، احتياطاً نيّت كند .\r\nس 12 - مس ناف طفل كه بريده شود موجب غسل است يا خير ؟\r\nج 12 - غسل ندارد .\r\nس 13 - حكم احتضار ، غسل ، كفن و دفن و نماز ميّت مسلمان در حوادث چگونه است آيا امدادگر بايد به مسائل فوق بپردازد يا به خدمات امدادرسانى به مصدومين ، كداميك برتر است ؟\r\nج 13 - در صورتى كه مزاحمت با امدادرسانى نداشته باشد ، مسائل واجب ميّت را بايد انجام دهد و اگر مزاحمت دارد امدادرسانى اهمّ است و بايد امدادرسانى شود .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nس 14 - اگر ميّت زن باشد و زنى نباشد كه او را غسل دهد و محرم هم نباشد كه غسل دهد آيا نامحرم مىتواند غسل دهد ؟\r\nج 14 - نامحرم بايد از زير لباس و بدون نظر ، ميّت را غسل دهد .\r\nس 15 - آيا مىشود ميّت را با لباس تنش غسل داد يا خير ؟\r\nج 15 - اگر ضرورتى باشد و ملاحظه نجاست و پاكى گردد ، اشكال ندارد .\r\nس 16 - كسى ميّتى را غسل مىدهد قبل از اتمام غسل از گوش ميّت خون مىآيد و قطع نمىشود تكليف چيست ؟\r\nج 16 - بايد با وسيله‌اى داخل سوراخ گوش را مسدود نمايد و غسل داده شود .\r\nس 17 - هرگاه شوهر بميرد و چند ماه جسد او در سردخانه بماند به حدّى كه زن از عدّه خارج شود آيا زن بعد از اتمام عدّه خود مىتواند شوهر خود را غسل ميّت دهد يا خير ؟\r\nج 17 - به نظر ما به احتياط واجب ترك شود .\r\nس 18 - آيا مىشود در تيمّم دادن ميّت از دستكش استفاده كرد ؟\r\nج 18 - خالى از شبهه نيست و بايد با دست تيمّم داده شود .\r\nس 19 - اگر مقاربت با زوجه بعد از اتمام غسل ميّت زوجه باشد آيا غسل جنابت بر زوجه واجب مىگردد يا خير ، اصلًا فرض تحقّق جنابت در ميّت وجود دارد يا خير ؟\r\nج 19 - احتياط آن است كه زوجه را دو مرتبه اغسال ثلاثه بدهند .\r\nس 20 - در غسل ميّت اگر 20 ليتر آب خالص به اندازه يك گرده سدر و به اندازه يك گرده كافور باشد كافى است يا خير ؟\r\nج 20 - كافى است .\r\n\r\nغسل مجروحين و مصدومين\r\nس 1 - اگر شخصى در حادثه‌اى بسوزد ، بطورى كه اعضاء وى قابل تشخيص نباشد ، مشتى استخوان سياه شده ، آيا واجب است بر اين استخوانها ، غسل و نماز را بجا آوريم و نيز كفن مخصوص ميّت لازم است يا خير ؟\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nج 1 - اگر استخوانهاى باقى مانده ، از قبيل استخوان قفسه سينه باشد در صورت امكان ، بايد غسل داد و در پارچه‌اى كفن نمود و پس از نماز دفن گردد و اگر استخوان غير سينه باشد غسل و كفن دارد ولى نماز ندارد .\r\nس 2 - جنينى كه بيش از چهار ماه داشته ، به ناچار قطعه قطعه مىكنند و از رحم خارج مىكنند ، وظيفه چيست ؟\r\nج 2 - اگر روح در او دميده شده باشد ، مادر بايد غسل مسّ ميّت كند و در صورت امكان ، بچّه را غسل يا تيمّم دهند و اگر امكان ندارد ، بايد آن را در پلاستيكى پيچيد و احتياطاً از روى پلاستيك تيمّم داد .\r\nس 3 - شخصى در حادثه رانندگى ، بدنش متلاشى مىشود ، نسبت به غسل او چگونه عمل شود ؟\r\nج 3 - در صورتى كه امكان غسل دادن باشد ، بايد غسل داد و الّا ، بايد تيمّم داده شود و در صورتى كه ، هيچكدام مقدور نيست ، غسل و تيمّم ساقط است .\r\nس 4 - شخصى در آب غرق شده و بعد از مدّتى از آب بيرون آورده شده ، اكثر بدن او را ماهى خورده و بدن او متعفّن شده ، او را در پلاستيك گذاشته‌اند ، آيا مىشود از روى پلاستيك او را تيمّم داد ؟\r\nج 4 - اگر امكان تيمّم بر صورت و دست او باشد ، بر روى همان صورت و دست تيمّم شود و الّا احتياطاً از روى پلاستيك تيمّم داده شود .\r\nس 5 - اگر خون از جراحات ميّت قطع نشود تكليف غسل او چه مىشود ؟\r\nج 5 - اگر امكان دارد ، با وسيله‌اى جلوى جراحات را ببندند و غسل دهند و اگر امكان ندارد غسل جبيره‌اى انجام گردد و اگر اين هم ممكن نيست ، تيمّم داده شود .\r\nس 6 - مرده‌اى را وقتى مىشستند خونريزى داشته كه به هيچ وجه بند نمىآمد تكليف چيست ؟\r\nج 6 - بايد روى زخم را با وسيله‌اى كه از خونريزى جلوگيرى مىكند ببندند و بعد غسل دهند .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nس 7 - از حضرتعالى نقل شده كه اگر يكى از اعضاى بدن انسان قطع شود و استخوان داشته باشد غسل و كفن و دفن و نماز دارد آيا صحيح است يا خير و يا تفصيل دارد ؟\r\nج 7 - اگر قطعه جدا شده از ميّت داراى استخوان است ، بايد غسل داده شود و در پارچه‌اى پيچيده شده و دفن گردد و اگر قطعه جدا شده سينه يا قسمتى از سينه است كه قلب در آن جا دارد بايد هم غسل و هم كفن شده و بر آن نماز خوانده شود .\r\nس 8 - شخصى در حادثه رانندگى تمام جسد او مىسوزد و منجر به فوت مىشود بنابراين جسد او تحمّل غسل را ندارد منتهى فقط يك دست او و يا ساق پاى او سالم است و يا اينكه قسمتى از دست و يا پاى او سالم باشد تكليف تجهيز او چگونه است ، غسل است يا تيمّم ؟\r\nج 8 - اگر امكان غسل دادن نيست ، تيمّم داده شود .\r\n\r\nنماز ميّت\r\nس 1 - فردى مدّت طولانى بر اموات ، نماز ميّت مىخوانده بعد متوجّه شده‌ايم كه قرائت او درست نيست ، حكم اموات و نماز آنها چيست ؟\r\nج 1 - در نماز ميّت ، همين كه تكبيرات صحيح باشد ، كافى است مگر آن كه معلوم شود ، آن هم غلط بوده است كه در اين حال ، بايد يك نماز ميّت دسته جمعى ، براى تمام اهل قبرستان بخواند ، انشاءالّله كافى است .\r\nس 2 - شخصى را آب دريا برده است ، حكم نماز ميّت او چگونه است و اگر در يك نقطه خاص فرو رفته باشد ، حكمش چيست ؟\r\nج 2 - اگر عرفاً طورى باشد كه از بين رفته حساب شود ، نماز بر او واجب نيست و الّا واجب است ، نماز خوانده شود ، پس حكم صورت دوّم هم معلوم مىشود ، كه بايد در همان نقطه كه فرو رفته ، نماز خوانده شود مثل قايق و كشتى .\r\nس 3 - آيا بايد شفاهاً اذن ولىّ را در مورد نماز ميّت گرفت ، يا رضايتى كه از قرائن بدست مىآيد كافى است ؟\r\nج 3 - احتياط آن است كه اذن شفاهى گرفته شود .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nس 4 - آيا در نماز ميّت ، اجازه وصىّ لازم است ؟\r\nج 4 - از ولىّ بايد اجازه گرفت ، مگر خود ميّت ، شخص خاصّى را در وصيّت ، براى اذن معيّن كرده باشد .\r\nس 5 - نماز خواندن ، بر پيكر افرادى كه خودكشى كرده‌اند ، چه صورت دارد ؟\r\nج 5 - اشكال ندارد .\r\nس 6 - آيا در نماز ميّت شهادت ولايت گفتن جايز مىباشد ؟\r\nج 6 - اشكال ندارد .\r\nس 7 - آيا فرد لال مىتواند نماز ميّت بخواند و بر فرض جواز آيا نمازش اكتفاء از نماز ميّت فرد صحيح مىكند ؟\r\nج 7 - نمازش از نماز ميّت فرد صحيح اكتفاء نمىكند .\r\nس 8 - آيا نماز ميّت شخصى كه زبانش عيب دارد مثل الثغ ( فردى كه راء را غين يا لام تلفّظ مىكند ) يا اليغ ( كسى كه كلام را واضح ادا نمىكند و حروف را صحيحاً نمىآورد ) صحيح است يا خير ؟\r\nج 8 - نمازش از نماز صحيح كفايت نمىكند .\r\nس 9 - در رساله حضرت آقا در مسئله 612 آمده اگر ميّت وصيّت كرده باشد شخص معيّنى بر او نماز بخواند احتياط واجب آن است كه آن شخص از ولىّ ميّت اجازه بگيرد . . . تا آخر حال اگر وصيّت نكرده باشد آيا باز هم اجازه مىخواهد در صورتى كه اجازه واجب باشد در هر دو صورت كسى كه 5 پسر دارد و 5 دختر از چه كسى بايد اجازه بگيرد و اگر اصلًا پسر نداشته باشد چطور ؟\r\nج 9 - اجازه از ولىّ جهت نماز ميّت لازم است گرچه وصيّت نكرده باشد و از پسرها بايد اجازه بگيرد .\r\nس 10 - آيا افرادى كه خودكشى مىكنند نماز ميّت دارند ؟\r\nج 10 - تمام واجبات ميّت بايد در حقّ او اجراء گردد .\r\nس 11 - بعد از اتمام غسل ميّت خونى از بدن او جارى شود آيا مىشود قبل از تطهير بدن و كفن نماز ميّت بر او خواند ؟\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nج 11 - به احتياط واجب قبل از نماز ، بدن و كفن ميّت تطهير گردد و بعد به ميّت نماز خوانده شود .\r\n\r\nمسائل دفن ، نبش و تعمير قبر\r\nس 1 - در قسمتى كه براى احداث مسجد در نظر گرفته شده است اگر هنگام كندن پى ساختمان مسجد ، به قبر پوسيده مؤمن و استخوان برخورد كرديم ، تكليف چيست ؟\r\nج 1 - اگر بدن و جثّه كامل است ، نبش قبر ننمائيد و اگر بدن متلاشى شده است ، استخوانها در جاى مناسب ديگرى دفن شود .\r\nس 2 - شخصى را دفن كردند ، بعد معلوم شد كه طبق وصيّت بايد در اعتاب مقدّسه دفن شود ، آيا نبش قبر او جايز است ؟\r\nج 2 - جايز است نبش قبر گردد .\r\nس 3 - ميّت مجهول الهويه‌اى را دفن كردند بعد بازماندگان او ، در شهرستان ديگر مشخّص مىشود ، آيا مىتوانند ميّت را ببرند ؟\r\nج 3 - جايز نيست .\r\nس 4 - اگر به قبرى كه رو به قبله نبود ، برخورد كنيم ، آيا جايز و يا واجب است كه نبش قبر كرده و ميّت را رو به قبله دفن كنيم ؟\r\nج 4 - در صورتى كه از هم پاشيده نشده باشد و موجب هتك حرمت ميّت نشود ، نبش نمودن جهت رو به قبله نمودن جايز است .\r\nس 5 - نبش قبر تا چند وقت ، پس از دفن حرام است ؟\r\nج 5 - تا زمانى كه بدن از هم پاشيده نشده و موجب هتك حرمت مىگردد ، نبش قبر حرام است و الّا در موارد مقرّره جايز است .\r\nس 6 - بدون اذن ولىّ ميّت را دفن كرده‌اند ، وظيفه چيست ؟\r\nج 6 - نبش قبر جايز نيست .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nس 7 - همزمان سه ميّت را غسل داده‌اند ، بعد معلوم شد كه غسل يكى از آنها باطل بوده و حال آنكه همه را دفن كرده‌اند وظيفه چيست ؟\r\nج 7 - در صورتى كه قابليت غسل دادن را داشته باشند و موجب هتك حرمت آنها نباشد جايز است نبش قبر نموده و همه را غسل دهند .\r\nس 8 - بعد از گذشت دو روز از دفن ميّتى ، متوجّه شده‌اند كه رو به قبله دفن نشده است ، وظيفه چيست ؟\r\nج 8 - در صورتى كه بتوان او را مقابل قبله قرار داد ، بايد نبش قبر نمود تا رو به قبله قرار داده شود .\r\nس 9 - با توجّه به حرمت طلا براى مردان ، اگر مرده‌اى را با حلقه طلا دفن كنند ، آيا نبش قبر واجب است يا خير ؟\r\nج 9 - عرفاً براى مرده دفن شده ، حلقه طلا زينت حساب نمىشود .\r\nس 10 - آيا دفن كردن ميّت ، در جائى كه معلوم نيست صاحبش راضى است يا نه جايز است ؟\r\nج 10 - جايز نيست .\r\nس 11 - مقدارى گوشت و يا غدّه بر اثر عمل جراحى از بدن شخصى جدا مىكنند و اين مقدار گوشت و غدّه‌ها در شيشه‌اى كه الكل دارد نگهدارى مىشود سپس بعد از چند روز و يا چند ماه اين شخص فوت مىكند تكليف اين مختصر گوشت و غدّه كه در ايّام حيات از او جدا كرده‌اند چيست و آيا بايد آن را غسل داد و با جسد دفن كرد ؟\r\nج 11 - دفن آن با بدن واجب نيست گرچه مستحبّ است كه دفن شود و غسل لازم ندارد .\r\nس 12 - شخصى ميّتى را غسل داد بعد از 3 روز متوجّه شدند كه غسّال كافر بوده آيا نبش قبر كنند يا خير ؟\r\nج 12 - در صورتى كه متلاشى نشده باشد و بدن سالم است و هتك حرمت نمى شود بايد نبش قبر شود .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nس 13 - شخصى مدرسه علميّه بنا نهاده و از سهم امام و كمكهاى مردمى زمين خريده آيا مىتواند محلّ دفن خود را مدرسه علميّه قرار دهد ، البته زمين مدرسه وقفى نيست ؟\r\nج 13 - در صورتى كه از اموال خود براى ساختن اين مدرسه مقدارى صرف نموده كه شرعاً در زمينى كه از اموال خود تهيّه شده مىخواهد دفن گردد ، اشكال ندارد امّا در صورتى كه خواسته باشد در زمينى كه از اموال ديگران تهيّه شده و يا مدرسه وقف است دفن شود ، خالى از اشكال نيست .\r\nس 14 - آيا دفن كردن ميّت بطور امانت جايز است ؟\r\nج 14 - تا ضرورت ايجاب نكند به صورت امانت دفن نشود .\r\nس 15 - آيا نبش قبر به جهت خارج كردن انگشتر كه همراه ميّت مىباشد جايز است ؟\r\nج 15 - اگر انگشترى است كه قابل اعتناست و موجب هتك حرمت ميّت نباشد اشكال ندارد .\r\nس 16 - نظر به اينكه امواتى كه در قبرستان وادىالسلام قم مدفون گرديده‌اند در زمان دفن زمين قبر به اولياى اموات فروخته نشده است و فقط وجهى كه گرفته شده است به عنوان حق‌ّالدفن گرفته شده حال بعد از سى و چند سال آيا مىتوان قبور را باز كرد و كسانى ديگر را در آن دفن كرد ؟\r\nج 16 - اگر يقين داشته باشند كه بدن پوسيده است و يا اينكه قبل از رسيدن به لحد قبر بسازند و صاحب قبر مراجعه كننده‌اى نداشته باشد اشكال ندارد .\r\nس 17 - اگر كسى مرد و او را حنوط نكنند آيا مىتوان او را نبش قبر كرد و حنوط كرد و آيا مثل نماز كه بعد از حنوط انجام مىشود بايد دوباره تكرار شود يا خير ؟\r\nج 17 - در صورتى كه بدن متلاشى نشده و هتك حرمت نمىشود ، نبش قبر كنند و حنوط نمايند و لازم نيست نماز را تكرار نمايند .\r\nس 18 - يك زن حامله مرده و بچّه هم در شكم او مرده است بچّه پشت كمر مادر ، پشت به قبله است تكليف دفن چيست ؟\r\nج 18 - بايد طبق دستور شرع ، مادر دفن شود .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nمسّ ميّت\r\nس 1 - اگر جسد ميّت قبل از اينكه سرد شود غسلش بدهند آيا بعد از اتمام غسل و سرد شدن بدن كسى به او دست بزند بايد غسل مسّ ميّت نمايد ؟\r\nج 1 - غسل مسّ ميّت واجب نيست .\r\n\r\nتغيير شكل قبرستان\r\nس 1 - در منطقه ما قبرستان مخروبه‌اى وجود دارد كه فعلًا در آن هيچ مرده‌اى دفن نمىشود و سندى و مدركى راجع به اين كه وقف يا ملك شخصى است يا مرتع باشد در دسترس نيست ، ولى نظر اهالى قاطبه ، اين است كه قبرستان از اراضى مراتع مىباشد ، دولت وقت در وسط اين قبرستان سه باب مدرسه احداث نموده است ، بنابراين قبرستان عملًا به دو بخش تقسيم شده و نيز در نظر دارد كه در بقيّه طرح خيابان كشى قرار گيرد و اين زمين از نظر موقعيّت براى اهالى بسيار مهمّ است ، زيرا در وسط محلّه واقع شده است و هيچ اثر دفن جديدى و يا آثار و علائمى از قبور احتمالى وجود ندارد و جوانان در آن قسمت ، فوتبال بازى مىكنند و برخى از مردم در آنجا زباله و موادّ زائد خود را مىريزند ، آيا از نظر شرعى ، مىتوان در اين قبرستان قديمى متروكه ، مسجد ساخت يا خير ؟\r\nج 1 - اگر مدركى و دليلى در دست نيست ، كه قبرستان وقف يا متعلّق به شخص يا اشخاصى باشد و آثار قبرى هم باقى نمانده كه انجام اين كارها موجب هتك حرمت باشد ، ساختن امثال مسجد و يا ساير اماكن عامّ المنفعه ، با اذن حاكم شرع در آن زمين ، اشكال ندارد .\r\nس 2 - همچنانكه در سئوال بالا گفته شد در اثر احداث سه باب مدرسه قبرستان مذكور به دو بخش تقسيم شده است ، در قسمتى آثار و علائم قبور كاملًا پيدا است ولى مرده‌اى آنجا دفن نمىشود ، اين قسمت قرار است توسط دولت به پارك و يا فضاى آموزشى تبديل شود آيا در اين قسمت مىتوان مسجد بنا كرد ؟\r\nج 2 - پاسخ داده شد كه اگر واجد شرائط است ، ساختن مسجد اشكال ندارد .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nشهيد\r\nس 1 - افرادى كه در چند كيلومترى خطّ مقدّم قرار دارند ، لكن بوسيله توپ دوربرد و يا هجوم هوائى دشمن به شهادت مىرسند ، آيا غسل دارند يا خير ، و در صورت مسّ بدنها ، بايد غسل مسّ ميّت نمود ؟\r\nج 1 - خطّ دوّم ، عرفاً معركه جنگ حساب نمىشود و لذا احكام غسل و كفن بايد انجام گيرد ، و مسّ بدن اين گونه شهداء موجب لزوم غسل مسّ ميّت مىگردد .\r\nس 2 - اگر شكّ داريم ، شهيدى در معركه شهيد شده يا در پشت جبهه ، تكليف غسل و كفن او چيست ؟\r\nج 2 - بايد غسل و كفن انجام شود .\r\nس 3 - در چه حالتى مىتوان شهيد را با لباس خودش دفن كرد ؟\r\nج 3 - در صورتى كه در معركه شهيد شده باشد .\r\n\r\nمسائل متفرّقه اموات\r\nس 1 - آيا فردى كه زنش فوت كرده ، مىتواند با او عمل جنسى انجام دهد ؟\r\nج 1 - گرچه عمل بسيار زشتى است ، ولى دليل بر حرمت اين موضوع ثابت نيست .\r\nس 2 - اگر شخص مرده عرق كند ، آيا پتو و رختخواب او نجس است ؟\r\nج 2 - اگر رطوبت بعد از مردن و سرد شدن باشد ، تا قبل از غسل محكوم به نجاست است .\r\nس 3 - اگر كسى هنگام قبض روح شهادتين را بر زبان جارى نكرد ، آيا از نظر فقهى محكوم به كفر است ؟\r\nج 3 - وضعيت چنين شخصى در اختيار حضرت حقّ است ، بر ما نيست كه حكم به كفر او نمائيم .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nس 4 - قبل از دفن همسر ، زن مىتواند بعد از اتمام عدّه وفات ازدواج كند ، حالا بعد از چند ماه شوهر اوّل قرار است دفن شود ، آيا زن مىتواند به او دست بزند و يا او را به خاك بسپارد ؟\r\nج 4 - اگر ضرورتى نباشد ، احتياط در ترك است .\r\nس 5 - آيا غسل و نماز و دفن اشخاص اعدامى يا منافقين در قبرستان مسلمين چگونه است ؟\r\nج 5 - در صورتى كه ارتداد آنها ثابت نشده باشد ، بايد در قبرستان مسلمين دفن شوند .\r\nس 6 - آيا احكام ميّت مسلمان را بر كسى كه خودكشى مىكند ، بايد عمل كرد ؟\r\nج 6 - بلى بايد احكام ميّت مسلمان را بر او عملى كرد .\r\nس 7 - مسئولين تا مبلغى از صاحبان ميّت نگيرند ، مجوز دفن را صادر نمىكنند ، گرفتن اين وجه چه حكمى دارد ؟\r\nج 7 - چون پول در مورد خدماتى است كه ارائه مىشود ، اشكال ندارد .\r\nس 8 - آيا تلقين ميّت فردى كه زبانش عيب دارد مثل الثغ ( كسى كه راء را غين يا لام تلفّظ مىكند ) صحيح است يا خير ؟\r\nج 8 - اشكالى در جواز تلقين ميّت توسط فردى كه زبانش عيب دارد نيست .\r\nس 9 - اگر با فردى روبرو شويم كه دارد جان مىدهد بعنوان يك امدادگر مسلمان شرايط برخوردمان با محتضر چگونه بايد باشد ؟\r\nج 9 - القاء شهادتين و كشيدن پاى محتضر به طرف قبله و باز كردن دكمه‌هاى پيراهن مخصوصاً قسمت سينه .\r\nس 10 - اگر برداشتن دندان مصنوعى ميّت موجب بدن‌نما شدن ميّت مىشود برنداشتن دندان مصنوعى در دهان ميّت جايز است يا خير ؟\r\nج 10 - اشكال ندارد و برداشتن آن هم لزومى ندارد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nمسائل تيمّم\r\n\r\nكيفيت تيمّم\r\nس 1 - كسى كه دو دست او تا مچ قطع گرديده ، تكليف او در مورد تيمّم چيست ؟\r\nج 1 - صورت را به خاك بمالد و احتياطاً بين صورت به خاك ماليدن و مسح كردن صورت بوسيله ساق دستش جمع كند .\r\nس 2 - آيا تكان خوردن اعضاء تيمّم ، موجب بطلان تيمّم است ؟\r\nج 2 - بايد كيفيت حركت بطورى باشد كه خلاف وظيفه انجام نگردد .\r\n\r\nشرايط تيمّم\r\nس 1 - آيا تيمّم در زمينهايى كه زمين شهرى از صاحبانشان ميگيرد و در اختيار ديگران مىگذارد ، صحيح است ؟\r\nج 1 - در صورتى كه با شرايط شرعى واگذار گرديده ، اشكال ندارد .\r\nس 2 - كسى بدليل رماتيسم از وضو گرفتن با آب سرد ، معذور است زيرا باعث تشديد درد اعضاء وى مىشود ، در صورتى كه آب گرم در اختيار او نباشد آيا مىتواند با تيمّم نماز بخواند ؟\r\nج 2 - در صورتى كه يقين كند كه وضو گرفتن با آب سرد براى او ضرر دارد ، با نبودن آب گرم بايد تيمّم كند .\r\nس 3 - براى تهيّه آب جهت غسل و وضو بايد 200 گام تحقيق كرد ، آيا براى تهيّه چيزى كه تيمّم با آن صحيح است همين مقدار لازم است ، يا به اندازه‌اى كه عرفاً از پيدا شدن آن مأيوس شود ؟\r\nج 3 - بايد بقدرى فحص كند كه عرفاً از پيدا شدن چيزى كه تيمّم به آن صحيح است ، مأيوس شود .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nس 4 - آيا غلوة سهم ، يا سهمين براى فحص موضوعيّت دارد ، يا طريقيّت ؟\r\nج 4 - اين امور براى تعيين مقدار حدود و جستجو است كه در سابق بدينوسيله فهميده مىشد ولى آنچه لازم است اصل مقدار و مسافت است .\r\nس 5 - آيا در تيمّم موالات شرط است ؟\r\nج 5 - در تيمّم موالات شرط است .\r\n\r\nاحكام تيمّم\r\nس 1 - آيا با تيمّم مىشود ، امام جماعت شد ؟\r\nج 1 - مشكل است .\r\nس 2 - شخصى كه چشمش را عمل كرده كه هم آب براى آن ضرر دارد ، و هم تيمّم مضرّ است ، چه وظيفه‌اى دارد ؟\r\nج 2 - اگر نمىتواند ، وضو و حتّى تيمّم كند ، بايد نماز را بخواند و بعد هم قضا نمايد .\r\nس 3 - تجديد وضو كه مستحبّ است ، آيا تجديد تيمّم هم مستحبّ است ؟\r\nج 3 - اگر به قصد رجاء آورده شود ، مانعى ندارد .\r\nس 4 - اگر بيمارى به جهت خوف از ضرر تيمّم جبيره‌اى انجام دهد و پس از نماز معلوم شود ، خوف او بى مورد بوده ، چه تكليفى دارد ؟\r\nج 4 - اگر قبل از نماز متوجّه شد كه خوف او بى مورد بوده ، بايد وضو بگيرد و امّا اگر بعد از نماز متوجّه شد ، نماز و تيمّم او صحيح است .\r\nس 5 - آيا با تيمّم بدل از غسل مىشود ، قرآن را لمس كرد و وارد مسجد شد ؟\r\nج 5 - اگر عذر براى يك روز باقى است ، احتياطاً از مسّ كتاب و ورود در مسجد اجتناب نمايد و اگر عذر او ادامه‌دار باشد ، اشكال ندارد .\r\nس 6 - شخص جنب كه در شب دسترسى به آب ندارد ، آيا مىتواند جهت نماز شب تيمّم كند ؟\r\nج 6 - در صورتى كه بداند تا صبح به آب دسترسى پيدا نمىكند اشكال ندارد .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nس 7 - كسى كه به خاطر بيمارى ناگزير از تيمّم شده است ، اگر قبل از شروع به نماز بتواند وضو و يا غسل كند تكليف چيست ؟\r\nج 7 - بايد وضو و غسل كه وظيفه اوست انجام دهد ، مگر آنكه وقت براى آنها كافى نباشد .\r\nس 8 - كسى كه تا به حال اشتباهى تيمّم مىكرده آيا بايد نماز و روزه‌هاى خود را قضا كند ؟\r\nج 8 - بايد اعمالى كه با آن تيمّمهاى باطل انجام گرفته قضا نمايد .\r\nس 9 - اگر كسى نمازش را با تيمّم بخواند و بعداً معلوم شود كه وقت براى وضو يا غسل داشته نمازش چه صورت دارد ؟\r\nج 9 - احتياط واجب آن است كه نماز را اعاده كند .\r\nس 10 - شخصى معتقد بود كه وقت تنگ است و با تيمّم نماز خوانده است و بعد از خواندن نماز پى برده كه وقت براى وضو ساختن داشته است آيانمازى كه خوانده صحيح است يا خير ؟\r\nج 10 - بايد نماز را قضا كند .\r\nس 11 - بعضاً اتّفاق مىافتد امدادگران براى خارج كردن ميّت يا ميّتهايى از زير آوار مجبور به دست زدن به آنها مىشوند و معمولًا بيش از يك روز يا يك هفته جهت نجات جان مصدومين و رفع نياز و گرفتاريهاى آسيب ديدگان در منطقه حادثه مثل زلزله حضور دارند و هيچگونه آب اضافى براى غسل مسّ ميّت وجود ندارد حكم نماز اينها چيست آيا براى هر نماز مىبايست تيمّم كنند و همچنين براى مسّ هر ميّت جداگانه بايد تيمّم كنند ؟\r\nج 11 - اگر بعد از تيمّم اوّل دوباره مسّ جديدى انجام شود براى نمازهاى بعد هم تيمّم لازم است ولى اگر مسّ جديدى انجام نشده ، هنوز عذر باقى است يعنى آب براى غسل پيدا نشده ، با همان تيمّم مىتواند نماز بخواند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nتيمّم بدل از غسل در ماه رمضان\r\nس 1 - اگر شخص جنب در ماه مبارك رمضان در تنگى وقت تيمّم كند آيا با اين تيمّم مىتواند نماز صبح بخواند و حال آنكه بيش از يك ساعت تا طلوع آفتاب وقت باقى مانده است ؟\r\nج 1 - با آن تيمّم نمىتواند نماز بخواند و بايد برود و غسل كند و اگر معصيت كرد و غسل نكرد تا وقت تنگ شد ، بايد يك تيمّم ديگر بگيرد .\r\nس 2 - آيا به جهت كسالت و تنبلى مىتوان بجاى غسل تيمّم نمود يا خير ؟\r\nج 2 - صحيح نيست مگر آنكه وقت تنگ شود .\r\nس 3 - كسى كه در تنگى وقت ، قبل از اذان صبح در شبهاى ماه مبارك رمضان تيمّم كند و در صورت عدم وجود آب و غسل تا طلوع آفتاب ، آيا شرعاً مىتواند با آن تيمّم كه كرده است نماز بخواند ، و يا بايد يك تيمّم ديگرى هم بنمايد ؟\r\nج 3 - اگر در حال تيمّم ، در تنگى وقت جهت روزه آب داشته و بعد مفقود شده ، آن تيمّم كفايت نمىكند ، ولى اگر در همان حال هم ، آب نداشته و بعد از آن هم پيدا نكرده ، همان تيمّم براى نماز ، كافى است .\r\nس 4 - در ماه رمضان فردى عمداً غسل نمىكند ، تا وقت تنگ شود ، سپس تيمّم مىكند و تا طلوع آفتاب كارى كه مبطل طهارت باشد انجام نمىدهد ، آيا با تنگى وقت مىشود با همين تيمّم نماز خواند يا خير ؟\r\nج 4 - با آن تيمّم نمىتواند نماز بخواند و بايد غسل كند و اگر از غسل كردن معذور است ، مجدّداً تيمّم نمايد ، مگر آنكه عذرش از اوّل كه تيمّم كرده تا وقت تنگى نماز باقى بوده باشد .\r\nس 5 - كسى كه در ماه مبارك رمضان ، عمداً غسل نمىكند تا وقت تنگ شود ، سپس تيمّم مىكند آيا با بودن آب حكم غسل جنابت دارد يا خير و مىتواند وارد مسجد شود ؟\r\nج 5 - حكم غسل جنابت را ندارد ، بجز در آن جهتى كه براى آن تيمّم كرده است ، مثل روزه لذا داخل مسجد هم نمىتواند برود .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\nچيزهائى كه تيمّم بر آنها صحيح است\r\nس 1 - آيا تيمّم بر خاك كرات ديگر ، جايز و كافى است ؟\r\nج 1 - اگر صدق خاك كند مانعى ندارد و كفايت مىكند .\r\nس 2 - شخص جنب بر تربت حضرت سيدالشهداء ( ع ) تيمّم كند ، چگونه است ؟\r\nج 2 - اشكال ندارد .\r\nس 3 - آيا تيمّم بر موزائيك و يا سنگ مرمر صحيح است ؟\r\nج 3 - سنگ مرمر اشكال ندارد ، امّا تيمّم بر موزائيك صحيح نيست .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nمسائل نماز\r\n\r\nاهميّت نماز\r\nس 1 - كسى كه مىداند يا احتمال دهد كه شب نشينى و يا مطالعه در شب باعث مىشود كه نماز صبحش قضا مىشود چه صورت دارد ؟\r\nج 1 - اگر علم دارد كه موجب قضا شدن نماز مىشود شب نشينى و مطالعه بيش از حدّ جايز نيست .\r\n\r\nوقت نماز\r\nس 1 - اگر وقت براى خواندن نماز كم است ، چه كنم تا نماز قضا نشود ؟\r\nج 1 - اگر مىتواند با تيمّم تمام ركعات نماز را در وقت بخواند و اگر با وضو مقدارى از نماز در خارج از وقت مىافتد ، بايد تيمّم نمايد و در همين صورت اگر نماز را بعد از قضا شدن با وضو اعاده نمايد ، بهتر است .\r\nس 2 - آيا به نظر حضرتعالى در ليالى مقمّره ، تأخير در نماز صبح واجب است ؟\r\nج 2 - فرقى ميان شبهاى مقمّره و غيره نيست ، پس تأخير در حدّ احتياط و يقين به دخول وقت ، مطلوب است .\r\nس 3 - كسى كه در كره‌اى زندگى مىكند كه خورشيدى غير از خورشيد منظومه بر آن طلوع مىكند ، آيا اعمالش را بايد طبق حركت همان خورشيد انجام دهد ، يا طبق حركت خورشيد كره زمين ؟\r\nج 3 - مكلّف در هر جا كه باشد خورشيد همانجا ملاك كار او مىباشد .\r\nس 4 - اگر در كره‌اى چند خورشيد وجود داشته باشد ، مكلّف بايد اعمالش را طبق كدام خورشيد انجام دهد ؟\r\nج 4 - هر خورشيدى كه عرفاً نور ، مستند به اوست ، بايد ملاك عمل قرار گيرد .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nس 5 - تقريباً هشت دقيقه طول مىكشد ، تا نور خورشيد به زمين برسد ، آيا ملاك قضا شدن نماز صبح طلوع خورشيد است ، يا رسيدن نور آن به زمين ؟\r\nج 5 - هر زمان كه عرف بگويد ، خورشيد طلوع كرده ، نماز صبح قضا مىشود .\r\nس 6 - شخصى در آخر وقت ، نماز ظهر را اقامه مىكند و در اثناء نماز متوجّه مىشود كه نماز ظهرى را كه شروع كرده ، تماماً در وقت نماز عصر است آيا بايد نماز ظهر را رها كند ، يا آن كه عدول به عصر نمايد ؟\r\nج 6 - بر حسب ظاهر ، نماز او باطل است چون در وقت مختصّ عصر است و دليلى بر جواز عدول هم نداريم و ادامه نماز هم جايز نيست ، چون مستلزم فوت وقت براى نماز عصر مىشود ، و لذا پس از رها كردن نماز ظهر ، نيّت اداء عصر را مىكند ، چون يك ركعت يا بيشتر آن در وقت است و در غير اين صورت نماز را تمام كند ، و احتياطاً هر دو را قضا نمايد .\r\n\r\nقبله\r\nس 1 - اينجانب هشت ماه قبل ، در تهران خانه‌اى خريدم بعداً طبق نظر خودم قبله را تشخيص دادم ، سپس فهميدم كه اشتباه كرده‌ام در تشخيص قبله و حدود هفت ماه با قبله غلط نماز خوانده‌ام لطفاً تكليف مرا روشن فرمائيد ؟\r\nج 1 - اگر براى بدست آوردن قبله جستجو و تلاش كرده و اشتباه نموده در صورتى كه انحراف از قبله به راست و چپ به مقدار يك چهارم دايره مىباشد و در خارج وقت فهميد ، اعاده لازم نيست ولى اگر در وقت بفهمد ، احتياط در اعاده است و اگر تحقيق نكرده براى تشخيص قبله ، در فرض مزبور بايد نمازها را اعاده كند ، چه در وقت بفهمد يا در خارج آن .\r\nس 2 - شخصى بمدّت يازده سال ، به يك جهت نماز خوانده ، البتّه آن جهت و قبله را از طريق مساجد اهل سنت آن منطقه معيّن كرده ، بعد از يازده سال ، توسط قبله‌نما معلوم شده كه قبله آن 90 درجه منحرف از قبله صحيح بوده است ، در اين صورت نمازهاى گذشته او چه صورت دارد و افرادى كه بعنوان ميهمان در منزل او نماز خوانده‌اند ، پس از كشف خلاف ، آيا صاحبخانه وظيفه دارد كه به ميهمانهاى خود تذكّر دهد يا خير ؟\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nج 2 - در انحراف به مقدار 90 درجه اگر در وقت بفهمد ، بايد اعاده كند ، ولى در خارج وقت اعاده ندارد ، گرچه احتياط در اعاده است و اين در صورتى است كه در تحصيل قبله كوتاهى نكرده باشد و الّا بايد اعاده نمايد ، چه در خارج وقت باشد ، چه در داخل وقت و اگر او موجب اشتباه ديگران شده باشد ، بايد به آنها تذكّر دهد .\r\nس 3 - آيا به شخصى كه در جهت مخالف ، مشغول نماز است ، اعلام واجب است ؟\r\nج 3 - در باب ميهمان بايد ميزبان اعلام كند ، امّا در اماكن عمومى واجب نيست ولى اعلامش احسان است .\r\nس 4 - اگر شخصى بر بام كعبه نمازهاى واجب بخواند نماز او چگونه است آيا بطور معمولى است يا كيفيت خاصّى دارد ؟\r\nج 4 - بر بام كعبه ، نمازهاى واجب خوانده نشود و در نمازهاى مستحبّى به پشت بخوابد ، ركوع و سجود را ايماءً انجام دهد و يا طورى بايستد كه در جلو او ديوار كعبه قرار بگيرد مثل موردى كه ديوار كعبه بلندتر از سقف باشد .\r\nس 5 - آيا قبلهء سيّارات منظومه شمسى زمين است ؟\r\nج 5 - قبلهء اهل كرات ديگر ، زمين است .\r\nس 6 - كسى كه وارد خانه خدا شده قبله آن چگونه است ؟\r\nج 6 - به هر طرف نماز بخواند قبله است ولى نماز واجب خوانده نشود .\r\nس 7 - انحراف از قبله تا چه حدّى جايز مىباشد ؟\r\nج 7 - از طرف راست و چپ كمتر از چهل درجه انحراف اشكال ندارد .\r\n\r\nبدن و لباس نمازگزار\r\nس 1 - آيا بودن طلا از هر نوع در جيب نمازگزار مبطل نماز است ؟\r\nج 1 - حمل طلا در جيب و امثال آن موجب بطلان نماز نمىشود .\r\nس 2 - بدن كسى خونى بوده و با آن نماز خواند ، در حالى كه نمىدانسته بيش از مقدار يك درهم است ، بعد متوجّه شده تكليف چيست ؟\r\nج 2 - اگر از اوّل ( قبل از شروع به نماز ) ملتفت به خونى بودن بدن بوده ، ولى\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nغفلت كرده است و نماز را بدون جستجو از مقدار خون خوانده است بايد اعاده كند ، ولى اگر متوجّه نشده تا بعد از خواندن نماز ، اعاده لازم نيست .\r\nس 3 - آيا كراهت لباس سياه ، در نماز شامل چادر مشكى زنان هم مىشود ؟\r\nج 3 - ظاهراً استثناء نشده است .\r\nس 4 - دندان طلا براى مردان ، كه هم براى طبّى و هم براى زينت باشد ، در چه صورت نماز را باطل مىكند ؟\r\nج 4 - اگر صدق زينت كند ، محلّ اشكال است و لو طبّى باشد .\r\nس 5 - اگر شخصى همراه عدّه‌اى در جائى جنب شود و آب براى غسل و تطهير ندارد ، براى نماز تيمّم كرد آيا لازم است لباسى كه بر تن بوده و نجس شده بيرون آورد يا خير و آيا بايد برهنه نماز بخواند ؟\r\nج 5 - بايد لباس را از تن بيرون آورد و برهنه نماز بخواند ، البتّه بايد نماز را به وظيفه‌اى كه براى برهنه معيّن شده بجا آورد .\r\nس 6 - در فرض فوق ، شخص جنب كه وقت براى غسل ندارد و بخواهد با تيمّم نماز بخواند ، آيا لباسى كه بر تن او بوده و نجس شده لازم است بيرون آورد ؟ و اگر بدن نجس شده و وقت تطهير دارد ، آيا بايد تطهير كند ؟\r\nج 6 - در صورتى كه امكان تطهير هست ، بايد لباس و بدن خود را تطهير كند .\r\nس 7 - بدست كردن حلقه‌هاى پلاتين مردانه ، كه به آن طلاى سفيد مىگويند آيا براى مرد جايز است و آيا استفاده از حلقه‌هاى نامزدى ، ( طلاى زرد ) براى مردان چه حكمى دارد ؟\r\nج 7 - هر دو قسمش براى مرد جايز نيست و لكن اگر پلاتين ، صدق طلا نكند اشكال ندارد .\r\nس 8 - اگر خونريزى از دهان يا بينى ، از اوّل وقت فريضه نماز تا آخر وقت ادامه داشته باشد ، نماز چه حكمى دارد ؟\r\nج 8 - در صورت امكان كارى كند كه لباس او نجس نگردد و نماز بخواند و اگر امكان ندارد ، با همان حال نماز بخواند .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nس 9 - شخصى مقلّد كسى است كه ، مىگويد بايد با آب قليل دو بار تطهير كند تا پاك شود ، و لكن او يك بار تطهير كرده ، در حالى كه فتواى مجتهد خويش را نمىدانسته ، حكم نمازهاى او چيست ؟\r\nج 9 - ظاهر اين است كه واجب است نمازهايى را كه با آن نجاست خوانده اعاده كند ، زيرا بر حسب فتواى مجتهدش نجاست باقى بوده است اگر چه نمىدانسته ، مگر اين كه جاهل قاصر باشد .\r\nس 10 - اگر در حال نماز ، از دهان يا بينى نمازگزار خون بيايد ، آيا نمازش باطل است ؟\r\nج 10 - در صورت تنگى وقت ، با آن حال نماز بخواند و اگر وقت دارد چنانچه به لباس يا بدن سرايت كرد نماز را بشكند و تطهير نمايد ، آنگاه نماز بخواند .\r\nس 11 - اگر زن هنگام نماز ، يا پس از آن دريابد كه برخى از اندامش كه پوشيدن آن لازم بوده ، عريان مانده ، تكليفش چيست ؟\r\nج 11 - اقوى صحّت نماز است ، گرچه احتياط در آن است كه نماز اعاده شود .\r\nس 12 - پوشيدن پاها براى زنان در نماز چه حكمى دارد ؟\r\nج 12 - ظاهر و روى پا را لازم نيست بپوشاند امّا كف پا بنابر احتياط بايد پوشيده شود .\r\nس 13 - آيا ستر وجه و كفين ، براى زنان واجب است يا مستحبّ ؟\r\nج 13 - بنابر احتياط پوشاندن صورت و كفين ، واجب است .\r\nس 14 - نماز خواندن با انگشتر و لباسى كه داراى صورت و عكس جاندار و غيره است ، چه حكمى دارد ، همچنين در مكانى كه مجسمه يا عكس هست چه صورتى دارد ؟\r\nج 14 - هر دو مورد ، از موارد مكروهه است .\r\nس 15 - آيا با خون همورئيد بواسير داخلى يا خارجى مىتوان نماز خواند ؟\r\nج 15 - اگر صدق خون جروح و قروح كند ، اشكال ندارد و الّا محلّ اشكال است ، مگر مضطرّ شود .\r\nس 16 - آيا زن در حمّام مىتواند برهنه نماز بخواند البتّه با فرض اين كه وقت ضيق است ؟\r\nج 16 - به وظيفه كسى كه بايد عريان نماز بخواند ، عمل كند و احتياط اين است\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nكه قضا هم بنمايد .\r\nس 17 - نماز خواندن با كفش و دستكش ، چه حكمى دارد ؟\r\nج 17 - با دستكش اشكالى ندارد ، ولى با كفشهاى معمولى نمىتوان نماز خواند مگر اينكه كفشى باشد كه مثل جوراب سر انگشتانش صاف باشد .\r\nس 18 - مىگويند مگر خداوند به زنها نامحرم است كه زن گرچه در اطاق هفتم باشد و خواست نماز بخواند بايستى خود را بپوشاند ؟\r\nج 18 - از شرايط نماز است و ربطى به محرم و نامحرم بودن ندارد .\r\nس 19 - در حال نماز اگر زير چانهء زن پوشيده نباشد چه حكمى دارد ؟\r\nج 19 - زير چانه بايد پوشانده شود .\r\nس 20 - اگر كسى با لباسى نماز خواند و نمىدانست كه از اجزاء مالايؤكل لحمه است و بعد از نماز متوجّه شد كه لباس او از اجزاء مالايؤكل بوده نماز او چگونه است ؟\r\nج 20 - اگر جهل به موضوع داشته است نماز صحيح است .\r\nس 21 - لباسى نجس شده داده شد به كسى بشويد اعم از محرم و نامحرم و انسان هم نگويد كه لباس نجس است آيا بعد از شستن با لباس مىشود نماز خواند در صورت منفى بودن بفرمائيد نمازهايى را كه تا به حال خوانده بايد اعاده كند يا خير ؟\r\nج 21 - لباس پاك است زيرا معمولًا لباس رامىشويند و پاك مىكنند مگر آنكه انسان بداند كه اگر نگويد فقط از حيث چركى آن را تمييز مىكنند و پاك نمىكنند كه در اين صورت هنوز هم نجس است .\r\nس 22 - شخصى جنسى به صورت نسيه خريده كه هر وقت پول داشت بدهد سپس پيراهن را هديه كرده به بكر مدّتى گذشت پول را به بايع نداده بايع مىگويد من راضى نيستم كه از پيراهن استفاده كنيد حال مدّتى گذشت و بكر با لباس نماز خواند آيا نمازش صحيح است يا نه در صورت عدم صحّت اعاده لازم است يا خير ؟\r\nج 22 - البته اين نحوه نسيه باطل است زيرا از نظر زمان معيّن نشده كه چه موقع بايد پرداخت شود ولى اگر معيّن شده ولى بايع به مشترى گفته اگر نتوانستى در زمان مقرّر پرداخت نمايى هر وقت كه امكان داشت بده ، معامله صحيح است و ذمّه مشترى مشغول است و نماز كسى كه اين پيراهن به او هديه شده اشكال ندارد .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nس 23 - حدّ حجاب خانمها در نماز و غير آن رابيان فرمائيد ؟\r\nج 23 - در نماز تمام بدن زن بايد پوشيده باشد مگر صورت به مقدارى كه در وضو بايد شسته شود و دستها تا مچ و پاها تا مچ گرچه احتياط واجب آن است كه باطن پاها در نماز پوشيده شود و در غير نماز تمام بدن زن بايد پوشيده شود و به احتياط واجب صورت و كفين را هم بايد بپوشاند .\r\nس 24 - آيا ديده شدن كف پا در حالت سجده اشكال دارد ؟\r\nج 24 - به احتياط واجب بايد پوشيده شود .\r\nس 25 - اگر در مأموريتى مثل امدادرسانى در زلزله و . . . وقت شرعى نماز تنگ است و لباس امدادگر نيز نجس است شرايط خواندن نماز چگونه است ؟\r\nج 25 - اگر امكان تعويض لباس هست بايد لباس را عوض كند و اگر امكان ندارد عريان نماز بخواند و اگر اين هم امكان ندارد با همان لباس نماز بخواند .\r\nس 26 - اگر لباس امدادگر در مأموريت آلوده به خون و نجس گردد و فقط همان يك دست لباس در دسترس باشد تكليف نماز خواندن با لباس مذكور چگونه است ؟\r\nج 26 - با همان لباس نماز بخواند زيرا در مقام اضطرار با همان لباس نماز خواندن اشكال ندارد به شرط آنكه نتواند وظائف شخص برهنه را انجام دهد .\r\nس 27 - آيا پوشش زينت و زيورهاى صورت و دست در نماز جائى كه نامحرمى نيست لازم است ؟\r\nج 27 - در جائى كه نامحرم نمىبيند لازم نيست دست و صورت را بپوشاند .\r\nس 28 - گاهى لباس زنانه به گونه‌اى است كه سايه‌اى از بدن يا موى او نمايان است آيا چنين حالتى براى نماز اشكال دارد ؟\r\nج 28 - سايه بدن اشكال ندارد مگر آنكه بطورى باشد كه بدن ديده شود .\r\nس 29 - نماز خواندن با مانتو و لباس خانگى بدون چادر در حالى كه پوشش كامل است چه صورت دارد ؟\r\nج 29 - اشكال ندارد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nهمراه داشتن چيز نجس در نماز\r\nس 1 - عضو بريده شده ، آيا نجس است يا پاك ؟ در صورت پيوند زدن آيا مىتوان با آن نماز خواند ؟\r\nج 1 - قطع عضوى كه حيات دارد ، موجب نجاست آن عضو است و اگر با پيوند زدن جزو بدن شود ، خواندن نماز با آن اشكالى ندارد .\r\n\r\nمكان نمازگزار\r\nس 1 - احكام مكلّفين در كرات ديگر مانند ، ما مىباشد يا وظيفه ديگر دارند ؟\r\nج 1 - احكام شرعيّه براى همه بشر على السويّه است و مكان ، موضوعيّت ندارد .\r\nس 2 - يكى از شرايط قبولى نماز مكان نمازگزار است ، آيا خواندن نماز در مراكز تجمّع دراويش و حسينيه‌هاى متعلّق به آنان ، اشكال دارد يا خير ؟\r\nج 2 - در صورتى كه رفتن به اين مراكز ، موجب تقويت آنها گردد ، شركت در اين جلسات جايز نيست و جواز خواندن نماز در اين مراكز مشكل است .\r\nس 3 - آيا نماز خواندن در مكانى كه نجس ، ولى خشك است ، جايز است ؟\r\nج 3 - اگر مكان سجده نباشد ، اشكالى ندارد ولى بهتر آن است كه در جاى پاك نماز بخواند .\r\nس 4 - نماز خواندن در زمينهايى كه از مالكين مىگيرند و واگذار مىكنند چه صورتى دارد ؟\r\nج 4 - در زمينهايى كه مالك مشخّص و مسلّمى دارد ، بايد از مالك اجازه گرفته شود .\r\nس 5 - زمين مزروعى كه سرمايه است و متعلق خمس ، فى الحال فروخته شده و منزل مسكونى خريده شده نمازهايى كه در آن خوانده شده چه صورتى دارد آيا اعاده لازم است ؟\r\nج 5 - چون معاملات معمولًا به ذمّه انجام مىشود ، نماز اعاده ندارد .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nس 6 - شخصى فرش منزلش نجس است حال شخص مهمان كه پاى او خيس است مىخواهد نماز بخواند آيا اعلام به او واجب است و آيا مسئله اختلافى است ؟\r\nج 6 - مسئله اختلافى است و به نظر ما بايد اعلام نمايد .\r\nس 7 - اگر خانه كسى غصبى بود و شوهر به زن و بچّه‌ها اجازه خروج نمىدهد كه بيرون نماز بخوانند تكليف چيست ؟\r\nج 7 - در صورتى كه مجبور باشند كه در خانه نماز بخوانند اشكال ندارد امّا اگر فقط منع كرده ولى آنها مىتوانند در خارج از خانه نماز بخوانند به منع او توجّه نكنند و در خارج از منزل نماز بخوانند .\r\nس 8 - نماز خواندن در مكانى كه امدادگر نمىداند صاحبش رضايت دارد يا نه ( مثل مأموريتهاى امدادرسانى در زلزله ) چگونه است ؟\r\nج 8 - نماز خواندن صحيح است .\r\n\r\nجا گرفتن براى نماز\r\nس 1 - آيا حكم بطلان نماز در جائى كه قبلًا شخص ديگر آن محلّ را با سجّاده‌اى به خود اختصاص داده مخصوص مسجد است يا خير ؟\r\nج 1 - در صدق غصب ، فرقى بين امكنه نيست .\r\nس 2 - اين كه در رساله نوشته شده اگر كسى در مسجد جاى ديگرى را غصب كند . . .\r\nآيا فردى كه جا گرفته هر كس باشد فرقى ندارد اعمّ از بالغ و غير بالغ ، عاقل و ديوانه ، زن يا مرد ، شيعه يا سنّى يا اين كه بايد بالغ شيعى باشد ؟\r\nج 2 - در تصرّف جاى ديگران به طورى كه موجب صدق غصب باشد ، فرقى بين افراد نيست .\r\n\r\nمسائل محرّمه در مسجد\r\nس 1 - در مواليد ائمه طاهرين ( ع ) ، شعر خواندن و كف زدن در مسجد چه صورت دارد ؟\r\nج 1 - شعر خواندن اشكال ندارد امّا كف زده نشود .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nس 2 - نذرى دادن در داخل مسجد ، در ايّام عاشورا و غيره چه صورت دارد ؟\r\nج 2 - اگر در جاى ديگر ، مثل حسينيه و اماكن عمومى اطعام داده شود ، بهتر است و اگر با عبادت مزاحمت نداشته باشد و رعايت آداب مسجد را بنمايند ، مانعى ندارد .\r\nس 3 - با توجّه به اين كه مجالس ترحيم در مساجد منعقد مىگردد و زنان هم در اين مجالس ، شركت مىكنند و اگر آنها شركت نكنند ، چه بسا موجب اختلاف بين فاميل مىشود و از طرف ديگر انعقاد اين گونه مجالس در مساجد موجب هتك حرمت مسجد مىگردد ، زيرا ممكن است خانمها با علم به مسئله بخاطر ايجاد نشدن نگرانى بين فاميل با حالت حيض وارد مسجد شوند ، مستدعى است بيان فرمائيد ، آيا اقامه چنين مجالسى در مسجد با صدق هتك حرمت جايز است يا خير ؟\r\nج 3 - برگزارى اين گونه مجالس اگر موجب هتك حرمت مساجد باشد ، جايز نيست و بايد سعى شود از مساجدى استفاده گردد كه داراى مكانهايى باشند ، كه جزء شبستان مسجد از نظر شرعى نباشد .\r\nس 4 - اگر با پسر بچّه‌اى لواط انجام گرفت ، آيا مىتواند داخل مسجد گردد يا خير و اگر غسل كرد سپس بالغ شد ، آيا بايد دوباره غسل كند ؟\r\nج 4 - چون بچّه تكليفى ندارد ، اگر خودش داخل مسجد شود ، اشكالى ندارد ولى شخص ديگر اگر مكلّف بود ، حقّ ندارد او را به مسجد ببرد و اگر بچه مميز بوده و غسل كرد غسلش صحيح است گرچه احوط آن است كه بعد از بلوغ هم غسل نمايد و اگر قبل از بلوغ غسل نكرد واجب است بعد از بلوغ غسل كند .\r\nس 5 - تزئين مساجد با نقّاشى و كاغذ ديوارى عكس دار و منظره چه صورت دارد ؟\r\nج 5 - تزئين مساجد ، مكروه است و نقّاشى كردن مناظر ، اشكال ندارد .\r\nس 6 - احكام ورود كفّار اعمّ از اهل كتاب و غير اهل كتاب به مسجدالحرام و اماكن مقدّسه و ساير مساجد چيست ؟\r\nج 6 - ورود اهل كتاب به مسجدالحرام جايز نيست و ورود آنان به ساير مساجد و اماكن مشرّفه در صورتى كه موجب هتك نشود ، اشكال ندارد .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\n\r\nعنوان مسجد به چه تحقّق مىيابد\r\nس 1 - آيا ساختن مسجد نياز به صيغه مخصوص دارد ؟\r\nج 1 - صيغه خواندن و يا نماز خواندن در تحقّق مسجديّت كفايت مىكند .\r\nس 2 - آيا مىشود ، زمينى را كه وقف عزادارى سيدالشهداء ( ع ) است مسجد نمود ؟\r\nج 2 - مسجد نمىتوان قرار داد اما نماز خواندن در آن اشكال ندارد .\r\n\r\nمسائل متفرّقه مسجد\r\nس 1 - آيا نمايش دادن فيلم و غيره ، در مسجد جايز است ؟\r\nج 1 - از نمايش اين گونه امور ، در مسجد اجتناب شود .\r\nس 2 - زدن عكسهاى رجال مملكتى و شهدا و ديگر عكسها در مسجد چه صورت دارد ؟\r\nج 1 - زدن عكس ، در مسجد كراهت دارد .\r\nس 3 - آيا اموال مسجد ، مثل منبر در لزوم تطهير هنگام نجاست حكم خود مسجد را دارند ؟\r\nج 3 - حكم مسجد را ندارند .\r\nس 4 - بانيان مسجدى بعلّت ناراحتى شخصى با فردى مىگويند ما راضى نيستيم فلانى در مسجد نماز بخواند ، وظيفه چيست ؟\r\nج 4 - رضايت آنها شرط نيست ، چون مسجد وقف عموم است .\r\nس 5 - در صورت نبود جا و مكان ، آيا مىشود نهار يا شام نذرى و يا ترحيم را در مسجد داد ؟\r\nج 5 - در صورتى كه مزاحمت با عبادت نداشته باشد و مناسبت با مسجد داشته باشد مثل روضه خوانى سيّدالشهداء ( ع ) مانعى ندارد ، گرچه بهتر آن است كه غذا در جاى ديگرى مثل حسينيه داده شود .\r\nس 6 - پخش اذان از بلندگوى مسجد ، چنانچه موجب ايذاء همسايگان باشد چه صورت دارد ؟\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nج 6 - خوب است مانع پخش اذان نشوند و از طرفى هم بلندگو را آن چنان بلند نكنند كه موجب ايذاء شود .\r\nس 7 - آموزش رزمى در مساجد ، چه حكمى دارد ؟\r\nج 7 - در مقام ضرورت اشكال ندارد .\r\nس 8 - با عنايت به اينكه مسجد متعلّق به همگان است ، ممانعت از انجام عبادات و يا كارهاى فرهنگى ، توسط يك عدّه چه صورت دارد ؟\r\nج 8 - مسجد از اماكن عمومى است و هيچ كس حقّ ندارد مانع ديگران براى نماز و عبادت گردد و امّا كارهاى فرهنگى ، بايد به گونه‌اى باشد كه با شأن مسجد ، منافات نداشته باشد .\r\n\r\nاحداث ، توسعه و تخريب مسجد\r\nس 1 - آيا مىشود ، از بناى مسجد و زمين آن مغازه ساخت و براى مصارف مسجد اجاره داد ؟\r\nج 1 - اگر زمين وقف براى مسجد شده ، جايز نيست ولى اگر متعلّق به مسجد است ، اشكال ندارد .\r\nس 2 - آيا مىشود ، از زمين مربوط به مسجد ، براى رعايت حال روحانى محترمى كه جهت تبليغ مىآيد ، خانه‌اى ساخت ؟\r\nج 2 - در صورتى كه زمين براى مسجد وقف شده ، جايز نيست امّا اگر متعلّق به مسجد است ، اشكال ندارد .\r\nس 3 - مسجدى است در كنار خيابان و تصميم به تعريض خيابان است حال ابلاغ عقب‌نشينى آمده است ، تكليف چيست ؟\r\nج 3 - تخريب مسجد و امثال آن جايز نيست و در صورتى كه مزاحم با امر اهمّى گردد ، بايد حاكم شرع اجازه بفرمايد .\r\nس 4 - آيا روى زمين اصلاحات ارضى ، مىتوان مسجد بنا كرد ؟\r\nج 4 - در صورتى كه مالك اصلى آن مشخّص نباشد ، با اجازه حاكم شرع ، اشكال\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nندارد .\r\nس 5 - در قطعه زمينى كه سابقاً مرتع و چراگاه بوده و بعد به صورت زراعت در آمده ، ساختن مسجد چه صورت دارد ؟\r\nج 5 - چنانچه زمين در ملك شخصى نبوده و متصرّفين بزراعت و امثال آن احياء نموده‌اند ، در اين صورت با اجازه متصرّفين احياء كننده ، ساختن مسجد در آن مكان اشكالى ندارد .\r\nس 6 - آيا براى ساختن مسجد ، رضايت همسايگان لازم است ؟\r\nج 6 - تحصيل رضايت ، لزومى ندارد .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n\r\nواجبات نماز\r\n\r\nنيّت\r\nس 1 - كسى نماز جمعه را خواند ، بعد نماز عصر را ، چون جاهل بود به نيّت جمعه ، دو ركعتى نماز را شروع كرد ولى چهار ركعتى خواند ، نمازش چه صورت دارد ؟\r\nج 1 - اگر در ذهنش نماز عصر بوده ، ولى اشتباهاً به جمعه نيّت كرده ، اشكالى ندارد ، ولى در غير اين صورت نماز باطل است و بايد عصر را اعاده نمايد .\r\nس 2 - شخصى به مدّت 40 سال سنّى بوده و بعد شيعه مىشود ، حكم نماز و روزه و زكات و معاملات و ديگر عبادات او كه به نظر شيعه صحيح نبوده چيست ؟\r\nج 2 - اگر به مذهب اهل سنّت صحيح به جا آورده باشد احتياجى به اعاده اعمال نيست مگر در زكات ، كه بايد دوباره بدهد .\r\nس 3 - اگر در حال خواندن حمد يا سوره شكّ كند كه نيّت كرده يا خير وظيفه چيست ؟\r\nج 3 - به شكّ خود اعتنا نكند و در همان حال توجّه به نيت كند .\r\n\r\nعدول نيّت\r\nس 1 - در كداميك از موارد ذيل عدول جايز است :\r\nالف - از فريضه به فريضه\r\nب - از نافله به نافله\r\nج - از فريضه به نافله\r\nد - از نافله به فريضه\r\nج 1 - دو مورد از موارد جواز عدول ، از فريضه به فريضه بيان مىشود كه براى ساير موارد بايد به كتب مفصّل مراجعه و يا اين كه سئوال نمائيد تا پاسخ دهيم :\r\n1 - در نماز ظهر و عصر ، مغرب و عشاء كه از عصر به ظهر و از عشاء به مغرب مىتواند عدول كند ، در صورتى كه فراموش كرده و وارد در نماز عصر يا عشاء شده\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nالبته عدول از عشاء به مغرب در صورتى امكان دارد كه وارد ركوع ركعت چهارم نشده باشد .\r\n2 - در صورتى كه نماز قضا مىخواند و سهواً وارد نماز بعدى شده ، مىتواند عدول به نماز سابق نمايد ، مثلًا قضاى نماز ظهر مىخواند ، بعد يادش مىآيد كه نماز صبح را قضا نكرده ، در اين صورت اگر به ركوع ركعت سوّم نرسيده ، مىتواند به صبح عدول كند ، قابل ذكر است كه عدول از نماز سابقه به نماز لاحقه جايز نيست .\r\n3 - عدول از نافله به نافله جايز نيست ، همچنين عدول از نافله به فريضه جايز نمىباشد ، امّا عدول از فريضه به نافله در جائى جايز است كه ، انسان شروع به فريضه نموده و نماز جماعتى بر پا شود كه مىتواند به نافله عدول كند و نماز جماعت را درك نمايد .\r\nس 2 - شخصى مشغول نماز واجب است ، در بين نماز ، امام جماعت مىآيد آيا مىتواند نيت را به قضا برگرداند و نماز را تمام كند ، يا خير ؟\r\nج 2 - اشكالى ندارد و عدول جايز است .\r\n\r\nتكبيرة الاحرام\r\nس 1 - كسى كه در گفتن تكبيرة الاحرام ، وسواس دارد و براى اين كه صحيح بگويد چند بار آن را تكرار مىكند آيا نمازش صحيح است ؟\r\nج 1 - عمل از روى وسواس حرام است و لذا نبايد انسان كارى كند كه در امور ، به وسواسىگرى منجر گردد و امّا در مورد تكبيرة الاحرام اگر چند مرتبه تكبيرة الاحرام بگويد ، موجب بطلان نماز است و لذا راهى جز اين كه بعد از هر تكبيرى ، صورت را از قبله برگرداند و بعد تكبير بگويد ، ندارد و اين هم كار حرامى است ، لكن موجب مىگردد كه تكبيرة الاحرام بعدى صحيح باشد .\r\nس 2 - شكّ در درست گفتن تكبيرة الاحرام ، چه حكمى دارد ؟\r\nج 2 - اگر از روى وسواس نباشد و در صورتى كه هنوز وارد جزء بعدى نماز نشده باشد ، بايد نماز را تمام كند و احتياطاً دوباره نماز را اعاده كند و در صورتى كه وارد جزء بعدى مثل بسم الّله و حمد شده به شكّ خود اعتنا نكند .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nس 3 - اگر مأموم در بين نماز جماعت ، قبل از ركوع رفتن امام يقين پيدا كند كه تكبيرة الاحرام را نگفته آيا واجب است در اين حالت تكبيرة الاحرام را بگويد يا خير ؟\r\nج 3 - اگر يقين پيدا كند كه تكبيرة الاحرام را نگفته ، بايد تكبيرة الاحرام بگويد چون هنوز وارد نماز نشده است .\r\nس 4 - كسى بعد از گفتن تكبيرةالاحرام نماز ، در حالى كه هنوز وارد خواندن سوره حمد نشده است اگر در صحّت تلفّظ تكبير شكّ كند وظيفه‌اش چيست آيا بايد نماز را به هم بزند و دوباره تكبير بگويد ؟\r\nج 4 - به احتياط واجب بايد نماز را تمام كند و دوباره اعاده نمايد .\r\nس 5 - آيا مىتوان تكبيرةالاحرام نماز را به اخفات خواند ؟\r\nج 5 - اخفات تكبيرةالاحرام اشكال ندارد .\r\n\r\nقيام\r\nس 1 - مراد از قيام متّصل به ركوع كداميك از موارد زير است :\r\nالف - از حالت ايستاده به ركوع رفتن\r\nب - مقدارى ايستادن قبل از ركوع پس از تمام شدن خواندن حمد و سوره يا گفتن تسبيحات اربعه\r\nج 1 - مورد اوّل قيام متّصل به ركوع است .\r\n\r\nقرائت\r\nس 1 - آيا گفتن تسبيحات اربعه سه مرتبه همچنين دو سلام اوّل پس از تشهّد واجب است ؟\r\nج 1 - گفتن يك بار تسبيحات اربعه كفايت مىكند ، گرچه سه مرتبه گفتن بهتر است و گفتن سلام اوّل مستحبّ است ولى اگر سلام دوّم را گفت بنابر احتياط واجب ، بايد سومّى را هم بگويد .\r\nس 2 - اگر شخصى در سلام نماز أشهد أنّ عليّاً ولىّ الّله بخواند ، آيا اقتدا به او جايز است ؟\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nج 2 - اقتدا جايز نيست .\r\nس 3 - اگر در حالت قرائت بعضى از آيات را اشتباهى و بدون قصد بخواند ، آيا بايد تكرار كند يا خير ؟\r\nج 3 - تكرار آن كلمه‌اى كه اشتباهى خوانده واجب است بلكه احوط اعاده مجموع آيه است ، تا معناى آن كامل شود ، نه اصل سوره .\r\nس 4 - آيا رعايت قواعد تجويدى و مخارج حروف در نماز واجب است و اگر كسى آنها را رعايت نكرد ، نماز او چه حكمى دارد ؟\r\nج 4 - بايد طورى باشد كه به آن قرائت صحيح گفته شود و لو كاملًا به صورت تجويد نباشد البتّه در بعضى از موارد مثل ادغام در حروف يرملون بنابر احتياط رعايتش واجب است ، پس صحّت نماز خالى از اشكال نيست .\r\nس 5 - شكّ در تعداد تسبيحات اربعه ، چه حكمى دارد ؟\r\nج 5 - اگر در همان حال ايستاده شكّ كند ، بايد تكرار كند تا عدد لازم را بدست آورد .\r\nس 6 - كسى كه نمىدانسته ، مرد در حال نماز ، نبايد طلا به دست كند و حالا متوجّه شده نمازهائى كه خوانده چه صورت دارد ؟\r\nج 6 - جاهل مقصّر ، بايد نماز را اعاده كند .\r\nس 7 - تسبيحات اربعه را ، با چند نفس مىتوان خواند و در چه صورت اشكال دارد ؟\r\nج 7 - نفس موضوعيّت ندارد ، بايد در خواندن تسبيحات ، وقف به حركت نشود و حكم اين مسئله در توضيح المسائل مسئله شماره 1013 بيان شده است .\r\nس 8 - بنابر فتواى مرجعى كه مىگويد ، در قرائت نماز بنابر احتياط واجب نبايد وقف به حركت كرد ، اگر مكلّفى مرتكب وقف به حركت شد ، نماز او چه صورت دارد ؟\r\nج 8 - فردى كه مىخواهد به احتياط عمل كند ، يعنى به مرجع ديگر در اين احتياط رجوع نكرده ، صحّت نماز محلّ اشكال است و بايد اعاده نمايد .\r\nس 9 - آيا دعا كردن به فارسى ، در قنوت و سجده نمازهاى واجب جايز است ؟\r\nج 9 - در نمازهاى واجب جايز نيست .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nس 10 - آيا جايز است بجاى مالك يوم الدين ، ملك يوم الدين گفت ؟\r\nج 10 - جايز است ، امّا احوط مالك يوم الدين است .\r\nس 11 - شخصى در ركعت اوّل يا دوّم نماز بعد از قرائت حمد اشتباهاً بجاى قرائت سوره توحيد ، مجدّداً حمد را خواند ، چه صورت دارد ؟\r\nج 11 - اگر به ركوع نرسيده ، بايد يك سوره تمام بخواند و به ركوع رود ولى اگر به ركوع رسيده ، نمازش اشكال ندارد .\r\nس 12 - آيا در نماز مغرب ، عشاء و صبح وقتى مأموم صداى امام را مىشنود ، مىتواند ذكر بگويد ؟\r\nج 12 - ترك ذكر بهتر است ، گرچه گفتن تسبيح اشكالى ندارد .\r\nس 13 - آيا به نظر حضرتعالى بسم الّله الرّحمن الرّحيم جزء سوره است كه به قصد آن سوره گفته شود ؟\r\nج 13 - بلى جزء سوره است .\r\nس 14 - كسى كه دندانش افتاده يا كشيده و نمىتواند قرائت را درست بخواند آيا لازم است دندان مصنوعى بگذارد ، تا بتواند نماز را صحيح بخواند ؟\r\nج 14 - در صورتى كه موجب عسر و حرج نباشد ، واجب است بگذارد .\r\nس 15 - فردى كه مدّت زيادى به جاى ربَّنا ، ربُّنا مىگفته آيا نمازهاى او باطل است ؟\r\nج 15 - حكم به بطلان مشكل است ، گرچه احتياط در اعاده است .\r\nس 16 - اگر ندانيم چند بار تسبيحات اربعه گفته‌ايم ، تكليف چيست ؟\r\nج 16 - مىتواند بنا را بر اقلّ بگذارد و تا رسيدن به 3 تسبيح به قصد رجاء بياورد .\r\nس 17 - شخصى در اثناء نماز ، ادامه نماز يادش رفته حال در اثناء حمد يا سوره يا ذكر ركوع و سجود يا تشهّد و سلام هر چه فكر كرد ادامه نماز يادش نيامد ، وقت هم ضيق است ، آيا هر چه يادش آمد ادامه دهد ، بعد قضا كند يا نماز را رها كند دوباره اداء در وقت نمايد و اگر وقت نداشت حتّى براى يك ركعت نماز را قضا كند ؟\r\nج 17 - اگر دنباله قرائت يا ذكر يادش آمد بخواند ولى اگر مطمئن هست كه يادش نمىآيد و وسيله‌اى هم ندارد كه او را تذكّر دهد ، مىتواند نماز را قطع كند و دوباره\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nبخواند و لو به صورت قضا بخواند .\r\nس 18 - آيا بلند خواندن قرائت نماز ظهر روز جمعه جايز است ؟\r\nج 18 - جايز است امّا تركش بهتر است .\r\nس 19 - آيا جهر و اخفات در قرائت واجب است يا در تمام اذكار نماز واجب است ؟\r\nج 19 - جهر و اخفات در قرائت ، آن هم در حمد و سوره ركعت اوّل و دوّم نماز واجب است .\r\nس 20 - سوره‌هاى والضّحى و الم نشرح و فيل وايلاف كه در نماز حكم سوره واحده دارد آيا در غير نماز هم داراى همين حكم است مثل خطبه جمعه چرا ؟\r\nج 20 - مسئله مورد خلاف است و اخبار هم دلالت بر وحدت در غير نماز ندارد ، بلكه همين قدر وارد است كه يكى از آنها در نماز كفايت نمىكند ، لذا بعيد نيست در مثل نذر سوره واحده ، يكى كفايت كند ، گرچه احتياط در خواندن هر دو خالى از سوره است .\r\nس 21 - گفتن تسبيحات اربعه ، چهار بار سهواً چه صورت دارد ؟\r\nج 21 - اشكال ندارد .\r\n\r\nقرائت\r\nس 1 - حكم گفتن بيش از سه مرتبه تسبيحات اربعه در ركعت سوّم و چهارم نمازهاى واجب به قصد ورود يا رجاء چيست و حكم خود نماز چيست ؟\r\nج 1 - بعنوان ذكر مطلق بيش از سه مرتبه اشكال ندارد ولى بعنوان تسبيح وارده بيش از سه مرتبه گفته نشود .\r\nس 2 - خواندن بيش از يك سوره بعد از حمد در نماز واجب ( نماز فرادى و جماعت ) و مستحبّ به قصد ورود يا رجاء چه حكمى دارد و خود نماز چه حكمى دارد ؟\r\nج 2 - خواندن بيش از يك سوره بعد از حمد را اصطلاحاً قِران مىگويند و به نظر ما در نمازهاى واجب حرام است ولى در نمازهاى مستحبّ اشكال ندارد و اگر با دانستن مسئله در نماز واجب بخواند ، نماز بايد اعاده شود .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nس 3 - اگر كسى ذكر مستحبّى را در نماز سهواً غلط بگويد تكرار آن واجب است يا مستحبّ ؟\r\nج 3 - تصحيح آن واجب نيست بلكه مستحبّ است .\r\nس 4 - كسى كه چندين سال قرائت نمازش اشتباه بوده است ، نمىدانسته و كسى هم به او نگفته است يا اينكه فرض مىكرده صحيح مىخواند نمازهايش چه حكمى دارد ؟\r\nج 4 - اگر يقين دارد قرائتش به شكلى انجام شده كه نماز باطل بوده و مىتوانسته ياد بگيرد ، بايد نماز را اعاده كند و در صورت شكّ ، نماز صحيح است و در صورتى كه خيال مىكرده قرائتش صحيح است و بعد معلوم شده صحيح نبوده بايد نمازها را قضا يا اعاده نمايد .\r\nس 5 - خواندن سوره بعد از حمد در ركعات سوّم و چهارّم نمازهاى واجب به قصد ورود يا رجاء چه حكمى دارد و حكم خود نماز چه مىباشد ؟\r\nج 5 - جايز نيست و اگر با دانستن مسئله كه جايز نيست انجام داده ، نماز هم باطل است .\r\nس 6 - اگر شخص سالمى چيزى از اجزاء غير ركن مانند حمد و سوره و ذكرهاى نماز را عمداً يا احتياطاً چند مرتبه بگويد نمازش چه حكمى دارد ، همين مسئله براى شخص وسواس چه حكمى دارد ؟\r\nج 6 - كلّ حمد و سوره را نبايد عمداً و بدون حالت احتياط تكرار كند ولى اگر از باب احتياط باشد ، اشكال ندارد و شخص وسواس حرام است كه تكرار كند و بايد به همان صورت كه انجام داده اكتفاء كند .\r\nس 7 - در كلمه « الّله » قاعده غلظت جهت احترام و تكريم كلمهء مباركه مىباشد حال اگر شخصى رعايت قاعدهء تغليظ لام را در كلمهء مباركه نكند آيا نماز باطل است و آيا اين در حالى است كه قاعدهء كلّى حرف لام در فنّ تجويد صفت استفال مىباشد ؟\r\nج 7 - لفظ جلاله حكم مخصوص به خود را دارد ولى اگر مراعات تغليظ و تفخيم نشود موجب بطلان نماز نيست .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nس 8 - در رسائل عمليّه آمده يكى از واجبات نماز ذكر است آيا مراد از ذكر ، تسبيحات اربعه است يا غير از حمد و سوره ؟\r\nج 8 - مراد از ذكر در واجبات اذكار ركوع و سجود است و تسبيحات اربعه در ضمن مسائل قرائت مطرح مىشود گرچه از نظر لغوى به تسبيحات اربعه هم ذكر مىگويند .\r\n\r\nركوع و سجود\r\nس 1 - آيا در حال سجده اگر غير از انگشت بزرگ بقيّه انگشتها هم به زمين برسد اشكال ندارد ؟\r\nج 1 - بايد تكيه گاهش به انگشت بزرگ پا باشد .\r\nس 2 - كسى كه پيشانىاش مجروح است و نمىتواند آن را بر سجده بگذارد ، چگونه سجده كند ؟\r\nج 2 - اطراف پيشانى را به زمين بگذارد .\r\nس 3 - اگر هنگام سجده دو مرتبه سر به مهر بخورد ، چه حكمى دارد ؟\r\nج 3 - اگر سر به زمين بخورد و قهراً بلند شود ، چنانچه دوباره به سجده رفتن با اراده باشد ، بايد بنشيند چون يك سجده محسوب شده ، ولى اگر دوباره بىاختيار به سجده رفته ، سپس ذكر سجده را بخواند همان يك سجده حساب مىشود .\r\nس 4 - اگر زنى مدّتى نماز خوانده در حالى كه هنگام سجده چادر بين پيشانى و مهر او حائل بوده و حكم مسئله را نيز نمىدانسته ، وظيفه او چيست ؟\r\nج 4 - نماز او صحيح است .\r\nس 5 - اگر براى سجده كردن ، مهر و امثال آن پيدا نشود تكليف چيست ؟\r\nج 5 - در صورتى كه پارچه‌اى كه از كتان و پنبه هم يافت نشود ، بر پشت دست سجده كند .\r\nس 6 - اگر در حال سجده ، كف دست از زمين بلند شود ، نماز چه حكمى دارد ؟\r\nج 6 - اگر زمانى كه دست را از زمين بر مىدارد ، ذكر نخواند ، اشكالى ندارد .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nس 7 - اگر انسان در تعداد سجده شكّ كند ، كه يك سجده بجا آورده يا دو يا سه سجده ، حكمش چيست ؟\r\nج 7 - بنا بگذارد كه دو سجده انجام داده است و اگر بعداً يقين كرد كه سه سجده انجام داده ، نماز او صحيح است و دو سجده سهو بجا آورد و اگر يك سجده انجام داده ، بعد از نماز يك سجده را قضا كند و دو سجده سهو بجا آورد .\r\nس 8 - اگر كسى در ركوع بجاى سبحان ربّى العظيم و بحمده ، سبحان ربّى الاعلى بگويد نمازش چه صورت دارد ؟\r\nج 8 - اگر در حال ركوع متوجّه شد كه ذكر را اشتباه خوانده است ، بايد ذكر صحيح را بخواند و اگر بعد از ركوع يا سجده متوجّه شد ، نمازش صحيح است و مستحبّ است بعد از نماز ، دو سجده سهو انجام دهد .\r\nس 9 - شخصى سجدتين ركعت آخر را فراموش كرده است و بعد از اتمام سلام يادش آمد تكليف چيست ؟\r\nج 9 - اگر منافى انجام نداده است دو سجده را انجام دهد و تشهّد و سلام را دوباره انجام دهد و سجده سهو انجام بدهد و اگر منافى انجام داده نماز باطل است و بايد دوباره بخواند .\r\n\r\nسجده واجب و سهو\r\nس 1 - شخصى مدّت 50 سال نماز خوانده و در نماز ظهر ، عصر و مغرب ، عشاء پس از تشهّد ركعت دوّم نماز ، سلام داده يعنى هر سه سلام را گفته ، بعد ادامه داده و بقيّه نماز را خوانده ، حال بفرمائيد نمازهاى او چه صورتى دارد ؟\r\nج 1 - احتياطاً نمازها را قضا بنمايد .\r\nس 2 - اگر بعد از ركوع و سجود ركعت اوّل نماز ، خيال كند كه ركعت آخر است و تشهّد خواند ، سپس يادش آمد كه ركعت اوّل است چه حكمى دارد ؟\r\nج 2 - در صورتى كه نماز را تمام نكرده و منافى نماز را هم انجام نداده ، نمازش صحيح است و بايد بعد از نماز دو سجده سهو بجا آورد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nس 3 - اگر كسى در ركعت اوّل اشتباهاً قنوت بجا آورد ، سجده سهو واجب است ؟\r\nج 3 - سجده سهو واجب نيست .\r\n\r\nتشهّد و سلام\r\nس 1 - گفتن جمله وَ تَقَبَّلْ شَفاعَتَهُ وَ ارْفَعْ دَرَجَتَه بعد از تشهّد بايد در حال آرامى بدن خوانده شود يا در حال بلند شدن مىتوان گفت ؟\r\nج 1 - در حال نشستن و آرامى بدن بعد از خواندن تشهّد بايد خوانده شود\r\n\r\nسجدهء واجب\r\nس 1 - اگر كسى در حالى كه نشسته شكّ كرد دو سجده بجا آورده است يا يك سجده و طبق دستور يك سجده انجام داد و بعد يقين كرد كه سه سجده انجام شده است نمازش چه صورتى دارد ؟\r\nج 1 - نمازش صحيح است و بعد از نماز دو سجده سهو انجام دهد .\r\n\r\nقنوت\r\nس 1 - مدّتى در قنوت نماز سَيِئاتِنا گفتم تكليف نمازهايم چيست ؟\r\nج 1 - نمازهاى گذشته اشكال ندارد .\r\nس 2 - در قنوت و جاهاى ديگر نماز دعا خواندن با لغتهاى غير عربى چه حكمى دارد و اگر از نظر ادبى لغات را غلط بگويد جهلًا يا سهواً نماز چه حكمى دارد ؟\r\nج 2 - در نمازهاى واجب دعا بايد با لغت عربى باشد و اگر سهواً و يا جهلًا غلط بخواند نماز باطل نمىشود .\r\nس 3 - آيا جملهء كَذلِكَ الّلهُ رَبّى را بعد از سوره توحيد در نمازهاى اخفاتيه مىتوان بلند گفت ؟\r\nج 3 - كَذلِكَ الّلهُ رَبّى را بعد از خواندن سوره شريفه اخلاص مىتوان بلند خواند .\r\nس 4 - قنوت خواندن در ركعت اوّل نماز چگونه است ؟\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nج 4 - اگر سهواً باشد ، اشكال ندارد .\r\nس 5 - آيا قنوت را به فارسى بگوئيم ، اشكال دارد ؟\r\nج 5 - در نمازهاى واجب احتياطاً به فارسى دعا خوانده نشود .\r\n\r\nتشهّد و سلام\r\nس 1 - فردى در نماز وظيفه‌اش گفتن سه سلام و يا يك سلام بوده لكن به اعتقاد صحّت دو سلام بيشتر نمىداده آيا نمازش صحيح است ؟\r\nج 1 - حكم بوجوب اعاده همه نمازهاى خوانده شده ، مشكل است ، خصوصاً با توجّه به اعتقاد صحّت آن ، ولى احتياط در اعاده است .\r\nس 2 - آيا در تشهّد نماز أشهد أنّ عليّاً ولىّ الّله گفتن جايز است ؟\r\nج 2 - در تشهّد نماز واجب أشهد أنّ عليّاً ولىّ الّله گفته نشود ، زيرا تشهّد امرى است كه بايد از جانب شرع ، نحوه آن بيان شود و در مورد شهادت ثالثه ، اجازه‌اى از جانب ائمه معصومين داده نشده است و امّا در نمازهاى مستحبّى ، آن هم اگر به قصد ورود نباشد ، اشكال ندارد .\r\nس 3 - كسى در حال قيام ركعت سوّم نماز يقين پيدا كرد كه ذكر صلوات تشهّد را فراموش كرده ، تكليف چيست ؟\r\nج 3 - بايد برگردد و جبران كند و دو سجده سهو براى قيام بى جا بجا آورد .\r\nس 4 - خواندن تشهّد اضافى در نماز چه حكمى دارد ؟\r\nج 4 - اگر سهواً باشد سجده سهو بجا آورد و اگر عمداً باشد نماز را باطل مىكند .\r\nس 5 - در جائى كه وظيفه ، خواندن تشهّد است فراموش كرده ، بعد از بلند شدن يادش آمده وظيفه چيست ؟\r\nج 5 - اگر به ركوع ركعت بعد نرسيده ، بايد بنشيند و تشهّد را بخواند و بعد از نماز دو سجده سهو بجا آورد و اگر به ركوع ركعت بعد رسيده نماز را ادامه دهد و بعد از نماز ، تشهّد را قضا كند و دو سجده سهو بجا آورد .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nس 6 - اگر تشهّد نماز را فراموش كرد ، آيا بعد از قضاى آن بايد سلام نماز را هم بخواند ؟\r\nج 6 - اگر تشهّد اوّل باشد ، سلام واجب نيست و اگر تشهّد دوّم فراموش شده باشد ، احتياطاً سلام را بگويد .\r\n\r\nنماز مضطرّ\r\nس 1 - اشخاصى كه عمل جرّاحى كردند و محلّ خروج مدفوع آنان بسته شده و مدفوع توسط كيسه‌اى كه همراه آنان است ، جمع‌آورى مىشود در موقع نماز تكليفشان چيست ؟\r\nج 1 - در صورتى كه امكان دارد در موقع نماز جلوگيرى از خروج شود ، جلوگيرى كند و الّا با آن حالت نماز بخواند و كفايت مىكند و بوظيفه سلس البول ( كسى كه بى اختيار از او بول خارج مىشود ) عمل كند - توضيح آن در مسئله 319 رساله بيان شده است .\r\nس 2 - زن حامله كه رفتن به ركوع و سجده برايش مشقّت دارد ، چگونه عمل نمايد ؟\r\nج 2 - در صورتى كه مشقّت ، غير قابل تحمّل باشد ، به هر صورت كه امكان دارد انجام دهد .\r\nس 3 - اگر انسان در جائى قرار گرفت كه نيم متر آب است و مىخواهد نماز بخواند وقتى كه سجده مىكند سرش زير آب مىرود آيا نمازش صحيح است ؟\r\nج 3 - اگر بتواند تمامى اجزاء سجده را به خوبى انجام دهد با ذكر آن ، مانعى ندارد و در غير اين صورت ، به وظيفه شخص معذور از سجده عمل نمايد .\r\n\r\nتعقيبات نماز\r\nس 1 - آيا استحباب ذكر حضرت زهرا ( س ) به اين است كه بعد از نماز و رو به قبله باشد و يا در حال راه رفتن و يا با فاصله هم مىتوان خواند ؟\r\nج 1 - مستحبّ است بعد از نماز و رو به قبله باشد ، ولى در حال راه رفتن و غيره هم اشكالى ندارد .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nشكيّات نماز\r\nس 1 - شخصى نماز مىخواند و چند نفر كنار او نشسته‌اند ، مصلّى شكّ در ركعات مىكند در حالى كه آن افراد تعداد ركعات را مىدانند و او را متوجّه مىكنند ، آيا مىتواند ترتيب اثر بدهد يا خير و آيا فرقى بين زن و مرد ، عادل و غير عادل ، بچّه مميّز و غير مميّز هست يا خير ؟\r\nج 1 - ملاك حصول اطمينان ، براى شخص مصلّى است چنانچه اطمينان حاصل گردد و لو گوينده زن باشد و يا شخص ثقه غير عادل و غير اينها باشد ، مىتواند ترتيب اثر بدهد و اگر اطمينان حاصل نشود ، مصلّى بايد به وظيفه شكّش عمل نمايد .\r\nس 2 - اخيراً مهرى براى نماز درست كرده‌اند كه عدد ركعات را مشخّص مىكند ، آيا براى اثبات عدد ركعات ، شرعاً حجّيت دارد ؟\r\nج 2 - اگر اطمينان حاصل مىكند ، حجّيت دارد .\r\nس 3 - كسى كه مشغول نماز عشاء است و در بين نماز شكّ مىكند كه نماز مغرب را خوانده يا نه تكليف چيست ؟\r\nج 3 - اگر به ركوع ركعت چهارّم نرسيده و در وقت مشترك است ، نيّتش را عدول دهد به نماز مغرب و اگر در وقت مختصّ نماز عشاء شكّ كند ، بنا بگذارد كه نماز مغرب را آورده است .\r\nس 4 - اگر انسان در نماز چهار ركعتى يكى از شكّهاى صحيح برايش پيش آيد ولى بعد از نماز نمىداند كدام بوده است ، وظيفه او چيست ؟\r\nج 4 - يك ركعت احتياط ايستاده و همچنين دو ركعت ايستاده و دو سجده سهو ما فى الذمّه انجام دهد .\r\nس 5 - حضرتعالى در رساله شريفه در باب احكام نماز راجع به شكّهاى صحيح فرموده‌ايد : شكّ بين دو و چهار بعد از سر برداشتن از سجده دوّم بايد بنا بگذارد كه چهار ركعت خوانده و نماز را تمام كند و سپس دو ركعت نماز احتياط ايستاده بخواند ، حالا شخصى بعد از تمام كردن نماز عذرى برايش بوجود آمده كه نمىتواند دو ركعت احتياطى ايستاده را\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nبخواند ، آيا دو ركعت نشسته كافى است و اگر نشسته هم نتوانست بخواند ، بايد خوابيده بخواند ، آيا همان دو ركعت كافى است يا بايد در صورت عذر نشسته و خوابيده دو تا دو ركعتى بخواند ؟\r\nج 5 - مىتواند دو ركعت نشسته بخواند ، ولى احتياط كند و نماز را اعاده كند و اگر نمىتواند نشسته بجا آورد ، دو ركعت خوابيده بخواند مثل حال ايستاده و احتياط مذكور را رعايت كند .\r\nس 6 - شكّ بين 3 و 5 بعد از ركوع حكمش چيست ؟\r\nج 6 - احتياطاً بنا را بر سه بگذارد و نماز را تمام كند ، سپس نماز را اعاده كند .\r\nس 7 - اگر كسى بين 3 و 4 بعد از سجده شكّ كرد و بنا را بر 3 گذاشت و در حالى كه ايستاده بود شكّ كرد كه آيا هر دو سجده انجام شده يا نه حكم چيست ؟\r\nج 7 - بايد بنا را بر 4 مىگذاشت نه 3 و بايد بنشيند و يك سجده ديگر انجام دهد و نمازش را تمام كند .\r\nس 8 - اگر كسى شكّيات نماز را رعايت نكند آيا مجزى است ؟\r\nج 8 - مجزى نيست و بايد به دستور شكّ عمل كند و اگر خواسته باشد نماز را دوباره بخواند بايد نماز اوّلى را بشكند و در هر حال به خاطر شكستن نماز گنه‌كار است .\r\nس 9 - شكّ ميان 2 و 3 بعد از سلام در نماز 3 ركعتى چه حكمى دارد ؟\r\nج 9 - نماز صحيح است .\r\nس 10 - اگر كسى مثلًا شكّ بين 3 و 4 كرد و بنا را بر 4 گذاشت و بعد از نماز يك ركعت احتياطاً بجا آورد و بعد از بجا آوردن احتياط يقين كرد كه اصل نماز به جهت كم شدن ركن باطل است يا نماز احتياط ، وظيفه‌اش چيست ؟\r\nج 10 - بايد دوباره نماز احتياط را بخواند و احتياطاً نماز را اعاده كند .\r\n\r\nمبطلات نماز\r\nس 1 - آيا حركت دادن دست و انگشتان در نماز اشكال دارد ؟\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nج 1 - اگر موجب فعل كثير نباشد ، مانعى ندارد .\r\nس 2 - آيا در حال نماز مادر مىتواند بچّه خود را كه گريه مىكند بغل كند ؟\r\nج 2 - در صورتى كه فعل كثير صدق نكند و از حالت نمازگزار بيرون نيايد و بچّه نجس هم نباشد اشكال ندارد .\r\nس 3 - ايستادن زن و مرد در كنار يكديگر براى نماز خواندن بدون اينكه مانعى مانند پرده ما بين آنها باشد چه حكمى دارد ( چه محرم چه نامحرم ) در صورت عدم جواز فاصله به چه مقدار بايد باشد ؟\r\nج 3 - بايد حدّاقل نيم متر فاصله باشد .\r\nس 4 - شكستن نماز مستحبّى بدون هيچ دليلى چه حكمى دارد ؟\r\nج 4 - اشكال ندارد .\r\n\r\nجاهائى كه نماز خواندن در آنجا مكروه است\r\nس 1 - نماز خواندن روبروى حيوانات خشك شده چه صورت دارد ؟\r\nج 1 - نماز خواندن در مقابل حيوانات خشك شده كراهت دارد .\r\n\r\nمتفرّقات نماز\r\nس 1 - اگر هنگام نماز زن حائض از جلو نمازگزار بگذرد نمازش باطل مىشود ؟\r\nج 1 - اشكال ندارد و نماز صحيح است .\r\nس 2 - فردى كه بالغ و مستقلّ شده ، آيا اذن والدين در نماز مستحبّى و ديگر عبادات مثل روزه مستحبّى و مسافرت را شرط مىدانيد ؟\r\nج 2 - اذن ، شرط صحّت نيست ولى مىتواند پدر اذن ندهد و اگر نهى كرد ، بر فرزند لازم است ، عمل كند و اگر هر كارى با اذن پدر باشد ، بهتر است .\r\nس 3 - به نظر مبارك چگونه در نماز حضور قلب پيدا كنيم و اگر كسى متوجّه شد حضور قلب نداشته ، آيا جايز است نماز را تكرار كند ؟\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nج 3 - از راه رياضت و زهد مىتوان ، حضور قلب پيدا كرد و اگر تكرار نماز به قصد رجاء باشد ، اشكال ندارد .\r\nس 4 - نماز و روزه كسانى كه با يكديگر سالها قهر هستند آيا صحيح است ؟\r\nج 4 - نماز صحيح است و كفايت مىكند ، لكن مقبول واقع نمىشود .\r\nس 5 - وقتى نمازگزار اسم يا لقب يا كنيه پيامبر ( ص ) را شنيد ، آيا استحباب صلوات بر آن حضرت فورى است يا خير ؟\r\nج 5 - بلى فورى مىباشد .\r\n\r\nنوافل\r\nس 1 - آيا خواندن نماز غفيله بعد از نماز مغرب در وقتى كه در رساله عمليّه آمده به قصد ورود يا رجاء مستحبّ و صحيح است ؟\r\nج 1 - به قصد ورود مستحبّ است .\r\nس 2 - آيا خواندن نماز غفيله بعد از نماز عشاء به قصد ورود و رجاء مستحبّ است ؟\r\nج 2 - به قصد ورود كه جايز نيست بلكه به قصد رجاء آورده شود .\r\nس 3 - آيا نافله صبح و ظهر و عصر را مىشود بعد از فريضه بجا آورد ؟\r\nج 3 - اشكال ندارد كه بعد از فريضه هم بجا آورده شود امّا به نيّت رجاء آورده شود .\r\n\r\nاحكام جماعت\r\nس 1 - اگر كسى به امام جماعت اقتدا كرد و حمد و سوره را خواند و حال آن كه مىدانسته ، نبايد بخواند ، يا آن كه اطّلاع نداشته ، حكم او چيست ؟\r\nج 1 - در صورت دانستن مسئله احتياطاً بايد نماز را اعاده كند و در صورتى كه غير عمدى بوده است ، نماز او صحيح است .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nس 2 - اگر انسان نداند نمازى را كه امام جماعت مىخواند واجب است يا مستحبّ ( كه در صورت مستحبّ ، حكم به عدم جواز اقتدا كرده‌اند ) و اقتدا كرد ، بعد معلوم شد كه نماز واجب بوده و با نماز مأموم مطابقت داشت ، آيا بايد نماز را اعاده كند يا خير ؟\r\nج 2 - بايد نماز را دوباره بخواند و اكتفا به آن ، مشكل است .\r\nس 3 - زمانى كه نماز جماعت بر پا است ، آيا نماز خواندن به صورت فرادى جايز است ؟\r\nج 3 - هنگام اقامه جماعت نماز فرادى خواندن در آن مكان جايز نيست و چه بسا موجب بطلان نماز شخصى مىشود كه فرادى نماز مىخواند .\r\nس 4 - در جايى كه امام جماعت 12 امامى است ولى در طرف راست آن 3 نفر يا 2 نفر اهل سنّت هميشه در صف اوّل اقتدا مىكنند ، افرادى كه در كنار آنها مىايستند نمازشان چه حكمى دارد ، ضمناً جاى تقيّه هم نيست ؟\r\nج 4 - در صورتى كه فاصله بيش از حد مجاز باشد و عنوان تقيه در كار نباشد تحقق اتصال محل اشكال است .\r\nس 5 - اگر كسى به امام جماعت اقتدا كرد به خيال اين كه او مشغول نماز يوميّه است و بعد از حمد و سوره و ركوع متوجّه شد كه امام در حال اداء فريضه آيات است وظيفه چيست ؟\r\nج 5 - بعد از التفات ، بايد قصد فرادى كند و نمازى كه خوانده صحيح است البته اگر چيزى را كه باعث باطل شدن نماز است مثل زيادى ركن انجام نداده باشد .\r\nس 6 - حضرتعالى در بحث ركوع رساله شريفه فرموده‌ايد : احتياط واجب است كه ، هنگام رفتن به ركوع الّله اكبر گفته شود و ما به امام جماعتى اقتدا مىكنيم كه طبق فتواى خودش و يا مرجع تقليدش ، تكبير گفتن را مستحبّ مىداند و لذا تكبير نمىگويد ، آيا اقتدا به چنين امام جماعتى با فرض مذكور جايز است ، و نماز مأموم چه صورت دارد و اگر امام جماعت مقلّد حضرتعالى باشد ، و تكبير را نمىگويد و در اين احتياط از ديگرى هم تقليد نمىكند نماز چه صورت دارد ؟\r\nج 6 - در هر دو فرض نماز مأموم صحيح است و اقتدا جايز مىباشد .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nس 7 - افرادى به مدّت طولانى نماز جماعتى خوانده‌اند كه آن نماز جماعت از نظر حضرتعالى صحيح نبوده ، ( امام و مأموم هر دو كثير السفر ، ولى يكى كامل و ديگرى شكسته ، زيرا هر كدام از مرجع تقليد جداگانه تقليد مىكنند ) عدم صحّت نماز جماعتى كه اين گونه برگزار مىگردد ، به چه معناست ، آيا بطلان و عدم كفايت است و بايد نمازهاى گذشته قضا شود يا خير ؟\r\nج 7 - اگر مأموم در حال اقتدا ، علم به بطلان نماز امام نداشته يا بوظيفه منفرد عمل كرده و لو غفلتاً ، نماز او صحيح است و الّا باطل است و بايد قضا شود .\r\nس 8 - در صورتى كه نماز ميّت به جماعت خوانده شود ، آيا مأموم بايد نيّت جماعت نمايد و دعاها و تكبيرها را با جماعت بخواند ؟\r\nج 8 - در نماز ميّت و لو به جماعت خوانده شود بايد مأموم تكبير و دعا را بخواند .\r\nس 9 - اگر شخصى ركعت دوّم امام رسيد و اقتدا كرد و ركعت سوّم امام كه ركعت دوّم مأموم است ، اگر مأموم بداند چنانچه سوره يا قنوت را بخواند ، به ركوع امام نمىرسد و در سجده به امام مىرسد ، آيا اگر سوره يا قنوت را خواند و به ركوع امام نرسيد ، نمازش صحيح است يا خير ؟\r\nج 9 - اگر به سجده اوّل برسد ، نماز صحيح است ولى اگر مىداند به ركوع نمىرسد ، سوره و قنوت را نخواند .\r\nس 10 - در مواردى كه بنابر نظر عدّه‌اى از مجتهدين ، نماز تمام و بنابر نظر عدّه‌اى ديگر ، قصر است اگر در چنين شرايطى ، امام جماعت اجتهاداً يا تقليداً نماز را تمام و مأموم شكسته بخواند ، يا بالعكس ، آيا در چنين صورتى اقتدا صحيح است ؟\r\nج 10 - اقتدا در فرض مزبور ، در صورت علم مأموم صحيح نيست .\r\nس 11 - اگر امام جماعت نماز قضا مىخواند و مأموم به او اقتدا كند ، حكم چنين نمازى چيست ؟ و اگر امام جماعت نماز قضاى ديگرى را بخواند ، چطور ؟\r\nج 11 - اگر نماز قضاى يقينى خودش باشد ، اشكالى ندارد ولى اقتدا به نماز قضاى احتياطى امام يا نيابتى يا استيجارى ، محلّ اشكال است .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nس 12 - اگر امام جماعت نماز قضاى احتياطى مىخواند يا نمازى مىخواند كه ، اقتداى مأمومين به او صحيح نيست ، آيا شرعاً موظّف است به مأمومين اعلام كند ؟ و در صورت عدم اعلام آيا معصيت كرده و نماز خودش و مأمومين باطل است ؟\r\nج 12 - وجوب اعلام بر امام معلوم نيست ، ولى خود را در معرض قرار ندهد گرچه اگر اعلام كند ، بهتر است و چنانچه اعلام نكرد و نماز خواند و مامومين عالم به وضعيت نباشند ، نماز آنها اشكالى ندارد و نماز امام هم صحيح است .\r\nس 13 - آيا نمازهايى كه بواسطه عهد ، نذر و قسم بر انسان واجب شده مىتوان به نمازهاى يوميّه اقتدا كرد و به جماعت خواند ؟\r\nج 13 - اقتدا به امام جماعت در مورد نمازهايى كه بالذّات واجب نباشند جايز نيست .\r\nس 14 - امام جماعت مقلّد مرجعى است كه ، جايز مىداند امام نمازى را كه در مسجدى خوانده ، همان را در مسجد ديگر با جماعت ديگر بخواند ، ولى مأمومين مسجد دوّم مقلّد مرجعى ديگرند كه ، جايز نمىداند ، بفرمائيد : آيا مأمومين مسجد دوّم مىتوانند به او اقتدا كنند ؟\r\nج 14 - جايز نيست به او اقتدا شود .\r\nس 15 - آيا اقتدا به امام جماعتى كه وسواس دارد و بعضى از كلمات را چند بار تكرار مىكند ، صحيح است ؟\r\nج 15 - اگر به نظر مرجع تقليد مأموم ، اين گونه تكرارهاى وسواس گونه موجب بطلان نماز است ، اقتدا اشكال دارد .\r\nس 16 - آيا امام جماعت مىتواند در دو مكان اقامه جماعت نمايد ، در صورت جواز نيّت نماز دوّم چگونه است ؟\r\nج 16 - احتياطاً امام براى بار دوم امام جماعت نشود .\r\nس 17 - اگر امام جماعت از روى اجتهاد يا تقليد نماز با غسلهاى مستحبّى را بدون وضو جايز مىداند و مأموم مقلّد مرجعى است كه جايز نمىداند ، آيا مىشود به او اقتدا كرد ؟\r\nج 17 - اگر بداند با چنين غسلى نماز مىخواند ، اقتدا كردن به او صحيح نيست .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nس 18 - حضرتعالى در نماز جماعت فرموده‌ايد : كه اگر مأموم بعد از نماز فهميد نماز امام باطل بوده است ، نماز مأموم درست است ، چنانچه مأموم در جماعت به قصد متابعت از امام يك ركن اضافه بجا آورد و بعد از نماز بفهمد كه نماز امام باطل بوده ، آيا اين نماز صحيح است ؟\r\nج 18 - محلّ اشكال است .\r\nس 19 - امام و مأمومى كه نماز يوميّه را فرادى خوانده‌اند ، آيا مىتوانند با جماعت هم بخوانند ؟\r\nج 19 - در صورتى كه امام نمازش را فرادى خوانده است خواندن آن نماز به جماعت براى ديگران ، محلّ اشكال است .\r\nس 20 - آيا در نماز مغرب و عشاء و صبح كه انسان صداى امام را مىشنود مىتواند ذكر بگويد ؟\r\nج 20 - ترك ذكر بهتر است ، گرچه گفتن تسبيح ، اشكال ندارد .\r\nس 21 - اقتدا كردن زن به شوهر عادل چگونه است ؟\r\nج 21 - مستحبّ است و ثواب جماعت براى هر دو نوشته مىشود .\r\nس 22 - اگر كسى سهواً دوبار يا سه بار به جهت متابعت از امام ركوع كرده ، حكم نماز او چيست ؟\r\nج 22 - اشكال ندارد .\r\nس 23 - شخصى كه در ركعت دوّم به جماعت ملحق مىشود ، آيا مىتواند همراه با امام جماعت قنوت بخواند ؟\r\nج 23 - مستحبّ است كه از امام متابعت شود ، حتّى در قنوت .\r\nس 24 - آيا رسيدن صداى امام جماعت به مأمومين واجب است ؟\r\nج 24 - واجب نيست .\r\nس 25 - آيا مأموم مىتواند در نماز جهريّه در ركعتهاى اوّل و دوّم ذكر بگويد ؟\r\nج 25 - اگر مأموم صداى قرائت امام را مىشنود ولو همهمه را به احتياط واجب نبايد قرائت بخواند ولو آنكه اگر تسبيح بگويد اشكال ندارد ولى اگر صداى امام را\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nنمىشنود ولو همهمه را مىتواند قرائت يا تسبيح بگويد .\r\nس 26 - اگر زنى با وجود منع شوهر از حضور او در جماعت باز هم شركت كند چه صورت دارد ؟\r\nج 26 - خالى از اشكال نيست .\r\nس 27 - گفتن ذكر الحمدلله بعد از قرائت سورهء حمد براى امام جماعت چه صورت دارد ؟\r\nج 27 - انجام ندهد .\r\nس 28 - اگر مأموم بر طبق تقليد يا اجتهاد خودش خواندن سوره را بعد از حمد واجب بداند و امام جماعت بر طبق تقليد يا اجتهادش خواندن آن را واجب نداند آيا جايز و صحيح است كه چنين مأمومى به چنين امام جماعتى در ركوع يا قبل از ركوع اقتدا كند ؟ ( خواه در ركعت اوّل خواه در ركعت دوّم باشد )\r\nج 28 - اقتدا در فرض مذكور جايز نيست .\r\nس 29 - قال الامام الخمينى فى كتاب تحريرالوسيله مسئله 4 القول فى احكام الجماعه لا يجب على المأموم الطمانينه حال قراءه الامام و ان كان الاحوط ذلك و كذا لا تجب عليه المبادره الى القيام حال قرائته فى الركعه الثانيه فيجوز ان يطيل سجوده و يقوم ان قرا الامام بعض القراءه لو لم ينجر الى تاخر الفاحش بيان فرمائيد آيا با نظر مبارك امام راحل موافق مىباشيد و اگر قائل به نظر ديگرى مىباشيد آن را مرقوم نمائيد ؟\r\nج 29 - نظر ما هم مثل نظر حضرت امام خمينى ( ره ) است .\r\nس 30 - اگر در نماز جماعت مغرب و عشاء مأموم صداى حمد و سوره امام را بشنود مىتواند ذكر بگويد يا خير ؟\r\nج 30 - بايد ساكت باشد .\r\nس 31 - آيا در استحباب گفتن « كَذلِكَ الّلهُ رَبّى » و « كَذلِكَ الّلهُ رَبَّنا » بعد از تمام شدن خواندن سوره توحيد در نماز جماعت ، فرقى بين امام و مأموم وجود دارد يا خير ؟\r\nج 31 - امام جماعت كه سوره قُلْ هُوَ الّلهُ احَدْ رامى خواند ، مستحبّ است كه كَذلِكَ اللهُ رَبّى را بگويد ولى مأموم نبايد بگويد .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nس 32 - اگر كسى در نماز جماعت شركت كرده و در ركعت سوّم و چهارّم كه امام جماعت تسبيحاتش طول مىكشد وقت دارد چهار مرتبه تسبيحات را بگويد آيا جايز است ؟\r\nج 32 - اگر به نيّت ذكر مطلق بگويد اشكال ندارد .\r\nس 33 - امام جماعت ركعت چهارّم و مأموم ركعت اوّل يا سوّم خود باشد در حين خواندن تشهّد وظيفه مأموم تجافى است يا نشستن معمولى ؟\r\nج 33 - به احتياط واجب تجافى انجام دهد .\r\n\r\nپيدا شدن خلل در نماز جماعت\r\nس 1 - در نماز جماعت شخصى به تنهايى پشت آخرين صف ايستاده و نماز را به جماعت مىخواند ، بعد از نماز به شخص جلو خود مىگويد : كه شما ركعت آخر نماز را بدون ركوع تمام كرده‌اى ، ولى آن شخص مىگويد به نظرم بجا آوردم ، آيا حرف كدام و علم كدام ملاك است ؟\r\nج 1 - هر كدام به علم خود عمل كنند .\r\nس 2 - اگر در مسئله فوق ، حرف شخص عقبى درست بود و نفر جلو ركوع را ترك كرده بود ، و لذا به نظر شخص عقبى نماز جلويى باطل است و در اين صورت نماز عقبى هم باطل است چون فقط بواسطه آن شخص به جماعت متّصل است آيا باز هم نماز عقبى باطل نيست و ملاك نظر خود شخص است ؟\r\nج 2 - نماز شخص عقبى صحيح است و فقط جماعت باطل شده است .\r\nس 3 - اگر در نماز جماعت امام در ركن و غيره اشتباه كند ، تكليف چيست ؟\r\nج 3 - بايد مأموم نيّت فرادى كند و خود نماز را تمام كند .\r\nس 4 - امام جماعتى قنوت را فراموش كرده و بعد از ركوع قنوت را خواند ، حالا آيا مىشود در حال قنوت به امام اقتدا كرد ؟\r\nج 4 - اگر مراد ، تبعيت از امام است در قنوت ، متابعت در اين صورت لازم نيست بلكه تأمّل كنند و به سجده بروند و اگر مراد آغاز اقتدا به امام است كه در اين صورت اقتدا جايز نيست .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nس 5 - اگر امام جماعت ، وسط نماز فهميد نمازش باطل است ، وظيفه‌اش چيست ؟\r\nج 5 - بايد اعلام كند كه ، مأمومين به وظيفه خود كه ادامه نماز است ، عمل كنند .\r\nس 6 - اگر در نماز جماعت به واسطه ترك كردن مكان توسط مأمومى اتّصال به هر سه طرف از بين برود تكليف اتّصال او با صف جماعت كه از بين رفته چه مىباشد ؟\r\nج 6 - بايد نيّت فرادى كند و نماز را خودش تمام كند و نمازش به صورت فرادى صحيح است .\r\n\r\nشرايط امام جماعت\r\nس 1 - اگر قاضى و امام جمعه و شهود عدلين طلاق و امام جماعت خود راعادل ندانند آيا جايز است خود را در معرض قرار دهند ؟\r\nج 1 - جايز است ولى خود نمىتواند ترتيب آثار عدالت را بار نمايد .\r\nس 2 - امامت زن براى جماعت چگونه است ؟\r\nج 2 - امامت زن براى جماعت زنان اشكال ندارد .\r\nس 3 - امام جماعتى مىگويد راضى نيستم به من اقتدا كنيد در فرض مذكور آيا مىشود به او اقتدا كرد ؟\r\nج 3 - اگر موجب اذيّت امام نباشد ، اشكال ندارد .\r\nس 4 - آيا در نماز اقتدا به امام اخبارى جايز است ؟\r\nج 4 - اقتدا اشكال ندارد مگر در صورتى كه احراز شود در مسائل نماز جماعت بين امام و مأموم اختلاف است كه اين اختلاف موجب بطلان نماز امام به عقيده مأموم است .\r\nس 5 - در صورتى كه بعضى از مساجد شهر امام جماعت روحانى اقامه جماعت مىكند آيا اقتدا به امام غيرروحانى ( شخصى ) در بعضى از مساجد يا مكانهاى ديگر شهر اشكال دارد ؟ البته در حالى كه امامت فرد شخصى اصلًا باعث وهن و زير سئوال رفتن و هتك حرمت روحانيت نشود ؟\r\nج 5 - اگر موجب هتك نباشد ، اشكال ندارد گرچه بهتر است به امام روحانى اقتدا\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nشود .\r\nس 6 - اگر كسى نتواند جلوى مريضى كه باعث ابطال وضو مىشود را بگيرد آيا مىتواند امام جماعت شود ؟\r\nج 6 - اشكال ندارد .\r\nس 7 - آيا مىتوان به كسى كه ريش تراش است در نماز به او اقتدا نمود ؟\r\nج 7 - اقتدا جايز نيست .\r\nس 8 - شخصى معصيت كرده و ما يقين داريم نادم است آيا مىشود نماز را به او اقتدا كرد ؟\r\nج 8 - اگر پشيمان است و استغفار مىكند كفايت مىكند و مىتوان به او اقتدا كرد .\r\nس 9 - اگر امام جماعت عدالت خود را از دست بدهد ، بعد از چه مدّتى مىتوان به او اقتدا كرد ؟\r\nج 9 - اگر احراز شود كه توبه كرده و تكرار نكند ، مىشود به او اقتدا كرد .\r\nس 10 - يكى از شرايط امامت جماعت حلال زاده بودن است شخصى غير اهل علم سالها امامت جماعت كرده بعد فهميده كه شرط فوق را ندارد چند سئوال مطرح مىشود :\r\nالف - نمازهاى گذشته او كه با جماعت خوانده ، همچنين نمازهاى افرادى كه به او اقتدا كرده‌اند ، چه صورت دارد ؟\r\nب - آيا نمازهاى خودش و ديگران قضا دارد يا خير ؟\r\nج - آيا بر اين شخص واجب است اعلان كند كه ، شرط مذكور را ندارد ؟\r\nد - اگر مأمومين خودشان اقتدا كنند ، چه صورت دارد ؟\r\nم - در مسئله امامت جماعت ، آيا در حلال زاده نبودن ، زنا با وطى شبهه و وطى در حال حيض و وطى در حال عدّه و غير اين موارد كه حلّيت شرعى ندارد ، فرق دارد ؟\r\nج 10 - الف - تا زمانى كه نمىدانسته ، نمازهاى خودش و تمامى اقتدا كنندگان صحيح است و جماعت حساب شده است .\r\nب - قضا ندارد .\r\nج - اعلان واجب نيست ولى خود را در معرض قرار ندهد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nد - اگر مأمومين به اعتقاد خودشان اقتدا كنند ، اشكالى ندارد .\r\nم - امامت زنا زاده جايز نيست ولى غير آن ، از موارد مذكور در سئوال ، اشكالى ندارد .\r\nس 11 - آيا امامت جماعت ، توسط زن جايز است ؟\r\nج 11 - امامت زن براى زن جايز است .\r\nس 12 - آيا اقتدا به امام جماعت شيخيّه ، جايز است ؟\r\nج 12 - چون اعتقاداتشان موجب ضرر به عدالت و ايمانشان مىشود ، اقتدا به آنها مشكل است .\r\nس 13 - اگر امام جماعتى احتمال مىدهد يا شكّ دارد يا گمان دارد و يا يقين دارد كه جنب است حال بعللى براى عدّه‌اى نماز جماعت خواند ، در صورت بطلان نماز خود و ديگران تكليف چيست و در صورت وجوب اطّلاع به آنها اگر همه مردند آيا خود اين امام جماعت نمازهاى آن افراد را بخواند ، كافى است يا خير ؟\r\nج 13 - نماز مأمومين حتّى در صورت يقين امام به بطلان نماز خود صحيح است و امام جماعت بايد نماز خود را قضا كند و در صورت يقين به جنابت ، گناهكار است و نبايد خود را در معرض امامت قرار دهد .\r\nس 14 - اگر انسان به صحّت قرائت امام جماعت شكّ داشته باشد ، مىتواند به او اقتدا كند ؟\r\nج 14 - بايد احراز كند كه قرائت امام صحيح است و الّا جماعت مورد اشكال است .\r\nس 15 - آيا عدالت كه يكى از شرايط امام جماعت است شرط تعبّدى است يا شرط صحّت نماز ؟ حال اگر كسى يقين به عدم عدالت امام جماعت داشت و اقتدا كرد ، آيا نمازش باطل است ولزوم اعاده دارد ، يا فقط معصيت نموده است ؟\r\nج 15 - عدالت شرط صحّت جماعت است و اقتدا كردن به امامى كه مىداند عادل نيست اگر مستلزم اقتدا كردن ديگرى گردد جايز نيست و در غير اين صورت ، اگر به صورت احتياط بخواند و اكتفا به آن نماز نكند ، اشكالى ندارد مگر تشريعاً باشد ، كه حرام است .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nس 16 - آيا اقتدا به ائمه جماعاتى كه انسان آنها را نمىشناسد و حتّى نسبت به مأمومين آشنايى ندارد ، جايز است ؟\r\nج 16 - اقتدا بايد به امام جماعتى باشد كه يا خود ، عدالت او را احراز كند يا بواسطه اشخاصى كه مورد وثوق هستند ، تائيد شده باشد و لو عملًا به اين نحو كه به او اقتدا كرده باشند .\r\nس 17 - آيا به كسى كه شناخت كامل نداريم مىشود ، اقتدا كرد ؟\r\nج 17 - اقتدا به چنين كسى كه عدالتش را احراز نكرديد ، جايز نيست ، ولى شناختن امام در جماعت لزوم ندارد .\r\nس 18 - اگر مأموم در بين نماز يقين پيدا كرد امامى كه به او اقتدا كرده عادل نيست ، آيا مىتواند نمازش را به جماعت بخواند ، يا اين كه نمازش باطل است و بايد اعاده كند يا هر جا فهميد ، نمازش را تبديل به فرادى نمايد ؟\r\nج 18 - هر جا كه فهميد امام جماعت عادل نيست ، قصد فرادى نمايد و بقيّه نماز را خودش بخواند و احتياط مستحبّ آن است كه نماز را اعاده كند .\r\n\r\nامامت شخص ناقص\r\nس 1 - اگر امام جماعت انگشت دست نداشت ، يا اگر دارد چند سانتى كوتاه است ، آيا مىشود به او اقتدا كرد ؟\r\nج 1 - نبودن انگشت يا كوتاه بودن آن اشكالى وارد نمىكند ، زيرا ملاك صحّت سجده ، كف دست است .\r\nس 2 - كسى كه يك دست و يك پاى خود را در جنگ از دست داده ، آيا مىتواند امام جماعت شود ؟\r\nج 2 - شخص ناقص العضو كه نقصش موجب نقص در بعض اجزاء نماز مىشود ، نمىتواند امام جماعت شود .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nس 3 - آيا كسى كه حرفى را در حرف ديگر ادغام مىكند و يا اينكه حرف راء را لام اداء مىكند و يا بعضى از حرفها را فا اداء مىكند و ديگر مشكلات قرائتى دارد آيا امامت او صحيح است يا خير ؟\r\nج 3 - صحيح نيست .\r\nس 4 - امام جماعتى كه عضوى مثل دست و پا و انگشت پا را ندارد آيا مىتواند امام جماعت شود ؟\r\nج 4 - اگر از اعضايى است كه در امر واجبات نماز نقص يا خلل وارد مىكند ، نمىتواند امام جماعت شود .\r\nس 5 - اگر يقين ندارد كه پدر و مادر نماز قضا دارند آيا مىتواند از جانب آنها نيابتاً امام جماعت شود ؟\r\nج 5 - اگر نماز قضاى حتمى دارند مىتوان امام جماعت شد .\r\nس 6 - آيا روحانيونى كه پاى مصنوعى دارند مىتوانند امام جماعت باشند در حالى كه طمأنينه نماز از بين نرود و در صورتى كه نظر فتوايى داريد آيا راهى براى اينكه مقلّد شما در اين مسئله از ديگرى تقليد كند وجود دارد ؟\r\nج 6 - به نظر ما كسى كه يكى از مواضع هفتگانه او نقصان دارد به طورى كه سجده او كامل نيست نمىتواند امام جماعت باشد زيرا به طبع اوّليه امام جماعت بايد فرد صحيح و سالم باشد و دليلى بر استثناى اين گونه افراد نداريم و اگر در اين مسئله تا به حال به فتواى ما عمل نكرده باشد مىتواند به مجتهد مساوى رجوع كند چون ما تبعيض در تقليد را جايز مىدانيم .\r\nس 7 - آيا اقتدا به شخص كر و لال صحيح است ؟\r\nج 7 - اقتدا به كر اشكال ندارد در صورتى كه بتواند به خوبى قرائت را صحيحاً بخواند ولى اقتدا به شخص لال صحيح نيست .\r\nس 8 - آيا اقتدا به شخص كور صحيح است ؟\r\nج 8 - اشكال ندارد .\r\nس 9 - آيا اقتدا به كسى كه ختنه نشده است صحيح است ؟\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nج 9 - اقتدا به شخص ختنه نشده مكروه است .\r\n\r\nامامت غير روحانى\r\nس 1 - اقامه جماعت توسط غير روحانى با فرض دسترسى به روحانى ، چگونه است ؟\r\nج 1 - تا حدّ امكان از غير روحانى استفاده نگردد ، زيرا اين عمل موجب وهن روحانيّت است .\r\nس 2 - اقتدا به امام جماعت غيرروحانى ( شخصى ) چه حكمى دارد و در حالى كه در بعضى از مساجد شهر يا روستا امام جماعت روحانى باشد مسئله چطور است ؟\r\nج 2 - تا امكان شركت در نماز جماعت به امامت روحانى باشد ، شركت در جماعت به امامت غيرروحانى انجام نشود .\r\n\r\nتقيّه در جماعت\r\nس 1 - اين كه در مكّه معظّمه جهت تقيّه با اهل سنّت نماز جماعت مىخوانيم ، آيا لازم است كه حمد و سوره را آرام بخوانيم ، يا حمد و سوره در نماز جماعت آنها ساقط است ؟\r\nج 1 - در جماعت آنها شركت نمائيد ولى به نظر ما از نماز كفايت نمىكند و بايد بعداً اعاده شود و اگر فقط در صف آنها قرار مىگيريد و اقتدا نمىكنيد ، بايد حمد و سوره را بخوانيد .\r\nس 2 - در كشورهاى مسلمان ديگر كه نماز جماعت با اهل تسنّن است ، اقتدا چه صورتى دارد ؟\r\nج 2 - اقتدا به نماز اهل سنّت و اكتفاء به آن در صورتى جايز است كه ، تقيّه باشد و چاره‌اى براى خواندن غير از آن نماز نداشته باشد .\r\nس 3 - آيا اقتدا به امام جماعت سنّى جايز است ؟\r\nج 3 - كفايت از نماز واجب نمىكند ، مگر در مورد تقيّه .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\nمسائل متفرّقه جماعت\r\nس 1 - اگر كسى غيبت امام جماعت را كرد ، آيا مىتواند به او اقتدا كرد ؟\r\nج 1 - به نظر ما ، اقتدا كردن اشكال ندارد .\r\nس 2 - منظور از هتك امام جماعت چيست ؟\r\nج 2 - مقصود آن است كه ، طورى حرف بزند يا كارى كند كه ، احترام او از بين برود .\r\nس 3 - آيا دست دادن مأمومين بعد از نماز جماعت ، مستحبّ است ؟\r\nج 3 - در خصوص اين مورد ، نصّ و روايتى نيست ولى اصل مصافحه ، مستحبّ است .\r\nس 4 - آيا اصرار بر گناه صغيره موجب فسق مىشود ؟\r\nج 4 - موجب فسق است .\r\nس 5 - اگر مأموم در جهت درك فضيلت نماز جماعت در تشهّد آخر نماز به جماعت ملحق شود كيفيت نشستن مأموم در اين هنگام چگونه است آيا به نحو تجافى باشد يا نشستن معمولى ؟\r\nج 5 - به حال تجافى بايد بنشيند .\r\nس 6 - آيا تهمت زدن و افتراء زدن به علماء روحانى و غيرروحانى موجب فسق مىگردد ؟\r\nج 6 - تهمت زدن موجب تحقّق فسق است .\r\n\r\nاهمّيت نماز جمعه\r\nس 1 - نرفتن به نماز جمعه ، چه حكمى دارد ؟\r\nج 1 - در صورتى كه به قصد استخفاف نباشد ، اشكالى ندارد ولى شركت كردن اصلح است .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nوجوب نماز جمعه\r\nس 1 - طبق نظر حضرتعالى اگر نماز جمعه واجب تخييرى است ، پس چرا اظهر عدم كفايت از ظهر است ؟\r\nج 1 - به نظر ما نماز جمعه بايد به رجاء مطلوبيّت انجام شود و نيّت آن عبارت است از ، نماز جمعه مىخوانم به قصد وجوب تخييرى اگر واجب باشد و علت اين كه گفته شده اظهر عدم كفايت از ظهر است ، آن است كه براى ما ثابت نشده كه در عصر غيبت نماز جمعه واجب باشد .\r\nس 2 - كسى كه مدّت زيادى مقلّد مرحوم آيةالله خوئى بوده و ايشان فتوا داده‌اند : كه در زمان غيبت با وجود شرايط اگر نماز جمعه اقامه شد ، شركت در آن واجب است و در اين مدّت در نماز جمعه شركت نكرد ، آيا نماز ظهر مكفى و مبرىء الذمّه از او شده است يا خير ؟\r\nج 2 - بنابر نظر ايشان اگر نماز ظهر را در غير وقت نماز جمعه آورده باشد ، كفايت مىكند .\r\nس 3 - آيا اقامه نماز جمعه ، بدون اذن حاكم شرع صحيح است ؟\r\nج 3 - اذن حاكم شرع ، شرط صحّت نماز جمعه نيست .\r\nس 4 - آيا شركت در نماز جمعه واجب كفائى است يا عينى ؟\r\nج 4 - واجب تخييرى است گرچه به نظر ما كفايت از ظهر نمىكند .\r\nس 5 - در غياب امام زمان ( ع ) ، نماز جمعه واجب است يا مستحبّ ؟\r\nج 5 - به قصد رجاء مطلوبيّت انجام دهد و نماز ظهر را هم بخواند .\r\n\r\nاحكام نماز جمعه\r\nس 1 - اگر در نماز جمعه ، امام در ركعت دوّم اشتباهاً دو ركوع به جا آورد و مأموم هم بدون توجّه انجام داد ، آيا اين نماز صحيح است ؟\r\nج 1 - در فرض مزبور نماز هر دو باطل است .\r\nس 2 - نماز ظهر احتياطى و عصر بعد از نماز جمعه ، آيا اخفاتى است يا جهرى ؟\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nج 2 - بستگى به فتواى مجتهد آن فرد در اصل نماز دارد اگر در اصل نماز جهر را جايز بداند ، پس نماز احتياطى هم مثل آن است .\r\nس 3 - اذان جمعه ، آيا قبل از خطبه‌هاست يا بعد از آن ؟\r\nج 3 - در روز جمعه دو اذان بيشتر نبايد گفته شود ، يك اذان اعلام و ديگرى اذان جمعه است ، كه اگر وقت داخل شده است ، بايد قبل از خطبه‌ها گفته شود و اگر وقت داخل نشده ، بعد از خطبه‌ها گفته شود .\r\nس 4 - اذانى كه در نماز جمعه ، بدعت است و حرام ، كدام است ؟\r\nج 4 - اذان سوّم در روز جمعه ، از نظر شيعه بدعت و حرام است .\r\nس 5 - آيا گوش دادن به خطبه‌هاى نماز جمعه ، واجب است ؟\r\nج 5 - بلى واجب است .\r\nس 6 - آيا مىشود همزمان با اقامه نماز جمعه ، انسان نماز واجب خود را فرادى بخواند ؟\r\nج 6 - جايز است ولى احتياط آن است كه تأخير بياندازد ، تا نماز جمعه تمام شود .\r\nس 7 - اگر كسى خطبه‌هاى نماز جمعه را درك نكرد ، آيا نماز جمعه‌اش صحيح است ؟\r\nج 7 - نماز جمعه او صحيح است ولى كفايت از ظهر نمىكند .\r\nس 8 - آيا شخص مسافرى كه حاضر به نماز جمعه مىشود ، جايز است كه امام جمعه شود ؟\r\nج 8 - جايز نيست كه امام جمعه باشد ، ولى مىتواند مأموم باشد و كفايت از ظهر نمىكند .\r\nس 9 - آيا شروع كردن خطبه‌هاى نماز جمعه قبل از اذان و وقت شرعى ، جايز است ؟\r\nج 9 - احتياط آن است كه قبل از زوال ( موقع اذان ظهر ) ، شروع به خطبه‌ها نشود .\r\nس 10 - آيا مباحث سياسى در خطبه نماز جمعه جزء شرايط نماز جمعه است ؟\r\nج 10 - خير جزء شرايط نيست .\r\nس 11 - آيا بلند خواندن قرائت نماز ظهر روز جمعه براى مردان و زنان مستحبّ است يا خير ؟\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nج 11 - براى مردان اشكال ندارد بلكه مستحبّ هم هست .\r\nس 12 - آيا نماز جمعه كفايت از نماز ظهر مىكند ؟\r\nج 12 - به نظر ما نماز جمعه از نماز ظهر كفايت نمىكند و بايد نماز ظهر را هم بخواند .\r\nس 13 - آيا در هنگام نماز جمعه جايز است كه در جاى ديگر و يا حتّى در نزديكى محلّ نماز جمعه نماز جماعت برقرار يا نماز فرادى خواند ؟\r\nج 13 - به نظر ما اشكال ندارد .\r\nس 14 - در موقع ايراد خطبه‌هاى نماز جمعه برخى از نمازگزاران به صحبت كردن مىپردازند و به خطبه‌ها گوش نمىدهند يا برخى اصلًا به خطبه‌ها نمىرسند و موقع اقامه نماز به مصلّى مىرسند حكم نماز آنها چيست و آيا نماز جمعه آنها از ظهر كفايت مىكند ؟\r\nج 14 - به نظر ما نماز جمعه از ظهر كفايت نمىكند و لذا بايد نماز ظهر هم خوانده شود ولى بايد در هنگام ايراد خطبه به خطبه گوش فرا دهد .\r\nس 15 - در روز جمعه در حالى كه هنوز نماز جمعه تمام نشده است آيا جايز است كه در جاى ديگر شهر كسى نمازش را به جماعت يا فرادى بخواند ؟\r\nج 15 - به نظر ما نماز خواندن چه جماعت و چه فرادى در زمان انجام نماز جمعه اشكال ندارد .\r\n\r\nاحكام نماز مسافر ( وطن )\r\nس 1 - آيا انسان حدّاكثر چند وطن رامىتواند ، براى خود انتخاب كند ؟\r\nج 1 - جواز انتخاب سه وطن عرفاً بعيد نيست ولى در مقدار بيشتر از آن بايد احتياط گردد .\r\nس 2 - مدّت اقامت در هر وطن چند روز بايد باشد ؟\r\nج 2 - اگر منظور از وطن ، وطن شرعى باشد ، بايد شش ماه پى در پى بماند امّا در وطن اتّخاذى ( كه به دو سال قصد اقامت محقّق مىشود ) بعد از وطن شدن ، هر مقدار بماند كفايت مىكند و نمازش تمام است .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nس 3 - كسى كه در جايى قصد توطّن مىكند ، آيا از به دو ورود نماز و روزه‌اش تمام است ، يا مدّتى بايد باشد و اگر بناست مدّتى باشد چه مقدار بايد باشد ؟\r\nج 3 - از اوّل نماز و روزه او تمام است مشروط بر اينكه از اوّل قصد توطّن كند و مقدارى هم بماند و نبايد قصد وطنيّت او كمتر از دو سال باشد .\r\nس 4 - آيا محلّ كار يا محلّ تحصيل ، در حكم وطن است و آيا براى زن خانه دار محلّ كار يا محلّ تحصيل همسرش ، نيز وطن محسوب مىشود ؟\r\nج 4 - به نظر ما محلّ كار و تحصيل در حكم وطن است ، در صورتى كه مدّت اقامت كمتر از دو سال نباشد و زوجه بر حسب عرف تابع همسر است ، مگر آن كه خودش تابعيّت را قبول نكند .\r\nس 5 - كسى كه در غير وطن اصلىاش زندگى مىكند و براى رفتن به محلّ كار ، بايد از حدّ ترخّص بگذرد ، حكم نماز و روزه او در محلّ زندگى و محلّ كار چيست ؟\r\nج 5 - نماز او تمام است و روزه هم مىتواند بگيرد و محلّ زندگى او اگر بيش از 2 سال قصد اقامت دارد ، مانند وطن اوست و حكم وطن اصلىاش را دارد .\r\nس 6 - زنانى كه به شهر ديگر به خانه بخت مىروند و تا آخر هم در آنجا ، با شوهر خود زندگى مىكنند و از وطن اصلى خود هم اعراض نكرده‌اند ، حكم نماز و روزه آنها چگونه است ؟\r\nج 6 - در وطن اصلى و وطن دوّم نماز آنها تمام است .\r\nس 7 - اگر شخصى مدّت حدّاقل شش ماه در جايى غير از وطن خود اقامت كرد و در اين مدّت اصلًا از اين شهر خارج نشد ، آيا اين شهر در حكم وطن اوست ؟\r\nج 7 - اگر قصد ماندن در آنجا را به مدت دو سال يا بيشتر دارد ، اقامت شش ماه هم در حكم وطن خواهد شد و الّا صرف اقامت شش ماه ، موجب صدق وطن نمىشود .\r\nس 8 - اگر شخصى در شهرى غير وطن خودش اقامت گزيد و قصد اقامت دائمه در آن شهر را نداشت ، امّا پس از مدّتى مثلًا چند سال عرفاً مردم او را اهل آن شهر مىدانند ، آيا آن شهر در حكم وطن اوست ؟\r\nج 8 - در فرض مزبور ، آن شهر حكم وطن را دارد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nس 9 - اگر شخصى قصد اقامت دائم در شهرى را داشت آيا به محض ورود او به آن شهر وطن او محسوب مىشود ، چه مدّت لازم است كه حكم وطن درباره او صادق باشد ؟\r\nج 9 - بايد قصد توطّن بيش از دو سال را داشته باشد و كمتر از ده روز هم نماند بلكه در حدّى باشد ، كه عرفاً بگويند اينجا وطن او شده است .\r\nس 10 - طلّابى كه براى تحصيل به قم آمدند و چند سال است در قم هستند و آينده نيز معلوم نيست كه در كجا باشند ، احتمال دارد در قم بمانند و احتمال دارد بروند ، حكم نماز و روزه آنها چگونه است ؟\r\nج 10 - حكم وطن اتّخاذى را دارد و نماز و روزه آنها تمام است .\r\nس 11 - اگر شخصى در شهرى غير از محلّ تولّد خود قصد توطّن نمود به اين نيّت كه دائماً در آن شهر بماند امّا پس از چند سال بر حسب اتّفاق و ضرورت از آن شهر منتقل شد ، آيا آن شهر وطن او باقى خواهد ماند آيا اين امكان وجود دارد كه در آنِ واحد چند وطن داشته باشد ؟\r\nج 11 - باقى ماندن آن شهر به وطنيّت بستگى دارد به اين كه اعراض نكند ، پس خروج از راه ضرورت موجب به هم خوردن وطن نمىشود ، مثل آن كه او را بجاى ديگر تبعيد كرده باشند و داشتن دو وطن مانعى ندارد .\r\nس 12 - مراد از وطن ثانوى چيست ؟ مثلًا كسى اهل شهرى است ، بنا دارد قم را وطن ثانى قرار دهد ، حال آيا براى صدق وطن ابتداءً بايد چند ماه باشد و اگر در سال چند ماه هم در وطن ثانوى باشد ، آيا اين وطن حساب مىشود يا خير ؟\r\nج 12 - وقتى تصميم گرفت در محلّى بعنوان زندگى بماند و مقدارى ماند كه عرفاً بگويند در اينجا زندگى مىكند ، وطن او محسوب مىگردد و احتياج نيست چندين ماه بماند .\r\nس 13 - طلّاب ، دانشجويان و سربازان در شهر غير وطن اصلى راجع به نماز و روزه چه حكمى دارند ، آيا قصد لازم است ؟\r\nج 13 - نظر ما اين است كه : اگر قصد دارد مدّت چند سال در شهرى بماند ، مىتواند آنجا را وطن قرار دهد و نمازش را تمام بخواند ، ولى نسبت به سرباز مشكل است زيرا ماندن او به اختيار خودش نيست و لذا بايد قصد نمايد .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nس 14 - كسى كه ييلاق را براى هميشه ، محلّ زندگى سالى چند ماه قرار داده حكم وطن او را دارد ؟\r\nج 14 - حكم وطن دوّم را دارد .\r\nس 15 - دانشجويانى كه مدّت 4 سال يا بيشتر در غير وطن خود مشغول تحصيل هستند ، آيا محلّ تحصيل حكم وطن را دارد ؟ و نماز و روزه آنها چه حكمى دارد ؟\r\nج 15 - با فرض مذكور حكم وطن را دارد و نماز او تمام است .\r\nس 16 - طلبه‌اى كه وارد حوزه علميه مىشود معمولًا قصد مىكند كه حدّاقل تا پايه پنجم يا ششم در حوزه درس بخواند آيا آنجا حكم وطن براى او دارد ؟\r\nج 16 - به نظر ما حكم وطن دارد و نماز او تمام است و روزه هم بايد بگيرد .\r\nس 17 - پدر و مادرى كه ساكن شاهرود هستند براى زيارت به مشهد مىروند در مشهد خداوند به اينها فرزندى عطا مىكند آيا مشهد زادگاه و وطن اوّل اين فرزند است يا زادگاه پدر و مادر ، توضيح فرمائيد ؟\r\nج 17 - محلّ تولّد وطن محسوب نمىشود و وطن جايى است كه زندگى مىكند .\r\nس 18 - به نظر حضرتعالى صدق وطن دوّم به چيست ؟\r\nج 18 - به آنكه تصميم بگيرد كه در مكان دوّمى زندگى كند و وطن اوّل را هم اعراض نكرده باشد .\r\nس 19 - اينجانب در فصل زمستان يعنى ايّام درس در شاهرود زندگى مىكنم و وقتى كه مدارس تعطيل مىشود بر مىگردم به روستايم آيا مىتوانم شاهرود را وطن خود قرار دهم حكم نماز و روزه‌ام در شاهرود چگونه مىباشد ؟\r\nج 19 - اگر در ايّام درسى كه نزديك 9 ماه است در شاهرود هستيد حكم وطن دوّم را دارد .\r\nس 20 - كسى كه در روستا زندگى مىكند و در شهر خانه‌اى خريده است و خانهء شهر را اجاره داده است و هر چند وقت به شهر مىرود براى دريافت اجاره خانه ، نماز و روزه اين شخص چگونه مىباشد ؟\r\nج 20 - به محض آنكه خانه‌اى دارد ، وطن محسوب نمىشود و بايد نماز را\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nشكسته بخواند و روزه هم نمىتواند بگيرد .\r\n\r\nاعراض از وطن\r\nس 1 - كسى كه هر چند وقت يك بار به محلّ تولّد و وطن اصلى خود مىرود ، ولى به هيچ وجه قصد بازگشت دائمى را به آنجا ندارد ، آيا باز هم وطن او حساب مىشود ، يا اعراض محقّق شده ؟\r\nج 1 - تا اعراض نكرده و فى الجمله هر سال چند مرتبه به وطن مىرود ، حكم وطن را دارد .\r\nس 2 - اگر كسى از وطن اصلى يا اتّخاذى اعراض كند ولى هنوز در آنجا ملك دارد ، آيا در صورتى كه به آنجا برود نمازش قصر است يا تمام ؟\r\nج 2 - وقتى اعراض كرده بايد نماز را قصر بخواند ، گرچه ملكى هم داشته باشد .\r\nس 3 - منظور از اعراض از وطن چيست ؟\r\nج 3 - اعراض از وطن اين است كه تصميم بگيرد كه ديگر براى زندگى كردن به وطن مورد اعراض بر نگردد و يا اينكه عملًا طورى عمل كند كه عرفاً بگويند ديگر از اين وطن اعراض نموده و اعراض صدق كند .\r\nس 4 - حكم همسر انسان كه بعد از ازدواج به همراه شوهر به شهر ديگرى مىرود از نظر توطّن پدرى و مادرى او و نسبت به وطن همسر او و نسبت به محلّ فعلى چه مىباشد ؟\r\nج 4 - نسبت به وطن پدرى اگر از آن مكان اعراض نكرده و به آنجا رفت و آمد دارد ، همچنان وطن او حساب مىشود و نماز او تمام و روزه هم بگيرد ولى نسبت به محلّ فعلى همسر چون مىخواهد با همسرش زندگى كند و شوهر اين مكان را وطن قرار داده ، وطن زن هم محسوب مىشود ولى نسبت به وطن قبلى شوهر وطن او نيست .\r\nس 5 - زنى كه شوهر مىكند و وطن شوهر غير از وطن اوست آيا زن مىتواند از وطن اصلى خود اعراض نكند و آن را به عنوان وطن خود نگهدارد ؟\r\nج 5 - زن مىتواند از وطن اصلى خود اعراض نكند به شرط آنكه عملًا اعراض\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nحاصل نشود .\r\n\r\nقصد اقامت\r\nس 1 - زنى كه در ايّام عادت وارد شهر مقدّس قم شده و چهار روز از ايّام عادتش باقى مانده و بنا دارد قصد ده روز كند ، آيا بايد صبر كند تا پاك شود بعد قصد كند يا مىتواند قصد كند و چهار روز ايّام حيض را جزء ده روز قرار دهد ؟\r\nج 1 - مىتواند از اوّل قصد كند و چهار روز ايّام عادت را جزء ده روز قرار دهد .\r\nس 2 - اگر شخصى قصد ده روز كرد و ماند و روز يازدهم بمدّت 24 ساعت به محلّى كه دو فرسخ است رفت ، اوّلًا نماز و روزه او در محلّ جديد چگونه است و ثانياً به محلّى كه قصد كرده و بر مىگردد ، آيا مجدّداً بايد قصد كند ؟\r\nج 2 - قصد اقامه او به هم نمىخورد و در محلّ جديد هم ، نماز او تمام است .\r\nس 3 - چنانچه شخصى قصد اقامت ده روز كند ، آيا مىتواند در اين بين به جاى ديگر برود به شرط آن كه از حدّ مسافت شرعى عدول نكرده باشد ؟\r\nج 3 - به نظر ما در صورتى كه يك نماز چهار ركعتى خوانده سفر اشكال ندارد و به قصد اقامه ضرر نمىزند .\r\nس 4 - آيا به نظر مبارك شما وظيفه كسى كه شغل او سفر است با كسى كه شغل او در سفر است فرق دارد ؟\r\nج 4 - كسى كه شغل او سفر است اگر مسافرتى مىكند كه مربوط به شغل او نيست و مثلًا با ماشين عمومى به زيارت مىرود ، نماز او شكسته است ولى در مورد كسى كه شغل او در سفر است ، ملاك كثرت سفر است و لذا اگر هم مسافرتى برود كه در رابطه با شغلش نيست باز از ملاك كه كثرت سفر است خارج نمىشود ، و لذا نمازش تمام است .\r\nس 5 - شخصى آگاه نبوده كه در اقامت عشره ، وحدت محلّ شرط است لذا در حين قصد عشره در محلّ ، قصدش اين بوده كه خارج از حدّ ترخص برود آن هم همه روزه بيش از دو\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nساعت رفت و آمد كند حال نمازهايى كه كامل خوانده و روزه‌هايى كه گرفته چه وضعيتى دارد ؟\r\nج 5 - بايد قضا كند .\r\nس 6 - كسى كه بخواهد قصد ده روز كند و تا غروب روز دهم بماند آيا بايد روز اوّل از اذان صبح در محلّ مستقر باشد و قصد عشره نمايد و يا از طلوع آفتاب كفايت مىكند ؟\r\nج 6 - روز اوّل بايد از طلوع فجر صادق در آن محلّ اقامت كند و قصد نمايد .\r\nس 7 - ملوانى كه كارش صيد ماهى است گاهى وقتها جهت صيد ماهى بيست روز به دريا سفر مىكند و اين سفر يكسره طول بكشد و در اين مدّت مشغول صيد ماهى در دريا مىباشد آيا اين بيست روز حكم توقف بيش از ده روز را دارد تا سفر بعد از آن شكسته شود يا خير ؟\r\nج 7 - چون در سفر است پس هر چه بماند تفاوتى نمىكند و نماز تمام است و روزه را بايد بگيرد و آنچه را كه شنيده‌ايد اين است كه صياد اگر در وطن ده روز بماند نمازش شكسته مىشود ولى در سفر هر چه كه بماند اشكال ندارد و نماز او هم تمام و روزه هم صحيح است .\r\nس 8 - اگر مسافرى در محلّى قصد ده روز را نمود و نمازهاى چند روز را خواند و بعد از چند روز از قصد خود برگشت در اين هنگام متوجّه شد كه نمازهاى چند روز گذشته همه باطل بوده است چند روز باقيمانده را بايد تمام بخواند يا شكسته و نمازهاى قضا شده را تماماً قضا كند يا خير ؟\r\nج 8 - بايد نمازها را به صورت شكسته ، قضا كند و چند روز باقيمانده را هم شكسته بخواند اگرچه احتياط مستحبّ آن است كه هم شكسته و هم تمام قضا نمايد و در باقيمانده ايّام نيز تماماً و قصراً بخواند .\r\nس 9 - اگر كسى قصد اقامه كرد و نماز مغرب و عشاء را خواند و بعد از آن از قصد خود برگشت در اين زمان متوجّه شد كه يكى از اين دو نماز باطل بوده آيا بعد از اين نمازها را تا زمانى كه در اين مكان مىماند تمام بخواند يا خير ؟\r\nج 9 - در اين صورت بايد نمازها را تا زمانى كه در آن مكان مىماند شكسته بخواند .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nس 10 - با فرض بالا كه مىداند يكى از مغرب و عشاء باطل است وظيفه‌اش چيست ؟\r\nج 10 - بايد نماز مغرب و عشاء را دوباره اعاده كند و عشاء را قصراً اعاده نمايد .\r\nس 11 - شخصى خيال مىكند با قصد اقامت هفت روز در جايى مىتواند نمازش را تمام بخواند و روزه را بگيرد حكم نماز او كه كامل خوانده و روزه‌هايى را كه گرفته چيست ؟\r\nج 11 - نماز و روزه را بايد قضا كند .\r\nس 12 - اگر شخصى در يك شهرى غير از وطن خود ، بخاطر موقعيت شغلى و يا درسى ، بخواهد يكسال و يا دو سال در اين شهر بماند از چه هنگام نمازش تمام و نياز به قصد عشره ندارد ؟\r\nج 12 - اگر قصد ماندن دو سال يا بيشتر را دارد قصد يك اقامه ده روزه را بنمايد و يك ماه بماند تا قصد وطنيّت او تحقق پيدا كند .\r\nس 13 - شخصى اذان صبح روز چهارشنبه وارد قم شده قصد دارد تا غروب روز جمعه بماند و فكر مىكند ده روز نمىشود يك روز كه گذشت متوجّه شد كه از اوّل ورود تا جمعه ده روز مىشود حال نماز روز چهارشنبه را قصر خوانده ، نمازهاى نه روز ديگر را چطور بخواند ؟\r\nج 13 - در جائى كه وظيفه داشته نماز را تمام بخواند و قصر خوانده بايد نمازها را قضا كند و بعد از آن نيز كه متوجّه شد بايد نمازها را تمام بخواند .\r\nس 14 - نماز امدادگران در حوادث و سوانح كه مدّت اقامت معلوم نمىباشد چگونه است ؟\r\nج 14 - تا يك ماه نماز شكسته است و بعد از يك ماه بايد تمام بخوانند اگر در يك محلّ يك ماه را ماندند .\r\n\r\nمسافت شرعى\r\nس 1 - كسى كه با بليط غصبى به مسافرت مىرود نماز و روزه او چگونه است ؟\r\nج 1 - نماز او شكسته است .\r\nس 2 - شخصى از وطن خود به قصد كوه‌نوردى حركت مىكند ، البتّه قصدش اين است كه تا بالاى كوه برود اگر مستقيم برود 5 / 22 كيلومتر نمىشود ، لذا به صورت مارپيچى و معوّج\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nمىرود ، وقتى كه به بالاى كوه مىرسد ديوار شهر را مىبيند ولى اذان را نمىشنود ، وظيفه او نسبت به نماز و روزه چيست ؟\r\nج 2 - در فرض مزبور بايد نماز را شكسته بخواند و روزه نيز نگيرد ، چون ملاك در پنهان شدن ديوارها ، به صورت متعارف است كه در زمين مسطّح باشد .\r\nس 3 - مبدأ و مقصد مسافرت كجا مىباشد ؟\r\nج 3 - آخرين خانه‌هاى شهر اوّل مبدأ مسافرت است ولى در مقصد تفاوت مىكند اگر هدف او نقطه معيّنى از شهر است همان نقطه انتها مسافت است ولى اگر خود شهر هدف است اوّل شهر ، انتهاء مسافت است .\r\nس 4 - شخصى قصد هشت فرسخ كرد ولى در بين راه منصرف شد و حال آنكه از حدّ ترخّص گذشته ولى به هشت فرسخ نرسيده است ، وظيفه چيست ؟\r\nج 4 - اگر نماز را بعد از انصراف از قصد خود بخواند ، تمام است .\r\nس 5 - روستايى دو جاده دارد ، يكى به طرف شهر 21 كيلومتر و ديگرى 25 كيلومتر است ، اگر شخصى موقع رفتن از طرف 21 كيلومتر برود و موقع برگشتن بعد از ظهر از طرف 25 كيلومتر برگردد ، نماز و روزه او چه حكمى دارد ؟\r\nج 5 - در صورتى كه از مسير 21 كيلومترى سفر كند و قصد داشته باشد يك شب يا بيشتر بماند و بعد از آن از مسير 25 كيلومترى برگردد ، نماز او شكسته است و اگر قصد ماندن را ندارد و شب هم نماند ، نمازش تمام است .\r\n\r\nشرايط شكسته شدن نماز\r\nس 1 - كسى از مسافرت برگشته آيا به حدّ ترخص وطن دوّم برسد نماز و روزه‌اش درست است يا خير ؟\r\nج 1 - نماز و روزه‌اش تمام است .\r\nس 2 - اينجانب كشاورز هستم و زمينهاى زراعى بنده در هشت فرسخى روستايمان مىباشد و هر هفته جمعه‌ها براى آبيارى مىروم و ممكن است گاهى دو روز در آنجا باشم حال حكم نماز و روزه‌ام چيست ؟\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nج 2 - با وصف موجود نماز شما شكسته است مگر آنكه در يك هفته دو مرتبه رفت و آمد كنيد و بعد ديگر نمازهاى شما تمام است گرچه هفته بعد يك مرتبه سفر داشته باشيد .\r\nس 3 - شخصى از يك روستا قصد دارد بيايد شهر دارو بگيرد كه 6 كيلومتر است شهر دارو ندارند مىرود شهر ديگر آن شهر هم دارو ندارند مىرود شهرى ديگر وقتى به شهر آخرى رسيد حدود پنجاه كيلومتر طى كرده دارو را گرفته كه از اوّل قصد مسافت نداشته حال 3 روز در شهر آخر مىماند نماز و روزه چه حكمى دارد ؟\r\nج 3 - اگر با قصد و توجّه به اينكه بايد اين مسير را برگردد در ميان راه زمانى كه از حدّ مسافت شرعى گذشت به مسير خود ادامه مىدهد در بين راه نماز او شكسته است و آن چند روزى را كه در آن شهر ، ميان راه مىماند بايد نماز را جمع بخواند و در مسير برگشت نماز او شكسته است ولى اگر بدون توجّه به بازگشت به مسير ادامه مىداد و به مكانى كه مىخواهد چند روز بماند ، مىرسيد بايد نماز را تمام بخواند .\r\nس 4 - شخصى مردّد بود از 30 روز نمازش تمام مىشود حال اگر در ميان آن 30 روز چند مرتبه خارج از حدّ ترخص مىرفت باز هم احكام اتمام بعد از 30 روز بر او بار مىشود ؟\r\nج 4 - اگر رفت و آمدش كمتر از حدّ مسافت بوده است بعد از 30 روز نمازش تمام است .\r\nس 5 - مسافت شرعى تا كجا محاسبه مىشود تا اوّل شهر و يا تا محلّ مورد نظر در خود شهر ؟\r\nج 5 - اول شهر محاسبه مىگردد .\r\nس 6 - كسى به مسافرت رفته مثلًا هنوز به چهار فرسخى نرسيده است كه ماشين خراب مىشود حكم نماز و روزه‌اش چگونه مىباشد ؟\r\nج 6 - اگر قصد ادامه راه دارد نمازش تمام است چون از اوّل قصد سفر كرده بود .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nس 7 - اينجانب چند شتر دارم كه در بيابان مىچرند بنده هفته‌اى يك يا دو بار براى سركشى از شتران به بيابان مىروم گاهى از روستا خيلى دور مىشوند و گاهى در نزديكى روستا هستند حكم نمازم چگونه است ؟\r\nج 7 - با فرض مذكور نماز تمام است مگر آن كه در راه برگشت مسافت آن بيش از مسافت شرعى باشد كه در اين صورت در راه برگشت نماز شكسته است .\r\nس 8 - كسانى كه شتر چران هستند حكم نماز و روزه‌شان چگونه است ؟\r\nج 8 - نمازشان تمام است .\r\nس 9 - بنده شغلم تجارت مىباشد گاهى ممكن است در طول 10 روز سه دفعه مسافرت كنم و ممكن است كه يك ماه هم بگذرد و مسافرت نكنم روزه و نماز من در مسافرت چگونه مىباشد ؟\r\nج 9 - با فرض مذكور مسافر هستيد و بايد نماز را شكسته بخوانيد مگر آن كه در چند هفته اوّل هر هفته دو بار سفر كنيد تا مصداق كثيرالسفر محقّق شود و بعد اگر تا ده روز نشده يك مرتبه هم سفر كنيد نماز شما در بين راه و همچنين در سفر تمام است .\r\nس 10 - اينجانب دانشجو مىباشم و هر هفته بايد چهارشنبه و پنجشنبه از روستاى خودم كه تا شهر 125 كيلومتر فاصله دارد بروم و دو روز از هفته يا سه روز را بايد در شهر باشم حكم نماز و روزه‌ام در شهر و در بين راه چگونه مىباشد معيّن بفرمائيد ؟\r\nج 10 - جواب همانند جواب سئوال قبلى مىباشد .\r\n\r\nحكم دائم‌السفر ، كثيرالسفر و كسى كه شغل او سفر است\r\nس 1 - حكم نماز و روزه معلّمهائى كه هر روز يا در هفته 3 روز به خارج از حدّ ترخّص شرعى مىروند ، چيست ؟\r\nج 1 - با فرض مذكور نماز آنها تمام است .\r\nس 2 - كسى كه از طرف اداره مأموريّت دارد كه ، دو سال در شهر ديگرى مشغول كار شود و برگردد نماز او در اين مدّت قصر است يا تمام ؟\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nج 2 - به نظر ما حكم وطن را دارد و بايد نماز را تمام بخواند .\r\nس 3 - اگر شخصى شهرى را به عنوان وطن اتّخاذ كرد ، آيا از همان ابتداى سكونت نماز را تمام بخواند يا حكم ديگرى دارد ؟\r\nج 3 - بايد در اوّلين مرتبه قصد اقامه عشره كند و چند ماه بماند تا عرفاً صدق كند كه مىخواهد در آن مكان زندگى كند ، كه در اين صورت مىتواند از ابتداء نماز را تمام بخواند .\r\nس 4 - منظور از وطن شرعى چيست ؟\r\nج 4 - به نظر ما وطن شرعى ثابت نيست و ملاك ، همان وطن عرفى است يعنى شخص تصميم داشته باشد در يك جائى بيش از دو سال بماند و مدّتى در آنجا سكونت كند كه عرفاً بگويند مىخواهد در آنجا زندگى كند كه وطن او محسوب مىشود .\r\nس 5 - شخصى كه ساكن روستا است و تمام سال تحصيلى هر روز جهت درس خواندن به شهر مىرود ، نمازش چگونه است ؟\r\nج 5 - كثيرالسفر است و بايد در سفر اوّل نماز را شكسته و در سفر دوّم جمع و در سفرهاى بعدى تمام بخواند .\r\nس 6 - كسى كه وطنش قم است و از بروجرد هم عيال اختيار كرده و بنا دارد بطور مرتّب ، هفته‌اى يك يا دو روز به بروجرد برود وظيفه او نسبت به نماز و روزه چيست ؟\r\nج 6 - اگر قصد وطن دوّم را در بروجرد دارد ، بايد در مرتبه اوّل كه به آنجا مىرود مقدارى بماند كه عرفاً صدق وطن كند ، بعد مىتواند هفته‌اى دو روز به بروجرد برود و همچنين اگر دو هفته اوّل هر هفته دو مرتبه يا بيشتر به بروجرد مسافرت كند مصداق كثيرالسفر است و نماز را تمام بخواند و بعد از آن هم اگر هر هفته يك مرتبه هم برود كفايت مىكند .\r\nس 7 - برادران مأمورين نيروى انتظامى كه كارشان گشت زنى با اتومبيل در محدوده بيش از چهار فرسخى خارج از شهر مىباشد ، حكم نماز و روزه آنها چگونه است با دو فرض آن كه شهر ، وطن اصلى يا غير اصلى باشد ؟\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nج 7 - ظاهراً حكم كثيرالسفر را دارند و تا زمانى كه ده روز در محلّ زندگى نمانند ، در مسافرت نماز آنها تمام است و اگر ده روز در محلّ زندگى بمانند ، بايد سفر اوّل را شكسته بخوانند و در سفر دوّم احتياطاً جمع بخوانند .\r\nس 8 - شخصى وطن او روستا است و زندگى مىكند ، حال در شهر كه مسافت آن تا روستا بيش از چهار فرسخ است ، خانه‌اى خريده و چند روز يك بار به شهر مىرود ، نماز و روزه او در شهر چه حكمى دارد ؟\r\nج 8 - در صورتى كه در هر هفته بيش از دو بار به شهر برود ، نماز او تمام است و الّا بايد نماز را شكسته بخواند و داشتن منزل ملاك نيست .\r\nس 9 - آيا ملاك در تمام خواندن نماز و گرفتن روزه كثيرالسفر بودن است يا اين كه شغل بايد در سفر باشد ؟\r\nج 9 - به نظر ما هر كدام ، مىتواند ملاك براى تمام خواندن نماز و گرفتن روزه باشد .\r\nس 10 - بعضى از شركتهاى ايرانى با كشورهاى ديگر قراردادى منعقد نموده كه در هر دوره تعدادى از كاركنان به مدّت يك ماه و حدّاكثر سه ماه به آن كشور جهت مأموريت محوّله اعزام مىگردند ، كه محلّ اقامت و محلّ كار آنان در دو شهر مختلف قرار گرفته و فاصله دو شهر از مسافت شرعى خارج مىگردد و لذا در خصوص اقامه نماز و فريضه روزه در ماه مبارك رمضان ، نظر مبارك چگونه است ؟\r\nج 10 - در صورتى كه امكان قصد اقامه ده روز در هيچ يك از دو محلّ براى آنان امكان نداشته باشد نمازشان در طول اين مدت شكسته است و روزه نيز نمىتوانند بگيرند .\r\nس 11 - شخص كثيرالسفرى ( من شغله فى السفر ) كه بين دو شهر تردّد دارد ، چنانچه به مأموريت كوتاه مدّت يا بلند مدّت مثل اردو و سمينار و غيره در رابطه با شغل مىرود ، وضعيّت نماز و روزه او در محلّهاى مذكور چگونه است ؟ و اين شخص اگر هنگام اذان ظهر ( هنگامى كه بين دو محلّ تردّد دارد ) بين راه باشد تكليف نماز و روزه‌اش چيست ؟\r\nاگر وضعيّت كار او بگونه‌اى باشد كه بايستى مرتّباً بين چند محلّ ( بيش از مسافت شرعى ) سركشى و نظارت كند در اين صورت حكم نماز و روزه‌اش چگونه است ؟\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nج 11 - اگر شخصى باشد كه كثيرالسفر بر او صادق است ، تا مادامى كه اين وصف وجود دارد ، در تمام موارد ذكر شده نمازش تمام است .\r\nس 12 - آيا سربازان وظيفه كه در طول خدمت سربازى به رانندگى اشتغال دارند ، رانندگى براى آنها شغل تلقّى شده و مصداق من شغله السفر بوده و نماز آنها تمام است ؟\r\nج 12 - فرقى ميان سرباز و غير آن نيست و اگر شغلش رانندگى باشد ، نماز آنها تمام است .\r\nس 13 - كسى كه راننده است ، امّا بيشتر اوقات در داخل محدوده محلّ ، كار رانندگى مىكند و بر حسب اتفاق گاهى اوقات در رابطه با شغلش بيش از مسافت شرعى را طىّ مىكند ، آيا نمازش تمام است ؟\r\nج 13 - اگر بگونه‌اى باشد كه هر دو سه روز به مسافت شرعى سفر مىكند ، حكم راننده را كه نمازش تمام است ، دارد ولى اگر هميشه در شهر است و گاهى در فاصله بيش از ده روز به مسافت مىرود ، بايد نماز را شكسته بخواند زيرا عرفاً او را راننده سفر نمىدانند .\r\nس 14 - كسى كه در غير وطن خود ساكن شده و هر روز مسافتى كمتر از 5 / 22 كيلومتر را طىّ مىكند ، نماز و روزه‌اش چگونه است و اگر فاصله دو محلّ بيش از مسافت شرعى باشد ، چه حكمى دارد ؟\r\nج 14 - خروج از محلّ جديد به محلّ دوّم خواه كمتر از مسافت باشد يا بيشتر ، در صورتى كه شغلش سفر باشد ، مثل راننده يا كثيرالسفر ، نماز تمام است و در غير آن ، وظيفه او شكسته خواندن نماز است تا مادامى كه محلّ جديد حكم وطن نشده باشد و يا قصد اقامه يا خواندن نماز چهار ركعتى نكرده باشد و اما اگر قصد اقامه يا وطن را كرده باشد در فرض كمتر از مسافت ، نماز او تمام است .\r\nس 15 - مسافر از چه روزى دائم‌السفر مىشود و روز چندم بايد تمام بخواند ؟\r\nج 15 - ملاك در دائم‌السفر شدن ، تعدّد سفر است نه روز ، پس در سفر اوّل نماز را شكسته مىخواند در صورتى كه سفر از وطن باشد ، يا جائى كه قصد اقامه ده روز را از اوّل داشته باشد و در سفر دوّم احتياطاً جمع بين قصر و اتمام كند و در سفر سوّم تمام بخواند .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nس 16 - افرادى كه در خارج از قم در حدّ مسافت حدود 3 يا 4 سال بعنوان معلّمى مأمورند و در هفته يك روز هم اياب و ذهاب مىكنند و نمىتوانند قصد ده روز نمايند ، نماز را چگونه بخوانند ؟\r\nج 16 - اگر هفته‌اى يك بار رفت و آمد كنند ، به نظر ما نماز شكسته است ولى اگر دو بار يا بيشتر در هفته باشد ، دائم‌السفر مىشود و نمازش تمام است مگر اين كه مدّتى در آنجا مانده باشد و آن محلّ را وطن خود قرار دهد كه در اين صورت حتّى در فرض اوّل هم نماز تمام است .\r\nس 17 - اگر فردى را كه راننده است و شغل او رانندگى است در يكى از شهرها توسط پليس بعللى بازداشت شد ، در اين مدّت وظيفه او از نظر نماز و روزه چه مىباشد ؟\r\nج 17 - تا ده روز نشده نماز او تمام و روزه را بايد بگيرد و بعد از ده روز ، احتياط واجب جمع است به اين كه نماز را هم تمام و هم شكسته بخواند و روزه را بگيرد و بعداً قضاى آن را هم بجا آورد .\r\nس 18 - در رساله عمليه آمده است كه يكى از شرايط قصر نماز آن است كه شغل مكلّف مسافرت نباشد سئوال اين است كه در بعضى زبانها هست كه اين شرط هم داراى چند شرط ديگرى است مثل آنكه هر ده روز يك بار مسافرت كند و يا اين كه تا سه ماه استمرار داشته باشد آيا اينها درست است يا خير ؟\r\nج 18 - ملاك در كثرت سفر آن است كه هفته‌اى دو بار يا بيشتر به سفر برود و اگر دو هفته متوالى اين كار را انجام دهد كثير السفر مىشود و از هفته سوم حتى اگر يك بار هم به سفر برود نماز و روزه او تمام است .\r\nس 19 - اينجانب فردى كارمند مىباشم و بنا به اقتضاء شغلى خود گاهى از طرف اداره به مأموريت اعزام مىشوم ( به طور متوسط در ماه ده روز ) آيا شغل اينجانب جزء مشاغل كثيرالسفر مىباشد و نماز و روزه اينجانب چگونه است ؟\r\nج 19 - كثيرالسفر شدن همانگونه كه در رساله آمده منوط به اين است كه لااقلّ در هر هفته دو بار مسافرت نمايد پس اگر كمتر شد و لو اين كه در هر سفرى ده روز بماند و قصد اقامه نكند نماز شكسته است .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nس 20 - آيا راننده‌اى كه در ايّام سال شغلش رانندگى است و در محدوده سه يا چهار فرسخى محلّ ، كار مىكند و گاه گاهى به جاى دورترى مىرود ( مثلًا صد فرسخى ) آيا نمازش تمام است يا شكسته ؟\r\nج 20 - در صورتى كه رانندگى شخص در محدوده كمتر از چهار فرسخى باشد ، حكم شخص معمولى را دارد يعنى بايد براى سفرهاى بيش از حدّ مسافت در سفر اوّل شكسته ، سفر دوّم جمع و سفر سوّم تمام بخواند ولى اگر رانندگى او در محدوده بيش از چهار فرسخ باشد حكم دائم‌السفر را دارد\r\nس 21 - دانش‌آموزان ، دانشجويان ، معلّمان ، سربازان و كارمندانى كه به جهت تحصيل ، سربازى يا شغل كار خود هفته‌اى يك روز يا بيشتر به مسافت شرعى ( 45 كيلومتر ) سفر مىكنند حكم نماز و روزه آنها چيست ؟\r\nج 21 - اگر هر هفته يك مرتبه مسافرت مىكنند بايد نماز را شكسته بخوانند و روزه نمىتوانند بگيرند ولى اگر هفته‌اى لااقل دو مرتبه سفر كنند و يا اينكه چند مرتبه پشت سر هم سفر كنند تا مصداق كثيرالسفر تحقّق پيدا كند اگرچه هفته‌هاى بعدى يك مرتبه هم سفر نمايند ، نماز آنها تمام و روزه هم بايد بگيرند البته به شرط آنكه از وطن ، اين سفرها را انجام دهد .\r\nس 22 - كسى كه ميان محلّ اقامت خود ( وطن يا غير وطن ) و محلّ شغل رفت و آمد مىكند و از باب سفر مقدّمه شغل و يا از باب من شغله‌السفر نمازش تمام است و مىتواند روزه بگيرد حال اگر از محلّ اقامت خود تا آن نقطه مقصد جهت كار شخصى خود برود نماز و روزه او چه حكمى دارد ؟\r\nج 22 - اگر بعنوان شغل يا مقدّمه شغلى سفر نكند بلكه اگر براى كار شخصى سفر رود روزه و نمازش قصر است .\r\nس 23 - روزه و نماز دانشجويان و طلّابى كه جهت تحصيل مسافرت مىكنند چيست ؟\r\nج 23 - اگر مراد دانشجويان و طلّابى است كه بيش از دو سال در محلّ تحصيل مىمانند ، اين مكان حكم وطن آنها را دارد و اگر مراد كسانى است كه در هفته چند روز در محلّ تحصيل هستند و چند روز در وطن ، راهى براى تمام شدن نماز ندارند مگر آنكه در هفته اوّل و دوّم لااقل دو مرتبه سفر كنند تا مصداق\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nكثيرالسفر حاصل شود و بعد از اين سفرها تا زمانى كه در وطن 10 روز نمانده‌اند نماز و روزه آنها در هر دو محلّ تمام است .\r\nس 24 - كارگران شهردارى كه بيرون از شهر كار مىكنند حكم نماز و روزه آنان چگونه است ؟\r\nج 24 - چنانچه هر روز مىروند چه بيشتر از مسافت شرعى بروند چه نروند ، نماز آنها تمام است و اگر هر روز نمىروند اگر در هفته دو مرتبه را مىروند ، باز نماز آنان تمام است در غير اين صورت نماز آنها شكسته است و هر كجا نماز تمام باشد روزه نيز بايد بگيرند .\r\nس 25 - مأموران نيروى انتظامى كه هميشه در حال مأموريت يا گاهى اوقات به مأموريت مىروند حكم نماز و روزه‌شان چگونه مىباشد ؟\r\nج 25 - اگر مأموريت آنها زياد است به طورى كه در دو هفته اوّل لااقل هفته‌اى دو مرتبه سفر مىكنند نماز آنها تمام است ولو آنكه در بعضى از مواقع هم در ده روز يك سفر بيشتر نداشته باشند ولى اگر مأموريت آنها كم است نماز آنها شكسته است .\r\nس 26 - شخصى ميان وطن و يا محلّ سكونت با محلّ شغل رفت و آمد مىكند كه البته نمازش تمام است حال در محلّ كار ده روز مىماند كه قهراً سفر بعد از آن شكسته بايد بخواند حال مىتواند سفر اوّل خود را از نقطه محلّ كار تا محلّ سكونت حساب كند تا در برگشتن به محلّ شغل نمازش را تمام بخواند ؟\r\nج 26 - اگر ده روز كه در محلّ كار ماند ، به قصد اقامه عشره مانده باشد بايد سفر اوّل نماز را جمع بخواند ولى اگر در محلّ كار ده روز مانده باشد ولى نه به قصد اقامه عشره سفر او به هم نمىخورد و از كثرت سفر خارج نمىشود ولى در آنجا كه به سفر متعدّد احتياج هست بايد سفر از وطن انجام بگيرد .\r\nس 27 - اگر امدادگرى در طى سال چندين مرتبه جهت مأموريتهاى مختلف از حدّ ترخص مجاز محلّ خويش خارج شود ولى خروج ايشان ميزان مشخصى نداشته باشد مثلًا در ارديبهشت ماه پنج بار در خرداد ماه فقط يك بار خارج شود شرايط نماز ايشان چگونه است .\r\nج 27 - با فرض سئوال نماز شكسته است .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nس 28 - شخصى كارش رانندگى بين دو شهر است ولى در هفته يك بار مىرود و بر مىگردد آيا نمازش تمام است يا شكسته ؟\r\nج 28 - اگر عرفاً شغل او رانندگى صدق كند نماز او تمام است اگر چه خوب است كه سفرها طورى تنظيم شود كه صدق عرفى براى شغل تأمين شود .\r\nس 29 - شخصى هر روز به بيش از مسافت شرعى سفر مىكند با اين توضيح كه هميشه بعد از اذان صبح از وطن خود حركت مىكند و قبل از اذان ظهر به آن شهر مىرسد حكم نمازوروزه اين شخص را بيان فرمائيد ؟\r\nج 29 - به نظر ما با فرض مذكور اين شخص كثيرالسفر است و نماز او تمام و بايد روزه هم بگيرد .\r\nس 30 - كسى كه كاميون دارد و شغلش سفر مىباشد اگر كاميون خراب شود و با اتوبوس مسافرت كند كه مشكل كاميون بر طرف شود باز هم دائم‌السفر مىباشد ؟\r\nج 30 - نمازش تمام است و اين سفرها ملحق به سفر شغلى مىباشد .\r\nس 31 - كسانى كه كارمند دولت هستند و مأموريت مىروند حكم نماز و روزه آنها چگونه است ؟\r\nج 31 - اگر مأموريت دراز مدّت است مثلًا بيش از دو سال در محلّ مأموريت مىماند ، حكم وطن دارد و اگر كوتاه مدّت است و مىدانند چند روز مىمانند اگر ده روز يا بيشتر است بايد قصد اقامه كنند و الّا نماز شكسته است .\r\nس 32 - اينجانب در روستا زندگى مىكنم و هر روز صبح در تاريكى بايد بروم شهر و چون كارگر كارخانه مىباشم صبح ساعت 30 / 7 دقيقه بايد در كارخانه آماده باشم و بعدازظهر ساعت 3 تعطيل مىشوم و بايد برگردم به روستا فاصله بين روستاى ما با شهر 45 كيلومتر مىباشد و اين كارِ هر روز من مىباشد حكم نماز وروزه‌ام را بيان فرمائيد ؟\r\nج 32 - اگر هر روز به اين نحو عمل مىكند كثيرالسفر است و نمازش تمام و روزه هم بايد بگيرد .\r\nس 33 - در فرض سئوال قبل اگر مثلًا هفته‌اى يك بار يا دوبار و يا بيشتر و يا هر دو هفته يك بار و يا بيشتر رفت و آمد داشته باشد نماز و روزه‌اش چه حكمى دارد ، در بين راه چطور ؟\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nج 33 - اگر هر هفته دو مرتبه سفر كند ، نمازش تمام است و روزه هم بايد بگيرد و در هفته‌هاى بعد اگر يك مرتبه هم سفر كند و تا ده روز در وطن نمانده ، كثيرالسفر است و در بين راه هم نماز تمام و روزه هم بايد بگيرد .\r\nس 34 - دانشجويانى كه براى تحصيل به شرح ذيل رفت و آمد مىكنند نماز و روزه آنان چگونه است ؟\r\n1 روز در وطن 1 روز در سفر\r\n2 روز در وطن 2 روز در سفر\r\n3 روز در وطن 3 روز در سفر\r\n4 روز در وطن 4 روز در سفر\r\n5 روز در وطن 5 روز در سفر\r\n6 روز در وطن 6 روز در سفر\r\n7 روز در وطن 7 روز در سفر\r\n4 روز در وطن 10 روز در سفر\r\n9 روز در وطن 29 روز در سفر\r\nج 34 - به نظر ما اگر كسى در هفته دو مرتبه سفر كند بعد از سفر دوّم كثيرالسفر تحقّق پيدا مىكند به شرط آنكه تصميم داشته باشد مدّت مديدى سفر را ادامه دهد و لذا در سفر اوّل نماز را شكسته و در سفر دوّم نماز را جمع ( يعنى هم شكسته و هم تمام ) و در سفرهاى بعدى نماز تمام است و لذا در مورد اوّل و دوّم و سوّم كثيرالسفر تحقّق پيدا مىكند زيرا در هفته دو مرتبه سفر مىكند كه در هفته دوّم مصداق كثرت سفر حاصل مىشود ولى در موارد بعدى اين ملاك تحقّق پيدا نمىكند مگر آنكه براى اولين مرتبه در هفته اوّل دو سفر انجام گيرد و هفته بعد هم سفر سوّمى تحقّق پيدا كند تا مصداق كثيرالسفر حاصل شود و در ادامه نماز او تمام است و لو آنكه در هر هفته دو مرتبه سفر انجام نشود بلكه بايد ده روز در وطن نماند تا از كثرت سفر خارج شود .\r\nس 35 - كسى كه شغلش رانندگى باشد اگر جهت ديد و بازديد تفريحى و يا زيارت بستگان و صلهءارحام به منطقه 25 كيلومترى شهر خودشان واقع است برود آيا نماز راننده تمام است يا شكسته ؟\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nج 35 - به نظر ما نمازش تمام است .\r\nس 36 - كسى كه اتوبوس دارد و شغلش رانندگى است مثلًا مرتب از تهران به قم مىرود و حالا اگر از تهران به مشهد يا جاهاى ديگر برود باز هم دائم‌السفر مىباشد يا نه ؟\r\nج 36 - نماز و روزه‌اش تمام است چون شغلش سفر است .\r\n\r\nتبعيّت زن و بچّه از پدر\r\nس 1 - كودكى كه از دوران طفوليت در شهرى غير از وطن خود اقامت گزيده و در آنجا بزرگ شده ، آيا اين شهر در حكم وطن اوست ؟\r\nج 1 - كودك تابع پدر و مادر است در صورتى كه پدر و مادر شهر مورد نظر را بعنوان وطن انتخاب كرده باشند ، پس شهرى كه در آن بزرگ شده ، حكم وطن او را دارد .\r\nس 2 - شخصى وطن او آبادان است و مسقط الرأس او مىباشد الان در ماهشهر ساكن است و ماهشهر را وطن دوّم اختيار كرده بفرمائيد بچّه‌هاى اين شخص كه در ماهشهر متولّد شده‌اند ، نمازشان در آبادان اگر براى سركشى بيايند تمام است يا قصر ؟\r\nج 2 - بچّه‌هايى كه تحت تكفّل پدر هستند تابع پدر مىباشند و اگر تحت تكفّل نيستند ، خود بايد تصميم بگيرند .\r\nس 3 - آيا تبعيت اولاد از والدين در قصر و اتمام نماز تبعيّت از هر دو است يا پدر تنها ؟ و اگر به وطن مادر بروند چطور ؟\r\nج 3 - اگر فرزندان تحت تكفّل پدر هستند ، تابع پدر هستند و اگر پدر ندارند و يا از او جدا شده باشند و تحت تكفّل مادرند ، تابع مادر مىباشند .\r\nس 4 - آيا زنى كه ساكن شيراز است و در اصفهان شوهر كرده ، در اعراض و توطّن ، تابع شوهر است يا خير ؟\r\nج 4 - در مسئله اعراض از وطن خود ، مىتواند مستقلّ باشد ، ولى در توطّن ، تابع شوهر است .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nس 5 - فرزند در وطن تابع والدين است حال اگر پدر يك وطن و مادر يك وطن داشته باشد فرزند تابع كداميك است ؟\r\nج 5 - تابعيّت اولاد نسبت به پدر و مادر به آن مقدار است كه با هر كدام كه مىخواهد زندگى كند ، آن محلّ وطن اوست چه با مادر باشد چه با پدر .\r\nس 6 - شوهرى كه از وطن اصلى خود اعراض نكرده ، اگر همسر او به همراهش به آنجا برود كه وطن اصلى شوهر است ولى وطن زن نبوده حكم نماز و روزه زن چيست ؟\r\nج 6 - زن بايد نماز را شكسته بخواند و روزه هم نمىتواند بگيرد اگر بناى تبعيّت از شوهر در وطن اصلى او نداشته باشد .\r\n\r\nسفر معصيت\r\nس 1 - شكار كردن در حال حاضر كه ، حكومت جمهورى اسلامى است ، از نظر شرعى چه صورت دارد ، چه در مراتع ممنوعه و چه غير ممنوعه و آيا در صورتى كه سفر براى خود شكار باشد ، بايد نماز را قصر خواند يا نه ؟\r\nج 1 - اگر از نظر دولت منع شده باشد عمل حرامى مرتكب شده است ولى نمازش در سفر قصر است اگر خود صيد از قسم حرام نباشد و الّا بايد نماز را تمام بخواند .\r\n\r\nمسافرى كه نداند چند روز در محلّى مىماند\r\nس 1 - فردى را كه در شهرستانى محكوم به اعدام كرده‌اند و به او اعلام كردند كه تا 5 روز ديگر حكم اجرا مىشود ، در اين بين او را به شهرستان ديگر منتقل كردند و حال آن كه وطن او نمىباشد ، نماز او چه صورت دارد و آيا قصد ده روز محقّق مىشود ؟\r\nج 1 - در فرض مزبور نماز شكسته است .\r\nس 2 - شخصى كه دستگير شده و او را به زندانى در شهرى غير از وطن خود مىبرند و نمىداند چه مدّت در آنجا در حبس مىماند ، حكم نماز و روزه او چگونه است ؟\r\nج 2 - تا يك ماه نماز را شكسته بخواند و بعد از آن هر چه بماند بايد نماز را تمام بخواند .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\nبلاد كبيره\r\nس 1 - آيا تهران به نظر حضرتعالى جزء بلاد كبيره است يا خير ؟ و اگر كسى از مشرق به مغرب آن برود ، مسافر است ؟\r\nج 1 - تهران از بلاد كبيره نيست كه موجب تغيير حكم شود ، بلكه حكم ساير شهرستانها را دارد .\r\nس 2 - ملاك كبيره بودن شهر چيست ؟\r\nج 2 - اصلًا به نظر ما كبيره بودن ، معنا ندارد .\r\n\r\nمتفرّقات\r\nس 1 - آيا تهران و شهر رى كه نزديك به متّصل شدن هستند ، يك شهر حساب مىشوند ؟\r\nج 1 - اگر با هم متّصل هستند ، حكم يك شهر را دارند .\r\nس 2 - آيا حركت كرات آسمانى براى ساكنين آنها مسافرت به حساب مىآيد يا خير ؟ اگر براى آنها حركت انتقالى رخ دهد ، حكمشان چيست ؟\r\nج 2 - هر جا كه عرفاً صدق مسافرت كند ، حكم سفر را دارد ، و با حركت كرات ، مسافرت صدق نمىكند .\r\nس 3 - اگر مسافرى در محلّى قصد ده روز را نمود و نمازهاى چند روز را خواند و بعد از چند روز از قصد خود برگشت و زمانى كه به وطن رسيد متوجّه شد كه نمازهاى او در مسافرت به دليلى باطل بوده است آيا بايد نمازهاى باطل شده را تماماً قضا كند يا خير ؟\r\nج 3 - بايد نمازها را شكسته قضا كند گرچه احتياط مستحبّ اين است كه تمام هم قضا نمايد .\r\nس 4 - آيا سفر در ماه مبارك رمضان براى زيارت عتبات عاليات ( مانند نجف اشرف و كربلاى معلّى و غيره ) مستحبّ است يا خير ؟\r\nج 4 - اگر براى فرار از روزه نباشد اشكال ندارد و بلكه مستحبّ هم مىباشد .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nاحكام نماز قضا\r\nس 1 - آيا انسان نماز قضا را كه فرادى و يا به جماعت مىخواند ، مىتواند آن را در وسط نماز رها كند ؟\r\nج 1 - در صورتى كه شكّ دارد كه بر ذمّه او نماز قضائى هست يا خير ، رها كردن آن اشكالى ندارد گرچه رها نكند ، بهتر است .\r\nس 2 - آيا قضاى نماز صبح را مىتوان ، به نماز جمعه اقتدا كرد ؟\r\nج 2 - اقتدا جايز نيست .\r\nس 3 - آيا كسى كه تازه مسلمان شده ، نمازهاى زمان كفر خود را بايد قضا كند ؟\r\nج 3 - لازم نيست آن نمازها را قضا كند .\r\nس 4 - آيا نماز قضا در جهر و اخفات ، تابع نماز اداء است ؟\r\nج 4 - بلى تابع اداء است .\r\nس 5 - آيا مىشود با تيمّم ، قضاى نمازهاى گذشته را بجا آورد ؟\r\nج 5 - نمىتوان قضاى نمازهاى گذشته را بجا آورد ، مگر اين كه عذر او دائمى باشد .\r\nس 6 - زنى از روى جهل به مسئله ، مدّتى بعد از غسل حيض يا نفاس ، بدون وضو نماز خوانده ، آيا قضا دارد ؟\r\nج 6 - بايد آن مقدار كه يقين دارد بدون وضو خوانده ، قضا كند .\r\nس 7 - قضاى هر نماز در وقتش بايد باشد ، يا اين كه در هر زمان جايز است ؟\r\nج 7 - در هر وقت به جا بياورد جايز است .\r\nس 8 - اگر خواب بر انسان غلبه كند و نماز عشاء قضا شود ، كفّاره آن چيست ؟\r\nج 8 - فرداى آن شب را روزه بگيرد و اگر ترك نكند ، بهتر است .\r\nس 9 - اگر شخصى قبل از اذان صبح بيهوش شود و بعد اذان صبح فردا به هوش آيد آيا قضاى نمازهاى روز گذشته بر او واجب است ؟\r\nج 9 - به احتياط واجب قضا كند .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nس 10 - آيا نماز قضا اذان و اقامه نياز دارد ؟\r\nج 10 - اذان و اقامه براى قضاى نماز هم مستحبّ است .\r\nس 11 - كسى كه نمازهاى خوانده را مىخواهد دوباره بخواند بايد چه نيّتى بنمايد ؟\r\nج 11 - به نيّت احتياط بخواند ، كفايت مىكند .\r\nس 12 - كسى در گذشته رعايت شكّ در ركعات را ننموده و الان بخاطر ندارد كه شكّ در چه ركعتهايى و در كجاى نماز بوده است ، تكليف او چيست و آيا مىتواند قضاى آنها را بجا آورد ؟\r\nج 12 - قضاى آنها را به نيّت احتياط بخواند .\r\n\r\nترتيب نماز قضا\r\nس 1 - آيا بجا آوردن نماز قضا ترتيب نياز دارد ؟\r\nج 1 - بهتر است ترتيب رعايت شود و در مثل ظهر و عصر و مغرب و عشاء ، حتماً بايد ترتيب رعايت شود .\r\nس 2 - با توجّه به اينكه در بجا آوردن نماز قضا فقط ترتيب بين ظهر و عصر و مغرب و عشاء لازم است مثلًا اوّل نمازهاى صبح قضا را بخواند و بعد ظهر و عصر و . . . و يا مقدارى صبح و مقدارى ظهر و عصر و مغرب و عشاء و باز هم مقدارى صبح . . . بخواند ؟\r\nج 2 - اشكال ندارد .\r\n\r\nنماز قضاى نيابتى\r\nس 1 - آيا پدرى كه مرتدّ شده و به همين حال از دنيا رفته ، نمازهاى قضايش را بايد فرزند بزرگتر بخواند ؟\r\nج 1 - بايد پسر بزرگتر نمازهاى قضا شده پدر را ، حتّى در زمان ارتدادش ، قضا نمايد .\r\nس 2 - كسى كه دو همسر دارد نماز و روزه‌هاى قضا شده او بر عهده كداميك از فرزندان بزرگتر از همسران او مىباشد ؟\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nج 2 - هر كدام از پسران كه بزرگترند ، بايد عمل به اداء وظيفه كنند .\r\nس 3 - شرط گرفتن اجرت براى نماز و روزه قضا شده والدين ، از سوى فرزند بزرگتر چگونه است ؟\r\nج 3 - چون اين وظيفه ، براى پسر بزرگتر واجب است ، نمىتواند در انجام واجب ، اجرت بگيرد .\r\nس 4 - آيا فرزند ارشدى كه هنوز بالغ نيست ، مىتواند نماز و روزه‌هاى قضا شده پدر را انجام دهد ؟\r\nج 4 - محلّ اشكال است .\r\nس 5 - آيا پدرى كه وصيّت كرده پسر كوچكترش نمازهاى او را قضا كند ، اين وصيّت نافذ است ؟\r\nج 5 - از نظر وصيّت اشكال ندارد و بر پسر كوچكتر عمل به وصيّت واجب است و اگر عمل به وصيّت نكرد و نمازى بر ذمّه پدر باشد ، بر پسر بزرگتر واجب است نمازهاى پدر را قضا كند و از او ساقط نمىشود .\r\nس 6 - برادر بزرگتر اينجانب در زمان حيات پدرم فوت كرد ، وقتى پدرم از دنيا رفت ، من اولاد بزرگترش بودم ، آيا نماز قضاهاى پدر بر عهده من است ؟\r\nج 6 - با فرض مزبور بر شما واجب است كه نمازهاى پدر را قضا كنيد\r\nس 7 - آيا بر پسر بزرگ نماز قضاى پدر بزرگش كه به عهده پدرش بوده و او نخوانده است ، لازم است ؟\r\nج 7 - بر پسر بزرگ جز نمازهاى يوميّه پدر و مادرش ، نماز ديگرى واجب نيست .\r\nس 8 - نماز قضاى پدر ، كه بر عهده پسر بزرگتر است ، اگر او به جا نياورد آيا بر ورثه ديگر واجب است كه فردى را اجير كنند يا خير ؟\r\nج 8 - اگر ميت وصيّت كرده باشد ، واجب است از ثلث مالش كسى را اجير نمايند و الّا بر ورثه چيزى واجب نمىشود .\r\nس 9 - آيا بچّه مميّز مىتواند به نيابت از پدر و مادرش نماز و روزه‌هاى قضا شده آنان را بجا آورد ، چه پسر بزرگ باشد يا نباشد ؟\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nج 9 - قضا نمودن نماز و روزه قضا شده پدر و مادر ، بوسيله بچّه مميّز كفايت نمىكند ، اگرچه آن بچّه ، پسر بزرگتر پدر و مادر باشد .\r\nس 10 - شخصى وصيّت كرده ثلث مالش را براى نماز و روزه قضا شده صرف كنند ، بعد ورثه تمام اموال را بين خود تقسيم كرده‌اند ، آيا پسر بزرگتر بايد نماز و روزه را قضا كند يا خير ؟\r\nج 10 - بايد به وصيّت عمل گردد و ورثه ضامن آن مقدارى هستند كه مورد وصيّت قرار گرفته و تا زمانى كه نماز و روزه پدر انجام نشده است ، بر پسر بزرگتر واجب است ، قضا نمايد .\r\nس 11 - پدرى يك عمر نمازش را با قرائت غلط خوانده ، آيا بر پسر بزرگتر واجب است كه نمازهاى پدر را قضا كند ؟\r\nج 11 - اگر پسر بزرگتر مىدانست كه پدر مىتوانسته قرائت را درست كند و نكرده ، بايد قضا نمايد ولى در صورتى كه احتمال مىدهد پدر نمىتوانسته اصلاح كند ، قضا بر پسر لازم نيست .\r\nس 12 - پدرى كه در حدود پنجاه سال نماز نخوانده و روزه هم نگرفته ، پسر بزرگش به او اعلام كرده كه من ، نمازها و روزه‌هايت را قضا نخواهم كرد ، آيا پسر بزرگ او بعد از فوت پدر ، مىتواند نماز و روزه‌هاى پدر را انجام ندهد ؟\r\nج 12 - بايد نمازها و روزه‌هاى ترك شده پدر را پسر بزرگ بعد از فوت پدر انجام دهد و تذكّر او تكليف را ساقط نمىكند .\r\nس 13 - آيا قضاى نمازهاى پدرى كه عمداً نخوانده بر عهده پسر بزرگتر است ؟\r\nج 13 - بلى بايد پسر بزرگتر قضا كند .\r\nس 14 - اگر فرزندى فوت نمود ، آيا بر پدر واجب است نماز و روزه‌هاى قضا شده او را بجا آورد ؟\r\nج 14 - واجب نيست .\r\nس 15 - آيا مىشود از ناحيه كسى كه زنده است اعمال مستحبّه را بجا آورد و قضا كرد ؟\r\nج 15 - بعضى از اعمال مستحبّه را مىتوان از طرف شخص حىّ نايب شد مانند\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nزيارات ولى بيشتر اعمال مستحبّه را نمىتوان نيابت كرد و اگر براى حىّ انجام مىگيرد ، بايد انسان ثوابش را براى شخص مورد نظر اهداء كند و قضا نمودن اعمال مستحبّه از جانب ديگرى در صورتى صحيح است كه خود آن عمل ، نيابت پذير باشد .\r\n\r\nنماز قضاى والدين\r\nس 1 - اگر كسى وصيّت كند كه من نماز و روزه بدهكار هستم ولى تصريح نكرده كه براى من قضا كنيد و يا اينكه تصريح كرده كه قضاى عبادتهاى فوت شده را نمايند منتهى از طرفى او وصيّت به ثلث نكرده آيا ورثه از اصل مال پول بگيرند و به شخصى بدهند تا براى ميّت نماز و روزه را قضا كند يا قهراً اوّل ثلث را جدا كنند و از ثلث مصرف كنند اشكال ندارد ؟\r\nج 1 - اگر تصريح نكرده كه بايد از مال او نماز و روزه قضا شود ، بر پسر بزرگتر واجب است كه عمل به وظيفه كند و نماز و روزه پدر را قضا كند و اگر تصريح كرده كه از جانب او قضا كنند ولى تصريح به خروج قيمت جهت استيجار از ثلث نكرده ، بايد از ثلث براى او استنابه كنند .\r\n\r\nنماز استيجارى\r\nس 1 - شخصى مبلغ ده هزار تومان براى انجام نماز استيجارى دريافت نموده ، حال مبلغ هفت هزار تومان را به شخصى ديگر داده تا او نماز را بجا آورد و خود او ، از انجام نماز خوددارى مىنمايد و در اين بين مبلغ باقى مانده را بر مىدارد ، آيا جايز است ؟\r\nج 1 - اگر فرد موجر مطّلع باشد و رضايت دهد ، مانعى ندارد و گرنه مديون است .\r\nس 2 - شخصى اجير شده نمازهاى ميّتى را بخواند ، آيا مىتواند با يك اقامه چند روز نماز بخواند ؟\r\nج 2 - بايد هرطور كه قرارداد شده ، عمل كند و اگر قرارداد نشده ، بايد طبق معمولى كه مردم نماز مىخوانند و به مستحبّات عمل مىكنند ، عمل شود .\r\nس 3 - آيا مىشود نماز استيجارى را با تيمّم خواند ؟\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nج 3 - جايز نيست .\r\nس 4 - شخصى كه خود ، نمازهاى قضاى فراوان دارد آيا مىتواند نماز استيجارى بخواند ؟\r\nج 4 - اشكال ندارد ولى تركش بهتر است .\r\nس 5 - كسى كه نمازش شكسته است آيا مىتواند نماز استيجارى بخواند و روزه مستحبّى بگيرد ؟\r\nج 5 - نماز استيجارى اشكال ندارد امّا روزه حتّى به نحو مستحبّى ، صحيح نيست .\r\nس 6 - كسى كه خودش نماز قضا دارد آيا مىتواند براى خواندن نماز ميّت اجير شود ؟\r\nج 6 - اشكال ندارد اگرچه احتياط كند و اجير نشود بسيار شايسته است .\r\nس 7 - كسى كه براى ميّتى اجير مىشود تا نماز بخواند آيا گفتن اذان و اقامه لازم است ؟\r\nج 7 - بستگى به نحوه اجير شدن دارد .\r\n\r\nجواز اقتدا در نماز استيجارى\r\nس 1 - آيا مىشود نماز استيجارى را به نماز اداى امام جماعت يا نماز جمعه اقتدا كرد ؟\r\nج 1 - اقتدا كردن به نماز اداى امام جماعت ، جايز است در صورتى كه نماز استيجارى ، نماز قضا شده قطعى باشد ، ولى به نماز جمعه نمىتوان اقتدا كرد .\r\nس 2 - نماز استيجارى حتمى را مىتوان به نماز استيجارى حتمى ديگر اقتدا كرد ؟\r\nج 2 - مانعى ندارد .\r\nس 3 - كسى كه نماز قضاى آيات دارد ، آيا مىتواند به كسى كه نماز استيجارى مىخواند ، اقتدا كند ؟\r\nج 3 - جايز نيست .\r\nس 4 - كسى كه يقين ندارد نماز آيات بر گردنش هست ، لكن احتياطاً مىخواند ، آيا مىشود نماز آيات را به او اقتدا كرد ؟\r\nج 4 - نمىتوان اقتدا كرد .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nس 5 - آيا مىشود نماز آيات خود را به شخصى كه نماز آيات ميّت را تبرّعاً مىخواند ، اقتدا كرد ؟\r\nج 5 - جايز نيست .\r\nس 6 - اگر كسى نماز استيجارى قبول كرده آيا مىتواند در حالى كه امام جماعت است نمازها را بجا آورد ؟\r\nج 6 - به نظر ما جايز نيست نماز استيجارى را به جماعت در حالى كه امام است انجام دهد .\r\n\r\nترتيب در نماز استيجارى\r\nس 1 - آيا به ترتيب خواندن نماز استيجارى لازم است ؟\r\nج 1 - در قضاء نماز مترتبين ترتيب لازم است .\r\n\r\nنماز عيد به جماعت\r\nس 1 - آيا كسى كه نماز عيدش را خوانده است ، مىتواند دوباره آن نماز را رجاءً به جماعت براى ديگران بخواند يا خير ؟\r\nج 1 - از نظر ما دوباره خواندن نمازى كه خوانده شده ، محلّ اشكال است .\r\nس 2 - كسى كه در نماز عيد ، به قنوت سوّم در ركعت اوّل امام جماعت مىرسد ، وظيفه‌اش چيست ؟\r\nج 2 - باقى قنوتها را خود بخواند و لو به ذكر تكبير و دعاى مختصر و بعد به ركوع امام برسد .\r\nس 3 - آيا در روز عيد فطر بعد از خواندن نماز عيد با جماعت مىتوان با همان جماعت بار ديگر نماز عيد فطر را به قصد رجاء يا براى اموات خواند ؟\r\nج 3 - به نظر ما امام جماعت نمىتواند دو نماز عيد را امامت كند اما مأموم مانعى ندارد .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nاحكام نماز عيد\r\nس 1 - آيا مىشود نماز عيد در دو مكان به جماعت اقامه كرد ؟\r\nج 1 - به نظر ما جايز نيست .\r\nس 2 - اگر عيد فطر بعد از ظهر ثابت شود ، آيا جايز است فرداى آن روز قضاءً به جا آورد ؟\r\nج 2 - نماز عيد نبايد خوانده شود .\r\nس 3 - اگر در خواندن نماز عيد فطر اشتباهاً بعد از قنوت ركوع رود و مجدّداً قنوت بگيرد ، نماز چه حكمى دارد ؟\r\nج 3 - اشكال ندارد .\r\n\r\nشرايط وجوب نماز آيات\r\nس 1 - اگر كسى به گفته منجّمين ، يقين كرد كه در ساعت 12 روز كسوف و يا در شب خسوف مىشود ، حال اگر به كره ماه رفت بايد سر ساعت 12 نماز آيات بخواند ؟\r\nج 1 - ملاك وجوب نماز آيات ، بودن در منطقه‌اى است كه آفتاب يا ماه مىگيرد .\r\nس 2 - كسى كه يقين دارد شب ساعت 12 ماه مىگيرد ، آيا بايد نخوابد تا نماز آيات را بخواند و يا مىتواند بخوابد سپس قضا نمايد ؟\r\nج 2 - اگر براى نخوابيدن به عسر و حرج نمىافتد بهتر است كه نخوابد\r\nس 3 - اگر فردى سوار هواپيما بود و به فضاى شهرى رسيد كه در همان لحظه در آن شهر زلزله آمد ، آيا نماز آيات بر او واجب است ؟\r\nج 3 - در صورتى كه عرفاً در فضاى همان منطقه باشد ، بايد نماز آيات را بجا آورد .\r\nس 4 - شخص حائض كه از حيض پاك شده لكن غسل نكرده است و زلزله يا كسوفين پيش آمد آيا نماز آيات بر او واجب است ؟\r\nج 4 - تحصيل طهارت و انجام نماز آيات بر حسب وظيفه تعيين شده واجب است .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n\r\nموجبات نماز آيات\r\nس 1 - اگر آياتى مثل زلزله چند بار بيايد و قطع شود ، آيا بايد براى هر يك نماز آيات جداگانه خواند ؟ لطفاً فاصله بين دو يا چند زلزله را بيان فرمائيد ؟\r\nج 1 - اگر تعدّد صدق كند ، به تعداد آن بايد نماز آيات خواند ولى براى پس لرزه‌ها كه بوسيله دستگاه اطّلاع داده مىشود ، نماز آيات واجب نيست\r\nس 2 - آيا باران شديدى كه موجب خوف اكثر مردم شود ، نماز آيات دارد ؟\r\nج 2 - اگر اكثر مردم بترسند ، نماز آيات واجب است .\r\nس 3 - آيا اگر رعد و برق يا صاعقه‌اى پيش آمد كه فقط خود انسان بترسد ، نماز آيات دارد ؟\r\nج 3 - نماز آيات وجوب ندارد .\r\nس 4 - آيا نماز آيات را مىتوان به جماعت خواند ؟\r\nج 4 - اشكال ندارد .\r\nس 5 - با توجّه به اينكه خواندن نماز آيات در هنگام وقوع زلزله واجب است و امدادگران معمولًا بيش از يك هفته حتّى يك ماه در منطقه زلزله به خدمت مشغولند و معمولًا تا چهل روز پس لرزه‌هاى شديد و خفيف در منطقه رخ مىدهد آيا خواندن نماز آيات بطور كلّى در چنين شرايطى واجب است يا خير و آيا امدادگران مىبايست براى هر پس لرزه نماز آيات بخوانند و يا آن را قضا نمايند يا تنها خواندن يك نماز آيات كفايت مىكند ؟\r\nج 5 - نماز آيات واجب است و اگر پس لرزه‌ها به صورتى است كه همه آنها يك زلزله حساب مىشود ، يك نماز آيات واجب است و اگر با اختلافِ در اوقات پس لرزه اتّفاق مىافتد و هر كدام از زلزله‌ها جداگانه محسوب مىشوند ، براى هر كدام نماز آيات واجب است ولى اگر نماز آيات با كارهاى امدادى مزاحمت دارد نجات دادن جان انسانها اهمّ است و لذا اوّل كارهاى امدادى انجام شود سپس نماز آيات خوانده شود و نماز آيات زلزله قضا ندارد و هر وقت خوانده شود بايد نيّت ادا كرد .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\nشرايط وجوب نماز آيات\r\nس 1 - آيا جواز و صحّت نماز جماعت در نماز آيات شامل فقط خسوف و كسوف يا شامل همه موارد وجوب نماز آيات مىشود ؟\r\nج 1 - در تمامى موارد نماز آيات با جماعت مشروع است .\r\n\r\nقضاى نماز آيات\r\nس 1 - كسى كه نماز آيات را به عللى در وقت آن نخوانده ، آيا واجب فورى است كه بخواند يا هر وقت يادش آمد ، مىتواند بخواند ؟\r\nج 1 - اگر مثل نماز زلزله باشد ، واجب است فوراً آورده شود و تأخير عمدى آن موجب گناه است ولى قضا نمىشود و در غير زلزله كه قضا شده باشد ، احتياط در تعجيل است .\r\nس 2 - اگر كسى در خواب بود و بعد از بيدار شدن به او خبر دادند كه زلزله و يا كسوف و خسوف شده است آيا نماز آيات بر او واجب است ؟\r\nج 2 - بين زلزله و بقيّه آيات فرق است و لذا در زلزله نماز آيات واجب است ، در هر زمانى كه متوجّه شود امّا در كسوف و خسوف در صورتى كه همه قرص ماه و خورشيد گرفته شده ، قضا واجب است .\r\nس 3 - كسى كه پنجاه سال نماز آيات را اشتباهى خوانده تكليف او چيست ؟\r\nج 3 - بايد آن تعدادى را كه يقين دارد اشتباه خوانده بجا آورد .\r\nس 4 - شب زلزله آمده و فرداى آن شب عدّه‌اى متوجّه شده‌اند آيا براى نماز آيات نيّت اداء كنند يا قضا ؟\r\nج 4 - نماز آيات براى زلزله قضا ندارد و هرگاه متوجّه شد ، بايد بخواند .\r\n\r\nمتفرّقات نماز آيات\r\nس 1 - آيا در نماز آيات هم جهر و اخفات ، شرط است ؟\r\nج 1 - جهراً خوانده شود ، بهتر است .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nس 2 - آيا مىشود نماز قضاى آيات را ، به نماز قضاى آيات اقتدا كرد ؟\r\nج 2 - اشكال ندارد .\r\nس 3 - اگر كسى يك عمر نماز آيات را در حالى كه قرائتش صحيح نبوده خوانده تكليف چيست ؟\r\nج 3 - اگر مىتوانسته اصلاح كند و نكرده ، بايد اعاده نمايد .\r\nس 4 - در نيّت نماز آيات آيا بايد نوع نماز را معلوم كرد يا مطلق نيّت كافى است ؟\r\nج 4 - نيّت مطلق نماز آيات ، كفايت مىكند .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nمسائل روزه\r\n\r\nنيّت روزه\r\nس 1 - آيا واجب است هر شب از ماه رمضان نيّت روزه كرد ؟\r\nج 1 - لازم نيست و نيّت كل ماه رمضان در شب اوّل كفايت مىكند .\r\nس 2 - كسى كه هيچ نيّت نكند لكن ماه مبارك را روزه بگيرد ، آيا صحيح است ؟\r\nج 2 - نيّت متحقّق است ، زيرا با توجّه به ماه رمضان روزه گرفته است .\r\n\r\nخوردن و آشاميدن\r\nس 1 - اگر كسى متوجّه نبود و قبل از آن كه اذان مغرب از راديو پخش شود ، روزه را افطار كرد ، روزه او چه حكمى دارد ؟\r\nج 1 - اگر سهواً باشد ، اشكالى ندارد ولى اگر عمداً باشد روزه باطل است .\r\nس 2 - آيا استعمال آمپولهائى كه براى دارو و درمان است يا آمپولهاى تقويتى و سرم براى روزه اشكال دارد ؟\r\nج 2 - استفاده از آمپولهاى غير تقويتى براى روزه‌دار مانعى ندارد ولى از آمپولهاى تقويتى اجتناب شود بهتر است .\r\nس 3 - آيا استفاده از اسپرى براى بيمارانى كه ناراحتى ريوى دارند مبطل روزه است ؟\r\nدر صورتى كه استفاده نكردن مداوم از اسپرى ضرر جانى براى شخص بيمار داشته باشد ، آيا مىتواند در حال روزه از اسپرى استفاده كند ؟\r\nج 3 - استفاده كردن از اسپرى جايز است و احتياجى به وجود ضرورت ندارد .\r\nس 4 - استفاده از بعضى وسايل موزيك بطورى است كه بايد زير زبان رفته و بيرون آورده شود و مجدّداً به داخل دهان مىرود و فرصتى براى پاك كردن رطوبت يا بيرون ريختن آب دهان نيست ، روزه انسان چگونه است ؟\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nج 4 - با فرض مذكور روزه باطل است .\r\nس 5 - آيا فرو بردن چيزهاى غير خوردنى مثل وسايل پزشكى از حلق روزه را باطل مىكند ؟\r\nج 5 - اگر به صورتى است كه پس از فرو بردن بيرون آورده شود و مجدّداً فرو برده شود و اين كار تكرار گردد ، موجب بطلان روزه است و الّا وسائلى مانند آندوسكوپى كه براى آزمايش وارد حلق و مرى مىشود و يك بار انجام مىشود ، روزه را باطل نمىكند .\r\nس 6 - اگر انسان در ماه رمضان با همسر خود ملاعبه كند و جنب شود ، چه صورت دارد ؟\r\nج 6 - در صورتى كه بداند كه اگر ملاعبه كند ، جنب مىشود و اين كار را كرد ، هم قضا و هم كفّاره بر او واجب است ولى در صورتى كه بداند جنب نمىشود و اتّفاقاً جنب شود ، روزه او صحيح است ، گرچه مستحبّ است قضا نمايد .\r\nس 7 - كسانى كه داراى فشار خون هستند گاهى از كپسولى استفاده مىكنند كه آن را زير زبان مىگذارند و سريعاً جذب شده و احساس فرو رفتن در حلق را نمىنمايند آيا در ماه رمضان مىتوانند چنين بكنند با توجّه به اينكه اگر اينها با اين كار فشار خون را پائين نياورند احتمال عقلائى خطر برايشان وجود دارد ؟\r\nج 7 - اگر اين قرص با آب دهان مخلوط شود و آب دهان را دور بريزد به روزه ضرر نمىزند ولى اگر از راه بزاق دهان وارد حلق شود روزه باطل است و اگر در طول سال غير از اين راه ديگرى نيست و حتماً بايد اين كار را انجام دهد ، روزه با همان حال صحيح است و احتياطاً كفّاره هم بدهد ولى اگر بعضى از ايّام اين كار را بايد انجام دهد با همان حال روزه بگيرد و احتياطاً بعد از ماه رمضان قضا هم بنمايد .\r\nس 8 - اگر شخصى در حال روزه از گلويش خون جارى گردد وظيفه‌اش چيست ؟ ( به علّت خشك شدن گلو مقدارى وارد دهان گردد و مقدارى هم فرو رود به داخل معده )\r\nج 8 - اگر بدون اختيار خون وارد حلق شود روزه صحيح است و به صرف آنكه گلو خون بيايد اشكالى به روزه وارد نمىكند .\r\nس 9 - آيا مسواك زدن بدون خميردندان و يا با انگشت دهان را شستشو دادن در حال روزه مبطل روزه است ؟\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nج 9 - اگر آبى كه داخل دهان جمع مىشود وارد حلق نشود روزه اشكال ندارد .\r\n\r\nدروغ بستن به خدا و پيغمبر\r\nس 1 - اگر فرد روزه‌دار ، در روز ماه مبارك رمضان به خدا و پيامبر دروغى را نسبت داد و در آن حال آنها را ضبط كرد و آن را به سمع مردم رساند و اگر شب نوار گرفت و در روز به سمع مردم رساند ، روزه‌اش چه حكمى دارد ؟\r\nج 1 - در صورتى كه نوار را در روز ، از دروغ به خدا و رسول پر كرده ، احتياط واجب آن است كه روزه را قضا نمايد ولى در غير اين صورت از فروض ذكر شده موجب اشكال روزه نمىگردد ، البتّه بهتر است همه آنها را ترك كند .\r\nس 2 - اگر كسى در ماه رمضان ، مطلبى را نسبت به خدا و يا پيامبر و ائمه بدهد و نداند كه دروغ است آيا روزه او باطل است ؟\r\nج 2 - با فرض مذكور روزه او صحيح است .\r\nس 3 - در ماه رمضان شخص واعظ در سخنرانى خود بدليل اين كه نمىداند حديث از كدام امام است ، مىگويد : قال المعصوم ، آيا روزه اشكال دارد ؟\r\nج 3 - اشكالى ندارد .\r\nس 4 - در حال روزه مطلبى را بعنوان زبان حال از ائمه معصومين نقل كردن ، چه حكمى دارد ؟\r\nج 4 - اگر نسبت به آنها داده نشود و به صورت زبان حال باشد ، اشكال ندارد و مبطل نيست .\r\nس 5 - در ماه رمضان درباره حوادث كربلا و بيان مطالبى به عنوان زبان حال روزه را باطل مىكند ؟\r\nج 5 - اگر زبان حال بگويد و اعلام نمايد كه زبان حال است و نسبت به امام حسين ندهد ، اشكال ندارد .\r\nس 6 - غلط خواندن قرآن در ماه مبارك رمضان چه حكمى دارد ؟\r\nج 6 - غلط خوانى عمدى قرآن جايز نيست و اگر بدون توجّه غلط خوانده شود\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nاشكال ندارد ولى سعى شود كه در خواندن قرآن دقّت شود .\r\n\r\nفرو بردن سر در زير آب\r\nس 1 - روزه غوّاصان كه آب هم با بدن آنها اتّصال ندارد ، چگونه است ؟\r\nج 1 - اگر غوّاصان با لباسهاى مخصوص خود زير آب بروند روزه‌شان باطل نيست .\r\n\r\nباقى ماندن بر جنابت و حيض و نفاس\r\nس 1 - شخصى سحرى خورد در حالى كه يك ساعت به اذان صبح مانده و مىداند اگر بخوابد ، جنب مىشود ، آيا مىتواند بخوابد و اگر خوابيد و جنب شد و بعد از اذان صبح بيدار شود ، آيا روزه‌اش صحيح است ؟\r\nج 1 - در صورتى كه خوابيدن ضرورت دارد ، مىتواند بخوابد و الّا نبايد بخوابد و اگر خوابيد و خواب براى او ضرورت داشت ، روزه او صحيح است و در غير اين صورت بايد روزه را قضا كند .\r\nس 2 - شخصى در شب ماه رمضان جنب مىشود ، يكساعت به اذان صبح مانده براى غسل به حمّام مىرود ، لكن اذان آغاز مىشود روزه او چه حكمى دارد ؟\r\nج 2 - در صورتى كه وقت براى تيمّم دارد ، تيمّم نمايد و روزه او صحيح است ، در غير اين صورت روزه را بايد قضا كند .\r\nس 3 - اگر زنى در ماه رمضان براى گرفتن روزه خود قرص ضدّ قاعدگى بخورد ، ولى در ماه مبارك هنگام ايّام عادت يك قطره يا چند قطره خون مىبيند ، آيا حكم حيض دارد ؟\r\nج 3 - حكم حيض را ندارد و استحاضه مىباشد .\r\nس 4 - اگر زنى در وسط روز ماه مبارك خون حيض ببيند ، آيا روزه او باطل است ؟\r\nج 4 - خون حيض مبطل روزه است و لو يك دقيقه قبل از مغرب باشد .\r\nس 5 - اگر شخصى در ماه مبارك رمضان ، بعد از بيدارى در لباس خود ترى ببيند و شكّ كند كه جنب شده يا خير ، وظيفه چيست ؟\r\nج 5 - اگر شكّ دارد ، اعتنا نكند و روزه او صحيح است .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nس 6 - شخصى جنب در ماه مبارك رمضان از خواب بيدار شود و وقت تا اذان صبح تنگ است كه اگر بخواهد سحرى بخورد نمىرسد غسل كند و از آن طرف بدون سحرى روزه براى او دشوار است آيا مىتواند سحرى بخورد و قبل از اذان تيمّم كند ؟\r\nج 6 - وظيفه او غسل كردن است ولى اگر سحرى بخورد و غسل نكند و نزديك اذان صبح كه وقت براى غسل نيست تيمّم نمايد ، روزه او صحيح است ولى معصيت كرده است .\r\nس 7 - شخصى كه جنب شده است اگر بخاطر دور بودن حمام يا نبودن آن قبل از اذان تيمّم و بعداً غسل كند روزه‌اش صحيح است يا خير ؟\r\nج 7 - اگر دسترسى به آب جهت غسل ندارد و يا آنكه وقت براى غسل كافى نباشد و تيمّم بدل از غسل نمايد ، روزه او صحيح است .\r\nس 8 - جهت روزه گرفتن روزه معيّن در تنگى وقت بايد تيمّم كرد همچنين وقتى كه طهارت آبى متعسّر و يا متعذّر باشد مراد از تنگى وقت چه مقدار زمانى كه نسبت به اذان صبح باقى مانده مىباشد ؟\r\nج 8 - تنگى وقت يك امر شخصى است كه در مورد افراد مىتواند تفاوت داشته باشد مثلًا ممكن است شخصى جهت تهيّه آب و غسل ده دقيقه وقت لازم داشته باشد كه همين ده دقيقه را وقت ندارد و لذا وقت براى او تنگ است و ديگرى نيم ساعت احتياج دارد ولى بيست و پنج دقيقه وقت دارد براى اين شخص هم وقت تنگ است .\r\nس 9 - خانمى بعد از اذان صبح از حيض و يا نفاس پاك مىشود آيا مىتواند ضمن انجام غسل نيّت روزه مستحبّى و يا واجب غير معيّن نمايد ؟\r\nج 9 - نمىتواند نيّت روزه نمايد البته اگر قبل از اذان صبح پاك شود و غسل را بعد از اذان انجام دهد مانعى ندارد و بعد از غسل مىتواند نيّت روزه مستحبّى نمايد .\r\nس 10 - كسى از خواب بيدار شود و يا از خواب اوّل بعد از جنابت بيدار شود و وقت تا اذان صبح براى غسل و تيمّم تنگ است تكليف روزه معيّن‌آن روز چه مىشود ؟\r\nج 10 - اگر هنوز وقت داخل نشده شروع به تيمّم كردن بنمايد ، روزه او صحيح\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nاست و لو وقت در ميان تيمّم داخل شود .\r\nس 11 - خانمى نيم ساعت بعد از اذان مغرب خون حيض مىبيند حال شكّ دارد كه قبل از اذان گرفتار حيض بوده يا بعد از اذان آيا روزه آن روزش صحيح است يا باطل ؟\r\nج 11 - روزه او صحيح است .\r\n\r\nقىّ\r\nس 1 - اگر شخصى در شب ماه رمضان غذايى بخورد كه مىداند در روز قىّ مىكند و لكن در روز قىّ نكند ، آيا روزه او اشكال دارد ؟\r\nج 1 - احتياطاً روزه آن روز را قضا كند .\r\nس 2 - اگر روزه‌دار چند بار قىّ كند روزه او چه حكمى دارد ؟\r\nج 2 - اگر قىّ كردن بىاختيار باشد ، اشكال ندارد مگر در شب كارى كرده باشد ، كه در روز موجب قىّ شود كه آن روز را بعداً بايد قضا كند .\r\n\r\nاحكام مبطلات\r\nس 1 - اگر فردى عمداً در ماه مبارك رمضان يكى از مفطرات را انجام داد ، آيا بعد از بطلان روزه ، مىتواند مفطرات ديگر را انجام دهد ؟\r\nج 1 - بعد از بطلان روزه انجام مفطرات ديگر در طول روز حرام است .\r\nس 2 - آيا قصد خوردن و افطار كردن مبطل روزه است و قضا و كفّاره دارد ؟\r\nج 2 - روزه باطل است و بايد تا افطار امساك كند و بعد از ماه مبارك رمضان قضا نمايد .\r\n\r\nمبطلات روزه\r\nس 1 - شرب سيگار و مطلق دود در ماه رمضان و حالت روزه چگونه است ؟\r\nج 1 - احتياط واجب آن است كه روزه‌دار از رسانيدن دود سيگار و دخانيات به حلق جلوگيرى نمايد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nس 2 - استعمال سيگار براى شخص روزه‌دار چه حكمى دارد ؟\r\nج 2 - به احتياط واجب نبايد دود سيگار را انسان روزه‌دار به حلق برساند\r\n\r\nروزه در حال جنابت\r\nس 1 - هرگاه زوجين ، در ماه مبارك با يكديگر شوخى كنند و ترشّح ببينند ، وظيفه روزه آنها چگونه است ؟\r\nج 1 - در صورتى كه يقين به منى بودن ترشّح ندارند روزه آنها صحيح است .\r\nس 2 - اگر شخصى از خواب بلند شد و فهميد جنب شده در حالى كه اذان صبح هم گذشته است ، تكليف او چيست ؟\r\nج 2 - روزه او صحيح است .\r\nس 3 - شخصى در ماه رمضان ساعت هشت شب جنب شده و خوابيده بنا داشته كه قبل از اذان صبح بلند شود غسل كند لكن وسط اذان بلند شده روزه او چه صورت دارد اگر بنا نداشته بلند شود چطور ؟\r\nج 3 - روزه او صحيح است .\r\nس 4 - شخصى در حال روزه گرفتن است بعد از ظهر مىبيند آثار جنابت بر او مىباشد و اطمينان به جنابت خود پيدا مىكند امّا براى او شكّ حاصل است كه آيا جنابتش قبل از اذان صبح بوده يا بعد از آن تكليفش در اين زمينه چيست ؟\r\nج 4 - روزه او صحيح است .\r\nس 5 - اگر روزه‌دار در روزه‌هاى مستحبّ يا واجب در وسط روز محتلم شود آيا روزه‌اش باطل مىشود ؟\r\nج 5 - روزه او صحيح است .\r\nس 6 - آيا جنب مىتواند بعد از اذان صبح نيّت روزه مستحبّى و يا واجب غير معيّن كند و حال آنكه هنوز غسل نكرده باشد ؟\r\nج 6 - روزه مستحبّى اشكال ندارد ولى روزه واجب صحيح نيست .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nس 7 - شخصى روزه قضا گرفته و در وسط روز محتلم شده آيا روزه‌اش باطل مىشود ؟\r\nج 7 - باطل نيست .\r\n\r\nروزه بيمار\r\nس 1 - چنانچه پزشكى ، بيمارى را از گرفتن روزه منع كند و حال آن كه در واقع گرفتن روزه هيچ ضررى نداشته باشد ، اگر بيمار اقدام به خوردن روزه كرد ، وظيفه چيست ؟\r\nج 1 - اگر از گفته پزشك يقين و يا احتمال قوى حاصل كرد كه روزه براى او ضرر دارد ، نبايد روزه بگيرد و اگر خود او مىداند كه براى او ضرر ندارد ، بايد روزه بگيرد و به قول پزشك اعتنا نكند .\r\nس 2 - تا چه اندازه به گفته پزشك در مورد منع از گرفتن روزه مىشود عمل كرد ، با توجّه به اين كه بعضى از پزشكان نسبت به تخصّص خود كم اطّلاع هستند ؟\r\nج 2 - در حدّ يقين و يا اطمينان عقلائى .\r\nس 3 - كسى كه يقين ندارد و لكن خوف دارد بيمارى او تشديد شود ، مىتواند روزه نگيرد ؟\r\nج 3 - اگر خوف عقلائى باشد بايد روزه را افطار كند .\r\nس 4 - آيا اعتياد شديد به سيگار ، نوعى مريضى حساب مىشود و فرد معتاد به آن ، مىتواند افطار كند ؟\r\nج 4 - افطار كردن جايز نيست .\r\n\r\nروزه مسافر\r\nس 1 - شخصى كه مسافر است و هنگام برگشت در سه كيلومترى وطن قرار دارد ، چون در ارتفاع بالاترى قرار دارد ، ديوار وطن را هم مىبيند و هنگام اذان ظهر نيز مىباشد ، وظيفه او نسبت به روزه چيست ؟\r\nج 1 - اگر در هنگام ظهر به مسافت حدّ ترخّص متعارف رسيده باشد ، آن روز را مىتواند نيّت روزه كند و الّا نمىتواند روزه بگيرد .\r\nس 2 - آيا حكم روزه و نماز مسافر در باب حدّ ترخّص ، تفاوت دارد يا خير ؟\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nج 2 - تفاوت ندارد .\r\nس 3 - اگر كسى بعد از اذان ظهر به محلّ اقامت خود برسد روزه او چه حكمى دارد ؟\r\nج 3 - در صورتى كه قبل از ظهر شرعى به محلّ اقامت خود برسد ، روزه او صحيح است و الّا روزه آن روز را بايد قضا كند .\r\nس 4 - حكم روزه امدادگرانى كه در ماه رمضان در منطقه حادثه ( مثل سيل و زلزله ) دائماً در تردّد هستند چيست ؟\r\nج 4 - اگر تردّد آنها از محّل زلزله به وطن است به طورى كه تعداد سفرها متفاوت است ، مصداق كثيرالسفر مىباشد و بايد روزه بگيرد ولى اگر در همان منطقه سفرهاى متعدّد مىكند نمىتواند روزه بگيرد .\r\nس 5 - شخص مردّد بعد از سى روز نماز را تمام مىخواند و روزه مىتواند بگيرد حال رفتن او به خارج از حدّ ترخص مجاز است يا خير ؟\r\nج 5 - تا كمتر از مسافت اشكال ندارد .\r\nس 6 - كسى در ماه رمضان قصد كرده 10 روز در جائى بماند ولى 21 روز ماند روز 22 بنا دارد برود جائى كه 22 كيلومتر فاصله دارد و يك شب بماند و برگردد روز 22 حركت كرد و تا 14 كيلومتر رفت امّا شخصى به او گفت مكانى كه مىخواهيد برويد از 5 / 22 كيلومتر بيشتر است چون شخص مسافر يقين داشته كمتر از 5 / 22 كيلومتر است برگشت به مكان اوّل حال نماز و روزه او در بقيّه ماه رمضان چه صورت دارد ؟\r\nج 6 - با فرض مذكور قصد اقامه او به هم نخورده و نماز و روزه‌اش صحيح است .\r\n\r\nنذر روزه در سفر\r\nس 1 - اگر شخصى نذر كرد روز جمعه روزه بگيرد و اتّفاقاً روز جمعه مسافر شد ، وظيفه او چيست ؟\r\nج 1 - اگر نيّت نذرش با فرض سفر نبوده باشد ، روزه نگيرد اما اگر نيّت كرده باشد كه در هر حال روزه بگيرد حتى اگر مسافر باشد ، بايد روزه بگيرد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nس 2 - اگر كسى نذر كرد در مسافرت مشهد مقدّس روزه بگيرد ، لكن در آنجا شرايط برايش فراهم نشد ، تكليف او چيست ؟\r\nج 2 - در صورتى كه شرائط از قبيل قصد اقامه باشد لازم نيست براى روزه نذرى در سفر قصد اقامه كند بلكه اگر نذر كرد ، مىتواند حتّى در سفر بدون قصد اقامه روزه بگيرد و اگر منظور از شرائط ، مثل قدرت و امثال آن باشد كه قدرت بر روزه گرفتن نداشته باشد ، واجب نيست به نذر عمل كند .\r\nس 3 - كسى كه در مسافرت اعتكاف مىكند ، آيا مىتواند روزه ايّام آن را بگيرد ؟\r\nج 3 - در صورتى كه امكان گرفتن روزه باشد ، اعتكاف صحيح و الّا اعتكاف هم صحيح نيست .\r\nس 4 - كسى نذر كند كه جمعه‌ها روزه بگيرد بدون در نظر گرفتن اينكه مسافر باشد يا حاضر ، در اين صورت اگر بعضى از جمعه‌ها مسافر باشد مىتواند روزه بگيرد يا خير ؟\r\nج 4 - در سفر با وصف مذكور نمىتواند روزه بگيرد .\r\n\r\nجاهائى كه فقط قضاى روزه واجب است\r\nس 1 - شخص جنب در ماه رمضان وقتى سر و گردن و يا طرف راست را مىشويد فجر صادق طلوع مىكند ، با دو فرض تقصير و عدم تقصير آيا روزه او قضا و كفّاره دارد ؟\r\nج 1 - در صورتى كه مقصّر نبوده و عمدى هم در تأخير نداشته ، روزه او صحيح است و در صورت تقصير ، فقط بايد روزه را قضا كند .\r\nس 2 - دختر خانمى سال اوّل تكليفش را روزه نگرفته ، وظيفه‌اش چيست ؟ آيا كفّاره هم بر او واجب است ؟\r\nج 2 - در صورتى كه شرائط روزه گرفتن مثل استطاعت بدنى در او بوده و روزه نگرفته است ، بايد روزه را قضا و كفّاره هم بدهد و امّا اگر قدرت بدنى نداشته و بسيار ضعيف بوده كه معمولًا روزه گرفتن برايش قابل تحمّل نبوده ، فقط قضا دارد .\r\nس 3 - آيا زنى كه در ماه مبارك عادت مىشود ، بايد كفّاره ايّام عادت را بدهد ؟\r\nج 3 - كفّاره ندارد و فقط بايد قضاى روزه را بعد از ماه رمضان بجا آورد .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nس 4 - كسى كه در ماه رمضان با آب نجس غسل كرده بعد از چند روز فهميد ، نمازها و روزه‌هاى او چه حكمى دارد ؟\r\nج - بايد نماز و روزه را قضا كند .\r\nس 5 - اگر انسان به حكم حاكم شرع روزه خود را افطار كند ، بعد كشف خلاف شود ، تكليف چيست ؟\r\nج 5 - فقط قضا دارد .\r\nس 6 - شخصى از سنّ پانزده سالگى شروع به خواندن نماز و گرفتن روزه مىنمايد حال آنكه قبل از پانزده سالگى بالغ بوده است ولى دو شرط ديگر بلوغ را نمىدانسته است و فكر مىكرده شرط بلوغ پانزده سال قمرى است و دو شرط ديگر را در سنّ نوزده سالگى ملتفت و متوجّه شده است آياروزه‌هايش را كه نگرفته است بايد كفّاره بدهد ؟\r\nج 6 - با فرض مذكور فقط بايد روزه را قضا نمايد .\r\nس 7 - افطار روزه قضا قبل از ظهر يا بعد از ظهر چه حكمى دارد ؟\r\nج 7 - اگر وقت براى قضا تنگ است قبل از ظهر هم نمىتواند افطار كند ولى در وسعت وقت براى قضا قبل از ظهر مىتواند روزه را افطار كند .\r\nس 8 - خانمى بعد از اينكه با شوهرش نزديكى كرد بر اثر خجالت بدون غسل نماز و روزه انجام داده است حالا اين زن هفتاد سال دارد فعلًا نه توان قضاى نماز و روزه را دارد و نه قدرت دادن كفّاره در اين صورت چه كارى را بايد انجام دهد ؟\r\nج 8 - هر مقدار از نماز و روزه‌اى را كه يقين دارد در حال جنابت انجام داده است بايد قضا كند البته به شرط آنكه غسل واجبى در اين بين انجام نداده باشد و سعى در قضا كردن بنمايد و اگر نتوانست وصيّت كند .\r\nس 9 - كسى مىداند پنج روز روزه قضا دارد نمىداند عمداً روزه نگرفته يا مسافر بوده يا مريض بوده در اين صورت پنج روز روزه قضا مىگيرد كفّاره كدام را انجام دهد تا برىء الذمّه شود ؟\r\nج 9 - فقط قضا بر او واجب است .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nجاهائى كه قضا و كفّاره واجب است\r\nس 1 - اگر شخصى يك روز روزه ماه مبارك رمضان را عمداً بشكند بعداً مىتواند اوّل كفّاره را بجا آورد و سپس قضاى آن روز را انجام دهد ؟\r\nج 1 - تفاوت ندارد مگر آنكه وقت براى شصت روز روزه نداشته باشد كه در اين صورت اوّل بايد قضاى روزه را بجا آورد .\r\nس 2 - اگر كسى در ماه مبارك ، بواسطه نگاه كردن به منظره تهييج كننده يا نامحرم جنب شود ، آيا روزه او باطل است و قضا و كفّاره دارد ؟\r\nج 2 - اگر روزه‌دار اطمينان دارد كه منى از او خارج نمىشود و اتّفاقاً بيرون آيد ، بنابر احتياط مستحبّ قضاى روزه آن روز را بگيرد ، ولى اگر اطمينان ندارد و به نامحرم يا منظره مهيّج نگاه كند و منى خارج شود ، بايد روزه را قضا و كفّاره هم بدهد .\r\nس 3 - كسى كه قضا و كفّاره بر گردن اوست آيا ترتيب لازم است ؟\r\nج 3 - ترتيب لازم نيست .\r\nس 4 - چنانچه در ماه رمضان شخصى روزه‌دار ، حيوانى را وطى كرد ( قُبلًا يا دُبراً ، حلال گوشت يا حرام گوشت ) ولى منى از او خارج نشد ، آيا روزه او باطل است يا خير ؟\r\nدر صورت بطلان ، آيا قضا و كفّاره دارد ؟ و در فرض كفّاره آيا كفّاره او جمع است يا خير ؟\r\nج 4 - روزه باطل مىشود و لو انزال منى نشده باشد و در اين صورت قضا لازم است و كفّاره جمع هم واجب مىشود على الاحوط .\r\nس 5 - فردى به گمان اين كه بلوغ پسرها ، در سنّ پانزده سال شمسى است ، ماه مبارك رمضان را روزه نگرفته ، سپس معلوم شده پانزده سال قمرى او تمام شده آيا بر او كفّاره لازم است ؟\r\nج 5 - در صورتى كه جاهل مقصّر باشد ، يعنى مىتوانسته سئوال كند و نكرده به احتياط واجب كفّاره لازم است .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nس 6 - اگر انسان مشغول گرفتن روزه كفّاره شد كه 31 روز بايد متوالى باشد ، امّا بعد از گرفتن 25 روز متوجّه شد كه يك روزى ، روزه نذر معيّن بدهكار است ، حال وظيفه او چيست ؟ آيا كفّاره بر نذر مقدّم است ؟\r\nج 6 - نذر مقدّم است و با فرض سئوال توالى به هم نمىخورد و بعد از اداء نذر ، كفّاره را ادامه بدهد .\r\nس 7 - آيا در كفّاره جمع كه دسترسى به عبد نيست ، چه بايد كرد ؟\r\nج 7 - ساقط است .\r\nس 8 - اگر فردى هر روز صبح مقدارى پول بعنوان صدقه كنار بگذارد ، بعد از يكسال مىخواهد آن را بعنوان كفّاره روزه بدهد جايز است يا خير ؟\r\nج 8 - اگر از اوّل به اين صورت براى كفّاره نيّت كند ، اشكال ندارد و الّا از كفّاره كفايت نمىكند .\r\nس 9 - شخصى در ماه مبارك رمضان يا روزه نذرى يا قضاى روزه ماه مبارك ، البتّه بعد از زوال با چيز حرامى روزه خود را باطل مىكند ، حكم مسئله چيست ؟ و بعد براى كفّاره جمع كه يكى از آنها گرفتن 60 روز روزه است ، تا سال آينده نگرفت آيا مدّ طعام لازم است ؟\r\nج 9 - كفّاره جمع در صورتى واجب است كه با چيز حرام ، روزه ماه رمضان را افطار كند و همچنين است روزه نذر و قضاى ماه مبارك رمضان و اگر كفّاره را كه روزه است تا سال آينده نگرفت ، مجدّداً بر او كفّاره لازم نمىشود .\r\n\r\nجاهائى كه فقط كفّاره روزه واجب است\r\nس 1 - كسى كه در ميزان وجوب كفّاره شكّ دارد ، چقدر بايد بدهد تا برىء الذمّه شود ؟\r\nج 1 - مقدارى را كه يقين دارد ، بايد پرداخت نمايد .\r\nس 4 - آيا بر زنى كه كفّاره شصت روز ، روزه واجب است و سى روز آن را متوالياً مىگيرد آنگاه عادت مىشود ، چنانچه بعد از پاكى اقدام به گرفتن روزه كند ، توالى حاصل شده يا خير ؟\r\nج 4 - عذر شرعى باعث از بين رفتن توالى نمىشود .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nس 5 - آيا وجوب اداء مدّ طعام فورى است يا تأخير آن تا آخر ماه رمضان و يا تقديم آن بعنوان قرض دادن جايز است ؟\r\nج 5 - بهتر است كه تأخير نيندازد و اگر بعنوان قرض به فقير بدهد و در موعدش بعنوان كفّاره قبض و اقباض كند يا وكالت به فقير بدهد در مورد قبض و اقباض ، اشكال ندارد .\r\nس 6 - آيا زنى كه روزه نگرفته و كفاره بر گردن اوست و قدرت اداى آن را ندارد ، دادن كفّاره بر عهده شوهر اوست ؟\r\nج 6 - هر وقت زن تمكّن پيدا كرد بر خود او لازم است كه بپردازد .\r\nس 7 - كسى كه به وقت اهل سنّت افطار كرده و مسئله را نمىدانسته آيا كفّاره بر او واجب است ؟\r\nج 7 - كفّاره در صورتى واجب مىشود كه تقيّه نباشد و جاهل مقصّر باشد ولى اگر از روى تقيّه باشد بنابر احتياط فقط قضا واجب است .\r\n\r\nمسائل كفّاره\r\nس 1 - اگر كسى كفّاره شصت روز روزه گرفتن بدهكار باشد آيا مىتواند اوّل 29 روز متفرّقه را بگيرد سپس 31 روز پيوسته را بگيرد ؟\r\nج 1 - اوّل بايد 31 روز روزه بگيرد تا مصداق شهرين متتابعين حاصل شود .\r\nس 2 - اگر انسان مشغول گرفتن روزه كفّاره شد كه در 31 روز بايد متوالى باشد امّا بعد از گرفتن 25 روز متوجّه شد كه يك روز روزه نذر معيّن بدهكار است حال وظيفه چيست آيا كفّاره بر نذر مقدّم است ؟\r\nج 2 - روزه نذر معيّن را در زمان خودش بگيرد و كفّاره روزه را ادامه دهد و اين فاصله ضرر به توالى كفّاره روزه نمىزند .\r\nس 3 - اگر شخصى كفّاره شصت روز روزه گرفتن بدهكار باشد حال اگر در ميان روزه پنجم عمداً چيزى بخورد آيا باز هم كفّاره شكستن روزه را دارد يا خير و اگر باشد چه مقدار ؟\r\nج 3 - كفّاره ندارد بلكه بايد از اوّل شروع كند يعنى آن چهار روز را كه گرفته\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nاست به درد نمىخورد .\r\nس 4 - اگر كسى جهت كفّاره افطار عمدى ، روزه شصت روز را انتخاب كند و در بين ايّام انجام روزه در حالى كه روزه است با حرام افطار كند آيا كفّاره ديگرى بر او واجب مىشود يا خير ؟\r\nج 4 - كفّاره ندارد ولى دوباره بايد از اوّل شروع به روزه گرفتن نمايد .\r\n\r\nاحكام كفّاره روزه\r\nس 1 - آيا در كفّاره ماه رمضان ، مىتوان به جاى يك مدّ طعام قيمت آن را به فقير داد و به او گفته شود كه فديه است و لو آن كه به او اطمينان نداشته باشيم كه طعام خريدارى مىكند ؟\r\nج 1 - پول دادن جايز نيست ، مگر آن كه در صورت اطمينان ، به گيرنده وكالت بدهد كه آن را طعام بخرد كه در اين حال مانعى ندارد .\r\nس 2 - اگر كسى اجير شد بر طبخ طعام مساكين ، آيا اجرة العمل را مىتواند از كفّاره بردارد ؟\r\nج 2 - خير نمىتواند بردارد .\r\nس 3 - آيا دادن كفّاره به كسى كه او واجب النفقه است ، جايز است ؟\r\nج 3 - جايز نيست .\r\nس 4 - آيا كفّارات غير عمدى روزه را مىتوان در مصارف عام المنفعه مصرف نمود ؟\r\nج 4 - جايز نيست ، بلكه بايد به مصرف طعام فقرا برسد .\r\nس 5 - كفّاره تأخير در حال حاضر چه مقدار است ؟\r\nج 5 - يك مد طعام كه حدود 750 گرم است .\r\nس 6 - آيا در شرع انور اسلام يا در تاريخ ائمه اطهار ( ع ) يا متون فقهى بجا مانده از حضرات مراجع تقيلد مقدار تعزير روزه‌خوارى مشخص گرديده است يا خير ؟\r\nج 6 - اگر مراد صرف روزه‌خوارى است ، براى صرف روزه‌خوارى در اسلام تعزيرى\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nمعيّن نشده ولى اگر مراد روزه‌خوارى به طور علنى و آشكارا باشد 25 تازيانه معيّن شده است .\r\nس 7 - شخصى يقين دارد روزه براى او ضرر دارد يا شكّ دارد يا احتمال دهد كه ضرر داشته باشد روزه استيجارى گرفته در اين صورت مىتواند روزه بگيرد يا نه و اگر گرفت برىء الذمّه مىشود يا خير ؟\r\nج 7 - مبرء ذمّه نيست .\r\nس 8 - چنانچه فردى با حرام افطار نمايد لكن آن حرام حدّ الهى نداشته باشد مانند افطار با گوشت خوك آيا دو تعزير دارد يا باعث تشديد تعزير روزه‌خوارى مىگردد ؟\r\nج 8 - اگر موجب خدشه‌دار شدن عفت عمومى جامعه شود تشديد تعزير هم امكان دارد .\r\nس 9 - كسانى كه وظيفه آنها هر روز يك مد طعام است بايد آخر ماه رمضان كفّاره را بدهند يا پايان هر روز مىشود داد ؟\r\nج 9 - پايان هر روز هم بدهند كفايت مىكند .\r\nس 10 - چگونه خواهد بود حكم تعزير كسى كه با مسكرات يا هر عمل ديگرى كه حدّ الهى دارد روزه خود را باطل نمايد آيا فقط به همان حدّ محكوم مىگردد يا هم حدّ دارد و هم تعزير ، مقدار آن را بيان فرمائيد ؟\r\nج 10 - در قضاوت اميرالمؤمنين آمده است كه جوانى با شراب روزه خود را افطار كرد و حضرت 80 تازيانه به عنوان حدّ شرب خمر ( شراب ) و 20 تازيانه هم براى افطار با شراب به او تازيانه زد .\r\nس 11 - بدهى زن مانند كفّاره روزه و كفّاره حج و عمره بر شوهر واجب است ؟\r\nج 11 - به عهده خودش مىباشد و اگر شوهر هم خواسته باشد بدهد بايد به زن ببخشد و زن پرداخت كند .\r\nس 12 - كسى كه در حضور مردم و آشكارا روزه‌خوارى كند حدود اسلامى در رابطه با او چيست ؟\r\nج 12 - حدّ ندارد ولى بايد تعزير شود كه 25 تازيانه است .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nروزه استيجارى\r\nس 1 - آيا كسى كه خود روزه قضا دارد ، مىتواند اجير شود ؟\r\nج 1 - احتياط در ترك اجير شدن است .\r\nس 2 - اگر شخصى روزه استيجارى گرفته آيا مىتواند به كمك همسر و فرزندانش روزه استيجارى را بگيرند ؟\r\nج 2 - در صورتى كه شخص دهنده روزه استيجارى قيد مباشرت نكرده باشد ، اشكال ندارد .\r\nس 3 - آيا كسى كه روزه يا نماز قضا دارد مىتواند نماز و روزه استيجارى بگيرد ؟\r\nج 3 - نماز اشكال ندارد ولى احتياط در آن است كه روزه استيجارى نگيرد .\r\nس 4 - افطار روزه استيجارى قبل يا بعد از ظهر چه حكمى دارد ؟\r\nج 4 - احتياط واجب آن است كه بعد از ظهر افطار نكند .\r\n\r\nاستفاده از قرص براى روزه\r\nس 1 - زنانى كه در ماه رمضان قرص مصرف مىكنند تا عادت نشوند آيا صحيح است ؟\r\nج 1 - اگر مستلزم ضرر به نفس نباشد ، اشكالى ندارد و در صورت جلوگيرى كردن از عادت ، بايد روزه بگيرد .\r\nس 2 - آيا استفاده بيماران تنفسى و ريوى از اسپريها مضرّ به روزه است ؟\r\nج 2 - اگر اسپرى مايع دار است و به حلق مىرسد براى روزه مضرّ است ولى اگر گاز است مضرّ نيست .\r\nس 3 - آيا زن روزه‌دار در روز مىتواند از پماد در فرج خود استفاده كند ؟\r\nج 3 - روزه را باطل نمىكند .\r\nس 4 - استفاده از كرم و پماد ويتامين و تقويتى جهت ماليدن براى روزه‌دار چه حكمى دارد ؟\r\nج 4 - اشكال ندارد .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nس 5 - خانمى در طول ماه رمضان براى جلوگيرى از عادت ماهانه قرص مىخورد روزه او چه صورتى دارد ؟\r\nج 5 - اگر خون نبيند روزه او صحيح است به شرط آنكه مصرف قرص براى زن ضرر مهمّى نداشته باشد .\r\nس 6 - آيا زن مىتواند براى گرفتن روزه ماه رمضان قرص بخورد ؟\r\nج 6 - در صورتى كه ضرر قابل اعتنايى نداشته باشد مانعى ندارد .\r\n\r\nقضاى روزه والدين\r\nس 1 - آيا بر پدر و مادرى كه شرعاً روزه واجب نبوده ، بر پسر بزرگتر قضا واجب مىشود ؟\r\nج 1 - واجب نيست .\r\nس 2 - پدرى كه خود در گرفتن روزه سهل‌انگارى مىكرده ، با توجّه به اين كه به او متذكّر مىشوند ، آيا قضاى روزه او بر عهده پسر بزرگتر است ؟\r\nج 2 - به نظر ما واجب است .\r\nس 3 - آيا كفّاره‌اى كه بر گردن زن است ، شوهر او بايد بپردازد ؟\r\nج 3 - خير ، امّا مرد مىتواند تبرّعاً به زن مقدار كفّاره را بدهد و زن از جانب خود اخراج كند .\r\nس 4 - آيا كفّاره روزه‌هاى قضا شده پدر نيز بر پسر بزرگتر واجب است ؟\r\nج 4 - بر پسر بزرگ واجب نيست .\r\n\r\nغسل جنابت در بين اذان در ماه رمضان\r\nس 1 - كسى كه بخواهد روزه ماه مبارك رمضان را بگيرد و در بين غسل واجب اذان صبح بگويند تكليف روزه‌اش چيست ؟\r\nج 1 - چون معمولًا در اذانها يك مقدار احتياط مىشود و قبل از وقت گفته مىشود روزه صحيح است و مىتوان استصحاب ليليه كرد مگر آنكه يقين به صبح شدن داشته باشد كه در اين صورت بايد قضا نمايد .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\nهلال ماه\r\nس 1 - آيا ارتفاع و تطوّق هلال دلالت بر شب دوّم دارد يا نه ؟\r\nج 1 - تطوّق در بعضى از روايات صحيح از موسى بن جعفر ( ع ) رسيده كه علامت دوّم ماه است ، ولى اكثر فقهاء خصوصاً متقدّمين اعراض نموده‌اند ، لذا مورد تائيد نمىباشد و دلالتى بر دوّم ماه نيست و اختلاف در اين مسئله مبنائى است .\r\nس 2 - اگر هلال ماه مبارك ، در شهرى ديده شد ، آيا براى شهرهاى ديگر كه افق آنها يك الى دو ساعت فرق دارد ثابت است ؟\r\nج 2 - ملاك ، وحدت افق است و عرف اگر يك افق را براى دو شهر قائل است ، كفايت مىكند و معمولا تفاوت يك يا دو ساعت مضرّ به وحدت افق نيست .\r\nس 3 - اگر براى بعضى از مراجع تقليد اوّل ماه شوّال ثابت شود و عيد فطر را اعلام نمايند ولى حاكم شرع ( ولىّ فقيه جامع شرايط ) اوّل ماه را اعلام نكند وظيفه مقلّد چيست ؟\r\nج 3 - اگر مقلّد از كلام مرجعش علم پيدا كرد كه اوّل ماه است ، بايد افطار نمايد ولى اگر علم پيدا نكرده حقّ افطار ندارد .\r\nس 4 - آيا اعلام عيد فطر مخصوص حاكم شرع ( ولىّ فقيه جامع شرايط ) است يا مراجع تقليد نيز مىتوانند اعلام عيد فطر نمايند ؟\r\nج 4 - البته اختصاص به ولىّ فقيه ندارد ولى از آنجا كه در بسيارى موارد موجب مشكلاتى است بايد حاكم شرع مبسوط اليد حكم نمايد .\r\nس 5 - به نظر مبارك شما شبى كه در آن ماه به صورت قرص كامل است ( شب چهاردهم ) دليل و ملاك شرعى براى ثابت شدن اوّل ماه قمرى مىباشد تا از اين راه وضعيت يوم الشكّ معلوم شود ؟\r\nج 5 - راه ثبوت اوّل ماه نيست .\r\nس 6 - به نظر مبارك معظّم له علامت يا علامتهاى هلال شب اوّل ماه قمرى چه مىباشد ؟\r\nج 6 - از نظر شرعى علائمى براى شب اوّل ماه نداريم .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nس 7 - آيا روزى را كه جمهورى اسلامى ايران عيد فطر اعلام مىكند در افغانستان هم مىتوانيم عيد بگيريم يا خير ؟\r\nج 7 - چون ما اختلاف افق را قائل هستيم اگر افق افغانستان با ايران تفاوت فراوان دارد عيد ثابت نيست گرچه به نظر مىرسد افغانستان با ايران از نظر افق اختلاف ندارد .\r\n\r\nمتفرّقات\r\nس 1 - چه موقع از اذان ، مىتوان در ماه مبارك افطار كرد و يا در سحر از خوردن اجتناب نمود ؟\r\nج 1 - در هنكام سحر و افطار اذان مناط نيست مگر اطمينان به دخول وقت از آن حاصل شود و ملاك دخول وقت است و لازم نيست مقدارى از اذان بگذرد بلكه بمحض آن كه مغرب شرعى شد ، مىتواند افطار كند .\r\nس 2 - در چهار مكانى كه مسافر نسبت به قصر و اتمام نماز مخيّر است آيا در روزه هم اين حكم جارى است يا خير ؟\r\nج 2 - حكم به تخيير ، مخصوص نماز است و روزه اين حكم را ندارد .\r\nس 3 - ايّام محاق چند روز است و در چه زمانى از ماه است ؟\r\nج 3 - البتّه موضوع محاق اختلافى است ، از يك روز به آخر ماه گرفته تا سه روز ولى اصحّ پيش ما اين است كه بستگى به ماه دارد ، اگر ماه كسر باشد از بيست و هفتم تا آخر ماه است و اگر ماه تمام باشد از بيست و هشتم تا آخر ، و جهت آن اين است كه چون صبح كه آفتاب طلوع مىكند ، طلوع ماه است لذا نور ماه را محو مىكند كه او را محاق مىنامند .\r\nس 4 - آيا استمناء از گناهان كبيره است و روزه را باطل مىكند ؟\r\nج 4 - بعيد نيست كه جزء گناهان كبيره باشد و روزه را باطل مىكند .\r\nس 5 - آيا مىتوان مظالم را به سيل زدگان و زلزله زدگان داد ؟ و اگر كسى پرداخت برىء الذمّه مىشود ؟\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nج 5 - مال مظلمه مصرف خاصّى دارد و به موارد مذكور در سئوال نمىتوان داد پس برىء الذمّه شدن در صورت پرداخت به موارد فوق مشكل است مگر آن كه استحقاق آنها را بداند .\r\nس 6 - مظالم يعنى چه ؟ آيا مصرف آن نياز به اجازه مجتهد دارد ؟\r\nج 6 - كسى كه احتمال دهد مالى از مردم پيش او است و يا در حقّ كسى اجحاف نموده و صاحبان آن را نمىشناسد و مقدار آن را هم نمىداند يا فقط مقدار را بداند اين را مظالم گويند كه در مصرف آن بايد از مجتهد اجازه گرفته شود .\r\nس 7 - اگر در كشورى از شهر بزرگ آن اذان پخش شود از راديو و تلويزيون آيا همه كسانى كه مىشنوند مىتوانند افطار كنند ؟\r\nج 7 - هر شهر براى خود افق معيّنى دارد كه بايد طبق افق هر شهر مغرب و صبح و ظهر شرعى محاسبه و به وظايف شرعيّه عمل گردد .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nمسائل خمس\r\n\r\nقصد در خمس\r\nس 1 - آيا در خمس ، نيّت و قصد قربت لازم است يا خير ؟\r\nج 1 - بنا بر احتياط واجب ، قصد قربت لازم است .\r\nس 2 - فردى صد هزار تومان پول خمس داده شده در بانك دارد و صد هزار تومان هم پول خمس نداده شده دارد ، سر سال اين فرد از پولش بر مىدارد و نيّت مىكند از خمس نداده بگيرد ، حكمش چيست ؟\r\nج 2 - اگر در يك بانك باشد ، نيّت باعث تفاوت بين دو پول نيست و لذا هر مقدار كه از مؤونه سال اضافه بيايد ، بايد خمس آن پرداخت شود ، البته اگر در دو بانك باشد خود به خود معيّن است و احتياج به تعيين ندارد .\r\nس 3 - آيا خمس از ضروريات دين است يا مذهب و منكر خمس چه حكمى دارد مسلمان است يا خير ؟\r\nج 3 - خمس از ضروريات دين است و منكر آن مرتدّ و حكم كافر را دارد .\r\n\r\nسال خمسى\r\nس 1 - كشاورزى مبدأ سال خود را اوّل محصول و درو قرار داده است و حال آن كه هر يك از پنبه و برنج و جو و گندم وقت جداگانه دارد ، بايد مبدأ سال را چگونه قرار دهد ؟\r\nج 1 - مىتواند براى هر يك ، سال جداگانه قرار دهد ، خصوصاً اگر فاصله هر يك زياد باشد .\r\nس 2 - آيا بايد سال خمس را ماه قمرى قرار داد يا طبق ماه‌هاى شمسى نيز جايز است ؟\r\nج 2 - به نظر ما ، هر كدام باشد جايز است .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nس 3 - كشاورزى كه وقت شروع كار او بهار ، و سه ماه بعد محصول را جمع‌آورى مىكند ، آيا مبدأ سال هنگام شروع به كار است يا زمان جمع‌آورى مجصول ؟\r\nج 3 - اگر به ملاحظه حصول سود باشد ، اوّل سال دوم وقت جمع‌آورى محصول است و مىتواند آن را مبدأ سال خود قرار دهد .\r\nس 4 - اگر كشاورز در فصل بهار شروع به كشت و زراعت كند و در پائيز برداشت نمايد ، اول سال خمس او كدام است ؟\r\nج 4 - مىتواند سال خمسى را اوّل بهار قرار دهد ، يعنى هزينه سال را تا اوّل بهار در نظر بگيرد و اگر چيزى از محصول سال اضافه آورد ، چه با اموال ديگر يا خصوص محصول باشد ، آن گاه خمس آن زيادى و سود را بپردازد .\r\nس 5 - كاسبى كالايى را نسيه فروخته و قرار بوده ظرف مدّت دو ماه پرداخت نمايد ، بدهكار سر موعد آمده و با فروشنده به توافق رسيدند كه چند ماه ديگر پرداخت نمايد ، لذا سال خمسى فروشنده فرا رسيده ، آيا فروشنده بايد خمس اين طلب را محاسبه نمايد يا متعلّق به سال خمسى بعد است يا اين كه هر زمان طلب را وصول كرد بايد خمس آن را پرداخت كند ؟\r\nج 5 - تا قبل از وصول ، واجب نيست خمس پرداخت گردد امّا بعد از وصول بايد خمس آن را بدهد .\r\nس 6 - آيا تغيير زمان حساب سال جايز است ؟\r\nج 6 - تغييز زمان جايز است به شرط آن كه مابه التفاوت دو زمان را حساب كند و خمس آن را بپردازد .\r\nس 7 - شخصى مثلًا قبل از وجوب خمس به برنج مثلًا 200 كيلو برنج 40 كيلو خمس داده بعد از رسيدن سر سال دوباره به اين برنج خمس تعلّق مىگيرد يا نه ساير اشياء و حتّى پول چطور ؟\r\nج 7 - خمس ندارد چون هر جنسى يك مرتبه بايد خمسش داده شود .\r\nس 8 - آيا انسان مىتواند براى هر پولى كه به دست آورده سال خمسى جداگانه قرار دهد ؟\r\nج 8 - اشكال ندارد ولى در بسيارى از موارد مثل اخراج مؤونه و سود و زيان\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nمشكل پيدا مىكند كه اگر اين كار را انجام ندهد بهتر است ولى اگر مثلًا دو منبع درآمد داشته باشد و هر كدام از نظر هزينه و ديگر مسائل جدا باشند اشكال ندارد كه براى هر كدام سال خمسى جداگانه‌اى معيّن نمايد .\r\nس 9 - لطفاً نحوه تخميس اموال و تعيين سر سال را كه با فرا رسيدن آن خمس اموال واجب مىشود توضيح دهيد ؟\r\nج 9 - بايد اموالى كه خمس به آن تعلّق مىگيرد ، معيّن شود و سال خمسى براى آن تعيين گردد ، هر آنچه كه سال خمسى بر آن گذشت و از مؤونه اضافه آمد ، خمس دارد ولو آنكه مثلًا يك قندان قند باشد .\r\nس 10 - زن و شوهر هر دو شاغل هستند و سر سال خمس آنها متفاوت است آيا مىتوانند سر سال خمسيشان را يكى قرار دهند و به لحاظ اينكه اموالشان معمولًا مخلوط است و با هم خرج مىكنند از حيث مجموع يك پنجم بدهند ؟\r\nج 10 - اشكال ندارد ولى در اوّلين سال خمسى زمانى را كه كم يا زياد مىشود محاسبه نمايند .\r\nس 11 - اينجانب چندين سال است كه خمس اصلًا نداده‌ام حالا متوجّه شده‌ام كه با پول خمس نداده من لباس تهيّه مىكرده‌ام و نماز را با اين لباس مىخوانده‌ام حكم نمازهاى من با اين لباس و خانه‌اى كه خمس آن را نداده‌ام را بيان فرمائيد ؟\r\nج 11 - خمس اموالتان را محاسبه كنيد و انشاءالّله كه از عين پول خمس نداده لباس نخريده‌ايد و الّا نمازها مشكل است .\r\nس 12 - اگر شخصى پولى از مردم طلب دارد مثلًا پنج ميليون تومان كه به تدريج مىگيرد و در ضمن به همين مبلغ بدهكار است كه بايد به تدريج بدهد و حساب سال او هم فرا رسيده و يا اينكه مىخواهد حساب سال براى خودش بگيرد حكمش چيست ؟\r\nج 12 - اگر بدهكارى او در مقابل همين پولى است كه طلبكار است و به محض دريافت ، جهت اداء دين صرف مىكند و سال هم بر آن نگذشته ، خمس ندارد .\r\nس 13 - در منهاج الصالحين آمده است لِكُلِّ رِبْحٍ سنةُ تَخُصُّهُ ( مسئله 1218 باب الخمس ) معنى اين عبارت چيست آيا براى هر ربح و درآمدى كه به دست انسان مىرسد مىتوان يك سال صبر كرد و اگر زياد آمد خمس آن واجب مىشود پس كسانى كه درآمد تدريجى\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nالحصول دارند مثل كارگرها و كارمندان كه عين هيچ مالى يك سال تمام باقى نمىماند آيا از خمس معافند يا اينكه مراد از لِكُلِّ رِبْحٍ منابع مختلف درآمدى است مثل تجارت و زراعت يا دو كارخانه داشتن مثل بافندگى و بازرگانى و . . . .\r\nلطفاً مسئله را توضيح دهيد ؟\r\nج 13 - آنچه كه از عبارات فقهاء به دست مىآيد مراد از لِكُلِّ رِبْحٍ سنة تَخُصُّهُ همان درآمدهاى مختلف است مثل كسى كه هم زراعت دارد و هم تجارت كه براى هر كدام سال مخصوصى معيّن گردد .\r\nس 14 - شخصى مدّت چند سال شده كه سر سال خمسى ندارد يعنى سر سالش به هم خورده است و خانه‌اش حساب و كتاب نشده است حالا مىخواهد سر سال خمسى براى خود قرار دهد مىتواند همان سر سال اوّل را قرار دهد يا سر سال جديدى بايد بگذارد ، آيا آن چند سالى كه فوت شده چه بايد بكند اگر چيزى نداشته يا برايش باقى نمانده است ؟\r\nج 14 - لازم است براى خود سال مشخص كرده و با حاكم شرع در ايّامى كه حساب سال نداشته مصالحه نمايد .\r\nس 15 - اگر شخصى براى اوّلين بار محاسبه خمس نمود و داراى حساب سال و مثلًا 000 / 200 تومان بدهكار شد ولى اين شخص به همين مبلغ يا بيشتر يا كمتر بدهكارى ديگرى دارد آيا اگر مثلًا به اندازهء همان 000 / 200 تومان بدهكارى ديگر دارد پرداخت خمس از عهده‌اش ساقط مىشود و همچنين اگر كمتر از مقدار بدهكارى خمس بدهكارى ديگر دارد آيا از بدهكارى خمس كم مىشود ؟\r\nج 15 - در صورتى كه پول باقيمانده را براى اداى قرض خود پرداخت نمىنمائيد ، بايد خمس آن را بپردازيد .\r\n\r\nدرآمد مازاد بر مؤونه\r\nس 1 - اگر كسى سال ندارد و الان بوسيله تجارت سودى بدست آورده است ، آيا به آن سود خمس تعلّق مىگيرد يا خير ؟\r\nج 1 - پس از كسر مؤونه و خرجى سال ، خمس به سود تعلّق مىگيرد .\r\nس 2 - فردى ، كتابى را به مبلغ چهارصد تومان خريدارى كرد ، بعد از يكسال آن را به مبلغ هزار و پانصد تومان فروخت آيا بايد خمس بدهد ؟\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nج 2 - اگر پولش در ضمن اموال و سود سال زياد بيايد و جزء هزينه زندگى نشده باشد ، بايد خمس بدهد .\r\nس 3 - فردى كه حساب سال دارد ، مبلغى از پس انداز خود را قبل از رسيدن سال ، به عنوان امانت نزد كسى گذاشت و لكن بعد از مدتى كه به آن نياز داشت نتوانست از فرد امانتدار ، پول خود را بگيرد تا اين كه بعد از گذشت سر سال به پول خود رسيد ، آيا بايد خمس آن را بدهد ؟\r\nج 3 - اگر اضافه از خرج سال باشد و سال بر او گذشته ، بايد پس از وصول ، خمس آن را بدهد .\r\nس 4 - آنهائى كه در بانك پول مىگذارند و بانك با پول آنان كار مىكند اگر از سال بگذرد ، آيا خمس تعلّق مىگيرد و على فرض تعلّق خمس اگر به نيّت خودش ، پولى كه مىگذارد پول سابق را بردارد ، آيا باز هم خمس دارد ؟\r\nج 4 - پولى كه در بانك گذاشته شده ، اگر يك سال به آن پول بگذرد خمس دارد حتى اگر آن را با پول ديگر تعويض كند مگر آن كه پول اوّل را مصرف كند و مجدداً ولى به دست آورد .\r\nس 5 - آيا به ديه خمس تعلّق مىگيرد ؟\r\nج 5 - اگر صرف در هزينه زندگى نشود بعد از يك سال خمس دارد .\r\nس 6 - كاسبى معاملات فروش كالا را به صورت نقدى انجام مىدهد لذا معامله نقدى انجام گرفته ، ولى فروشنده مهلت مىدهد براى سال بعد ، آيا موقع فرا رسيدن سال خمسى ، بايد آن را حساب كند يا خير ؟\r\nج 6 - تا زمانى كه پول را دريافت نكرده ، پرداخت خمس واجب نيست البته مىتواند خمس را قبل از وصول هم پرداخت كند .\r\nس 7 - شخصى كه به چند رشته از كسب مشغول است و سرمايه همه رشته‌ها يكى است ، مىتواند اگر در رشته‌اى از كسب ضرر كرد از فوائد رشته ديگر برداشت كند و در آخر سال سود و زيان همگى را محاسبه و در صورت فوائد ، خمس آن را پرداخت نمايد يا خير ؟\r\nج 7 - مىتواند اين گونه عمل كند و براى تفصيل به مسئله 1782 رساله توضيح المسائل مراجعه شود .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nس 8 - شخصى قبرى آماده ، براى خود خريدارى مىكند كه پس از فوت در آنجا دفن شود ، آيا بر آن قبر خمس واجب است ؟\r\nج 8 - بايد خمس آن را بپردازد .\r\nس 9 - كسانى كه براى حج پول واريز مىكنند و بعد از چند سال مشرّف مىشوند ، آيا به پول آنها خمس تعلّق مىگيرد يا خير ؟\r\nج 9 - بايد خمس آن را بپردازد .\r\nس 10 - آيا پولى كه بچّه نابالغ از راه كسب جمع‌آورى مىكند ، مشمول خمس است ؟\r\nج 10 - بايد خمس آن پرداخت شود كه يا ولىّ آن را پرداخت كند يا هنگامى كه به بلوغ رسيد ، خود پرداخت نمايد .\r\nس 11 - شخصى 20 رأس گوسفند دارد كه خمس آنها را داده ، سال‌آينده تعداد همين است لكن قيمت دو برابر شده آيا به ترقّى قيمت خمس واجب مىشود ؟\r\nج 11 - تا زمانى كه نفروخته است ، لازم نيست خمس ترقّى قيمت را بپردازد .\r\nس 12 - كسى كه از اول متمكّن بر اداى خمس بوده ، لكن سهل‌انگارى و مسامحه كرده و نداده تا اين كه فقير شده ، تكليف او چيست ؟\r\nج 12 - بر ذمّه او خمس آمده و بايد از حاكم شرع اجازه بگيرد تا وقتى كه قدرت پرداخت پيدا كند .\r\nس 13 - فرزندى با پدر خود سر هم زندگى مىكنند و كار و تلاش آنها مشترك است ، چگونه بايد حساب سال داشته باشد ؟\r\nج 13 - حساب سال هم ، به صورت مشترك بايد انجام شود .\r\nس 14 - من همسر شهيدى هستم كه امسال از طرف بنياد شهيد مىخواهم به مكّه بروم ، آيا پولى كه به اين جانبه داده‌اند ، به آن خمس تعلّق مىگيرد ؟\r\nج 14 - در صورتى كه قبل از سال خمسى به مكّه برود و آن پول خرج گردد ، خمس ندارد و اگر بعد از سال خمسى است ، بايد خمس آن را بدهد .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nس 15 - اگر برنجى را خريدارى كنيم با قيمت مثلًا شصت تومان و سال بر آن بگذرد و قيمت برنج از سال فعلى افزايش يابد ، و لكن مقدار افزايش نامعلوم باشد ، آيا مىشود خمس را بر اساس قيمت خريد داد ؟ چگونه ؟\r\nج 15 - اگر برنج را از درآمد سال خريدارى كرده بايد قيمت وقت پرداخت خمس را حساب كند و تعيين قيمت بايد از طرف كارشناس باشد ولى اگر از مال خمس داده خريدارى نموده تا نفروخته و قيمت بازار بالا نرفته خمس ندارد و در صورت بالا رفتن قيمت بازار و فروش آن خمس مابه التفاوت از قيمت خريد و فروش را بايد بپردازد ، زيرا جزء سرمايه قرار گرفته است .\r\nس 16 - آيا خرج عروسى پسر خمس دارد يا خير ؟\r\nج 16 - اگر از درآمد آن سال باشد ، خمس ندارد و اگر از درآمد سال قبل باشد و خمس به آن تعلّق گرفته باشد ، بايد خمس آن ادا شود .\r\nس 17 - اميدوارم كه مسئله مصالحه شرعيّه را نسبت به كسانى كه خمس بر ذمّه آنها هست برايم كاملًا واضح كنيد چرا كه من از طلّاب علوم دينى هستم و بعضى موارد براى من مشتبه شده است چرا كه بعضى برادران دينى دوست دارند كه با آنها مصالحه شود تا ذمّهء آنها برىّ شود حال دوست دارم كه اين مسئله را با مثال برايم واضح كنيد مخصوصاً كه بعضى از برادران در اين شهر مؤونه زندگى آنها به قدر كفاف است يا بالفعل يا بالقوه ، ولى از سالهاى پيش حقوق خمسى بر گردن آنها هست راه مصالحه با آنها چگونه است ؟\r\nج 17 - مصالحه شرعيّه به حسب موارد فرق مىكند و لذا هر چه كه به آن قطعاً خمس تعلّق بگيرد تصالح در آن جايز نيست امّا اگر در موردى شكّ كرد كه آيا خمس به آن تعلّق گرفته يا نه ، مىتوان مصالحه كرد و امّا مقدار صلح به حسب افراد از جهت قدرت پرداخت مالى و عدم آن فرق مىكند و امّا اموالى كه در زندگى استفاده مىشود معمولًا از سود كسب همين سال است و لذا به آن خمس تعلّق نمىگيرد و در صورت شكّ هم بهتر است كه با صاحب مال مصالحه شود به مقدار كمتر از خمس .\r\nس 18 - آيا پولى كه جوانان جهت ازدواج يا خريد مسكن پس انداز مىكنند يا براى حجّ مىپردازند كه سالها در بانك مىماند خمس دارد ؟\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nج 18 - بايد خمس آن را بدهند .\r\nس 19 - اگر آذوقه‌اى كه خمس آن داده شده است در ضمن سال به مصرف برسد و قبل از پايان سال از درآمد ميان سال آذوقه خريدارى شود و اضافه بيايد آيا مىشود بدل آن آذوقه حساب شود تا خمس شامل آن نگردد ؟\r\nج 19 - چون خمس به همين مال تعلّق مىگيرد و عين خمس از بين رفته است ، نمىتوان عين ديگرى را جايگزين آن نمود .\r\nس 20 - پولى كه برخى ادارات مانند بنياد شهيد يا جانبازان به خانواده‌ها مىدهند و پولى كه پس از فوت شوهر از حقوق يا بيمه شوهر به زن مىدهند يا بالعكس آيا مشمول خمس است ؟\r\nج 20 - در صورتى كه قبل از سال خمسى صرف در مؤونه زندگى گردد خمس ندارد و الّا خمس آن را بايد بدهند .\r\nس 21 - كسى كه سر سال خمس او 20 فرودين است در وسط سال يك ميليون پول واريز كرده براى حجّ واجب يا مستحبّ ( عمره ) حال همان سال برود حجّ يا عمره آيا بعد از سه سال ديگر كه نوبت حجّ واجب شود در اين صورت خمس دارد يا خير ؟\r\nج 21 - اگر در همان سال به حجّ برود خمس ندارد و الّا بايد خمس آن را بپردازد .\r\nس 22 - بنده شغلم خريد و فروش ماشين و موتور مىباشد و ممكن است در ماهى چند موتور يا ماشين خريد و فروش كنم و سود كنم آيا به محض فروش و سود بايد خمس آن را بدهم يا اينكه بايد سال بگذرد ؟\r\nج 22 - اگر سال خمسى گذشت و از مؤونه زندگى شما درآمد بيشتر بود ، بايد خمس باقيمانده از سود را بدهيد .\r\nس 23 - كسى كه درآمد او معمولًا كمتر از مخارجش است ولى سر سال خمسى او كه رسيده مبلغى پول و يا خواربار دارد مثلًا تازه حقوق گرفته است آيا خمس آن واجب است ؟\r\nج 23 - خمس دارد ولى با حاكم شرع مصالحه شود .\r\nس 24 - شخصى تا الان خمس مالش را نداده و كلّ سرمايه آن شخص مبلغ معيّنى مىباشد و بدهكاريهاى ذيل را نيز دارد آيا بدهكاريها از كلّ سرمايه كسر مىشود يا خير :\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n1 - مهريه همسر\r\n2 - بدهكارى به افراد\r\n3 - بدهكارى به دارايى و ديگر واحدهاى دولتى مثل اداره آب ، برق ، گاز و غيره\r\n4 - وامى كه قرار است بطور ماهانه ظرف مدّت 1 و 2 و 3 و 5 و 10 و 20 سال پرداخت شود\r\n5 - وامى كه قرار است بطور يك جا ظرف مدّت 1 و 2 و 3 و 6 و 10 و 12 ماه پرداخت شود\r\n6 - رهن منزلى كه قرار است ظرف مدّت 1 و 2 و 3 و 4 و 8 و 12 ماه آينده پرداخت شود ؟\r\nج 24 - بدهكاريهائى كه در همين سال آن را پرداخت مىكنيد مثل وامهاى سررسيد شده سال جارى از درآمدهاى سال كسر مىشود ولى از سرمايه كسر نمىشود زيرا سرمايه را در راه بدهكارى صرف نمىنمائيد .\r\nس 25 - آيا تعيين سر سال بر هر مكلّفى واجب است با اينكه يقين دارد عين مالى يكسال تمام نزد او نمىماند مثلًا آذوقه مصرفى منزل كه خلال يكى دو ماه مصرف مىشود و مجدداً خريدارى مىشود آيا خمس چنين آذوقه‌اى سال به سال لازم است ؟\r\nج 25 - بله زيرا مراد از مازاد بر مؤونه از سال اين نيست كه يك سال تمام بماند بلكه اگر مثلًا پنج روز قبل از سر سال هم جنسى را خريده باشد و مقدارى از آن باقيمانده باشد ، بايد آن مقدارى كه از سر سال خمسى باقى مانده خمس آن پرداخت شود و لذا بر همه واجب است كه براى خود سال خمسى معيّن نمايند .\r\nس 26 - اگر آذوقه يا جنسى به ذمّه خريدارى كرده و هنوز پرداخت نكرده آيا تخميس آن در پايان سال واجب است ؟\r\nج 26 - به مقدارى كه دَيْن است را كم نمايند و باقى را خمس بدهد .\r\nس 27 - در ادامه سئوال بالا ، اگر انسان دين را پرداخت نمايد بعد از پرداخت ، آيا اين آذوقه و جنس از ارباح سال خريد حساب مىشود يا از ارباح سال پرداخت ؟\r\nج 27 - هر چه مصرف شده از سال خريد محسوب مىشود و مازاد بر سال از سال جديد است و بايد خمس داده شود .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nس 28 - در صورتى كه آذوقه مثل برنج و روغن را تخميس كرده باشيم و عين آن مصرف شده باشد ولى به همان مقدار از درآمد جديد خريدارى شده باشد آيا معادل خمس سال قبل نه عين آن ، در سال بعد از خمس معاف خواهد بود و حكم سرمايه را دارد يا خير ؟\r\nج 28 - بايد خمس آن داده شود زيرا خمس به عين مال تعلّق مىگيرد .\r\nس 29 - شخصى مبلغى از درآمد ميان سال خود را به منظور ثبت نام حجّ تمتّع به بانك پرداخت نموده امّا رفتنش به حجّ به سالهاى بعد موكول شده است آيا به اين پول خمس تعلّق مىگيرد ؟\r\nج 29 - خمس آن را بايد بدهد .\r\nس 30 - شخصى سر سال او مىرسد ملك او فقط آذوقه ( برنج و روغن و . . . ) مىباشد و يا اينكه در صدد تعيين سر سال خمس باشد و فقط آذوقه داشته باشد و از طرف ديگر قرض او از قيمت آذوقه بيشتر است آيا به چنين شخصى به آذوقه او خمس تعلّق مىگيرد ؟\r\nج 30 - اگر اجناس مذكور را به صورت نسيه خريده ، خمس ندارد ولى اگر قرض آن بابت چيز ديگرى است ، اين آذوقه باقيمانده خمس دارد .\r\nس 31 - در بعضى از صندوقهاى قرض‌الحسنه وام پرداخت مىكنند به اين صورت كه به شكل قرعه‌كشى هر ماه به يك نفر وام مىدهند و طرف مقابل هم به شكل اقساط فقط به اندازه همان مبلغ وام بدهى خود را مىدهد و ممكن است كه اين شخص به اندازه 000 / 200 تومان قسط پرداخت نمايد و 000 / 000 / 1 ميليون تومان وام دريافت كرده باشد حال سئوال اين است كه او در سال خمسى چه مبلغى را بايد پرداخت كند ؟\r\nج 31 - اگر تمام مبلغى را كه گرفته صرف مؤونه كند ، خمس ندارد به شرط آنكه مقدارى كه قبلًا پرداخت كرده بود سال خمسى بر آن نگذشته باشد و مقدارى كه سال خمسى به آن گذشته ، بايد خمس آن را بدهد و باقى مبلغ وام اگر صرف در مؤونه شود ، خمس ندارد ولى اگر سال به آن بگذرد همه مبلغ وام خمس دارد .\r\nس 32 - اگر كسى امسال مثلًا 000 / 100 تومان مازاد بر مؤونه داشت و آن را تخميس كرد و در سال آينده اين مقدار از بين رفت ولى در بين سال 000 / 100 تومان ديگر به عنوان قبلى كنار گذاشت و سر سال اين مقدار را به عنوان خمس داده محاسبه كرد آيا اين كار صحيح است يا اينكه مسئله به شكل ديگرى است ؟\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nج 32 - اگر عين نقود 000 / 100 تومان از بين رفت و در سال آينده دوباره كسب كرد و كنار گذاشت ، بايد خمس آن را پرداخت كند و اگر اجناسى به عنوان سرمايه بود و خمس آن را پرداخت كرد و اضافه قيمت بازارى هم پيدا نكرد گرچه خود جنس عوض شده باشد مثلًا پوشاكى داشته و فروخته و به جاى آن پوشاك ديگرى قرار داده به عنوان سرمايه ، خمس ندارد و امّا اگر قيمت آن زياد شود بايد زيادى قيمت را حساب كند و خمس بدهد .\r\nس 33 - اگر در تجارتى سودى را كسب كرده‌ام ولى هنوز پولش به دست نرسيده و سال خمسيم فرا رسيده در مورد خمس چه كنم ؟\r\nج 33 - خمس به آن تعلّق گرفته ولى تا به دست شما نرسيده پرداخت خمس واجب نيست .\r\n\r\nمصرف خمس\r\nس 1 - آيا نظر مبارك شما با حضرات آيات ديگر در مصرف سهمين يكى است ؟\r\nج 1 - سهم سادات را فقط بايد به سيّد مستحق داد ولى سهم مبارك امام ( ع ) ، بايد در مصارفى مانند حوزه‌هاى علميه و جاهايى كه مجتهد تشخيص ضرورت مىدهد مصرف شود و در اين دو مورد اتّفاق نظر بين علما مىباشد و در غير اين صورت ، بايد مورد معيّن شود تا حكمش بيان گردد .\r\nس 2 - آيا كسى كه مقلّد ديگران است يا باقى بر ميّت است ، مىتواند سهمين را به حضرتعالى يا آيات ديگر بدهد ؟\r\nج 2 - كسى كه مقلّد مجتهد ديگرى است ، بايد در وقت دادن سهم امام ( ع ) تذكّر بدهد ، تا به مصرفى رسانده شود كه مرجعش موافقت دارد .\r\nس 3 - آيا مصرف خمس و زكات در جاهايى مثل مسجد ، حسينيه ، راه ، مدرسه و درمانگاه جايز است ؟\r\nج 3 - مصرف زكات در اين امور جايز است ولى در خمس بايد با نظر فقيه و حاكم شرع باشد .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nس 4 - آيا مردم بايد وجوهات شرعيّه خود را به مرجع تقليد خود يا وكلاى او بدهند ، يا مىتوانند به مجتهد ديگرى هم برسانند ؟\r\nج 4 - مىتوانند به مجتهد ديگر هم بدهند ، در صورتى كه جهت مصرف آن مجتهد موافق با نظر مرجع او باشد .\r\nس 5 - خمسى كه مردم به مراجع مىدهند ، نصف آن سهم سادات است مراجع همه را يا اكثر خمس را به طلّاب مىدهند ، آيا اين از شئون ولايت است كه سهم سادات صرف طلّاب غير سادات گردد يا خير ؟\r\nج 5 - بستگى به نظر مرجعى دارد كه سهم سادات را در اين موارد مصرف مىكند .\r\nس 6 - شخصى از مجتهدى كه از او تقليد كرده ، در حال حياتش اجازه گرفته مقدارى از سهم امام ( ع ) را خودش به مصرف شرعى برساند ، آيا بعد از فوت مجتهد ، نياز به اجازه از مجتهد زنده مىباشد ؟\r\nج 6 - بلى ، بايد از مجتهد زنده اجازه بگيرد .\r\nس 7 - وامى كه از بانك گرفته شده ، آيا جزء كسب به حساب مىآيد و به آن خمس تعلّق مىگيرد ؟\r\nج 7 - اگر قرض گرفته شده اضافه بر مخارج سال باشد بايد خمس آن را بدهد .\r\n\r\nسرمايه\r\nس 1 - شخصى ماشينى براى كسب خريده و خمس آن را نداده تا اين كه سال خمسى گذشته ، حالا مىخواهد خمس آن را بدهد آيا به قيمت خريد بايد حساب كند يا به قيمت فعلى و در صورتى كه قيمت فعلى كاهش پيدا نموده ، چگونه محاسبه نمايد ؟\r\nج 1 - به قيمت فعلى بايد محاسبه گردد و در اين فرض چون به قيمت بيشتر خمس تعلّق گرفته بوده است ، گرچه هم تنزّل قيمت كرده باشد ، بايد به قيمت بيشتر محاسبه گردد و خمس پرداخت شود .\r\nس 2 - شخصى مغازه خود را در وسط سال تعمير و تزئين مىكند ، آيا اين مخارج جزء سرمايه حساب مىشود و خمس دارد يا جزء مخارج و هزينه‌هاى كسب ؟ اگر موجب افزايش\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nقيمت مغازه گردد ، آيا خمس اين مقدار افزايش را بايد سر سال پرداخت نمايد ، يا زمانى كه مغازه را به فروش مىرساند ؟\r\nج 2 - در صورتى كه از پول خمس داده شده مغازه را تعمير كرده خمس ندارد و اگر از پول غير مخمّس باشد بايد خمس آن را بپردازد ، زيرا جزء سرمايه است و سرمايه خمس دارد .\r\nس 3 - خمس قالى كه بافتن آن ممكن است چند سال طول بكشد چگونه است ؟\r\nج 3 - به هر مقدار كه در سر سال خمسى ، بافته شده خمس تعلّق مىگيرد و اگر خواسته باشند كه بعد از اتمام كار خمس آن را بدهند ، بايد از حاكم شرع اجازه بگيرند .\r\nس 4 - آيا مال الاجاره نيز مشمول خمس است ؟\r\nج 4 - بلى اگر مازاد بر مؤونه سال باشد ، خمس دارد .\r\nس 5 - آيا تلفن منزل و محلّ كار خمس دارد ؟\r\nج 5 - تلفن منزل در صورتى كه به آن نياز دارد ، خمس ندارد ، ولى تلفن محلّ كار جزء سرمايه است و خمس دارد .\r\nس 6 - آيا به باغ كه از درآمد سال خريدارى شده باشد خمس تعلّق مىگيرد ؟\r\nج 6 - در صورتى كه باغ جزء مؤونه اوست ، خمس ندارد ولى در صورتى كه سرمايه او محسوب مىشود ، خمس دارد .\r\nس 7 - خانه‌اى كه بخشى از آن را براى امرار معاش اجاره داده ، آيا قسمت مورد اجاره خمس دارد ؟\r\nج 7 - بلى جزء سرمايه است و خمس دارد .\r\nس 8 - بعضى از مراجع فتوا مىدهند كه خمس سرمايه را بايد خارج كرد اگر از ضروريات كسب نباشد نظر شما در اين مورد چيست ؟\r\nج 8 - به نظر ما بايد خمس سرمايه را مطلقاً خارج كرد .\r\nس 9 - كسى كه 70 كيلو بذر جو يا گندم را كاشته است آيا خمس محصول و زراعت را بايد بدهد يا خمس بذر را ؟\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nج 9 - خمس بذر را بايد بدهد و اگر هر مقدار از محصول هم بعد از اخراج مؤونه از سال مازاد بيايد بايد خمس آن را هم بپردازد .\r\nس 10 - آيا گاو سرمايه محسوب مىشود يا خير ؟\r\nج 10 - اگر جهت استفاده در زمينهايى كه محصول آن را مىفروشند ، استفاده مىشود ، خمس دارد ولى اگر در زمينهايى استفاده مىشود كه محصولش را جهت نفقه خود و عيال استفاده مىكنند ، خمس ندارد و يااگر از شير گاو جهت فروش استفاده مىكند ، اصل گاو خمس دارد ولى اگر جهت استفاده خانواده از شير ، نگهدارى مىشود خمس ندارد .\r\nس 11 - اگر قيمت منزلى كه در آن سكونت مىكنند دو برابر شود آيا به آن خمس تعلّق مىگيرد ، اگر يك طبقه را خودش سكونت دارد و طبقه دوّم را اجاره مىدهد آيا به طبقه دوّم خمس تعلّق مىگيرد ؟\r\nج 11 - اگر خمس اصل منزل را داده اضافه قيمت ( اضافه سوقيه ) خمس ندارد ولى اگر اصل خانه خمس به آن تعلّق گرفته و خمس آن را نداده تمام قيمت خمس دارد و نسبت به خانه‌اى كه اجاره داده مىشود چون سرمايه است خمس را بايد پرداخت كند .\r\nس 12 - پولى كه خمس آن داده شده است با اين پول اگر كسى گندم يا زمين بخرد باز هم بر اين گندم و زمين خمس تعلّق مىگيرد با گذشت سال يا نه ؟\r\nج 12 - خمس ندارد .\r\nس 13 - اگر شخصى مقدارى مرغ و اردك دارد و از گوشت و تخم آنها استفاده مىكند الف - تكليف خمس آن چيست ؟ ب - اگر بعضاً از فروش آنها نيز انتفاع مىبرد تكليف چيست ؟\r\nج 13 - بايد محاسبه گردد به نسبتى كه بعنوان سرمايه استفاده مىشود ، خمس آن را پرداخت كند و نسبتى كه به عنوان مؤونه استفاده مىشود خمس ندارد و اگر امكان نسبت سنجى نباشد بايد با حاكم شرع و مجتهد و يا نماينده او مصالحه كند .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nس 14 - اگر شخصى ماشينى خريد براى حوائج شخصى مثلًا به قيمت 5 ميليون تومان ولى چون 2 يا 3 ميليون تومان بدهكار است با آن ماشين كار هم مىكند حكم خمسش چگونه است و همچنين حكم ماشينى كه بعضى اوقات با آن كار مىكند ولى بيشتر مصرف شخصى دارد چيست ؟\r\nج 14 - جواب اين مسئله هم مانند جواب سئوال قبلى مىباشد .\r\nس 15 - اگر شخصى يك يا چند رأس گاو دارد كه از شير آنها استفاده مىكند و همچنين از فروش شير آنها ، حكم آن چيست ؟\r\nج 15 - جواب اين مسئله هم دقيقاً مانند جواب سئوال 6 مىباشد .\r\nس 16 - كود حيوانى خمس دارد يا خير ؟\r\nج 16 - اگر جزء سرمايه محسوب مىشود خمس دارد ولى اگر جهت مؤونه زندگى يعنى جهت زمينهايى استفاده مىشود كه محصولش در مخارج زندگى صرف مىشود ، خمس ندارد .\r\nس 17 - / سوخت مردم بهسود اغلب از سرگين حيوانات است كه در اوّل بهار اين سرگينها را مىچينند تا فصل خزان خشك و آماده مىشود و تا بهار آينده تماماً به مصرف خانه مىرسد و اوّل بهار كه تر مىباشد قابل استفاده نيست آيا در وقت سر سال كه اوّل بهار است خمس دارد يا خير ؟\r\nج 17 - اگر ماليّت دارد خمس دارد .\r\nس 18 - فرزندى با پدر زندگى مىكند حدود 000 / 700 تومان پول به دست مىآورد مقدارى با كار و مقدارى از پدر هديه گرفته آيا خمس دارد يا خير ؟\r\nج 18 - در فرض مذكور تمام پس‌انداز خمس دارد .\r\nس 19 - پسرى كه نان خور پدرش است اگر مالى به دست آورد كه خمس به آن تعلّق مىگيرد خمس آن را بايد خودش بدهد يا پدرش ؟\r\nج 19 - تمام اموالش را بايد خودش تخميس كند .\r\nس 20 - گاو نرى كه فصل كارش رسيده ولى از او كار نمىگيرند آيا ترقىشان خمس دارد يا خير ؟\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nج 20 - خمس دارد .\r\nس 21 - تا وقتى كه انسان تحت تكفّل والدين زندگى مىكند تكليف خمسش چگونه مىباشد ؟\r\nج 21 - اگر درآمدى دارد بايد براى خود زمانى را به عنوان سر سال خمسى معيّن كند و تمام درآمد حاصله را تخميس نمايد .\r\n\r\nلوازم ضرورى زندگى\r\nس 1 - آيا به نظر مبارك راديو و تلويزيون و ضبط صوت جزء ما يحتاج و ضروريّات زندگى است يا خير و چنانچه از درآمد بين سال تهيّه شود ، آيا خمس به آنها تعلّق مىگيرد ؟\r\nج 1 - در صورتى كه نيازمند به آن باشد و از برنامه حرام آن استفاده نكنند خمس ندارد .\r\nس 2 - كسى كه حساب سالش ، ماه رجب است مثلًا در سه ماه قبل از آن ، لوازمى براى منزل تهيّه مىنمايد و مأكولاتى مىخرد و تا ماه رجب آن لوازم مىماند ، آيا بايد خمس آنها را حساب كند ؟\r\nج 2 - اگر لوازمى كه تهيّه مىشود ، از قبيل كالاهاى اساسى مثل يخچال و فرش باشد و مورد استفاده قرار بگيرد ، خمس ندارد و اگر از قبيل مأكولات باشد ، هر چه از سال زياد بيايد ، بايد خمس آن را بدهد .\r\nس 3 - آيا بر تمام اثاثيه منزل ، حتّى چيزهاى نقدى و خوردنى خمس تعلّق مىگيرد ؟\r\nج 3 - هرگونه لوازم منزل كه احتياج به آن هست و خمس به پول آن ، تعلّق نگرفته است خمس ندارد ، ولى در خوراكيها هر مقدار كه از سال خمسى اضافه بيايد ، بايد خمس آن را بدهد .\r\nس 4 - بفرمائيد چه خرجهائى ، بعنوان مؤونه به حساب مىآيد كه خمس ندارد ؟\r\nج 4 - هر چه كه جزء ضرورت زندگى است و از شئونات خارج نباشد ، مؤونه محسوب مىشود .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nس 5 - شخصى اتومبيل را از درآمد سال خريدارى كرده و چون در شأن او هم هست ، خمس آن را نمىدهد و دو سال بعد آن را فروخته و تبديل به احسن مىنمايد ، آيا اتومبيلى را كه فروخته ، بايد خمس آن را پرداخت كند ؟\r\nج 5 - در صورتى كه بين سال خمسى فروخته و هنوز سال خمسى او فرا نرسيده كه ماشينى مطابق شأن خودش خريدارى نمايد ، خمس ندارد ، مگر آن كه به پول آن خمس تعلّق گرفته باشد كه در آن صورت به هر مقدار از پول ، كه خمس به آن تعلّق گرفته ، بايد خمس آن پرداخت شود .\r\nس 6 - مشهور است هر چه كه ضروريات زندگى است خمس ندارد مثل خانه مسكونى آيا صحيح است يا خير ؟\r\nج 6 - هر آنچه كه در زندگى به آن احتياج دارند خمس ندارد مگر آنكه به پول آن خمس تعلّق گرفته باشد كه در اين صورت خمس دارد .\r\nس 7 - ماشين زير پاى انسان كه از آن براى رفتن به محلّ كار و يا مسافرت و رسيدگى به حوائج شخصى استفاده مىكند آيا خمس دارد ؟\r\nج 7 - اگر در زندگى شخصى به اين وسيله محتاج است و مطابق شأن او باشد و به عين پولى را كه آن وسيله را خريده ، خمس تعلّق نگرفته باشد خمس ندارد .\r\nس 8 - شخصى با عين پول خمس نداده منزلى مىخرد آيا نماز خواندن در اين منزل باطل مىباشد و اشكال دارد يا اينكه فقط يك پنجم قيمت منزل را بدهكار مىباشد ؟\r\nج 8 - اگر از عين پول خمس نداده خريده ، نماز خواندن در آن اشكال دارد ولى معمولًا معاملات به ذمّه انجام مىشود كه در اين صورت فقط خمس بدهكار است و نماز خواندن در خانه اشكال ندارد .\r\nس 9 - آيا كفن خمس دارد ؟\r\nج 9 - اگر كفن يكسال بماند و از پول خمس نداده خريدارى شده باشد خمس دارد .\r\nس 10 - آيا لوازم خانه مثل منبع آب و پمپ آب كه از آن براى كشيدن آب استفاده مىشود خمس دارد ؟\r\nج 10 - اگر جزء لوازم ضرورى زندگى است خمس ندارد .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n\r\nاراضى و املاك\r\nس 1 - زمينهائى كه موات بوده و احياء شده يا خريده شده يا هبه شده و يا به ارث رسيده ، آيا بايد قيمت همان موقع را ، حساب خمس قرار دهد يا قيمت فعلى را ؟\r\nج 1 - اگر به كلّ زمين خمس تعلّق گرفته و خمس آن پرداخت نشده ، بايد قيمت الان محاسبه شود امّا اگر خمس زمين داده شده ولى افزايش قيمت پيدا كرده فقط بايد مابه‌التفاوت قيمت سابق و الان را خمس بدهد .\r\nس 2 - به كداميك از صور زير خمس تعلّق مىگيرد :\r\nالف - شخصى زمينى خريده و اصلًا حساب سال ندارد و يا حساب دارد ولى نمىداند پولى كه بابت زمين داده ، خمس به او تعلّق گرفته يا خير ؟\r\nب - زمينى كه آباد كرده و حساب سال ندارد و يا اگر دارد مثل بند الف ؟\r\nج - زمينى كه زمان اصلاحات اراضى به افراد داده‌اند ، با توضيحات بند الف و ب ؟\r\nد - زمينى كه به ارث رسيده ، از پدر و مادرى كه خمس آن را نداده‌اند ، با احتمالات بند الف ؟\r\nم - زمينى كه هبه شده و نمىداند ، واهب خمس آن را داده يا نه ؟\r\nج 2 - الف - اگر حساب سال نداشته ، بايد خمس بدهد ولى اگر نمىداند خمس داده يا نه در صورتى كه تعلّق وجوب خمس را يقين دارد و شكّ در اداء آن دارد بايد خمس بدهد ولى اگر شكّ در اصل وجوب دارد ، خمس واجب نمىشود .\r\nب - بايد خمس بدهد ، مانند بند الف .\r\nج - اگر ملكش باشد ، حكم سابق را دارد .\r\nد - اگر بداند خمس نداده‌اند ، بايد خمس بدهد .\r\nم - در صورت شكّ خمس ندارد .\r\nس 3 - / شخصى حساب سال دارد ، در بين سال زمينى خريد و در آن خانه مسكونى ساخت ، پس از ده سال مىخواهد بفروشد پنج ميليون تومان ، آيا بايد بعد از فروش ، خمس را بدهد يا اين كه يكسال پس از فروش چنانچه پول بماند و سال بگذرد ؟\r\nج 2 - اگر در همان سال پول را براى خريد خانه ديگر مصرف كند ، خمس ندارد ولى اگر نگهدارد تا سال بگذرد ، بايد خمس آن را بدهد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nس 3 - فردى بوسيله پول پس انداز شده خودش كه خمس آن را داده و مقدارى از پول كمكى پدر زمينى را خريدارى نموده ، آيا اين زمين خمس دارد ؟\r\nج 3 - اگر پول پس انداز شده و مرحمتى پدرش را كه در وسط سال زمينى خريده ، جهت خانه سازى براى خودش كه نياز دارد باشد ، خمس ندارد ولى اگر فعلًا قصد خانه سازى ندارد ، بلكه زمين خريده كه بعداً آن را بفروشد و صرف زندگى و خانه سازى كند ، بايد خمس آن را بدهد .\r\nس 4 - شخصى زمينى خريده براى ساختن منزل مسكونى ، لكن زمين را فروخته و ماشينى براى امرار معاش خريده ، آيا به پول زمين خمس تعلّق مىگيرد ؟\r\nج 4 - بله خمس دارد .\r\nس 5 - كسى منزلى را خريده چون سند آماده نبوده ، مبلغى را بعنوان گرو نزد خود نگهداشته تا سند آماده شود ، سال خمسى فرا رسيده ، آيا به اين مقدار خمس تعلّق مىگيرد ؟\r\nج 5 - اگر پولى را كه نزد خود نگهداشته به صورتى است كه ملك فروشنده است ، ولى بعنوان امانت يا گرو نگهدارى مىكند ، خمس ندارد و اما اگر از ملك خريدار خارج نشده است ، بايد خمس آن را بپردازد .\r\nس 6 - آيا پس از فروختن منزل ، ماشين و مغازه ، پرداختن خمس واجب فورى است ؟\r\nج 6 - اگر از مال خمس نداده باشد ، يا در وسط سال فروخت و پول آن را تا سر سال نگهداشت ، بايد خمس آن را بدهد ولى اگر وسط سال وجه را صرف مؤونه كرد ، خمس آن مال واجب نيست .\r\nس 7 - زمينى خريدارى كردم كه قيمت فعلى آن نصف قيمت زمان خريدارى است ، خمس كدام بايد حساب شود ؟\r\nج 7 - در صورتى كه در زمان ترقّى خمس به آن تعلّق گرفته باشد ، خمس زمان ترقّى را بايد بدهد و الّا خمس زمان اداء بايد داده شود .\r\nس 8 - اگر خانه خمس نداشته باشد يا مصالحه شود حكم زمينى كه خانه در آن ساخته شده است مخصوصاً مثل خانه‌هاى شمال كه در زمينهاى مثلًا 500 يا 700 مترى و يا بيشتر ساخته مىشود چيست ؟\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nج 8 - تفاوتى بين زمين و عرصه خانه نيست و اگر در شأن مالك باشد كه اين خانه داراى آن زمين بزرگ باشد و رسم محلّ هم اين گونه ايجاب مىكند خمس ندارد .\r\nس 9 - شخصى اصلًا حساب سال نداشته و كارمند دولت بوده در سال 60 يك قطعه زمينى خريده به مبلغ 100 هزار تومان ، و حالا در سال 80 فروخته 24 ميليون تومان آيا اين 24 ميليون تومان خمس دارد يا خير و در صورتى كه خمس 100 هزار تومان را داده باشد آيا الان 24 ميليون تومان خمس دارد يا خير و در صورت وجوب خمس اگر با اين 24 ميليون تومان منزل مسكونى ساخته باشد تصرّف در اين منزل و نماز خواندن در آن چه صورتى دارد و اگر كسى نداند و يا بداند فرقى دارد يا خير ؟\r\nج 9 - در فرض اوّل بايد تمام 24 ميليون تومان را حساب كند و خمس آن را بدهد و در فرض دوّم غير از آن 100 هزار تومان ، بقيّه را بايد حساب كند و خمس آن را بدهد و ديگر اينكه چون معمولًا معاملات بر ذمّه انجام مىشود نماز خواندن در آن اشكال ندارد .\r\nس 10 - شخصى پنج هكتار زمين خريده يا آباد كرده يا به او ارث رسيده و صاحب آن ، خمس آن را نداده است حال نماز خواندن در چنين زمينى چه صورت دارد و اگر نداند كه خمس نداده است و بعد از گذشت سى سال متوجّه شود ، آيا نمازهايش اعاده دارد يا خير ؟\r\nج 10 - زمينى را كه خريده اگر سرمايه باشد خمس داشته و بايد خمس بدهد ولى زمينى كه آباد شده و مؤونه است يا به ارث رسيده ، خمس ندارد مگر آنكه بداند كه مورّث ، خمس آن را نداده است و نمازها اعاده ندارد .\r\nس 11 - اگر شخصى زمينى داشته باشد و آن را بفروشد و با پول آن بخواهد خانه بخرد آيا اين زمين خمس دارد ؟\r\nج 11 - اگر اصل زمين را خمس داده باشد و يا آنكه خمس به اصل آن تعلّق نگرفته باشد ، مازاد بر اصل آن خمس دارد .\r\nس 12 - اگر شخصى زمينى را به عنوان باغ يا زمين كشاورزى بخرد تا از آن استفاده كند آيا قبل از فروش بايد خمسش را حساب كند يا خير ؟\r\nج 12 - سرمايه خمس دارد و بايد به محض خريدن خمس آن هم داده شود .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nس 13 - زمينى كه به انسان ارث رسيده است :\r\nالف - اگر صاحب آن زمين خمسش را نداده باشد آيا بايد خمسش را بدهد ؟\r\nب - اگر صاحب آن زمين خمسش را داده باشد آيا باز هم بايد خمسش را بدهد ؟\r\nج - بر فرض تعلّق خمس آيا قبل از فروش لازم است خمسش را بدهد يا بعد از فروش ؟\r\nج 13 - الف - بايد خمس آن پرداخت شود .\r\nب - خمس ندارد .\r\nج - اگر خمس تعلّق گرفته باشد به محض تملّك بايد خمس آن داده شود .\r\nس 14 - اگر زمينى را به عنوان تجارت بخرد به اين نيّت كه آن را بفروشد و از آن سود ببرد اگر بعد از گذشت سال خمسى بفروشد :\r\nالف - آيا به محض خريد اين زمين بايد خمسش را بدهد يا سر سال خمسش را بدهد ؟\r\nب - اگر بعد از گذشت سال و بعد از حساب اصل زمين سودى ببرد آيا بايد خمس آن سود را نيز در وسط سال بدهد و يا اينكه اگر آن سود تا سال بعدى خمس باقى ماند بايد خمسش را بدهد ؟\r\nج 14 - الف - سرمايه خمس دارد و بمحض خريد بايد خمس آن داده شود .\r\nب - جزء سود تجارت است و تا سر سال خمسى وقت دارد كه اگر صرف در مؤونه نشد ، بايد خمس آن پرداخت شود .\r\nس 15 - كسى دو هكتار زمين خريده ولى مالك اوليّه زمين خمس آن را نداده آيا اگر خريدار خمس دهد از گردن فروشنده ساقط مىشود ؟\r\nج 15 - تا زمينى در تصرّف خريدار نيامده خمسى واجب نيست و اگر زمانى كه زمين تحت تصرّف فروشنده بوده خمس به آن تعلّق گرفته ، با توجه به دادن خمس از طرف خريدار ، از گردن فروشنده خمس ساقط نمىگردد .\r\nس 16 - شخصى كارمند دولت است حدود بيست سال قبل يك قطعه زمين مسكونى خريده است پنج هزار تومان ، امسال يعنى سال 80 بيست و پنج ميليون تومان فروخت آيا در صورت حساب سال داشتن خمس دارد يا نه و در صورت حساب سال نداشتن خمس دارد يا خير ؟\r\nج 16 - در صورتى كه جهت خانه استفاده كرده است ، خمس ندارد ولى اگر به\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nعنوان سود فروخته ، خمس مابقى را بايد بدهد .\r\nس 17 - شخصى براى سه فرزندش خانه‌اى خريده و به نامشان نموده است خمس آن به چه صورت است و همچنين اگر بنامشان نكرده باشد چطور ؟\r\nج 17 - اگر در شأن پدر بوده كه اين خانه‌ها را براى فرزندان تهيّه كند و خمس هم به پول اين خانه‌ها تعلّق نگرفته باشد و بچّه‌ها هم براى استفاده معيشتى خود استفاده مىكنند ، خمس ندارد .\r\n\r\nمسائل بانكى خمس\r\nس 1 - والدين براى فرزندان خودشان در بانك حساب پس انداز افتتاح نموده‌اند و ماهانه مبلغى را به حساب فرزندان خود واريز مىكنند ، آيا به اين نوع حساب پس انداز خمس تعلّق مىگيرد ؟\r\nج 1 - در صورتى كه واقعاً تمليك به فرزند نشده باشد ، بايد خود والدين خمس آن را بدهند و اگر تمليك كرده باشند ، خمس به عين مال تعلّق مىگيرد و لذا والدين مىتوانند ، خمس آن را خارج كنند و يا اين كه هر وقت فرزند به بلوغ رسيد ، خمس آن را بپردازد .\r\nس 2 - آيا خريد تاج گل براى مجالس ترحيم ، كه پس از مدّتى از بين مىرود ، جزء هزينه سال محسوب مىشود ، يا به آن خمس تعلّق مىگيرد ؟\r\nج 2 - در صورتى كه اسراف محسوب شود ، جزء هزينه سال نيست و بايد خمس آن پرداخت گردد .\r\nس 3 - شخصى دو ميليون تومان در بانك دولتى گذاشته و به او سود نيز مىدهند و مقلّد مرجعى است كه اين عمل را جايز نمىداند ، آيا بايد با حاكم شرع در چنين موارد مصالحه شود ؟\r\nج 3 - اگر مىتواند اضافى را به خزينه دولت واريز نمايد ، ولى در غير اين صورت بايد در اختيار حاكم شرع قرار دهد و تذكّر داده شود ، تا هر چه مجتهد صلاح دانست عمل مىكند .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nس 4 - سودى كه بانك مىدهد چون موجب جبران كمى از كاهش ارزش پول نزد مردم مىگردد آيا به آن خمس تعلّق مىگيرد ؟\r\nج 4 - به نظر ما مسئله جبران كاهش ارزش قيمت درست نيست و سود صدق مىكند و ملاك نقدينگى ، است و عرف سود بانكى را سود مىداند و لذا خمس واجب است .\r\nس 5 - پولى كه به عنوان پس‌انداز در بانك گذاشته مىشود و بدون اينكه شرط سودى شود بانك از جانب خود بهره‌اى به حساب مىافزايد آيا اصل پول و بهره آن خمس دارد ؟\r\nج 5 - با فرض مذكور اگر سپرده به بانك طبق يكى از عقود اسلامى با مراعات شرايطش انجام شده اصل پول و سود آن خمس دارد .\r\nس 6 - آيا احكام مالياتى اسلامى از قبيل خمس و زكات و غيره قابليت قانونمند شدن و جايگزينى با قوانين مالياتى كشور را دارد و آيا در اسلام ماليات مشروعيت دارد يا خير ؟\r\nج 6 - قوانين مالياتى از احكام حكومتى است كه با اشراف حكومت اسلامى اعمال مىگردد و لذا نحوه اخذ و مقدار آن و چگونگى قوانين بستگى به نظر ولىّ فقيه دارد كه مىتوانيد در اين زمينه از معظم له استفتاء نمائيد ، ولى اصل دريافت ماليات در اسلام مشروع است كه در زمان ائمه معصومين هم مالياتهايى غير از خمس و زكات واجب بعضاً گرفته شده و لذا در صورتى كه حاكم اسلامى لازم بداند مىتواند در حدّ احتياج حكومت ماليات دريافت كند و خمس و زكات جايگزين مالياتها نمىگردد زيرا مصارف اينها با ماليات تفاوت مىكند و اخذ ماليات حكومتى نبايد موجب عدم اهتمام مردم به وجوهات شرعيّه شود زيرا هر كدام مصارف معيّنه خود را دارند .\r\nس 7 - كسانى كه علاوه بر ماليات ، خمس يا زكات به مراجع مىپردازند آيا مىتوانند به مقدار آن از پرداخت ماليات ( هر چند با صحنه سازى ) كم كنند ؟\r\nج 7 - ماليات ربطى به احكام خمس و زكات ندارد و در مورد ماليات بايد طبق قوانين كشورى عمل شود .\r\nس 8 - كسانى كه ماليات به دولت مىدهند آيا مىتوانند به مقدار آن از پرداخت خمس و زكات كم كنند ؟\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nج 8 - مسئله ماليات ربطى به مسائل خمس وزكات ندارد و جايز نيست كه از خمس و زكات چيزى كم گردد .\r\nس 9 - آيا مالياتى كه به اشكال مختلف دولت اسلامى از كارمندان و سايرين دريافت مىكند كفايت از حقوق شرعى ( خمس ) مىكند ؟\r\nج 9 - كفايت نمىكند .\r\n\r\nمسائل طلّاب\r\nس 1 - شخصى مقدارى كتابهاى درسى حوزوى خريدارى نمود و فعلًا براى او قابل استفاده نيست و پولى هم ندارد كه خمس آن را بدهد ، آيا واجب است بعضى از كتابهاى ديگر را بفروشد ، تا اين كه خمس آنها را بدهد با فرض آن كه اگر فروخت ، ديگر توانايى خريدارى مجدّد را نخواهد داشت ؟\r\nج 1 - اگر به كتابها در طول سال و لو براى يك بار نياز دارد ، خمس به آنها تعلّق نمىگيرد و الّا بايد خمس بدهد بنابر احوط و براى پرداخت خمس مىتواند كتاب را بفروشد و يا از حاكم شرع اجازه بگيرد كه بعداً بدهد .\r\nس 2 - سهم امام ( ع ) كه طلبه‌ها مىگيرند ، در چه مواردى بايد مصرف كنند ؟\r\nج 2 - در راهى كه بدانند حضرت صاحب الامر ( ع ) راضى هستند ، مصرف نمايند .\r\nس 3 - آيا به شهريه طلّاب ، خمس تعلّق مىگيرد ؟\r\nج 3 - اگر از سهم امام ( ع ) و سادات و زكوات واجبه باشد ، خمس ندارد امّا اگر از صدقات مستحبّه باشد ، خمس دارد .\r\nس 4 - آيا به كتب اهل علم ، كه در هنگام نياز از آنها استفاده مىشود ، خمس واجب است ؟\r\nج 4 - مادامى كه به آنها نياز دارد ، جزء مؤونه است و خمس ندارد .\r\nس 5 - آيا درآمد منبر خمس دارد ؟\r\nج 5 - درآمد منبر اگر زيادتر از هزينه سال باشد ، خمس دارد .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nجهيزيّه\r\nس 1 - اگر پدرى براى دخترش بيش از اندازه و شأن او جهيزيّه خريد ، خمس مازاد به عهده كيست ؟\r\nج 1 - در مقدارى كه خارج از شأن است ، جزء مؤونه پدر نيست پس خمس او را بايد پدر بدهد .\r\nس 2 - جهيزيّه‌اى كه براى دختران كنار گذاشته مىشود ، آيا خمس به آن تعلّق مىگيرد يا خير ؟\r\nج 2 - در جنس و اثاثيّه خمس تعلّق نمىگيرد ، ولى در پول كنار گذاشته شده بايد خمس آن را پرداخت .\r\nس 3 - پول كنار گذاشتن براى تهيّه جهيزيّه ، آيا خمس دارد ؟\r\nج 3 - اگر سال خمسى بر آن بگذرد ، بايد خمس آن را بدهد مگر آن كه قبل از سال خمسى ، لوازم جهيزيّه تهيّه گردد .\r\nس 4 - حال كه جهيزيّه با شرايط مذكوره ، خمس ندارد چه دختر صلبى و چه دخترى كه انسان از پرورشگاه آورده باشد و يا مقدار جهيزيّه يا پولش را داده باشد به كميته امداد ، آيا اين موارد هم خمس ندارد ؟\r\nج 4 - دختر صلبى جهيزيّه‌اش خمس ندارد ولى دختر غير صلبى حكم هديه را دارد و اگر به مقدار شأنش باشد ، جزء مؤونه است و خمس ندارد و در غير اين صورت ، بايد خمس بدهد .\r\nس 5 - زنى كه خمس جهيزيّه‌اش را نداده آيا شوهرش مىتواند در آن تصرّف كند ؟\r\nج 5 - جهيزيّه خمس ندارد .\r\nس 6 - شخصى براى فرزند نابالغ خود ، از هم اكنون وسايل مىخرد براى اين كه اگر بچّه‌اش بزرگ شد و تشكيل خانه داد وسايل داشه باشد ، مثل يخچال ، قالى ، ماشين لباسشوئى و هم اكنون اينها را ملك بچّه نموده ، آيا به آنها خمس تعلّق مىگيرد و آيا بعد از بلوغ ، بچّه بايد خمس آنها را بدهد ؟\r\nج 6 - اگر چيزهايى كه پدر براى دختر مىخرد ، بعنوان جهيزيّه اوست خمس\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nندارد ولى در مورد پسر ، اگر به صورتى است كه عرف اين وسايل را براى پسر لازم مىداند ، خمس ندارد و الّا بايد خمس آن را پرداخت كند .\r\nس 7 - آيا جهيزيّه دختر كه خمس ندارد ، بايد از مال مخمّس تهيّه شده باشد يا اگر از غير مخمّس هم باشد ، باز خمس ندارد در فرض دوّم اگر خمس داشته باشد ، دادن آن به عهده كيست ؟\r\nج 7 - در صورتى كه از مالى تهيّه شده كه خمس به آن تعلّق گرفته باشد ، بايد خمس آن را پرداخت كند و الّا خمس ندارد و در صورتى كه به دختر تحويل شده و ملك دختر گرديده ، بايد دختر خمس آن را بپردازد و الّا وظيفه پدر است كه ، خمس آن را پرداخت كند .\r\n\r\nهدايا و نذورات\r\nس 1 - اگر فردى قطعه زمينى ، را براى فرزند يك ساله‌اش خريده و حساب سال ندارد و معمولًا مازاد بر مؤونه ندارد و يا اين كه ، پول زمين را جدّ آن بچّه داده است ، آيا اين قطعه زمين خمس دارد يا خير ؟\r\nج 1 - اين مسئله دو صورت دارد در فرض اوّل اگر پولى را كه داده و زمين خريده ، خمس به آن پول يا زمين تعلّق نگرفته باشد و هديه كردن يك قطعه زمين به فرزند ، خارج از شأن پدر هم نباشد ، خمس ندارد و در غير اين صورت ، بايد خمسش را بدهد و در صورت دوّم كه جدّ بچّه ، پول را هديه به او كرده ، خمس به بچّه تعلّق نمىگيرد در صورتى كه بالغ نشده باشد ولى بعد از بلوغ اگر مورد استفاده قرار نگرفته باشد و سال هم گذشته باشد ، بايد خمسش را بدهد .\r\nس 2 - اينجانب فردى دامدار هستم ، پدرم تعدادى گوسفند به عنوان معيشت به بنده داده است و آن را ملك تامّ بنده قرار داده ، امّا معلوم نيست ، اينها را بعنوان سهم الارثى داده يا حقّ الزحمه و يا بخشش ، آيا خمس اصل اين گوسفندان به ذمّه اينجانب است يا نه ؟\r\nج 2 - اگر تعداد گوسفندان كم باشند و پدر خمس آن را داده باشد و در طى سال صرف هزينه زندگى گردد ، خمس به آن تعلّق نمىگيرد ولى در غير اين صورت چه آنكه بخشش باشد و يا بابت حقّ الزحمه ، بايد خمس مازاد بر خرجى را ، بعد از سال\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nبدهد اما سهم الارث در حال حيات پدر مشروعيّت ندارد ، مگر به صورت بخشش باشد .\r\nس 3 - شخصى گوسفندى را نذر كرد و آن گوسفند را خريده و از آن نگهدارى مىكند ، تا دهم محرم ذبح كند ، قبل از محرّم سال خمسى او آمده آيا به گوسفند ، خمس تعلّق مىگيرد ؟\r\nج 3 - با فرض مذكور خمس ندارد .\r\nس 4 - اگر به عنوان پاداش از زحمات انسان در رابطه با مسابقات قرآن ، سكّه بهار آزادى بدهند ، آيا به اين سكّه خمس تعلّق مىگيرد ؟\r\nج 4 - حكم هديه را دارد و در صورتى كه در طىّ سال مصرف در هزينه زندگى كند ، خمس ندارد و الّا بايد خمس آن را بپردازد .\r\nس 5 - اگر انسان براى فرزند خود ، كه در شهر ديگرى است خانه‌اى خريدارى كند ، آيا خمس به آن تعلّق مىگيرد ؟\r\nج 5 - در صورتى كه شأن پدر طورى است كه ، بايد همچون خانه‌اى براى فرزند خود بخرد ، خمس ندارد و امّا اگر از شأن پدر نيست كه خانه بخرد ، بايد خمس آن را بپردازد .\r\nس 6 - بنياد شهيد به فرزندان شهداء كه صغيرند ، ماهانه مبلغى را به حساب آنان واريز مىكند تا بعد از بلوغ به آنها بدهد آيا بعد از گرفتن وجه ، به آن خمس تعلّق مىگيرد ؟\r\nج 6 - بعد از بلوغ ، بايد خمس آنها را پرداخت كنند .\r\nس 7 - آيا به جوايزى كه از سوى بانكها داده مىشود ، مثل خانه و ماشين ، خمس تعلّق مىگيرد ؟\r\nج 7 - به نظر ما اگر در هزينه مصرف گردد ، خمس ندارد .\r\nس 8 - كسانى كه قبل از رسيدن سال ، اموال خود را مىبخشد براى فرار از خمس ، آيا اين عمل صحيح است ؟\r\nج 8 - اين گونه بخششها پذيرفته نيست و بايد خمس زائد از مؤونه را بپردازد ، مگر آن كه بخششها واقعى و مطابق شأن او باشد .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nس 9 - مهريه‌اى كه زن مىگيرد و يا پولى كه به وى بخشيده مىشود خمس دارد يا خير ؟\r\nج 9 - مهريه خمس ندارد و هديه در صورتى كه صرف در مؤونه شود خمس ندارد ولى اگر از سال خمسى بگذرد بايد خمس آن پرداخت شود .\r\nس 10 - شخصى جهت انجام مناسك حجّ ، احرامى به عنوان عاريه و يا هديه از كسى مىگيرد صاحب اين احرام قبلًا با اين احرام حجّى انجام داده است آيا بر اين شخص كه فعلًا از باب عاريه و يا هديه احرام را گرفته واجب است خمس آن را بدهد ؟\r\nج 10 - واجب نيست گرچه اگر هديه گرفته باشد شايسته است كه خمس آن را بدهد ولى اگر يقين به ندادن خمس دارد ، بايد خمس آن را بدهد .\r\nس 11 - آيا هبه ، هديه و عيدى خمس دارد ؟\r\nج 11 - به نظر ما اگر صرف در مؤونه زندگى گردد ، خمس ندارد ولى اگر كنار گذاشته شود و سال بر آن بگذرد بايد خمس آن را بدهد .\r\nس 12 - آيا مبالغى كه در عروسيها به عنوان هديه جمع مىشود متعلّق خمس است ؟\r\nج 12 - به نظر ما اگر صرف در مؤونه زندگى گردد قبل از آنكه سال خمسى برسد خمس ندارد .\r\nس 13 - به نظر حضرتعالى هديه ، هبه ، عيدى و چشم روشنى خمس دارند و آيا مهريه زن و ديه خمس دارد يا خير ؟\r\nج 13 - هديه و هبه و عيدى و چشم روشنى و ديه اگر صرف در مؤونه شود خمس ندارد ولى اگر پس انداز شود و استفاده در مؤونه نشود ، خمس دارد و مهريه خمس ندارد .\r\nس 14 - قند و شكر و اجناسى كه كميته امداد امام ( ره ) به مردم مىدهد آيا خمس دارد يا خير ؟\r\nج 14 - اگر از مؤونه زياد آمد بايد احتياطاً خمس آن داده شود .\r\nس 15 - پول و يا لباس و يا اجناسى كه شخصى به شخص ديگرى مىبخشد آيا خمس دارد يا خير ؟\r\nج 15 - اگر در مؤونه استفاده نشود و باقى بماند و سال خمسى بر آن بگذرد خمس\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nدارد .\r\nس 16 - پولى كه كميته يك بار به عنوان كمك به يك دانش‌آموز مىبخشد آيا خمس دارد ؟\r\nج 16 - در صورتى كه از مخارج مؤونه زياد آيد احتياطاً خمس آن پرداخت شود .\r\n\r\nمصالحه در خمس\r\nس 1 - آيا مرجع و يا وكيل او ، مىتواند خمس را بعد از حساب كردن ، به مقلّد خود ببخشد و نگيرد ؟\r\nج 1 - خمس مسلّم قابل بخشش نيست ، مگر آن كه مجتهد جهت خاصّى را در نظر بگيرد و موضوع أهمّ باشد .\r\nس 2 - آيا براى وكلاى حضرتعالى ، جايز است در هنگام تخميس اموال مردم ، مقدارى از خمس را به صاحب مال ببخشد ، زيرا در بسيارى موارد موجب دلگرمى مؤمنين و ادامه پرداخت خمس مىگردد ؟\r\nج 2 - مصالحه جايز نيست ، مگر در مشكوكات .\r\nس 3 - در بعضى موارد شبهه ، در دريافت خمس از طرف روحانيون مأذون ، به مصالحه عمل مىشود و زمانى كه مكلّف قادر به اداء آن نباشد ، چنانچه مستحقّ خمس راضى شود كه به عنوان خمس بگيرد و دوباره ببخشد ، آيا اين عمل جايز است يا خير ؟\r\nج 3 - جايز نيست ، زيرا در سهم سادات استحقاق شرط است و اگر مستحقّ باشد ، مقدار وجهى را كه مىگيرد از براى خود مستحقّ است و اگر مستحقّ نيست ، نمىتواند خمس بگيرد .\r\n\r\nمهريّه\r\nس 1 - شوهرى مهريّه زنش را مىدهد ، در حالى كه اصلًا حساب سال ندارد و يقين دارد ، به مال او خمس تعلّق گرفته است ، خمس اين مال بر عهده كيست ؟\r\nج 1 - اگر از عين مال خمس نداده ، مهريّه را بدهد يك پنجم آن را بايد زن ، بابت خمس بدهد و از شوهرش بگيرد و اگر از عين مال خمس نداده به زنش پرداخت\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nنكرده ، دادن خمس به ذمّه شوهر مىباشد .\r\nس 2 - چنانچه زن مهريّه خود را از شوهر بگيرد ، آيا خمس دارد ؟\r\nج 2 - / خمس ندارد .\r\nس 3 - مهريه‌اى كه زن مىگيرد و يا مالى كه به ارث برده است و يا پولى كه به وى بخشيده شده است آيا خمس دارد ؟\r\nج 3 - مهريه و ارث خمس ندارد البته در صورتى كه ميّت كه مال از او بوده اهل خمس بوده باشد و امّا هديه در صورتى كه صرف در مؤونه شود خمس ندارد ولى اگر از سال خمسى بگذرد و صرف در مؤونه شود بايد خمس آن پرداخت شود .\r\nس 4 - پولى را كه پدر دختر از داماد مىگيرد آن را مهريه دخترش قرار مىدهند به اين معنى كه مبلغ را كاملًا دختر از شوهر خود به عنوان مهريه خود اخذ كند هر مقدارى را كه دختر خواست براى خودش جهيزيه تهيّه كند و اضافه از آن را به پدر يا برادر خود هبه كند حلال است يا خير و در صورتى كه براى دختر حلاليّت پيدا كند آيا خمس آن بعد از يك سال به ذمّه پدر است يا دختر ؟\r\nج 4 - دختر مىتواند آن را ببخشد و مهريه خمس ندارد و آنچه كه به پدر يا برادر خود مىبخشد اگر اضافه بر درآمد سال باشد خمس دارد .\r\n\r\nدرآمد زن\r\nس 1 - كسانى كه همسرشان معلّم است يا اشتغال به كارهاى ديگر دارند و از اين طريق درآمدى دارند كه خرج منزل مىشود ، آيا مرد موقع حساب سال ، بايد اين درآمد را جزء مخارج خود قرار دهد ، يا اين كه هر كدام جداگانه حساب كنند ؟\r\nج 1 - اگر درآمد مرد براى زندگى مطابق شأن ، كافى نباشد و زن از درآمد خود به مخارج خانواده كمك مىكند خمس مازاد بر مؤونه بر خود زن واجب است و مازاد بر مؤونه مرد هم ، بر خود مرد واجب است و اگر مرد درآمد كافى براى زندگى داشته باشد ، تمام درآمد زن خمس دارد .\r\nس 2 - اگر زنى درآمدش را به شوهرش داد تا خرج زندگى كند ، آيا خمس دارد يا خير ؟\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nج 2 - اگر ضرورت ايجاب كند كه كمك به هزينه زندگى نمايد ، در مقدار صرف شده ، خمس واجب نيست .\r\nس 3 - اگر زن شوهردار داراى درآمد باشد ، بايد خمسش را بدهد يا نه ؟\r\nج 3 - بايد زن خمس تمامى درآمدش را بدهد ، در صورتى كه واجب النفقه همسرش باشد و او هم نفقه او را كاملًا بدهد .\r\n\r\nخمس مال قرض گرفته شده\r\nس 1 - آيا مبلغى كه از طرف مستأجر ، نزد موجر بعنوان امانت يا قرض الحسنه يا رهن به مدّت يكسال مىماند ، خمس آن به عهده كداميك از آنهاست ؟\r\nج 1 - اگر به رسم امانت باشد ، خمس به عهده صاحب مال است ولى اگر به صورت قرض بوده ، به عهده وام گيرنده است اگر از سال بگذرد و مصرف ننمايد .\r\nس 2 - شخصى مبلغ چهارصد هزار تومان وام گرفته كه سالى صد هزار تومان پرداخت كند ، از طرفى اداى دين كه صد هزار تومان است جزء مؤونه ، است در سال دوّم دو ماه مانده به حساب سال ، سيصد هزار تومان پول اضافه بر مؤونه دارد ، آيا مىتواند سيصد هزار تومان وام را يك جا بدهد و جزء مؤونه قرار دهد ، با اين كه قبول مىكنند همه را يك جا بگيرند يا بايد خمس سيصد هزار تومان را بدهد ؟\r\nج 2 - ملاك در مؤونه فعليّت آن است ، پس اگر يك جا سيصد هزار تومان را داد ، جزء مؤونه حساب شده و نسبت به آن مقدار از سود كسر مىگردد ، پس وجهى براى دادن خمس آن سيصد هزار تومان نيست .\r\nس 3 - شخصى به مردم بدهكار است ، چنانچه هنگام فرا رسيدن سال خمسى از مال او زياد بيايد ، پرداخت بدهى لازم است يا پرداخت خمس و آيا كلًّا بر چنين شخصى ، خمس واجب است يا خير ؟\r\nج 3 - اگر قرض براى صرف در هزينه زندگى باشد ، خمس به او تعلّق نمىگيرد و الّا بايد خمس بدهد در صورتى كه نخواهد قرض را اداء كند .\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nس 4 - مبلغى بعنوان رهن پرداخت مىشود كه مورد نياز هم مىباشد ، مثلًا خانه‌اى رهن كرده ، آيا با گذشت سال ، خمس به آن تعلّق مىگيرد ؟\r\nج 4 - با تذكّر به اين كه رهن گرفتن به نحو رايج در ميان مردم شرعاً جايز نيست و بايد در قالب قرض از مستاجر پول را بگيرد ، و لذا مبلغى كه قرض داده مىشود ، تا بدست قرض دهنده نرسد ، خمس ندارد ولى اگر پس گرفتنش بعد از سال شرعى خمس باشد ، بايد خمس آن را بدهد .\r\nس 5 - شخصى مبلغى قرض نموده براى خريد ماشين يا تعمير خانه و سال خمسى فرا رسيده ، آيا خمس دارد ؟\r\nج 5 - خمس آن را بايد بپردازد ، مگر آن كه قرض را هزينه در مخارج زندگى كند .\r\nس 6 - كسانى كه در بانك مسكن پول مىگذارند تا بعد از يكسال به آنها وام دهند ، با رسيدن سال خمسى ، آيا به پول آنها خمس تعلّق مىگيرد ؟\r\nج 6 - در صورتى كه پول ملك آنان باشد و هرگاه بخواهند بتوانند پول را از بانك بگيرند ، در اين صورت خمس تعلّق مىگيرد .\r\nس 7 - اگر كسى از بانك وام بگيرد ، آيا مىتواند در وقت حساب سال مبلغ بدهكارى را بعنوان قرض كسر نمايد ؟\r\nج 7 - نمىتواند كسر نمايد ، مگر مقدارى را كه در همان سال بايد بپردازد ، زيرا همه بدهكارى صدق مؤونه آن سال را نمىكند .\r\n\r\nخمس مال قرض گرفته شده\r\nس 1 - مقدارى وام گرفته‌ام كه در طول چهار سال بپردازم آيا به اين پول خمس تعلّق مىگيرد ؟\r\nج 1 - اگر صرف در مؤونه نكنيد هر مقدار كه سال بر آن بگذرد بايد تخميس شود .\r\nس 2 - آيا وام خمس دارد ؟\r\nج 2 - خمس دارد اگر صرف در مؤونه نشود .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nس 3 - كسى كه پول به عنوان قرض الحسنه در اختيار كسى مىگذارد اگر سال بر اين مبلغ بگذرد خمس آن را چه كسى بايد بدهد صاحب پول يا كسى كه قرض گرفته ؟\r\nج 3 - اگر قرض گيرنده صرف در مؤونه نكند و سال خمسى بر آن بگذرد بايد خمس آن را بدهد و وام دهنده نيز به محض آنكه پول را از قرض گيرنده گرفت بايد خمس آن را بپردازد .\r\n\r\nدرآمد كاركنان\r\nس 1 - كارمندى كه تازه شروع به كار كرده ، تا چند ماه اداره به عللى حقوق او را تأخير انداخت ، بعد آنها را مجموعاً پرداخت كردند ، خمس اين پول را چگونه بايد داد ؟\r\nج 1 - آن مقدار از حقوقى كه قبل از سال خمسى قرار گرفته و مكلّف در آن هنگام براى خرج زندگى قرض نكرده ، بايد خمس آن را بدهد و بقيّه جزو درآمد سال بعد خواهد بود ، كه اگر در پايان سال اضافه داشت ، خمس آن را بايد بدهد .\r\nس 2 - آيا بايد خمس حقوق بازنشستگى را پس از دريافت از دولت ، بلافاصله پرداخت كرد ؟\r\nج 2 - به محض وصول ، خمس تعلّق نمىگيرد و اگر سال خمسى بر مقدار وصول شده بگذرد ، بايد خمس آن را بدهد .\r\n\r\nمال ميّت و ميراث\r\nس 1 - اگر كارمند دولت بميرد و دولت بعنوان حقوق بازنشستگى ، مبلغى را به خانواده مرحوم بدهد ، آيا اين مبلغ ميراث خواهد بود ، در صورتى كه در زندگانى ميّت از حقوق ماهيانه او اين مبلغ كسر نشده است ، آيا بين ورّاث تقسيم خواهد شد و آيا چنين مبلغى خمس دارد ؟\r\nج 1 - حكم ارث ندارد بلكه متعلّق به كسى است كه دولت به او مىدهد و اگر سال بر او بگذرد و مصرف نشود ، خمس به آن تعلّق مىگيرد .\r\nس 2 - آيا چنانچه از ثلث ماترك متوفّى ، پس از مصارف و خيرات و غيره مبلغى اضافه ماند ، خمس به آن تعلّق مىگيرد ؟\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nج 2 - اگر مال متعلّق به ميّت باشد ، و ميّت نيز اهل خمس بوده باشد خمس به آن تعلّق نمىگيرد .\r\nس 3 - اموال ميّت را اگر حساب سال نداشته ، آيا از كلّ تخميس مىكنند يا از ثلث ؟\r\nج 3 - كلّ اموال بايد تخميس شود .\r\nس 4 - شخصى فوت كرد حساب سال نداشت در بررسى ماترك اخراج چه چيزهايى اولويت دارد ؟\r\nج 4 - بايد تمام اموال او تخميس گردد و قبل از تقسيم بين ورثه خمس آن داده شود .\r\nس 5 - مابه التفاوت قيمت مال موروثى مانند زمين يا خانه از زمان ارث تا زمان فروش آن آيا مشمول خمس است ؟\r\nج 5 - اگر بعد از فروش صرف در مؤونه مىگردد مابه التفاوت هم خمس ندارد ولى اگر صرف در سرمايه گردد خمس دارد .\r\n\r\nطلا\r\nس 1 - آيا طلايى كه شوهر براى همسر خود مىخرد ، خمس دارد ؟\r\nج 1 - در صورتى كه به آن احتياج دارد ، خمس ندارد .\r\nس 2 - شخصى كه از درآمد سال براى همسرش طلا و جواهراتى كه در شأن او مىباشد ، مىخرد و آنها را فروخته و مجدّداً مىخرد ، آيا خمس دارد ؟\r\nج 2 - با فرض سئوال خمس ندارد .\r\nس 3 - آيا طلايى كه زن به صورت هديه از پدر و مادر و فاميل دريافت كرده ، خمس دارد ؟\r\nج 3 - به نظر ما اگر مورد استفاده قرار مىدهد ، از حاكم شرع اجازه بگيرد و اگر استفاده نمىكند ، بايد خمس آن را بپردازد .\r\nس 4 - زيور آلات زنان كه غالباً از جنس طلا است متعلّق خمس است يا خير در صورتى كه خمس نداشته باشد موقعى كه از استفاده خارج مىشود نه بر اثر كهنه شدن بلكه بر اثر\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nبالا رفتن سنّ زنان و عرف نبودن پوشيدن زيور در آنان در آن موقع آيا آن وقت خمس دارد يا خير ؟\r\nج 4 - در صورتى كه از آنها استفاده مىكند خمس ندارد و زمانى كه از استفاده خارج شود خمس دارد .\r\n\r\nسادات\r\nس 1 - فردى تا مدّتى فكر مىكرده سيّد است ، بعد از طريق علم انساب متوجّه شده سيّد نيست و حال آن كه در آن مدّت از سهم سادات استفاده نموده ، آيا بابت سهم سادات ضامن است يا خير ؟ و اگر هست بايد به چه كسى بدهد ؟\r\nج 1 - در صورتى كه براى او اطمينان حاصل شود كه سيّد نبوده ، بايد هر مقدار كه يقين دارد از سهم سادات برداشته به حاكم شرع يا سيّد مستحقّ برساند .\r\nس 2 - آيا براى اثبات سيادت ، شياع مفيد علم و اطمينان و شهرت‌كافى است ؟\r\nج 2 - اگر شياع موجب علم و اطمينان عقلائى باشد ، صحّت ترتيب اثر بر آن بعيد نيست ، ولى در شهرت بايد طريق احتياط را اختيار كرد ، كه احتياط در ترك گرفتن سهم سادات است .\r\nس 3 - آيا سادات فقير ، مىتوانند از كميته امداد مستمرى دريافت كنند ؟\r\nج 3 - اگر بداند چيزهايى كه به او مىدهند ، از اموالى است كه گرفتن آن براى او جايز است ، اشكالى ندارد و الّا محلّ اشكال است .\r\nس 4 - كسى كه سيّد است ، آيا لازم است شجره‌نامه خود را بداند و آيا كسى يا طريقه‌اى وجود دارد كه بتوان از آن طريق سيادت را فهميد يا خير ؟\r\nج 4 - همين كه در بين مردم به سيادت معروف باشد ، كافى است و احتياجى به داشتن شجره‌نامه ندارد و شايد باشند كسانى كه در اين كار مهارت داشته باشند .\r\nس 5 - آيا جدا كردن خمس احتياج به اذن فقيه دارد ؟\r\nج 5 - / بعضى قائل به لزوم اذنند و لذا در صورت امكان ، اجازه گرفتن به احتياط نزديكتر است .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nس 6 - آيا كسى كه مادرش علويّه است از ذريّه رسول الله ( ص ) حساب مىشود يا خير و آيا بايد در احكام شرعيه احتياط كند همانطور كه اگر منتسب بود به هاشم از طرف پدر ، اميدوارم جواب را مرقوم بداريد و دليل مناسب آن را بگوئيد ؟\r\nج 6 - بله كسى كه مادرش علويّه باشد از ذريه رسول الله ( ص ) حساب مىشود امّا مسائل فقهى فقط مختصّ به كسى است كه از طرف پدر منتسب به رسول الله ( ص ) باشد و دليل آن اخبارى است كه وارد شده است و همچنين عمل اصحاب .\r\nس 7 - خانمى است غير سيّده كه سرپرستى اطفال سيّد خود را به عهده دارد آيا مىتواند از سهم سادات براى مخارج خود و فرزندانش استفاده كند يا خير ؟\r\nج 7 - مىتواند براى فرزندانش از سهم سادات استفاده كند ولى براى خودش نمىتواند استفاده كند . البته اگر تمليك بچّه‌هاكند و خود به عنوان حقّ سرپرستى از بچّه‌ها حقوق بردارد ، اشكال ندارد .\r\nس 8 - آيا از سهم سادات مىشود به سيّد فقير بدهكار داد تا هم بدهكارى را بپردازد و هم خانه بخرد ؟\r\nج 8 - كمك و مساعدت اشكال ندارد ولى در خانه خريدن بايد از حاكم شرع اجازه بگيرد .\r\nس 9 - سيّدى هست كه مقيّد به احكام شريعت نيست ولى داراى فرزندان صغيرى هست كه همه فقيرند آيا دادن سهم سادات به اين سيّد به قصد دادن به فرزندان صغير او اشكال دارد يا خير ؟\r\nج 9 - اگر صرف در حرام نكند اشكال ندارد و در غير اين صورت بهتر است خمس به صورت لباس و غذا به آنها داده شود .\r\nس 10 - اگر زنى سيّده ، زوجهء مردى سيّد باشد ولى اين مرد غالباً به غير از خورد و خوراك متعارف ما يحتاج ضرورى ديگر او را نمىدهد آيا ما مىتوانيم از باب اينكه سيّد است سهم سادات به او كمك كنيم ؟\r\nج 10 - دادن خمس به زن سيّده اشكال ندارد در صورتى كه فقير صدق كند .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\nبيمه\r\nس 1 - آيا به پولى كه بعنوان بيمه عمر ، از طرف شركت بيمه به وارث پرداخت مىشود ، خمس تعلّق مىگيرد ؟\r\nج 1 - مانند باقى درآمدهاست و هر مقدار كه از مؤونه سال اضافه آمد ، بايد خمس آن پرداخت شود .\r\nس 2 - آيا به پولى كه به عنوان بيمه عمر به شركت بيمه داده مىشود ، خمس تعلّق مىگيرد ؟\r\nج 2 - خمس ندارد .\r\n\r\nوجوب اعطاء خمس به مرجع تقليد\r\nس 1 - ما مىدانيم كه اگر مرجعى بميرد وكالت وكلاى او ساقط مىشود حال سئوال اينجاست كه مقلّدين آن مرجع حقوق شرعى خود را به چه كسى بدهند آيا آن را به يكى از مراجع مورد اطمينان بدهند يا به يكى از مراجعى كه بقاء بر ميّت را جايز مىداند بدهند يا بايد به مرجعى بدهند كه فتوا به جواز بقاء بر ميّت داده و در همه بلاد شايع شده كه او اعلم از همه مراجع است و اگر حقوقش را به يك مجتهد ديگر و لو اينكه فتوا به جواز تقليد بر ميّت ندهد ، داد ذمّه‌اش برى مىشود ؟\r\nج 1 - بايد حقوق شرعيه به مجتهدى داده شود كه از او در مسئله بقاء بر تقليد ميّت تقليد مىكرده يا به مجتهدى داده شود كه آن را در مصارفى هزينه مىكند كه مجتهد خودش در آن موارد آنها را هزينه مىكرده است .\r\nس 2 - آية الله سيستانى قائل است به احتياط وجوبى در مورد تسليم حقوق شرعيه به كسى كه اعلم باشد و من هم اعتماداً به اين فتوا از مقلّدين آية الله خوئى هستم آيا جايز است كه حقوق شرعى را از طرف شما بگيريم و آيا عمل ما باعث فراغ ذمّه مىشود يا خير ؟\r\nج 2 - اگر وجوهات شرعيه در مصرفى هزينه شود كه مرجع شما جايز بداند اشكال ندارد .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nس 3 - آيا وجوهات شرعيه را ( خمس و زكات ) بايد به مرجع تقليد داد يا به ولىّفقيه ( رهبرى ) و يا به هر كدام بدهيم كفايت مىكند ، در اين صورت آيا در پرداخت خمس يا زكات به هر يك اجازه ديگرى شرط است ؟\r\nج 3 - وجوهات شرعيه در مرحله اوّل بايد به مرجع تقليد پرداخت شود و اگر به فقهاى ديگر غير از مرجع تقليد خود بدهد در صورتى كه جهت مصرف مرجع تقليد با فقيهى كه وجوهات به او داده شده است جهت واحده‌اى باشد اشكال ندارد و كفايت مىكند .\r\nس 4 - آيا دادن خمس به يكى از مراجع عظام با وجود اينكه من مقلّد مرجع ديگرى هستم كه دسترسى به آنها ندارم و اطمينان به وصول اموال به او ندارم يا اطمينان به دفتر آن مرجع ندارم جايز است يا خير ؟\r\nج 4 - دادن خمس به يكى از مراجع جايز است در صورتى كه آن مرجع پول را صرف در مسيرى كند كه مرجع او جايز بداند .\r\n\r\nدست گردان\r\nس 1 - دست گردان در خمس چه مفهومى دارد و ثمره‌اش چيست ؟\r\nج 1 - در حقيقت دست گردان ، پرداخت خمس به حاكم شرع و قرض گرفتن از اوست و لذا تصرّفات در اموال او بلامانع است .\r\nس 2 - افرادى كه توان پرداخت خمس را ندارند و دست گردان مىكنند ، آيا دست گردان نمودن با چك مدّت دار يا چكى كه وعده آن رسيده ، صحيح است يا خير ؟\r\nج 2 - در صورتى كه چك پشتوانه داشته باشد كه عرفاً داراى بهاء باشد ، اشكال ندارد .\r\n\r\nاموال متعلّق خمس\r\nس 1 - از پشمى كه نخ درست شده است و غرض فروش هم نيست بلكه مىخواهد لباس درست كند آيا خمس دارد يا خير ؟\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nج 1 - خمس ندارد .\r\nس 2 - كسى از مرجعى اجازه اخذ وجوهات و تصرّف در قسمتى از آن را دارد آيا مىتواند از مقلّدين مراجع ديگر هم وجوهات دريافت كند ؟\r\nج 2 - در صورتى كه واسطه در رساندن به مرجع يا نماينده او باشد اشكال ندارد .\r\nس 3 - شخصى مرجع تقليد خويش را عوض كرده است و مقلّد مرجع تقليد ديگرى شده است به عبارت اخرى از مرجع تقليد اوّل خودش عدول كرده و به مرجع تقليد ديگرى رجوع كرده است اين شخص بابت سهم خمس يك ميليون تومان به مرجع تقليد اوّل بايد مىپرداخت و دست به دست هم كرده بوده است حال اين يك ميليون بدهى خمس را به كداميك از مراجع بايد بدهد از اوّلى كه عدول كرده است يا به دوّمى ؟\r\nج 3 - بايد به دوّمى بدهد .\r\nس 4 - اگر حاكم اسلامى و مرجع تقليد متفاوت باشند وجوهات خمس را بايد به كداميك سپرد ؟\r\nج 4 - بايد به مرجع تقليد داد .\r\nس 5 - چيزهايى نظير پارچهء چادرى كه انسان براى همسر آينده خود كنار مىگذارد خمس دارد ؟\r\nج 5 - مشمول خمس است و بايد خمس آن پرداخت شود .\r\n\r\nمتفرّقات\r\nس 1 - اشخاصى پول مىدهند به روحانى و مىگويند به فلان مرجع دينى بدهيد ، آيا مىتوان به مرجع ديگر بدهند ؟\r\nج 1 - بهتر آن است كه نظرِ دهنده خمس تأمين گردد و امّا اگر جهت مصرف هر دو مرجع يك مورد باشد ، اشكال ندارد .\r\nس 2 - من مقلّد امام خمينى ( ره ) بودم و با اجازه حضرتعالى باقى هستم ، اگر خودم بخواهم سهم سادات عظام را پرداخت نمايم ، آيا بايد اجازه داشته باشم ؟\r\nج 2 - پرداخت سهم سادات به نظر ما اجازه لازم ندارد ، مگر آن كه از جانب ما نهى\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nگردد كه با نهى جايز نيست خود شما پرداخت كنيد و اگر اين مسئله را خواسته باشيد از امام ( ره ) تقليد كنيد ، بايد از ما اجازه بگيريد .\r\nس 3 - آيا سهم سادات را بدون اجازه حضرتعالى مىتوان به سادات داد يا نه ؟\r\nج 3 - اشكال ندارد ، مگر نهى شده باشد .\r\nس 4 - آيا مستخرجين نمك شامل احكام معدن هستند و بايد يك پنجم توليدات خود را بعنوان خمس پرداخت كنند يا خير ؟\r\nج 4 - اگر نمك به صورت معدن است ، بايد خمس آن پرداخت شود ولى اگر از مثل كناره‌هاى رودخانه‌ها و درياچه‌ها و درياى شور نمك جمع‌آورى مىكنند ، صدق معدن نمىكند و خمس ندارد .\r\nس 5 - شخصى مبلغى را به فردى مىدهد و سفارش مىكند آن را به مرجع تقليد برساند ، امّا آن فرد پول مذكور را مصرف نموده و به جاى آن پول ديگرى مىدهد ، چه حكمى دارد ؟\r\nج 5 - در مثل پول كه از نقود است نوعاً ماليّت آن ملاك است نه شخص آن وجه ، پس دادن پول ديگر غير عين آن پول اشكال ندارد ، گرچه احتياط در دادن عين آن پول است .\r\nس 6 - مراد از مؤونه سال چيست ؟\r\nج 6 - خرجهائى كه در طىّ سال در زندگى لازم است اعمّ از لباس و غذا و هداياى لازمه و مسكن .\r\nس 7 - مال حلال مخلوط به حرام ، در چه صورتى بايد دوبار تخميس شود ؟\r\nج 7 - مال حلال مخلوط به حرام بوسيله تخميس پاك مىشود و سپس در صورتى كه از مؤونه سال اضافه بيايد ، بايد خمس آن را بعنوان سود مكاسب پرداخت نمايد .\r\nس 8 - آيا سهم امام ( ع ) ، سهم سادات ، زكات ، ردّ مظالم ، كفّارات و ساير چيزهائى كه بايد بدست مجتهد برسد پس از رسيدن به دست او ، مىتواند قرض بدهد يا خير ؟\r\nج 8 - قرض دادن وجوهات محلّ اشكال است ، مگر خود مجتهد قائل به جواز آن باشد ، به جهت ضرورتى كه مشاهده مىكند .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nس 9 - آيا بر غنائم جنگى خمس تعلّق مىگيرد ؟\r\nج 9 - بلى خمس تعلّق مىگيرد .\r\nس 10 - شخصى كه با مال غير مخمّس به حجّ رفته ، آيا حجّش صحيح است ؟\r\nج 10 - در صورتى كه لباس احرام و قربانى او از عين پول خمس نداده نباشد ، حجّ او صحيح است و الّا محلّ اشكال است .\r\nس 11 - بعضى اظهار مىكنند ما عشريه پرداخت مىكنيم و خيلى هم دقّت دارند بر اداى آن ، آيا عشريه ريشه اسلامى دارد و كفايت از خمس مىكند ؟\r\nج 11 - عشريه در اسلام مأخذ صحيحى ندارد و فقط زكات مثل جو و گندم كه بوسيله باران آبيارى مىشود ، بايد ده يك بعنوان زكات پرداخت شود و به هر صورت از خمس ، كفايت نمىكند .\r\nس 12 - با توجّه به اين كه خمس از ضروريّات دين است و منكر آن مرتدّ محسوب مىشود ، آيا اگر شخصى اعلام نمايد پرداخت سهم امام ( ع ) كه يك دوّم سهم خمس است در زمان غيبت امام ( ع ) نبايد پرداخت شود ، آيا اين شخص منكر ضروريّات دين محسوب مىشود و حكم كافر بر او جارى است ؟\r\nج 12 - با فرض مذكور ، منكر ضرورى دين نيست و حكم كافر را ندارد امّا اگر به نحوى سخن مىگويد كه بازگشت آن به انكار اين سهم ، مرتدّ است و حكم كافر را دارد .\r\nس 13 - آيا دادن خمس واجب فورى است يا خير ؟\r\nج 13 - پس از سر رسيدن سال خمسى بايد فوراً خمس را بدهد ، مگر از حاكم شرع اجازه بگيرد و تأخير بياندازد .\r\nس 14 - طلّابى كه جهت تبليغ در روستاها به منزل افرادى مىروند كه مىدانند اهل خمس نمىباشند و از غذاى آنها استفاده مىكنند يا در خانه آنها نماز مىخوانند ، وظيفه چيست ؟\r\nج 14 - بايد از حاكم شرع استيذان كنند و يا مقدارى را جهت خمس اخراج كنند .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nس 15 - اگر پول تخميس شده ، با غير مخمّس مخلوط شود ، نحوه استفاده چگونه بايد باشد ؟\r\nج 15 - چون در پول ملاك مالكيّت است كه به آن خمس تعلّق مىگيرد و لذا استفاده از آن به مقدارى كه خمس آن داده شده ، بلامانع است .\r\nس 16 - اگر كسى سهمين و يا زكات مالش را نداده و با آن براى خودش و خانواده‌اش منزل و لباس مىخرد و با آن نماز مىخواند ، اعمالش چه حكمى دارد ؟\r\nج 16 - به نظر ما مرتكب گناه شده و مديون است ، ولى خواندن نماز درآن لباس و منزل اشكال ندارد .\r\nس 17 - كسى كه اصلًا حساب سال ندارد و مىداند به اموال او خمس تعلّق گرفته است و الان مىخواهد غسل كند و پول حمّامى را بدهد ولى يقين ندارد كه به اين پول پرداختى ، خمس تعلّق گرفته است ، غسل او چه صورتى دارد ؟\r\nج 17 - بايد احتياطاً دوباره غسل كند ، گرچه اعمال گذشته او لازم به اعاده نيست ، البتّه اگر توجّه به اين شكّ ، بعد از غسل باشد .\r\nس 18 - فردى از دنيا رفته و ما يقين داريم كه اهل خمس و زكات نبوده ، اكنون فرزندان او اطعام مىدهند ، آيا از آن غذا مىتوان استفاده كرد ؟ در صورت عدم جواز به چه نحو مىتوان تصرّف كرد ؟\r\nج 18 - اگر از حاكم شرع اجازه گرفته شود و بعد به قدر متيقّن چيزى بعنوان خمس ، عوض غذاى خورده شده بدهند ، بهتر است .\r\nس 19 - مردى اهل خمس دادن نيست ، آيا زنش مىتواند بدون اجازه شوهر خمس مال را بدهد ؟\r\nج 19 - جايز نيست بدون اجازه شوهر ، خمس مال را بدهد ، مگر آن كه از براى خود درآمدى داشته باشد كه بتواند از مال خود ، خمس آن مقدار را كه خود استفاده مىكند ، بپردازد .\r\nس 20 - كسى اهل پرداخت خمس و زكات نيست رفت و آمد با او چه صورتى داشته و استفاده از اموالش چه حكمى دارد ؟\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nج 20 - اگر استفاده كننده از اين گونه اموال ، يقين دارد كه اموال مورد استفاده خمس به آن تعلّق گرفته و خمس آن داده نشده است بايد با حاكم شرع مصالحه نمايد و يا مقدارى پول به عنوان خمس اموال مصرف شده با اجازه حاكم شرع به مستحقّين خمس بپردازد .\r\nس 21 - كسى سى سال خمس برنج و گندم و اجناس ديگر را نداده حال مىخواهد بدهد همانطور كه از خود اجناس و قيمت آن را مىشود داد از اجناس ديگر به جاى اين اجناس كه سى سال خمس آن را نداده مىتواند بدهد يا خير ؟\r\nج 21 - اگر سئوال در مورد تبديل جنس به چيز ديگرى است چون فقهاء اجازه كلّى داده‌اند ، اجازه لازم نيست ولى اگر منظور آن است كه سى سال خمس نداده و مىخواهد پرداخت نمايد ، بايد با حاكم شرع مصالحه نمايد و بدون اذن حاكم شرع اين امر تحقّق پيدا نمىكند .\r\nس 22 - به دختر سيّده كه پيش پدرش زندگى مىكند اگر محتاج و فقير باشد و پدرش مستمند باشد و يا اينكه مستمند نباشد امّا خرجى او را نمىدهد مىشود از سهم سادات خمس به او بدهيم ؟\r\nج 22 - اشكال ندارد .\r\nس 23 - آيا پرداخت ماليات يا انفاقات مستحبّى به فقراء كفايت از خمس مىكند و اگر كفايت نمىكند پرداخت ماليات چه جايگاهى در فقه دارد ؟\r\nج 23 - كفايت از خمس نمىكند و ماليات يك دستور حكومتى است كه جهت ارائه خدمت گرفته مىشود و از نظر شرعى هم در صورتى كه ظلم نباشد اشكال ندارد .\r\nس 24 - موارد مصرف حقوق شرعيه را بيان فرمائيد ؟\r\nج 24 - مواردى كه بايد حقوق شرعيه را در آن موارد هزينه كرد متفاوت است امّا خمس را بايستى نصفش را در مورد سادات هزينه كرد و نصف ديگر آن كه سهم امام عليه السلام است بايد صرف حوزه‌هاى علميه شود .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nانفال\r\nس 1 - آيا جنگل نشينها كه در جنگل و مراتع پدرى زندگى مىكنند و دامدارند حقّ خريد ، خانه سازى ، تهيّه باغ و زمين و غيره را دارند و آيا مالك مىشوند ؟\r\nج 1 - اگر از نظر حكومت منعى نباشد با اجازه حاكم شرع مالك مىشوند .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nمسائل زكات\r\n\r\nزكات مال\r\nس 1 - افرادى كه چندين سال است زكات نداده‌اند ، آيا مىتوانند همه را يك جا حساب كنند و به مسجدى كه در حال ساختن است بدهند ؟\r\nج 1 - يكى از مصاديق مصارف هشتگانه ، مسجد است و مانعى ندارد .\r\nس 2 - شخصى گندمش را به دولت فروخته ، بدون آن كه زكاتش را داده باشد ، آيا پولى را كه گرفته حلال است يا خير ؟ براى برىء الذمّه شدن بايد چه كرد ؟\r\nج 2 - معاملاتى كه انجام گرفته ، چه با دولت و يا غير آن به نظر ما صحيح است ولى حاكم شرع يا وكيلش حقّ دارند جنس را از خريدار بگيرند ( البتّه اگر صاحبش زكات پرداخت نكرده است ) و راه برىء الذمّه شدن آن است كه مقدار يقينى از خود گندم و يا قيمت روز آن را پرداخت نمايد .\r\nس 3 - اگر كسى اهل دادن زكات نيست ، آيا فرزند مىتواند بدون آن كه پدر بفهمد ، زكات را جدا كند و به مستحقّ برساند ؟\r\nج 3 - جايز نيست .\r\nس 4 - شخصى وصيّت كرده ثلث من كه 100 نخل خرما است صرف خيرات گردد ، اگر ثلث او به حدّ نصاب برسد آيا بر وصىّ واجب است زكات آن را بدهد يا خير ؟\r\nج 4 - زكات واجب نيست .\r\nس 5 - اگر شخصى باغى را وقف امام حسين ( ع ) كرد كه خرج حسينيه‌ها و عزادارى شود اگر خرما به حدّ نصاب رسيد آيا زكات دارد ؟\r\nج 5 - اگر محصولات باغ وقفى كه جهت عامه مثل امام حسين ( ع ) وقف شده است به حدّ نصاب برسد زكات ندارد .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\nاستفاده از زكات براى غير فقير\r\nس 1 - آيا پدر مىتواند براى عروسى فرزندش زكات را خرج كند ؟\r\nج 1 - اگر فرزند امتناعى از اين جهت نداشته باشد ، مانعى ندارد .\r\nس 2 - پدرى به فرزند طلبه خود زكات داده كه كتابهاى دينى بخرد ، ولى فرزند در غير مورد مذكور مصرف كرده ، تكليف چيست ؟\r\nج 2 - مديون زكات پدر است و بايد از مال شخصى خود به همان مقدار خرج مصرف معيّن شده بنمايد .\r\nس 3 - فقير كه يكى از مصارف هشتگانه زكات است ، به چه كسى گفته مىشود ؟\r\nج 3 - فقير كسى است كه بالفعل و بالقوّه درآمدى كه كفاف خرج سال او را بكند نداشته باشد .\r\nس 4 - اگر انسان زنى را صيغه كرد ، يك ماه بعد به زن علاوه بر اجرت ، زكات فطره و گندم مىدهد و يقين دارد كه وقتى به منزل زن مىرود ، از پول زكات به او غذا مىدهد ، آيا مىشود از اين غذا استفاده كرد يا خير ؟\r\nج 4 - در صورتى كه زن مستحقّ گرفتن زكات باشد ، خوردن غذا حتى با علم به اين كه از مال زكات است اشكالى ندارد .\r\nس 5 - در رساله عمليّه فرموده‌ايد : اگر پسر به كتابهاى علمى دينى محتاج باشد ، پدر مىتواند به او زكات دهد ، حال آيا مىتواند از سهم فى سبيل الّله به پسر زكات بدهد و اگر از زكات به پسر داد و پسر به جاى آن كه كتاب بخرد بدهكاريهاى خود را داد ، آيا جايز است ؟\r\nج 5 - اگر كتابهاى دينى كه بشود از سهم سبيل الّله گرفته شود را بخرد مانعى ندارد و در مصرف زكات بايد نظر زكات دهنده تأمين گردد .\r\n\r\nاحكام مصرف زكات مال\r\nس 1 - آيا مردم مىتوانند پول مبلّغ را از باب زكات چون فقير است و يا فى سبيل الّله به او بدهند ؟\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nج 1 - چنانچه فقير است و تبليغ هم مىكند از هر كدام به عنوان زكات بدهند ، اشكال ندارد ، البتّه حقّ التبليغ را در غير واجبات از زكات حساب نكنند .\r\nس 2 - آيا پدر مىتواند زكات نه‌گانه را به فرزند خود از بابت فى سبيل الّله بدهد و فرزند هم اين زكات را براى كفّارات خود مصرف كند يعنى كفّارات بدهكار است آن را بپردازد ؟\r\nج 2 - دادن زكات بعنوان سهم سبيل الّله جهت نفقه فرزند مشكل است ولى براى پرداخت بدهى و لو كفّاره باشد ، پس از تملّك مانعى ندارد .\r\nس 3 - آيا مىشود انسان به نوه خود ، زكات فطره بدهد ؟\r\nج 3 - محلّ اشكال است ، مگر در مواردى كه در رساله استثناء شده است .\r\nس 4 - آيا صدقات واجب از قبيل زكوات را مىتوان به كميته امداد امام ( ره ) پرداخت كرد ؟\r\nج 4 - در صورتى كه بداند به مستحقّين داده مىشود ، با رعايت شرايط مانعى ندارد .\r\nس 5 - مردى با زنى ازدواج كرد كه از شوهر قبلى خود داراى فرزندى است كه فاقد مال است آيا اين شوهر مىتواند زكات فطره خود و سايرين را به آن فرزند بدهد در صورتى كه خرج او بعهده‌اش نباشد ؟\r\nج 5 - اشكالى ندارد .\r\nس 6 - استفاده طلّاب از زكات فطره چه صورت دارد و آيا مردم مىتوانند در ماه رمضان به آنان زكات بدهند ؟\r\nج 6 - اگر شرايط فقر در او باشد اشكال ندارد ولى شايسته است مؤمنين حق‌ّالزحمه مبلّغ را از زكات نپردازند .\r\nس 7 - آيا پدر مىتواند مخارج تحصيل فرزند ذكور يا اناث خود را از باب زكات به سعه ، زكات فطره ، سهم سادات اگر فرزند سيّد باشد و يا ردّ مظالم و سهم امام ( ع ) البتّه با اجازه مجتهد بدهد و در صورت مثبت بودن تمامى صدر مذكور ، اطّلاع فرزندان لازم است يا پدر خودش خرج كند ولى نيّت وجوه منطبقه كند ، در صورت لزوم اطفال صغار كه متوجّه اين گونه مسائل نمىشوند با اجازه مجتهد حلّ مىشود يا نه ؟\r\nج 7 - دادن مخارج تحصيل علوم دينيه فرزندان از زكات و فطره از باب توسعه\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nاشكال ندارد و از سهم سادات در صورت داشتن استحقاق براى آن مخارج ، در غير نفقه واجبه ، بلامانع است ولى در سهم امام ( ع ) بستگى به اجازه مجتهد دارد و تذكّر دادن به گيرنده لازم نيست ، مگر آن كه زكات دهنده بداند كه گيرنده از گرفتن اين گونه پولها به طور معمول اجتناب دارد ، پس بايد تذكّر دهد و در مورد اطفال كوچك ولىّ او بايد بطريق شرعى به مصرف آنها برساند .\r\nس 8 - شخصى تا به حال زكات نداده و يا اين كه دقيق حساب نكرده ، اكنون مىخواهد خود را برىء الذمّه كند بايد چه كند و اگر فرزند طلبه‌اى دارد آيا مىتواند عوض پول به او برنج بدهد و آيا نياز به اجازه هم مىباشد ؟\r\nج 8 - بايد به قدر متيقّن زكات بدهد و براى تبديل پول به جنس ديگر ، بايد تبديل آن پس از تحويل دادن به مستحقّ يا مجتهد باشد و بعد از قبول‌مجتهد مىتواند در هر راهى كه مصلحت باشد ، مصرف نمايد .\r\nس 9 - آيا براى عزادارى امام حسين ( ع ) مىتوان از زكات استفاده كرد ؟\r\nج 9 - تا ممكن است از زكات استفاده نكنند .\r\nس 10 - فقيرى كه زكات مىگيرد ، لازم نيست عادل باشد ولى بايد آشكارا معصيت نكند ، حال اگر آشكارا به مردم فحش مىدهد و يا غيبت مىكند و تهمت مىزند ، آيا مىشود به او زكات فطره داد ؟\r\nج 10 - دادن زكات به مثل اين گونه افراد كفايت مىكند ، ولى بهتر است به غير اينها داده شود .\r\nس 11 - شخصى بدهكار است و توان پرداخت بدهى خود را ندارد آيا مىتواند از پدر خود زكات بگيرد ؟\r\nج 11 - به عنوان سهم الغارمين اشكال ندارد .\r\nس 12 - شخصى واسطه ، پنجاه هزار تومان پول زكات را مىگيرد تا در شهر ديگر به مستحقّ بدهد در بين راه پول با پول ديگر مخلوط شده و نمىتواند جدا كند تكليف چيست ؟\r\nج 12 - در مثل پول عينيّت موضوعيّت ندارد بلكه قيمت آن مهمّ است و لذا اگر\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nهمان مقدار پول پرداخت گردد و لو عين همان پول اوّل نباشد اشكال ندارد مگر آنكه با پولى تعويض گردد كه در آن اختلاف قيمت باشد كه بايد اختلاف آن در نظر گرفته شود .\r\n\r\nشرايط زكات\r\nس 1 - آيا در زكات قبض شرط است يا خير ؟\r\nج 1 - صحّت در زكات ، قبض شرط نيست ولى تا قبض نشود ، ملك شخصى مستحقّ نمىگردد .\r\nس 2 - حضرتعالى در رساله احكام زكات مسئله 1872 فرموده‌ايد : زكات گندم و جو و . . . . وقتى واجب مىشود كه به مقدار نصاب برسد حال با توجّه به اين مسئله ، اگر زارعى زراعت داشت ولى برداشت نكرد يا خوب حفاظت نكرد و از بين رفت ، خلاصه جمع‌آورى نكرد ، آيا زكات واجب است يا خير ؟\r\nج 2 - اگر كوتاهى در زراعت قبل از رسيدن به نصاب بوده چيزى بر او واجب نمىشود ولى اگر بعد از رسيدن به نصاب در سر خوشه بوده در اين صورت ضامن مقدار زكات است .\r\nس 3 - آيا غلّاتى كه از ملك وقفى بدست مىآيد ، زكات دارد ؟\r\nج 3 - در صورتى كه غلّات بدست آمده در زمان تعلّق زكات در ملك شخص معيّنى باشد ، بايد زكات داده شود و اگر به صورت مصرف در مورد وقف است و ملكيّت معيّنه‌اى ندارد ، زكات واجب نيست .\r\nس 4 - كسى كه خمس ، زكات تسعه ، زكات فطره ، كفّارات ، ردّ مظالم ، لقطه و صدقات نذرى را رياءً بدهد ، آيا اسقاط ذمّه مىشود و فقط معصيت كرده است و يا اين كه اسقاط ذمّه هم نشده است ؟\r\nج 4 - در زكات و فطره ريا موجب عدم ابراء ذمّه مىگردد امّا در خمس و كفّارات و ردّ مظالم و لقطه و صدقات نذرى ، ريا ضرر نمىرساند ، گرچه احتياط آن است كه در آنها هم قصد قربت داشته باشد .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nس 5 - كسى كه صد رأس گوسفند دارد آنها را بين بچّه‌هاى خود تقسيم مىنمايد و بچّه‌ها هيچگونه تصرّفى در آن گوسفندان ندارند آيا زكات به چنين اموالى تعلّق مىگيرد ؟\r\nج 5 - تصرّف لازم نيست و اگر بچّه‌ها مالك گوسفندان هستند و سهم هر يك به حدّ نصاب برسد ، زكات واجب است .\r\nس 6 - آيا برنج زكات دارد ؟\r\nج 6 - مستحبّ است كه زكات آن داده شود ولى واجب نيست .\r\nس 7 - زمينى كه مثلًا در مقابل دو خروار گندم اجاره داده شده آيا اجاره گيرنده بايد زكات بدهد ؟\r\nج 7 - زكات بر زارع واجب است .\r\nس 8 - در رسائل عمليه آمده است كه مخارج غلات يعنى گندم و جو را مىشود كسر كرد و بقيّهء آن وقتى كه به حدّ نصاب رسيد زكات دارد حال در منطقه گرگان شخصى كمباين دار گندم مردم را درو مىكند و از هر ده كيسه يك كيسه را به عنوان حق‌ّالعمل براى خود بر مىدارد حال صاحب زمين مىتواند اين يك كيسه‌اى را كه از هر ده كيسه به كمباين دار مىدهد جزء مخارج به حساب آورد و از گندمهاى زكات دار خارج نمايد يا خير ؟\r\nج 8 - مخارجى كه قبل از وجوب زكات به زكات تعلّق مىگيرد از عين جنس خارج مىشود ولى مخارج بعد از آن مثل مخارج بهره‌بردارى و كمباين و ديگر مخارج از زكات خارج نمىشود .\r\nس 9 - اگر كسى بابت اجاره كار ، خرما عوض اجرت به او بدهند اگر اين خرما به حدّ نصاب برسد آيا بايد زكات آن را بپردازد يا خير ؟\r\nج 9 - زكات تعلّق نمىگيرد .\r\nس 10 - طايفه غلات زكات نمىدهند و ما بعضى اوقات مجبوريم از آنان گندم بخريم آيا بايد زكات بدهيم يا خير ؟\r\nج 10 - واجب نيست .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nمسائل زكات فطره\r\n\r\nاحكام زكات فطره\r\nس 1 - آيا زكات فطره سربازهايى كه در پادگانها از جيره دولتى استفاده مىكنند بر عهده خود آنها است يا دولت ، و آيا سربازان عائله دولت حساب مىشوند يا خير ؟\r\nج 1 - گرچه به نظر ما بعيد نيست كه سرباز ، عائله دولت حساب شود و فطريه بر عهده آنها باشد ، ولى اگر خودش هم بدهد بهتر است .\r\nس 2 - اگر در شب عيد فطر به فقيرى افطارى داده شود ، البتّه در مسجد نه خانه آيا فطريه او بر عهده افطارى دهنده است ؟\r\nج 2 - چون نان خور محسوب مىشود ، فطريه به عهده افطارى دهنده است به شرط آن كه قبل از غروب آفتاب آمده باشد .\r\nس 3 - حكم فطريه زندانيان به چه شكل است ؟\r\nج 3 - فطره به عهده دولت است ، گرچه خود آنها بدهند شايسته است .\r\nس 4 - كسى كه زكات فطره را به مدّت پنجاه سال از دو جنس داده بعد حكم را متوجّه شده ، وظيفه او چيست ؟\r\nج 4 - در صورتى كه از يك نفر چنين كارى كرده ، بايد تماماً را دوباره بدهد .\r\nس 5 - مراد شما از محلّ كه مىفرمائيد اگر در محلّ خودش مستحقّ پيدا شود الى آخر مسئله چه مىباشد و آيا فرقى بين تهران و شهرستان و روستا مىباشد يا خير ؟\r\nج 5 - مراد از محلّ غير از محلّه است و تهران با ساير شهرستانها و روستاها فرقى نمىكند .\r\nس 6 - كسى كه مقلّد مرجعى است كه مىگويد ، احتياط واجب آن است كه زكات فطره از محلّ خارج نشود در حالى كه او مدّت زيادى از محلّ خارج مىنموده است و الان متوجّه\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nمسئله شده ، آيا بايد دوباره زكات فطره را بدهد يا اين كه مىتواند به مرجعى رجوع كند كه احتياط او مستحبّى است ؟\r\nج 6 - رجوع به ديگرى تأثيرى در گذشته ندارد ، پس مرتكب گناه شده است و بايد استغفار كند و دادن مجدّد زكات از نظر ما لازم نيست و در آينده مىتواند در اين مسئله از مرجعى كه جايز مىداند ، پيروى كند .\r\nس 7 - كسى در وسط ماه مبارك ، زكات فطره را جدا كرد ، آيا قبل از غروب آفتاب عيد فطر مىتواند در آن تصرّف كند ، بعد جاى آن بگذارد ؟\r\nج 7 - چون به نظر ما زكات فطره را قبل از شب عيد فطر نمىشود جدا كرد ، لذا تصرّف در مال كنار گذاشته شده ، اشكال ندارد .\r\nس 8 - با توجّه به اين كه زكات فطره را با بودن مستحقّ از محلّ و روستا نبايد خارج كرد ، اگر فقيرى از روستائى به روستاى ديگر رفت آيا مىتوان به او زكات داد يا خير ؟\r\nج 8 - زكات به چنين فقيرى كه سكونت در آن روستا ندارد ، به احتياط مستحبّ داده نشود .\r\nس 9 - قوت منطقه ما اكثراً نان است ، آيا مىتوانند بابت زكات فطره سه كيلو آرد يا قيمت آن را بدهند ؟\r\nج 9 - اشكال ندارد .\r\nس 10 - آيا مىتوان زكات فطره يا سهم فقراء از زكات را به شوهر دختر خود ، در صورتى كه فقير است ، تمليك نمود تا صرف زن و بچّه‌هايش نمايد ؟\r\nج 10 - اگر تمليك به شوهر شود ، اشكال ندارد و مىتواند صرف زن و همسرش نمايد .\r\nس 11 - در فرض سئوال بالا اگر شخص مذكور فرزندش فقير باشد ، آيا مىتواند زكات فطره را تمليك زن و فرزندش كند و زن و فرزندش خرج پسرش نمايد ؟\r\nج 11 - اگر به فرزندش بدهد و مرد وكالةً از طرف همسرش خرج كند آن هم در صورتى كه زن فقير باشد ، اشكال ندارد ولى نمىتواند مرد زكات پدرش را صرف خود و فرزندانش كه نوه پدر مىشوند ، نمايد .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nس 12 - آيا جنين 7 الى 9 ماهه در شكم مادر نيز زكات فطره دارد ؟\r\nج 12 - واجب نيست ، گرچه مستحب است زكات فطره را بدهد .\r\nس 13 - آيا در زكات فطره مىتوان پول رايج را با پول ديگر و يا اسكناس را با اسكناس ديگر تبديل كرد ؟\r\nج 13 - در غير اعيان تبديل اشكال ندارد زيرا در مثل اسكناس و پول رايج ملاك ماليّت است و در صورتى كه از نظر ماليّت با هم مساوى باشند تبديل اشكال ندارد .\r\nس 14 - شخصى در 28 ماه رمضان زكات فطره خود را داده به شخصى تا آن شخص بعد از ديدن ماه يعنى قبل از غروب زكات فطره را از طرف آن شخص به فقير بدهد آيا صحيح است يا نه چون هنوز غروب نشده آيا بايد دوباره بدهد يا كافى است ؟\r\nج 14 - كفايت مىكند .\r\nس 15 - افرادى به عنوان ملوان در يك كشتى در دريا مشغول كار هستند شب عيد فطر مىرسد آيا فطريه ملوانان به عهده مالك كشتى است يا ناخدا و يا خودشان و اگر مالك كشتى همراه آنها نباشد حكم فطريه ملوانان چيست ؟\r\nج 15 - بايد ملاحظه شود كه نان خور چه كسى حساب مىشوند اگر نان خور خودشان هستند يعنى از حقوق و يا حقّ مأموريت آنها جهت غذا مقدارى را كسر مىنمايند بايد خودشان بدهند و الّا نان خور هر كسى كه محسوب شوند او بايد فطريه بدهد .\r\nس 16 - روحانى چنانچه شب عيد فطر در محلّ تبليغ به منزلى دعوت شود فطريه‌اش به عهده كيست ؟\r\nج 16 - اگر قبل از غروب برود زكات فطره بر عهده ميزبان است ولى اگر بعد از غروب برود به عهده خودش مىباشد .\r\n\r\nمصرف زكات فطره\r\nس 1 - اگر فردى نمىدانسته كه دادن زكات فطره غير سيّد به سيّد جايز نيست و مدّتى داده حال متوجّه شده ، وظيفه او چيست ؟\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nج 1 - بايد دوباره بدهد و مال اگر در دست سيّد موجود است يا تلف شده ولى سيّد مسئله را مىدانسته كه نمىتواند بگيرد ، چون آگاه بوده كه اين زكات ممنوعه است و با اين حال گرفته ، ضامن است و بايد به صاحبش برگرداند .\r\nس 2 - آيا استفاده از فطريه جهت مصارف آموزشگاههاى دولتى با توجّه به مشكلات و كمبودهاى مالى موجود در مدارس در صورت تمايل اولياء دانش‌آموزان به پرداخت آن به مدرسه جايز است ، اگر جايز مىباشد در چه موارد مصرفى و در چه حدّ ؟\r\nج 2 - فطره در مرحله اوّل بايد صرف فقراء گردد و لذا بهتر است در اين گونه موارد مصرف نشود .\r\nس 3 - آيا مسئولين مدارس ، مىتوانند فطريه كسانى را كه مايل هستند به خانواده‌هاى دانش آموزانى كه شرعاً مستحقّ مىباشند برسانند ؟\r\nج 3 - اگر زير نظر يكى از علماء باشد تا موارد جواز پرداخت فطره را مشخص كند اشكال ندارد .\r\n\r\nصدقات\r\nس 1 - افراد خيّر و مؤمن كه كمكهاى خود را به صورت اهدائى و نذورات ، ردّ مظالم ، زكات اموال و غيره كه به منظور كمك به نيازمنديهاى عزيزان و خانواده‌هاى بىسرپرست و ايتام و نگهدارى و حمايت از معلولين ذهنى و جسمى تحت پوشش در اختيار مركز عام المنفعه قرار مىدهند برىء الذمّه مىشوند يا خير ؟\r\nج 1 - در موارد اهدائى و نذورات مربوط به اين گونه افراد اشكالى ندارد ولى در ردّ مظالم مسئولين امر بايد مواظب باشند صرف در سادات نگردد و در زكات هم بايد فقر احراز گردد .\r\nس 2 - آيا مىتوان پولهايى را كه در صندوق خيرات جمع‌آورى مىشود به عنوان قرض الحسنه به افراد نيازمند پرداخت نمود ؟\r\nج 2 - چون صاحبان پول آن را به عنوان صرف در خيرات پرداخت مىكنند جايز نيست كه در موارد قرض الحسنه مصرف گردد .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nس 3 - آيا دو فقير مىتوانند ردّ مظالم را به همديگر بدهند ؟\r\nج 3 - اگر مراد از فقير معناى شرعى آن است كه قوت يكسال خود را نداشته باشد و از طرف ديگر شأن آنها هم اين مقدار باشد كه بتوانند آن مقدار را ببخشند اشكال ندارد ولى اگر مقدار زياد است و شأنيت براى فقير نيست ، به ديگرى بدهد .\r\nس 4 - آيا زن براى صدقه دادن به اذن شوهر نياز دارد ؟\r\nج 4 - اگر از مال شوهر مىپردازد بايد اذن بگيرد و اگر از مال خود صدقه مىدهد چنانچه شوهر اعلام مخالفت نكند ، كفايت مىكند و اذن شوهر لازم نيست .\r\nس 5 - حكم دريافت صدقهء مستحبّى غير سيّد توسط سادات چيست و آيا در اين حكم از نظر ادلّه شرعى فرقى بين فرزندان درجه اوّل ائمه ( ع ) و ساير طبقات با سادات وجود دارد يا خير ؟\r\nج 5 - اشكال ندارد ولى به فرزندان درجه اوّل ائمه اطهار صلوات الله عليهم اجمعين نمىتوان داد .\r\n\r\nمتفرّقات\r\nس 1 - آيا اين مسئله صحيح است كه انسان از يك مجتهد و چند فقير سيّد درباره سهم سادات و چند نفر فقير غير سيّد در مورد ردّ مظالم و زكات وكيل شود از جانب آنها تصرّف كند كه آن پول مال آنها و از جانب آنها تصرّف كند و به افراد مشتبه الحال ببخشد ؟\r\nج 1 - موارد مختلف است زيرا در سهم سادات ، سيّد بيش از استحقاق نمىتواند بگيرد تا به شخصى ديگر ببخشد ، مگر در بخششهائى كه جزء شئون زندگى او باشد مثل دادن هدايا و چشم روشنيها و مانند آن ، و همچنين است حكم فقير غير سيّد ، نسبت به مظالم و بلكه زكات در سهم فقراء ، ولى در وكيل مجتهد بستگى دارد به نظر موكّلش ، اگر جايز بداند مانعى ندارد و الّا جايز نيست .\r\nس 2 - آيا مىشود پولهايى را كه در صندوق كميته امداد به مدّت يكسال ريخته شده برداشت و يك جا به ميزان مصرف شده جايگزين كرد ؟ در مورد ردّ مظالم چطور ؟\r\nج 2 - اگر تغيير داده نشود بهتر است خصوصاً در بعضى از موارد كه به صورت امانت باشد و احتياط در مثل اين گونه موارد بسيار مطلوب است .\r\n\r\n","description":"","footnote":"","page_name":" 249 ","page_number":249},
  {"content":"\r\n . \r\n","description":"","footnote":"","page_name":" 250 ","page_number":250},
  {"content":"\r\n\r\n\r\nمسائل امر به معروف و نهى از منكر\r\n\r\nشرايط امر به معروف و نهى از منكر\r\nس 1 - شرايط وجوب امر به معروف و نهى از منكر را بيان فرمائيد ؟\r\nج 1 - الف - آمر به معروف و ناهى از منكر معروفات و منكرات را بشناسد .\r\nب - احتمال تأثير آنها را بدهد .\r\nج - گناهكار اصرار بر گناه را داشته باشد .\r\nد - امر بمعروف يا نهى از منكر موجب مفسده‌اى براى آمر يا ناهى نباشد .\r\nس 2 - با فرض علم به ضرر ، آيا تنها وجوب امر به معروف و نهى از منكر برداشته مىشود يا جواز آن هم برداشته مىشود ، زيرا ممكن است كسى خود راضى به تحمّل ضرر و ناراحتى باشد براى امر به معروف و نهى از منكر ؟\r\nج 2 - موارد مختلف است و در بعضى از موارد ، جواز هم برداشته مىشود .\r\nس 3 - حكم امر به معروف و نهى از منكر در آنجايى كه برخورد مستقيم باعث كم شدن حيثيت شخصى در ميان مردم باشد چيست ؟\r\nج 3 - بايد امر به معروف و نهى از منكر با جميع شرايط انجام گيرد نه آنكه موجب از بين رفتن آبروى شخص مؤمن گردد .\r\nس 4 - امر به معروف و نهى از منكر مرد نامحرم از زن يا بالعكس چگونه بايد باشد ؟\r\nج 4 - اگر با شرايط امر به معروف و نهى از منكر انجام گردد و مفسده‌اى بر آن مترتّب نباشد اشكال ندارد بلكه لازم است .\r\nس 5 - در خيابانها بعضى از جوانان روابط نامشروع با دختران دارند در صورتى كه انسان بداند اگر امر به معروف كند مورد توهين يا ضرب و شتم قرار مىگيرد وظيفه چيست ؟\r\nج 5 - امر به معروف و نهى از منكر با فرض مذكور لازم نيست .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nس 6 - تذكّر به گناهكار مؤثر است ولى اگر بخواهيم امر به معروف و نهى از منكر كنيم به بچّه‌ها و فرزندان لطمه مىزند آيا در اين زمينه وظيفه چيست ؟\r\nج 6 - در فرض مذكور وظيفه‌اى نداريد .\r\nس 7 - با توجّه به اهميّت آبروى مؤمن در اسلام كه از احترام خانه خدا بالاتر است آيا مىتوانيم براى ارتكاب به جرمى آبروى مؤمن را ببريم ؟\r\nج 7 - آبروى مؤمن همانند خونش محترم است و هيچ كس حقّ ندارد آبروريزى نمايد هر چند گناهكار باشد .\r\nس 8 - اينكه در شرايط امر به معروف و نهى از منكر آمده است كه ضرر جانى يا مالى يا آبرويى نداشته باشد به هر حال ضرر دارد حتى با احتمال اينكه با او درگير شوند خواهشمند است نظر مبارك را بفرمائيد ؟\r\nج 8 - اگر احتمال درگيرى وجود دارد يا ممكن است توهين كنند لازم نيست امر به معروف و نهى از منكر كنند .\r\nس 9 - اگر بتوانيم از راه محبّت امر به معروف و نهى از منكر كنيم بهتر است يا از قوّه قهريّه ؟\r\nج 9 - البته تا جائى كه ممكن است بايد با اخلاق خوش و ادب اسلامى امر به معروف و نهى از منكر شود و بيش از آن وظيفه حكومت اسلامى است .\r\n\r\nوجوب امر به معروف و نهى از منكر\r\nس 1 - آيا ارشاد جاهل واجب است يا خير و اين مسئله اتّفاقى است يا اختلافى ؟\r\nج 1 - در احكام كليّه فقهيّه كه مورد نياز مردم است اگر زمينه مساعد باشد ، ارشاد واجب است و اختلافى در وجوب اين قسم نيست .\r\nس 2 - وظيفه شوهرى كه همسرش واجبات دينى را بجا نمىآورد چيست ؟\r\nج 2 - بايد شوهر امر به معروف و نهى از منكر كند و نمىتواند او را وادار به نماز كند .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nس 3 - به نظر حضرتعالى آيا ارشاد جاهل به حكم شرعى واجب است يا خير ؟ در صورت وجوب غالب مردم مسائل شرعى را نمىدانند آيا بر ما واجب است برويم در آن مناطق مسائل را مطرح كنيم و اگر نرفتيم آيا مرتكب فعل حرام شده‌ايم ؟\r\nج 3 - اگر شرايط براى انسان فراهم باشد و مانعى در كار نباشد ارشاد جاهل در مسائل ضروريّه واجب است ، لكن مهم احراز مطالب فوق است لذا چه بسيار افرادى هستند كه بر آنان ارشاد واجب نيست ، زيرا شرايط موجود نمىباشد يا موانع مفقود نيست .\r\nس 4 - آيا امر بمعروف و نهى از منكر واجب عينى است يا كفائى ؟\r\nج 4 - در بعضى از موارد واجب عينى است و در بعضى از موارد واجب كفائى است .\r\nس 5 - هنگام شكّ در وجوب امر به معروف و نهى از منكر چه بايد كرد ؟\r\nج 5 - واجب نيست .\r\nس 6 - اينكه در روايات اسلامى اينقدر در زمينه اهميت امر به معروف و نهى از منكر تأكيد شده است آيا از وظايف حكومتهاست يا از وظايف مسلمين و مردم ؟\r\nج 6 - مقدارى كه بايد از قوّه قهريّه استفاده شود وظيفه حكومت اسلامى است و آن مقدارى كه احتياج به قوّه قهريّه ندارد وظيفه همه مسلمين است .\r\nس 7 - در خصوص امر به معروف و نهى از منكر وظيفه جوانان چيست مثلًا در دانشگاه خانمى بدحجاب مىبيند و اين جوان پسر هم مجرّد است اگر بخواهد تذكّر دهد احتمال فساد هست بهر حال آيا مرد مجرّد مىتواند به زن يا دختر نامحرم امربه معروف يا نهىازمنكر نمايد ؟\r\nج 7 - اگر احتمال فساد هست نبايد امر به معروف و نهى از منكر شود ولى در غير احتمال فساد امر به معروف و نهى از منكر با شرايط آن لازم است\r\nس 8 - فردى كه خود اطّلاع دارد اهل خانه‌اش گناه مىكنند و پيشگيرى نمىكند آيا وظيفه مؤمنين چيست ؟\r\nج 8 - نهى از منكر وظيفه همه مؤمنين است .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nس 9 - وظيفه جوانان مؤمن در دانشگاههاى مختلط در رابطه با فسادى كه مىبينند چيست ؟\r\nج 9 - سعى نمايند كه جوّ اين گونه مراكز را سالم نمايند و با نهى از منكر و امر به معروف زمينه را براى هر چه بهتر شدن اين گونه مراكز آماده نمايند .\r\nس 10 - ديده مىشود در تاكسيها و سواريهاى مسافربرى زن و مرد نامحرم در كنار يكديگر مىنشينند و بدن آنها بطور نيمه كامل اتّصال دارد آيا مسافر و راننده چه وظيفه‌اى بر عهده دارند ؟\r\nج 10 - نشستن زن كنار مرد و بالعكس در صورتى كه بدن آنها با هم تماس پيدا مىكند خالى از شبهه نيست زيرا در بسيارى از موارد موجب فتنه و تحريك خواهد شد و لذا شايسته است مؤمنين و مؤمنات در وسايل نقليه مراعات مسائل تحفّظ را بنمايند و خود را از وقوع در گناه حفظ نمايند و رانندگان وسايل نقليه عمومى هم سعى نمايند تا حدّ امكان نهى از منكر را فراموش ننمايند تا جامعه از گزند گناه محفوظ بماند .\r\nس 11 - آيا بر افراد واجب است كه از باب امر به معروف و نهى از منكر افراد معتاد را به ترك از اعتياد وادار سازند ؟\r\nج 11 - در صورت امكان و احتمال تأثير واجب است نهى از منكر نمايند .\r\n\r\nمراتب امر به معروف و نهى از منكر\r\nس 1 - مراتب امر به معروف و نهى از منكر را توضيح فرمائيد ؟\r\nج 1 - الف - شخص آمر عملى را انجام دهد كه گناهكار بفهمد كه كار او نزد آمر زشت است .\r\nب - امر و نهى با زبان .\r\nج - انكار با دست مثلًا بين گناهكار و آلات گناه فاصله بياندازد .\r\nس 2 - اگر امر به معروف و نهى از منكر مستلزم ضرب و شتم باشد ، آيا بدون اجازه حاكم شرع مىتوان اقدام كرد ؟\r\nج 2 - اگر موردى پيش بيايد كه مستلزم ضرب و شتم باشد ، لازم است كه از حاكم\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nشرع اجازه بگيرد .\r\nس 3 - آيا ندادن جواب سلام كسى كه منكر را انجام مىدهد جهت توبيخ او جايز است ؟\r\nج 3 - جواب سلام واجب است و بايد گفته شود ، بلكه بايد از راه ديگر براى امر به معروف و نهى از منكر وارد شد .\r\nس 4 - اگر شخص بى نماز ، خانه انسان بيايد آيا جايز است آب و غذا جلو او بگذاريم ؟\r\nج 4 - اشكال ندارد گرچه از نظر اخبار انجام اين كار مذموم است ولى اگر احتمال داده مىشود كه در صورت انجام اين كار شخص هدايت خواهد شد ، اشكال ندارد .\r\nس 5 - وظيفه فرزندان در قبال والدينى كه اهتمام در تكاليف دينيشان ندارند چيست ؟\r\nج 5 - سعى كنند از راههاى مختلف امر به معروف و نهى از منكر كنند و اگر اثر نمىكند وظيفه‌اى ندارند .\r\nس 6 - آيا جواب سلام ندادن فاعل منكر از باب تنبيه جايز است ؟\r\nج 6 - اگر راههاى ديگر براى نهى از منكر وجود دارد اوّل از آن راهها استفاده كنند .\r\nس 7 - در برخورد با كسى كه فساد مىكند آيا مىتوانيم كتك بزنيم يا از وظايف دادگاه و حكومت است ؟\r\nج 7 - در موردى كه احتياج به قوّه قهريّه است حكومت بايد انجام دهد به عنوان مثال : فردى را مىبينيم نعوذ بالّله شراب مىخورد نمىتوانيم او را تازيانه بزنيم .\r\n\r\nصله رحم و قطع رحم\r\nس 1 - بعضى از بستگان ما اهل تقوا نيستند و نماز نمىخوانند آيا قطع رابطه با آنان جايز است ؟\r\nج 1 - به قصد امر به معروف و نهى از منكر با آنها رفت و آمد كنيد .\r\nس 2 - آيا رفت و آمد و استفاده از اموال كسانى كه از روى ندانستن مسئله و يا عمداً وجوهات شرعيّه خود را نمىدهند جايز است ؟\r\nج 2 - قطع مراوده نمودن صلاح نيست ، ولى شايسته است از حاكم شرع\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nكسب‌اجازه گردد .\r\nس 3 - رفت و آمد در منازل اشخاصى كه نماز و روزه را بجا نمىآورند ، چه صورت دارد ؟\r\nج 3 - خوب است به قصد راهنمائى و ارشاد برود تا خدا راضى باشد .\r\nس 4 - صله رحم با خويشاوندانى كه كافر يا منافق يا بى اعتنا به مبانى دين باشند ، چه صورت دارد ؟\r\nج 4 - در صورتى كه ارتباط تأثير مثبتى داشته باشد ، صله رحم را قطع نكند .\r\n\r\nمتفرّقات امر به معروف و نهى از منكر\r\nس 1 - فردى مغازهء فروش آلات موسيقى دارد آيا مىتوانيم با او برخورد كنيم يا حكومت و قانون با او برخورد كند ؟\r\nج 1 - وظيفه حكومت است كه برخورد نمايد البته در صورتى كه ارشاد مؤمنين تأثيرى نداشته باشد .\r\nس 2 - يقين دارم كه فردى كه سوار ماشين نمودم به دنبال گناه مىرود آيا شرعاً مىتوانم او را به محلّ گناه برسانم يا نه ؟\r\nج 2 - اگر يقين داريد ، نمىتوانيد او را به محلّ گناه برسانيد .\r\n\r\nاحكام دفاع\r\nس 1 - اگر كسى كه ربوده شده جانش در خطر مرگ باشد و براى گريز از آن راهى جز مقاتله نداشته باشد ( مثل اينكه با ممانعت مسلّحانه رباينده مواجه شده باشد ) تكليف او چيست ؟\r\nج 1 - اگر راهى جز مقاتله ندارد مىتواند از خود دفاع نمايد .\r\nس 2 - آيا مكرِه بر امر حرامى مثل لواط و زنا خونش هدر است يا خير خصوصاً اگر راهى جز كشتن نداشته باشيم ؟\r\nج 2 - اگر راهى جز مقاتله نيست مىتواند مقاتله كند و در اين صورت خون مكرِه بر امر لواط يا زنا هدر است .\r\n\r\n","description":"","footnote":"","page_name":" 256 ","page_number":256},
  {"content":"\r\n . \r\n","description":"","footnote":"","page_name":" 257 ","page_number":257},
  {"content":"\r\n\r\n\r\nمسائل معاملات حرام\r\n\r\nخريد و فروش اعيان نجسه\r\nس 1 - آيا فروش عضو قطع شده ، در حدّ يا قصاص يا واگذارى آن به مسلمان ديگر جايز است يا خير ؟ و اگر جايز است رضايت چه كسى شرط است و پول از بابت فروش آن به چه كسى مىرسد ؟\r\nج 1 - فروش عضو قطع شده كه از اعيان نجسه است ، جايز نيست ولى پول گرفتن براى رضايت دادن مانعى ندارد و پول هم مال صاحب عضو است كه صاحب حقّ مىباشد .\r\nس 2 - شخصى بر اثر تصادف دو پايش قطع شده آيا دفن پاها واجب است يا خير و در صورت نياز اشخاص ديگر ، فروش آن چه صورت دارد ؟\r\nج 2 - در صورتى كه قابل پيوند به خودش يا به ديگرى بوسيله اهداء نباشد بنابر احتياط دفن نمايند ، امّا معامله به صورت بيع در اعضاى قطع شده خالى از اشكال نيست ، ولى دادن پول جهت تحصيل رضايت از صاحبش مانعى ندارد .\r\nس 3 - آيا زوائد الولاده كه جفت بچّه‌ها نام دارد را مىتوان به فروش رسانيد ؟\r\nج 3 - خوب است دفن شود ، مثل مشيمه و علقه و مانند آن ، ولى اگر دفن نكردند و نزد عقلاء قابل انتفاع باشد ، معامله‌اش اشكالى ندارد .\r\nس 4 - آيا منى انسان را جهت معالجه امراض مىتوان فروخت ؟\r\nج 4 - جايز نيست زيرا نجس العين است .\r\n\r\nكم فروشى\r\nس 1 - اگر بايع سهواً يا عمداً مبيع را كم داده ، آيا موجب فساد معامله و حرمت تصرّف در ثمن مىشود يا خير ؟\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nج 1 - ضامن بقيّه مبيع است و بايد تتمه مبيع را بپردازد و اگر نپرداخت موجب خيار براى مشترى مىشود .\r\n\r\nربا و رشوه و زورگيرى\r\nس 1 - بعضى مىگويند دولت ربا بگيرد حرام نمىباشد ، چون لا تأكلوا الربا خطاب به اشخاص است و دولت شخص نمىباشد ، آيا صحيح است ؟\r\nج 1 - حرمت ربا فقط با جمله خطاب به مثل لا تأكلوا نيست تا اين شبهه پيش آيد ، بلكه نفس وجود ربا ، متعلّق حرمت است مثل قول احلّ الّله البيع و حرّم الربا علاوه بر اين كه كسى قائل به مالكيّت دولت شود ، همانگونه كه مختار ماست خطاب شامل مسئولين اين كار هم مىشود .\r\nس 2 - آيا معامله طلا با طلا در صورت تفاوت وزن جايز است ؟\r\nج 2 - جايز نيست مگر آن كه طلا را بخرد و بعد طلاهاى ديگر را بفروشد .\r\nس 3 - آيا رشوه گرفتن فقط در قضاوت است كه حرام است يا در چيز ديگر هم حرام است ؟\r\nج 3 - موضوع رشوه در قضاوت است ، ولى در امور ديگر اگر رشوه باعث تضييع حقّ ديگرى گردد در حكم رشوه و حرام است .\r\nس 4 - در قرارداد مضاربه بخاطر اينكه حدس زده مىشود در اثر معامله سود اين پول 20 درصد خواهد بود اگر از ابتدا 20 درصد به عنوان سود معيّن گردد چه صورتى دارد ؟\r\nج 4 - جايز نيست و بايد نسبت در ربح معيّن گردد .\r\nس 5 - اگر شخصى مقدارى پول را به ديگرى داده كه با آن كار كند به شرط آنكه ماهيانه مبلغى به عنوان سود كاركرد به او بدهد آيا ربا است ؟\r\nج 5 - به نحوى كه سئوال شده حرام است مگر آنكه به صورت مضاربه باشد كه پول را به عامل بدهند كه عامل با آن كار كند و سود آن به صورت نسبتى و درصدى از ربح بين عامل و مالك معيّن گردد .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nس 6 - شخصى چند قطعه زمين خود را تحويل يك شخصى ديگرى كرده كه همه ساله حاصل آن را جمع‌آورى كرده و نگهدارد و اگر از اقارب آن شخص احتياج داشته باشند به ايشان قرض بدهد و به هيچ عنوان سود دريافت نكند امّا آن شخص همه ساله محصول زمين را جمع كرده و به اشخاص ديگرى كه سود مىدهند داده و سودش را براى خود و مالك كنار مىگذارد و به اقوام مالك هم اطّلاع نمىدهد آيا اين سود براى مالك اشكال دارد يا خير ؟\r\nج 6 - شخص عامل اضافه‌اى كه مىگيرد ربا و حرام است و ضامن مىباشد ولى براى مالك هيچ اشكالى ندارد .\r\nس 7 - اگر گرفتن حقّ مستلزم دادن رشوه باشد آيا دادن رشوه جايز است ؟\r\nج 7 - چنانچه گرفتن حقّ توقف كامل بر آن داشته باشد براى دهنده جايز و براى گيرنده حرام است .\r\nس 8 - گرفتن سود پولى كه در بانكهاى كشورهاى اسلامى سرمايه‌گذارى مىكنند چه حكمى دارد ؟\r\nج 8 - اگر طبق يكى از عقود اسلامى صورت پذيرد اشكال ندارد و الّا حرام است .\r\nس 9 - گرفتن پشيمان كرد در معاملات چه صورت دارد ؟\r\nج 9 - اخذ اين پول حرام است .\r\nس 10 - شخصى مبلغ 100 هزار تومان به يك نفر كاسب مىدهد و شرط مىكند كه هر ماه 5 هزار تومان بدهد آيا گرفتن پول مذكور جايز است ؟\r\nج 10 - با اين نحو كه مرقوم شده حرام است .\r\n\r\nغشّ در معامله\r\nس 1 - بعضى از روستائيان ته ظرف شير را مقدارى آب مىريزند تا شيرى كه به خاطر غلظت در ته ظرف مانده پاك شود ، آيا اين غشّ در معامله است ؟\r\nج 1 - اگر اين كار بين مردم آنجا معمول و متعارف باشد و همگان مطّلع باشند ، اشكال ندارد و در غير اين صورت بايد اعلام نمايد .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nس 2 - آيا حرمت غشّ در معامله ، نسبت به هر فردى كه در هر مذهبى باشد جارى است يا خير ؟\r\nج 2 - غشّ امرى قبيح است به هر صورت كه باشد ، گرچه در حقّ مسلمانان تأكيد بيشترى شده است .\r\nس 3 - زارعين ، هنگام چيدن پنبه صبح زود مىروند تا بر اثر شبنم پنبه سنگين تر شود و يا اين كه مقدارى قوزه نشكفته را درون كيسه مىگذارند ، آيا اين غشّ در معامله است يا خير ؟ و اگر كسى بخواهد در آخر عمر برىء الذمّه شود چه بايد بكند ؟\r\nج 3 - بايد به خريدار مسئله را بگويد و اگر اين چنين نكرد برائت ذمّه‌اش آن است كه صاحبانى راكه مىشناسد از آنها حلاليّت بطلبد و اگر نمىشناسد و يا اين كه خيلى زيادند كه قدرت به تحصيل رضايت آنان را ندارد ، بايد مبلغى را كه مىداند از حقّ آنان كم شده است و به حاكم شرع بعنوان ردّ مظالم بدهد .\r\nس 4 - در رابطه با سئوال پيش اگر اين عمل را كارگر انجام داده است حال گاهى كارفرما مىداند و گاهى نمىداند در اين مزدى كه كارگر مىگيرد ، آيا براى او حلال است ؟\r\nج 4 - در صورتى كه كارفرما بداند و راضى باشد مزد او حلال است زيرا خود اين عمل حرام نيست بلكه اعلام نكردن به مشترى هنگام معامله حرام است ولى اگر نداند به نسبت مزد او حرام است .\r\n\r\nشعبده‌بازى ، شطرنج و پاسور\r\nس 1 - اين كه در روايات دارد اكتساب از ناحيه شعبده حرام است ، حال اگر در تلويزيون بازى كند ولى پول نگيرد آيا حرام است ؟ و آيا نگاه كردن به آن هم حرام است ؟\r\nج 1 - حتى در صورتى كه پول هم نگيرد عمل حرامى را انجام داده است هر چند بر آن صدق اكتساب حرام نمىكند و اما نگاه كردن در صورتى كه عرفاً نگويند پاى عمل حرام نشسته ، اشكال ندارد .\r\nس 2 - بازى با شطرنج و پاسور چگونه است ؟\r\nج 2 - به نظر ما حرام است .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nس 3 - تماشاى شعبده بازى چه صورتى دارد ؟\r\nج 3 - تماشا كردن آن حرام نيست مگر اينكه موجب تقويت آن شود .\r\n\r\nخريد و فروش موادّ مخدّر\r\nس 1 - اينجانب با كاميون خويش موادّ مخدّر حمل و نقل مىكردم و از اين كار پشيمانم كرايه‌هايى كه از اين بابت مىگرفتم ، چه صورت دارد ؟\r\nج 1 - در مقابل اجرتهاى گرفته شده با حاكم شرع مصالحه گردد .\r\nس 2 - فروش ترياك به كسانى كه معتاد آن هستند چه صورت دارد ؟\r\nج 2 - طبق مقرّرات حكومت اسلامى عمل شود .\r\nس 3 - آيا خريدار موادّ مخدّر ، مالك موادّ مخدّر مىشود يا خير ؟\r\nج 3 - در مثل ترياك مالك مىشود ، ولى در بعضى از موادّ مخدّر مثل هروئين مالك نمىشود .\r\nس 4 - خريد و فروش موادّ مخدّر ، دخانيات و تهيّه و توزيع آنها چه حكمى دارد ؟\r\nج 4 - خريد و فروش و تهيّه و توزيع موادّ مخدّر از قبيل هروئين و كوكائين جايز نيست و امّا مانند دخانيات اشكال ندارد .\r\nس 5 - حكم خريد و فروش موادّ مخدّر چيست و آيا شخص ، در صورت فروش و يا خريد موادّ ، مالك پول دريافتى يا مادّه خريدارى شده مىشود يا خير ؟\r\nج 5 - اگر خريد و فروش آن جهت استفاده حرام مثل كشيدن آنها جهت تخدير باشد حرام مىباشد و نيز بيع آن فاسد و مالك پول دريافتى نمىشود و لذا ملاك فساد بيع بستگى به نحوه استفاده از آن است پس در مواردى كه استعمال آن حلال است مثل تهيّه دارو جايز و در غير اين صورت حرام است .\r\nس 6 - خريد و فروش انواع موادّ مخدّر چه حكمى دارد ؟\r\nج 6 - جواز و عدم جواز ، صحّت و فساد بيع بستگى به جهت مورد استعمال دارد چنانچه در مواردى به كار رود كه موجب فساد در جامعه يا اضرار به شخص يا اشخاص گردد ، يقيناً قبيح و حرام است و اگر كاربرد درمانى و جهت ساخت\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nداروهاى درمانى باشد اشكال ندارد .\r\nس 7 - تشويق و ترغيب افراد به استفاده از اين موادّ و معتاد نمودن آنان چه حكمى دارد ؟\r\nج 7 - معاونت در اثم است و گناهكار مىباشد و عامل بدبختى افراد است و لذا فعل حرام انجام داده و حاكم شرع بايد اين گونه افراد را تعزير نمايد .\r\nس 8 - كشت ، تهيّه ، عمل آورى و اختفاى موادّ مخدّر چه حكمى دارد ؟\r\nج 8 - در صورتى كه جهت استفاده در موارد حرام به كار رود كه معمولًا اين گونه است همه موارد حرام است .\r\nس 9 - اگر شخص يا اشخاصى از محلّ اختفاء و نگهدارى و ساخت موادّ مخدّر و باندهاى توزيع كننده آن خبر داشته باشند چه وظيفه‌اى دارند ؟\r\nج 9 - وظيفه آنها اطّلاع دادن به مأمورين ذى ربط است در صورتى كه مشكل ساز نباشد .\r\nس 10 - اگر حضور فرد يا افراد در جلسه‌اى يا مهمانى كه باعث تقويت افراد قاچاقچى يا مرتبطين به او يا معتادين شود و يا قبح استعمال يا خريد و فروش اين موادّ از بين برود مجازند در اين جلسه شركت نمايند ؟\r\nج 10 - شركت در جلساتى كه موجب ترويج و تقويت اين اعمال و افراد قاچاقچى و معتاد مىگردد حرام است .\r\nس 11 - لطفاً نظرتان را درباره استعمال موادّ مخدّر و كلّيه مقدمات آن از قبيل :\r\nكشت ، توليد ، وارد كردن ، صادر كردن ، نگهدارى ، حمل ، اختفاء توزيع ، خريد و فروش ، داير كردن محلّ براى استعمال ، تشويق افراد به استعمال ، توليد آلات و ادوات استعمال ، مخفى كردن افرادى كه مرتكب اعمال فوق شده‌اند و از بين بردن آثار ارتكاب بطور مشروح به نحوى كه متن فتوا علاوه بر موارد فوق الذكر شامل هر موضوعى كه ذكر آن را براى ارشاد مسلمين لازم مىدانيد اعلام فرمائيد ؟\r\nج 11 - در جوامع بشرى و عقلاء مسلّم آن است كه هر چه را كه داراى منفعت معتنى به نباشد بلكه چه بسا مستلزم ضرر و زيان قابل توجّه هم باشد انجامش را قبيح و حرام مىدانند و لذا كشت ، توليد ، واردات ، صادرات ، نگهدارى ، حمل ، اختفاء ، توزيع ، خريد و فروش ، داير كردن محلّ براى استعمال ، تشويق ديگران به\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nاستعمال موادّى مانند هروئين ، كاكوئين و مرفين از نظر شرعى حرام مىباشد امّا تهيّه و كشت موادّى مانند ترياك در موارد ضرورى مثل ساخت دارو آن هم با اجازه مسئولين ذى ربط بلااشكال است .\r\n\r\nخريد و فروش كتب ضالّه\r\nس 1 - ضابطه در كتب ضالّه چيست و بعد از نگهدارى و ردّ اقوال آن آيا از بين بردن واجب است و اگر كسى بخشى از آن را ياد گرفت آيا بايد فراموش كند يا عدم مراجعه و ترك كفايت مىكند و آيا پنهان داشتن مطالب آن از كسانى كه قدرت ردّ عناوين آن را ندارند واجب است ؟\r\nج 1 - ضابطه و ملاك در كتب ضالّه اين است كه داراى مطالب باطل باشد و يا داراى مطالبى باشد كه بدان وسيله در صدد گمراه كردن مردم بر آيد ، كه البتّه مورد دوّم محلّ اختلاف است پس بنابر اين اگر در نگهدارى آن مصلحت قوى ترى نباشد ، از بين بردنش واجب است و ترك يادگيرى آن هم اگر براى مصلحت قوى تر نباشد ، واجب است كما اين كه پنهان داشتن از كسانى كه امكان گمراه شدن دارند ، واجب است .\r\nس 2 - با توجّه به رشد فرهنگى مردم راه تشخيص كتب ضالّه چيست ؟ و حكم چه مىباشد ؟\r\nج 2 - كتبى كه شأنيت براى اضلال را داشته باشد كتب ضالّه هستند و لو اين كه اضلال آن فعلى نباشد و اين گونه كتب گرچه ممكن است براى جامعه‌اى هم اضلال آور نباشد ولى معذلك تهيّه و نگهدارى آن براى غير اهلش ، حرام است .\r\nس 3 - خريد كتب غير اسلامى چه صورت دارد ؟\r\nج 3 - براى اهل آن اشكال ندارد و براى غير اهلش كه احتمال گمراه شدن در او هست ، جايز نيست .\r\nس 4 - تصاوير و وسايلى كه منافى عفت عمومى باشد آوردن آنها به مدرسه چه صورت دارد و در صورتى كه اين گونه وسايل خريد و فروش شود و داراى ماليّت باشد آيا پاره كردن و از بين بردن آنها جايز است ( در صورت عدم جواز چطور عمل شود ) ؟\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nج 4 - در صورتى كه از مصاديق تصاوير ضالّه باشد از بين بردن آن اشكال ندارد حتى اگرچه داراى ماليّت باشد و اگر از مصاديق تصاوير ضالّه نباشد ، نبايد آنها را از بين برد بلكه براى حلّ مشكل بايد با اولياء دانش‌آموز مسئله را در ميان گذاشت .\r\nس 5 - در موارد بالا در صورت تكرار و اصرار بر عمل توسط دانش‌آموز آيا حكم تغيير خواهد كرد ؟\r\nج 5 - حكم معيّن است و بايد از اولياء و يا حاكم شرع اجازه گرفت و عمل نمود .\r\nس 6 - انتشار مطبوعات منحرف ضدّ اخلاقى ، چاپ و خريد و فروش آنها چگونه است ؟\r\nج 6 - نگارش ، پيرايش ، تايپ ، غلطگيرى ، چاپ ، صحّافى ، توزيع ، خريد و فروش و اجازه چاپ براى كلّيه نشريات و مطبوعاتى كه در مسير انحراف اخلاقى و عقيدتى و جسارت به احكام نورانى اسلام حركت مىكنند حرام و مستوجب عقوبت است زيرا از مصاديق بارز كتب ضالّه هستند .\r\nس 7 - نگارش ، ويرايش ، تايپ ، غلطگيرى ، چاپ ، صحّافى ، توزيع و خريد و فروش نشرياتى كه عليه اصول يا فروع دين و خلاف مبانى اخلاق مطلب مىنويسند و كمك كردن به اين نشريات از طريق كمك مالى و تبليغاتى چه حكمى دارد ؟\r\nج 7 - اگر كتابهاى مورد نظر جزء كتب ضالّه به شمار مىآيند تمام موارد مندرجه در راه آماده سازى اين گونه كتب حرام است .\r\n\r\nدعانويسى ، رمل و جفر و ستاره‌شناسى\r\nس 1 - حكم تعليم و تعلّم رمل ، جفر ، اسطرلاب ، فال و نظاير آن و پول گرفتن يا پول دادن براى آنها چيست ؟\r\nج 1 - در صورتى كه از تعليم و تعلّم آنها سوءاستفاده نشود ، بلكه براى رفع حوائج ضرورى باشد ، مانعى ندارد البتّه در آن قسمتى كه شرع مقدّس اجازه داده است .\r\nس 2 - بعضى از افراد بنام دعانويسى مثلًا براى رفع يا اصلاح اختلاف زن و شوهر پول مىگيرند ، چه صورت دارد ؟\r\nج 2 - در فروض ذكر شده اشكال ندارد ، امّا اگر كارهايى از قبيل طلسم يا جدايى\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nانداختن بين زن و شوهر و امثال آن باشد ، حرام است .\r\nس 3 - افرادى كه در آمدشان تعويذ دادن و رمل انداختن و فال و طالع‌بينى مىباشد اينها پولى از بابت اين كار مىگيرند دادن و گرفتن اين پول چه حكمى دارد ؟\r\nج 3 - اگر براى دعا نوشتن باشد در مواردى كه شرع اجازه داده است مثل بعضى از بيماريها اشكال ندارد ولى در موارد ديگر خالى از اشكال نيست چه پول دادن براى اين موارد چه گرفتن آن .\r\nس 4 - اخبار منجّمين و ستاره شناسان از نظر شرعى تا چه حدّ مورد قبول است ؟\r\nج 4 - اگر خبرهائى كه مىدهند در حدّ احتمال باشد اشكال ندارد و امّا اخبار قطعى و يقينى جايز نيست ولى براى كسانى كه مىخواهند از اخبار آنها استفاده كنند اگر از قولشان يقين حاصل مىكنند عمل اشكال ندارد و الّا جايز نيست .\r\n\r\nفيلمبردارى و عكّاسى از نامحرم\r\nس 1 - آيا اجرت فيلمبردارى زنان از مجالس مردانه اشكال دارد ؟\r\nج 1 - به نظر ما جايز نيست و اجرت هم اشكال دارد .\r\nس 2 - در عكّاسى زنان نيز مراجعه و درخواست مىكنند كه با سر برهنه از آنان عكس گرفته شود ، چه صورت دارد و اجرت آن چگونه است ؟\r\nج 2 - جايز نيست و اجرت هم اشكال دارد .\r\nس 3 - كسى كه از مجالس عروسى فيلمبردارى مىكند و همه نامحرم هستند ، حق‌ّالزحمه او چه حكمى دارد ؟\r\nج 3 - اگر كارش منحصر در حرام باشد ( از نظر تكليفى ) پول آن هم حرام است ولى مال ملك او مىشود ، البتّه مسلمان بايد از اين گونه درآمدها اجتناب كند .\r\n\r\nنقّاشى ، مجسمه سازى و تصاوير ذى روح\r\nس 1 - با بررسى و دقّت در روايات و كلمات علماء فريقين مىيابيم كه ملاك حرمت مجسّمه سازى و نقّاشى موارد ذيل است :\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nالف - همانندى به خلق خدا و مثل آفريده‌هاى الهى ، آفريدن ( يشبهون بخلق الّله ) و يا ( يضاهؤن خلق الّله )\r\nب - همانندى به خالق و رويارويى با خدا ( منّ مثّل مثالًا ) و ( منّ صوّر صورة )\r\nج - شگفت آور بودن مجسّمه\r\nد - همانندى با بت پرستان و مشركان\r\nم - تعظيم و گرامى داشت مجسّمه كه در راستاى احترام و تكريم هياكل عبادت و بتهاى مورد پرستش مشركان است\r\nبا توجّه به اين كه در حال حاضر هدف سازندگان مجسّمه موارد فوق نيست و با عنايت به اين كه امروزه تصويرگرى به عنوان يك هنر در دنيا مورد طرح و بررسى است و عنوان ديگرى به خود گرفته است نظر مبارك حضرتعالى چيست ؟\r\nج 1 - به نظر ما ساختن مجسّمه ذى روح به هر قصد باشد حرام است و در غير ذى روح اشكال ندارد .\r\nس 2 - آيا بين مجسّمه‌هاى نيم تنه و ناقص با مجسّمه‌هاى تمام قدّ و كامل از نظر شرعى فرقى وجود دارد ؟\r\nج 2 - اگر مجسّمه به طورى باشد كه صدق تمام بدن انسان يا حيوان كند مثل اين كه انسان نشسته‌اى را تجسيم كنند ، حرام است ولى در مثل نيم تنه و سر انسان حرام نيست .\r\nس 3 - تصاوير فرشته و جنّ به صورت مجسّمه و به صورت منقوش چه حكمى دارد ؟\r\nج 3 - ساختن مجسّمه فرشته و جنّ حرام است ، ولى به صورت منقوش كراهت دارد .\r\nس 4 - آبا بين تصوير موجودات جاندار به گونه پيكر تراشى و تنديس يا به گونه نقش و عكس بر روى كاغذ ، ديوار و پارچه يا تصوير موجودات بى روح به شكل مجسّمه و تنديس موجودات بى روح به صورت نقّاشى و عكّاسى با صرف رنگ آميزى و نقش نگارى به صورت خطوط متوازى و بدون نمودار شكلى ( ثوب مَعلّم يامُعلّم ) با يكديگر از نظر فقهى تفاوت دارند ؟\r\nج 4 - پيكر تراشى و تنديس ذى روح حرام است و در بقيّه صور از عكس و نقّاشى و مجسّمه غير ذى روح حرمت نيست و در مثل عكس و نقّاشى مكروه است .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nس 5 - نظر مبارك را در خصوص تصاوير تخيّلى ، برقى و كامپيوترى مجسّمه و تصاوير كاريكاتور و كارتنى بيان فرمائيد ؟\r\nج 5 - در اين جهت تفاوت نمىكند و هر جا صدق عكس و نقّاشى كند كراهت دارد در صورتى كه نقّاشى ذى روح باشد .\r\nس 6 - نظر شما با استناد به متون دينى اسلام ( قرآن و احاديث ) در مورد ساخت نيم تنه و يا پيكره كامل پيامبران و امامان چيست ؟\r\nج 6 - جايز نيست زيرا ساختن مجسمه انسان معمولى هم به نظر ما حرام است مخصوصاً تنديس پيامبران و ائمه كه هيچ شكّى در حرمت آن نيست .\r\nس 7 - آيا مىتوان تنديس و پيكره امامان را در ميادين شهر نصب نمود ؟\r\nج 7 - نظر به آنكه در بيشتر مواقع موجب هتك است جايز نيست .\r\nس 8 - نظر شما در مورد تصاوير موجود كه توسط افراد غير مسلمان نقاشى شده‌اند چيست ؟\r\nج 8 - خالى از شبهه نيست .\r\nس 9 - نظر شما در مورد تصوير كودكى حضرت محمّد ( ص ) كه چند سالى است به بازار آمده چيست ؟\r\nج 9 - نسبت قطعى دادن به حضرت رسول ( ص ) خالى از شبهه نيست .\r\nس 10 - كلًا نظر اسلام در مورد شمايل نگارى و پيكره سازى ساير افراد ( افراد عادى ) چيست ؟\r\nج 10 - مجسمه سازى انسان كامل به نظر ما جايز نيست ولى نقاشى بدون تجسيم كراهت دارد .\r\nس 11 - آيا تصاويرى از پيامبران و امامان كه مورد پذيرش علماى اسلام باشد موجود است يا خير ؟\r\nج 11 - ظاهراً موجود نيست .\r\nس 12 - برخى فروشندگان عكسهاى مينياتور از زنان و مردان يا عكسهاى آنان خصوصاً زنان زيبا با لباسهاى محلّى به صورت محرّك و نيمه عريان مدّعى هستند فروش و توليد\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nاين عكسها با مجوّز وزارت ارشاد است ، آيا اين مجوّز شرعى براى خريد و فروش اين محصولات مىباشد ؟\r\nج 12 - هر نوع عملى كه موجب خدشه‌دار شدن عفت عمومى جامعه گردد حرام است و لو وزارت ارشاد مجوّز داده باشد .\r\nس 13 - ساختن عروسك و مجسمه و نقاشى و ترسيم چهره موجودات زنده اعمّ از گياه ، حيوان ، و انسان چه حكمى دارد آيا خريد و فروش و نگهدارى آن جايز است ؟\r\nج 13 - ساختن مجسمه و عروسك انسان و حيوان كه جسميت دارد حرام است ولى ساخت مجسمه گياهان اشكال ندارد و خريد و فروش مجسمه‌هاى انسان و حيوان و غيره كراهت شديد دارد .\r\nس 14 - اخيراً قاليچه‌هايى توليد و پخش مىشود كه بر روى آن عكس زنان به صورت بدحجاب يا در حال ناز و عشوه و يا همراه با آلات لهو و لعب مانند طنبور و زدن آن آلات نقش بسته است كه نصب اين قاليچه‌ها در خانه‌ها يا مغازه‌ها نوعى ترويج فرهنگ ضدّ دينى يا اشاعه فساد محسوب مىشود آيا خريد و فروش اين قاليچه‌ها چه صورت دارد و پولى كه توليد كنندگان يا كسبه از اين راه به دست مىآورند چگونه است ؟\r\nج 14 - اگر مصداق اشاعه فحشاء باشد خريد و فروش آن جايز نيست و اگر پول هم به عنوان آن تصاوير داده مىشود يا آنكه خريد آن تعاون در گناه است گيرنده مالك آن نمىشود .\r\nس 15 - كوبلنهايى با عكسهاى زنان سر برهنه يا تصاوير رقاصى دسته جمعى كه توسط خانمها بافته مىشود ، يا عكسهاى مينياتورى با همين مضامين يا بافتن فرشهايى با همين تصاوير ، تهيّه ، توليد و خريد و فروش و يا نصب آنها در منازل و خانه‌ها يا مغازه‌ها و محلّ كار چه صورت دارد ؟\r\nج 15 - در صورتى كه مفاسدى بر آن مترتّب باشد جميع موارد مذكوره آنها حرام است .\r\nس 16 - اخيراً چاپ و توزيع عكسهاى ورزشكاران زيبائى اندام رايج شده و خريد و فروش مىشود حكم چيست ؟\r\nج 16 - چاپ و توزيع عكسهاى مهيّج و مستهجن جايز نيست و نگاه كردن زن به عكسهاى ورزشكاران مرد كه معمولًا مردها آن قسمت از بدن را مىپوشانند و ورزشكاران\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nآن رانمىپوشانند در صورتى كه آنها را مىشناسند جايز نيست و اگر نمىشناسند و موجب تهييج گردد حرام است و الّا اشكال ندارد .\r\n\r\nاجرت تراشيدن ريش\r\nس 1 - در ايّام جوانى در مغازه‌اى اقدام به تراشيدن ريش ديگران مىكردم و از اين راه امرار معاش مىنمودم ، چند سالى است كه از اين كار دست كشيده‌ام ، بفرمائيد اجرتهايى كه تا آن موقع گرفته‌ام و خرج زندگى كرده‌ام چه حكمى دارد و وظيفه من چيست ؟\r\nج 1 - يك مقدار پول به عنوان ردّ مظالم معيّن نمايد و به حاكم شرع تسليم كند .\r\nس 2 - اجرت تراشيدن صورت با تيغ چه حكمى دارد ؟\r\nج 2 - محلّ اشكال است و پول آن را مالك نمىشود .\r\nس 3 - آيا تراشيدن گونه‌ها و زير گلوها نيز با تيغ اشكال دارد ؟\r\nج 3 - اشكال ندارد .\r\nس 4 - درآمد حاصله از آرايشگرى و تيغ انداختن چگونه است ؟\r\nج 4 - درآمد حاصله از اصلاح صورت با تيغ حرام است و آرايشگر مالك آن نمىشود .\r\nس 5 - كسى كه سلمانى دارد و پولى از طريق اصلاح سر و ريش و در برخى موارد تراش ريش به دست مىآورد اين پول چه حكمى دارد ؟\r\nج 5 - مالك پولى كه از ريش تراشى به دست مىآورد نمىشود .\r\nس 6 - خريد و فروش آلات ريش تراشى مثل تيغ ، خمير ، و لوازم ديگر ريش تراشى با علم و يقين به اينكه خريدار لوازم ذكر شده را براى ريش تراشى مىخرد ، چه حكمى دارد ؟\r\nج 6 - اگر علم دارد كه فقط جهت استفاده حرام مىخرد جايز نيست به او فروخته شود .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\nاحتكار\r\nس 1 - كسانى كه ما يحتاج مردم را احتكار نموده تا گران تر بفروشند ، اوّلًا چه صورت دارد و ثانيّاً آيا كلّ پول آنها اشكال دارد يا اضافى آن ؟\r\nج 1 - احتكار در ما يحتاج عمومى جايز نيست ولى چنانچه احتكار كرد مالك پول مىگردد .\r\nس 2 - آيا كار كسانى كه معاملات خود را با روز هماهنگ مىكنند و با اين فرض ، ممكن است جنس خود را تا چند ماه نفروشند زيرا بازار متزلزل است احتكار است ؟\r\nج 2 - در بعضى از موارد صدق احتكار مىكند و در بعضى از موارد خير .\r\nس 3 - احتكار در زمان معاصر چه حكمى دارد ؟\r\nج 3 - البتّه اصل احتكار در شش چيز است كه مربوط به طعام است ولى در غير آن هم صدق مىكند ، در صورتى كه موجب عسر و حرج براى مردم شود كه در اين صورت حاكم شرع مىتواند محتكر را اجبار به معامله با قيمت متعارف نمايد و ثمن را به خودش بدهند .\r\n\r\nقمار\r\nس 1 - بازى با آلات قمار ، كامپيوتر و مانند آن چه حكمى دارد يعنى يك طرف آن انسان و طرف ديگر كامپيوتر ، آتارى و مانند آن باشد ؟\r\nج 1 - از قسم قمار به شمار نمىرود و لذا حكم به حرمت نمىتوان نمود .\r\nس 2 - اهداى هدايا و جوايز در مسابقات ورزشى به برندگان توسط مؤسسه يا شخص ثالثى غير از طرفين مسابقه چه صورت دارد ؟\r\nج 2 - اگر صدق رهان نكند و مورد تشويق آن هم مورد حرام نباشد در اين صورت اگر براى تشويق و يا جايزه باشد اشكال ندارد .\r\nس 3 - برگهاى ارمغان بهزيستى چه صورت دارد ؟\r\nج 3 - به نظر ما جايز نيست .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nس 4 - اگر شرط بندى در اسب سوارى و تيراندازى بلامانع باشد آيا مىتوان شرط بندى با وسايل قديم را به شرط بندى با وسايل جديد تبديل كرد به عنوان مثال : در عصر حاضر بگوئيم شرط بندى با ماشين و موتور و مانند آن ( به جاى اسب سوارى ) بلامانع باشد و شرط بندى در تيراندازى با تفنگ و مانند آن ( به جاى تيراندازى با كمان ) بلامانع باشد ؟\r\nج 4 - در ماشين و موتور و مانند آن جايز نيست زيرا صدق اسب سوارى و حيوان چهارپا را نمىكند ولى در تيراندازى باتفنگ جايز است زيرا تيراندازى صدق مىكند .\r\nس 5 - جواز شرط بندى در خصوص اسب است يا شامل حيواناتى مثل قاطر ، الاغ و شتر و . . . مىشود ؟\r\nج 5 - با حيوانات مذكور هم اشكال ندارد .\r\nس 6 - حكم بازى شطرنج و بيليارد و ورق چيست ؟\r\nج 6 - به نظر ما همه موارد حرام است .\r\nس 7 - آيا شطرنج حلال است يا حرام ؟\r\nج 7 - به نظر ما شطرنج حرام است .\r\nس 8 - نظر شما درباره برگزارى نحوه مسابقات زير چيست كه نحوه مسابقات به اين صورت است كه :\r\nهر هفته تعداد 20 مسابقه از مسابقات فوتبال در كشورهاى آلمان ، ايتاليا انگليس و اسپانيا كه قرار است در هفته آينده برگزار شود اعلام و علاقه‌مندان مىبايست با تحقيق و بررسى و مطالعه و پيگيرى مسابقات آن كشورها از طريق مطبوعات ، تلويزيون و اينترنت نتيجه مسابقات مربوطه را به صورت برد ، باخت و يا مساوى پيش بينى نمايند .\r\nبطور مثال بازى پرسپوليس ، استقلال از باشگاههاى ايران را بايد به سه صورت پيش بينى نمايند . استقلال پرسپوليس\r\nاگر برد استقلال را پيش بينى نمائيم مىبايست مربع سمت استقلال را با علامت ضربدر مشخص نمود و اگر برد تيم پرسپوليس را پيش بينى نمائيم مىبايست مربع سمت پرسپوليس را با علامت ضربدر مشخص نمائيم و اگر نتيجه بازى را مساوى پيش بينى نمائيم مىبايست هر دو مربع را با علامت ضربدر مشخص نمائيم و به همين ترتيب هر 20 بازى را\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nپيش بينى مىنمائيم و براى هر پيش بينى صحيح يك امتياز تعلّق مىگيرد .\r\nاگر در برگه‌ها توجّه نمائيم مىبينيم كه برگه‌ها از دو قسمت تشكيل شده كه پس از تكميل و ارائه به كانون از همديگر جدا و ممهور به مهر كانون مىگردد و يك نسخه در اختيار خود شركت كننده بعنوان رسيد و قسمت ديگر در اختيار كانون جهت بررسى نمرات قرار مىگيرد و اين برگه مىبايست يك روز به شروع مسابقات به كانون تحويل داده شود و پس از اتمام مسابقات به افرادى كه بيشترين امتياز را كسب نمايند بعنوان برنده تعيين و جوايز خودشان را از دفتر كانون تحويل مىگيرند ؟\r\nج 8 - فروش اين اوراق شبيه لاتارى و بليط بخت آزمايى است و حرام مىباشد .\r\n\r\nخريد و فروش آلات موسيقى\r\nس 1 - خريد و فروش و تعليم ارگ و آلات لهو و لعب و خريد و فروش و نصب آنتن ماهواره چه صورت دارد ؟\r\nج 1 - خريد و فروش آلات لهو و لعب و تعليم و تعلّم آن حرام است و نصب آنتن ماهواره ، اگر براى استفاده از مظاهر آموزشى باشد اشكال ندارد و الّا حرام است .\r\n\r\nدرآمد خوانندگى\r\nس 1 - درآمد شخص از خوانندگى يا مطربى چه حكمى دارد ؟\r\nج 1 - درآمد شخص از خوانندگى و مطربى حرام است و مالك آن نمىشود .\r\nس 2 - در برخى از مجالس عروسى رسم است كه وقتى عروس يا يكى از شركت كنندگان مىرقصند برخى به عنوان تشويق يا عنوان ديگر پول در دهان رقاص مىگذارند آيا پرداخت پول به اين صورت شرعاً حلال است يا حرام و آيا رقاص اين پول را مالك مىشود و تصرّف او چگونه است ؟\r\nج 2 - به نظر ما رقص حرام است و اگر پولى را كه مىپردازند به جهت رقص بدهند حرام و گيرنده مالك آن نمىشود .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\nدرآمد فروش نوار و فيلم مبتذل\r\nس 1 - خريد و فروش و توزيع و تكثير نوارهاى ترانه از خوانندگان طاغوتى و عكسهاى مبتذل و مستهجن چه صورت دارد و آيا پولى كه از اين راه كسب مىشود چگونه است و همچنين كسب درآمد از راه خريد و فروش موّاد مخدّر چگونه است ؟\r\nج 1 - حرام است و مالك پول آن نمىشود .\r\n\r\nفروش طلاجات\r\nس 1 - خريد و فروش حلقه يا ساعت طلا يا زنجير طلا براى استفاده داماد توسط خانواده عروس چه صورت دارد همچنين فروش اين زينتها توسط فروشندگان جهت استفاده مردان و يا توليد آنها به همين منظور چگونه است و مالى كه از اين راه به دست مىآيد چه حكمى دارد ؟\r\nج 1 - اگر به گونه‌اى است كه فقط براى استفاده مردان ساخته مىشود و زينت آلات مشترك بين مرد و زن نيست تهيّه ، خريد و فروش و استفاده از آن حرام و فروشنده مالك پول آن نمىگردد .\r\n\r\nمتفرّقات\r\nس 1 - آيا خريد و فروش با اشخاص بهائى كه در ايران هستند جايز است ؟ خوردن چيزهايى كه به انسان تعارف مىكنند ، چه حكمى دارد ؟\r\nج 1 - به نظر ما بهائيها مالك نمىشوند ، پس معامله با آنها بايد با اجازه حاكم شرع باشد و اما خوردنيها و امثال آن اگر در تهيّه آنها مباشرت نمايند از خوردن و آشاميدن آنها اجتناب گردد .\r\nس 2 - خريد و فروش تيغ ريش تراشى و جورابهاى نازك زنانه چگونه است ؟\r\nج 2 - اگر براى استفاده حرام نباشد ، اشكال ندارد .\r\nس 3 - فروش ماهى بى فلس و خرچنگ به كسانى كه آنها را حلال مىدانند ، چه حكمى دارد ؟\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nج 3 - فروش به آنها اشكال ندارد .\r\nس 4 - خريد و فروش و نصب آنتنهاى ماهواره چگونه است ؟\r\nج 4 - در صورتى كه موجب فساد باشد ، حرام است .\r\nس 5 - استفاده از ترقّه و امثال آن و خريد و فروش آن چه حكمى دارد ؟\r\nج 5 - هر چيزى كه باعث به خطر افتادن جان و اعضاء بدن و موجب ايذاء و آزار ديگران گردد ، استفاده از آن و خريد و فروش آن جايز نيست .\r\nس 6 - متأسفانه برخى متصدّيان فرهنگى كشور بعضى از نويسندگان طاغوتى را تشويق كرده و با برپائى جشنواره‌هاى موسيقى هدايايى را به عنوان تشويق به موسيقى دانان مىپردازند آيا صرف بيت المال مسلمين در اين راستا و اهداى هدايا از بيت المال به اين گونه افراد و اساساً اين حركت در نظام جمهورى اسلامى چه صورت دارد ؟\r\nج 6 - مصرف بيت المال مسلمين در مواردى كه شرعاً مجوّزى نداشته باشد ، حرام است تا چه رسد به اين كه در مواردى صرف شود كه شارع مقدّس آن را نهى كرده باشد .\r\nس 7 - مدارس غير انتفاعى داراى قانون حقّ الزحمه است عدّه‌اى فاكتورهايى تنظيم مىكنند كه واقعيت ندارد و آن را به جمع حقّ الزحمه اضافه مىكنند چه حكمى دارد ؟\r\nج 7 - جعل فاكتور براى به دست آوردن سود جايز نيست و موجب ضمان هم مىگردد .\r\nس 8 - به جنگ انداختن دو حيوان با يكديگر ( مثل جنگ دو خروس يا دو سگ و غيره ) چگونه است ؟\r\nج 8 - جايز نيست .\r\nس 9 - اگر كسى با تقلّب و رشوه مدرك تحصيلى بگيرد و با آن مشغول به كار شود حقوق و مزايايى كه مىگيرد چه حكمى دارد ؟\r\nج 9 - حقوقى كه به ازاء آن مىگيرد محلّ اشكال است .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n\r\nمسائل معاملات\r\n\r\nمعامله با اطفال\r\nس 1 - اگر كسى ماشينى را نزد مكانيك ببرد ، بّچه‌اى آمد و آن را درست كرد و 1500 تومان اجرت شد كه به بچّه داده شد ، حكم اين مسئله چيست ؟\r\nج 1 - در صورتى كه طرف قرارداد بزرگتر باشد و بچّه فقط واسطه در گرفتن پول اجرت با اذن صاحبش باشد ، اشكالى ندارد امّا در غير اين صورت محلّ اشكال است و لذا بهتر آن است كه صاحب او را مطّلع سازند .\r\nس 2 - بسيارى مواقع بچّه‌هاى نابالغ حتّى پنج ساله را مىفرستند كه از دكّان چيزى بخرد ، آيا فروش به آنها جايز است ؟\r\nج 2 - در بسيارى مواقع بچّه واسطه در خريد است و خود او چيزى نمىخرد ، بلكه خريدار ولىّ اوست كه در اين صورت اشكال ندارد و الّا خالى از اشكال نيست .\r\n\r\nمعامله با اطفال\r\nس 1 - اينجانب از كودكى كه پدرش نيز نظارت داشت جنسى خريده‌ام كه ظاهراً معيوب بوده و حال پدر نمىگيرد اصل معامله چه صورت دارد و آيا حقّ پس دادن را دارم يا خير ؟\r\nج 1 - با فرض موجود بايد پدر آن را پس بگيرد زيرا حقّ فسخ داريد .\r\nس 2 - خريد و فروش اجناس از سوى اطفال چه صورت دارد ؟\r\nج 2 - اگر طفل خود مستقلًا چيزى را مىخرد و مىفروشد معامله صحيح نيست ولى اگر بعنوان يك ابزار هست و در حقيقت خريدار يا فروشنده ولىّ اوست اشكال ندارد .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\nشرايط بيع\r\nس 1 - آيا خريد و فروش جنسى كه ثمن آن ذكر نشده صحيح است ؟\r\nج 1 - چون ثمن معامله مجهول است صحيح نيست .\r\nس 2 - آيا شرط فاسد مفسد بيع است ؟\r\nج 2 - شرط فاسد در صورتى كه ماهيّت بيع را به هم نزند مفسد بيع نيست .\r\nس 3 - شخصى مال منقول خود را به شخص ديگرى مىفروشد و قيمت آن را كامل نمىگيرد ، مقدارى از قيمت در ذمّه مشترى باقى مىماند در اينجا خيار فسخ دارد يا خير ؟\r\nج 3 - چنانچه مشترى در پرداخت ثمن تأخير و قصد ندادن آن را داشته باشد بايع حقّ فسخ دارد .\r\nس 4 - آيا تجارت طلا شرعاً حلال است منظور شمش و به نرخ روز خريدن و فروختن است ؟\r\nج 4 - خريد و فروش طلا اشكال ندارد و به صورت شمش هم اشكال ندارد مگر اينكه از نظر دولت منع شده باشد .\r\nس 5 - شغل بعضى برادران خريدن كامپيوتر براى مشترى است اين برادران گاهى وسايلى را از روى كامپيوتر خريدارى شده جدا مىكنند كه اين وسايل مورد احتياج مشترى نيست مگر در طول زمانهاى دراز و يا حتّى گاهى اوقات اين وسايل براى كامپيوتر مشترى ضرر هم دارد ولى مشترى نمىداند و عادت كامپيوتر فروشها هم به همين منوال است حال سئوال اين است كه آيا لازم است اين اشياء هم به مشترى داده شود و آيا جدا كردن اين وسايل حرام است يا خير ؟\r\nج 5 - اگر كامپيوتر را جهت مشترى خريدارى مىكند حقّ برداشتن آن را ندارد ولى اگر براى خود مىخرد و بعد با شرايط موجود يعنى برداشتن بعضى از وسايل مىفروشد ، اشكال ندارد .\r\nس 6 - نحوه ايجاب و قبول در مناقصه ، مزايده و حراج چگونه است ؟\r\nج 6 - بعد از آنكه قيمت با مشخصات مزايده و مناقصه معيّن گرديد ايجاب و قبول به نحو معاملات متعارف انجام مىگيرد .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nس 7 - آيا صِرف اعلام مزايده و مناقصه يا اعلام قيمت شفاهى در حراج ايجاب به حساب مىآيد ؟\r\nج 7 - صِرف اعلام قيمت ايجاب محسوب نمىشود زيرا قيمتها تغيير مىكند و لذا بعد از آنكه قيمت معيّن و نهايى شد ، لازم است ايجاب صورت گيرد .\r\nس 8 - آيا برنده شدن به خودى خود مىتواند قبول محسوب شود يا علاوه بر اعلام برنده مناقصه يا مزايده ، مناقصه يا مزايده گذار به قرارداد بيع جديد نياز دارد ؟\r\nج 8 - احتياج به قبول مستقلّ ندارد . لازم به ذكر است در تمامى موارد ذكر شده جوابها در صورتى است كه معامله به صورت معاطات انجام نگيرد ولى اگر به صورت معاطات ، معامله انجام بگيرد صرف تحويل گرفتن جنس و پرداخت پول كفايت مىكند .\r\nس 9 - حدوداً يكصد سال قبل دو برادر بودند كه يكى قسمت زمين خود را به برادرش بطور بيع قطعى فروخته است و گفته شده اگر ادّعا كند دو برابر قيمت فروخته شده جريمه پرداخت شود ، زمين ياد شده تا هم اكنون در تحت تصرّف وارثين بايع مىباشد آيا وارثين مشترى مىتوانند ادّعايى بكنند يا خير ؟\r\nج 9 - حق ادّعا ندارند .\r\nس 10 - شخصى زمين خود را به قيمت تعيين شده مىفروشد پول را هم دريافت مىكند و در سند قيمت بيشترى مىنويسد شرعاً اين زيادى قيمت كه ادّعا مىشود چه حكمى دارد و همچنين اگر آن قيمت معيّن در ذمّه مشترى مانده باشد حكم خيار فسخ را دارد يا خير ؟\r\nج 10 - معامله بر اساس قيمت مورد توافق بايع و مشترى است و سند دخالتى در قيمت معامله ندارد و چنانچه مشترى در پرداخت ثمن تأخير و قصد ندادن آن را داشته باشد ، براى بايع حقّ فسخ است .\r\n\r\nفروش مال ديگران\r\nس 1 - يك قطعه زمين وقف بر امام حسين ( ع ) بود فردى آن را خريدارى كرد و حال آن كه نمىدانست وقفى است ، امّا فروشنده اطّلاع داشت اين معامله چه صورتى دارد ؟\r\nج 1 - معامله باطل است و خريدار بايد به فروشنده رجوع كند و ثمن را پس\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nبگيرد .\r\nس 2 - فروختن جنس يا ملك غصبى به كسى كه مىداند غصبى است ، چگونه است و اگر در دست مشترى تلف شد ، مالك اصلى به كداميك بايد مراجعه كند ؟\r\nج 2 - اين معامله جايز نيست و در صورت تلف ، صاحب مال مىتواند به هر كدام مراجعه كند .\r\nس 3 - آيا بيع و شراى اراضى موقوفه صحيح است ؟\r\nج 3 - بيع عين اراضى موقوفه جايز نيست .\r\nس 4 - چنانچه ملك مزروعى بدون معارضى كه داراى سند مالكيّت قانونى بوده و با رعايت همه جوانب شرعى همه ساله توسط مالكين كشت آبى و ديم گرديده ، توسط هر يك از ارگانهاى دولتى يا اشخاص مىتوانند شرعاً از آنان سلب مالكيت نمود ؟\r\nج 4 - بعد از ثبوت ملكيّت شرعى براى كسى ، سلب آن بايد به يكى از طرق شرعى باشد ، از قبيل حصول اسباب نقل و انتقال يا حكم حاكم شرع براى اداء دين در حقّ شخصى كه از تصرّف ممنوع شده است .\r\n\r\nشكّ در مالكيت\r\nس 1 - اينجانب به شغل كسب مشغول هستم و با افراد زيادى سر و كار دارم لذا گاهاً افرادى كه خود كاسب و معتبر هستند ، كالايى جهت فروش به مغازه اينجانب مىآورند كه قيمت آن خيلى مناسب و ارزان است آيا اينجانب حقّ دارم مشكوك شوم و تجسّس نمايم ؟\r\nج 1 - در صورتى كه متّهم نباشد ، تجسّس جايز نيست .\r\nس 2 - ملكى را به فرزند پسرم به مبلغى فروختم با اين عنوان كه پس از فوتم بخشى را بعنوان ارث ببرد و بخشى را هم خرج دفن و كفن من نمايد و تا زنده هستم در اختيار خودم باشد ، با توجّه به اين كه هيچ مبلغى دريافت نكردم حالا پشيمان هستم ، آيا مىتوانم معامله را به هم بزنم ؟\r\nج 2 - اگر ملك فروخته شده در اختيار خريدار قرار داده شده باشد بعنوان واگذارى ، اين معامله صورت گرفته است و صحيح مىباشد و بايد با رضايت فرزند\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nپس گرفته شود ، مگر تأخير در دادن پول باعث شود كه پدر معامله را به هم بزند و اما اگر هيچگونه داد و ستدى صورت نگرفته معامله باطل است ، چون بيع كالى بكالى است .\r\nس 3 - چنانچه افراد بهائى اجناس خود را نسبت به ديگران ارزانتر بفروشند ، خريد مسلمين از آنها چه صورت دارد ؟\r\nج 3 - با اجازه حاكم شرع اشكال ندارد .\r\nس 4 - شخصى بعد از 14 سال بر اثر مرض صرع مىميرد در اين مدّت معاملاتى انجام داده و اسنادى را به امضاء رسانيده با توجّه به نوع مرض كه از عوارضش ساعتها زبان جويدن است آيا معاملات و امضاء چه حكمى دارد ؟\r\nج 4 - در حالى كه صرع وجود دارد ، انسان مصروع از حالت طبيعى خارج مىشود و معمولًا انجام معامله اشكال دارد و زمانى كه حالت صرع وجود ندارد ، معاملات صحيح است .\r\nس 5 - شخصى مصروع چنان دچار نسيان شده كه با تذكّر و يادآورى موضوع متوجّه نفع و ضرر نمىشده در اين صورت معاملات و امضاء چه حكمى دارد و اگر خانم ايشان با عدم وكالت در اين حال معاملات ملكى انجام داده چه صورت دارد ؟\r\nج 5 - اگر به گونه‌اى است كه قوّه تمييز را از دست داده و در آن حال معامله‌اى انجام داده ، معامله باطل است و خانم ايشان حقّ انجام معامله را ندارد .\r\nس 6 - شخصى دو هكتار زمين مزروعى را در سال 42 زمان اصلاحات اراضى از مالك گرفته بعد از چند سال به شخصى فروخت حال خريدار نگران است كه صاحب اصلى زمين مىگويد من راضى نيستم حال راه حلّ شرعى چيست ؟\r\nج 6 - اگر واقعاً مالكيت شخص اوّلى كه زمين را از او در طرح اصلاحات اراضى گرفتند ثابت باشد بايد رضايت او جلب شود .\r\nس 7 - در زمان رژيم شاه كه در روستاها زمين زراعتى در دست ارباب بود حال در همين زمان رژيم وقت زمينها را از ارباب گرفته و آن را بين رعيتها تقسيم كرده‌اند و بعد از انقلاب\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nهم همانطور مسكوت عنه مانده حال سئوال اين است كه : الف - آيا تقسيم اين اراضى در بعد از انقلاب به همان صورت صحيح است ؟\r\nج 7 - الف - اگر مالك مسلّم داشته باشد بايد به مالك آن برگردد مگر آنكه حاكم شرع سلب مالكيت مالك ، كرده باشد .\r\nس 8 - ب - آيا صاحبان امروزى زمين بايد رضايت ارباب را جلب كنند يا خير ؟\r\nج 8 - ب - اگر مالكيت براى زمينهاى تقسيم شده ، مسلّم و شرعى بوده بايد از مالك رضايت بطلبند .\r\nس 9 - ج - در صورت راضى نبودن ارباب آيا بايد زمين را به او پس داد ؟\r\nج 9 - ج - با فرض مالكيت مسلّم ، بايد به او برگردد .\r\nس 10 - د - فوائدى را كه در اين چند سال از آن برده‌اند چه حكمى دارد ؟\r\nج 10 - د - بايد اجاره زمين به صاحب زمين پرداخت شود ولى زراعتى كه به دست آمده براى زارع است و حلال مىباشد .\r\n\r\nخريد و فروش جنس به قيمت\r\nس 1 - آيا مىشود بليط ماشينى را كه صد تومان خريده‌ايم به قيمت بيشتر بفروشيم ؟\r\nج 1 - در صورتى كه در وقت خريد ، قراردادى در اين رابطه مبنى بر عدم جواز فروش به مبلغ زيادتر نبسته باشد ، اشكالى ندارد .\r\nس 2 - شخصى براى اين كه جنس خود را بيشتر از قيمت بفروشد ، قسم مىخورد كه گرانتر خريده‌ام ، فروش او با قيمت بالاتر چه صورت دارد و آيا مشترى حقّ فسخ دارد ؟\r\nج 2 - گرچه فروش صحيح است امّا بعد از اطّلاع مشترى مىتواند معامله را فسخ كند و قسم دروغ خوردن حرام است .\r\nس 3 - اگر براى اجناس نرخ از طرف دولت تعيين نشود ، چه مقدار سود بايد گرفت تا حرام نشود ؟\r\nج 3 - در حدّ انصاف .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nبيع فضولى\r\nس 1 - شخصى در جريان معاملات مختلف با شركت غير دولتى چند عدد چك از آن شركت در اختيارش قرار گرفته ، در حالى كه شركت فكر مىكرد معادل مبلغ آن چكها را كه مجموعاً پانزده ميليون و نيم است به اين شخص بدهكار است ، ولى خود اين شخص مىدانست و اعتراف دارد كه طلب ندارد و شركت پول بدهكار نيست ، اين شخص در اثر نياز شديد به مغازه‌اى ، مغازه‌اى را صحبت مىكند به شانزده ميليون تومان و با وساطت مدير عامل شركت ، اين مغازه را براى خود خريدارى كرد و آن چكهاى شركت را به اضافه مبلغ پانصد هزار تومان در اختيار مدير عامل شركت مىگذارد كه واسطه در معامله و خريد آن مغازه بود ، بالاخره مغازه شانزده ميليون تومان براى شخص نامبرده خريدارى مىشود ، عنايت فرموده به سئوالات ذيل پاسخ فرمائيد :\r\nالف - بوسيله چكهايى كه طلب واقعى وى از شركت نبوده اين مغازه خريدارى شد ، آيا اين شخص مالك مغازه مىشود يا خير ؟\r\nب - براى خروج اين شخص از بدهى به شركت ، آيا پرداخت همان پانزده ميليون و نيم كفايت مىكند ، يا اين كه در اين مدّت چهار سال كه پول شركت را تصاحب كرده به صورت خريد مغازه وظيفه ديگر دارد ؟\r\nج - در اين مدّت چهار سال ، بعضى از صاحبان سهام شركت ، سهام خود را فروخته‌اند و يا مرده‌اند ، آيا نسبت به آنان چه وظيفه‌اى دارد و اگر به همان دفتر و مدير عامل شركت به حساب شركت بدهى خود را پرداخت كند ، كافى است ؟\r\nد - كسانى كه جديداً از اين شركت سهام خريدارى كرده‌اند ، آيا آنها هم بهره‌اى از اين پول خواهند داشت ؟\r\nج 1 - الف - اگر معامله به صورت كلّى واقع شده ، يعنى مغازه را خريد بعداً در پرداخت ثمن ، چك و پول نقد را تحويل داده ، در اين صورت تمام مغازه مال خودش است و اگر به عين مبلغ چكها و پول نقد معامله نموده معامله فضولى است و بستگى به اجازه شركت دارد و فقط نسبت به سهم خودش مالك مىشود .\r\nب - در دَين هر مبلغ كه انسان در تاريخ معيّن ذمّه‌اش مشغول و بدهكار مىشود ، مادامى كه آن مقدار از ماليّت به صورت فاحش ارزش خود را از دست نداده باشد همان مقدار را بدهكار است ، در غير اين صورت بايد مصالحه نمايند .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nج - البتّه وظيفه شخص ، دادن بدهى خود به شركت است ، ولى شركت در مقابل كسانى كه سهام خود را فروخته‌اند ، اگر بطورى خريده باشد كه هرگونه خسارات و اشتباهات به عهده شركت باشد ، در اين صورت چيزى به آنان نمىرسد و الّا آنها هم اگر در زمان برداشت پول سهم داشته‌اند از اين پول سهم مىبرند ، همچنان كه ورثه متوفيّات سهم مىبرند .\r\nد - ظاهراً ضابطه در خريد سهام ملاحظه سود از زمان خريد صاحبان سهام مىباشد و اگر به اين صورت باشد پس كسانى كه خريد سهامشان بعد از اين بوده بهره‌ائى از اين پول ندارند و الّا طبق ضوابط همان شركت بايد عمل شود . والّله العالم .\r\nس 2 - اگر طرف فضولى غايب باشد و يا از او خبرى نباشد ، آيا موجب جواز فسخ معامله مىگردد ؟\r\nج 2 - در صورتى كه غيبت طولانى است و موجب تضرّر گردد ، مىتوان معامله را فسخ نمود .\r\nس 3 - شخصى مال مشتركى را از جانب شريك خود به فضولى مىفروشد و شريك راضى نمىشود پس بايع را وكيل مىگيرد كه حقّ وى را از مشترى برايش بگيرد آيا وكالت بايع صحيح است يا اينكه قيمت مجموع را از بايع اخذ نمايد ؟\r\nج 3 - وكالت صحيح است ولى حقّ گرفتن مجموع قيمت را ندارد مگر آنكه آن معامله را امضاء نمايد و بعد بايع فضولى چون قيمت را گرفته ، رضايت مالك را جلب كند ولى به هر صورت اگر معامله را امضاء نكرد و بايع فضولى نتوانست زمين را بازپس بگيرد ، بيشتر از قيمت المثل زمين را بدهكار نيست .\r\nس 4 - شخصى كه شريكش غايب است زمين خود و شريكش را با كس ديگرى معامله مىكند و قرار مىگذارد كه هر زمان شريكم آمد وى را با اين معامله راضى مىكنم وقتى شريك آمد راضى نشد مىتواند معامله را به هم بزند يا خير ؟\r\nج 4 - معامله فضولى است و اگر صاحب مال آن را ردّ كرد معامله باطل است .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nس 5 - شخصى ملك و زمين خود و شركايش را به كسى مىفروشد و مىگويد حقّ شركايم را از زمين شخصى ديگر خودم مىدهم آيا اين معامله صحيح است كه بايع حقّ شركاء را از زمين شخصى خود بدهد و آيا شركاء حقّ ادّعايى نسبت به مشترى را دارند يا خير ؟\r\nج 5 - اين معامله فضولى است و اگر مالك ، اين معامله را اجازه دهد معامله صحيح است و قيمت زمين را از مشترى مىگيرد و يا اگر قيمت را بايع گرفته است بايد رضايت مالك را جلب كند .\r\nس 6 - چنانچه در معامله‌اى فضولى كه مشترى جاهل به مالكيت غير است با گذشت چند سال و افزايش چندين برابر قيمتها ( بدون اينكه مشترى هزينه‌اى در مورد معامله كرده باشد ) مثمن توسط مالك كشف و ردّ شود بفرمائيد : الف - فضول در ردّ ثمن ضامن چه مبلغى مىباشد مبلغ حين‌المعامله يا حين الردّ ؟\r\nب - در اين صورت آيا فرقى بين علم و جهل مشترى وجود دارد ؟\r\nج - در صورتى كه فضول ضامن ثمن حين المعامله باشد در هنگام كاهش معتنى به ارزش پول و تفاوت فاحش ثمن حين المعامله و حين الردّ آيا مىتوان فضول را ضامن مابه التفاوت اين دو مبلغ و ساير خسارات دانست ؟\r\nد - آيا مشترى مىتواند از قبول ثمن معامله خوددارى و بايع را ملزم به تحويل مورد ديگرى با همان كمّيت و كيفيت بنمايد ؟\r\nج 6 - الف - اگر در اين معامله مشترى خسارتى متحمّل گرديد بايد فضول آن را پرداخت كند ولى بايد قيمت همان مقدار حين معامله محاسبه گردد مگر آنكه افزايش قيمتها موجب كسر و خسران فراوان باشد كه بايد محاكم بين مشترى و فضول مصالحه‌اى ترتيب دهند .\r\nب - مطالبى كه گفته شد در مورد جهل مشترى است ولى اگر علم به فضولى بودن معامله داشته ، چون خود اقدام نموده خسران هم به او تعلّق مىگيرد .\r\nج - جواب داده شد .\r\nد - جايز نيست .\r\nس 7 - همانطور كه مستحضر مىباشيد هم اكنون عرف اين است كه براى هيچكدام از عقود لازمه و غير لازمه ايجاب و قبول يا همان صيغه معامله جارى نمىكنند آيا اين معاملات به صورت معاطات صحيح مىباشند\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nج 7 - معامله معاطاتى صحيح است .\r\n\r\nترقّى قيمت\r\nس 1 - اينجانب سال 73 ده هزار كيلو چاى بسته‌بندى شده خريدارى كردم كه به مرور با قيمت مناسب بفروشم مقدارى از آن كه تا به حال باقى مانده ، خود به خود از قيمت بالايى برخوردار شده ، آيا به قيمت روز كه شايد چند برابر قيمت اصلى است بفروشم ، اشكال دارد ؟\r\nج 1 - اشكالى ندارد .\r\nس 2 - كارخانه‌اى كالا را به عامل فروش جهت توزيع مىدهد و قيمت فروش را نيز مشخّص مىكند ، امّا پس از مدّتى قيمت كالا افزايش مىيابد ، حالا آيا فروشنده بايد كالاهاى موجود را به قيمت مصوّب نرخ قبل بفروشد ، يا به قيمت جديد اعلام شده از سوى كارخانه ؟\r\nج 2 - در صورتى كه تعهّد نداده باشد كه با قيمت مصوّبه بفروشد ، مىتواند در صورت ترقّى قيمت ، آن را به نرخ جديد بفروشد .\r\nس 3 - اگر جنسى را بخرند و قيمت آن بر اثر نوسانات اقتصادى بيش از حدّ بالا برود ، مىتوان به هر قيمت كه در بازار عرضه مىشود ، فروخت و آيا اين نحوه سودهاى بادآورده جايز است ؟\r\nج 3 - اشكال ندارد .\r\nس 4 - در صورت افزايش قيمت اجناس و سقوط و كم شدن ارزش پول حكم ديون و مطالبات چيست ؟\r\nج 4 - بايد بين قرض دهنده و قرض گيرنده مصالحه شود .\r\nس 5 - آيا قلّت و كثرت تفاوت ارزش پول در حكم مسئله فرق مىكند ؟\r\nج 5 - بايد طورى قلّت و كثرت تحقّق پيدا كند كه عرف بگويد وام دهنده يا گيرنده ضرر كرده است .\r\nس 6 - مواردى كه سقوط و كم شدن ارزش پول در حكم تلف شدن باشد عرفاً مثل ثلج در شتاء حكمش چيست ؟ ( يا صد تومان مهر در صد سال قبل كه برابر صد ميليون در حال حاضر است )\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nج 6 - بايد به قيمت روز محاسبه شود .\r\nس 7 - آيا پول مثلى است يا قيمى با توجّه به اينكه ارزش ذاتى ندارد و محض اعتبار است مثل كوپن و بليط نه مثل طلا و گندم ؟\r\nج 7 - پول مثلى است ولى در زمانى كه نرخ آن كاهش يا افزايش پيدا مىكند ، بايد مصالحه شود .\r\n\r\nاحياء زمين\r\nس 1 - مقدارى زمين كه توسط اجداد ما احياء شده ، بدليل نبودن امكانات مدّتى نتوانستيم آن را كشت كنيم ، حال كه تصميم بر استفاده و كشت آنها را داريم ، بعضى مىگويند اين زمينها جزء مراتع مىباشد و بهره‌بردارى را براى ما مجاز نمىدانند ، حكم چيست ؟\r\nج 1 - زمينى كه توسط شخصى ، احياء شده ملك او مىگردد ، پس اگر به قصد اعراض ترك زراعت و كشت كرد آن زمين جزء اراضى موات حساب مىشود و هر كس آن را احياء كند ملك او مىگردد ولى اگر ترك زراعت به جهت اعراض نبوده ، بلكه انتظار وقت مناسب داشته در اين صورت در ملك صاحبش باقى است و بدون اجازه او ديگرى حقّ احياء ندارد .\r\nس 2 - چنانچه فرد و يا افرادى روى زمين بايرى براى ساليان دراز ، بدون معارض كشت و زرع نمودند و ملك مزبور متعلّق به هيچ كسى نبوده ، وضعيّت مالكيّت افرادى كه تصرّف مالكانه نموده‌اند به چه نحو است ؟\r\nج 2 - كسى كه زمين بايرى را احياء كند و زمين بلامعارض باشد ، زمين را مالك مىشود و از ملكيّت او خارج نمىشود ، مگر با اعراض يا با يكى از اسباب نقل و انتقال و ديگرى حقّ مزاحمت او را ندارد ، مگر مجوز شرعى داشته باشد .\r\nس 3 - حدود 40 سال قبل اهالى يك روستا حدود 40 هكتار زمين كه كنار روستا بود مشتركاً آباد كردند بعد از چند سال دولت ظالم زمين را به زور گرفت و مثلًا داده به زيد و بعد از انقلاب زيد فوت كرد و اهالى زمين را پس گرفتند و بين آنهايى كه زمين نداشتند تقسيم كردند بعد از 20 سال يكى از همين افرادى كه به او زمين داده شد ، زمين خود را\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nفروخت به بكر آيا اين معامله صحيح است يا خير و آيا بكر مىتواند در اين زمين تصرّف كند يا نه ؟\r\nج 3 - زمين متعلق به آباد كنندگان بوده است و حقّ فروش ندارند .\r\n\r\nخريد و فروش اوراق بهادار\r\nس 1 - اوراق بهادار كه پشتيبان آن طلا و نقره است آيا مىشود بيشتر از آنچه هست فروخت و حكم بيع صرف دارد ؟\r\nج 1 - حكم بيع صرف ندارد و در مورد فروش آن به كمتر و بيشتر حكم چك را دارد ، كه مىتواند صاحب آن كمتر و يا بيشتر بفروشد .\r\nس 2 - معامله با چك ذمّى چه حكمى دارد ؟\r\nج 2 - اگر معامله جنسى با چك بذمّه بشود و جنس مقابل نقد و حاضر باشد ، معامله صحيح است و الّا باطل است چون چك غير تضمينى شرعاً حكم پول نقد را ندارد امّا اگر مبادله چك با پول نقد بشود بايد در غير چك تضمينى ذمّه بدهكار را بفروشد ، نه خود چك را .\r\nس 3 - خريد و فروش پول چه حكمى دارد ؟\r\nج 3 - اشكال ندارد در صورتى كه معامله جدّى انجام شود .\r\nس 4 - آيا خريد و فروش با چك جعلى صحيح است ؟\r\nج 4 - جايز نيست .\r\nس 5 - خريد و فروش كوپن توسط دلّالان چگونه است ؟\r\nج 5 - اگر از نظر دولت منعى نباشد ، اشكال ندارد .\r\nس 6 - شخصى چك جعلى را به مشترى به قيمت كمتر مىفروشد مشترى به طمع اين كه بتواند به نحوى چك را نقد كند به قيمت كمتر مىخرد ولى بعداً نمىتواند آن را نقد كند آيا مشترى مىتواند پول خود را از فروشنده بگيرد ؟\r\nج 6 - معامله از اصل باطل بوده است و بايد فروشنده پول مشترى را بدهد .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nس 7 - آيا خريد و فروش چك مدّت دار به مبلغى كمتر از مبلغ چك ، ربا محسوب مىشود ؟\r\nج 7 - اگر صاحب چك خودش كسر كند و معامله نمايد ، ربا نمىشود و اشكال ندارد ولى در غير اين صورت جايز نيست .\r\nس 8 - وامهايى كه بانك با شرط بهره چند درصدى مىدهند چه صورت دارد ؟\r\nج 8 - با نحوه‌اى كه سئوال شده جايز نيست ، مگر مطابق با يكى از عقود اسلامى باشد .\r\nس 9 - دريافت ديركرد توسط صندوق قرض الحسنه يا بانك چه صورت دارد ؟\r\nج 9 - به نظر ما خالى از اشكال نيست .\r\nس 10 - حكم خريد و فروش چك ، تمام اقسام چك چه مىباشد ؟\r\nج 10 - اگر خود صاحب چك قيمت آن را كم كند ، اشكال ندارد ولى اگر خريدار شرط كم كردن قيمت چك را بكند ، اين معامله جايز نيست .\r\nس 11 - خريد و فروش پول به پول مثلًا فروش يك اسكناس هزار تومانى به هزار و يكصد تومان چه صورتى دارد ؟\r\nج 11 - اگر معامله جدّى صورت مىگيرد مثلًا معامله پول نو با كهنه و يا پول خرد با درشت باشد ، اشكال ندارد .\r\n\r\nخريد و فروش به صورت نقد و نسيه\r\nس 1 - در قرارداد فروش معدن مقدار ثمن معامله 12 ميليون تومان تعيين شده است و قيد شده كه ( خريدار متعهّد مىگردد كه مبلغ چهار ميليون تومان از كلّ مبلغ را پس از دريافت تائيد رسمى از اداره معادن در دفترخانه بپردازد و مابقى مبلغ پس از اخذ پروانه بهره‌بردارى در سه قسط پرداخت خواهد شد و چك شماره . . . . به صورت تضمين تحويل فروشنده گرديد كه پس از پرداخت سه قسط مسترد خواهد شد ) حال نظر به اينكه بيع به صورت نسيه بوده و زمان پرداخت مبلغ اوّليّه و اقساط سه‌گانه و زمان تائيد اداره معادن و\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nزمان اخذ پروانه بهره‌بردارى همه مجهول و نامعلوم بوده است جهت مشخص شدن تكليف شرعى طرفين مرقوم فرمائيد :\r\nالف - آيا معامله با اوصاف مذكور صحيح است يا باطل ؟\r\nب - آيا درثمن نسيه ، زمان بايد دقيق ومضبوط بين طرفين باشد يا خير ؟\r\nج - بيع مذكور مىتواند مصداق غرر و ضرر باشد چون مبلغ ثمن با جهل به زمان و ارزش آن نامعلوم مىگردد يا خير ؟\r\nج 1 - الف - معامله با وصف آنكه زمان پرداخت اقساط و لو فىالجمله معيّن نيست باطل مىباشد .\r\nب - بله زمان پرداخت ثمن بايد معيّن باشد بطورى كه موجب ضرر و غرر نباشد .\r\nج - ظاهراً مصداق غرر است .\r\nس 2 - شخصى جنسى را از مغازه‌اى نسيه خريده كه هر وقت پول داشت بپردازد و حدود آن نيز معلوم نيست اين معامله چه صورتى دارد ؟\r\nج 2 - اگر مدّت نسيه معيّن نباشد ، معامله اشكال دارد و باطل است .\r\nس 3 - سودى كه برخى از مغازه‌داران به روى اجناس قسطى مىكشند چه صورتى دارد ؟\r\nج 3 - اگر از اوّل ، قيمت قسطى آن مشخص شود به اينكه مثلًا شش ماهه فروختم به اين قيمت ، اشكال ندارد ولى اگر بگويد كه اگر شش ماهه پرداخت شود اين مقدار و اگر هفت ماهه پرداخت شود اين مبلغ اضافه مىگيرم اين نحوه فروش حرام است .\r\nس 4 - روال معمول شركتهاى خودروسازى براى تحويل خودرو آن است كه :\r\nقسمتى از قيمت اصلى ماشين را به عنوان وديعه قبلًا دريافت مىكنند و در ضمن قرارداد شرط مىكنند به ازاى اينكه پول شما چند ماه در اختيار ماست درصدى سود ( البته با عنوان تخفيف وديعه ) داده مىشود البته اين پول نقداً پرداخت نمىشود بلكه اين پول را هنگام تحويل ماشين از مابقى وجه كم مىكنند مثلًا براى فروش خودروى پيكان كارخانه مربوطه كه دولتى است مبلغ 2 ميليون تومان به عنوان وديعه دريافت مىكند و در ضمن قرارداد بيان مىدارد كه سود ساليانه 18 درصدى به عنوان تخفيف وديعه مىدهد چند ماه بعد هنگام تحويل ماشين اگر مثلًا قيمت ماشين در بازار 6 ميليون تومان باشد مابقى وجه يعنى 4 ميليون را طلب مىكند امّا مبلغ تخفيف وديعه را از اين 4 ميليون كم مىكند مثلًا سود\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nيك سال حبس 2 ميليون با 18 درصد سودى كه دارد 360 هزار تومان مىشود سپس مابقى وجه را به جاى 4 ميليون ، 4 ميليون منهاى 360 هزار تومان دريافت مىكنند حال با نظر به اينكه :\r\nالف - تمام پول قبلًا دريافت نمىشود بلكه جزئى از آن را مىگيرند\r\nب - زمان تحويل خودرو دقيقاً معلوم نيست بلكه حدود آن را مشخص مىكنند مثلًا سه ماهه سوّم سال 1379 به بعد\r\nج - سودى با عنوان تخفيف وديعه داده مىشود\r\nد - طرفين به اين گونه معامله رضايت دارند\r\nه - طريقه ديگرى براى تحويل خودرو وجود ندارد\r\nو - قيمت قطعى خودرو معلوم نيست آيا اين طريق معامله در ذيل عناوين صحيح فقهى قرار مىگيرد و جايز است يا خير ؟\r\nج 4 - معامله به اين نحو معمول كه مرقوم شده از نظر شرعى باطل است زيرا در زمانى كه وجه به عنوان وديعه پرداخت مىشود قيمت مثمن ( ماشين ) مجهول است و معامله‌اى كه مثمن آن ، از نظر قيمت مجهول باشد باطل است و اگر گفته شود كه معامله در زمان تحويل خودرو انجام مىپذيرد و اين پول به عنوان وديعه به طرف قرارداد پرداخت مىشود باز هم جايز نيست زيرا اگر واقعاً پول به عنوان وديعه پرداخت مىشود مسئولين كارخانه حقّ تصرّف در اين پول را ندارند و حال آنكه مسئولين كارخانه سودى را كه پرداخت مىكنند از جهت آن است كه در پول تصرّفى نمايند و از سود حاصله سودى هم به صاحب وجه مىپردازند و الّا سود پرداخت نمىكردند ولى اگر خواسته باشيم راه حلّى براى آن جستجو كنيم چاره‌اى نيست مگر دو بيع جداگانه انجام گيرد ، كه معامله اوّل با همان قيمت 2 ميليون حقّ الثبت را بفروشند و بعد زمان تحويل خودرو همان برگه حقّ الثبت را با قيمت بيشتر هرطور كه محاسبه مىشود از مشترى بخرند و ماشين را با قيمت روز به او بفروشند تا هيچگونه مشكلى پيش نيايد اگر چه عملًا اين كار انجام نمىگردد .\r\nس 5 - گاهى اوقات در معاملات براى فرار از ربا مىگويند مثلًا اين جنس قيمت نقدش 100 تومان مىباشد و قيمت نسيه‌اش 150 تومان آيا صحيح است يا نه ؟\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nج 5 - اشكال ندارد .\r\n\r\nوكالت در خريد و فروش\r\nس 1 - اگر وكيل در خريد با بايع در زمينه‌اى اختلاف پيدا كنند ، آيا موكّل مىتواند در حقّ وكالت تصرّف كند و در بعضى از مواردى كه به وكيل وكالت داده او را عزل نمايد ؟\r\nج 1 - در صورتى كه وكالت بلا عزل نداده باشد ، عزل او اشكال ندارد .\r\nس 2 - آيا وكيل در خريد و فروش ، وكيل در فسخ هم مىباشد ؟\r\nج 2 - بستگى به نحوه قرارداد دارد و اگر وكالت به صورت مطلق است ، در خريد و فروش وكيل است ولى وكيل در فسخ نيست و بايد قيد شود .\r\nس 3 - اگر شخصى انسان را وكيل نمايد براى او جنسى بخرد ، بعد انسان بيشتر از مقدار خريدارى از او پول بگيرد ، چه صورت دارد ؟\r\nج 3 - جايز نيست و بايد عين پول را از او بگيرد و اگر حقّ العمل مىخواهد ، بايد به موكّل تذكّر دهد .\r\n\r\nشرط ضمن عقد معاملات\r\nس 1 - فردى طى قولنامه تنظيمى در بنگاه معاملات املاك خانه‌اش را به ديگرى مىفروشد يكى از شرايط مقرّر در قولنامه تنظيمى فى ما بين اين است كه « هرگاه فروشنده در ظرف مدّت مقرّر حاضر براى انجام معامله نشود علاوه بر ردّ مبلغ دريافتى مبلغ 2 ميليون ريال از مال خود را مجاناً و بلاعوض بعنوان خسارت و وجه التزام به خريدار نامبرده بپردازد » با توجّه به اينكه طبق قولنامه مدّت مقرّره براى طرفين به منظور حضور در دفترخانه اسناد رسمى و انجام رسمى معامله 25 روز تعيين گرديده فروشنده با استفاده از شرط خيار پيش گفته در مدّت مقرّر در دفترخانه اسناد رسمى حاضر نشده و اقدام به فسخ عملى قولنامه مىنمايد و بعد از مدّتى همان منزل را طى قراردادى جديد به شخص ديگرى فروخته و پس از انجام تشريفات قانونى سند مالكيت رسمى ملك را بنام خريدار جديد انتقال و مورد معامله را نيز به تصرّف وى مىدهد اينك خريدار قولنامه اوّل ضمن عدم دريافت ثمن پرداختى و وجه التزامى كه به علّت استفاده فروشنده از شرط خيار مقرّره\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nنصيب وى مىشود ، مدّعى است كه خانه به وى فروخته شده و عمل فروشنده در فروش ثانوى ملك به ديگرى و لو اينكه سند انتقال نيز بنام خريدار جديد صادر شده باشد ، غير شرعى و غير قانونى است عليهذا خواهشمند است با عنايت به مراتب معروضه نظر مبارك و فتواى خود را در خصوص صحّت يا عدم صحّت عمل فروشنده در استفاده از شرط خيار مقرّره در قولنامه و فروش ثانوى ملك مورد بحث به ديگرى و ادّعاى خريدار اوّليه مبنى بر غير شرعى بودن معامله ثانوى مرقوم فرمائيد ؟\r\nج 1 - معامله دوّم صحيح است و فقط مشترى اوّل حقّ گرفتن پولى را كه پرداخت كرده ، دارد زيرا در قولنامه اوّل معامله تمام نشده و فقط يك قولنامه انجام شده است .\r\nس 2 - اگر در ضمن عقد معاملات با انسان شرط شود كه وضو بگيرد يا غسل كند يا نماز بخواند بيان نمائيد آيا از نظر فقهى اولًا اين شرط صحيح است يا باطل و ثانياً عمل نمودن به شرط فوق چه حكمى ( واجب ، حرام ، مستحبّ ، مكروه و يا مباح ) دارد ؟\r\nج 2 - شرط صحيح است و عمل نمودن به آن واجب است يعنى اگر انجام شرط را ترك كند ، طرف مقابل مىتواند معامله را فسخ كند ولى خود فعل واجب نمىشود گرچه عمل كردن به شرط واجب است .\r\nس 3 - شخصى زمينى را از كسى مىخرد و ماليات حكومت را قرار مىگذارد مثلًا ده افغانى ، بعد ماليات حكومت زياد مىشود آيا بايع از مشترى مىتواند به آن مقدار ماليات زياد شده ماليات بگيرد يا خير ؟\r\nج 3 - اگر قيمت مشخص شده در معامله ، با همان ماليات ده افغانى مثلًا مقرّر شده است بيش از آن نمىتواند از مشترى بگيرد ولى اگر قرار بر اين شده كه قيمت به اضافه هر مقدارى كه ماليات گرفته مىشود ، بايد همان مقدار را مشترى بپردازد .\r\nس 4 - بيع حمامى با شرط گذشت به سال و تأديه اقساط و تنظيم سند رسمى كه شرط آخرى محقّق نشده و مشترى در زمين تصرّف نموده و بنا را تبديل نموده است چه صورتى دارد ؟\r\nج 4 - به علّت عدم تحقّق شرط سوّم ، بيع صورت نپذيرفته و تصرّف جايز نمىباشد .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nخيار در معامله\r\nس 1 - اگر بايع شرط كند كه مشترى مبيع را بايد براى خود نگهدارد ، آيا چنين شرطى صحيح است و اگر مشترى مبيع را فروخت معامله او چه صورتى دارد ؟\r\nج 1 - شرط صحيح است و بايد تخلّف نكند ، امّا اگر تصرّف كرد و فروخت خيار تخلّف شرط براى بايع هست .\r\nس 2 - ملكى قولنامه شده و اكنون فروشنده پشيمان شده ، حكم چيست ؟\r\nج 2 - در صورتى كه معامله تمام شده است و خيارى در معامله نباشد راه بر هم زدن معامله اقاله است ( توافق طرفين در بر هم زدن معامله )\r\nس 3 - گاهى اوقات فروشنده‌اى جنسى را به بيش از ارزش واقعى آن مىفروشد و چون خريدار از قيمت اصلى مطّلع نيست از خريد جنس رضايت دارد ، آيا اين معامله صحيح است ؟ و اگر خريدار از قيمت اصلى آگاه است ، لكن از روى اكراه و اجبار اين معامله را انجام مىدهد چه حكمى دارد ؟\r\nج 3 - در صورتى كه خريدار بفهمد كه به قيمت بيش از حدّ متعارف به او داده شده ، مغبون است و حق خيار غبن دارد ، با اين حال اگر رضايت داد ، معامله صحيح است و الّا مىتواند فسخ نمايد ، امّا در صورتى كه زيادى قيمت را بداند ، مع ذلك اقدام به خريد كند و لو از روى اضطرار باشد ، عقد صحيح است و حقّ خيار غبن ندارد .\r\nس 4 - در بازار مرسوم است ميوه فروشان جلو چرخ خود را از ميوه‌هاى خوب چيده و پشت آن خراب است و بدينوسيله خريدار را گول مىزنند و به مشترى جنس خوب نمىدهند ، حكم چيست ؟\r\nج 4 - تدليس است و كار حرامى است و بايد مؤمنين از اين گونه اعمال خوددارى كنند .\r\nس 5 - شخصى زمينى را فروخته و با خريدار شرط كرده كه ، هنگام فروش بايد به فلان شخص بفروشى ، آيا اين شرط نافذ است و اگر به شرط عمل نكرد و به كس ديگرى فروخت ، فروش دوّم چه حكمى دارد ؟\r\nج 5 - شرط صحيح است و در صورت تخلّف ، خيار فسخ از آنِ فروشنده است .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nس 6 - شخصى در افغانستان زمين موروثى پدرى خود را به مدّت دو سال بطور بيع شرط فروخته است ، بعد از مدّت چهار سال بايع ادّعا نموده كه پول مورد معامله را كه شش سال پيش انجام شده براى مشترى پرداخت كرده و زمين خود را فسخ مىكند آيا مدّعى حقّ خيار فسخ دارد يا خير ؟\r\nج 6 - بعد از مدّت معيّن شده در بيع شرط ، بيع لازم است و حقّ فسخ ندارد .\r\nس 7 - شخصى اقدام به انعقاد بيعى نسبت به ملكى نموده ، بنا بر قول فروشنده در زمان انعقاد قرارداد ، فروشنده ضمن امضاء ذيل قولنامه شفاهاً اعلام مىدارد كه تا 48 ساعت اجازه فسخ قرارداد را داشته باشد و اين امر مورد تائيد دلّال اين بيع ( بنگاه املاك ) بوده و حاضر به شهادت مىباشد در اين قرارداد به صورت تايپ و پيش نويس كلّيه خيارات از طرفين ساقط گشته حالا فروشنده با مراجعه به افراد خبره متوجّه شده كه ملك را به كمتر از دو سوّم قيمت واقعى فروخته و ملك 80 ميليونى را 50 ميليون قرارداد بسته لذا ظرف مهلت مقرّر مورد ادّعا مراجعه نموده و اعلام فسخ نموده لهذا بين متبايعين مجادله واقع گشته دائر به ادّعاى عدم وجود حقّ فسخ و اسقاط كافّه و تامّه خيارات از طرف خريدار و ادّعاى حقّ فسخ و فسخ قرارداد و عدم اطّلاع از غبن از طرف فروشنده :\r\nالف - آيا اين حقّ فسخ و فسخ با شهادت يك نفر دلّال قابل احراز است ؟\r\nب - آيا خيار غبن افحش در زمان انعقاد قرارداد قابل اسقاط است ؟\r\nج - آيا اسقاط خيار غبن در زمان اسقاط ، نياز به علم به غبن ندارد ؟\r\nد - سئوال فوق در خصوص غبن افحش چگونه است ؟\r\nه - در صورت صحّت ادّعاى فروشنده دائر به حقّ فسخ و فسخ ، و عدم امكان اثبات حقانيّتش در دادگاه ، وضعيت شرعى خريدار نسبت به ملك چگونه است ؟\r\nو - در صورت عدم اطّلاع فروشنده از غبن افحش و اسقاط خيارات ، وضعيت شرعى خريدار چگونه است ؟\r\nج 7 - در صورتى كه تا 48 ساعت شرط خيار كرده باشد در اين مدّت مىتواند اعمال خيار كند و معامله را فسخ نمايد و اگر فسخ نمود خريدار بايد مال را مسترد نمايد و اگر مسترد نكند ، غصب است و تصرّف در آن حرام است\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\nمعاطات\r\nس 1 - آيا بيع معاطاتى آن بيعى است كه در آن صيغه ايجاب و قبول نخوانند يا اينكه بيعى كه در آن اصلًا حرفى بين متعاملين ردّ و بدل نشود حتّى يك كلمه ؟\r\nج 1 - هر دو را شامل مىشود .\r\n\r\nمعاملات ربوى\r\nس 1 - 90 نفر صندوقى را تأسيس نموده‌اند كه در آن ماهيانه 40 هزار تومان از اعضاء جهت شركت در قرعه‌كشى جمع آورى شده و اتومبيلى خريده و به قيد قرعه به عضو برنده داده مىشود اين عضو ماهيانه 57 هزار تومان پرداخت مىكند يعنى 17 هزار تومان مابه التفاوت مىپردازد و بدون شركت در قرعه‌هاى بعدى كه اين عمل تا آخرين نفر ادامه مىيابد و مابه التفاوت براى اعضاى بعدى مىباشد تا در نتيجه فرد آخر ديگر سودى نمىپردازد و در نهايت دوره صندوق تمام مىشود با اين وصف بفرمائيد :\r\nالف - پرداخت پول به جاى ماشين چه حكمى دارد ؟\r\nب - پرداخت مابه التفاوت نيز چه حكمى دارد ؟\r\nج 1 - الف - جايز نيست چون رباى قرضى مىشود .\r\nب - اگر ماشين را از طرف همه اعضاء وكالتاً خريدارى نمايند و به شخصى كه قرعه بنام او اصابت كرده به قيمت بيشتر بفروشند و مابه التفاوتى كه سود محسوب مىشود ، بين همه اعضاء باقيمانده غير از كسانى كه قرعه بنام آنها اصابت نموده و خارج شده‌اند ، تقسيم گردد اشكال ندارد گرچه اجتناب از اين گونه معاملات شبهه‌ناك براى مؤمنين بهتر است .\r\nس 2 - گروهى با جمع‌آورى پول ماهانه از اعضاء در هر ماه به يك نفر از آنان اتومبيل رنو مىدهند شخص دريافت كننده ماشين هر ماه بوسيله قرعه‌كشى مشخص مىشود :\r\nالف - اگر دو نفر در قرعه آخر قرار گيرند و اوّلى بخواهد با پرداخت مبلغى به شخص دوّم سهميه ماشين آن ماه را از او بگيرد دريافت چنين پولى از نظر شرعى چه حكمى دارد ؟\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nب - اگر هر دو نفر در آن ماه مشتركاً به عنوان برنده اعلام گردند و شخص ثالثى بخواهد با پرداخت مبلغى به هر يك از آنها سهميه ماشين آن ماه را از آنان بگيرد دريافت اين پول چه حكمى دارد ؟\r\nج 2 - لازم به تذكّر است كه اگر كسى قرعه بنامش اصابت كرد ، در ماه‌هاى بعد از اصابت قرعه زيادتر از سهام اوّليه وجهى نپردازد ، اشكال ندارد و اگر زيادتر بايد بپردازد خالى از اشكال نيست .\r\nجواب الف و ب - اگر بعد از اصابت قرعه بنامش با اخذ مبلغى نوبت را به ديگرى واگذار كند اشكال ندارد .\r\nس 3 - گذاشتن پول در بانكهاى خارجى و دريافت سود از آنها چه صورتى دارد و با فرض جواز دريافت سود از بانكهاى خارجى از آنجا كه پس انداز در بانكهاى خارجى موجب تقويت كفّار و سلطه اقتصادى آنان و تضعيف اقتصاد كشورهاى اسلامى مىگردد حكم مسئله چگونه است ؟\r\nج 3 - گذاشتن پول در بانكهاى خارجى و گرفتن سود آن اشكال ندارد ولى در صورتى كه موجب تقويت كفّار و سلطه اقتصادى آنان گردد ، جايز نيست .\r\nس 4 - برخى پولداران پولشان را سر سود مىدهند مثلًا 100 هزار افغانى را در ضمن يك دستمال به مبلغ 130 هزار افغانى در سال مىفروشند حكم ربا را دارد يا خير ؟\r\nج 4 - در فرض مذكور ربا نيست .\r\nس 5 - برخى ديگر پولشان را به همان شكل سئوال قبل به غرض فرار از ربا طورى معامله مىكنند كه ظاهراً ربا نيست ولى قصد همان سود است مثلًا زمينى را بيع شرط مىخرند و در مدّت يك سال به 100 هزار افغانى و دوباره همان زمين را اجاره مىدهند به 30 هزار افغانى در سال در حالى كه زمين بيشتر از 10 هزار افغانى در سال ارزش ندارد و صاحب پول اصلًا زمين را نمىبيند و قبض هم نمىنمايد حكم چيست ؟\r\nج 5 - اگر واقعاً خريد و فروش انجام مىگيرد و معامله صورى نباشد حرام نيست ولى اگر معامله صورى است سود آن حرام است .\r\nس 6 - در صورتى كه شخصى مالى را به صورت نسيه يا اقساط بفروشد و قبل از تحويل به خريدار آن را مجدداً از او به مبلغ كمترى به صورت نقد خريدارى نمايد بفرمائيد :\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nالف - آيا معامله فوق ربوى است ؟\r\nب - در صورت مثبت بودن جواب آيا محكوم به بطلان است ؟\r\nج - هر گاه مورد معامله به صورت كلّى يا كلّى در معيّن باشد ، آيا تعيين يا عدم تعيين مصداق كالاى فروخته شده تأثيرى در صحّت يا بطلان معامله دارد ؟\r\nد - قصد اوّلى فروشنده بر خريد مجدد مبيع به مبلغ كمتر به صورت نقد چه اثرى در صحّت يا بطلان معامله مىتواند داشته باشد ؟\r\nه - آيا فرقى بين تصريح و عدم تصريح قصد وجود دارد ؟\r\nو - در صورت مثبت بودن جواب هرگاه خريدار بدون تصريح فروشنده از قرائن ، علم به قصد مذكور پيدا كند چه اثرى بر حكم معامله دارد ؟\r\nج 6 - الف - معامله انجام شده صحيح نيست زيرا اين داد و ستد واقعى نيست و صورى مىباشد و صدق معامله ربوى هم مشكل است .\r\nب - به نظر ما معامله ربوى كلًا محكوم به بطلان است .\r\nج - اگر واقعاً معامله‌اى صورت گرفت و بيع صورى نباشد ، فرق نمىكند و لذا اگر معامله واقعى انجام شده و به صورت كلّى هم بيع صورت گرفته باشد و لو تعيين هم نشده باشد ، معامله صحيح است .\r\nد - دلالت بر عدم جدّ معامله مىكند .\r\nه - تفاوت ندارد و ملاك ، اصل جدّ در معامله است كه اگر قصد جدّى در معامله داشته صحيح است .\r\nو - جواب روشن است .\r\nس 7 - فروشگاهى به صورت عمده كالا مىفروشد و در ذيل فاكتور مىنويسد قيمت نقدى مثلًا 100 تومان ، دو ماهه 110 تومان و سه ماهه 120 تومان و خريدار مجاز است هر كدام را كه مىخواهد انتخاب و معامله را قطعى نمايد آيا اين عمل شرعى است ؟\r\nج 7 - اگر در هنگام خريد مشخص گردد كه با كدام مدّت ، معامله انجام مىگيرد و معامله روى قيمت معيّن توافق گردد ، اشكال ندارد ولى اگر به صورت مردّد معامله صورت گيرد كه اگر هر زمان پول موجود باشد بالنسبه به همان زمان گذشته پول پرداخت مىشود ، معامله جايز نيست .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nس 8 - فروشنده كالايى كه به صورت عمده فعاليت دارد در زمان فروش كالا با خريدار طى مىكند كه قيمت كالا بستگى به مدّت خريد دارد و خريدار قبول مىكند و چك آن را پرداخت مىكند لذا سر موعد تاريخ چك مراجعه و اظهار مىنمايد كه هنوز كالا را نفروخته‌ام و يا اينكه توان پرداخت چك سر تاريخ مقرّر را ندارم و مىخواهم سه ماه ديگر تاريخ چك را تمديد نمايم و چك قبلى را از فروشنده دريافت و يك فقره چك به مبلغ بالاتر مىدهد آيا اين نوع معامله جايز است يا خير ؟\r\nج 8 - اگر خريدار با رضايت خود مقدارى به مبلغ چك اضافه نمايد ، اشكال ندارد و چنانچه فروشنده شرط كند ، ربا و حرام مىباشد .\r\n\r\nعقود شرعى\r\nس 1 - در قرارداد مضاربه بخاطر اينكه حدس زده مىشود در اثر معامله سود اين پول 20 درصد خواهد بود اگر از ابتدا 20 درصد به عنوان سود معيّن گردد چه صورت دارد ؟\r\nج 1 - جايز نيست و بايد نسبت معيّن گردد كه هر چه سود كرد با فلان درصد سود تقسيم مىشود .\r\nس 2 - تشكيل حسابهاى سپرده كوتاه مدّت و بلند مدّت در بانكهاى ايران چه صورتى دارد ؟\r\nج 2 - در صورتى كه طبق ضوابط عقود اسلامى و رعايت شرايط فقهى عمل گردد اشكال ندارد .\r\nس 3 - اگر شخصى به عنوان مثال يك ميليون تومان پول از كسى به عنوان مضاربه دريافت كند غير از صورت معامله نقد و نسيه به چه شكل از پول استفاده كند و چگونه قراردادى با هم ببندند ؟\r\nج 3 - عامل بعد از آنكه پول را از مالك دريافت نمود مىتواند هر نوع تجارتى كه از نظر شرعى اشكال نداشته باشد ، انجام دهد مگر آنكه قراردادى كه بين مالك و عامل شده تجارت خاصّى معيّن گرديده باشد و نحوه مضاربه به اين نحو است كه بين مالك و عامل قرارداد بسته مىشود كه مالك سرمايه را تأمين نمايد و كار را عامل انجام دهد و سود حاصله با نسبت بين آنها تقسيم گردد .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\n\r\nسرقفلى\r\nس 1 - آيا سرقفلى از حقوق مالى است و آيا مال منقول محسوب مىشود يا غير منقول ؟\r\nج 1 - از حقوق مالى است و در حكم مال منقول است .\r\nس 2 - آيا سرقفلى همان حقّ كسب و پيشه مىباشد ؟\r\nج 2 - خير ، حقّ تصرّف و استفاده از مكان معيّن را سرقفلى مىگويند .\r\nس 3 - اگر سرقفلى با حقّ كسب و پيشه متفاوت باشد آيا اجتماع اين دو حقّ در يك مورد ممكن است ؟\r\nج 3 - با هم متفاوت هستند ولى در بعضى از موارد با هم جمع مىشوند .\r\nس 4 - آيا سرقفلى ويژه اماكن تجارى و كسب است يا شامل واحدهاى مسكونى و غيره نيز مىشود ؟\r\nج 4 - نوعى كه معمولًا شيوع دارد در مورد اماكن تجارى و كسب است ولى اختصاص به اين موارد ندارد .\r\nس 5 - شخصى مالك منافع ، و مستأجر صاحب سرقفلى يك باب هتل مىباشد كه سه دانگ مشاع از شش دانگ عين آن متعلّق به يك شخص حقيقى و سه دانگ باقيمانده وقف عام و درآمد آن صرف امور خيريّه مىگردد و مالكين عين هتل حقّ سرقفلى و مالكيت منافع هتل مذكور را كه بيش از 44 سال است به شخص مورد بحث واگذار و اجاره محلّ به قدرالسهم به مالكين و متولّى وقف پرداخت مىگردد ضمناً در سند اجاره تنظيمى ميان متولّى و صاحب سرقفلى ( مستأجر ) شرط شده است كه مستأجر حقّ واگذارى سرقفلى و مالكيت منافع خود در هتل را بدون موافقت متولّى و اداره حجّ و اوقاف و امور خيريّه را به هيچ نحوى از انحاء حتّى به عنوان وكالت يا صلح حقوق يا مشاركت و غيره را ندارد اينك مستأجر مذكور حقوق اجارگى و سرقفلى خود را طى قولنامه‌اى به ديگرى واگذار و ضمن عقد قولنامه شرط نموده چنانچه اداره اوقاف ( مالك سه دانگ عين ) با فروش سهميه خود موافقت نكرد كلّ اين معامله فسخ مىباشد اكنون با توجّه به اينكه متولّى منصوص به تبع آن اداره محترم اوقاف با انتقال مذكور صراحتاً مخالفت كرده است لطفاً نظر فقهى خود را در خصوص وضعيت حقوقى و شرعى معامله و تكليف بعدى طرفين بيان فرمائيد ؟\r\nج 5 - با فرض مرقوم اين معامله باطل است و مستأجر حقّ واگذارى نداشته است .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n\r\nمسائل بانكى\r\nس 1 - پولهايى كه بابت مضاربه يا ساخت خانه مىدهند ، با توجّه به اين كه سود نسبتاً تضمين شده است و مورد زيان مشتركاً تقسيم نمىشود ، چه صورت دارد ؟\r\nج 1 - اگر نحوه قرارداد ، مطابق با يكى از عقود اسلامى باشد ، اشكال ندارد و الّا جايز نيست .\r\nس 2 - آيا بانك مىتواند وام گيرنده را موظّف به پرداخت حقّ بيمه كند تا در صورت مرگ ، بيمه قرض او را بدهد ؟\r\nج 2 - در صورتى كه شرط بيمه ، در ضمن يك عقد لازمى شرط گردد ، لازم الوفاء است و الّا لازم الوفاء نيست و الزام وام گيرنده اشكال ندارد ، در صورتى كه ربطى به مسئله وام نداشته باشد تا رباى قرضى مصداق پيدا نكند .\r\nس 3 - آيا دولت مالك است يا خير ؟ و آيا اين مسئله از قديم بين فقهاء مطرح بوده و اتّفاقى است يا اختلافى ؟\r\nج 3 - دولت مالك است و مسئله بين فقهاء مطرح بوده و مورد اختلاف هم مىباشد .\r\nس 4 - بهره‌هايى كه بانكها براى پولهاى پس‌انداز شده مىدهند ، چه حكمى دارد ؟\r\nج 4 - در صورتى كه به شكل يكى از قراردادهاى عقود اسلامى باشد ، اشكال ندارد .\r\nس 5 - در مضاربه‌هاى امروزه سود و زيان متوجّه عامل است و صاحب سرمايه فقط در سود شريك است ، بنابراين چه سود حاصل شود چه نشود ، عامل ملزم به پرداخت سود مورد توافق به صاحب سرمايه است ، آيا اين روش صحيح است ؟ بفرمائيد كه راه شرعى چيست ؟\r\nج 5 - در مضاربه شرعى چنين نيست كه ضرر مشترك بين مالك و عامل باشد ، بلكه زيان مخصوص مالك است و حقّ شرط كردن به اين كه ضرر به صورت اشتراك باشد ندارند ، مگر آن كه عامل قبول كند كه خسارت از كيسه خود باشد ، كه اين از قبيل شرط خارج است و اشكالى ندارد و مىتواند هم در پايان كار يك نوع مصالحه با مالك نمايد تا ضرر تنها متوجّه مالك نشود ، لذا اين نوع مضاربه\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nتوأم با مصالحه بهترين راه مشروعى است كه بتوان با آن تجارت نمود ، به شرط اين كه شرايط مضاربه رعايت شود .\r\nس 6 - مقدارى از حقوق كارمندان بانك به صورت مضاربه يا واضح تر به صورت ربوى است زيرا از متقاضيان سود گرفته مىشود ، چه حكمى دارد ؟\r\nج 6 - چون كارمندان براى بانك كار مىكنند و بانك هم درآمد حلال دارد ، مزد كار آنها اشكالى ندارد و بر فرض مشتبه بودن ، مىتوانند با حاكم شرع مصالحه كنند .\r\nس 7 - پولى كه در بانكها مىگذارند ، گاهى اوقات به قصد سود و گاهى اوقات به قصد امنيّت است ، در هر دو حال بعد از مدّتى به آن سود تعلّق مىگيرد ، اين سود چه حكمى دارد ؟\r\nج 7 - اگر شرط سود نشود بلكه به جهت امنيّت پول را در بانك بگذارد و خود بانك چيزى را بدهد ، اشكالى ندارد .\r\nس 8 - سپرده‌هاى ثابت در بانكها چه حكمى دارد ؟\r\nج 8 - اگر به صورت مضاربه باشد و شرايط آن رعايت شود ، گذاشتن پول و گرفتن سود اشكال ندارد ولى اگر به صورت وام با سود معيّن ( مشروطاً بر اين كه تا مدّتى برداشت نكند ) بگذارد ، رباى قرضى و حرام است .\r\nس 9 - سودى كه بانكها به پس انداز مىدهند ، چون موجب جبران كمى از كاهش ارزش پول است كه بوسيله دولت ايجاد مىشود ، آيا ربا است ؟\r\nج 9 - به نظر ما مسئله جبران كاهش ارزش قيمت پول تمام نيست و سود صدق مىكند كه اگر بر اساس يكى از عقود اسلامى باشد ، ربا محسوب نمىشود و الّا مصداق ربا و حرام است .\r\nس 10 - صندوق قرض الحسنه هنگام پرداخت وام دو الى چهار درصد از گيرندگان وام ، بعنوان مخارج صندوق دريافت مىكند آيا ربا است ؟\r\nج 10 - اگر وجه را بعنوان كارمزد يا معامله نمودن بعضى از اوراق و كارتهاى صندوق با رضايت طرفين دريافت نمايد ، اشكالى ندارد و الّا محلّ اشكال است .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nس 11 - گرفتن وام از بانك به جهت تعمير خانه و مصرف آن در جاى ديگر چه صورت دارد ؟\r\nج 11 - در صورتى كه مشروط به مصرف خاصّى شده باشد در راه ديگر نمىشود استفاده كرد .\r\nس 12 - اگر كسى منبع درآمد خود را ، با گذاشتن پول در بانك و گرفتن سود قرار دهد چگونه است ؟\r\nج 12 - اگر از راههاى شرعى انجام گيرد ، اشكال ندارد .\r\nس 13 - دويست هزار تومان از بانك اسلامى قرض گرفته‌ام در باز پرداخت ، بايد پانصد هزار تومان بدهم آيا شرعاً جايز است و اگر مسئولين و رئيس بانك بگويد كه به صورت مضاربه عمل مىكنيم ، چه حكمى دارد ؟\r\nج 13 - گرفتن پول ، بيش از مقدار قرض ، ربا و حرام است مگر قرارداد به صورت عقد مضاربه باشد و شرايط آن رعايت شود كه در اين صورت گرفتن سود به اين نحو جايز است .\r\nس 14 - خريد سهام بانكها و مؤسسات اعتبارى پولى كه در بعضى موارد مرتكب ربا مىشوند چگونه است ؟\r\nج 14 - خريد سهام بانك اشكال ندارد و لو آنكه احتمال داده شود در بعضى از موارد مرتكب ربا گردد ولى در صورتى كه بدانند سود دريافتى با مال حرام مخلوط شده است ، بايد تخميس گردد .\r\nس 15 - بانكها و صندوقهاى قرض الحسنه در قبال وامى كه مىدهند مبلغى پول به عنوان كارمزد مىگيرند آيا اين ربا نيست در صورت جواز ميزان كارمزد چه مقدار بايد باشد ؟\r\nج 15 - اگر واقعاً كارمزد مىگيرند اشكال ندارد و ميزان آن بستگى به خرجهايى دارد كه صندوق متحمّل آن است .\r\nس 16 - بانك براى تهيّه ماشين آلات و موّاد اوّليه ، وامى به صورت زير در اختيار صاحب كارگاه قرار مىدهد : جنس مورد نياز را بايد صاحب كارگاه انتخاب نمايد و فروشنده را به بانك معرّفى كند بانك با خريد نقدى جنس مذكور از فروشنده آن را به صورت اقساط به\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nصاحب كارگاه به زياده مىفروشد سئوال اين است كه اگر شخص ، نياز به جنس مذكور ندارد و فقط براى گرفتن پول از بانك فاكتورى صورى از فروشنده به بانك ارائه مىدهد و پولى را كه بانك به فروشنده بابت فاكتور مىپردازد از او مىگيرد :\r\nالف - در صورتى كه مسئولين بانك علم به صورى بودن فاكتور داشته باشند پرداخت وجه چه صورتى دارد ؟\r\nب - در صورتى كه مسئولين بانك علم به صورى بودن فاكتور نداشته باشند چه صورتى دارد ؟\r\nج - دادن فاكتور صورى توسط فروشنده و دريافت وجهى در قبال آن جهت دريافت وام چگونه است ؟\r\nد - دريافت اين گونه وام صورى و پرداخت زياده در مقابل آن ربا محسوب مىشود يا خير ؟\r\nج 16 - جايز نيست زيرا موجب مىگردد كه اكل مال بالباطل تحقّق پيدا كند .\r\nالف و ب - براى مسئولين بانك اشكال ندارد ولى براى مشترى بانك جايز نيست با اين ضوابط پول را از بانك تحويل بگيرد .\r\nج - جايز نيست .\r\nد - ربا محسوب نمىشود بلكه اكل مال بالباطل است .\r\nس 17 - برخى از مؤسسات قرض الحسنه و يا بانكها در ازاى تأخير در پرداخت اقساط وام مشتريان خود اقدام به اخذ جريمه ديركرد مىكند آيا اخذ جريمه ديركرد جايز است و در صورت حرام بودن راه شرعى آن چيست ؟\r\nج 17 - حرام است و راه شرعى هم ندارد .\r\nس 18 - اگر قبل از واگذارى وام بين وام گيرنده و صندوق قرض الحسنه قراردادى به اين صورت كه اگر وام گيرنده در پرداخت اقساط خود تأخير كند بايد جريمه ديركرد پرداخت كند ( مثلًا به فلان مبلغ ) اخذ جريمه ديركرد در اين صورت چگونه است ؟\r\nج 18 - جايز نيست .\r\nس 19 - اگر مؤسسه‌اى به اجبار از وام گيرنده جريمه ديركرد دريافت كند آيا بر دهنده آن هم حرمت دارد ( دهنده ديركرد راضى به پرداخت جريمه ديركرد نيست ) اگر اشكال دارد راه شرعى پرداخت آن براى دهنده ديركرد چيست ؟\r\nج 19 - اگر هنگام قرارداد وام گيرنده مىداند كه دير خواهد كرد و جريمه بايد\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nبدهد ، جايز نيست وام بگيرد ولى اگر مىداند كه در وقت مقرّر پرداخت مىكند و مشمول جريمه نمىشود ، گرفتن وام اشكال ندارد و اگر در بعضى از ماهها امكان سر موعد پرداخت كردن را نداشت و مجبور شد كه جريمه را بدهد براى شخص وام گيرنده اشكال ندارد .\r\nس 20 - اگر چنانچه در جامعه اسلامى مؤسسات ربوى باشد ( مؤسساتى كه به طريق غير شرعى ديركرد يا كارمزد و يا سود دريافت مىكنند و علناً معاملات ربوى انجام مىدهند بنام مضاربه و . . . )\r\nالف - كار كردن و حقوق گرفتن از چنين مؤسساتى چه حكمى دارد ( در فرض آنكه پول آن مؤسسه آلوده به رباست )\r\nب - وظيفه مسلمين در قبال چنين مؤسساتى چيست ؟\r\nج - سپردن پول در چنين مؤسسات آلوده به هر نيّت چگونه است ؟\r\nد - اگر چنانچه فعاليت اقتصادى جامعه متوقف به انجام چنين معاملات ربوى باشد آيا تأسيس چنين مؤسساتى جايز است ؟\r\nج 20 - الف - اگر از عين پول ربوى حقوق را ندهند و در حقيقت ذمّه مسئولين مؤسسه مشغول شود و بعد پول بدهند ، اشكال ندارد ولى اگر از پول به دست آمده از ربا داده شود حرام است .\r\nب - قطع رابطه با اين گونه مؤسسات .\r\nج - خالى از اشكال نيست .\r\nد - توقف فعاليتهاى اقتصادى به اين گونه مؤسسات قطعاً محرز نيست و هيچگاه اقتصاد اسلامى متوقف بر معاملات ربوى نخواهد بود .\r\nس 21 - برخى از بانكها و يا مؤسسات قرض الحسنه و امثال آن به مشتريان خود پس از اينكه پول مشتريان مثلًا 4 يا 6 ماه در مؤسسه بانك مذكور به صورت قرض الحسنه كار كرد وام با سود 26 درصد و يا بيشتر يا كمتر عطا مىكند :\r\nآيا اين طريق وام دادن صحيح است ( مشترى مجبور است پول خود را در مدّت معيّن در نزد بانك بالاجبار به صورت قرض الحسنه بگذارد و اين موضوع يكى از شروط وام گرفتن از آن بانك است ) ؟\r\nج 21 - اگر هر وقت خواسته باشد بتواند پول را از بانك خارج كند و لو آنكه به او\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nوام داده نشود و نحوه سود مطابق با يكى از عقود اسلامى باشد ، اشكال ندارد ولى اگر حقّ برداشت پول را ندارد اين نحوه وام صحيح نيست .\r\nس 22 - اگر كسى مجبور باشد از اين مؤسسات وام بگيرد وام گرفتن چه حكمى دارد ( گفته مىشود اگر در مقام ضرورت باشد اشكال ندارد ، مقام ضرورت چيست ) ؟\r\nج 22 - با شرايط شرعى و عقود اسلامى اشكال ندارد گرچه اگر اضطرار واقعى پيش آيد ، مانعى ندارد .\r\nس 23 - سپردن پول به اين مؤسسات چه حكمى دارد ؟\r\nج 23 - اگر مطابق با عقود اسلامى عمل مىشود و سپرده‌گذار هرگاه خواسته باشد بتواند پول خود را بردارد ، اشكال ندارد .\r\nس 24 - كانون فرهنگى انصارالمهدى ( عج ) جهت ارتفاع مشكلات اقتصادى اعضاى خود در كنار فعاليتهاى فرهنگى اقدام به تأسيس صندوق قرض الحسنه نموده است نحوه فعاليت صندوق مذكور به اين ترتيب است كه افرادى كه مىخواهند در صندوق عضو شوند بايد براى افتتاح حساب مبلغ سى هزار ريال به حساب خود واريز نمايند اين مبالغ پس از جمع‌آورى در هر ماه به قيد قرعه و با لحاظ كردن شرايط اولويّت به اعضاء صندوق به صورت وام پرداخت مىشود با توجّه به اطلاعات بالا مقتضى است كه سئوالات ذيل را پاسخ فرمائيد :\r\n1 - آيا افتتاح اين صندوق جايز است ؟\r\n2 - با توجّه به اينكه صندوق مبالغى را جهت امورات جاريه خود ( خرج صندوق ) بايد هزينه كند دريافت كارمزد چه صورت دارد ؟\r\n3 - مقدار كارمزد چقدر بايد باشد ؟\r\n4 - اگر اعضاى وام گيرنده در پرداخت اقساط خود تأخير كردند آيا جايز است مبلغى به عنوان ديركرد دريافت كرد ؟\r\n5 - مبلغ ديركرد چقدر بايد باشد ؟\r\n6 - چون فعاليتهاى فرهنگى كانون نياز به بودجه دارد و اين كانون منبع درآمدى ندارد و چون اين صندوق زيرنظر كانون است آيا جايز است كه مقدارى از كارمزد را جهت هزينه در فعاليتهاى فرهنگى كانون استفاده كرد ؟\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n7 - مسئولين صندوق مبالغى را به عنوان كمك به كانون بطور ماهانه از اعضاء صندوق دريافت مىكند اگر چنانچه اين مبلغ از ساير اعضاء كانون كه در صندوق عضو نيستند دريافت نگردد :\r\nالف - آيا دريافت اين مبالغ جايز است ؟\r\nب - دريافت مبالغ چگونه بايد باشد ؟\r\n8 - براى پيشرفت فعاليتهاى فرهنگى اين مجموعه پيشنهادات خود را بفرمائيد ؟\r\nج 24 - ج س 1 - اگر در هنگام بازپرداخت وام اضافه‌اى را نگيرند اشكال ندارد .\r\nج س 2 - اگر واقعاً به اندازه كارمزد بگيرند نه اينكه نامش كارمزد باشد و در حقيقت سود پول ، اشكال ندارد .\r\nج س 3 - به اندازه‌اى كه كارهاى دفترى و ادارى و حقوق كارمندان تأمين شود\r\nج س 4 - جايز نيست .\r\nج س 5 . . . . . . . . . . .\r\nج س 6 - اگر خود وام گيرندگان بدون اجبار خواسته باشند به اين كانون كمك كنند اشكال ندارد ولى اگر بالاجبار براى امور فرهنگى پول بگيرند حرام است ج س 7 - حكم روشن شد .\r\nج س 8 - مردم را تشويق كنيد كه خودشان با رضايت خاطر كمك نمايند .\r\nس 25 - با توجّه به اينكه بانكهاى جمهورى اسلامى قانوناً موظف هستند كه تحت يكى از عناوين عقود اسلامى پول در اختيار متقاضيان قرار دهند چنانچه قرارداد به جهتى باطل باشد تكليف گيرنده و كارمند بانك را تعيين فرمائيد كه آيا كارمند و رؤساى بانك مجاز به پرداخت وام غير مشروع هستند يا خير و گيرنده حقّ تصرّف در پول را دارد يا خير ؟\r\nج 25 - مسئولين بانك بايد طبق عقود اسلامى عمل نمايند و نبايد وامى را كه عقدش باطل است ، به گيرنده پرداخت نمايند و گيرنده با آنكه مىداند عقد باطل است ، نمىتواند در پول تصرّف نمايد .\r\nس 26 - در وامهاى جعاله كه قانوناً بانك موظف است مورد قرارداد را انجام دهد بانك فقط پول در اختيار جاعل قرار مىدهد و از او مىخواهد كه به وكالت از طرف بانك كار خود را انجام دهد و بعداً علاوه بر پول دريافتى مبلغى به عنوان حقّ الجعاله به بانك بپردازد كه در\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nحقيقت جاعل شخصاً مورد جعاله را با پول بانك به انجام رسانده و حقّ الجعاله را بانك دريافت مىدارد بفرمائيد اين گونه قرارداد صورت شرعى دارد يا خير ؟\r\nج 26 - به نظر ما جعاله قابليت اين گونه موارد را ندارد .\r\nس 27 - گرفتن جوايز بانكها در دو صورت ( افتتاح حساب ، مشروط به شركت در قرعه‌كشى و بدون شرط ) چه حكمى دارد ؟\r\nج 27 - اشكال ندارد .\r\nس 28 - بانكها وامى تحت عنوان مضاربه در اختيار مشتريان مىگذارند بدين ترتيب كه مثلًا يك ميليون تومان براى خريد يكصد تخته فرش در اختيار مشترى قرار مىدهند و در همان مجلس محاسبه مىكنند كه سود مشترى از فروش اين فرشها چقدر است سپس براى دريافت اصل و سود مورد نظر بانك قسط بندى مىكند و بانك هيچگونه مسئوليتى را نسبت به ضررهاى احتمالى اين معامله به عهده نمىگيرد و فقط خود را موظف به دريافت اصل و سود تضمين شده مىداند بفرمائيد :\r\nاولًا اين نوع مضاربه صورت شرعى دارد يا خير ؟\r\nثانياً اگر مشترى پول را در مورد ديگرى مصرف نمايد و فقط متعهّد به پرداخت وام و زياده گردد چگونه است ؟\r\nثالثاً تكليف مسئولين بانك در صورت علم به صورى بودن قرارداد و عدم علم را بيان فرمائيد ؟\r\nج 28 - اولًا با اين نحو كه تقرير گرديده مشكل است زيرا بايد سود بنا بر نسبت ربح معيّن گردد .\r\nثانياً اگر بانك شرط كرده باشد كه در راه معيّنى تجارت شود جايز نيست كه در راه ديگر معامله گردد .\r\nثالثاً چون عقود اسلامى بايد از روى جدّ انجام گيرد تا سود پرداختى و دريافتى جايز باشد فلذا در صورت علم به صورى بودن ، بانك نبايد اقدام به عقد قرارداد صورى نمايد .\r\nس 29 - سود گرفتن از بانك و شركت مسلمانها آيا جايز است و در غير مسلمانها چطور ؟\r\nج 29 - اگر طبق ضوابط يكى از عقود اسلامى سود گرفته شود ، اشكال ندارد و از\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nغير مسلمانها سود گرفتن اشكال ندارد .\r\nس 30 - بانكها وامى را به عنوان مشاركت در بيع مىپردازند به اين صورت كه اگر شخصى خواست خانه‌اى را خريدارى نمايد نسبتى از خانه را از مالك نقداً مىخرند و بعد به مشترى درخواست كننده وام به صورت اقساط مىفروشند حال اگر مشترى بدون توجّه به اين خريد و فروش بانك اقدام به پرداخت اضافه كرد و قصد جدّى در اين معامله نداشت حكم شرعى چيست ؟\r\nج 30 - مسئولين بانك بايد اين معامله را به مشترى تفهيم نمايند تا مشترى قصد جدّى در اين معامله داشته باشد و الّا پرداخت و يا گرفتن زيادى حرام است .\r\nس 31 - گرفتن وام از بانكهاى خارجى كه مستلزم پرداخت ربا است چه صورت دارد ؟\r\nج 31 - جايز نيست .\r\n\r\nمعاملات اينترنتى\r\nس 1 - شركتى بين المللى با نام گُلد كويست از سال 1998 ميلادى كار خود را آغاز كرده است مديران اين شركت 5 نفر هستند بنامهاى : آقايان ماكيتالو ، ويجى ، رينك ، محمد و خانم ايمسن كه مليّتهاى آنان انگليسى و هندى مىباشد يكى از مديران شركت با نام محمد بيسمارك مسلمان نيز مىباشد كار اين شركت ضرب و فروش مسكوكات طلا به شكل سكّه ، گردنبند و ساعت با نقش و نگارهاى مختلف مىباشد نحوه فروش اين محصولات توسط شركت از طريق شبكه جهانى اينترنت مىباشد و هر شخصى كه از اين شركت محصولى خريدارى مىكند از طرف شركت كدى به شخص خريدار تعلّق مىگيرد كه به عنوان كد شناسائى مىباشد حال اگر شخصى كه محصولى را خريدارى كرده نفر جديدى را جهت خريد محصول از شركت معرّفى كند شركت به معرّف 40 دلار به عنوان حقّ الزحمه بازاريابى پرداخت مىكند ( شركت 40 دلار را از مشترى جديد اخذ نمىكند بلكه مبلغى كه مشترى جديد براى خريد پرداخت مىكند فقط و فقط بابت خريد محصول مشخصى مىباشد و مبلغ 40 دلار توسط خود شركت به عنوان حقّ الزحمه و تلاش بازاريابى شخص معرّف پرداخت مىشود ) حال بعضى از دوستان مىفرمايند كه خريد از اين شركت باعث خروج ارز از كشور مىشود لازم به ذكر است كه اگر مقام صالح براى تعيين\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nآزادى يا ممنوعيت ورود و خروج ارز از كشور بانك مركزى جمهورى اسلامى ايران باشد كه هست آن بانك در بخش سوّم بخشنامه 601182 مورخ 7 / 12 / 1380 كه در همه روزنامه‌هاى كثيرالانتشار درج شده است به صراحت ميزان خروج ارز را تا سقف 5 هزار دلار بدون اظهارنامه و بيشتر از آن را بدون هيچگونه محدوديّتى تنها با يك اظهارنامه گمركى جايز دانسته است ، حال شخصى كه ارزى ( فقط 800 دلار ) را بابت خريد يكى از محصولات از كشور خارج مىكند سكّه‌اى وارد كشور مىكند كه طلاست و پشتوانه ارز مملكت است با اين وجود خواهشمند است بفرمائيد دريافت حقّ الزحمه بازاريابى بابت تلاش و معرّفى مشترى جديد به شركت حلال است يا حرام ؟\r\nج 1 - اين گونه معاملات از جهات مختلف مورد اشكال است و لذا مؤمنين بايد از اين نحوه معاملات اجتناب نمايند .\r\nس 2 - شركتى در سال 2000 ميلادى به طور رسمى در سايت اينترنت شروع به فعاليت كرد و رئيس شركت به نام ولكر بايندر مىگويد كار اين شركت به همين نحو تا سال 2025 ميلادى ادامه خواهد داشت كه هر مشترى با پرداخت حدوداً نصف قيمت يك الماس از طريق مشترى قبلى به اين شركت معرّفى مىشود قيمت يك الماس 390 دلار است بعد هر مشترى بايد دو مشترى ديگر را با پيش پرداخت معيّن شده به شركت معرّفى كند هرگاه مثلًا تعداد افراد مشتريان شماره ( يك ) به شش نفر رسيد براى اين مشترى 100 دلار تعلّق مىگيرد كه 50 دلار آن روى قسط الماس مىرود و 50 دلار ديگر به حسابش واريز مىشود و مشترى مىتواند اين 50 دلار را برداشت كند و هرگاه شش نفر دوّم در اين مجموعه اضافه شد 100 دلار ديگر به حساب مشترى شماره يك واريز مىشود ، قسط الماس 50 دلارى مىباشد و از قسط اوّل به بعد از هر 500 دلار مشترى يك قسط برداشته مىشود و 450 دلار ديگر به حساب مشترى واريز مىگردد تا قيمت الماس تمام شود بعد از اينكه قيمت يك الماس تمام شد مشترى مىتواند الماس خود را از نمايندگى تحويل بگيرد و به حساب وى الماس دوّم به اسم او ثبت مىشود و هر قسط 50 دلارى وى از 500 دلار درآمد وى گرفته خواهد شد اين شركت هفته‌اى يك بار روز دوشنبه ساعت 12 شب حساب تمام مشتريان خود را بررسى مىكند لذا هر مشترى مىتواند صبح روز سه شنبه حساب خود را نگاه كند و شاخه‌هاى خود را خودش بررسى كند حساب هر مشترى اين مجموعه به همين تناسب حساب مىشود حال بفرمائيد نظرتان درباره اين مسئله چيست ؟\r\nج 2 - نظر باينكه اين گونه معاملات از جهات مختلف داراى شبهه است و تفاوت\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nچندانى از حيث ماهوى بين شركتهاى گلد كوئيست ، پرايم سپيدپى منت كيش ، پنتاگونو و ديگر شركتهاى از اين قبيل ، نيست و مشمول آيه كريمه لا تأكلوا اموالكم بينكم بالباطل مىباشد و در تمامى موارد موجب ضرر و زيان اقتصادى براى كشور ايران اسلامى است و همانگونه كه بانك مركزى جمهورى اسلامى ايران در اطلاعيه سال 1382 در دى ماه تصريح كرده كه فعاليت اين قبيل شركتها پيامدى جز كلاهبردارى و فريب مردم و ايجاد عوارض نامطلوب اقتصادى ، اجتماعى و فرهنگى را ندارد و لذا همكارى با اين شركتها حرام مىباشد و بر مؤمنين لازم و ضرورى است كه خود را در دام اين گونه شركتها گرفتار ننمايند .\r\n\r\nاصلاحات ارضى\r\nس 1 - استفاده از زمينهايى كه در زمان اصلاحات اراضى به مردم داده‌اند و سند داده نشده ، چه صورت دارد ، اگر انسان مالك اصلى را نشناسد يا بشناسد و بگويد راضى نيستم و يا مرده و وارث او هست وظيفه چيست و آيا در صورت غصبى بودن ، مدّتى كه تحت تصرّف بوده ، ضامن اجرةالمثل هستند يا خير ؟\r\nج 1 - زمين اگر صاحب مسلّم داشته باشد ، رضايت او شرط است مگر آن كه حاكم شرع حكم به سلب مالكيّت از او كرده باشد .\r\n\r\nمتفرّقات\r\nس 1 - آبى از زمين بيرون مىآيد و در ملك محدودى جارى است ، هيچگونه استفاده‌اى از نظر كشاورزى از اين آب نمىشود مگر براى همان درختهاى نزديك آب آيا غير مالكين اين باغ كه آب ندارند مىتوانند از آب براى آشاميدن و آب دادن به حيوانات خود استفاده كنند و اگر مالكين بگويند ، ما راضى نيستيم ، حكم شرعى چيست ؟\r\nج 1 - اگر آب به صورتى است كه ، مالكين در مكانهاى ديگرى زمين دارند كه آنها را با اين آب ، آبيارى مىكنند ، ديگران نمىتوانند با نهى مالكان از اين آب استفاده نمايند ولى در صورتى كه آب هدر مىرود بعد از خروج از محدوده ملكى مالكان ، حكم مباحات اوّليّه را دارد و ديگران مىتوانند از آن آب استفاده كنند .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nس 2 - آيا خريد ويدئو اشكال دارد ؟\r\nج 2 - بنا به مقتضيات زمان اجتناب شود بهتر است ، گرچه اصل خريد ويدئو بخاطر استفاده از منافع مُحلّله آن جايز است .\r\nس 3 - مدارهاى ماهواره‌اى در سازمانى معيّن به كشورها اختصاص مىيابد ، كه بعد از اين اختصاص ، آن كشور مىتواند ماهواره‌هاى خود ، اعمّ از خود ساخته يا خريده يا استيجارى را در آن مدارهاى محلّى قرار دهد ، حقّ استفاده يك كشور از اين مدارها به نحو مالكيّت است يا حقّ انتفاع و آيا اجاره يا وقف آنها توسط اين كشور ممكن است ؟\r\nج 3 - در صورت خريدن به صورت ملكيّت است و در صورت اجاره مالك منفعت است پس مالك حقّ وقف و اجاره را دارد .\r\nس 4 - چانه زدن در موقع خريد جنس از نظر شرعى ، چه صورت دارد ؟\r\nج 4 - مانعى ندارد ، ولى در بعضى از امور مثل خريدن گوسفند قربانى و كفن و امثال آن كراهت دارد .\r\nس 5 - در بعضى معاملات ، در قولنامه مبلغى را بعنوان حقّ فسخ قيد مىكند ، آيا معامله صحيح است و آيا گرفتن حقّ فسخ ، شرعاً جايز است ؟\r\nج 5 - معامله صحيح است ، امّا گرفتن مبلغى بعنوان حقّ فسخ شرعيّت ندارد .\r\nس 6 - آيا حقّ المارّه فقط مربوط به اشجار است ، يا شامل سبزيجات و غيره هم مىشود ؟\r\nج 6 - ظاهراً شامل سبزيجات و ميوه‌جات خواهد بود .\r\nس 7 - شخصى پروانه چاه مىگيرد ، بعد به عللى چاه نمىزند ، آيا اين پروانه را مىتواند 500 هزار تومان بفروشد و ديگرى چاه بزند ؟\r\nج 7 - اگر از نظر دولت منعى نداشته باشد فروش آن اشكال ندارد .\r\nس 8 - آيا خشك كردن پرندگان ( چه خريده شود چه شكار گردد ) بوسيله برق چگونه است و خريد و فروش و گرفتن مزد براى اين كار ، چه حكمى دارد ؟\r\nج 8 - اگر معامله در مقابل پر و مو و پشم و امثال آن باشد ، اشكالى ندارد و امّا اگر در مقابل مثل پوست باشد ، جايز نيست ولى در حيوان حلال گوشت و يا حرام گوشت ، اگر تذكيه شده باشد جايز است .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nس 9 - پدرى زمينى را به مساحت 170 متر به فرزندش به مبلغ 170 هزار تومان فروخته و قولنامه نوشته‌اند ، و لكن پدر 70 هزار تومان را فى المجلس گرفته است و 100 هزار تومان باقى مانده را بابت سهم ارث حساب نموده كه بعد از فوت ، فرزند اين مقدار ارثى خود را تحويل بگيرد ، يعنى بعد از مرگ پدر كه به فرزند ارث مىرسد آن را نگيرد و در عوض ذمّه پسر برى شود ، اكنون فرزند آن زمين را فروخته تا خانه بخرد ولى پدر مىگويد ، مقدار باقى مانده مرا بده ، آيا بر فرزند لازم است باقى را بدهد يا خير ؟\r\nج 9 - آنچه را كه بابت ارث براى فرزندش مدّ نظر داشته ارث حساب نمىشود ، بلكه بايد بخشش و هبه نمايد و لذا اگر پدر قصد بخشش كرده نمىتواند پس بگيرد ، مگر آن كه از اوّل قصد هبه نكرده باشد و لو آن كه به خاطر ندانستن مسئله باشد .\r\nس 10 - پسرى ازدواج مىكند براى او يك حلقه طلا مىگيرند پسر براى اينكه استفاده نكند مىفروشد يا به جاى آن يك انگشتر عقيق مىگيرد در اين صورت اشكال دارد يا خير ؟\r\nج 10 - اشكال ندارد .\r\nس 11 - استخدام در بانكهايى كه بعضاً كار ربوى دارند براى كار ربوى و غير ربوى چه صورت دارد ؟\r\nج 11 - اگر جهت كارهاى غير ربوى استخدام گردد اشكال ندارد و بعد هم سعى نمايد كارهاى ربوى انجام ندهد .\r\nس 12 - پولى كه به عنوان دلّالى از طرف فروشنده و خريدار مىگيرند چه حكمى دارد ؟\r\nج 12 - اشكال ندارد .\r\nس 13 - خريد و فروش پرنده چه حكمى دارد و آيا در اين جهت فرقى بين پرنده حلال گوشت و حرام گوشت وجود دارد يا خير ؟\r\nج 13 - خريد و فروش اشكال ندارد و فرقى بين حلال گوشت و حرام گوشت نيست .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n\r\nمسائل شركت\r\n\r\nتصرّف شريك بدون اذن شركاء\r\nس 1 - ملكى بين دو نفر مشترك بود ، يكى از آنان فوت كرد در حالى كه بدهكار است ، وارث نيز قضيه داشتن ملك و درآمد آن را از طلبكار مخفى نگه داشته است ، آيا تصرّف وارث متوفّى و شريك در ملك به قدر حصّه خود صحيح است ؟\r\nج 1 - ورثه حقّ تصرّف در اموال ميّت را ندارد ، مگر آن كه اوّل ديون متوفّى را پرداخت نمايد و لذا تصرّف وارث در حصّه متوفّى قبل از اداء دين جايز نيست و امّا تصرّف شريك در حصّه خود به شرط آن كه به شريكش ضرر نزند ، اشكال ندارد .\r\nس 2 - آب قناتى مربوط به شش دانگ ملك است ، مالكين سه دانگ از آب ، هر 24 روز يك بار استفاده مىكردند حالا به مالكين سه دانگ ديگر مىگويند ما ضرر مىكنيم و بايد آب را نصف كنيم آنها مىگويند معمولًا چنين است و همين طور استفاده مىكنيم لذا مستدعى است به سئوالات ذيل پاسخ فرمائيد :\r\nالف - آيا اين كه مىگويند معمولًا چنين است ، اين معمولًا شرعاً حجيّت دارد ؟\r\nب - آيا تقسيم به نوبه ، لزوم شرعى دارد ؟\r\nج - آيا تصرّف آنها بدون رضايت مالكين سه دانگ ديگر صحيح است ؟\r\nج 2 - الف - تا زمانى كه تمام شركاء بر امر ديگرى توافق نكردند حجيّت دارد .\r\nب - بلى ، مگر اين كه همگى بر تصميم ديگرى موافقت كنند .\r\nج - صحيح نيست و براى رفع مشكل بايد به حاكم شرع مراجعه شود .\r\nس 3 - خانه‌اى مشترك بين سه نفر است ، يكى از شركاء تقاضا مىكند اجازه تصرّف در آن خانه را بدهيد ، آيا امتناع ديگر شركاء جايز است ؟\r\nج 3 - در صورتى كه موجب تضرّر به شريك تقاضا كننده شود ، امتناع جايز نيست .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nس 4 - چند برادر در يك خانه زندگى مىكنند مال و ملكشان مشاع مىباشد يكى از برادران در زمين مشاع درختى غرس مىكند و پسر در زمين پدر بدون اجازه يا با اجازه پدر درخت غرس مىكند ، يا زارع و دهقان و يا كارگر و يا خادم كسى در زمين صاحب زمين درخت مىنشاند آيا شرعاً آن درختان مال كدام يك از آنها مىباشد ؟\r\nج 4 - چنانچه زمين به نحو مشاع است و ديگران هم در زمين سهم دارند كسى كه درخت كاشته بايد اجارهء بودن درخت در سهم آنها را بدهد .\r\n\r\nتعريف و تقسيم شركت و هزينه‌هاى شركت\r\nس 1 - آيا در ملك شراكتى ، بدون تعديل سهمين ، قسمت حاصل مىشود با فرض آن كه هر دو شريك راضى هستند ؟\r\nج 1 - در صورتى كه راضى باشند اشكال ندارد ولى بايد قبل از تعديل ، قسمت هر كدام مشخّص شود و بعد مصالحه گردد .\r\nس 2 - دو نفر شريك ملكى هستند ، يكى از آنها سهم خود را مىخواهد وقف جايى كند ، اگر به ديگرى در اين جهت ضرر وارد شود چه بايد كرد ؟\r\nج 2 - مىتواند سهم خود را وقف كند و بايد دو سهم را به طورى كه به هيچ كدام ضررى نرسد تقسيم نمايند .\r\nس 3 - سه نفر شريك ، زمينى را به طور مشاع مالك هستند ، يكى از آنها بخشى از زمين را آباد كرده ، آيا دو نفر ديگر مىتوانند ادعاى حقّ كنند ؟\r\nج 3 - در صورتى كه با اذن شركاء ديگر بوده است ، اين قسمت آباد شده به طور مساوى از آنِ همه شركاء است و مقدارى را كه هزينه كرده است از ديگر شركاء به نسبت سهمشان دريافت كند و اگر بدون اذن بوده دريافت هزينه از شركاء ديگر مشكل است .\r\nس 4 - با توجّه به مادّه 162 قانون تجارت شركت مختلط سهامى را به شرح زير تعريف مىكند كه :\r\nشركت مختلط سهامى شركتى است كه در تحت اسم مخصوص بين يك عدّه شركاء سهامى و يك يا چند نفر شريك ضامن تشكيل مىشود و شركاء سهامى كسانى هستند كه\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nسرمايه آنها به صورت سهام يا قطعات سهام متساوى القيمة درآمده و مسئوليت آنها تا ميزان همان سرمايه است كه در شركت دارند .\r\nشريك ضامن كسى است كه سرمايه او به صورت سهام در نيامده و مسئول كلّيه قروضى است كه ممكن است علاوه بر دارايى شركت پيدا شود و در صورت تعدّد ضامن مسئوليت آنها در مقابل طلبكاران و روابط آنها با يكديگر تابع مقرّرات شركت تضامنى خواهد بود حال آيا اين تعريف با قوانين فقهى مطابقت دارد يا خير ؟\r\nج 4 - اگر شريك ضامن در اين تعريف به معناى اين است كه فقط ضمانت مىكند ، تعريف بلامانع است ولى اگر به عنوان يك شريك عمل مىشود يعنى از سودشركت او هم نسبتى دريافت مىدارد جايز نيست زيرا شركت داراى سرمايه نيست .\r\nس 5 - با توجّه به مادّه 116 قانون تجارت شركت تضامنى را به شرح زير تعريف مىكند كه :\r\nشركت تضامنى شركتى است كه در تحت اسم مخصوص براى امور تجارتى بين دو يا چند نفر با مسئوليت تضامنى تشكيل شود . اگر دارايى شركت براى تأديه تمام قروض كافى نباشد هر يك از شركاء مسئول پرداخت تمام قروض شركت است و هر قرارى كه بين شركاء بر خلاف اين ترتيب داده شده باشد در مقابل اشخاص ثالث كأن لم يكن خواهد بود آيا اين تعريف با قوانين فقهى مطابقت دارد يا خير ؟\r\nج 5 - عبارت اين مادّه قانون كه هر يك از شركاء مسئول پرداخت تمام قروض شركت است به نظر صحيح نيست زيرا اگر چند نفر در عرض واحد ضامن يك فرد باشند به تمامه صحيح نيست بلكه اگر به نحو نسبى ضامن باشند ، صحيح است و لذا اين تعريف با قواعد ضمان تطابق ندارد .\r\nس 6 - با توجّه به ماده 141 قانون تجارت شركت مختلط غير سهامى به شرح زير تعريف مىكند كه :\r\nشركت مختلط غير سهامى شركتى است كه براى امور تجارى در تحت اسم مخصوص بين يك يا چند نفر شريك ضامن و يك يا چند نفر شريك با مسئوليت محدود بدون انتشار سهام تشكيل مىشود شريك ضامن مسئول كلّيه قروضى است كه ممكن است علاوه بر دارايى شركت پيدا شود و شريك با مسئوليت محدود كسى است كه مسئوليت او فقط تا\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nميزان سرمايه‌اى است كه در شركت گذارده و يا بايستى بگذارد ، در اسم شركت بايد عبارت « شركت مختلط » و لااقل اسم يكى از شركاء ضامن قيد شود آيا اين تعريف با قوانين فقهى مطابقت دارد يا خير ؟\r\nج 6 - اگر سرمايه شركت در هنگام تعيين سود و زيان به سهام تقسيم گردد اين تعريف از نظر ما اشكالى ندارد .\r\nس 7 - با توجّه به مادّه 190 قانون تجارت شركت تعاونى توليد را به شرح زير تعريف مىكند كه :\r\nشركت تعاونى توليد شركتى است كه بين عدّه‌اى از ارباب حِرَف تشكيل مىشود و شركاء مشاغل خود را براى توليد و فروش اشياء يا اجناس به كار مىبرند همچنين توجّه به ماده 192 قانون تجارت شركت تعاونى مصرف را به شرح زير تعريف مىكند كه :\r\nشركت تعاونى مصرف شركتى است كه براى مقاصد ذيل تشكيل مىشود :\r\n1 - فروش اجناس لازمه براى مصارف زندگى اعمّ از اينكه اجناس مزبور را شركاء ايجاده كرده يا خريده باشند .\r\n2 - تقسيم نفع و ضرر بين شركاء به نسبت خريد هر يك از آنها .\r\nحال آيا اين تعاريف با قوانين فقهى مطابقت دارد يا خير ؟\r\nج 7 - اگر شركت تعاونى توليد به نحوى است كه صاحبان حِرَف دست‌آوردهاى خود را در مكانى جمع مىكنند و به فروش مىرسانند و حقّ العمل هم براى فروشندگان در نظر گرفته مىشود و هر شريك به مقدار جنسى كه از آنها به فروش مىرسد ، سود و زيان به همان نسبت داده مىشود اين نحوه اشكال ندارد ولى اطلاق شركت به اين ، صحيح نيست ولى اگر به صورت شركت ابدان است يعنى ارباب حِرَف كارهاى خود را براى فروش روى هم قرار مىدهند و سود و زيان هم تقسيم مىشود از نظر شرعى جايز نيست .\r\nس 8 - با توجّه به مادّه 183 قانون تجارت شركت نسبى را به شرح زير تعريف مىكند كه :\r\nشركت نسبى شركتى است كه براى امور تجارتى در تحت اسم مخصوص بين 2 يا چند نفر تشكيل و مسئوليت هر يك از شركاء به نسبت سرمايه‌اى است كه در شركت گذاشته‌اند آيا اين تعريف با قوانين فقهى مطابقت دارد يا خير ؟\r\nج 8 - از نظر فقهى اشكال ندارد .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nس 9 - افرادى مشتركاً درّه‌اى را كه چراگاه آهوان و كوه عام و بلد مالك بوده براى خودشان زمين ساخته و چراگاه حيوانات اهلى درست كرده‌اند داروغه كه قلدر بوده مقدارى از زمينهاى فوق را به عنوان چراگاه اسب خود براى خود اختصاص داده و بقيّه را براى خود و ديگران قرار داده است آيا اين مقدار اختصاص براى او حلال است يا نه ؟\r\nج 9 - لازم به ذكر است اگر زمينهاى مذكور جزء مرتعهايى باشد كه معمولًا احتياج به ترميم و آباد كردن ندارد تمام كسانى كه اين زمينها را تصرّف كرده‌اند ، بايد ازحاكم شرع اجازه بگيرند ولى اگر زمينها مرتع بالاصاله نباشد و افراد مذكور آباد كرده‌اند و همه بطور مساوى در آبادانى آن سهيم هستند ، همه شريك هستند ولى كسى حقّ ندارد كه اضافه بر حقوق ديگران براى خود چيزى را قرار بدهد و اگر اين كار را كرد ضامن است .\r\nس 10 - كسى يك هكتار زمين گرفته مثلًا شش دوم كار از عامل و زمين از صاحب زمين ، بعد از كاشت محصول ، عامل در حالى كه مقدارى هم كار كرده به دلائلى زمين را رها كرده و رفته در صورتى كه قرار بوده كه محصول را به عمل بياورد آيا در اين صورت اجرت المثل را صاحب زمين ضامن است يا خير ؟\r\nج 10 - اگر از محصول فوق برداشت شده است بايد سهم عامل به همان مقدار كه كار كرده پرداخت شود .\r\nس 11 - دو برادر و يك خواهر چند قطعه زمين آبى و غيره مشترك دارند و خود هر حصه خود را براى يكى از برادران خود هبه كرده و برادر ديگرش فوت شده سه تا پسر باقيمانده و از برادرى كه در قيد حيات مىباشد پنج تا پسر است ، در بالاى زمين ديمى مشترك كمى آثار آب پيدا مىشود و پسران برادر متوفى در خارج از كشور افغانستان بوده و پنج تا برادر كه خواهر حصه خود را براى پدر آنها هديه نموده آن نى آب را حفر كرده آب زياد بيرون آورده و زمين ديمى كه در زير آن آب حفر شده قرار گرفته مورد استفاده فراوان مىباشد و برادران حافر چشمه براى پسران عموى خود كه غايب بوده حقّ قائل نيستند آيا برادران غايب از اين آب و زمين احياء شده حقّ دارند يا خير ؟\r\nج 11 - به مقدارى كه چشمه قبلًا آب داشته و شريك بوده‌اند ، همه سهم مىبرند ولى مقدارى كه اضافه شده ، كسانى كه احياء كرده‌اند سهم مىبرند مگر آنكه كار افزايش آب را براى همه شركاء انجام داده باشند كه در اينجا آب متعلّق به تمام\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nشركاء مىباشد و حقّ الزحمه و مخارج كار را از شركايى كه كارى انجام نداده‌اند ، طلبكار هستند .\r\n\r\nاحكام شركت\r\nس 1 - دو نفر جهت سرمايه‌گذارى در يك طرح شريك مىشوند اگر مقرّر شود كه يكى از شركاء فقط در سود ، شريك خواهد شد و در زيان شريك نخواهد شد آيا اين قرارداد صحيح است ؟\r\nج 1 - اين قرارداد با روح شركت منافات دارد و لذا صحيح نيست و چه بسا موجب از بين رفتن و باطل شدن اصل عقد شركت شود .\r\nس 2 - دو نفر جهت سرمايه‌گذارى در يك طرح شريك مىشوند اگر توافق نكنند كه سود حاصله به نسبت سهم الشركه بين شركاء تقسيم شود ، امّا مقرّر شود كه يكى از شركاء در هر صورت ( چه سود و چه زيان ) حدّاقل معادل 20 درصد سهم الشركه خود را به عنوان سود دريافت كند آيا چنين قراردادى صحيح است يا خير ؟\r\nج 2 - اگر به عنوان حقّ العمل خواسته باشند سهمى اضافه به يكى از شركاء بدهند اشكال ندارد و الّا اشكال دارد .\r\nس 3 - براى اجراى يك طرح سرمايه‌گذارى چند نفر در تاريخهاى مختلف وارد سرمايه گذارى مىشوند آيا اين شركاء مىتوانند تقسيم سود را بر مبناى سهم الشركه و مدّت سرمايه‌گذارى تعيين كنند ؟\r\nج 3 - بايد به همين صورت كه مرقوم گرديده عمل شود و غير از اين صحيح نيست .\r\nس 4 - برخى با حمايت برخى تجّار محترم اقدام به تشكيل شركتى كرده‌اند كه هدف آن ايجاد تسهيلاتى در امر خريد وفراهم آوردن فرصتهاى شغلى براى جوانان است اين شركت پس از هماهنگى با فروشگاهها و مراكز خريد اقدام به صدور و فروش كارتهايى موسوم به كارت تخفيف مىكند خريداران اين كارت مىتوانند اجناس مورد نياز خود را از فروشگاههاى خاصّى با تخفيف ويژه خريدارى كنند از آنجا كه مؤسسين اين شركت تلاش\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nدارند كه تمامى معاملاتشان منطبق با موازين شرع باشد لطفاً نظرتان را در خصوص انطباق يا عدم انطباق دو قرارداد زير با موازين اسلامى اعلام فرمائيد :\r\nالف - شركت از يك سو با خريداران كالا مواجه است و از سوى ديگر با فروشندگان . به خريداران كالا كارتى ارائه مىكنند كه به آنان امكان خريد توأم با تخفيف از فروشگاههاى خاصّى را مىدهد و در قبال اين كارت كه براى مدّت شش ماه اعتبار دارد مبلغ نود هزار تومان دريافت مىكنند در قبال آن فروشندگان كالا نيز متعهد مىشوند كه تخفيف داده شده به خريداران صاحب كارت را پرداخت نمايند .\r\nب - شركت با ارسال سه برگه بازاريابى براى خريداران كارت تخفيف اين امكان را فراهم مىكند كه خود اقدام به بازاريابى و فروش اين كارتها بكنند از اين رو هر متقاضى مىتواند مبلغ لازم براى خريد كارت را پرداخت كند .\r\nيك سوّم از مبلغ مزبور به حساب شركت واريز شده و يك سوّم ديگر به خود فروشنده تعلّق گرفته و يك سوّم آخر به فردى تعلّق مىگيرد كه فروشنده اوّليه كارت به فروشنده فعلى بوده است كه اصطلاحاً سرگروه نام دارد اگر فروشنده فعلى در فروش سه برگه بازاريابى كه به او تحويل شده تا دو ماه موفّق نشود اين برگه‌ها از اعتبار ساقط مىشوند .\r\nنكته : كارتهاى تخفيف ارائه شده محدوديتى در ميزان خريد ندارند .\r\nج 4 - الف - به نظر مىرسد كه اگر كارتهايى كه فروخته مىشود داراى اعتبار باشد و لااقل شركت ، اعتبارى به آن بدهد كه در نزد عرف داراى قيمت باشد اين گونه معامله و قرارداد اشكال شرعى ندارد .\r\nب - اگر حقّ بازارياب را به عنوان حقّ العمل بدهند اشكال ندارد .\r\n\r\nقرعه\r\nس 1 - آيا قرعه اصل است يا اماره يا دليل ؟ ( زيرا برخى از فقهاى عظام قائلند به اينكه قرعه غالباً مطابق واقع است پس اماره است و برخى آن را اصل مىدانند و . . . )\r\nج 1 - قرعه يك قاعده فقهيه است كه از بعضى از روايات فهميده مىشود آنجا كه تعيين واقعى دارد ، مانند اماره عمل مىكند ولى در آنجا كه تعيين واقعى ندارد و فقط وظيفه عملى را مىخواهد روشن كند ، به صورت اصل عمل مىكند .\r\nس 2 - آيا تنها قاضى مىتواند استعمال قرعه كند يا استعمال قرعه اعمّ است ؟\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nج 2 - قرعه عامّ است و غير قاضى هم مىتواند قرعه‌كشى كند ولى در مواردى كه قاضى وظيفه به قرعه دارد ، قرعه ديگران حجيّت ندارد .\r\nس 3 - در مقام تعارض قرعه با استصحاب يا اصول ديگر كدام مقدّم است ؟\r\nج 3 - اصول ديگر مقدّم بر قرعه مىباشد .\r\nس 4 - آيا در شرايط فعلى جهان كه براى كشف حقيقت از طرفى مانند نظر به كارشناس ، معاينه محلّى و . . . استفاده مىشود باز هم بايد قرعه استعمال شود يا خير به عبارت ديگر آيا نظر كارشناس ، معاينه محلّى و امارات و . . . . نيز مىتواند مرجّح محسوب شود تا نوبت به قرعه نرسد ؟\r\nج 4 - اگر موارد مذكوره موجب علم و اطمينان گردد ، نوبت به قرعه نمىرسد و مقدّم بر قرعه هستند\r\nس 5 - موارد استفاده قرعه و محلّ جريان آن چيست ؟\r\nج 5 - الْقُرْعَةُ لِكُلِّ امْرٍ مُشْكِلْ . قرعه در هر موردى كه دليل يا اماره يا اصل ديگرى اجراء نگردد مىتواند محلّ جريان باشد .\r\nس 6 - آيا قرعه عزيمت است ( عمل به آن واجب است و تركش جايز نيست ) يا رخصت است ؟\r\nج 6 - در مواردى كه امر به قرعه شده قرعه عزيمت است .\r\nس 7 - در مواردى كه قرعه استعمال مىشود آيا ترتيب آثار آن لازم است و تخلّف از مقتضاى آن و عدول از آن جايز نيست ؟\r\nج 7 - ترتيب آثار و لوازم آن در مواردى كه بايد قرعه انجام شود ، لازم است .\r\n\r\nمتفرّقات\r\nس 1 - دو شريك در مالى بالاشاعه مقلّد دو مجتهدند كه فتواى آنها در مورد خمس و زكات فرق دارد تصرّف آنها چه حكمى دارد ؟\r\nج 1 - مانع ندارد و هر كدام به فتواى مرجع خويش عمل نمايند .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nس 2 - زيد به عمرو قول داده كه اگر روى زمينش كار كند و آن را آباد كند او را شريك مىكند پس از سالها زحمت عمرو ، زيد از قولى كه داده بود تخلّف مىكند آيا زيد ضامن است و آيا عمرو حقّى دارد ؟\r\nج 2 - در صورتى كه اين قول ضمن عقد لازمى داده شده ، واجب است كه عمرو را شريك نمايد و اگر تخلّف كرد زيد ضامن اجرة حقّ العمل عمرو است كه بايد تمام كارهايى را كه عمرو انجام داده تدارك كند و همچنين اگر ضمن عقدى نباشد ، چون عمل مؤمن محترم است ضامن كارهاى عمرو است .\r\nس 3 - دو نفر مشتركاً مغازه‌اى خريده‌اند ، يكى از آنان بدون اطّلاع ديگرى سند را به نام خود تنظيم كرده ، آيا اين كار موجب از بين رفتن حقّ شريك ديگر مىشود ؟\r\nج 3 - اين كه فقط به نام خود ثبت كرده است خلاف مىباشد و حقّ شريك محفوظ است .\r\nس 4 - آيا يكى از دو شريك مىتواند ديگرى را مجبور به قسمت كند ، با فرض آن كه به ديگرى ضرر وارد مىشود يا بالعكس ؟\r\nج 4 - بايد به حاكم شرع مراجعه نمايند تا مسئله از نزديك بررسى شود .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\n\r\nمسائل بخشش\r\n\r\nاحكام بخشش\r\nس 1 - در رساله عمليه نوشته شده كه در هبه ذى رحم رجوع به مال هبه شده جايز نيست ، حالا اگر رجوع كرد حكم غصب را دارد يا اين كه مخالفت حكم تكليفى كرده است ؟\r\nج 1 - اگر رجوع كند اثر ندارد و پس گرفتن آن مال بدون رضايت صاحبش غصب است .\r\nس 2 - شخصى زنى را صيغه كرده و زن دخترى دارد و دختر ربيبه مرد است ، حال چيزى را به دختر بعنوان هبه داده است آيا اين دختر مصداق هبه ذى رحم است يا نه ؟\r\nج 2 - دختر پس از دخول به مادر محرم مىشود ، ولى مصداق ذى رحم نيست و اين هبه هم حكم هبه به ذى رحم را ندارد .\r\nس 3 - اگر هبه‌اى از طرف پدر به پسران واگذار شده و بعد از تحويل دادن زمين يا جنس ، آيا پدر مىتواند آن هبه را از فرزندان خود مطالبه كند ؟\r\nج 3 - هبه به ذى رحم از عقود لازمه است و پدر نمىتواند شىء هبه شده را پس بگيرد .\r\nس 4 - آيا جايز است كه پدرى بدون مرجّح دنيوى و اخروى قسمتى از دارايى خود را به يكى از فرزندان خود هبه كند ؟\r\nج 4 - اشكالى ندارد ، ولى سعى شود اين كار را انجام ندهد ، زيرا باعث كدورت بين فرزندان مىگردد .\r\nس 5 - آيا زن و شوهر كه به يكديگر هبه مىكنند ، مىتوانند رجوع كنند ؟\r\nج 5 - نمىتوانند رجوع كنند .\r\nس 6 - آيا جعل خيار فسخ در هبه به ذى رحم جايز است ؟\r\nج 6 - شرط رجوع در هبه به ذى رحم جايز نيست ، مگر شرط گرفتن عوض كند .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n\r\nاحكام هبه\r\nس 1 - آيا فرقى بين بذل و هبه و ابراء الذمّه هست يا خير ؟\r\nج 1 - تفاوتى كه در بذل با هبه مىتوان به آن اشاره كرد آن است كه هبه احتياج به قبول دارد و لذا اگر مثلًا كسى مالى را به شخصى هبه كند تا زمانى كه قبول نكرده ، مستطيع نمىشود ولى در بذل به محضى كه مال بذل شد ، مستطيع مىشود و احتياج به قبول ندارد و ابراء ذمّه هم كه تفاوتش مشخص است كه ذمّه برىء مىشود نه عين .\r\nس 2 - كسى مالى را به شخص غير ذى رحم بذل كرده يا هبه نموده است آيا صاحب پول تا عين باقى است مىتواند رجوع كند و اگر ذى رحم باشد چطور ؟\r\nج 2 - اگر عين باقى است از غير ذى رحم مىتواند پس بگيرد ولى از ذى رحم نمىتواند پس بگيرد .\r\nس 3 - شخصى از مال منقول خود براى پسر خود كه غايب بوده هبه نموده و نفر ديگرى را وكيل گرفته كه از جانب غايب قبض كند آيا اين هبه نافذ است يا خير و چون واهب تا برگشت غايب فوت كرد و اين وكالت نيز با اجازه حاكم شرع بوده كه واهب وكيل براى غايب گرفته است ؟\r\nج 3 - اشكال ندارد و شرط لازم است .\r\nس 4 - شخصى ملك و زمين خود را براى نفر ديگرى هبه مىكند و مىگويد تا زنده‌ام اختيار آن را داشته باشم آيا اين هبه نافذ و شروط لازم مىشود يا خير ؟\r\nج 4 - اشكال ندارد و شرط لازم است .\r\nس 5 - شخصى زمين خود را براى اولادش هبه مىكند و مىگويد تا زنده است اختيار تصرّف آن را داشته باشد آيا اين هبه صحيح است يا خير ؟\r\nج 5 - اگر پدر زمين را به قبض اولاد در آورد كه هبه تحقّق پيدا كند و بعد انتفاعش براى پدر باشد ، اشكال ندارد .\r\nس 6 - شخصى داراى شش پسر بوده است ، شانزده سال قبل زمين موروثى پدرى خود را كه در منطقه هزاره جات افغانستان قرار داشت براى چهار پسر خود هبه نموده است و براى\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nدو تاى ديگر از فرزندان آنچه دارد با يك حياط كه در شهر كابل مركز افغانستان داشت هبه كرد و بعد از تحوّلات كه در شهر كابل به وجود آمد تمام دارايى و يك حياط كه در كابل بوده همه از بين رفته و نابود شدند و هيچ چيزى باقى نماند حالا شخص واهب مىگويد زمينى را كه قبلًا براى چهار پسر هبه كرده است آن هبه باطل است و زمنيهاى هزاره جات در بين شش فرزند بطور مساوى قسمت شود آيا اين هبه به گفته واهب باطل مىشود يا خير ؟\r\nج 6 - اگر واقعاً پدر اموال را به اين صورت كه مرقوم شده هبه نموده و به فرزندان تحويل نموده و قبض و اقباض صورت گرفته است ، هبه لازم است و به اينكه پدر مىگويد باطل است ، هبه باطل نمىشود زيرا هبه به ذى رحم از عقود لازمه است .\r\nس 7 - شخصى زمين خود را براى اولادش هبه مىكند و اولادش در مسافرت است و حاضر نيست تا هبه را قبول كند ، تا وقتى از مسافرت بر مىگردد پدر كه واهب بوده است فوت مىكند آيا اين هبه صحيح مىشود يا خير ؟\r\nج 7 - اگر پدر يا شخص ديگرى به نيابت و يا وكالت از اولاد ، هبه را قبض كرده باشد صحيح است و الّا هبه باطل مىباشد .\r\nس 8 - شخصى زمينى را هبه كرده به آموزش و پرورش و تحويل داده آيا مىتواند رجوع كند ؟\r\nج 8 - حقّ رجوع ندارد چون اين گونه هدايا قربةً الى اللّه مىباشد .\r\nس 9 - بعضاً اتّفاق مىافتد كه امدادگران در همكارى با اورژانس به منزلى جهت مداوا و درمان مصدوم مراجعه مىنمايند صاحبخانه در قبال انجام وظيفه شرعى و داوطلبانه به قصد تشكّر هديه‌اى مىدهد تكليف دريافت و عدم دريافت با توجّه به اصرار صاحبخانه چيست ؟\r\nج 9 - اگر به عنوان تشكّر و هديه مىدهد اشكال ندارد ولى سعى شود كه اين كار مرسوم نگردد زيرا چه بسا باب شدن اين مطلب به اصل امدادگرى و خدمات رسانى كه بسيار شريف است ضرر وارد كند .\r\nس 10 - مردى همسرش را كتك زده و لذا ديه اين جنايت را به دخترش مىدهد كه دختر به مادر برساند مادر به دخترش مىگويد كه قبول كردم و به تو بخشيدم با اين وصف كه در هبه قبض شرط است همين مقدار كفايت مىكند يا خير ؟\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nج 10 - همين مقدار كفايت مىكند و در حقيقت اگر قبض هم احتياج داشته باشد وكالت در قبض را به دختر داده و كفايت مىكند .\r\n\r\nاحكام صلح\r\nس 1 - اگر پدرى تمام يا قسمتى از اموالش را در مقابل ده سير نبات به يكى از فرزندانش صلح نمايد و ضمن عقد صلح امور زير را شرط نمايد كه :\r\n1 - مادام الحيات حقّ فسخ صلح را داشته باشد و حقّ فسخ با صلح كننده باشد و قابل انتقال به ورثه نباشد .\r\n2 - منافع مورد صلح در زمان حيات مصالِح متعلّق به وى بوده و در اين مدّت متصالح حقّ تصرّف در مورد صلح را نداشته باشد .\r\n3 - متصالح تا سى سال حقّ انجام هيچگونه معامله‌اى در موضوع صلح جز اجاره كوتاه مدّت را نداشته باشد ، آيا چنين عقدى صحيح است ؟\r\nج 1 - اين عقد صلح كه واقع شده با تمامى شروط صحيح است در صورتى كه صلح معاملى باشد و لازم است به تمام شروط عمل گردد و از نظر شرعى هيچ اشكالى ندارد .\r\nس 2 - اين جانبه تمام اموال منقول و غير منقول خودم را به شوهرم مصالحه شرعى نموده‌ام و همچنين شوهرم تمام اموال منقول و غير منقول خودش را به من مصالحه شرعى كرده است به تائيد شهود كتباً و شفاهاً ، حال با توجّه به نداشتن فرزند و فوت والدين ، برادران شوهر مرحومم بعد از فوت او ادّعاى ارث دارند لطفاً حكم شرعى را بيان فرمائيد\r\nج 2 - نظر به آنكه صلح بين الاثنين انجام گرفته در صورتى كه صلح زن تاريخش مقدّم بر صلح مرد باشد و زن اوّل اموالش را به مرد صلح نمود و بعد مرد اموالش را به زن صلح كرده ، نسبت به اعيان تا زمان صلح و نسبت به منافع حتّى بعد از صلح و تا آخر عمر و مصالح تماماً متعلّق به متصالح است و ورثه در اين اموال سهمى ندارند ولى اعيان و حتى منافع آن كه به ملك مرد داخل شده بعد از صلح حقّ الارث است كه تمام ورثه حتّى زن از اين اموال ارث مىبرد . لازم به ذكر است اگر صلح شامل اموالى كه مصالح اوّل صلح نموده ، نباشد پس در ملك صلح كننده باقى مىماند و متعلّق به ارث است و در غير اين صورت آن اموال هم مربوط به\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nمتصالح مىباشد و اگر مرد اوّل اموالش را به زن صلح كرد و زن هم بعد اموالش را به مرد صلح نموده ، اموال باقى مانده از مرد به ورثه مىرسد و عَلى مافَرَضَ الّله تقسيم مىگردد .\r\n\r\nهبه معوّضه\r\nس 1 - شخصى زمين خود را براى كسى هبه مىكند به شرط عوض ، موهوب له عوض را تأديه نمىكند آيا وارث واهب حقّ خيار فسخ را دارد يا خير ؟\r\nج 1 - براى وارث واهب حقّ رجوع است .\r\nس 2 - آيا مادر مىتواند زمينى را كه سهم او هشت يك مىشود به پسر بزرگتر خود ببخشد كه بعداً براى او نماز و روزه بدهد ؟\r\nج 2 - اگر منظور از مادر ، همسر متوّفى است از زمين ارث نمىبرد ولى هر چه را كه ارث مىبرد در زمان حيات اگر به يكى از پسران ببخشد اشكال ندارد .\r\nس 3 - در هبه معوّضه بعضى از مقدار عوض در ذمّه موهوب له باقى مىماند ، آيا در اينجا خيار فسخ دارد يا خير ؟\r\nج 3 - در هبه معوّضه ، اگر موهوب له عوض را به واهب ندهد ، واهب حقّ رجوع دارد .\r\n\r\nمتفرّقات بخشش\r\nس 1 - شخصى ساختمانى را به وزارت درمان و آموزش پزشكى ، جهت بيمارستان اهداء كرده ، آيا وزارت مذكور مىتواند آنجا را جهت تحصيلات دانشجويان ، تبديل به دانشكده كند با اين كه شفاهاً نظر اهداء كننده ، بيمارستان بوده است ؟\r\nج 1 - جايز نيست مگر اين كه بيمارستان در كنار دانشكده قرار گيرد .\r\nس 2 - آيا در هبه معوّضه چنانچه اقباض از يك طرف حاصل نشود ، هبه لازم خواهد بود ؟\r\nج 2 - هبه لازم نيست ، مگر وكالةً قبض و اقباض بدست قبض كننده داده شود .\r\nس 3 - آيا هبه چيزى كه مشاع است امكان پذير و صحيح است ؟\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nج 3 - اگر با اجازه شريك باشد ، اشكال ندارد .\r\nس 4 - اگر انسان چيزى را به يكى از دوستان خود هبه كند بعد از مدّتى كه آن چيز ، در تصرّف او در آمده و هنوز جنس باقى است ، آيا حقّ پس گرفتن دارد يا خير ؟\r\nج 4 - در صورتى كه هبه معوّضه نباشد و همچنين شىء كه هبه داده شده تلف نشده و تصرّفى هم در آن نشده باشد كه عرفاً بگويند اين تصرّف موجب تغيير ماهيّت شىء است ، مىتواند آن را پس بگيرد .\r\nس 5 - آيا بخشش منافع ملك صحيح است ؟\r\nج 5 - بخشش منافعى كه تدريجى الحصول است ، به نحو ابراء ذمّه است .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n\r\nمسائل اجاره\r\n\r\nاجاره منزل\r\nس 1 - نظر اسلام را پيرامون مسئله ذيل كه در بانكها يا شركتها ( اشخاص حقوقى و يا بعضاً حقيقى ) صورت مىگيرد ، بيان فرمائيد :\r\nملكى كه با مشاركت مدنى خريده مىشود و آن را به ديگرى به شرط تمليك اجاره مىدهند كه پس از پرداخت مبلغ مورد قرارداد كه طبعاً بيش از پولى است كه ملك با آن خريده شده تملك آن به مستأجر داده مىشود ؟\r\nج 1 - اگر به صورت شرط ضمن عقد اجاره باشد يعنى ملك را اجاره دهد در هر ماهى به مبلغ و مدّت معيّنى كه پول بيش از مبلغ خريد را تحصيل نمايد سپس ملك را به او انتقال دهد نهاية الامر در حال انتقال ملك چيزى در قبال آن قرار نمىگيرد ، كه اين انتقال صورت فروش ندارد ، بلكه به صورت هبه غير معوّضه مىباشد و اگر مال الاجاره مدّت گذشته را عوض ملك قرار دهد موجب فساد اجاره مىشود ، چون در اين صورت اجرتى در مقابل استفاده از منافع قرار نگرفته است پس به نظر مىرسد تعبير به اجاره اشتباه است بلكه مراد پرداخت وجه ملك به اقساط است كه در پايان انتقال ملك حاصل مىشود كه اين صورت اشكالى ندارد .\r\nس 2 - خانه‌اى را اجاره كردم و بعد آن را به اجاره بيشتر دادم و رضايت صاحب خانه را هم گرفتم ، آيا صحيح است ؟\r\nج 2 - در صورتى كه كارى در خانه كرده باشد كه سبب افزايش قيمت گردد مىتواند به بيشتر از آنچه اجاره كرده ، اجاره دهد و الّا بيش از مقدارى كه اجاره كرده نمىتواند اجاره دهد و اشكال دارد .\r\nس 3 - اگر موجر بدون آن كه شرط كند طبق عرف خانه را اجاره داد يك خانواده در آن سكونت ورزند ، مستأجر دو خانواده بود ، آيا موجر علاوه بر آنچه توافق كردند ، حقّى ديگر دارد ؟\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nج 3 - در صورتى كه عقد الاجاره فقط براى سكونت يك خانواده بسته شده پس در صورت سكونت دو خانواده موجر حقّ خيار دارد و امّا اگر به صورت مطلق عقد بسته شده است و انصرافى هم در كار نباشد ، موجر حقّ اضافى ندارد .\r\nس 4 - اگر موجر ملكى را اجاره داد و لكن حين العقد مغبون واقع شد ، آيا حقّ فسخ دارد ؟\r\nج 4 - بلى خيار غين دارد .\r\n\r\nمتفرّقات اجاره\r\nس 1 - تصرّف مستأجر در ملك اعمّ از خانه و مغازه پس از انقضاى مدّت اجاره ، بدون اجازه مالك با فرض آن كه مستأجر خود نيز در مضيقه است و چاره‌اى ندارد ، چگونه است ؟\r\nج 1 - بايد از مالك اجازه بگيرد و بر مالك هم واجب است كه به او مهلت داده تا مكانى ديگر تهيّه كند .\r\nس 2 - اگر كسى چيزى را بخرد به قيمت صد هزار تومان و سپس آن را به همان شخص با توجّه به عرف بازار كرايه بدهد ، حكم شرعى چيست ؟\r\nج 2 - اگر منظور از كرايه اجاره باشد در مثل چيزى كه عينش باقى باشد مثل فرش و ظروف ، مىتواند پس از خريد كرايه بدهد .\r\nس 3 - در رابطه با سرقفلى معمول است كه فروشنده سرقفلى مغازه را علاوه بر اين كه مبلغ معيّنى به شخص خريدار واگذار مىكند ، خريدار بايد ماهانه مبلغ معيّنى به حسب عرف محلّ كه متفاوت است به فروشنده بدهد ، آيا شرعى است ؟\r\nج 3 - چون قسم مشروع سرقفلى در نزد عرف و عقلاء روز داراى اعتبار است ، لذا قابليّت دادن اجاره و گرفتن وجه ماهانه دارد و بلا اشكال است .\r\nس 4 - اگر كسى در ملك موقوفه ساختمانى را با پول خود بنا كرد و آن را اجاره داد ، آيا مال الاجاره از آنِ موقوفه است يا خود شخص ؟\r\nج 4 - در صورتى كه ساختمان سازى در زمين موقوفه جايز بوده است ، مقدارى از اجاره بابت زمين در مصارف وقف خرج گردد و اجاره اعيانى متعلق به بانى ساختمان است .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nس 5 - اگر كسى براى اين كه خانه‌اى را به مبلغ كمترى اجاره كند مقدارى پول پيش به صاحب خانه بدهد به عنوان رهن مرسوم ، آيا اين عمل جايز است يا خير ؟\r\nج 5 - به عنوان رهن صحيح نيست بلكه مىتواند خانه را با قيمت مشخّص به مستأجر بدهد و در ضمن عقد شرط كند كه مستأجر مبلغى را به عنوان قرض الحسنه به موجر بپردازد كه اين كار جايز است و مصداق ربا هم نمىباشد .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\nمسائل دِين\r\n\r\nمستثنيات دين\r\nس 1 - آيا بدهكارى كه فقط خانه دارد ، مىتوان او را مجبور به فروش خانه براى اداى دين كرد ؟\r\nج 1 - خانه از مستثنيات دين است و نبايد در مقابل بدهكارى فروخته شود .\r\nس 2 - الف - اگر مردى با زنش مشاعاً مالك منزل مسكونى باشند زوجه مىتواند از بابت مهريّه‌اش سهم زوج را به ميزان طلبش تملّك يا مطالبه فروش نمايد يا شامل مستثنيات دين است ؟\r\nب - اين كه منزل مسكونى مديون از مستثنيات دين شمرده شده شامل ملك مستقلّ است يا مشاع را هم شامل است ؟\r\nج 2 - الف - اگر بنام كردن خانه به نام همسر باعث نشود كه مرد را از خانه خارج كنند و مرد بتواند بدون هيچگونه منّتى در خانه سكونت داشته باشد ، زن مىتواند مهريّه را از مرد بگيرد .\r\nب - تفاوتى نمىكند .\r\nس 3 - در صورتى كه خريد منزل مسكونى مطابق شأن از وجوهى باشد كه به انحاء مختلف كلاهبردارى ، قرض و غيره از مردم گرفته شده و يا اينكه آن وجوه به صورت وديعه نزد او بوده بفرمائيد :\r\nالف - آيا منزل مسكونى مطابق با شأن مطلقاً از جمله مستثنيات دين محسوب مىشود ؟\r\nب - در صورتى كه خريد خانه به قصد فرار از دين يا به قصد عدم ردّ وجوه متعلّق به ديگران باشد اصل معامله چه حكمى دارد ؟\r\nج - در صورت صحّت معامله مذكور ، آيا مىتوان آن را به نفع طلبكاران به فروش رساند ؟\r\nد - آيا بين صورتى كه شخص از ابتدا به قصد خريد واحد مسكونى اقدام به اخذ وجوه تحت عناوين مختلف نموده با صورتى كه بعد از اخذ وجوه و به قصد فرار از دين اقدام كرده تفاوتى وجود دارد ؟\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nه - هرگاه طلب مزبور مهريّه زوجه باشد آيا مشاراليها مىتواند منزل مسكونى را جهت استيفاى حقّ خود توقيف كند ؟\r\nج 3 - الف - اگر با عين پول حرام خريده باشد ، از مستثنيات دين محسوب نمىشود و اگر به ذمّه خريده باشد جزء مستثنيات است .\r\nب - در صورتى كه از عين حرام خريده باشد ، معامله باطل و الّا صحيح است .\r\nج - جزء مستثنيات دين است و فروش آن جايز نيست .\r\nد - به نظر ما قصد ، موجب تفاوت نمىشود .\r\nه - توقيف اشكال ندارد ولى نمىتواند به ملكيّت خود در آورد .\r\n\r\nفروش اموال بدهكار در مقابل دين\r\nس 1 - اگر كسى بدهى او زياد شده و از پرداخت آن عاجز است ، آيا مىتوان سرقفلى مغازه بدهكار را تصرّف كرد و از اين طريق طلب طلبكاران را پرداخت نمود ؟\r\nج 1 - سرقفلى مىتواند بابت مطالبات و بدهى حساب شود .\r\n\r\nپرداخت دين\r\nس 1 - اگر ماترك ميّت كفايت از دين او نكند ، تكليف چيست ؟\r\nج 1 - نسبت به ديونى كه دارد نسبت سنجى كنند و به طلبكاران بپردازند و شايسته است كه ورثه ديون ميّت را تبرّعاً بپردازند .\r\nس 2 - اگر مديون چيزى را بعنوان دينى كه دارد ، معيّن نمايد آيا ملك طلبكار مىشود ؟\r\nج 2 - در تعيُّن ، قبض شرط است .\r\nس 3 - مىگويند در فشار قرار دادن مديون براى پرداخت بدهى اشكال دارد ، حال اگر خود طلبكار در عسرت باشد و نياز مبرم به پول خود داشته باشد تكليف چيست ؟\r\nج 3 - در صورتى كه وقت مطالبه دين رسيده باشد ، مطالبه پول توسط طلبكار اشكال ندارد و در صورتى هم كه صاحب مال در عسرت باشد ، مىتواند فشار بياورد تا مال را بگيرد .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nس 4 - در نزاع بين بدهكار و طلبكار ، بدهكار حاضر به پرداخت بدهى نيست شخصى براى جلوگيرى از پيامدهاى بعدى پول طلبكار را از جانب خود مىدهد آيا در اين صورت بدهكار برىءالذمّه مىشود ؟\r\nج 4 - شخص ميانجى كننده بايد مال را به بدهكار ببخشد و از جانب او به طلبكار بدهد تا بدهكار برىء الذمّه شود .\r\nس 5 - اينجانب مبلغى از شخصى قرض گرفتم الان شكّ دارم كه قرضم را پرداخته‌ام يا خير طرف مقابل هم شكّ دارد كه قرض پرداخت شده يا نه تكليف چيست ؟\r\nج 5 - البته حكم شرع آن است كه بايد پرداخت كنيد ولى با هم مصالحه نمائيد بسيار خوب است .\r\n\r\nخسارت تأخير اداء دين\r\nس 1 - آيا اخذ خسارت در تأخير اداى بدهى در صورتى كه شرط شده باشد ، مشروعيّت دارد ؟\r\nج 1 - جايز نيست و مشروعيّت ندارد مگر اين شرط در ضمن عقد لازمى غير از عقد قرض شده باشد كه آن هم خالى از اشكال نيست .\r\nس 2 - كسى را كه ضامن شده‌ام و وام خود را پرداخت نكرده آيا مىتوانم جنسى را از او بردارم و بفروشم و بدهى او را پرداخت كنم ؟\r\nج 2 - از نظر شرعى ضامن بايد بدهكارى وام گيرنده را خود پرداخت كند آنگاه مىتواند جنس را از وام گيرنده به عنوان گرو بردارد تا در صورتى كه وام گيرنده بدهى خود را پرداخت نكرد ، آن را بفروشد و طلب خود رابردارد .\r\n\r\nمتفرّقات دين\r\nس 1 - اگر مديون هنگام پرداخت بدهى به طلبكار تذكّر ندهد كه اين وجه از بابت بدهى است ، آيا در صورت آگاهى يا عدم توجّه طلبكار ، بدهكار برىء الذمّه مىشود ؟\r\nج 1 - در صورتى كه مال پرداخت شده همراه با قرينه‌اى است كه نشان مىدهد به عنوان پرداخت دين است ، برىء الذمّه مىشود ولى در صورتى كه هيچ قرينه‌اى\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nنباشد برىء الذمّه شدن بدهكار ، خالى از اشكال نيست .\r\nس 2 - اگر شخصى وام در جهت خاصّ و ناظر به يك موضوعى از بانك و يا صندوق قرض الحسنه‌اى بگيرد آيا بعد از دريافت وجه مىتواند اين پول را به كسى قرض بدهد ؟\r\nج 2 - نمىشود و بايد فقط در همان راهى كه معيّن شده صرف گردد .\r\nس 3 - اگر وصىّ ثلث اموال ميّت را به صورت دين برداشت ، بعد از گذشت چند سال ، آيا بايد همان مبلغ يوم القرض را بدهد يا بيشتر ؟\r\nج 3 - اگر به صورت نقدى تبديل شد و به ذمّه گرفت همان مبلغ را بدهكار است ، مگر كاملًا از ماليّت ساقط شود يا به منزله آن باشد ، كه در اين صورت احتياط در دادن قيمت فعلى است .\r\nس 4 - در صورتى كه شخص بدهكار ، هيچ اطّلاعى از صاحبان طلب نداشته باشد ، براى پرداخت بدهيهاى خود چگونه عمل كند ؟\r\nج 4 - در صورتى كه طلبكاران محصور در چند نفر هستند و به شخصه آنها را نمىشناسد ، بايد از همه آنها حلاليّت بطلبد و در صورتى كه به هيچ وجه امكان ندارد كه اطّلاع پيدا كند ، جزء مجهول المالك است و بايد به حاكم شرع تقديم شود .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n\r\nمسائل غصب\r\n\r\nردّ كردن مال غصبى\r\nس 1 - اگر برگرداندن مال غصبى به غاصب ضررى وارد كند ، مثلًا مال مغصوبه را در ساختمان استفاده كرده است در صورتى كه صاحب مال عين مالش را مىخواهد ، وظيفه چيست ؟\r\nج 1 - غاصب بايد عين مال را بپردازد ، گرچه مستلزم ضرر فراوانى باشد .\r\nس 2 - اگر كسى براى پس گرفتن مال غصب شده‌اش متضمن مخارجى شد ، آيا شرعاً مىتواند آن را نيز از غاصب بگيرد ؟\r\nج 2 - اگر گرفتن حقّ از غاصب ، متضمّن مخارجى باشد نمىتوان از غاصب طلب كرد .\r\n\r\nتقلّب در كارها\r\nس 1 - اگر كسى با تقلّب و رشوه مدرك تحصيلى بگيرد و با آن مشغول به كار شود حقوق و مزايايى كه مىگيرد چگونه است و آيا توبه‌اش پذيرفته مىشود ؟\r\nج 1 - تملّك حقوق و باقى مزايا خالى از اشكال نيست و با پرداخت حقوق گرفته شده ان شاءالّله توبه قبول مىشود .\r\n\r\nتصرّف در مال غير\r\nس 1 - دولت بعضى از زمينهاى مردم يا خانه‌هاى آنان را مثلًا براى خيابان كشى مىگيرد ، گرچه دولت پول آن را مىدهد لكن چون مورد علاقه صاحبش هست باطناً راضى نيستند ، آيا صدق غصب مىكند ؟\r\nج 1 - اگر حقّ شرعى و عرفى را گرفته است غصب نيست و اگر اجبارى باشد مسئله حكومتى است و اگر تحصيل رضايت ممكن نباشد بايد ولىّ فقيه در اين موارد اجازه بدهند ، اگر تحصيل رضايت ممكن نباشد .\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nس 2 - اگر كسى در زمين غصبى كشاورزى كند ، آيا محصولات بدست آمده مال خودش مىباشد ؟\r\nج 2 - مال زارع است و بايد اجرت زمين را به مالك بدهد .\r\nس 3 - زمينى به مساحت 30 هكتار متعلّق به اهالى يك روستا بود كه هر ساله برنج مىكاشتند و اختيار آن به عهده كدخداى زمان سابق بود بعد از چند سال كدخدا زمين را از مردم گرفته و شخصاً زراعت مىكرد شخصى يك هكتار زمين را با اين شخص عوض كرد شخص مذكور هم با شخص ديگر عوض كرده حال زمينى كه با يك واسطه به تصرّف ديگران درآمده و با حيله از دست مردم رفته آيا معاوضه‌اش اشكال دارد يا خير ؟\r\nج 3 - چون كدخدا زمين را بدون رضايت از مردم گرفته ، تمام تصرّفات بعدى مورد اشكال است .\r\nس 4 - در قريه‌ها و مناطق چنين رسم مىباشد كه صحرا و كوه عامّ را در بين خودشان طورى حدود قرار مىدهند كه حريم هر كس مشخص مىباشد و هر كس در حدود خود گياهانى مىكارد و علف آن را براى مواشى خود جمع آورى مىكند ، حال نفرى ديگر از حدود مشخصّه شخصى ديگر علف آن را جمع مىكند و آن شخص كه حدود متعلّق به او بوده آن علف جمع آورى شده را مىگيرد آيا شرعا جواز دارد يا خير و بعضى از مردم از ديگرى پول مىگيرند و اجازه مىدهند كه از محدوده‌اى كه شريك است علوفه بردارد آيا اين گونه پول و اجازه دادن جايز است ؟\r\nج 4 - بدون اجازه ديگران جمع كردن محصولات حريمشان جايز نيست و اجاره دادن حدود متعلّق به آن فرد نيز اشكال ندارد .\r\nس 5 - شخصى چشمه‌اى در بالاى زمين خود دارد كه سيلاب آن را خراب مىكند و آن چشمه سر از زمين كس ديگرى بيرون مىآورد آيا آب از آن صاحب اوّلى مىباشد يا از آن كسى است كه چشمه از زمين او سر در آورده است ؟\r\nج 5 - چشمه متعلّق به صاحب اوّلى است و اگر صاحب زمين دوّم خواسته باشد از آن آب استفاده كند ، بايد با اجازه صاحب چشمه باشد و بر صاحب چشمه هم لازم است كه چشمه را از زمين غير خارج كند .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nس 6 - شخصى سند زمينى را در اختيار دارد ولى آن زمين را شخص ديگرى بدون سند در تحت تصرّف خود دارد آيا شرعاً زمين متعلّق به كيست ؟\r\nج 6 - اگر ثابت شود كه سند معتبر است به عنوان بيّنه مقدّم است .\r\n\r\n","description":"","footnote":"","page_name":" 337 ","page_number":337},
  {"content":"\r\n\r\n\r\nمسائل ضمان\r\n\r\nضمان در مال غصب\r\nس 1 - اگر مال مغصوبه‌اى را شخصى ديگر غصب كرد و آن را تلف كرد مالك به كداميك بايد مراجعه كند ؟\r\nج 1 - به هر كدام بخواهد مىتواند مراجعه كند ، ولى كسى كه مال را تلف كرده ضامن است .\r\nس 2 - آيا اگر كسى كه مالى را غصب كرده ضمن برگرداندن آن به صاحبش چيزى ديگر به ذمّه‌اش مىباشد ؟\r\nج 2 - در صورتى كه مال غصبى انتفاعاتى داشته است بايد انتفاعات آن را هم به مالك برگرداند و الّا چيز ديگرى بر ذمّه‌اش نمىباشد .\r\nس 3 - اگر حمّامى را اجاره دادند به شخصى و شخص ديگر آن را غصب كرد ، بعد عدّه‌اى آمدند حمّام و غسل كردند بفرمائيد اوّلًا غسل اينها چه صورت دارد و ثانياً اگر خرابى وارد آيد كداميك از مستأجر و غاصب ضامن هستند و آيا مستأجر مىتواند از شخص غاصب چيزى بعنوان حقّ فوت شده دريافت كند ؟\r\nج 3 - در صورتى كه اشخاص مىدانند اين حمّام غصبى است غسل جايز نيست و در صورت غسل كردن ، آن غسل باطل است و غاصب ضامن خرابى حمام است .\r\n\r\nضمان در مصرف آب و برق\r\nس 1 - آيا مصرف زيادى آب و برق ضمان مىآورد ؟ و در صورت آمدن ضمان ، حقّ الضمان را بايد به چه كسى داد ؟\r\nج 1 - اگر صدق اسراف نمايد ، مشترك ضامن است و بايد پول اضافه را به صندوق دولت واريز نمايد .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\n\r\nضمان اموال غير\r\nس 1 - شخصى كفش خود را جهت تعمير به كفّاشى برده و گفته فلان موقع مىآيم ولى يكسال از وقت مقرّر گذشته و رجوع نكرده تكليف چيست ؟\r\nج 1 - مىتواند با يأس از پيدا شدن صاحبش با اجازه حاكم شرع كفش را بفروشد و به مقدار مزد خودش پولش را بردارد و اگر باقى ماند به مجتهد بدهد .\r\nس 2 - شخصى ماشين خود را به بنگاهى مىدهد تا بفروشد بنگاهى ماشين را فروخته در حالى كه چك جعلى دريافت نموده و همان را به صاحب ماشين مىدهد بعد از كشف قضيّه كداميك از بنگاهى و خريدار ضامن هستند ؟\r\nج 2 - بايد صاحب ماشين به بنگاهى مراجعه كند و بنگاهى نيز به خريدار مراجعه نمايد .\r\nس 3 - اگر تعميركار ، وسايل برقى مسجد را تعمير كرد ، بر حسب اتّفاق بدتر شد آيا ضامن است ؟\r\nج 3 - در فرض مذكور ضامن است .\r\nس 4 - پسر بچّه‌اى به امر پدر خود گاوى را براى چراندن از منزل خارج مىكند ، در بين راه گاو مذكور گوساله شخصى را شاخ مىزند و گوساله مىميرد آيا صاحب گاو ضامن است يا خود پسر بچّه ؟\r\nج 4 - اگر عرفاً فرستادن گاو با چنين پسر بچّه‌اى خلاف است ضمان به عهده پدر است و الّا اگر پسر بچّه مقصّر باشد خود او ضامن است .\r\nس 5 - شخصى منزل كسى را بدون اجازه صاحب آن لوله‌كشى كرده يا گازكشى نموده و عامل قصد كار كردن مجانى را هم نداشته در اين صورت صاحب ملك مىگويد من چيزى از باب اجرت نمىدهم ولى عامل مىگويد من راضى نيستم در اين صورت تكليف چيست ؟\r\nج 5 - چون خود اقدام كرده چيزى به عهده صاحبخانه نيست و شخص عامل مىتواند وسايل مصرف شده در خانه را بردارد .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nس 6 - چشمه آبى در زير زمين شخصى وجود دارد كه اگر صاحب زمين بخواهد چشمه را حفر كند تا از آب آن استفاده كند خرابى براى زمين ديگرى به بار مىآورد آيا اين شخص مىتواند چشمه را حفر كند يا خير ؟\r\nج 6 - حفّارى چشمه اشكال ندارد ولى اگر خرابى و ضررى متوجّه زمين همسايه گردد بايد جبران نمايد و ضامن است .\r\nس 7 - آموزگارى به دليل اينكه دانش‌آموز تكاليف خود را انجام نداده يا در انجام آن سهل انگارى نموده دفتر او را پاره مىكند در اين صورت آيا ضامن مىباشد و بايد مثل آن را تهيّه نمايد يا خير ؟\r\nج 7 - در صورتى كه رضايت ولىّ دانش‌آموز حاصل نشود ضامن مىباشد .\r\nس 8 - آيا اگر كسى حيوانى را وطى نمايد بايد اين مطلب را به صاحب حيوان اعلام نمايد ؟\r\nج 8 - اگر امكان دارد ، بطورى گوسفند يا گاو را از صاحب آن بگيرد و خود به وظيفه شرعى كه كشتن و سوزاندن حيوان است ، عمل كند و در ضمن غرامت را هم به صاحب آن بدهد و اعلام نكند كه اين عمل بهتر است تا اشاعه فحشاء نشود .\r\nس 9 - آيا كسى كه حيوانى را وطى كرد بايد غرامت حيوان را به صاحبش بپردازد ؟\r\nج 9 - اگر حيوان مانند گوسفند و گاو است كه گوشت آن جهت خوردن مصرف مىشود ، بايد غرامت آن را به صاحبش بپردازد و اگر مانند الاغ و اسب است اگر خسارتى وارد شده بايد خسارت را بپردازد .\r\nس 10 - در بعضى جاها مرسوم است كه گوسفندان خود را نوبت بندى مىكنند كه به چراگاه ببرند هر خانه به نوبه خود هر روز گوسفندان را در چراگاه مىبرند و بعضى به نوبت خود از اطفال كوچك استفاده مىكنند و دنبال گلّه گوسفند مىفرستند و گرگها از پيش بچّه‌هاى كوچك گوسفندان را مىبرند آيا تاوان اين گوسفندان را چه كسى بايد بدهد ؟\r\nج 10 - بستگى به نوع قرارداد دارد اگر قرارداد به اين صورت بوده كه در نوبت گلّه بايد بزرگان هر خانه به همراه گلّه گوسفندان بروند پس اگر كسى بچّه خود را فرستاد و اتّفاقى بيفتد ، ضامن است .\r\nس 11 - آيا استفاده از پمپ آب در منازل اشكال شرعى دارد ؟ ( با توجّه به بحران آب )\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nج 11 - اگر موجب اضرار به ديگران شود ، استفاده از پمپ اشكال دارد و ضامن است .\r\nس 12 - شخصى زمين و چشمه دارد و زمينش را سيلاب برده و حالا زمين ندارد كه از آن استفاده كند آيا در صورتى كه خودش زمين ندارد شرعاً مىتواند از ديگرى كه زمين دارد نسبت به استفاده از آن آب جلوگيرى نمايد و آن شخص زمين دار مىتواند از آن استفاده كند ؟\r\nج 12 - اگر مراد استفاده از آب شخصى است كه زمينش را سيل برده است ، كسى غير از صاحب آن نمىتواند از آن استفاده كند مگر آنكه با رضايت صاحب آب با اجاره و يا راههاى ديگر باشد .\r\nس 13 - شخصى زراعت مىكارد و مرغان خانگى اهل آن قريه تخم زراعت را مىخورند و با پاى خود خراب مىكنند صاحب زراعت براى جلوگيرى از مرغان تخمها را زهرآلود كرده و مىپاشد و مرغان مىخورند و تلف مىشوند شخص زارع بعضى از صاحبان مرغان را از سم پاشى با خبر مىكند كه از مرغان جلوگيرى نمايند آيا مرغانى كه به توسط زهر پاشى صاحب زراعت تلف شود شرعاً تاوان آن به دوش صاحب زراعت مىباشد يا خير ؟\r\nج 13 - اگر به صاحبان مرغها اعلام كرده باشد كه تخم زراعت سمّى است در اين صورت ضامن نيست .\r\nس 14 - شخصى درختانى در بالاى زمين خود غرس مىكند و آن درختان بزرگ مىشوند و بالاى زمين شخص ديگرى سايه مىاندازد و به علف و زراعت ديگرى ضرر مىرسانند آيا آن شخص ديگرى حقّ اعتراض دارد كه به صاحب درختان بگويد كه درختانش را قطع كند يا خير ؟\r\nج 14 - اگر عرف منطقه به صورتى است كه معمولًا سايه درختان همسايه روى زمينهاى ديگران مىافتد و مورد مقبوليت عامّه است حقّ اعتراض نيست گرچه تحصيل رضايت بسيار مطابق با احتياط است ولى اگر عرف منطقه به اين شكل نيست ، صاحب درخت ضامن است و بايد قسمتهايى كه سايه بر زمين همسايه دارد را قطع نمايد .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nس 15 - گاهى موقع ورود و يا خروج از مكانى كفش ديگران را لگد مال مىكنيم البته سهواً ، آيا استحلال لازم است ؟\r\nج 15 - در مواردى كه معمولًا از قرائن به دست مىآيد كه افراد با علم به اينكه ممكن است كفشهايشان لگدكوب گردد و يا غبارى شود رضايت دارند استحلال لازم نيست و الّا ضامن است و استحلال لازم است .\r\nس 16 - شخصى مقدارى شيشه حمل مىكرده اشتباهاً شيشه با ماشين صفر كيلومتر برخورد مىكند و بدنه ماشين خط بر ميدارد حال بايد ضمانت تعمير را به عهده بگيرد يا خير و بفرمائيد كه آيا قيمتى كه افت كرده را هم ضامن است يعنى ماشين قبل از برخورد مثلًا پانصد هزار تومان مىارزيده و بعد از برخورد چهارصد هزار تومان آيا افت قيمت را ضامن است يا خير ؟\r\nج 16 - اگر عرفاً خسارت وارده بيش از خسارت بدنه ماشين است و از قيمت ماشين كم شده ، شخص صدمه زننده ضامن است .\r\nس 17 - در موارد زيادى دانش‌آموزان وسايل زايدى به آموزشگاه مىآورند كه بر طبق قانون مدرسه و قرار اوّل سال آوردن آنها به محيط مدرسه ممنوع است و توسط مسئولين آموزشگاه از دانش‌آموز گرفته مىشود در حالى كه بسيارى از اين اشياء هم جنبه ماليّت دارند و هم استعمال آنها در بيرون از آموزشگاه اشكال ندارد ،\r\nاوّلًا : آيا كسى كه آنها را گرفته در بازگرداندن آنها به صاحبانشان ضامن مىباشد ؟\r\nثانياً : آيا ديگرانى كه صاحب آن مال را نمىشناسند مىتوانند در پايان سال تحصيلى آنها را به تصرّف خود در آورند ؟\r\nثالثاً : با توجّه به اينكه در بسيارى از موارد نام صاحبان اموال فراموش شده و دانش‌آموزان هم براى بازپس گرفتن آنها مراجعه نمىكنند آيا براى بازپس دادن اين اموال كه فعلًا مجهول المالك هستند فحص و جستجو لازم است و وظيفه شرعى در اين گونه موارد چيست ؟\r\nج 17 - 1 - اگر با اين شرط و قرار اوّليّه كه اگر اين وسايل آورده شود اخذ و پس داده نمىشود ، ضمانى نيست ولى در غير اين صورت ضامن خواهد بود و بايد به صاحبان آن بازگردانده شود .\r\n2 - در فرض ضمان بايد به حاكم شرع تحويل گردد تا در موارد مقرّر مصرف شود .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n3 - با فرض مذكور فحص لازم نيست و بايد به حاكم شرع تحويل گردد .\r\nس 18 - چنانچه اتومبيلى را به عنوان داشتن بيمه كامل به شخصى كرايه دهند و در واقع بيمه نباشد اگر خسارتى به آن وارد شود كرايه كننده ضامن است يا خير ؟\r\nج 18 - كرايه كننده با فرض مرقوم ضامن نيست .\r\n\r\nضمان يد امانى\r\nس 1 - اگر اموال مردم در مغازه‌اى بود و مغازه به سرقت رفت ، آيا صاحب مغازه ضامن است ؟\r\nج 1 - ضامن نيست ، مگر تفريطى در نگهدارى از آن اموال كرده باشد .\r\nس 2 - اين حديث شريف رسول مكرّم اسلام حضرت محمّد ( ص ) « حرمة مال المسلم كحرمة دمه » آيا دالّ بر وجوب است و تكليفى بر انسان بار مىكند يا خير و آيا ارتباطى با موضوع اداره فضولى اموال غير پيدا مىكند ؟\r\nج 2 - ارتباطى ندارد بلكه بر عكس آن ادّل است يعنى بايد نزديك به مال ديگرى نشويد .\r\nس 3 - بر فرض وجوب يا جواز ، مخارجى كه مدير در جهت اداره اموال هزينه نموده و قصد تبرع هم نداشته آيا مستحقّ رجوع به مالك است يا خير در ذيل مادّه ( 306 ) قانون مدنى آمده است « دخالت كننده مستحقّ اخذ مخارجى خواهد بود كه براى اداره لازم بوده است » ارتباط مادّه فوق را با فقه اماميّه تدوين بفرمائيد ؟\r\nج 3 - چون قصد تبرّع نداشته و عمل مؤمن هم محترم است مىتواند رجوع به مالك كند و مخارج مصروفه را دريافت كند .\r\nس 4 - آيا مدير علاوه بر اخذ مخارج مستحقّ اجرت المثل زمان اداره خواهد بود يا خير ؟\r\nج 4 - مستحقّ اجرت المثل هم مىباشد .\r\nس 5 - اگر مال مسلمانى در معرض تلف باشد و دسترسى به مالك يا كسى كه حقّ اجازه دادن را دارد نباشد آيا مىتوان آن مال را اداره نمود تا از بين نرود ؟\r\nج 5 - اگر قرينه‌اى بر رضايت مالك باشد ، اشكال ندارد ولى اگر قرينه‌اى نباشد و\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nاموال از چيزهايى نيست كه به مرور زمان تلف گردد مثل ميوه‌ها و اطعمه ، حفظ آن واجب نيست و در مواردى هم دخالت جايز نيست .\r\nس 6 - شخصى تعهّد كرده اموال كسى را از مسيرى به مسير ديگرى ببرد در وسط راه اموال صاحب مال به توسط آفت آسمانى از بين رفت در اين صورت چه كسى مقصّر است آيا كسى كه تعهّد كرده ضامن است يا خير ؟\r\nج 6 - اگر مقصّر نبوده ضامن نيست و تسلّط او به صورت امانى است مگر اينكه شرط كرده باشد كه به هر صورت اين كالا را مىرساند و ضمانت كرده باشد كه در اين صورت ضامن است .\r\n\r\nضمان در مالكيّت\r\nس 1 - گاوى كه آبستن بوده قصابى آن را براى صاحب مال كشتار نموده است حقّ الزحمه قصاب پوست و كلّه پاچه است گوشت خالص مال صاحب گاو است بفرمائيد گوساله‌اى كه در شكم گاو است از آن كيست ؟\r\nج 1 - گوساله در شكم گاو ذبح شده مال صاحب گاو است .\r\nس 2 - شخصى در زمين كس ديگرى درخت دارد آن درخت را قطع مىكنند ولى از ريشه آن درخت نهالى مىرويد و درخت مىشود حال آن درخت از ريشه روئيده مال صاحب اصلى درخت مىباشد يا صاحب زمين ؟\r\nج 2 - اگر مالك درخت از درخت خود اعراض نكرده باشد آنچه كه روئيده مىشود متعلّق به صاحب درخت است .\r\nس 3 - شخصى درختى در زمين خود غرس مىكند و ريشه آن به زمين شخصى ديگرى مىرسد و از آن نهال مىرويد آيا آن نهال از آن صاحب زمين مىشود يا از آن صاحب درخت است ؟\r\nج 3 - تعلّق به صاحب درخت دارد .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n\r\nقيمت گذارى مال تلف شده\r\nس 1 - اگر مال كسى را انسان تلف كند و ضامن شد ، آيا قيمت فعلى را ضامن است يا يوم التلف را ؟\r\nج 1 - قيمت يوم التلف را ضامن است مگر آن كه تا يوم الاداء قيمت ترقّى پيدا كند ، كه بايد مصالحه كند .\r\n\r\nضمان در مورد بيمار\r\nس 1 - اگر طبيب طبق درخواست بيمار دارويى را تجويز نمايد و بدينوسيله صدمه‌اى به بيمار وارد شود ، ضامن كيست ؟\r\nج 1 - ضامن ، خود مريض است در صورتى كه طبيب علم به اضرار دارو به او نداشته باشد .\r\nس 2 - پزشك از خانمى سئوال مىكند ، حامله هستى زن مىگويد : نه در حالى كه حامله است با فرض آن كه دانستن پزشك از وضعيت اين خانم از طريق آزمايشات هم امكان پذير است لكن به گفته زن اكتفا كرده و آمپولى نوشته كه زن سقط جنين نموده ، مسئول چه كسى است ؟\r\nج 2 - خود زن ضامن است .\r\nس 3 - در بعضى از موارد براى معالجه بيمار بايد رضايت بگيرند تا ضمان متوجّه دكتر نشود ، حالا اگر وضعيت بيمار يا مصدوم طورى بود كه پزشك بايد فوراً آن را عمل جرّاحى كند و اين كار را كرد امّا مصدوم از بين رفت ، آيا پزشك كه بدون اذن چنين كارى ، كرده ضامن است ؟\r\nج 3 - در صورتى كه مهلت براى استيذان نيست و تشخيص داده شد كه بايد سريعاً عمل جرّاحى شود و تفريطى هم در كار نباشد ، پزشك ضامن نيست .\r\nس 4 - شخصى كه مرض مسرى دارد ، آيا مىتواند در اجتماعات و اماكن حاضر شود يا خير ؟ و اگر حاضر شد و فردى مبتلا به مرض او شد ، آيا ضمان مىآيد و در صورت موت آيا ديه بر او واجب مىشود ؟\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nج 4 - با علم به مسرى بودن ، شركتش در جائى كه بداند موجب سرايت مىشود ، خالى از حرمت نيست ولى اثبات ضمان و ديه بدين واسطه محلّ اشكال است ولى اگر با ورثه آن تصالح كند بسيار خوب است\r\nس 5 - در حين عمل جرّاحى ، برق قطع مىشود فلذا بيمار مىميرد ، چه كسى ضامن است ؟\r\nج 5 - چون قتل به فرد معيّنى مستند نمىشود كسى ضامن نيست مگر آن كه كسى برق را مخصوصاً قطع كرده باشد ، كه او ضامن است .\r\nس 6 - چند سال قبل اينجانب با تيغ سر كسى را تراشيده بودم سرش خونى شده بود حالا به آن دسترسى ندارم آيا اينجانب ضامن هستم يا خير ؟\r\nج 6 - معمولًا افراد در هنگام اصلاح سر ، آريشگر را ابراء ذمّه مىكنند و لذا شما ضامن نيستيد .\r\n\r\nمتفرّقات ضمان\r\nس 1 - استفاده از آئينه ماشينى كه در كنار خيابان پارك شده و يا ساعتى كه به ديوار مغازه نصب شده ، در حالى كه نمىدانيم صاحبش راضى است يا خير چه صورت دارد ؟\r\nج 1 - در اين گونه موضوعات صدق تصرّف در مال مردم نمىكند و لذا احتياجى به تحصيل رضايت ندارد .\r\nس 2 - آيا يك ملّت حقّ مالكيّت بر سرزمين خود را دارد و آيا در صورت تجاوز سايرين مىتوانند غاصبين را بيرون كنند و اگر در دست فرزندان غاصبين باشند چطور ؟\r\nج 2 - هر ملّتى كه از نظر اسلام داراى حقوقى هستند ، حقّ دفاع دارند و مىتوانند متجاوزين را دفع كنند حتّى اگر در دست فرزندان آنها باشد .\r\nس 3 - كارگرى در كارخانه دستش بوسيله دستگاه قطع شد آيا كارفرما ضامن است ؟\r\nج 3 - در صورتى كه اهمال كارى به خود كارگر برگردد كارفرما ضامن نيست ، امّا اگر اشكال از دستگاه باشد كارفرما ضامن است .\r\nس 4 - مسافرى بعد از رسيدن به مقصد با راننده در ميزان كرايه اختلاف دارد راننده مىگويد 100 تومان و مسافر مىگويد 50 تومان ، تكليف چيست ؟\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nج 4 - خوب است از اوّل قرار بگذارند ، در غير اين صورت بايد رضايت صاحب ماشين تأمين شود تا جائى كه مستلزم غرر و ضرر فاحش نشود و الّا مىتوان به اجرة المثل بازگشت نمود .\r\nس 5 - درختى كه ريشه و شاخه آن باعث اذيّت همسايگان شود تكليف چيست ؟\r\nج 5 - به صاحبش تذكّر داده شود تا رفع مزاحمت گردد و اگر نپذيرفت در صورتىكه خوف فتنه نباشد مىتواند خود اقدام كند و الّا به محاكم شرعى مراجعه گردد .\r\nس 6 - در تصادفات رانندگى ، گرفتن وجه نقد در ازاى خسارات وارده چه حكمى دارد ؟\r\nج 6 - گرفتن پول در صورتى كه گيرنده واقعاً مقصّر نباشد مانعى ندارد .\r\nس 7 - به علّت خرابى آسفالت خيابان و كوتاهى شهردارى تصادف رخ مىدهد و موجب خسارت جانى يا مالى مىشود ، چه كسى ضامن است ؟\r\nج 7 - ملاك در ضمانت ، عرفاً صدق استناد تلف به فرد يا نهاد است چه بسا به خود شخص نسبت داده مىشود و گاهى هم به فردى كه ايجاد چنين وضعى را نموده است .\r\nس 8 - در كتب اماميّه آمده غصب حرام است ولى انتفاع مال الغير حلال است ، مثل انتفاع نور چراغى كه از پنجره به بيرون مىتابد ، حال آيا معيار ، غصب است يا انتفاع مال الغير و ملاك هر كدام از اين دو ، آيا عرف است يا روايات ؟\r\nج 8 - چون ملاك در صدق غصب ، تصرّف است و انتفاع از نور چراغ يا سايه ديوار و امثال آن عرفاً ، صدق تصرّف در مال الغير نمىكند پس جايز است و ملاك در صدق تصرّف در مال غير ، عرف است .\r\nس 9 - آيا مىتوان در ضمان شرط ضمّ ذمّه به ذمّه نمود نه نقل ذمّه ؟\r\nج 9 - در ضمان ضمّ ذمّه به ذمّه نيست بلكه نقل ذمّه به ذمّه است مگر در موارد مخصوص .\r\nس 10 - در سطح شهر تلفن كارتى وجود دارد كه بعضيها كارى مىكنند كه اين تلفن كارتى پول ردّ نمىكند چه حكمى دارد ؟\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nج 10 - جايز نيست و موجب ضمان است .\r\nس 11 - در كُشتى و نظائر آن اگر يك طرف آسيب ببيند ضامن است ؟\r\nج 11 - چون خود اقدام مىكنند ، طرف مقابل ضامن نيست مگر آنكه ضربه‌اى غير متعارف و خلاف شئون آن ورزش انجام شود .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\nمسائل وكالت\r\n\r\nوكالت\r\nس 1 - چنانچه فردى كه وكيل دعاوى است ، قادر باشد مالى را كه شرعاً متعلّق به طرف دعواى موكّلش مىباشد ، به صورت قانونى از او خلع يد نمايد ، آيا شرعاً مسئول است ؟\r\nج 1 - اگر وكيل بداند كه شرعاً مال براى طرف مقابل است ، خلع يد قانونى كردن از او تا وجه شرعى پيدا نكند ، جايز نيست .\r\nس 2 - اگر وكيل به لحاظ جلوگيرى از تضييع حقّ طرف دعواى موكّلش او را راهنمايى كند و احساس كند در صورت استعفا از مورد وكالتش ، وكالت به فرد ديگر محوّل و در نتيجه حقّ شرعى طرف دعواى موكّل خود از بين خواهد رفت ، وظيفه چيست ؟\r\nج 2 - در فرض مزبور اگر وكيل بداند كه موكّلش ذى حقّ نيست استمرار وكالت شرعاً براى او مشكل است و بايد بلافاصله به موكّل اعلام كند و از وكالتش استعفا دهد و براى احقاق حقّ طرف مقابل مىتواند او را ارشاد و راهنمايى كند و بيش از اين شرعاً وظيفه‌اى ندارد .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n\r\nمسائل وقف\r\n\r\nتبديل و تغيير وقف\r\nس 1 - زمينى وقف براى دفن اموات است آيا مىشود در آن مسجد يا حسينيه يا غسّالخانه ساخت ؟ اگر وقف نباشد چه صورتى دارد ؟\r\nج 1 - در صورتى كه بدانيد زمين ، فقط وقف براى اموات مؤمنين است نمىتوان در غير جهت وقف استفاده نمود ولى اگر مزاحمت با جهت وقف نداشته باشد ، در اين صورت اگر قسمتى را ديوار بكشند براى نمازخانه يا جلسه فاتحه ، به نحوى كه بتوانند در آن مكان مرده دفن كنند اشكالى ندارد و در زمين غير وقفى بدون اشكال مىباشد .\r\nس 2 - كتابخانه‌اى است داراى مقدارى كتب خطّى قديمى كه هيچگونه استفاده از آن نمىشود ، آيا جايز است كتب مذكوره را فروخته و تبديل به كتابهاى چاپى جهت استفاده نمود يا خير ؟\r\nج 2 - در صورتى كه اهداى كتب خطى به صورت غير وقفى باشد فروشش به نفع آن كتابخانه مانعى ندارد ، ولى در صورتى كه وقفى باشد بايد تا زمانى كه در آن مكان قابل استفاده است ، حفظ شود و اگر ممكن نشد بايد بدون فروش به محلّ ديگر با رعايت الاقرب فالاقرب منتقل گردد تا مورد استفاده قرار گيرد ، اميد است در موقوفات تا حدّ امكان ، احتياط رعايت شود .\r\nس 3 - مكانى وقف حسينيه بوده كه در آن محرّم و صفر عزادارى شود ، اكنون به تصرّف جوانان در آمده و از آن بعنوان كتابخانه و پايگاه استفاده مىكنند و عزادارى سيدالشهداء عملًا تعطيل گرديده است و گاهى در ايّام سوگوارى فقط نوار مصيبت مىگذارند ، لطفاً حكم شرعى را بيان فرمائيد ؟\r\nج 3 - بايستى بر حسب موقوفه عمل شود ، پس در ايّام سوگوارى واجب است مراسم عزادارى در حسينيه اجرا گردد و با گذاشتن نوار مصيبت ، صدق عزادارى\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nنمىكند .\r\nس 4 - زمينى است وقف حسينيه كه در آن عزادارى مىشود لكن گنجايش جمعيّت ندارد ، آيا اجازه مىفرمائيد زمين را بفروشند و در جاى ديگر محلّ مناسب تهيّه نمايند ؟\r\nج 4 - در صورت امكان بايد در همان زمين عزادارى شود چون الوقف على حسب ما يوقفها اهلها ، ولى اگر ممكن نشد و مجبور به تبديل شدند مىتوانند تبديل به اقرب به نظر واقف بنمايند .\r\nس 5 - زمينى به مقدار سه هزار متر مربع براى قبرستان خريدارى شده بعلّت بالا آمدن آب دفن ميّت در آن ميسّر نيست ، آيا مىشود با رضايت خريداران زمين را فروخت و در جاى مناسب ديگرى زمين تهيّه نمود ؟\r\nج 5 - اگر صيغه وقف بر زمين خوانده نشده و مرده‌اى هم در آن دفن نگرديده ، مىتوان بارضايت صاحبان تبديل به جاى ديگر نمود ولى اگر يكى از اين دو محقّق شده باشد تبديل جايز نيست الّا در صورتى كه استفاده از آن ممكن نباشد كه در اين صورت بايد با اجازه حاكم شرع تبديل به زمين ديگرى جهت دفن اموات شود كه اقرب به نظر واقف است .\r\nس 6 - ظروف مسى را در گذشته وقف مسجد نموده‌اند حال در اين زمان از آنها استفاده نمىشود ، آيا مىشود از طريق ديگرى استفاده كرد ؟\r\nج 6 - تا ممكن است نبايد تغيير داد و اگر استفاده از آن ممكن نباشد تبديل آن به ظرف ديگر كه اقرب به نظر واقف است ، اشكالى ندارد .\r\nس 7 - در فرض سئوال پيشين اگر ظروف را بفروشند و پول آن را صرف بنا و ما يحتاج مسجد نمايند چگونه است ؟\r\nج 7 - بايد تبديل به ظرف براى همان مسجد شود .\r\nس 8 - در فرض سئوال مذكور در ظروف به همان حالت گذاشتن و لو استفاده نشود و يا اين كه به مسجد ديگرى كه مورد استفاده قرار مىگيرد انتقال دادن چه حكمى دارد ؟\r\nج 8 - به همان حالت گذاشتن جايز نيست و انتقال به مكان ديگر با رعايت الاقرب فالاقرب بلامانع است .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nس 9 - شخصى زمينى را وقف حسينيه كرده و در آن 20 نخل هم كاشته و وقف نموده ، آيا جايز است براى توسعه حسينيه چند عدد از نخلها را منهدم كرد ؟\r\nج 9 - نمىتواند نخلها را از بين ببرد .\r\nس 10 - اگر نخلها در سئوال قبلى در اثر حادثه طبيعى از بين برود ، آيا مىتوان حسينيه را توسعه داد ؟\r\nج 10 - اشكال ندارد .\r\nس 11 - شخصى 40 نخل با زمين آن را وقف حسينيه نموده كه مخارج آن را صرف حسينيه ديگرى كه در زمين ديگر است نمايد ، بعد از جنگ نخلها از بين رفته حالا صاحب حسينيه آمده حسينيه و خانه مسكونى خود را در آن زمين موقوفه ساخته آيا جايز است ؟\r\nج 11 - بايد اجاره زمين را كه در آن خانه بنا كرده است به جهت مخارج حسينيه بپردازد .\r\nس 12 - زمينى صد سال پيش به صورت وقف معاطاة جهت دفن اموات تعيين شده حدود پنجاه سال است كه در آن مرده دفن نمىشود در قسمتى از آن مدرسه هم احداث شده ، آيا جايز است در بخشى از آن مسجد ساخت در صورت عدم جواز ، آيا مىشود قسمتى از آن را خريد و مسجد نمود ؟\r\nج 12 - در صورتى كه احراز شود كه زمين وقف براى قبرستان است و لو به صورت معاطاة ( بدون صيغه وقف ) ساختن مسجد در آنجا خلاف است و خريد از اين زمين محلّ اشكال است . والّله العالم .\r\nس 13 - شخصى مكانى را وقف غسّالخانه نمود پس از مدّتى اداره بهداشت مانع آن شد پس از تخريب آيا واقف مىتواند آن مكان را تصرّف كند ؟\r\nج 13 - جايز نيست بلكه بايد صرف در كارى گردد كه اقرب به نظر واقف باشد .\r\nس 14 - شخصى 1500 متر مربع زمين را وقف حسينيه كرده ، به نظر كارشناسان و اهالى ، 800 متر مربع آن كفايت مىكند ، آيا مىتوان اضافه را فروخت و براى تهيّه آن خرج كرد ؟\r\nج 14 - در صورتى كه وقف حسينيه شده باشد ، فروختن آن جايز نيست ولى اگر وقف نيست و فقط واگذار شده كه حسينيه ساخته شود ، فروختن بعض آن اشكال\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nندارد .\r\nس 15 - پدرى ملكى را وقف اولاد نموده شهردارى براى تعريض خيابان آن را تصرّف كرده و پول را هم داده آيا موقوف عليهم مىتوانند پول را بين خود تقسيم كنند ؟\r\nج 15 - در صورتى كه بتوانند با پول زمينى تهيّه كنند ، بايد زمين تهيّه نمايند و اگر تبديل امكان ندارد ، بين ورثه تقسيم شود .\r\nس 16 - از بين بردن ملك موقوفه‌اى كه در مسير خيابان است چه حكمى دارد ؟\r\nج 16 - جايز نيست ، مگر با حكم و اذن حاكم شرع باشد .\r\nس 17 - اگر در زمين موقوفه ، مدرسه ساخته شده است خراب كردن آن آيا صحيح است ؟\r\nج 17 - در صورتى كه زمين موقوفه در جهت خاصّى وقف نشده باشد ، تخريب مدرسه اشكال دارد و اگر در مورد خاصّ وقف گرديده و بانى شخصى است ، مىتوان آن را تخريب كرد و اگر ساخت آن به شكل عمومى است ، تخريب مدرسه مشكل است .\r\nس 18 - آيا در قبرستان مؤمنين مىشود مدرسه دينى بنا كرد و مغازه و دكّان چه صورت دارد ؟\r\nج 18 - در صورتى كه هتك حرمت نباشد و امكان دفن هم ميسّر نيست و زمين هم در جهت مخصوصه قبرستان ، وقف نشده باشد ، بنا در قبرستان اشكال ندارد .\r\nس 19 - زمينى را وقف حسينيه كرده‌اند با توجّه به اين كه حسينيه وجود دارد و نيازى به ساخت مجدّد نيست ، آيا مىشود آن را تبديل به كتابخانه كرد ؟\r\nج 19 - تبديل كردن جايز نيست .\r\nس 20 - فروش موقوفاتى كه از حيّز انتفاع خارج شده ، چه حكمى دارد ؟\r\nج 20 - در صورتى كه قابل استفاده نباشد با اجازه حاكم شرع اشكال ندارد .\r\nس 21 - آيا در زمين موقوفه ، ساختن مدرسه صحيح است ؟\r\nج 21 - در صورتى كه زمين در جهت خاصّ وقف نشده ، مدرسه سازى در آن اشكال ندارد و بايد اجاره زمين را در راه معيّن شده جهت وقف صرف نمود .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n\r\nتبديل و تغيير وقف\r\nس 1 - شخصى مقدار زيادى زمين جهت دفن اموات وقف كرده و پس از دفن موتى در آن زمين آب ظاهر شده به طورى كه جنازه وسط آب قرار گرفت و ديگر مؤمنين از دفن اموات خوددارى مىكنند در اين صورت مىشود آن زمين را به مالك فروخت و يا تعويض كرد تا زمين ديگرى وقف شود يا خير ؟\r\nج 1 - اگر امكان استفاده از اين زمين براى دفن اموات نيست تعويض و يا فروش آن و خريدارى زمين ديگر جهت دفن اموات اشكال ندارد .\r\nس 2 - مسجد كوچكى است و گنجايش جمعيت محلّ را ندارد و در پشت مسجد حمّام مخروبه‌اى است و مصالح آن از سنگ و آجر و غيره از يك قلعه مخروبه به دست آمده در اين صورت مىشود آن حمّام مخروبه را منضمّ به مسجد كرد و از مصالح حمّام مسجد را دو مرتبه بنا كرد يا نه و نيز واگذار كننده زمين در حال حيات است و صيغه وقف براى حمّام خوانده نشده و رضايت خود را جهت واگذارى به مسجد اعلام كرده ؟\r\nج 2 - اگر آن حمّام را وقف نكرده‌اند و فقط جهت استفاده مؤمنين زمين حمّام را داده است ، اشكال ندارد كه ضميمه مسجد شود .\r\nس 3 - زمينى است واقع در روستا كه حدود 35 تا 40 سال قبل توسط فردى به عنوان قبرستان وقف شده است حال آنكه در اين مدّت هيچگونه استفاده‌اى جهت دفن مردگان انجام نشده است و بدون استفاده و لم يزرع مانده است و اين روستا علاوه بر اين قبرستان داراى قبرستانهاى متعدّد است و نياز هم براى قبرستان نمىباشد قابل ذكر است مكان فوق براى استفاده در جهت ساختن خانه بهداشت و بيمارستان و ساير كارهاى عام‌ّالمنفعه مورد نياز مىباشد آيا مجاز به احداث ساختمانهاى عام‌ّالمنفعه در مكان فوق هستيم يا خير ؟\r\nج 3 - تا زمانى كه ممنوعيتى براى استفاده جهت قبرستان صورت نگرفته باشد و از نظر عرفى امكان استفاده جهت آرامگاه وجود داشته باشد از نظر شرعى جايز نيست در جهتى غير از جهت تعيين شده به واسطه واقف استفاده گردد .\r\nس 4 - دو قطعه تابلو كه مشتمل بر شمائل حضرت ابوالفضل العباس و حضرت سيدالشهداء ( ع ) است وقف مسجدى كرده‌اند ولى شنيده‌ايم مراجع تقليد حكم به كراهت داده‌اند حال\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nاجازه مىفرمائيد كه صاحبش يعنى واقف عكس آن را بفروشد و وجه آن را به مصرف مسجد برساند يا خير ؟\r\nج 4 - اگر مسجد ، حسينيه‌اى دارد در آنجا نگهدارى شود و الّا عكس آن را محو كنند و از قاب آن استفاده نمايند .\r\nس 5 - بنا به گفته بزرگان محلّى زمينهاى كشاورزى و مسكونى آنجا وقف اولاد ذكور مىباشد قابل ذكر است كه نه داراى سند ( وقف نامه ) است و نه در اداره اوقاف ثبت شده آيا حرف و گفتار معتمدين كفايت مىكند ، در صورت صدق وقف از شهادت بزرگان ، ساختن مسجد چه حكمى دارد و در صورت عدم امكان تصرّف آيا فروش و تبديل آن به احسن جايز است ؟\r\nج 5 - شهرت در بين معتمدين در وقفيت كفايت مىكند و مسجد ساختن در چنين اراضى وقفى مشكل است و فروش آن جايز نيست مگر بر حاكم شرع ثابت شود كه مجوّزات بيع در اين اراضى موجود است .\r\n\r\nاستفاده از موقوفات\r\nس 1 - آيا مىتوانيم از درآمد موقوفه ، غير از مسجد و حسينيه و كربلا در امور ديگر صرف نمائيم ؟\r\nج 1 - در صورتى كه زمين در جهت امور خيريّه وقف شده باشد در هر موردى كه شرعاً امور خيريّه باشد ، مىتوان صرف نمود و اگر در جهت خاصّى وقف شده بايد در همان جهت خاصّ صرف شود .\r\nس 2 - بر اثر زلزله به مسجد روستا نيز خساراتى وارد شده و از طرف دولت اعلام به تخريب گرديده ، عليرغم اين كه باقى مانده مردم در جاى مسجد نماز مىخوانند لكن در مكان اسكان موقّت نيز مسجدى احداث نموده‌اند ، آيا جايز است اثاثيّه مسجد مذكور را به محل جديد ببريم ؟\r\nج 2 - مادامى كه مسجد را از طرف دولت خراب نكرده‌اند انتقال اثاثيّه وقف شده به مكان ديگر جايز نيست ، بلكه اگر خراب كردند و مجدداً آن را ساختند باز هم انتقال اثاثيه جايز نيست .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nس 3 - جزءهاى قرآن را بعضى وقف خاصّ مىكنند و براى مجالس فاتحه جزوه‌اى وجود ندارد ، آيا مىتوان از آن جزوات خارج از محلّ وقف استفاده كرد ؟\r\nج 3 - جايز نيست مگر وقف براى اين گونه موارد باشد كه بتوان آن را خارج كرد و در صيغه وقف ، مختصّ به محلّ مخصوصى نشده باشد .\r\nس 4 - آيا مىشود از منافع و درآمد موقوفه‌اى صرف موقوفه ديگر نمود ؟\r\nج 4 - در صورتى كه وقف عام باشد و جهت خاصّ و مصرف خاصّى نداشته باشد ، مىشود صرف موقوفه ديگر نمود .\r\nس 5 - آيا متولّى مىتواند اجناس موقوفه مسجد و حسينيه را به ديگران به صورت امانت بدهد و هزينه آن را براى اين اماكن دريافت كند ؟\r\nج 5 - در وقف در جهات خاصّه جايز نيست ولى اگر معصيت كردند و آن را خارج نمودند ، بايد اجرت آن را گرفته و صرف در محلّ وقف نمايند .\r\nس 6 - از داخل زمين وقفى رودخانه‌اى مىگذرد و مردم از درون آن براى استفاده شخصى شن و ماسه مىبرند اين عمل چه حكمى دارد ؟\r\nج 6 - اگر رودخانه جزء وقف نباشد يا اگر وقفى است برداشتن ماسه و شن حالت اصلاحى براى او داشته باشد ، مانعى ندارد در غير اين صورت برداشتن ماسه خالى از اشكال نيست .\r\nس 7 - در روستاى ما سه مسجد وجود دارد آيا مىتوانيم وسايلى مثل قند يا چاى را كه اضافه آمده است در مسجد ديگر مصرف كنيم ؟\r\nج 7 - بستگى به نحوه اهداء اين لوازم مصرفى دارد اگر جهت مسجد است و نه جهت مسجد مخصوص ، اشكال ندارد .\r\nس 8 - كتابخانه‌اى با هديه كتابهاى مردم خيّر در يكى از مساجد دهات تشكيل داده‌ايم در اين صورت آيا مىشود مقدارى از كتابهائى كه براى كتابخانه خريدارى شده به كتابخانه ديگرى در ده كه لازمتر است ببريم البته صيغه وقف هم خوانده نشده و هديه كنندگان هم نوعاً به عنوان محيط لازم اهداء كرده‌اند ؟\r\nج 8 - اگر هديه كنندگان جاى خاصّى را در نظر نداشته‌اند بلكه به عنوان محيط\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nلازم هديه كرده‌اند اشكال ندارد .\r\nس 9 - شخصى مبلغ يك هزار تومان وجه براى مسجدى وقف نموده و صيغه وقف هم خوانده شده آيا اجازه مىفرمائيد وجه مذكور را صرف بناء غسّالخانه بنمائيم يا خير ؟\r\nج 9 - وجه نقد را نمىشود وقف كرد ولى بايد در جهت مسجد صرف شود .\r\n\r\nشرايط وقف\r\nس 1 - زمينى است كه شخصى در حيات خود از روى اجبار كه مىخواستند زمين را تصاحب كنند ، آن را وقف مىكند و در زمان حياتش وارثين آن زمين را بين خود تقسيم مىكنند و بعد شخص ديگرى آن زمين را خريدارى مىكند ، آيا خريدار در اينجا مسئول هست يا خير ؟\r\nج 1 - در صورتى كه خود واقف اظهار كرده باشد كه وقف صورى بوده و عمل به آن نشده ، تقسيم ورثه و معامله صحيح است و الّا اشكال دارد و بايد زمين مسترد گردد و معامله باطل است و ثمن داده شده باز پس گرفته شود .\r\nس 2 - اگر شخص غير مسلمان مسجد بسازد و در اختيار مسلمانان بگذارد ، آيا مىشود در آن نماز خواند ؟\r\nج 2 - بايد واقف مسجد مسلمان باشد و لذا بايد كافر واگذار كند به يك مسلمانى و او وقف كند تا صحيح باشد .\r\nس 3 - آيا در تحقّق وقف صيغه لفظى شرط است يا خير ؟\r\nج 3 - هم با صيغه لفظى و هم با عملِ همراه با قصد و نيّت تحقّق مىيابد\r\nس 4 - آيا در وقف قصد قربت لازم است ؟\r\nج 4 - قصد قربت لازم نيست .\r\nس 5 - آيا بچّه مىتواند مايملك خود را وقف يا وصيّت به وقف نمايد ؟\r\nج 5 - اگر بيش از ده سال داشته باشد وصيّت به وقف با اذن ولىّ اشكال ندارد ، امّا كودك قبل از بلوغ نمىتواند ملك خودش را وقف كند .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nس 6 - آيا وقف معلّق جايز است مثلًا بگويد اين ملك را وقف نمودم به شرط آن كه فرزندم از سفر بيايد ؟\r\nج 6 - اين گونه وقف صحيح نيست .\r\nس 7 - شخصى ملكى را وقف مىكند به اين گونه كه ، آن را وقف نمودم مادامى كه به آن نياز ندارم و اگر احتياج پيدا كردم به خودم برگردد آيا صحيح است ؟\r\nج 7 - اين گونه وقف محلّ اشكال است .\r\nس 8 - آيا تعيين موقوف عليه شرط صحّت وقف است يعنى اگر گفت وقف نمودم بر يكى از دو نفر آيا صحيح است ؟\r\nج 8 - تعيين اجمالى موقوف عليه هم كفايت مىكند .\r\nس 9 - شخصى خانه‌اى را وقف فرزندش كه در شكم مادر بوده نموده آيا صحيح است ؟\r\nج 9 - وقف باطل است مگر آن كه بعد از به دنيا آمدن بچّه ، آن را وقف او كند .\r\nس 10 - آيا در تحقّق وقف قبض لازم است ؟ در وقف پدر بر فرزند چطور ؟\r\nج 10 - وقف فكّ الملك است گرچه در بعضى از موارد تحقّق فكّ الملك ، به قبض است .\r\nس 11 - مراتعى كه جزء انفال محسوب مىشود ، آيا مىتوان آن را جزء موقوفات قرار داد ؟\r\nج 11 - اگر حاكم شرع اجازه بدهد ، اشكال ندارد .\r\nس 12 - اگر كسى بگويد اين خانه را از چهار ماه بعد وقف نمودم ، آيا صحيح است ؟\r\nج 12 - وقف باطل است .\r\n\r\nوقف و شرايط آن\r\nس 1 - شخصى يك هكتار زمين را وقف كرده براى امام حسين ( ع ) منتهى نصف محصول را براى عزادارى و نصف ديگر را براى فرزندان خود آيا اين وقف صحيح است يا خير ؟\r\nج 1 - به اين نحو وقف كردن صحيح نيست زيرا اگر تمام زمين براى امام حسين ( ع ) وقف شده محصول آن هم براى امام حسين ( ع ) است .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nس 2 - در قريه‌اى كه قسمتى از آن در دامنه كوه است و آب آن را فرا نمىگيرد و قسمت ديگر هم آبگير و مزروعى است آن قسمت را كه در دامنه كوه بوده اهالى قريه مسطح نموده و در آن خانه بنا كرده‌اند ولى تمام آنها از اراضى دائره و باير ، مشهور به موقوفه است در اين صورت زن كه هشت يك بَراست از كليه متصرّفى اعمّ از خانه و غيره ارث مىبرد يا خير و همچنين وقف جبال كه باير و حاصلخيز نيست صحيح است يا فقط اراضى مزروعه بايد متعلّق وقف باشد و در مندرجات وقفنامه هم اشاره به زمينهاى مزروعى است ؟\r\nج 2 - البته اگر زمين باير و داراى استفاده باشد مثل آنكه مرتع باشد و يا از شن و ماسه زمين استفاده مىشود ، وقف اشكال ندارد ولى زن از اصل زمين ارث نمىبرد اضافه بر اينكه زمين مذكور وقف است و لذا به ارث نمىرسد پس زن از اصل زمين به هيچ نحو ارث نمىبرد مگر آنكه زمين دستدارمى داشته باشد كه ارث مىبرد .\r\nس 3 - شخصى اراده رفتن حجّ دارد و وصيّت كرده كه اگر از حجّ بيت اللّه الحرام برنگشتم املاك من وقف باشد و مصارف آن را هم معيّن كرده خواهشمند است بفرمائيد كه چنين وصيتى نافذ است يا خير و وصىّ مىتواند در صورتى كه موصى از حجّ برنگشت به وصيت او عمل نمايد يا خير و املاك موقوفه را هم به قبض موقوف عليهم نداده است ؟\r\nج 3 - وقف باطل است زيرا وقف معلّق است و وقف معلّق صحيح نيست .\r\nس 4 - آيا بچّه مىتواند ملك خودش را وقف نمايد يا خير ؟\r\nج 4 - واقف بايد بالغ باشد .\r\nس 5 - آيا در چيزى كه وقف مىشود لازم است در حين وقف كردن داراى منفعت باشد يا خير ؟\r\nج 5 - اگر در آينده منفعت داشته باشد ، كفايت مىكند و لو آنكه در حال حاضر منفعت نداشته باشد .\r\nس 6 - هرگاه كسى وقف را معلّق بر شرطى كند كه در حال وقف نمودن حاصل نيست ولى انتظار حصول آن هست يا اينكه يقينى است كه در آينده حاصل مىشود مثلًا بگويد اين ملك را وقف نمودم در صورتى كه پسرم از سفر بيايد يا وقتى كه اوّل ماه برسد چه صورت دارد ؟\r\nج 6 - وقف تعليقى باطل است و لو آنكه يقيناً حاصل خواهد شد .\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nس 7 - اگر كسى بگويد اين ملك وقف است بعد از موت من ، حكمش چيست ؟\r\nج 7 - وصيت به وقف صحيح نيست و اگر وقف ، تعليقى هم باشد باطل است ولى اگر وارث وقف نمايد و به وصيت عمل كند و مازاد بر ثلث نباشد يا با رضايت ورثه در مازاد باشد ، اشكال ندارد .\r\nس 8 - آيا در وقف قصد قربت معتبر است يا خير ؟\r\nج 8 - به احتياط واجب قصد تقرّب معتبر است .\r\nس 9 - شخصى باغى را كه مشجّر به اشجار مثمره و مركبات بوده وقف امور خيريه كرده ولى ملك و عرصه مال ديگرى است و او فقط ميوه باغ را وقف كرده آيا اين وقف صحيح است يا خير ؟\r\nج 9 - وقف ميوه باغ صحيح نيست ولى اگر درختها را وقف كرده ، صحيح است .\r\nس 10 - اگر دختر زرتشتى به شرف دين مبين اسلام مشرّف شود و زرتشتيان از روى عناد و لجاج مادر او را با اكراه و اجبار وادار نمايند كه املاك خود را وقف بر كهنبار زرتشتيان نمايد تا پس از فوت او آن دختر از ارث محروم گردد با توجّه به اينكه اين وقف براى مقاصد غير مشروع و محروم نمودن مسلمان از ارث بوده و مادر بعداً پشيمان و بتصرّف وقف هم رضايت نداده است آيا چنين وقفى شرعاً صحيح مىباشد يا خير ؟\r\nج 10 - با وصف مذكور وقف باطل بوده است .\r\nس 11 - معنى وقف را بيان فرمائيد ؟\r\nج 11 - آزاد نمودن منافع شىء وقف شده در جهت وقف و حبس كردن اصل آن شىء را وقف گويند و به قول فقهاء « الوقف هو تحبيس الاصل و تسبيل المنفعة أو اطلاق المنفعة » .\r\nس 12 - آيا در وقف صيغه لازم است يا وقف معاطاتى هم كفايت مىكند ؟\r\nج 12 - به نظر ما وقف معاطاتى هم كفايت مىكند به شرط آنكه در جهت وقف عمل شود و در جهت عامّه انجام بگيرد .\r\nس 13 - زيد در حال جنون و سفاهت جميع املاك و رقبات خود را وقف بر امام حسين ( ع ) نموده لكن به تصرّف وقف نداده است آيا اين وقف صحيح است يا باطل ؟\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nج 13 - وقف باطل است .\r\nس 14 - شخصى حيوانى را وقف كرده بود ولى فعلًا همين حيوان موقوفه از بين رفته و نتايج و بچّه آن حيوان باقى است در اين صورت نتايج و بچّه آن حيوان هم وقف است يا نه و واقف هم تصريح كرده كه اين حيوان و نتايج او هر چند كه باقى ماندند وقف باشند ؟\r\nج 14 - با وصف مذكور نتايج آن هم وقف هستند .\r\nس 15 - آيا در وقف عامّ و خاصّ تعيين موقوف عليه لازم است يا نه ؟\r\nج 15 - در وقف عامّ بايد موقوف عليه معيّن گردد هر چند به صورت عنوان باشد و لازم نيست در زمان وقف آن عنوان محقّق الوجود باشد ولى در وقف خاصّ بايد موقوف عليه يا عليهم معيّن شود و در زمان وقف موقوف عليه يا عليهم بايد وجود داشته باشند .\r\nس 16 - آيا وقف نمودن چيزى بر فرزندى كه در رحم مادر باشد و غير از او موقوف عليه ديگرى وجود نداشته باشد يعنى ابتداء وقف بر خصوص حمل شود صحيح است يا خير ؟\r\nج 16 - صحيح نيست .\r\nس 17 - كسى مقدار يكصد هزار روپيه براى وقفيّه بدهد و شرط كند تا حيات دارم نفقه مرا بدهند آيا دادن اين پول به اين شرط براى وقفيّه جايز است يا خير ؟\r\nج 17 - صحيح نيست .\r\nس 18 - صيغه وقف مسجد چگونه است و تحقّق آن به چيست ؟\r\nج 18 - اگر بگويد وقفت هذا المكان للمسجد و به فارسى هم بگويد كفايت مىكند .\r\nس 19 - شخصى بخاطر محروم كردن فرزندانش از ارث كليّه اموال غير منقول خود را وقف امام حسين ( ع ) مىنمايد آيا اين وقف صحيح است يا خير ؟\r\nج 19 - وقفش هيچ اشكالى ندارد گرچه خوب است انسان اين گونه عمل ننمايد .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\nنامعلوم بودن كيفيّت وقف\r\nس 1 - در صورت يقين به اين كه در زمينهاى وقفى ، خانه يا مسجد و حمّام واقع شده و هشتاد سال هم گذشته ، بفرمائيد نماز ، وضو و غسل چه صورت دارد ؟ در صورت بطلان نمازهاى گذشته ، آيا قضا لازم است ؟ آيا بر پسر بزرگتر تكليفى نسبت به اعمال پدر و مادر هست يا خير و آيا بايد اماكن ساخته شده را خراب كرد ؟\r\nج 1 - دليلى بر غصبى بودن آنها در دست نيست و اعمال همگى صحيح است ، بلكه اگر اجازه آنها داده شود ، كفايت مىكند پس وجهى بر بطلان اعمال در فرض مذكور نيست .\r\nس 2 - اگر معلوم نباشد اصل وقف براى چه بوده است ، چه بايد كرد ؟\r\nج 2 - بايد در امور خيريّه صرف شود .\r\nس 3 - اجناسى كه به مسجد داده مىشود گاهى اوقات با عنوان وقف است و گاهى با عنوان تمليك آيا اين دو عبارت فرق دارند و اگر فرق دارند و ندانيم با كداميك داده شده ، كدام مقدّم است ؟\r\nج 3 - فرق دارد و تا احراز نكنيم كه وقف است ، وقف نيست و واگذار شدن به مسجد مقدّم است .\r\nس 4 - آيا در زمين وقفى مىتوان جائى را به نام مسجد احداث نمود ؟\r\nج 4 - در وقف اگر جهت و مصرف تعيين شود بايد به همان نحو عمل شود و اگر مقدور نيست يا مسجد بودن منافات با جهت وقف ندارد ، بايد به صورت اجاره باشد و مال الاجاره در جهت وقف مصرف شود و در صورتى كه وقفيّت به نحو مطلق است ، مسجد ساختن اشكال ندارد .\r\nس 5 - شخصى چند سال است فوت نموده و داراى اولاد نبوده و برادرش وارث او بوده و تمام ماترك او را ارث برده و يك باب خانه او را بعد از فوت او وقف حسينيه كرده كه در آن عزادارى حضرت سيدالشهداء ( ع ) بشود لكن هوائى خانه مال شخص متوفى است و مالك زمين كسى ديگر است و واقف از مالك زمين اجازه نگرفته و هنوز هم رضايت ندارد و چون خانه مزبور كوچك و ظرفيت براى اجتماع مردم را ندارد لذا كمتر اجتماع مىشود و فعلًا هم\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nدر معرض خرابى است و در جوار آن خانه زمينى قرار دارد در اين صورت مىشود خانه مزبور را كه وقف شده با زمين مذكور كه در جنب خانه است معاوضه كرد يا نه چون زمين مزبور خيلى بيشتر از آن خانه موقوفه است ؟\r\nج 5 - بستگى به نظر صاحب زمين دارد اگر صاحب زمين اجازه بدهد اشكال ندارد زيرا با وصف مذكور اصل وقف مورد اشكال است .\r\nس 6 - قبرستان سيّد حسين واقع در شهرستان شوشتر كه قبلًا خارج از شهر بوده و هم اكنون به علّت ساخت و ساز منازل مسكونى دفن اموات در آن ممنوع گشته هيئت امناء قصد دارد كه در تكّه زمينى در اطراف بقعه كه در آن قبور قديمى و فرسوده بوده و چند سال پيش توسط يك دستگاه لودر شهردارى بطور كامل مسطّح شده است ( و اين زمين وقفيّت آن نه براى هيئت امناء و نه براى اداره اوقاف شهرستان محرز نيست ) جهت اقامه نماز جماعت و فعاليتهاى مذهبى مسجدى بنا كند آيا ساخت مسجد در زمين مذكور جايز است ضمناً اگر هيئت امناء اقدام به ساخت مسجد نكنند زمين مذكور از طرف شهردارى تبديل به فضاى سبز مىشود و منطقه بدون مسجد مىماند ؟\r\nج 6 - اگر وقفيّت زمينهاى مذكور ثابت نيست مىتوان در آن زمين مسجد و مركز فرهنگى بنا نمود .\r\n\r\nضمان وقف\r\nس 1 - چنانچه متصرّفين وقف ، در صورت عدم مطالبه متولّى شرعى يا سازمان اوقاف مال وقفى را مىخورند و تلف مىكنند ، آيا متولّى شرعى يا سازمان اوقاف ضامن حقوق تضييع شده مىباشند يا خير ؟\r\nج 1 - آنچه بر عهده متولّى شرعى بعد از قبول توليت است وجوب تكليفى است يعنى بر او تصدّى در كار وقف ، واجب است و لذا اگر متصرّفين ، پول وقف را ندادند و مال را تلف كردند ، آنها ضامن خواهند بود و بر متولّى شرعى و سازمان اوقاف ضمان تعلّق نمىگيرد ، بلى در صورتى كه مال وقفى در دست متولّى بوده و مسامحه نموده و تلف شده است شرعاً ضامن خواهد بود .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nس 2 - تصرّف در زمينهاى وقفى كه با غير وقفى مخلوط شده است و تحت يد پنج روستا است ، چه صورت دارد ؟\r\nج 2 - وقف به صورت مشاع است و بايد هر روستا از پنج روستا سهم وقف را از درآمد خود ، جهت وقف اداء نمايد .\r\nس 3 - در فرض سئوال پيشين ساختن مسجد و حسينيه و مدرسه و خانه بهداشت و حمّام و منزل مسكونى در زمينهاى مذكور چه صورت دارد ؟\r\nج 3 - اگر منافات با متن وقف نامه نداشته باشد ، مىتوان ساختمان بنا كرد و اجاره آن را صرف مخارج وقف نمود .\r\nس 4 - اگر مالى كه وقف مسجد است برده شود و ندانيم يا فراموش كنيم چه چيزى بوده ، آيا بايد عين آن را داد يا اين كه بايد قيمتش را داد و اگر قيمت آن مال قبلًا كم بوده حالا خيلى زياد شده تكليف چيست ؟\r\nج 4 - در مثلى مثل مال مفقود شده داده شود و در قيمى بايد قيمت روز اداء پرداخت گردد .\r\nس 5 - تعدادى وسائل از قبيل ظرف و فرش و غيره متعلّق به هيئت عزاداران حسينى كه در ايّام محرّم الحرام براى برگزارى مراسم عزادارى حضرت اباعبداللّه الحسين ( ع ) مورد استفاده قرار مىگرفت يكى از بانيان هيئت عزادارى حسينى آنها را در يك ميهمانى عروسى استفاده كرد و بعد از پايان عروسى اين وسائل كاملًا از بين رفته است وظيفه چيست ؟\r\nج 5 - ضامن است و بايد تمامى ظروفى را كه از بين رفته تهيّه و به حسينيه برگرداند .\r\n\r\nتوليت در وقف\r\nس 1 - بعضى از واقفان توليت وقف را تا مادامى كه زنده هستند براى خود قرار داده‌اند ، از طرفى اداره موقوفات اين حقّ را از آنِ خود مىدانند قول كداميك مسموع است ؟\r\nج 1 - متولّى منصوص ( خود واقف يا كسى را كه او تعيين مىكند ) مقدّم است .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nس 2 - واقف مسجد ، خود را متولّى مسجد دانسته و عزل و نصب امام مسجد را در اختيار خويش قرار داده است آيا كار او صحيح است ؟\r\nج 2 - متولّى بودن واقف اشكال ندارد ولى در عزل و نصب امام جماعت نمىتواند دخالت كند .\r\nس 3 - آيا متولّى موقوفه مجاز است در مال الاجارة وقفى تخفيف قائل شود ؟\r\nج 3 - به ضرر وقف نمىتوان عمل كرد مگر توليت او مطلق باشد و تشخيص دهد كه تخفيف به صلاح وقف است اشكال ندارد .\r\nس 4 - اگر نظرات مرجع تقليد واقف در امورات وقف با نظريات مراجع تقليد هيأت امناى مسجد كه مجريان امور هستند فرق كند ، كدام مقدّم است ؟\r\nج 4 - بايد طبق نظر مراجع مجريان امور عمل شود .\r\nس 5 - اگر به مرور زمان مال الاجاره اراضى وقفى زياد شود و مستأجرين حاضر به پرداخت حقوق واقعى بر طبق زمان نباشند آيا متولىّ چه وظيفه‌اى نسبت به موقوفه دارد در ضمن موقوفه جزء موقوفات عامّ است ؟\r\nج 5 - اگر امكان دارد كه با مراجعه به محاكم شرعى استيفاء حقّ وقف گردد و به اصل وقف از جهات ادارات زيانى وارد نشود ، لازم است كه به دادگاه مراجعه گردد و اگر امكان ندارد فقط بايد به مستأجرين وقف اعلام شود كه با اين اجرت به وقف صدمه وارد مىشود و در آن دنيا بايد جوابگو باشند و بيش از اين متولىّ وظيفه‌اى ندارد .\r\nس 6 - اگر كسى متولىّ ساخت مسجد و حسينيه و امامزاده بود بعد از فوت ، ورثه نمىدانند كه پولهاى باقيمانده مال كداميك است وظيفه چيست ؟\r\nج 6 - اگر احتمال مىدهند كه پول باقيمانده بيشتر مال كداميك از موارد مذكور است به احتمال خود عمل كنند و اگر نمىدانند بطور مساوى تقسيم كنند .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n\r\nمسجد و حسينيه و مسائل مربوط به وقف آن\r\nس 1 - زمينى بعنوان مسجد و متعلّقات آن خريدارى شده آيا ساختن خانه براى خادم مسجد در آن زمين جايز است يا خير ؟\r\nج 1 - اگر زمين را مسجد نكرده باشند ، بلكه براى مسجد و متعلّقات آن خريده‌اند مانعى ندارد و الّا جايز نيست .\r\nس 2 - اگر تعدادى تيرآهن بعنوان ساخت كفشدارى مسجد تحويل شود ، آيا جايز است براى ساخت آشپزخانه مسجد استفاده نمود ؟\r\nج 2 - اگر منظور كمك كنندگان ، كمك به ما يحتاج مسجد باشد مصرف خاصّ از باب گمان به احتياج است و مانعى ندارد و الّا بايد از صاحبان آن اجازه گرفت .\r\nس 3 - اگر ضرورت اقتضا كند كه مسجد توسعه پيدا كند و جهت توسعه مسجد نياز به استفاده از زمين خيابان عمومى است ، آيا جايز است ؟\r\nج 3 - در صورتى كه تصرّف در شارع عام موجب تضييع حقوق عامّه نگردد و منجر به انحراف غير قابل قبول خيابان نشود ، توسعه مسجد اشكال ندارد .\r\nس 4 - زمينى است در كنار امامزاده و وقف امامزاده است ، آيا مىشود آن را مسجد نمود ؟\r\nج 4 - جايز نيست مگر در صورتى كه زمين را اجاره كنند و مال الاجاره را به امامزاده بدهند و در آن زمين ، مسجد بسازند .\r\nس 5 - تأسيس كتابخانه در مكانى كه وقف مسجد شده است چه‌صورتى دارد ؟\r\nج 5 - جايز نيست چون مسجد جهت عبادت وضع و وقف شده است .\r\nس 6 - مالك محلّى در زمان خودش با كمك ساكنين ، محلّ را توسعه داده‌اند و مقدار زمينى كه در اطراف مسجد بوده آن را ديواركشى كرده بعنوان صحن مسجد و او از دنيا رفته است و ما به جهت كمبود مكان براى نماز دو سال قبل اين صحن را ضميمه مسجد كرديم و نظر ما بر اين بود كه در قسمت زيرزمين خانه‌اى براى خادم و قسمتى هم توالت و وضوخانه درست كنيم ، لازم به تذكّر است كه يك قسمت از صحن مسجد وضوخانه درست شده بود و فعلًا قسمت فوق آبدارخانه و راهرو مسجد درست شده است ، با توجّه به تصميم\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nاوّلى ما و عدم علم به نظر مالك متوفّى ، آيا مىتوانيم توالت يا وضوخانه را در قسمت زيرزمين و در قسمت زير آبدارخانه و راهرو درست كنيم يا خير ؟\r\nج 6 - اگر مالك در ابتداى كار نسبت به راهرو و آبدارخانه در جريان بوده و مدركى دالّ بر مسجد شدن اين مقدار زمين در دست نيست ، تهيّه وضوخانه در زيرزمين آن در صورتى كه به زمين مسجد سرايت نكند اشكال ندارد ، گرچه اگر بتوانند در جاى ديگر فراهم سازند بهتر است .\r\nس 7 - آيا ساختن مسجد نياز به صيغه مخصوص دارد ؟\r\nج 7 - صيغه و يا نماز خواندن در تحقّق مسجد بودن مكفى است .\r\nس 8 - آيا مىشود زمينى را كه وقف عزادارى سيدالشهداء ( ع ) است ، مسجد نمود ؟\r\nج 8 - نماز خواندن در آن اشكال ندارد ولى حكم مسجد ندارد .\r\nس 9 - شخصى مسجدى را بنا كرده و حدود اربعه آن را هم مشخّص نموده است ، پشت اين مسجد زمين ديگرى داشت ، به فكر افتاد در آن زمين ، ساختمانى مثل رستوران يا حمّام درست كند و مسئوليّت آن به عهده خودش باشد و درآمد آن را صرف مسجد نمايد ، شروع به ساختن كرد و چند ستون آهنى بر پا كرده و ديگران هم در اين بنا كمك كرده‌اند ، قبل از تكميل آن ، اين شخص مرد و حال آن كه درباره اين زمين و ساختمان نوشته‌اى مبنى بر وقف بودن نيست و شهود هم وجود ندارد ، اكنون ورثه براى تصرّف آن اقدام نموده‌اند ، تكليف اين زمين چيست ؟\r\nج 9 - در فرض مزبور بايد از كمك كنندگان پرسيد كه جهت مساعدت آنان چه بوده اگر بعنوان كمك به متعلّق وقف داده باشند گرفتن اين مال بعنوان ارث مشكل است ، بلكه احتياط در واگذار نمودن آن است .\r\nس 10 - آيا مىشود بالاى منزل يا مغازه مسجد بنا نمود در صورت جواز آيا بر طبقه پائين احكام مسجد جارى خواهد شد ؟\r\nج 10 - ساختن مسجد در فرض مزبور اشكال ندارد و طبقه پائين حكم مسجد ندارد .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nس 11 - وجهى را جهت حمل آوار مسجد قديمى پرداخت مىنمايند و شخص ديگرى اين كار را تبرّعاً انجام مىدهد ، آيا وجه مذكور را مىتوان در جهت ديگرى در امور مسجد صرف نمود ؟\r\nج 11 - اگر منظور دهنده رفع نياز بوده نه مصرف خاصّ اشكالى ندارد و الّا بايد اجازه گرفت .\r\nس 12 - آيا آوار مسجد قديمى را مىتوان براى پر كردن كرسى آشپزخانه مسجد جديد استفاده نمود ؟\r\nج 12 - اگر از نظر طهارت و غيره رعايت شود ، مانعى ندارد .\r\nس 13 - آيا مىشود سخنران « 1 »\r\n13 - اگر از ظاهر حال استفاده مىشود كه متولّى در اين گونه امور اجازه مىدهد ، اشكال ندارد .\r\nس 14 - زمينى متعلّق به چند نفر بوده كه آن را داده‌اند براى مسجد حال پس از اتمام مسجد يك نفر از بانيان مىگويد ، راضى نيستم تكليف چيست ؟\r\nج 14 - بعد از واگذارى به مسجد رضايت او شرط نيست و نمىتواند پس بگيرد .\r\nس 15 - آيا مىشود كمك غير مسلمان را به مسجد پذيرفت ؟\r\nج 15 - اشكال ندارد .\r\nس 16 - آيا مىشود اموال مسجد را به حسينيه هم جوار يا خانه‌ها براى برگزارى مراسم برد ؟\r\nج 16 - در صورتى كه وقف خاصّ براى مسجد باشد جايز نيست در غير اين صورت اشكال ندارد .\r\nس 17 - حياطى را كه وقف مسجد كرده‌اند ، آيا با گسترش مسجد مىتوان حياط را داخل مسجد كرد و آيا ثواب موعود خواندن نماز در مسجد را دارد ؟\r\nج 17 - با فرض مذكور اشكال ندارد و جزء مسجد خواهد شد و انشاءالّله ثواب آن را دارد .\r\n\r\n\r\n","description":"","footnote":"\r\n( 1 ) - واعظ مسجد را از برق مسجد براى خود ضبط كرد ؟\r\n","page_name":" 368 ","page_number":368},
  {"content":"\r\n\r\nس 18 - كسى زمينى را وقف معاطاتى براى مسجد كرده آيا مىتواند پشيمان شود و آيا ساختن توالت در حياط مسجد چه صورت دارد ؟\r\nج 18 - با فرض مذكور پشيمان شدن اعتبارى ندارد و مسجد وقف است ولى حياط مسجد حكم مسجد را ندارد و لذا ساخت توالت و ديگر بناهاى مورد نياز مسجد اشكال ندارد .\r\nس 19 - در قريه‌جات افغانستان كه از 100 الى 150 يا كمتر و بيشتر خانواده تشكيل مىشود اكثر اوقات پولهايى بنام اندازى يعنى پولهايى بطور مساوى از پسر هر خانواده براى تعمير تكايا ، حسينيه‌ها ، مساجد ، خادم مسجد و يا خرج نوروزى و شب عيد گرفته مىشود در اين بين برخى خانواده صغيرند آيا اخذ پول از صغاير چه حكمى دارد ؟\r\nج 19 - گرفتن پول از صغار جايز نيست مگر ولىّ شرعى آن را بدهد و براى صغار هم لازم باشد .\r\nس 20 - داخل شدن در مسجد يا جائى كه نماز مىخوانند با پاى عرقى كه باعث آلوده شدن فرش مسجد و اذيّت مردم مىشود چه حكمى دارد ؟\r\nج 20 - اگر موجب اذيّت و آزار مؤمنين و نمازگزاران نمىگردد بهتر است كه با آن حال وارد مسجد نشوند و اگر موجب ايذاء است وارد شدن با آن حالت جايز نيست .\r\nس 21 - در حياط حسينيه‌اى بعضى از اموات را دفن نموده‌اند با توجّه به مزاحمت قبور با دسته‌جات عزادارى و بودن قبرستان عمومى دفن اموات و نبش قبور گذشته چه صورتى دارد ؟\r\nج 21 - اگر حياط حسينيه وقف نباشد بلكه فقط متعلق به حسينيه باشد ، دفن كردن اموات با اين قيد كه مزاحمتى با جهت استفاده امور حسينيه نداشته باشد ، اشكال ندارد گرچه ترك آن موافق احتياط است ولى اگر وقف حسينيه باشد دفن اموات در آن مكان جايز نيست امّا امواتى كه دفن شده‌اند نبايد نبش قبر گردند .\r\nس 22 - آيا از اموال لقطه و زكات فطره مىشود صرف حسينيه كرد ؟\r\nج 22 - مصرف لقطه در حسينيه جايز نيست ولى مصرف زكات فطره اگر فقير نباشد اشكال ندارد .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nس 23 - در يك روستا دو مسجد بنام مسجد حضرت اباالفضل ( ع ) و مسجد امام حسين ( ع ) است مردم به مسجد حضرت اباالفضل ( ع ) پول زيادى مىدهند آيا مىشود پول اين مسجد را براى مسجد امام حسين ( ع ) كه نيمه كاره است خرج كرد ؟\r\nج 23 - تا زمانى كه امكان استفاده در همان مسجد كه مردم جهت آن پول مىدهند وجود دارد ، جايز نيست كه در مسجد ديگر مصرف گردد .\r\nس 24 - در روستاى ما مسجد كوچكى وجود دارد كه ظرفيت و گنجايش اهالى را نداشت بنا به پيشنهاد و تخصيص بودجه مرد خيّرى مسجدى بزرگتر در كنار مسجد قديم ساخته شده و مسجد كوچك قديم در حياط مسجد بزرگ جديد البناء قرار گرفت و اگر ابتداء مسجد قديم توسعه و يا تخريب مىشد اهالى بى مسجد مىماندند عليهذا از تخريب و يا توسعه آن خوددارى شده است حال آيا جايز است كه مسجد قديم از ميان برداشته شود و با نصب علامت ثابت مسجد به ديوار حياط حرمت مسجد قديم حفظ شود يا خير ؟\r\nج 24 - تا حدّ امكان تخريب نگردد و اگر امكان ندارد با تابلويى اين منطقه مشخص شود و از نظر زمين هم با موزائيك منطقه مسجد معيّن گردد و در هنگامى كه درب شبستان مسجد بسته است در آنجا نماز خوانده شود و با حصارى زمين مسجد معيّن گردد با اين وصف تخريب ساختمان قديمى مسجد اشكال ندارد .\r\nس 25 - حسينيه‌اى ساخته شده كه مرحوم آيةالله عباس نژاد بيرجندى طبق نقل بزرگان جهت احداث حسينيه كلنگ آن را به زمين زده و كلماتى عربى كه ظاهراً صيغه وقف است جارى كرده عدّه‌اى مىگويند وقف نيست زيرا در اساسنامه اسم وقف نيامده لكن در قولنامه خريد وقفيّت آمده است آيا اين حسينيه حكم وقف بر آن اطلاق مىشود يا خير ؟\r\nج 25 - به نظر ما اين حسينيه وقف مىباشد و هيچگونه دخل و تصرّفى در آن جايز نيست مگر آنكه حاكم شرع تشخيص دهد .\r\nج 26 - آيا ملاك عمل ، به احكام شرع است يا اساسنامه فعلى و موجود در حسينيه كه بيست سال است بدان عمل مىشود ؟\r\nج 26 - ملاك عمل به شرع مقدّس است ولى اگر اساسنامه خلاف شرع نباشد بايد به آن هم عمل شود .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nمتفرّقات\r\nس 1 - زمينى با رضايت وُرّاث وقف مسجد شده و فرزند يكى از علماء اسلام آن را به اتمام رسانده ، اهالى به احترام آن عالم ربّانى ، مسجد را به نام ايشان نام گذارى كردند حال وُرّاث به خاطر اين نام گذارى اعلام نارضايتى كردند ، تكليف چيست ؟\r\nج 1 - اگر در حال اهداء با رضايت همه وُرّاث بوده و واگذار به مسجد شد ، رجوع بعدى آنان تأثير ندارد زيرا چيزى كه در راه خدا داده شد ، قابل پس گرفتن نيست .\r\nس 2 - آيا وقف با شياع مفيد علم و اطمينان و شهرت براى اثبات كافى است يا خير ؟\r\nج 2 - اگر شياع موجب علم يا اطمينان عقلائى باشد صحّت ترتيب اثر بر آن بعيد نيست ولى در شهرت بايد طريق احتياط قضيه را اختيار كرد مثلًا در وقف ، راه احتياط ، مترتّب ساختن آثار آن است .\r\nس 3 - شخصى كتابى درباره وقف نوشته است و در آن كتاب با استناد به آيه هفتم سوره مباركه نساء وقف خاصّ به اولاد ذكور را احياى سنّت جاهليّت معرفى نموده است آيا تفسير اين آيه اين گونه است ؟\r\nج 3 - آيه هفتم سوره نساء بنابر قولى درباره مذهب اهل جاهليّت است در اين كه عملًا دختران را از ارث اموال محروم مىكردند كه اسلام اين عمل را ردّ كرده و براى دختر هم سهمى تعيين كرده است ولذا آيه ربطى به وقف بر اولاد ذكور كه در حال حيات پدر واقع مىشود ندارد و اين وقف از نظر اسلام مشروعيّت دارد و بهتر است كه به نحوى نباشد كه بقيّه فرزندان محروم شوند .\r\nس 4 - شخصى ملك موقوفه‌اى را اجاره مىكند سپس بخشى از زمينهاى موات حريم آن را احياء مىكند ، آيا مستأجر مىتواند مالك آنها شود ؟\r\nج 4 - با احياء زمين مواتى كه وقف نيست مستأجر مالك آن مىگردد .\r\nس 5 - شخصى باغى را وقف سيدالشهداء ( ع ) نموده و حق توليت را براى خود نصف قرار داده يعنى نصف از خود و نصف از امام ( ع ) آيا صحيح است ؟\r\nج 5 - اشكال ندارد .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n\r\nمسائل وصيّت\r\n\r\nولىّ و قيّم و وصىّ\r\nس 1 - آيا همسر شخص متوفّى كه وصيّت نامه نداشته با حضور پسر بزرگتر كه بالغ و عاقل است مىتواند خودش را وصىّ قرار دهد ؟\r\nج 1 - اگر نيازى به قيّم باشد بايد به حاكم شرع مراجعه شود تا او تعيين قيّم نمايد و الّا خود ورثه بايد ماترك را قسمت كنند و احتياج به وصىّ نيست .\r\nس 2 - آيا مىشود بدون شناخت ، زنى را براى فرزندان صغار خودش قيّم قرار داد ؟\r\nج 2 - بايد قيّم شخصى مورد اطمينان و وثوق باشد تا تصرّفات بىمورد در اموال صغار نكند ، پس بدون آشنايى يا معرفى شخص موثق نمىتوان كسى را بر صغار ، قيّم قرار داد .\r\nس 3 - آيا پدر مىتواند براى فرزندان كوچكش قيّم تعيين كند با وجود جدّ ؟\r\nج 3 - در صورتى كه جدّ اجازه بدهد ، اشكال ندارد .\r\nس 4 - اگر وصىّ فوت كرد يا عاجز شد يا خيانت كرد ، وظيفه چيست ؟\r\nج 4 - در صورتى كه اجراى وصيّت تعطيل مىشود اولياء ميّت ، و در صورت فقدان ، عدول مؤمنين يا حاكم شرع اقدام به اجراى وصيّت كنند .\r\nس 5 - آيا وصىّ مىتواند به علّت طولانى بودن مدّت اجراى وصيّت نامه از وصىّ بودن خود كناره‌گيرى كند ، تكليف چيست ؟\r\nج 5 - در صورتى كه موجب تعطيل شدن عمل به وصيّت شود ، جايز نيست و مىتواند در اين گونه موارد وكيل بگيرد .\r\nس 6 - اگر كسى وصيّت كرد زيد وصىّ اوست تا مادامى كه فرزند كوچكش بالغ شود ، آيا اين وصيّت صحيح است ؟\r\nج 6 - وصيّت صحيح و به قوّت خود باقى است .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nس 7 - آيا وصىّ مىتواند بقيّه اعمال وصيّت را طبق وصيّتى به غير واگذار كند ؟\r\nج 7 - اشكال ندارد .\r\nس 8 - آيا عدالت در وصىّ شرط است ؟\r\nج 8 - چنانچه وصىّ مورد وثوق باشد ، كفايت مىكند .\r\nس 9 - آيا با بودن ولايت قهرى ولايتهاى ديگر مثل قيّم ، وصىّ ، وكيل و حضانت ميسّر خواهد شد ؟\r\nج 9 - بله امكان دارد امّا اگر نظر ولىّ قهرى مخالف با نظرات قيّم و غير آن باشد ، ولىّ قهرى مقدّم است و اگر موافق باشد تصميمات آنها نافذ است .\r\nس 10 - آيا ولايت ولىّ قهرى را در چه صورت مىشود از او سلب كرد ؟\r\nج 10 - امكان سلب ولايت نيست مگر آنكه جزء محجورين باشد .\r\nس 11 - اگر شخصى وصيّت كرد و شخصى را بعنوان وصىّ معيّن نمود كه كارهاى ميّت تحت نظر او انجام گردد ولى ورثه و يا ناظر بدون اجازه وصىّ اقدام به انجام وصيّت كنند آيا اقدام بدون رضايت وصىّ جايز است و آيا ضمان دارد يا خير ؟\r\nج 11 - ناظر و ورثه حقّ ندارند كه بدون جلب نظر وصىّ اقدام به انجام وصيّت نمايند و در صورتى كه اقدام به اعمال وصيت نمايند گنهكار هستند و خلاف حكم تكليفى انجام داده‌اند ولى در مورد ضمان ، دو صورت متصوّر است و آن اينكه اگر وصيّت بگونه‌اى بوده كه بايد با شرايط خاصّى و با نظر قطعى وصىّ انجام مىشده مثلًا موصى وصيّت كرده كه وصىّ حجّ او را به جا آورد و ناظر و ورثه شخص ديگرى را استيجار كرده‌اند ، ناظر و ورثه در اين صورت ضامن هم مىباشند ولى اگر وصيّت بگونه‌اى است كه بايد عمل انجام شود و شرايط خاصّى را موصى در نظر نگرفته ، ضمان ندارد .\r\n\r\nعمل به وصيّت\r\nس 1 - شخصى داراى يك پسر است ، وصيّت كرده منزل متعلّق به اوست و تا مادر زنده است همراه او باشد و از طرفى خواهران نيز شهادت مىدهند كه پدرشان مىگفت منزل\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nمتعلّق به پسر است ، آيا خانه جزء اموال پسر است يا اين كه بايد جزء ثلث اموال پدر حساب كرد ؟\r\nج 1 - در فرض مذكور خانه متعلّق به پسر است و مادر نيز حقّ نشستن در آن خانه را همراه پسر دارد .\r\nس 2 - شخصى وصيّت نموده مقدارى از ثلث را به فروش رسانده برايم قرائت قرآن و عزادارى در مسجد صرف كنيد ، ثلث اموال را پس از قيمت گذارى و خريد زمين زراعتى و عمل طبق وصيّت ، مىخواهند به وصىّ به فروش برسانند ، با توجّه به اين كه ميّت به وصىّ اجازه تصرّف در ثلث را داده ، آيا بايد به قيمت همان زمان فروخت يا قيمت فعلى ؟\r\nج 2 - اگر در همان زمان ، زمين را قيمت مىكرد و مبدّل به نقدى مىنمود همان مقدار به عنوان ثلث مشخص مىشد و الّا بايد قيمت فعلى در نظر گرفته شود چه خود وصىّ بردارد يا ديگرى .\r\nس 3 - اگر وصىّ در اخراج ثلث افراط كرد يا در راه غير مشروع صرف كرد ، تكليفش چيست ؟\r\nج 3 - ضامن است .\r\nس 4 - اگر متوفّى وصيّت كند به انجام مناسك حجّ و مبلغ تعيين شده كفايت نكند بفرمائيد چه وظيفه‌اى بر عهده وصىّ است ؟\r\nج 4 - در صورتى كه حجّ واجب باشد ، بايد كمبود را از اصل مال ميّت تدارك كنند و اگر حجّ واجب نباشد بايد ورثه اجازه دهند كه از اصل مال تدارك شود و اگر اجازه ندادند ، وصىّ وظيفه‌اى ندارد .\r\nس 5 - اگر وصىّ بخواهد طبق فتواى مجتهد شخص متوفّى ، به وصيّت او عمل كند ، چنانچه ميّت تقليد نكرده باشد يا معلوم نيست مرجع تقليد او چه كسى است ، چگونه بايد عمل نمود ؟\r\nج 5 - وصىّ بايد طبق فتواى مجتهد خود عمل كند .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nس 6 - شخصى كه مجتهد است و در يك مسئله وصيّت كه اختلافى است وصيّت كرده كه حتماً به نظر خودم عمل شود آيا وصيّتش نافذ است و يا وصىّ بايد به فتواى مرجع خود عمل كند ؟\r\nج 6 - اگر در مثل امورى باشد كه مجتهد وصىّ ، عمل به آن وصيّت را باطل مىداند ، جواز عمل به وصيّت مجتهد مرده مشكل است زيرا كه وصىّ موظّف است عمل صحيح به نظر خود را انجام دهد و در غير اين صورت بايد طبق وصيّت موصى عمل شود .\r\nس 7 - در صورتى كه وُرّاث بخواهند با فروش قسمتى از ماترك ثلث ميّت را جدا نمايند و يا از مال خود نتوانند ثلث را تأمين نمايند ، آيا شرعاً مىتوانند ميزان آن را تعيين و تدريجاً از منافع ماترك تأمين نمايد ؟\r\nج 7 - اگر وصيّت به ثلث به عين مال معيّن نباشد بلكه به صورت ثلث مال بنحو مطلق باشد كار وُرّاث در فروش بعضى از اموال براى جدا كردن ثلث بلا اشكال است .\r\nس 8 - شخصى كه زنش تنها وارث اوست به او وصيّت كرده كه بعد از مرگم از اموالم استفاده كن و بعد از آن وقف امام حسين ( ع ) نما آيا اين وصيّت صحيح است ؟\r\nج 8 - وصيّت مرد به اين كه تمام اموالم از آنِ همسرم باشد صحيح نيست زيرا ربع مال را زن بيشتر نمىبرد و باقى اموال اختصاص به امام ( ع ) دارد و امّا وقف اگر در حدّ ثلث اموال باشد و بعد از مرگ مرد ، زن آن را وقف نمايد ، وقف صحيح است .\r\nس 9 - هرگاه وصىّ بعضى از موارد مصرف وصيّت را فراموش كند ، وظيفه‌اش چيست ؟\r\nج 9 - در صورتى كه گمان قوى دارد كه به نظر موصى فلان مصرف اقرب است ، بايد به همان عمل كند .\r\nس 10 - شخصى در 50 سال قبل وصيّت كرده به مبلغ 300 تومان براى من نماز و روزه بدهيد الان چه مقدار بايد بدهند ؟\r\nج 10 - بايد به قيمت روز محاسبه گردد .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n\r\nوصيّت در ثلث مال ميّت\r\nس 1 - شخصى ثلث خود را در نخلهاى خرما تعيين كرده و گفته اينها براى فرزندان ذكورم هستند ولى حقّ فروش آنها را ندارند و اگر قادر به اداره آن نشدند آنها را بگذارند تا مردم از آنها استفاده كنند آيا اين وصيّت نافذ است ؟\r\nج 1 - وصيّت نافذ است .\r\nس 2 - شخص ميّت وصيّت كرده كه ثلث اموالم را به شخص معيّنى بدهيد در صورتى كه به اين وصيّت عمل شود مفسده بزرگى اتّفاق مىافتد آيا به وصيّت عمل شود يا خير ؟\r\nج 2 - چنانچه مفسده بزرگى مانند قتل و امثال آن بر آن مترتّب باشد بايد به حاكم شرع مراجعه شود .\r\nس 3 - شخصى داراى پنج هكتار زمين است كه در زمان خود يك هكتار زمين را به اسم همسر خود نموده كه بعد از فوت متعلق به همسرش باشد حال بعد از فوت ، اين زمين شرعاً متعلق به همسرش است يا خير ؟\r\nج 3 - اگر مازاد از ثلث نباشد اشكالى ندارد البته بر ورثه لازم است كه طبق وصيّت آن را به ملكيت همسر در آورند .\r\nس 4 - منزل مسكونى كه در اختيار اينجانب است آيا مىشود به اسم خانم كرد و زمينى را كه دارم آيا مىتوانم آن را براى ثلث خودم قرار دهم يا خير ؟\r\nج 4 - اگر در زمان حيات به خانمتان ببخشيد اشكال ندارد و زمينى كه داريد ، اگر از ثلث اموالتان كه به ارث گذاشته مىشود بيشتر باشد بايد با اجازه ورثه به عنوان خودتان وصيّت كنيد ولى اگر به حدّ ثلث باشد يا كمتر اشكال ندارد .\r\nس 5 - ثلث ميّت كه نزد وصىّ مىباشد بعد از مرگ وصىّ تكليف ثلث چه مىشود ؟\r\nج 5 - اگر خود شخص وصيّت كننده كسى را معيّن نموده همان شخص معيّن شده ، بايد به وظيفه در مورد ثلث عمل كند و اگر هم خود وصىّ كسى را معيّن كرده اشكال ندارد و الّا بايد به حاكم شرع مراجعه نمايند تا او كسى را به عنوان قيّم مشخص نمايد .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nس 6 - شخصى وصيّت كرده تمام اموال من بعد از فوتم متعلق به فرزند بزرگم باشد و ورّاث ديگر هم امضاء كردند حالا بعد از فوت اعتراض كرده‌اند تكليف چيست و در صورتى كه بقيّه ورّاث خبر نداشته باشند و بعد از فوت متوجّه شوند تكليف چيست آيا براى انتقال تمام اموال به فرزند بزرگ مىتواند در زمان حيات خود با ده هزار تومان مصالحه كند آيا شرعاً صحيح است يا نه در اين صورت آيا بقيّه حقّ دارند يا خير ؟\r\nج 6 - اگر تمامى ورثه با رضا و رغبت قبول كرده‌اند كه اموال مال پسر بزرگتر باشد اشكال ندارد ولى اگر از روى اكراه امضاء كرده باشند وصيّت نافذ نيست و فقط در حدّ ثلث نافذ است و اگر اموالش را مصالحه كرده اشكال ندارد و فقط اموالى كه تا زمان مصالحه به او صلح كرده متعلّق به پسر بزرگتر است و بقيّه اموال به بقيّه ورثه تعلّق دارد .\r\nس 7 - شخصى وصيّت به ثلث كرده امّا از بين املاك معيّن نكرده اكنون به چه صورت ثلث را جدا كنند و حال آنكه نسبت به تمام اموال مشاع است و اگر در ميان ورثه صغير باشد كيفيت جدا كردن ثلث چه موقع است ؟\r\nج 7 - در تمامى اموال ، ثلث را شريك است و بايد تمامى اموال به قيمت تبديل شود آنگاه ثلث معيّن و جدا شود .\r\nس 8 - شخصى به علّت نداشتن فرزند دختر بچّه شيرخواره‌اى را از بهزيستى گرفته و بزرگ كرده و وصيّت كرده كه تمام اموال من بعد از من متعلّق به همين دختر مىباشد در ضمن اين شخص همسر و برادر و خواهر دارد آيا شرعاً تمام اموال مال همين دختر است يا يك سوّم بقيّه متعلّق به ورّاث مىباشد حال اگر اين شخص تمام اموال خود را با همين دختر با ده هزار تومان مصالحه كند و فوت كند آيا اموال متعلّق به اين دختر است و بقيّه ورّاث ارث نمىبرند و راه شرعى براى انتقال اموال به اين دختر چيست ؟\r\nج 8 - اگر اموال را صلح كند مخصوصاً صلح معوّض ، تمام اموال به اين دختر مىرسد و اگر وصيّت كرده ، فقط در حدّ ثلث اموال وصيّت نافذ است و بقيّه بين ورثه تقسيم مىشود .\r\nس 9 - اگر فرزندى كه وصىّ پدر است بر ثلث او كه شش نخل خرما است بعد از چند سال بگويد ديگر توانايى گرداندن ثلث پدر را ندارم و مىخواهم آن را بخرم و با پول براى پدرم خيريه‌اى درست كنم آيا مىتواند يا خير ؟\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nج 9 - بايد شخص ديگرى را جهت اداره ثلث معيّن نمايد و اگر اين امكان ندارد بايد به حاكم شرع مراجعه كند تا حاكم شرع شخصى را معيّن نمايد و يا اينكه تبديل به چيز ديگرى نمايد كه نظر وصيّت كننده تأمين گردد و اگر اين هم امكان نداشته باشد و ممكن است اصل ثلث از بين برود در اين هنگام مىتواند بفروشد و در جهت وصيّت صرف نمايد .\r\nس 10 - شخصى وصيّت كرده كه مقدارى نماز و روزه بدهكار است حال پول اينها را از اصل مال بايد بردارند يا از ثلث مال ؟\r\nج 10 - از ثلث حساب مىشود .\r\nس 11 - شخصى وصيّت مىكند كه پس از مرگ من به اولاد اناث مطابق ذكور ارث بدهيد آيا اين وصيّت كه از ثلث داده شود صحيح است يا باطل ؟\r\nج 11 - در مقدار از ثلث وصيّت نافذ است و بيش از ثلث احتياج به اجازه ورثه ديگر دارد .\r\nس 12 - شخصى وصيّت كرده كه ثلث مالش را خرج كتابخانه‌اى در كربلا نمايند ، حال كه دسترسى ممكن نيست ، آيا جايز است آن را خرج كتابخانه‌اى در ايران نمايند ؟\r\nج 12 - در صورتى كه هيچ اميدى به باز شدن راه كربلا نباشد مىتوان آن را در كتابخانه‌اى كه با هدف وصيّت كننده نزديك باشد ، مثل كتابخانه حضرت رضا ( ع ) خرج كرد .\r\nس 13 - اگر ميّت وصيّت كرده ثلث مالش را برايش خرج كنند حالا جز خانه‌اى كه زن و بچّه‌هاى كوچكش نشسته‌اند چيز ديگرى ندارند ، آيا وصىّ مىتواند براى انجام وصيّت خانه را براى اخراج ثلث بفروشد ؟\r\nج 13 - اشكال ندارد .\r\nس 14 - شخصى وصيّت كرده بطور مطلق كه ثلث مالش را برايش خرج كنند ، حال آن را بايد در چه مصارفى رساند ؟\r\nج 14 - بايد در مطلق امور خيريّه مصرف شود .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n\r\nاحكام وصيّت\r\nس 1 - فردى وصيّت كرده كه منافع يك هكتار از زمينش را هر سال براى مسجد روستا خرج كنند بفرمائيد :\r\nالف - آيا چنين وصيّتى صحيح است ؟\r\nب - اين وصيّت تا كى نافذ است ؟\r\nج - آيا مىشود زمين را يك جا فروخت و صرف مسجد كرد ؟\r\nد - اگر بشود يك جا فروخت آيا مىتوان پول آن را در بانك گذاشت و سود آن را صرف مسجد نمود ؟\r\nم - سود را بايد چه كسى صرف مسجد نمايد ؟\r\nج 1 - الف - اگر از ثلث مال كمتر باشد اشكالى ندارد .\r\nب - اگر وصيّت به بقاء زمين باشد و منافع آن صرف مورد وصيّت شود تا زمانى كه زمين باقى است وصيت نيز نافذ خواهد ماند .\r\nج - در صورتى كه منظور وصيّت كننده صرف اعمّ از عين مال و يا قيمت باشد مانعى ندارد ولى اگر قصدش ماندن عين زمين باشد ، فروش آن جايز نيست .\r\nد - بستگى به نظر حاكم شرع و تشخيص او دارد .\r\nم - حاكم شرع و يا وكيل او اگر وصىّ منصوص نباشد .\r\nس 2 - پدرى صلح نامه‌اى تنظيم كرده و همه مايملك خود را به ورثه ذكور مصالحه نموده و حقّ فسخ را براى خود در صلح نامه محفوظ داشته است سپس وصيّت نامه‌اى نوشت و بيش از ثلث اموال خود را براى ورثه ذكور در غياب ورثه مؤنث وقف خاصّ نمود ، اكنون ورثه اناث به بيشتر از ثلث اعتراض دارند ، بفرمائيد آيا صلح نامه به قوّت خود باقى است يا خير و آيا وصيّتى كه بعد از صلح نوشته آن را به هم مىزند و تصرّف ورثه ذكور بر ثلث بدون رضايت اناث جايز است يا خير ؟\r\nج 2 - مسئله دو صورت دارد اوّل اين كه عمل به هر دو ( صلح و وصيّت ) ممكن باشد مثل آن كه مال صلح شده قبلى برابر 10 هزار تومان باشد و مال بدست آمده از غير آن مال در طىّ مدّت ده سال سى هزار تومان است كه در اين حال بايد به هر دو عمل شود يعنى ده هزار تومان مال اولاد ذكور است و دخترها در آن حقّى ندارند .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nدوّم آن كه از زمان صلح تا زمان وصيّت مالى اضافه نشده است كه در اين صورت وصيّت عرفاً قرينه بر فسخ صلح است ، پس مقدارى كه وصيّت شده اگر بيشتر از ثلث باشد ، رضايت ورثه و دخترها لازم است ( گرچه در هر صورت تصالح بين طرفين در مازاد از ثلث مطابق با احتياط است ) و اين توهّم كه مورد از قبيل هبه به ذى رحم است پس نمىشود آن را پس گرفت صحيح نيست زيرا اين قاعده در صلح جارى نمىباشد ، گرچه صلح در اينجا فايده هبه را دارد و تفصيل آن در جاى خود آمده است .\r\nس 3 - مردى زمين كشاورزى خود را به همسرش هبه نموده ( اتّفاقاً زن پيش از شوهر فوت كرده ) و قبل از فوت وصيّت نموده ، زمين بعد از فوت من بين فرزندان دختر تقسيم شود ولى شوهر اين زمين را بعد از فوت او وقف نموده و نگذاشته وصىّ به وصيّت عمل نمايد ، آيا وقف چه صورتى دارد و وصىّ از نظر حكم شرعى چه وظيفه‌اى دارد ؟\r\nج 3 - اگر زمين هبه و قبض شده و در تصرّف و ملك همسر در آمده وصيّت ، نسبت به زمين نافذ است در صورتى كه از ثلث كل اموال مخصوص به زن بيشتر نباشد و وقف شوهر صحيح نيست زيرا استرداد هبه مقبوضه متصرّفه ، خصوصاً بعد از فوت شخص ، وجهى ندارد و اگر بيشتر از ثلث است ، نافذ بودن وصيّت نسبت به مازاد از ثلث بستگى به اجازه ورثه دارد كه از جمله خود شوهر است . والّله العالم .\r\nس 4 - چنانچه شخص متوفّى داراى فرزندان كوچك باشد ، آيا مىشود باقى مانده ثلثى را كه وصيّت نموده برايش خرج شود ، به فرزندان او داد ؟\r\nج 4 - نمىشود داد مگر وصيّت نامه طورى تنظيم شده باشد كه شامل حال آنها بشود ، كه در اين صورت مانعى ندارد .\r\nس 5 - اگر اموال متوفّى هنگام فوت يك ميليون تومان بوده و پس از دو سال دو برابر يا بيشتر شده ثلث مالى را كه وصيّت كرده برايش خرج كنيم بر كداميك از دو مبناى فوق بايد عمل شود ؟\r\nج 5 - اگر ثلث آن از اعيان و املاك باشد تا تبديل به نقد نشده ثلث ميّت به قيمت روز حساب مىشود و الّا ثلث همان مقدارى را كه هنگام فوت بوده بايد عمل كرد .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nس 6 - شخصى وصيّت كرده كه وصىّ مختار است هر چه صلاح دانست در مورد ثلث تصميم بگيرد ، وصىّ هم ملكى خريده و وقف نموده تا از منافع آن براى متوفّى خيرات و مبرّات بفرستد ، آيا صحيح است ؟\r\nج 6 - وقف در مطلق امور خيريّه اشكال ندارد .\r\nس 7 - شخصى وصيّت كرده تا پنج سال محصول ثلث مالش صرف خيرات گردد و بعد از آن وقف امام حسين ( ع ) باشد آيا اين وصيّت صحيح است ؟\r\nج 7 - در صورتى كه بعد از پنج سال وصىّ ، ثلث را وقف كند صحيح است .\r\n\r\nوصيّت مازاد بر ثلث\r\nس 1 - اگر كسى وصيّت كرد از ثلث مالش براى او نماز و روزه و ديگر واجبات را استيجار كنند و ثلث كفايت نكند ، وظيفه چيست ؟\r\nج 1 - مابقى را بايد پسر بزرگ بدهد .\r\nس 2 - شخصى وصيّت كرده ارث دختران مطابق پسران باشد ، اين وصيّت چگونه است ؟\r\nج 2 - نافذ نيست مگر در ثلث و يا اين كه ديگر ورثه در مازاد بر ثلث اجازه بدهند ، چنين عمل شود .\r\n\r\nوصيّت به اهداء اعضاء\r\nس 1 - اگر شخصى وصيّت كند كه پس از مرگش جنازه او را جهت تعليم به دانشكده پزشكى هبه نمايند ، آيا وصيّت او صحيح است ؟ در صورت صحّت وصيّت ، آيا بخاطر كالبد شكافى در اينجا ديه تعلّق مىگيرد يا خير ؟\r\nج 1 - چنين وصيّتى در غير صورت واجب بودن كالبد شكافى ، نافذ نيست و اگر كالبد شكافى شد ، ديه لازم است مگر آنجايى كه واجب باشد كه در اين صورت چيزى را به عنوان خيريّه با رضايت ورثه براى ميّت اخراج نمايند .\r\nس 2 - آيا وصيّت كردن براى فروش بعضى از اعضاء قابل استفاده بدن مانند قلب و چشم جايز است ؟\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nج 2 - چيزى كه دادنش در حال حيات جايز نباشد وصيّت به آن هم جايز نيست .\r\nس 3 - آيا مىتوان اعضاء را قبل از فوت فروخت يا وصيّت به اهداء كرد ؟\r\nج 3 - اگر اصل اهداء عضو جايز نباشد ، وصيّت به آن هم جايز نيست و به نظر ما اهداء و فروش عضو جايز نيست .\r\n\r\nوصيّت به عدم تقسيم اموال تا زمان زنده بودن همسر\r\nس 1 - اگر پدر وصيّت كرده تا زمانى كه همسرش ( مادرم ) در قيد حيات است حقّ فروش منزل را نداريد آيا اين وصيّت نافذ است و نماز خواندن ورثه يا ديگران در اين منزل در صورتى كه بعضى از ورثه نسبت به اين وصيّت معترض هستند چگونه است ؟\r\nج 1 - حقّ فروش منزل را نداريد در صورتى كه به مقدار ثلث ميّت باشد و نماز هم صحيح است .\r\n\r\nاداء دين ميّت\r\nس 1 - اگر شخص متوفّى داراى بدهكارى باشد ، آيا وصىّ و ناظر حقّ دارند از املاك او بفروشند و بدهكاريش را اداء كنند با فرض آن كه داراى فرزند صغير است ؟\r\nج 1 - در صورتى كه وجه نقد موجود باشد ، از وجه نقد ، دين اداء شود و در صورت نبودن آن ، املاك فروخته شود .\r\nس 2 - كسى كه خمس و زكات مال خود را نداده و از دنيا رفته آيا بر وصىّ واجب است كه در درجه اوّل خمس و زكات مال متوفّى را بدهد ؟\r\nج 2 - بلى قبل از تقسيم اموال ، خمس و زكات مال بايد داده شود .\r\nس 3 - اگر وصىّ گمان دارد كه ذمّه موصى ، به حقوق الّله مشغول است ، آيا مىتواند از ثلث او بدون اذن ورثه او را برىءالذمّه نمايد ؟\r\nدر صورتى كه در محدوده اختياراتش باشد اشكال ندارد .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n\r\nوصيّت جهت عزادارى\r\nس 1 - كسى وصيّت كرده كه از هر يك هكتار زمين نصف محصول آن متعلّق به عزادارى و نصف ديگر مال فرزندان ، حال در زمان وصيّت زمينها يك بار محصول مىگرفتند ولى حالا دو بار محصول مىگيرند در اين صورت هر دو محصول نصف آن را بايد صرف عزادارى كنند يا يك محصول را ؟\r\nج 1 - هر مرتبه كه كشت مىشود ، بايد تقسيم شود .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n\r\nمسائل نذر\r\n\r\nانعقاد نذر\r\nس 1 - شخصى صيغه نذر را چنين گفته اگر در كارم موفق شدم چهار ماه روزه بگيرم آيا لازم الوفاء است ؟\r\nج 1 - البتّه از صيغه نذر و مادّه آن استفاده نكرده ولى احتياط آن است كه به نذر عمل شود .\r\nس 2 - شخصى نذر كرده با صيغه شرعى كه فرزند خود را در مشهد مقدّس يا كربلا ختنه كند ، آيا نذر رجحان شرعى دارد و منعقد مىگردد ؟\r\nج 2 - نذر منعقد مىگردد .\r\nس 3 - نذر به چه چيزى منعقد مىشود ؟\r\nج 3 - بايد متعلّق نذر رجحان شرعى داشته باشد و انشاء صيغه هم بكند به هر لغت زبانى كه باشد و احتياط واجب آن است كه به هر نوع صيغه باشد ، عمل شود .\r\nس 4 - غالب مردم مىگويند نذر مىكنم كه اگر حاجتم بر طرف شد مثلًا گوسفندى ذبح كنم ، اوّلًا آيا اين نحوه گفتن موجب انعقاد نذر است ثانياً اگر توانايى ذبح را نداشت ، وظيفه چيست ؟\r\nج 4 - بلى نذر منعقد مىشود و اگر از اوّل قدرت اداء نذر را داشته و بعد عدم توانايى عارض شده ، هر زمان كه قدرت پيدا كرد ، عمل به نذر نمايد .\r\nس 5 - شخصى گوسفندى را نذر حضرت عباس ( ع ) كرده كه دهم محرّم ذبح كند قبل از دهم محرّم گوسفند زائيد نمائات منفصل مثل شير و پشم هم داشته ، آيا اينها جزء نذر حساب مىشود ؟\r\nج 5 - اگر زمانى كه نذر كرده گوسفند حامله نبوده است و در مدّتى كه متعلّق نذر بوده حامله شده است ، جزء نذر محسوب مىشود و اگر زمانى كه نذر كرده حامله بوده و فقط خود گوسفند را نذر كرده ، نتاج گوسفند جزء نذر نيست و به همين\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nنحو است در مورد پشم گوسفند و امّا در مورد شير احتياط مطلوب است .\r\nس 6 - اگر در فرض بالا فرد معصيت كرد و گوسفند را ذبح نكرد و بعد گوسفند حامله شد و زائيد ، آيا بچّه هم تابع نذر است ؟\r\nج 6 - در فرض مذكور ، بايد بچّه گوسفند را جهت نذر خرج كند .\r\nس 7 - اگر گوسفند نذر شده را ذبح كنند آيا پوست آن هم تابع نذر است كه بعد از فروش در جهت نذر خرج شود ؟\r\nج 7 - اگر به صورت مطلق نذر كرده ، بايد بهاء پوست را هم در جهت نذر خرج كند و امّا اگر به صورت مشروط و يا بنحو متعارف ( كه معمولًا پوست را قصّاب بر مىدارد ) نذر كرده مىتواند از نذر خارج كند گرچه احتياط آن است كه آن هم در جهت نذر مصرف شود .\r\nس 8 - آيا مىشود پول قربانىهاى مردم را كه نذر حضرت عباس ( ع ) مىكنند جمع كرد و خرج مسجد نمود ؟\r\nج 8 - در صورتى كه قربانىها به صورتى نذر شده كه بايد خود آن را مصرف كرد ، نمىتوان به پول تبديل كرد و خرج مسجد نمود ولى اگر به صورتى نذر شده كه ثواب آن را تقديم حضرت ابوالفضل ( ع ) كند ، اشكال ندارد .\r\nس 9 - شخصى نذر كرده پنج روز پشت سر هم روزه بگيرد ، لكن يك روز را فراموش كرده وظيفه چيست ؟\r\nج 9 - احتياطاً همه را اعاده نمايد .\r\nس 10 - شخصى مقدار چند سير كابل افغانستان آرد گندم نذر امام حسين ( ع ) دارد كه در افغانستان روز هفتم محرّم براى مردم مىداد حالا در جمهورى اسلامى ايران امكان پختن نيست مدّت چند سال است كه قيمت همان مقدار را از نانوائى نان تهيّه كرده و در روز عاشورا براى عزاداران حسينى اطعام مىكند آيا اين نذر كه از روز هفتم به روز عاشورا انتقال يافته اشكال دارد يا خير ؟\r\nج 10 - اگر از اوّل كه نذر كرده روز هفتم را معيّن كرده باشد ، تغيير آن به روز عاشورا صحيح نيست ولى اگر معيّن نكرده باشد اشكال ندارد .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nس 11 - شخصى نذر امام حسين ( ع ) دارد و تا خودش در قيد حيات است به هر وسيله انجام مىدهد و بعد از فوت شخص ، فرزندان آن مرحوم نذر را انجام نمىدهند آيا براى فرزندان لازم است كه نذر پدر مرحوم خود را انجام بدهند يا خير ؟\r\nج 11 - بر اولاد واجب نيست كه نذر پدر را عمل كند .\r\nس 12 - شخصى گوسفندى را نذر قرار مىدهد كه دهه محرّم الحرام بكشد بعد معلوم مىشود كه گوسفند آبستن است آيا اين گوسفند را مىتواند بكشد يا تا سال آينده معطّل كند ؟\r\nج 12 - اگر سال نذر را معيّن كرده بايد همان سال به نذر عمل كند و الّا مىتواند در سال بعد قربانى نمايد .\r\nس 13 - گوساله‌اى را در كوچكى براى امام حسين ( ع ) نذر قرار مىدهند وقتى بزرگ شد گاو مىشود آن گاو را بايد كشت و يا مىتوان فروخت و با قيمت آن براى حسينيه فرش و ظرف تهيّه نمود آيا جايز است يا حتماً بايد آن گاو را كشت ؟\r\nج 13 - بستگى به چگونگى نذر دارد اگر خود گاو را نذر كرده كه ذبح نمايد بايد ذبح كند و اگر نذر كرده كه اين گاو جهت حسينيه مصرف شود مىتواند آن را ذبح كند يا بفروشد و ما يحتاج حسينيه را تهيّه نمايد .\r\nس 14 - كسى كه مىگويد اگر مريض من خوب شد فلان كار را انجام مىدهم يا اگر كارم درست شد چنين عملى انجام مىدهم آيا چنين نيّتى نذر حساب مىشود كه عمل به آن واجب باشد يا حتماً بايد صيغه نذرى كه در رساله‌ها نوشته شده خوانده شود تا در آن صورت قابل تغيير بوده يا واجب الوفاء نباشد ؟\r\nج 14 - به نظر ما در تحقّق نذر همين مقدار كافى است و بايد به نذر عمل شود .\r\nس 15 - اينجانب گوسفندى را نذر هيئت حضرت ابوالفضل ( ع ) نمودم آيامى توانم اين گوسفند را در هيئت امام حسين ( ع ) به مصرف برسانم زيرا اگر استفاده نشود اين گوسفند ضعيف مىشود و از دست مىرود و آيا مىتوانم در ايّام فاطميه اين گوسفند را صرف عزادارى حضرت زهرا ( س ) كنم حكم را بيان فرمائيد ؟\r\nج 15 - اگر به نام حضرت ابوالفضل ( ع ) صرف شود و در آن مجالس نامىهم از ايشان برده شود ، كفايت مىكند مگر در نذر هيأت مخصوصى نذر شده كه بايد در\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nهمان هيأت مصرف گردد .\r\nس 16 - اينجانب گوسفندى را نذر حرم امام رضا ( ع ) نمودم حال بردن آن گوسفند زنده به مشهد مشكل است آيا مىتوانم گوسفند را ذبح كنم و به مشهد منتقل كنم ؟\r\nج 16 - اگر نذر شما گوسفند بوده و معيّن نكرديد كه زنده باشد ، اشكال ندارد و مىتوانيد آن را ذبح كرده و به مشهد ببريد .\r\nس 17 - شخصى جو و گندم وقفى دارد كه در ايّام محرّم الحرام براى نذر امام حسين ( ع ) مصرف كند در وقت محرّم آرد گندم موجود نيست به جهت نبود آسياب و با مشكلات ديگرى نتوانسته گندم را آرد كند آيا اين شخص مىتواند آرد خود را به جاى آرد وقفى مصرف كند و گندم آرد نشده را براى خود نگه دارد يا خير ؟\r\nج 17 - اشكال ندارد و مىتواند از گندم خود براى اداء نذر استفاده كند و بعد از گندم نذرى براى خود بردارد .\r\n\r\nنذرهاى باطل\r\nس 1 - نذر زن بدون اذن شوهر چگونه است ؟\r\nج 1 - نذر زن بدون اجازه شوهر ، جايز نيست .\r\nس 2 - نذر فرزند بدون اجازه پدر و مادر چگونه است ؟\r\nج 2 - در صورتى كه مشمول نهى آنان باشد ، نذر صحيح نيست .\r\nس 3 - اگر كسى در ماه مبارك رمضان مسافر باشد و نذر كند در سفر روزه ماه مبارك را بگيرد ، حكمش چيست ؟\r\nج 3 - چنين نذرى منعقد نمىگردد .\r\nس 4 - اگر كسى نذر كند كه اگر مثلًا فلان كار انجام شود مالى كه از طريق ارث به او مىرسد با مشخصاتى كه نذر كرده را بعدا وقف نمايد آيا اين نذر صحيح است ؟\r\nج 4 - خير ، اين نذر صحيح نيست .\r\n\r\n","description":"","footnote":"","page_name":" 387 ","page_number":387},
  {"content":"\r\n\r\n\r\nاز بين رفتن متعلّق نذر\r\nس 1 - شخصى نذر مىكند روز عاشورا حيوان معيّنى را ذبح كند ، قبل از عاشورا حيوان يا مىميرد يا اين كه فراموش مىكند آن را ذبح كند و يا آن را مىفروشد ، آيا نذر اين شخص ساقط است يا خير ؟\r\nج 1 - اگر متعلّق نذر قبل از وقت ، خودش از بين رفته است بدون تفريط چيزى بر صاحبش نيست و نذر منحل مىشود ، ولى اگر عمداً از بين برده يا سهواً ، بايد عوض آن را به مثل يا قيمت صدقه دهد و احتياطاً كفّاره بدهد .\r\nس 2 - كسى گوسفندى را نذر كرد لكن قبل از تحقّق نذر گرگ آن را ربود آيا نذر او ساقط خواهد شد ؟\r\nج 2 - در صورتى كه مقصّر بوده است و متعلّق نذر محقّق شده است بايد عوض آن را بدهد و الّا چيزى بر او واجب نيست .\r\nس 3 - اگر شخصى نذر كرده روز عاشورا گوسفندى را براى امام حسين ( ع ) قربانى كند ذابح حيوان را ذبح شرعى نكرده ، آيا عمل به نذر شده يا خير ؟\r\nج 3 - با فرض مذكور عمل به نذر نشده است .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n\r\nمسائل قسم\r\n\r\nاحكام قسم\r\nس 1 - دو نفر دوست مرتكب عمل زشتى شدند يكى از آنها توبه كرد و قسم ياد كرد به ترك آن لكن دوست ديگر آن را وادار به همان عمل زشت نمود و تهديد كرد كه اگر اجابت نكنى خودكشى مىكنم آيا شكستن قسم براى او جايز است يا خير و آيا كفّاره دارد ؟\r\nج 1 - شكستن قسم جايز نيست و در صورتى كه قسم شرعى باشد و مخالفت كند ، موجب كفّاره است و اين گونه تهديدها ، نمىتواند مجوّز شكستن قسم باشد .\r\nس 2 - قسمهايى كه از روى ناراحتى يا عصبانيت خورده مىشود آيا عمل به آنها واجب و تركش كفّاره دارد ؟\r\nج 2 - عمل به آن واجب نيست .\r\nس 3 - قسم خوردم كه كفّاره روزه قسمهاى گذشته را كه شكسته‌ام بگيرم لكن در بين روزه با همسرم مجامعت كردم ، آيا ادامه كفّاره صحيح است يا خير و آيا عمل بنده از روى اضطرار بوده يا نه و نيز قسم شكسته شده ، چه حكمى دارد ؟\r\nج 3 - چون روزه بابت كفّاره قسم بوده اقوى به نظر ما آن است كه اگر وظيفه‌اش روزه بوده بايد مجدّداً سه روز روزه را از سر بگيرد و جهت كفّاره قسم دوّم كه شكسته است نيز بايد سه روز روزه ديگر بگيرد و صدق عرفى اضطرار ، در اين گونه موارد مشكل است .\r\nس 4 - شخصى قسم خورده ، آيا پدر تنها مىتواند قسم فرزند را به هم بزند ، جدّ و حاكم شرع چطور ؟ همچنين آيا شوهر مىتواند قسم زن را به هم بزند ؟\r\nج 4 - پدر و جدّ و زوج ، مىتوانند قسم فرزند و همسر خود را بر هم بزنند ولى در مورد حاكم شرع در جائى كه لزوم بر هم زدن را تشخيص دهد بايد به صورت اعمال ولايت باشد .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nس 5 - آيا كفّاره روزه حنث قسم كه سه روز است بايد پشت سر هم انجام شود يا لازم نيست ؟\r\nج 5 - توالى شرط نيست .\r\nس 6 - آيا اگر شخصى بگويد به قرآن من چنين نكرده‌ام يا مىكنم اين صيغه قسم حساب مىشود ؟\r\nج 6 - به اين گونه قسمها ، قسم شرعى صدق نمىكند .\r\nس 7 - اگر انسان قسم بخورد يا نذر يا عهد كند كه چهار ركعت نماز مستحبّى مانند نماز عصر ، سه ركعت نماز مستحبّى مانند نماز مغرب ، يك ركعت نماز مستحبّى مانند نماز وتر بخواند بيان نمائيد اين قسم يا عهد يا نذر و عمل به آن چه حكمى دارد ؟\r\nج 7 - اين نحوه قسم يا نذر مشروعيّت ندارد .\r\n\r\nمتفرّقات\r\nس 1 - فرموده‌اند متعلّق نذر بايد رجحان داشته باشد چنانچه كسى قسم بخورد و به زنش بگويد اگر به جايى كه من راضى نيستم به روى تو را خواهم زد آيا اين قسم منعقد مىشود و در صورت انعقاد چقدر بايد زن را بزند ؟\r\nج 1 - انعقاد چنين قسمى مورد اشكال است .\r\nس 2 - اگر كسى قسم خورد يك ماه پشت سر هم مثلًا روزه بگيرد اگر در بين مانعى پيش آمد وظيفه او در مقابل قسمى كه خورده چيست ؟\r\nج 2 - اگر ماه مشخّصى را معيّن كرده و مانع شرعى يا مانعى كه عرف آن را مانع مىداند پيش آيد كه نتواند در آن وقت معيّن ، روزه بگيرد نگرفتن روزه باعث حنث قسم نمىشود و كفّاره هم ندارد و اگر ماه معيّنى نيست بلكه مطلق ، قسم خورده و مانعى پيش آيد بايد در وقت ديگرى يك ماه متوالى روزه بگيرد گرچه قبل از مانع هم روزهائى را روزه گرفته باشد و اگر مانع سفر باشد و قسم به صورتى خورده كه هم در سفر و هم در حضر بتواند روزه بگيرد ، در اين صورت بايد در سفر هم روزه بگيرد و سفر مانع نيست و اگر قسم را به طور مطلق خورد سفر مانع است و بايد بعد از سفر يك ماه متوالى هم روزه بگيرد .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nس 3 - اينجانب كه مشغول تحصيل بوده و تا مقطع دانشگاه رسيده‌ام پدرم قسم ياد كرده كه ديگر نگذارد به تحصيل ادامه دهم آيا پدرم مىتواند قسمش را عمل نكند ؟\r\nج 3 - انعقاد اين گونه قسمها خالى از اشكال نيست و لذا نبايد به قسم عمل كند و عمل نكردن آن موجب كفّاره نيست .\r\nس 4 - آيا قسم خوردن به كتابت هم محقّق مىشود ؟\r\nج 4 - به نظر ما قسم به كتابت مورد اشكال است .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\n\r\nمسائل صيد و ذبح حيوانات\r\n\r\nشرايط صيد و ذبح\r\nس 1 - آيا رو به قبله بودن حيوان ، هنگام قطع اوداج اربعه كافى است يا اين كه تا نزع روح بايد رو به قبله باشد ؟\r\nج 1 - فقط تا زمان قطع اوداج اربعه كفايت مىكند .\r\nس 2 - صيد ماهى بوسيله دينام چگونه است ؟\r\nج 2 - در صورتى كه در آب نميرد و صدق كند كه در خارج آب مرده است ، اشكال ندارد .\r\nس 3 - آيا گفتن يك بار بسم الّله هنگام روشن كردن دستگاه ذبح براى جميع ذبيحه‌ها كفايت مىكند يا اين كه بايد براى هر كدام يك بسم الّله گفت ؟\r\nج 3 - در صورتى كه ذبح يكباره انجام مىشود ، يك بسم الّله كفايت مىكند و در صورتى كه تدريجاً ذبح مىكند بايد براى هر كدام بسم الّله گفته شود .\r\nس 4 - صيد بز كوهى و حيوانات ديگر از محدوده‌اى كه دولت ممنوع اعلام كرده چه صورتى دارد ؟ در صورت صيد ، آيا خوردن آن حرام است و اگر حرام باشد از چه راهى مىتوان آن را حلال كرد ؟\r\nج 4 - اگر دولت مكان معيّنى را سرمايه‌گذارى كرد و به صورت احياء و حضانت در آورد ، گرفتن آن حرام است تكليفاً و وضعاً ، يعنى حلال شدن آن بستگى به اجازه دولت دارد و الّا صيد كردن فقط حرمت تكليفى دارد اگر دولت اسلامى باشد .\r\nس 5 - صيد مرغ بوسيله دستگاه ارّه چگونه است ؟\r\nج 5 - در صورتى كه بريدن صدق كند و شرايط ذبح را داشته باشد كفايت مىكند .\r\nس 6 - آيا لازم است كه حتماً صيّاد ماهى ، مسلمان باشد تا صيد حلال باشد ؟\r\nج 6 - لازم نسيت صيّاد مسلمان باشد .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nس 7 - فردى در ذبح گوسفندى مقدارى از شرايط را رعايت نكرد و مقدارى رعايت نمود مثلًا يك رگ را پشت به قبله بريد بعد پشيمان شد و رو به قبله بقيّه را بريد آيا تذكيه حاصل شده يا خير ؟\r\nج 7 - ذبح بايد از اوّل تا آخر واجد شرايط باشد پس اگر عمداً و عالماً بعضى از شرايط را رعايت نكند ، تذكيه حاصل نمىشود .\r\nس 8 - اگر آلت ذبح غصبى باشد آيا مذبوح حلال است ؟\r\nج 8 - حلال است و خوردنش اشكال ندارد .\r\nس 9 - ما دامدارى داريم ، در ايّام خزان برخى از گوسفندان بر اثر بعضى امراض در وقت ذبح خون بسيار كم و تقريباً بى حركتى جارى مىشود و متعارف حساب نمىشود حكم چيست ؟\r\nج 9 - اگر حيوان وقتى ذبح مىشود احراز گردد كه زنده است ، حلال است .\r\nس 10 - گرگ قسمتى از حلقوم و گلوگاه گوسفند را كنده است و زمانى كه چوپان رسيده گوسفند هنوز جان دارد آيا با بريدن قسمت ديگر حلقوم گوسفند حلال مىگردد و اگر جاى ديگر بدنش زخمى شود چطور ؟\r\nج 10 - اگر از گردن ، جائى كه قابل ذبح است باقى باشد و ذبح كرده ، حلال است و الّا حرام مىباشد و با زخمى شدن جائى ديگر از بدن در صورتى گوشتش حلال مىشود كه با ذبح شرعى جان داده باشد .\r\nس 11 - آيا ذبح با چاقوى استيل صحيح است ؟\r\nج 11 - بله به نظر ما صحيح است .\r\nس 12 - اگر پس از ذبح حيوان شكّ كنيم كه آيا چهار رگ را بريديم يا نه تكليف چيست حيوان حلال است يا حرام ؟\r\nج 12 - بايد وارسى كرد اگر روح او بيرون آمده و بعضى رگهاى واجب بريده نشده باشد ، حرام است ولى اگر هنوز روح از بدن او بيرون نيامده ، در صورتى كه رگهاى بريده نشده ، بريده شود حلال است .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nس 13 - گوسفندى در حال خفه شدن است به دليل نبودن چاقو صاحبش گردن آن را با بيل نيمه قطع مىكند و شكّ دارد كه آيا اوداج اربعه را قطع كرده يا خير آيا حلال است يا خير ؟\r\nج 13 - در صورت شكّ ، اصل عدم تذكيه است و مردار است .\r\nس 14 - ذبح حيوانات با دستگاههاى برقى در صورتى كه تمام شرايط چون بردن نام خدا و رو به قبله بودن و . . . . مراعات شود چگونه است ؟\r\nج 14 - با فرض مذكور كه تمام شرايط ذبح مراعات گردد حلال خواهد بود .\r\n\r\nاحكام حيوانات\r\nس 1 - عقيم كردن حيوانات اعمّ از حلال گوشت يا حرام گوشت چه صورت دارد ؟\r\nج 1 - كار پسنديده‌اى نيست ولى اگر ضرورتى پيش آيد اشكال ندارد .\r\nس 2 - كشتن گربه‌هايى كه مزاحمت ايجاد مىكنند چه حكمى دارد ؟\r\nج 2 - كشتن گربه كار مذمومى است و لذا در صورتى كه مزاحمت ايجاد مىكند ، به نحوى آن را از آن منطقه دور نمايند .\r\nس 3 - در روستاى ما گوسفندى از شير سگ خورده است سئوال اين است كه آيا گوشت آن نجس و حرام مىشود يا خير اگر حرام شود بايد گوسفند را چه كرد ؟\r\nج 3 - نجس نمىشود گرچه احتياط شود بسيار نيكو است و گوشتش حرام نيست .\r\nس 4 - آيا كشتن حيوان مثل ملخ و مورچه در هنگام راه رفتن در خيابان و در راه با قصد كشتن آنها اشكال شرعى دارد ؟\r\nج 4 - كشتن عمدى حيواناتى كه آزار نمىرسانند ، جايز نيست ولى اگر بدون قصد زير پا له شوند گناهى ندارد .\r\n\r\nمسائل ماهى\r\nس 1 - اگر ماهى در تور صيّادى در زير آب بميرد چه حكمى دارد ؟\r\nج 1 - حكم ميته را دارد .\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nس 2 - آيا ماهى كه بوسيله تور ماهىگيرى گرفته شده و در آب مرده خوردنش جايز است ؟\r\nج 2 - احوط ، اجتناب از آن است ، اگر بداند كه در آب و تور مرده است .\r\nس 3 - اگر ماهى از خوراكى استفاده كند كه موجب ريختن فلسهايش گردد آيا گوشت او حرام است ؟ و اگر اين حالت به نسل آن سرايت كند و تبديل به نوع ديگر شود حكم چيست ؟\r\nج 3 - نسبت به ماهى كه بداند فلس داشته و بواسطه چيزى ريخته بعيد نيست حلال باشد ولى اگر موجب تغيير نژاد شود و نسلش بدون فلس باشد ، حليّت آن محلّ اشكال است .\r\nس 4 - ماهى را از آب بيرون آورده‌اند و در آب نمك انداخته و در آن مرده است آيا حلال است و اگر بطور كلّى ماهى را از آب اصلى بيرون بياورند و در آب مضاف قرار دهند تا بميرد آيا حلال است ؟\r\nج 4 - به نظر ما حرام است زيرا بايد جان دادنش در بيرون آب باشد .\r\nس 5 - اگر در شكم ماهى صيد شده ماهى ديگرى كه مرده است باشد ، حكم چيست ؟\r\nج 5 - در فرض سئوال حكم ميته را دارد .\r\nس 6 - اگر در شكم ماهى ، ماهى ديگرى باشد خوردن آن چه صورت دارد ؟\r\nج 6 - اگر ماهى بعد از خارج شدن در آب مرده است ، حلال است ولى اگر در شكم ماهى مرده باشد ، نمىتوان آن را خورد .\r\nس 7 - آيا خوردن ماهى ازون برون جايز است يا خير ؟\r\nج 7 - به نظر ما حرام است .\r\nس 8 - كدام قسمت از بدن ماهى خوردنش جايز نيست ؟\r\nج 8 - هر قسمتى كه انسان از خوردن آن تنفّر دارد خوردنش حرام است .\r\nس 9 - خوردن كدام نوع ماهى منع شده است ؟\r\nج 9 - خوردن ماهى كه فلس ندارد جايز نيست .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nس 10 - شخصى كه يك ماهى فلس دار را خريد ولى زنده بود و در حال زنده بودن با چاقو پاره پاره كرده آيا اين ماهى حلال است يا خير ؟\r\nج 10 - اشكال ندارد و حلال است .\r\n\r\nمتفرّقات\r\nس 1 - دو نوع خرگوش وجود دارد يكى سگ پا و ديگرى بز پا حكمشان چيست ؟\r\nج 1 - خرگوش به تمام اقسامش حرام است .\r\nس 2 - خوردن گوشت خرگوش چه صورت دارد ؟\r\nج 2 - گوشت خرگوش به هر نوعى كه باشد حرام است .\r\nس 3 - آيا سر بريدن حيوانات كفّاره دارد ؟\r\nج 3 - كفّاره ندارد .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\n\r\nمسائل خوردنيها و آشاميدنيها\r\n\r\nحكم خوردن چيزهايى كه شكّ در نجاست آنهاست\r\nس 1 - قرصهائى لعاب دار است كه روى آن با ژلاتين پوشيده شده از خارج مىآورند كه از استخوان خرد شده گاو يا خوك ساخته مىشود و براى جلوگيرى از حاملگى استفاده مىشود آيا خوردن آن جايز است در صورت يقين يا شكّ از استحاله تكليف چيست ؟\r\nج 1 - صدق استحاله در اين گونه موارد مشكل است و اگر يقين كند كه از جنس حرام گوشت يا از نجس العين مثل خوك است خوردنش در حال غير ضرورت ، حرام است ولى خوردنش در صورت شكّ اشكالى ندارد .\r\nس 2 - حكم سوسيس و كالباسهايى كه از كشورهاى ديگر وارد مىكنند چيست ؟\r\nج 2 - محلّ اشكال است مگر احراز شود كه از حيوان حلال گوشت و تذكيه شده است .\r\nس 3 - در بعضى از شربتها كه مصرف پزشكى دارد الكل وجود دارد آيا مىتوان مصرف كرد ؟\r\nج 3 - تا يقين پيدا نكند كه الكل مست كننده است ، اشكال ندارد .\r\nس 4 - آيا موادّ غذايى كه از كشورهاى ديگر وارد مىكنند ، پاك است و خوردن آنها چه حكمى دارد ؟\r\nج 4 - تا يقين به نجاست پيدا نكند پاك است مگر از جنس گوشت و پوست و مانند آن باشد كه اگر از كشورهاى غير اسلامى باشد تا احراز نشده باشد كه از حيوان حلال گوشت و تذكيه شده باشد خوردن آن جايز نيست .\r\nس 5 - خوردن از غذاهاى اهل كتاب چگونه است ؟\r\nج 5 - در صورتى كه علم به نجس بودن آن غذا داشته باشد استفاده از آن جايز نيست .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nس 6 - استفاده از داروهايى كه اعضاء مردار در آن به كار رفته چگونه است ؟\r\nج 6 - خوردن آن حرام است مگر ضرورت داشته باشد .\r\nس 7 - آيا غذاى نجس را مىتوان به بچّه نابالغ داد ؟\r\nج 7 - خوراندن آن محلّ اشكال است مگر خود بچّه بخورد كه دليل بر منع نداريم .\r\nس 8 - خوردن دنبلان حيوان چه حكمى دارد ؟\r\nج 8 - حرام است .\r\nس 9 - شخصى در دوران كودكى قبل از رسيدن به سنّ تكليف با گاوى وطى كرده است آيا علاوه بر گاو وطى شده نسل بعد ، از گوساله آن گاو هم حرام مىشود ؟\r\nج 9 - نسلهاى بعدى هم به احتياط واجب حرام گوشت هستند و شير آنها هم حرام است .\r\nس 10 - آهويى از شير خوك استفاده كرده آياگوشت آهو نجس است و آيا امكان استبراء هست يا خير ؟\r\nج 10 - اگر يقين دارند كه گوشت و استخوان آهو از شير خوك محكم شده است خوردن گوشت آن حرام است و حتّى گوشت نسل آن حيوان هم حرام است و اگر يقين ندارد خوردن گوشت آن مكروه است و اگر هفت روز نگذارند شير خوك بخورد ، كراهت از بين مىرود .\r\nس 11 - آيا شوهر مىتواند شير همسر خود را بخورد ؟\r\nج 11 - به نظر ما اجتناب لازم است مگر ضرورتى مثل مداوا باشد .\r\n\r\nمستحبّات و مكروهات خوردن و آشاميدن\r\nس 1 - اگر كسى حيوان حلال گوشتى كه گوشت آن جهت خوردن مصرف مىشود مانند گاو و گوسفند را وطى كند و آن حيوان در زمان وطى حامله باشد آيا بچّه آن حيوان هم حرام گوشت مىشود و بايد احكام مادرش بر آن جارى شود ؟\r\nج 1 - بچّه‌اى كه در زمان وطى در شكم حيوان بوده احكام مادر را ندارد و حرام گوشت نمىشود گرچه احتياط استحبابى اجتناب از گوشت آن است .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nس 2 - مىگويند در حديثى وارد شده هنگام ديدن آب صلوات بفرستيد آيا حديثى هست يا خير ؟\r\nج 2 - روايت درباره غذا از حضرت رسول ( ص ) نقل شده‌كه مىفرمايند :\r\n« اذا أكلتم و أردتم أن لا يوجد بها ريح فاذكرونى عند اول قضمه » زمانى كه مىخواهيد غذا بخوريد براى آنكه نفخ آن شما را آزار ندهد بر من درود بفرستيد ، بحار ج 63 ص 231 .\r\n\r\nپرندگان حلال گوشت\r\nس 1 - شكار و خوردن گوشت پرندگان زير چه حكمى دارد ؟\r\n1 - كاكلى 2 - شانه به سر 3 - زاغ سياه 4 - ياكريم 5 - داركوب\r\nج 1 - 1 - حلال 2 - مكروه 3 - حرام 4 - حلال 5 - به علامات مراجعه شود .\r\nس 2 - از كجا مىشود تشخيص داد گوشت پرنده‌اى حلال است يا حرام ؟\r\nج 2 - هر پرنده‌اى كه داراى چنگال است حرام گوشت مىباشد و هر پرنده‌اى را كه نصّى بر حرمت يا حليّت گوشت آن نداشته باشيم مىتوان از دو راه حليّت و يا حرمت گوشت آن را شناخت :\r\n1 - هر پرنده‌اى كه در هنگام پرواز ، بال زدن او بيشتر از بستن بال مىباشد حلال گوشت است .\r\n2 - هر پرنده‌اى كه سنگ دان و چينه دان و ناخن در پشت ساق پا دارد ، حلال گوشت است .\r\n\r\nمتفرّقات\r\nس 1 - خوردن بعضى از موادّ غذايى كه به گفته پزشكان ضرر معتنى به دارد ، چه صورت دارد ؟\r\nج 1 - در صورتى كه از گفته پزشكان اطمينان حاصل شود كه ضرر معتنى به دارد ، خوردن آن جايز نيست .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nس 2 - آيا استفاده از ميوه درختان جنگلى كه مربوط به منابع طبيعى است نياز به اجازه حاكم شرع دارد ؟\r\nج 2 - اگر دولت منعى نكرده است ، استفاده از آن اشكال ندارد .\r\nس 3 - نوشيدن نوشابه‌هايى تحت عنوان ماءالشعير چه حكمى دارد ؟\r\nج 3 - اگر اين نوع نوشابه‌ها جزء فقّاع نباشد ، نوشيدن آنها جايز است .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n\r\nمسائل چيزهايى كه انسان پيدا مىكند\r\n\r\nحكم چيزهايى كه انسان پيدا مىكند\r\nس 1 - گاهى اوقات انسان به اموال مجهول المالك نظير خودكار ، پول و غيره در كوچه و خيابان برخورد مىكند يابنده با چه شرايطى حقّ تصرّف دارد ؟\r\nج 1 - در صورتى كه مال پيدا شده نشانه دارد و قيمت آن 6 / 12 نخود نقره سكه دار كمتر باشد و صاحب آن معلوم نباشد ، مىتواند به قصد اين كه ملك خودش شود بردارد ، البتّه چنانچه در حرم خدا نباشد .\r\nس 2 - فردى در ميان كتابش مبلغى پول پيدا كرده و نمىداند كتاب را از چه كسى خريده است آيا مىتواند تصرّف كند ؟\r\nج 2 - اگر شواهد و قرائنى نداشته باشد كه دلالت كند پول مال ديگرى است حكم اين است كه مال خودش مىباشد در غير اين صورت برداشتن آن مشكل است و اگر صاحب را مىشناسد به او مىدهد و اگر نمىشناسد حكم مال مجهول المالك را پيدا مىكند و بايد به حاكم شرع بدهد .\r\nس 3 - اگر كسى مالى پيدا كرد و قصد انجام به وظيفه را در حال يا آينده نداشت در صورتى كه آن مال همراهش باشد نماز خواندن چه صورت دارد ؟\r\nج 3 - نماز خواندن با آن اشكال دارد .\r\nس 4 - حكم اموالى را كه بچّه انسان پيدا مىكند چيست ؟\r\nج 4 - ولىّ او به وظايف لقطه عمل كند .\r\nس 5 - اگر كسى مال لقطه را برندارد لكن با دست يا پا جابجا كند آيا مسئول است ؟\r\nج 5 - ضامن است .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nس 6 - شخصى چهار عدد گوسفند را پيدا كرده بعد از مدّتها اعلان صاحب آن پيدا نشده در اين مدّت هم گوسفندان نما داشته و هم اين شخص خرجهاى زيادى را متحمّل شده با توجّه به اين كه قيمت گوسفندان هم با روز اوّل تفاوت بسيارى كرده تكليف چيست ؟\r\nج 6 - مخارجى كه متحمّل شده است را مىتواند از نماى آن خارج كند و بقيّه را به حاكم شرع بدهد .\r\nس 7 - چوپانى در بيابان اشيائى را پيدا كرده كه متعلّق به چند صد سال پيش است ، با توجّه به تعريف لقطه وظيفه چيست و آيا دولت مىتواند آنها را از او بگيرد ؟\r\nج 7 - / در صورتى كه صدق گنج كند ، دولت مىتواند آن را بگيرد چون جزء انفال است ولى در غير اين صورت مال يابنده است .\r\nس 8 - اگر كسى خيال كند مالى متعلّق به خودش مىباشد و بردارد سپس متوجّه شود كه مال متعلّق به خودش نيست آيا حكم لقطه را دارد يا خير ؟\r\nج 8 - اگر در جائى است كه افراد معيّنى و اشخاص شناخته شده‌اى رفت و آمد كرده‌اند كه مىتوان صاحب آن را پيدا كرد حكم لقطه را ندارد ولى اگر نمىتواند صاحب آن را بيابد ، حكم لقطه را دارد .\r\nس 9 - در توضيح المسائل مسئله 2581 وارد شده است كه : « اگر شخصى مالى پيدا كند كه نشانه دارد و از 6 / 12 نخود نقره سكه دار كمتر است . . . . » اگر ممكن است قيمت آن را به روز بفرمائيد كه چقدر مىباشد ؟\r\nج 9 - حدود دويست و پنجاه تومان است گرچه به تفاوت زمان چه بسا قيمت آن متفاوت شود .\r\n\r\nاموالى كه صاحب آنها پيدا نمىشود\r\nس 1 - حكم اموالى كه از دانش‌آموزان در مدرسه جا مىماند و صاحب آنها پيدا نمىشود از قبيل دفتر و قلم و كيف و لباس چيست ؟\r\nج 1 - در صورتى كه امكان پيدا شدن صاحب آنها هست ، بايد اولياء مدرسه آن را حفظ و به صاحب آنها برسانند در غير اين صورت آن را جمع آورى كرده و بعد از يكسال به فروش رسانده و وجه آن را به فقراء بدهند .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nس 2 - برخى از طلّاب غير ايرانى پس از اتمام تحصيلات و يا جهت تبليغ در كشورهاى متبوع خويش كشور ايران را ترك و ديگر مراجعت ننموده‌اند و اين طلّاب مقدارى اثاثيه مانند كتاب ، لباس ، پتو و غيره در مدرسه باقى گذاشته‌اند كه در شرف از بين رفتن مىباشد و نگهدارى آن نيز موجب بروز مشكلاتى براى مدرسه شده است خواهشمند است حكم شرعى در خصوص اين اموال را بيان فرمائيد ؟\r\nج 2 - اگر صاحب اموال مذكور به حسب ظاهر بر نمىگردند و امكان رساندن اموال به مالك آن نيست ، حكم مجهول المالك را دارد و بايد تحت نظر حاكم شرع مصرف گردد لازم به ذكر است براى موارد آينده مىتوانيد قبل از رفتن طلّاب از مدرسه با آنها شرط نمائيد كه اگر تا زمان معيّنى برنگشتند شما حقّ داشته باشيد كه در آن تصرّف نمائيد .\r\n\r\nحكم اموالى كه پيدا شود و سپس تلف مىشود\r\nس 1 - چنانچه انسان مالى را پيدا كرد و تلف شد و يا مجدداً گم شد تكليف چيست ؟\r\nج 1 - اگر در نگهدارى آن افراط و تفريط كرده ، ضامن است و بايد قيمت آن را از طرف صاحبش به فقير صدقه بدهد .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\n\r\nمسائل حقوق\r\n\r\nحقّ الّله و حقّ الناس\r\nس 1 - آيا عقوبت نگاه كردن به خانه مردم جزء حقوق الّله است يا حقوق الناس ؟\r\nج 1 - ظاهراً حكم الّله است و قابل تعزير است حتى بدون آن كه صاحب خانه مطالبه كند و قابل اسقاط هم نيست ولى شارع به صاحبخانه اجازه داده كه به ناظر صدمه بزند و در عين حال جزء حقوق النّاس نيست . والّله العالم .\r\nس 2 - آيا عمل به وعده واجب است ؟\r\nج 2 - اگر در ضمن عقد لازم باشد ، عمل به آن واجب مىباشد در غير اين صورت جنبه اخلاقى دارد .\r\nس 3 - اگر كسى مرتكب زناى محصنه شود و ترسيد كه به شوهر زن بگويد آيا اگر توبه كند پذيرفته مىشود ؟\r\nج 3 - لازم نيست بگويد و بايد استغفار كند تا انشاءاللّه خداوند توبه او را قبول نمايد .\r\nس 4 - آيا جايز است انسان وقتى به او تلفن زده مىشود تلفن را بردارد و بدون آنكه جوابى بدهد تلفن را قطع كند با در نظر گرفتن اينكه اگر خواسته باشد جواب بگويد موجب مزاحمت و اشكال در كارهاى او خواهد بود ؟\r\nج 4 - اشكال ندارد .\r\nس 5 - ملكى را به زحمت و با وام تأسيس ، درختانش را پرورش دادم تا ميوه بدهند و چاهى نيز حفر كرده‌ام براى آبيارى ، عدّه‌اى از مردم مىآيند و مزاحمت ايجاد مىكنند و در ختان را مىشكنند آيا مىتوانم جلوى مردم را بگيرم تا وارد نشوند ؟\r\nج 5 - چنانچه ملك و چاه و درختان آن شخصى باشد جلوگيرى كردن اشكال ندارد ولى اگر براى آسايش مردم اين كار را نكند بهتر است .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nس 6 - شركت تعاونى كه داراى اعضاء است آيا ديگران مىتوانند با استفاده از آشنا و پارتى از سهميه آن شركت خارج از ضوابط استفاده كنند ؟\r\nج 6 - اگر خارج از ضوابط شركت باشد و باعث تضييع حقّ ديگران شود حرام است .\r\n\r\nحقّ والدين و اولاد\r\nس 1 - شخصى هنگام حيات پدرش ، پدر خود را كتك زده و پدرش با نارضايتى از دنيا رفته آيا مىتواند توبه نمايد و كارى كند كه پدرش در آن دنيا از او راضى شود چگونه ؟\r\nج 1 - بايد استغفار كند و تصدّق دهد و خيرات و مبرّات براى او بفرستد و قرائت قرآن كند تا رضايتش حاصل شود .\r\nس 2 - آيا پدر و مادر مىتوانند آن حقّى كه بر فرزند خود دارند كه اگر ادا نشود موجب عقوق مىشود ، به فرزند خود ببخشند به طورى كه اگر فرزند از آنها اطاعت نكرد يا اسباب اذيت آنها شد ، ديگر گناهكار محسوب نشود ؟\r\nج 2 - حقوق والدين از حقوقى نيست كه بتوان آن را اسقاط كرد و اگر موجب نارضايتى والدين گردد گناهكار است .\r\nس 3 - آيا فرزند مىتواند به پدر و مادر خويش بى احترامى كند و تكليف پدر و مادر با چنين فرزندى چيست ؟\r\nج 3 - هرگونه بى احترامى به پدر و مادر حرام است و پدر و مادر بايد با راههاى معمولى و شرعى آنها را از اين گونه اعمال منع نمايند .\r\nس 4 - اگر پدر و مادرى از فرزند خود ناراضى باشند عقوبت فرزندان چيست ؟\r\nج 4 - فرزندان عاقّ شده پدر و مادر در قيامت عذاب خواهند شد .\r\nس 5 - آيا عاقّ كردن فرزند براى پدر و مادر هم عقوبت دارد ؟\r\nج 5 - اگر نارضايتى آنان منشأ دينى داشته باشد ، براى پدر و مادر عقوبت ندارد .\r\nس 6 - آيا پدر ولايت در امور حسبى محجور را دارد يا ولايت او داراى جواز استيفاى منفعت به نفع خود را نيز دارد ؟\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nج 6 - پدر ولايت بر فرزند دارد و بايد سعى نمايد كه در جلب منفعت فرزند تلاش نمايد گرچه اگر براى جلب منفعت خود هم عمل كند ولى باعث متضرّر شدن فرزند نگردد ، اشكال ندارد .\r\nس 7 - برخى از والدين نسبت به انجام عبادات فرزندان اهتمام نمىورزند و حتى چون خود مقيّد به انجام عبادات نيستند از عبادت فرزندان نيز ممانعت مىكنند و يا شاهد روابط نامشروع دختران و پسرانشان هستند و برخوردى نمىكنند ، آيا وظيفه فرزندان در قبال والدين و اطاعت از آنها چيست و مسئوليت اين گونه والدين چگونه است ؟\r\nج 7 - فرزندان بايد در اوامرى كه از جانب پدر و مادر صادر مىشود مطيع باشند مگر آنكه آن اوامر مخالف حكم خدا باشد كه اين نوع اوامر را نبايد اطاعت نمايند و والدين بايد توجّه نمايند كه ثمره زندگيشان را با خدا و احكام الهى آشنا و مواظب باشند كه آنها را به عمل كردن به احكام خدا عادت دهند .\r\nس 8 - برخى از مادران ، فرزندان دختر خود را كه به حدّ بلوغ نرسيده‌اند با سر و پاى برهنه در خيابانها و مجالس در حضور نامحرمان مىآورند مستدعى است وظيفه والدين را در قبال فرزندان خود بيان فرموده و اين بى اعتنايى نيز چه صورتى دارد ؟\r\nج 8 - تربيت اولاد از به دو تولّد آغاز مىگردد و لذا بايد والدين افعال منكر و معروف را از كودكى به فرزندان خود بياموزند و از رفتارى كه موجب مىشود قبح كارهاى منكر ، كوچك شود اجتناب نمايند بنابراين بر والدين است كه از دوران كودكى به دختران خود رعايت حجاب اسلامى را ياد دهند .\r\n\r\nحقّ تقدّم\r\nس 1 - چند روستا در مسير رودخانه قرار دارند هنگامى كه رودخانه پر آب است همه استفاده مىكنند ، در زمان كم آبى آيا بايد آب بين همگان تقسيم شود يا روستاى اوّلى كه در ميسر قرار دارد حقّ تقدّم دارد ؟\r\nج 1 - حقّ اولويّت براى روستاى اوّلى است مگر آن كه با هم توافق كرده باشند ، كه بايد طبق قرارداد عمل شود .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nس 2 - اگر كسى بليط خريدارى كرد و لكن نيامد آيا ديگران مىتوانند پول بدهند و جاى او را خريدارى كنند ؟\r\nج 2 - بر حسب قراردادى كه در بليط نوشته شده ، حقّ خريدار تا وقت حركت وسيله نقليه است ، پس از آن حقّ او ساقط مىگردد .\r\n\r\nحقّ طبع و تأليف\r\nس 1 - آيا نسخه بردارى از نوشته‌هاى ديگران بدون اجازه جايز است ؟\r\nج 1 - اگر به صورتى است كه اگر نسخه بردارى شود ، صاحب آن اثر اعتراض خواهد كرد يا اعلام كرده كه حقّ نسخه بردارى ممنوع است ، نسخه بردارى حرام مىباشد .\r\nس 2 - آيا نويسنده مجاز است مطالب ديگران را بدون استناد به مصدر به نام خود ذكر كند يا طورى اظهار كند كه به نام خود تلقّى شود ؟\r\nج 2 - نويسنده حقّ ندارد مطالب ديگران را به خود نسبت دهد و امّا اگر مطلبى را بنويسد و بعد مانند مطلب ديگرى در آيد اشكالى ندارد و اگر نقل مطالب ديگران به گونه‌اى باشد كه خواننده آن مطلب را به خود نويسنده نسبت دهد ، بايد نويسنده مأخذ را ذكر كند .\r\nس 3 - آيا حقّ طبع اختصاص به مؤلّف دارد ؟\r\nج 3 - به نظر ما حقّ طبع مختصّ مؤلّف است ، پس اجازه گرفتن واجب است اگر چه فقهاء در اين مسئله اختلاف دارند .\r\nس 4 - آيا در عرصه فرهنگى ، نويسندگان و محقّقان مجازند بدون كسب صلاحيّتهاى لازم علمى و تخصّصى در مسائل فنى اسلام و يا علوم تخصّصى اظهار نظر نمايند ؟\r\nج 4 - جايز نيست انسان در مطالبى كه صلاحيّت ندارد اظهار نظر كند كه در بسيارى از موارد موجب اضلال ديگران و وهن اسلام است .\r\n\r\nحقّ طبع و حقّ تأليف و تحجير\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nس 1 - نظرتان راجع به حقّ مؤلف و حقّ تحجير چيست و آيا اين دو حقّ به عنوان ثمن يا مثمن در معامله واقع مىشوند و آيا در اين صورت حقّ تحجير به ملكيت خريدار در مىآيد و همچنين آيا حقّ تأليف مشروعيت دارد يا خير ؟\r\nج 1 - به نظر ما حقّ تحجير از حقوق اسلامى و حقّ تأليف از حقوق عقلائى است و دليل حقّ تحجير روايات است و حقّ تأليف از عمل عقلاء استفاده مىشود كه حقّ بر اين گونه اعمال قائل هستند و لذا متعلق هر دو مىتواند مورد بيع ، ثمناً يا مثمناً قرار گيرد .\r\n\r\nحقّ ضبط صدا و تصوير و نرم‌افزار\r\nس 1 - ضبط كردن سخنرانى يا درس استاد بدون رضايت سخنران يا مدرّس چه حكمى دارد ؟ در صورت شبهه چطور ؟\r\nج 1 - ضبط كردن اشكال ندارد مگر رسماً نهى كند ، كه در اين صورت اگر موجب ايذاء او باشد ، حرام است .\r\nس 2 - شكستن قفل نرم‌افزارهاى كامپيوترى چه صورتى دارد ؟\r\nج 2 - جزء حقوق است و بايد مراعات گردد .\r\nس 3 - آيا رايت نمودن ( كپى كردن ) از برنامه سى دى رايانه‌اى بدون اجازه از صاحب آن ( فرد ، شركت ) و با توجّه به اينكه صاحب آن برنامه غالباً عبارتى روى آن مىنويسد كه مضمون آن بدين قرار است كه « نسخه بردارى و تكثير از آن مجاز نيست » جايز است ؟\r\nج 3 - جايز نيست .\r\n\r\nحقوق حكومتى ( بيت المال )\r\nس 1 - صرف بيت المال و هديه از آن به نويسندگان طاغوتى و موسيقدانان در جشنواره‌هاى موسيقى چگونه است ؟\r\nج 1 - صرف بيت المال مسلمين در مواردى كه شرعاً مجوزى نداشته باشد حرام است تا چه رسد به اينكه در مواردى صرف شود كه شارع مقدّس آن را نهى كرده\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nباشد .\r\nس 2 - افراد ادارى كه ساعت ادارى را رعايت نمىكنند و دير مىآيند از نظر شرعى چه حكمى دارند ؟\r\nج 2 - اگر خارج از مقرّرات باشد جايز نيست و ضامن هستند .\r\nس 3 - آيا پول از قبيل اسكناس جزء بيت المال محسوب مىشود و سوزاندنش چه حكمى دارد ؟\r\nج 3 - جزء بيت المال است و سوزاندن آن توسط افراد غير مسئول حرام است .\r\nس 4 - امروزه دولت براى تأمين هزينه‌هاى امورى چون مدرسه‌سازى ، جادّه‌سازى ، امور بهداشتى ، رسيدگى به فقراء و . . . . از مردم به صورتهاى مختلف ماليات مىگيرد ، با توجّه به مطلب بالا\r\n1 - آيا گرفتن چنين مالياتهايى براى دولت جايز است ؟\r\n2 - آيا به هر صورتى دادن اين مالياتها بر مردم واجب است ؟ ( اگر كسى با صحنه‌سازى ماليات ندهد اين كار جايز مىباشد )\r\nج 4 - 1 - گرفتن ماليات جهت ارائه خدمات به مردم در كشورهاى اسلامى تحت نظارت ولايت فقيه جايز مىباشد .\r\n2 - عمل كردن به قوانين كشور اسلامى بر مردم واجب است .\r\n\r\nتنبيه بدنى دانش‌آموزان\r\nس 1 - تنبيه بدنى در چه حدّى جايز مىباشد ؟\r\nج 1 - كمتر از مقدار ديه مثل كمتر از سرخ شدن بدن ، آن هم براى مثل پدر جايز است .\r\nس 2 - آيا براى آموزگار جايز است دانش‌آموز را به جهت انجام ندادن تكاليف تنبيه بدنى نمايد ؟\r\nج 2 - جايز نيست .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nس 3 - آيا آموزگار يا مسئولين آموزشگاه مىتوانند دانش‌آموز را به جهت بى نظمى و اخلال در امور كلاس يا آموزشگاه تنبيه بدنى نمايد ؟\r\nج 3 - جايز نيست .\r\nس 4 - آيا براى آموزگار يا مسئولين آموزشگاه جايز است دانش‌آموز را به جهت ارتكاب گناه و خلاف شرع تنبيه بدنى نمايند ؟\r\nج 4 - جايز نيست .\r\nس 5 - آيا براى آموزگار يا مسئولين آموزشگاه جايز است دانش‌آموز را به جهت آوردن تصاوير يا وسايلى مشابه آنكه منافى عفت عمومى باشد تنبيه بدنى نمايند ؟\r\nج 5 - جايز نيست ، در تمامى موارد ذكر شده در صورتى مسئولين آموزشى مىتوانند دانش‌آموز را تنبيه بدنى كنند كه در مثل انجام ندادن تكاليف و بى نظمى و اخلال در امور آموزشگاه از پدر دانش‌آموز كه ولىّ اوست ، وكالت بگيرند و در امورى مانند ارتكاب گناه و خلاف شرع و امور منافى عفت عمومى بايد از حاكم شرع اجازه گرفته شود و الّا تنبيه بدنى خالى از اشكال نيست .\r\n\r\nمرزبندى زمينها\r\nس 1 - شخصى در حريم زمين و قريه ديگران عمارت درست مىكند در ابتدا از اهل آن قريه كسى از ساختن عمارت جلوگيرى نمىكنند يا قدرت منع كردن را نداشته و بعد از آماده شدن عمارت شخص ادّعاى حقّ مىكند آيا شرعاً چه حكمى دارد ؟\r\nج 1 - اگر زمينى كه در آن عمارت شده مالكى نداشته و بلا معارض بوده و كسى در آن ذى حقّ نبوده ، اشكال ندارد .\r\nس 2 - حريم قريه آيا قابل تقسيم است ؟ و اگر فرضاً تقسيم شود به قرار ضرورت هر كسى كه مواشى حيوانات يا ضرورياتشان را دفع كنند تقسيم مىشود ؟ يا به قرار حقيّت زمين زراعتى هر كس كه حصّه دارد تقسيم مىشود ؟\r\nج 2 - چنانچه با توافق اهالى و رعايت حقوق يكديگر تقسيم بندى شود اشكال ندارد پس در اين صورت محصولات هر قسمت نيز متعلّق به صاحب آن قسمت مىباشد امّا كيفيت تقسيم بستگى به توافق خودشان دارد .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nس 3 - در بين اهل قريه كسانى هيچ زمين ندارند و بعضيها هستند كه زمين كم دارند اهل آن قريه حريم قريه خود را در بينشان حدودبندى مىكنند شخصى كه زمين كم دارد حدود خود را محافظت مىكند براى جمع‌آورى علف آن براى ضرورت زمستان مواشى خود پس از آن اهل قريه كسانى كه حقّشان زياد است آيا مىتوانند از مواشى كسى كه هيچ ملكيت زمين ندارند مواشى كسى كه كم حقّ دارد از چراگاه كوه عام جلوگيرى نمايند شرعاً چه حكمى دارد ؟\r\nج 3 - اگر با توافق اهالى حدودبندى شده و هر قسمت نيز مطابق شأن افراد باشد هر يك مىتوانند از حدود خود محافظت كنند و قسمتهايى كه حريم بندى نشده متعلّق به همه است .\r\n\r\nمتفرّقات\r\nس 1 - آيا خطيب مىتواند بدون توجّه شرايط زمان ، مكان و روحيات مخاطبين هر چه را حقّ مىداند بگويد و لو منشأ مفاسد و مشكلات شود ؟\r\nج 1 - خطيب بايد مسائل لازم و حقّ را بازگو نمايد و امّا اگر مىداند كه بيان حقّ مفيد نيست ، بيان آن واجب نيست ، گرچه رجحان دارد و امّا اگر مفاسدى را به بار مىآورد ، نبايد آن مسائل بيان شود .\r\nس 2 - دكّه تلفن كه كنار خيابان نصب شده و براى استفاده عموم است اگر شخصى پول را داخل قلّك انداخت و بعد از صحبت دوباره پول برگشت و آن پول را برداشت تكليف چيست ؟\r\nج 2 - بايد پول را به دولت برساند .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\n\r\nمسائل نكاح\r\n\r\nعقد نكاح\r\nس 1 - آيا مىشود عاقد عقد منقطع زنى را براى چند نفر عقد كند ، يعنى از طرف زن وكيل باشد كه او را از يك آبان تا پنجم به عقد زيد در آورد سپس از ششم تا دهم به عقد عمرو در آورد ؟\r\nج 1 - اگر وكيل شود كه عقدها را در همان روز يعنى اول و ششم بخواند و زن مانعى هم نداشته باشد ، عقد صحيح است و مانعى ندارد امّا اگر بخواهد الان عقدها را اجراء كند و آن را معلّق به آمدن آن روزها كند ، عقد باطل است .\r\nس 2 - در بعضى از شهرها اگر قتلى واقع مىشود دختر قاتل را به عنوان پاگيره بالاجبار به خانواده مقتول مىدهند گرچه دختر ظاهراً جواب مثبت مىدهد ، لكن باطناً راضى نيست چون چاره‌اى ندارد و بله مىگويد ، حكم چيست ، آيا عقد صحيح است ؟\r\nج 2 - اين گونه اعمال شرعيّت ندارد و گناه است و در صورت اقدام به اين كار ، در صورتى كه شرايط محيط طورى باشد كه زن را مضطر كنند و رضايت عن اضطرارٍ داشته باشد ، عقد صحيح است .\r\nس 3 - آيا دولت اسلامى مىتواند به علت مصالحى مهّم ، صحّت بعض عقود يا ايقاعات مثل ازدواج يا طلاق را منوط به ثبت در دفاتر رسمى كشور يا منوط به گذراندن مراحلى خاصّ كند ؟\r\nج 3 - صحّت عقود و يا ايقاعات از نظر وضعى منوط به ثبت در دفتر نمىگردد ، ولى از نظر حكم تكليفى و حكومتى ممكن است دستورالعملى اجرا گردد ، زيرا جعل احكام وضعيّه مربوط به خود شارع است .\r\nس 4 - اگر در هنگام عقد ، نام دختر اشتباهاً برده شد ، عقد صحيح‌است ؟\r\nج 4 - اگر قرائنى داشته باشد كه دختر از حيث عقد معلوم باشد و فقط اشتباه اسمى است ، عقد صحيح است .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nس 5 - مرد مقلّد مرجعى است كه چند بار خواندن ايجاب و قبول را شرط مىداند ولى زن مقلّد مجتهدى است كه يك بار خواندن آن را كافى مىداند چطور عمل شود ؟\r\nج 5 - بايد به فتواى كسى عمل شود كه تعدّد ايجاب و قبول را بيشتر مىداند .\r\nس 6 - شخصى زنى را عقد دائم كرده ولى قصد او اين است كه يك روز بعد از مجامعت زن را طلاق دهد ، آيا اين عقد دائم مىشود يا موقّت در صورتى كه اگر زن بفهمد به عقد او در نمىآيد ؟\r\nج 6 - ظاهراً عقدش صحيح است ، اگر چه احوط ترك آن است .\r\nس 7 - مجرى عقد دختر و پسرى كه هر دو شيعه يا هر دو سنى يا يكى سنّى و ديگرى شيعه ، عالم اهل تسنن است و نمىدانيم در ازدواج دائم كه به فتواى مراجع شيعه صيغه بايد از ماده أنكحت و زوّجت باشد استفاده كرده يا خير ، آيا در اين صورت بعد از شيعه شدن نياز به خواندن عقد مجدّد هست يا خير ؟\r\nج 7 - در صورت شيعه بودن هر دو يا يكى از آنان اگر چنين شكّى عارض شود ، بايد عقد صحيح احراز شود تا چه رسد نسبت به بعد از تشيّع مگر جائى باشد كه اصل صحّت فعل مسلم بر او جارى باشد و به آن شكّ اعتناء نشود ، كه در اين صورت بعد از شيعه شدن هم لازم به تجديد عقد نيست ، گرچه احتياط در تجديد است .\r\nس 8 - آيا لازم است وكيل در امر نكاح به خصوصيّات و شروط مورد نظر طرفين ازدواج علم و اطّلاع داشته باشد ؟\r\nج 8 - بايد وكيل كه مىخواهد قصد انشاء نكاح كند ، عالم به خصوصيّات باشد .\r\nس 9 - اگر زيد از جانب چند نفر وكيل بوده براى اجراى عقد دائم و بعد از اجراء عقد يقين دارد يكى از آنها باطل بوده ، با توجّه به اين كه زيد اسامى موكّلين و ميزان مهريّه را فراموش كرده ، تكليف چيست ؟\r\nج 9 - عمل به احتياط كند و بعد از استفسار از ميزان مهريّه ، دوباره همه را عقد كند .\r\nس 10 - شخصى زنى را در حال حيض به عقد خود در آورده است و با اين حال با اين زن هم بستر شده است آيا عقد اشكال دارد يا خير و آيا كفّاره دارد ؟\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nج 10 - عقد اشكال ندارد ولى جهت دخول در زمان حيض به احتياط مستحبّ بايد كفّاره بدهد .\r\nس 11 - شخصى دو زن دارد آيا برادر يكى از زنان مىتواند بادختر زن ديگر ازدواج كند ؟\r\nج 11 - اشكال ندارد .\r\nس 12 - آيا كسى مىتواند با قابله‌اش يا دختر او ازدواج كند ؟\r\nج 12 - كراهت دارد .\r\nس 13 - اگر پدر و پسرى دو دختر را به عقد خود در آورند و عاقد در حين عقد بميرد و بعداً هيچكدام از آنها ندانند كه زن كدامند يا شوهر كدامند تكليف چيست ؟\r\nج 13 - لازم است كه هر دو را به دو مرتبه طلاق دهند يك مرتبه از جهت پدر و يك مرتبه از جهت پسر و بعد با تعيين ، به عقد جديد در آورند .\r\nس 14 - خواندن خطبه عقد با تلفن چه حكمى دارد ؟\r\nج 14 - اگر اطمينان به مخاطب دارد اشكال ندارد .\r\nس 15 - آيا عقد نكاح دائمى الفاظ معيّنى دارد يا با هر لفظى كه معنا و مفهوم را برساند مىشود جارى نمود ؟\r\nج 15 - الفاظ نكاح ، توقيفى است و غير از الفاظ معهوده ، عقد صحيح نيست مگر در حالت ضرورت و اضطرار .\r\nس 16 - آيا در اجراى صيغه عقد دائم زوج بايد مقدّم شود يا زوجه ؟\r\nج 16 - هر كدام مقدّم شود اشكال ندارد ولى به نظر ما بهتر است زوجه مقدّم شود .\r\nس 17 - نَكَحَ در لغت به چندين معناست و از الفاظ مشتركه است پس وقتى قصد انشاء مىكنيم انكحت موكلى موكلتى كدام معنا را بايد قصد كنيم در حالى كه ( به زنى دائمى دادم . . . ) از معانى لغويه آن نيست ؟\r\nج 17 - به معنائى كه ذكر كرده‌ايد معناى اصطلاحى عند الشرع است گرچه مىتواند بامعناى لغوى هم به گونه‌اى هماهنگ باشد .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nس 18 - نكاح دائمى چند ركن دارد و آيا صداق نيز از اركان عقد دائمى است ؟\r\nج 18 - دو ركن دارد 1 - زوج 2 - زوجه و مهر جزء اركان عقد دائم نيست .\r\nس 19 - آيا در عقد نكاح تقدّم ايجاب بر قبول لازم است يا خير ؟\r\nج 19 - احتياط واجب تقديم ايجاب بر قبول است و اگر با لفظ قَبِلْتُ قبول گفته شود حتماً بايد ايجاب مقدّم باشد .\r\nس 20 - آيا ايجاب از طرف زن است يا مرد ؟\r\nج 20 - از جانب زن است .\r\nس 21 - آيا موالات بين ايجاب و قبول لازم است و اگر در اجراى وكالتى آن بعد از اجراى ايجاب موكّل يك خطبه‌اى تبركاً بخواند و بعد صيغه قبول را اجراء نمايد جايز است يا خير ؟\r\nج 21 - بايد بين ايجاب و قبول فاصله قابل توجّهى قرار نگيرد و خطبه كوتاه اشكال ندارد .\r\nس 22 - آيا جايز است باذن ابيها را داخل ايجاب ذكر كنند مثلًا انْكَحْتُ مُوَكِلَتى بِأِذْنِ أَبيها ؟\r\nج 22 - اشكال ندارد گرچه لزومى هم ندارد .\r\nس 23 - آيا در عقد وكالت ايجاب و قبول بايد لفظى باشد ؟\r\nج 23 - به هر شكل مثل لفظ ، كتابت ، ايماء و امثال آن كه دلالت بر وكالت داشته باشد كفايت مىكند .\r\nس 24 - فرق بين ايقاع و عقد چيست ؟\r\nج 24 - ايقاع يك طرفه است مثل طلاق و عقد دو طرف لازم دارد .\r\nس 25 - با توجه به زيانهاى جبران ناپذيرى كه در اثر عدم انجام آزمايشات قبل از ازدواج براى زوجين و در نتيجه جامعه اسلامى پديد مىآيد و قوانين دولت جمهورى اسلامى نيز زوجين را مكلّف به اخذ آزمايش قبل از ازدواج نموده است بفرمائيد آيا بدون اخذ آزمايش جايز است صيغه عقد دائم جارى شود يا خير ؟\r\nج 25 - آزمايشات قبل از ازدواج بسيار كار نيكو و پسنديده‌اى است و بر مؤمنين لازم است كه اين گونه آزمايشات را انجام دهند تا بعد از ازدواج دچار مشكل نشوند\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nولى از نظر شرعى قبل از انجام آزمايش صيغه خواندن حرام نيست .\r\nس 26 - آيا مىشود مردى دو زن را در يك زمان با اجراى يك صيغه به ازدواج خود در بياورد ؟\r\nج 26 - اشكال ندارد .\r\nس 27 - شخصى دخترى را عقد دائم كرده از زنى ، آيا مىتواند دختر بچّه چهار ساله از زن ديگر را عقد موقت كند به جهت محرم شدن مادر اين زن يعنى يك شوهر دو زن دارد اين دو زن هر يك دخترى دارند آيا در اين صورت جمع اختين مىشود اگر جواز عقد دختر بچّه مشكل داشته باشد راهى براى محرم شدن دارد يا خير ؟\r\nج 27 - با فرض مذكور بايد دخترى را كه عقد دائم كرده ، طلاق دهد ، اگر مدخول بها است بايد صبر كند تا عدّه او تمام شود و بعد از عدّه ، دختر ديگر را عقد موقت نمايد و بعد از تمام شدن وقت و يا بخشيدن مدّت دوباره مىتواند زن خود را به عقد در آورد در نتيجه هر دو زن به داماد محرم مىشوند لازم به ذكر است مراحلى كه گفته شد در صورتى است كه پدر هر دو دختر يكى باشد .\r\n\r\nعيوب موجب فسخ\r\nس 1 - در مناطق ما شرط بكارت براى دختر يك شرط لازمى و از پيش توافق شده است حال اگر كسى بعد از عقد فهميد دختر باكره نبوده ، آيا عدم بكارت موجب جواز فسخ عقد مىشود و آيا پرداخت حقّ المهر بر گردن مرد ثابت است ؟\r\nج 1 - اگر زن با اقرار بگويد كه ازاله بكارت از قبل از عقد است و يا با بيّنه ثابت شود كه ازاله بكارت در قبل از عقد صورت گرفته ، مرد حقّ فسخ را دارد و در غير اين صورت حقّ فسخ ندارد و حقّ المهر بر ذمّه مرد مىباشد .\r\nس 2 - آيا بيمارى ايدز را از جمله عيوبى مىدانيد كه بشود بدون طلاق ، عقد را فسخ كرد ؟\r\nج 2 - محلّ اشكال است .\r\nس 3 - هرگاه قبل از عقد نكاح طى مذاكرات شفاهى مادر زوجه اظهار نمايد : زوجه در كمال صحّت و سلامت به سر مىبرد و عقد طبق ( شرط صحّت ) واقع مىگردد امّا پس از\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nعقد نكاح كاشف به عمل مىآيد زوجه قبل از نكاح به علّت ابتلاء به بيمارى زنانگى تحت عمل جرّاحى قرار گرفته و يكى از تخمدانها و لوله رحم خود را از دست داده و همچنين مبتلا به بيمارى چسبندگى لوله رحم مىباشد و پزشك متخصص نيز با ملاحظه وصفيت فوق و معاينه زوجه اظهار مىنمايد با توجّه به مراتب فوق احتمال بارورى زوجه بسيار كم مىباشد با عنايت به فرض مسئله اولًا : آيا خيار تخلف از وصف ( صحّت و سلامت ) براى زوج ثابت مىباشد و مىتواند به استناد آن نكاح را فسخ نمايد ؟\r\nثانياً : چنانچه مادر زوجه خلاف واقع ، زوجه را صحيح و سالم توصيف كرده آيا براى زوج خيار تدليس ثابت مىباشد و مىتواند به استناد آن عقد نكاح را فسخ نمايد ؟\r\nثالثاً : لازم به ذكر است كه زوجه و زوج در ايّام عقد بستگى هستند و هنوز زوجه باكره مىباشد ؟\r\nج 3 - 1 - خيار تخلّف وصف در نكاح جارى نيست .\r\n2 - بله خيار تدليس در اين امور جارى است و زوج مىتواند نكاح را به وسيله خيار تدليس فسخ نمايد .\r\n3 - با فرض مذكور در صورت تحقّق فسخ ، مهريه هم به زن تعلّق نمىگيرد .\r\nس 4 - خانمى با مهريه معيّنى به عقد جوانى در آمده لكن پس از عقد محرز گرديد زوجه باكره نبوده و اين را هم پزشك قانونى تأئيد كرده آيا عدم بكارت موجب فسخ براى زوج خواهد بود و آيا عدم بكارت قابل بر هم زدن عقد مىشود و اگر دخول نكرده باشد آيا مهريه‌اى به زن تعلّق مىگيرد ؟\r\nج 4 - اگر با شرط بكارت عقد شده و يا اينكه بنابر بكارت بوده و بعد معلوم شود كه زن باكره نيست ، مرد حقّ فسخ دارد و اگر استمتاعى از او نبرده مهريه ندارد ولى اگر استمتاعى برده باشد ، زن مهرالمثل را طلبكار است\r\nس 5 - زوجه‌اى پس از گذشتن يك ماه از عروسى فهميد زوج قدرت بر دخول ندارد و هرگاه نزديك مىشد بدون تأمل انزال مىگرديد ناگزير مراجعه به حاكم شرع نمود تا به ايشان مهلت يك سال كه چهار فصل باشد داد كه بايد صبر نمايد تا معلوم شود كه بهبودى به دخول بر اين زوجه يا زن ديگر حصول مىكند يا خير ، زوجه صبر كرد پس از رسيدن يك سال از ازدواج و عروسى كه يازده ماه از مراجعه به حاكم شرع بوده است از خانه شوهر خارج به خيال اينكه سال ازدواج شرط است نه سال مراجعه به حاكم ، اكنون پس از\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nگذشتن يك ماه در منزل پدر كه يك سال مراجعه مىشود مىخواهد فسخ كند و در اين يك ماه جرأت به رفتن خانه نكرد به خوف اينكه او را اذيّت كند حال بفرمائيد تكليف اين زوجه كه بخواهد فسخ كند با علم به عدم بهبودى زوج چه مىباشد آيا يك ماه ديگر به جهت اينكه كسرى را كامل كند بماند آنگاه فسخ نمايد يا فىالحال مىتواند فسخ كند كه يكسال مراجعه شده است يا بايد يك سال ديگر را تجديد نمايد و بعداً فسخ نمايد ؟\r\nج 5 - در فرض مسئله به نظر ما اگر ، در اين يك ماه كه زن به منزل پدرش رفته ، رفتن زوج به منزل پدر زن مانع نداشته و زن تمكين داشته و مرد نتوانسته تصرّف كند ، زن اختيار فسخ عقد را دارد و در اين صورت مهرالمثل استمتاعات را طلب دارد .\r\nس 6 - آيا جواز اعمال فسخ نكاح موقوف و مشروط به اذن حاكم مىباشد يا خير ؟\r\nج 6 - اعمال فسخ نكاح موقوف به اذن حاكم نيست مگر در عيب عنن كه بايد به حاكم مراجعه شود و حاكم شرع مهلت مقرّر را بدهد و بعد از مهلت مقرّر اگر مسائل حل نشد ، اعمال فسخ شود .\r\nس 7 - آيا زن به واسطه ابتلاى شوهر به جذام و برص مىتواند نكاح را فسخ نمايد ؟\r\nج 7 - جذام و برص از موارد فسخ نكاح نيست .\r\nس 8 - ملاك تشخيص جنون موجد حقّ فسخ نكاح چه مىباشد و آيا عدم وجود عقل در اوقات سه گانه نماز شرط مىباشد ؟\r\nج 8 - جنون را بايد عرف تشخيص دهد .\r\nس 9 - اگر عيوب موجب فسخ نكاح ، پس از عقد عارض گردد آيا فسخ نكاح به واسطه آنها جايز است ؟\r\nج 9 - بعضى از عيوب مثل جنون از جهت فسخ تفاوتى بين بعد از عقد و قبل آن نمىكند ولى بعضى از عيوب مختصّ به قبل از عقد است .\r\nس 10 - اگر يكى از زوجين كه مبتلاى به يكى از عيوب موجد حقّ فسخ نكاح مىباشد معالجه و درمان شده و عيب بر طرف گردد ، آيا حقّ فسخ نكاح همچنان براى طرف مقابل وجود دارد يا خير ؟\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nج 10 - ظاهر آن است كه اگر عيوب بر طرف شد موضوع براى فسخ باقى نمىماند .\r\nس 11 - شرع مقدّس اسلام بعضى از عيوب را در زنان باعث فسخ نكاح مىداند و از طرفى با پيشرفت علم پزشكى مىشود با يك عمل جرّاحى سرپائى اين عيب را رفع نمود آيا با توجّه به موقعيت فعلى ، يك قاضى مىتواند به درخواست شوهر بدون توجّه به نظريه پزشكى قانونى مبنى بر قابل درمان بودن بدون عسر و حرج اين عيب حكم به فسخ نكاح بدهد ؟\r\nج 11 - اگر عيوب موجب فسخ قبل از عقد به وسيله عمل جرّاحى رفع گردد ، موضوع براى فسخ باقى نمىماند ولى اگر عيب قبل از آن رفع نشود ، حقّ فسخ براى مرد باقى است و اين حقّ به آن معناست كه اگر خواسته باشد ، مىتواند عقد را فسخ نمايد .\r\n\r\nمهريّه\r\nس 1 - اگر مرد مهريّه‌اش را به زن داد لازم است به او بگويد اين پول مهريّه است يا خير ؟\r\nج 1 - در ابراء ذمّه ، اطّلاع دادن لازم نيست ، ولى بهتر آن است كه خبر دهد .\r\nس 2 - اگر فردى در هنگام عقد ، قصدش آن است كه مهريّه زنش را ندهد ، عقدش چه حكمى دارد ؟\r\nج 2 - بايد به همسرش اعلام كند و در صورت رضايت بعيد نيست كه عقد صحيح باشد ، ولى احتياطاً تجديد عقد ترك نشود .\r\nس 3 - زنى شوهرش مُرد در حالى كه هيچ مالى ندارد و ورثه‌اى هم موجود نيست و زن مهريّه‌اش را هم نبخشيده ، حالا آن را از چه كسى بايد بگيرد ؟\r\nج 3 - مراجعه به حاكم شرع نمايد تا در صورت امكان و صلاحديد وى حكمش روشن شود .\r\nس 4 - مردى با زنش ملاعبه مىكند از مرد منى خارج مىشود و بدون دخول منى جذب رحم زن مىشود و حامله مىگردد آيا اين حالت موجب ثبوت مهر است يا خير ؟\r\nآيا زن در اين صورت جنب است ؟\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nج 4 - به مجرد عقد ، تمام مهر به ذمّه شوهر مىآيد چه دخول نمايد چه ننمايد ، مگر آن كه طلاقى قبل از دخول تحقّق يابد كه در اين صورت مهر نصف مىگردد و دخول منى در فرج زن بدون نزديكى موجب جنابت زن نمىشود ، اگرچه با جذب منى حامله شده باشد .\r\nس 5 - پس از عقد نكاح ، آيا زن در صورت اعسار زوج از پرداخت مهريّه مىتواند بخاطر دريافت مهريّه تمكين ننمايد و در صورت جواز آيا تمكين فقط شامل بضع مىشود يا ساير استمتاعات را هم در بر مىگيرد ؟ و آيا در اين موارد نشوز صدق مىكند يا خير ؟\r\nج 5 - اگر در ضمن عقد ، شرط پرداخت كرده باشد ، حقّ استنكاف را دارد ولى در صورت اطلاق و به ذمّه گذاشتن مهريّه ، با فرض اعسار زوج بعيد نيست حقّ استنكاف نداشته باشد ، البتّه اطلاق تمكين شامل هرگونه استمتاعات مىشود گرچه حقيقت تمكين در بضع است در نتيجه ، صدق نشوز در جايى است كه از تصرّف در بضع مانع شود ، نه مقدّمات آن .\r\nس 6 - اگر در مهريّه‌اى كه بر ذمّه مرد هست تفاوتى بوجود آمده باشد ، آيا ملاك مقدار معيّن حين العقد است يا ارزش به پول رايج ؟\r\nج 6 - در صورتى كه مهر به حدّى تنزّل قيمت كرده كه از ماليّت ساقط شده باشد ، بايد مصالحه گردد .\r\nس 7 - شخصى مهريّه زنش را حجّ عمره و زيارت عتبات عاليات قرار مىدهد ، آيا عقد صحيح است ؟\r\nج 7 - اگر هزينه و مخارج را تعيين كند ، عقد صحيح است .\r\nس 8 - اگر كسى زنى را صيغه كرده و مهر را تعيين نكرده‌اند ، آيا عقد صحيح است ؟\r\nج 8 - در عقد دائم عقد صحيح است و بايد مهرالمثل پرداخت كند ، در صورتى كه دخول كرده است و در متعه ، عقد باطل است .\r\nس 9 - اگر مردى زنى را به عقد خود در آورد و قبل از دخول ، زوجه فوت نمايد و زوج به اى نحو كان با زوجه مقاربت كند در اين صورت نصف مهريه زن را بايد بپردازد يا تمام آن را ؟\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nج 9 - نصف مهر را بدهكار است گرچه اگر با ورثه زن در نصف ديگر مصالحه گردد بسيار نيكو است .\r\nس 10 - در مورد مهريه زن آيا مقدارى كه موقع ازدواج ذكر شده بايد داد يا ميزان ارزش روز را ؟\r\nج 10 - چون ارزش قيمتها بسيار تنزّل نموده است بايد در مورد مهريه با قيمتهاى فعلى مصالحه گردد .\r\nس 11 - آيا مهريه زن كه در زمان حيات نبخشيده و اگر طلب نكرده است جزء ماترك او بعد از مرگ محسوب مىگردد يا خير ؟\r\nج 11 - مهريه زن را بايد پرداخت نمود گرچه طلب نكرده باشد و مهريه زن را بايد قبل از تقسيم اموال شوهر به زن داد زيرا از ديون است .\r\nس 12 - زنى به عقد شخصى در مىآيد و قبل از مواقعه زن درخواست طلاق نمايد شوهر هم وى را طلاق دهد آيا زن استحقاق تمام صداق را دارد يا نصف آن ؟\r\nج 12 - اگر مرد زن را قبل از دخول ، طلاق بدهد زن نصف مهر را بيشتر طلب ندارد .\r\n\r\nازدواج موقّت\r\nس 1 - شخصى مدّت پنج سال ، هشت زن را صيغه كرده و مدّت را در هنگام خواندن صيغه فراموش كرده حكم اين زنها چيست ؟ آيا عمل جنسى او حرام يا وطى به شبهه بوده است و ارث آنها چه حكمى دارد ؟\r\nج 1 - اگر عدم ذكر مدّت در تمام هشت عقد بوده ، بنابر قول مشهور چهار زن اوّلى عقدشان دائمى مىشود و از پنجم به بعد عقد باطل است و اگر جاهل مقصّر بوده ، عمل حرام به جا آورده است و ارث هم فقط مربوط به زنان دائمى مىباشد ، ولى به نظر ما دائمى شدن عقد مورد اشكال است پس وطى آنها با علم به حكم ، حرام است مگر در چهارتاى اوّل كه بايد به مجتهد ديگرى رجوع نمايد كه وطى را جايز مىداند و ارث بردن هم به نظر ما مشكل است .\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nس 2 - شخصى زنى را صيغه عقد غير دائم كرده و لكن مدّت در ضمن عقد را فراموش كرده و ضمناً ايجاب را مرد خوانده است ، آيا محرميّت واقع شده است يا نه اگر محرميّت واقع شده ، بعد از يكسال طرف را نمىشناسد ، آيا مىتواند طلاق بدهد ؟\r\nج 2 - احتياط در آن است كه اگر اسم زن را مىداند ، طلاق بدهد و لو خودش را نشناسد بلكه اگر اسمش را هم نداند بوسيله عنوان و علائمى او را معيّن كند ، سپس طلاق دهد گرچه محرم بودنش از اوّل مشكل است .\r\nس 3 - زنى به مردى گفته من صيغه شما مىشوم بعد خودش صيغه ايجاب را خوانده و قبول را از طرف مرد وكيل شده ، آيا اين عمل درست است يا نه ؟\r\nج 3 - اگر با رضايت مرد وكيل در قبول شده باشد ، اشكال ندارد ولى بهتر آن است كه عقد را دو نفر بخوانند .\r\nس 4 - با زنى كه صيغه موقّت خوانده شده ، آيا مىشود عقد دائمى خواند ؟\r\nج 4 - بايد با بخشيدن مدّت يا سر آمدن آن ، عقد دائم با او خوانده شود .\r\nس 5 - آيا مىشود دختر باكره را به عقد موقّت در آورد ؟\r\nج 5 - با اذن ولىّ دختر اشكال ندارد .\r\nس 6 - متعه دختر بالغه عاقله رشيده بدون اذن ولىّ چطور است ؟\r\nج 6 - محلّ اشكال است .\r\nس 7 - اگر دختر و پسرى بخواهند با عقد موقّت ، با يكديگر رابطه شرعى داشته باشند ، در موارد ذيل حكم چيست :\r\nالف - رابطه فقط رابطه شغلى است ؟\r\nب - رابطه بخاطر استمتاع جنسى بدون دخول باشد ؟\r\nج 7 - بايد با اذن پدر دختر عقد بسته شود .\r\nس 8 - آيا مىشود بدون انقضاى مدّت عقد موقّت ، عقد دائم را جارى كرد اگر بعداً متوجّه شود آيا عقد دائم باطل است ؟\r\nج 8 - عقد دائم در فرض مذكور باطل است و بايد پس از انقضاى مدّت مجدداً عقد دائم خوانده شود .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nس 9 - هر گاه در ازدواج موقّت يكى از اسباب طلاق حاكم محقّق گردد ( مثلًا زوج مفقودالاثر شده و يا زوجه مواجه با عسر و حرج گردد و شوهر نيز حاضر به بخشيدن مدّت نباشد ) آيا زن مىتواند از دادگاه تقاضاى فسخ متعه را با بخشيدن مدّت باقيمانده بنمايد ؟ ( خصوصاً در صيغه‌هاى دراز مدّت مانند 99 ساله )\r\nج 9 - در خصوص صيغه‌هاى دراز مدّت با محقّق شدن اسباب طلاق حاكم ، حاكم شرع مىتواند حكم به هبه مدّت نمايد زيرا عقود موقّت جايگاهش بالاتر از عقد دائم نيست و لذا با اولويت ، حكم به جواز هبه مدّت از جانب حاكم شرع مىگردد .\r\nس 10 - در نكاح منقطع آيا شرط توارث يا ارث بردن از يك طرف فقط صحيح و نافذ است ؟\r\nج 10 - شرط توارث جايز نيست و اگر شرط كرده باشند بايد مصالحه انجام گيرد .\r\nس 11 - آيا در عقد موقّت نذر زن منوط به اذن شوهر است ؟\r\nج 11 - در عقد موقّت اين گونه امور نياز به اذن شوهر ندارد .\r\n\r\nشرط ضمن عقد و تخلّف از آن\r\nس 1 - بنابر آنچه در دفترچه‌هاى ثبتى محضرهاى ازدواج نوشته شده كه زوجين آنها را امضاء مىكنند از جمله آنها زوجه شرط نموده هرگاه طلاق بدرخواست زوجه نباشد و طبق امور شرعيّه بود و زن از وظائف همسرى كوتاهى نكرده و از سوء اخلاق و رفتار هم برخوردار نبوده زوج موظّف است تا نصف دارايى موجود خود را كه در ايّام زناشوئى با او بدست آمده يا معادل آن را بلاعوض به زوجه منتقل نمايد و يا اين كه زوجه شرط ديگرى كرده به اين كه زوج همسرديگرى بدون رضايت زوجه اوّل اختيار نكند ، آيا چنين شرايطى مشروعيّت دارد و اگر زوج يا زوجه يا هر دو از روى حياء يا اكراه عقدنامه را امضاء كردند ، آيا شروط مذكور مشروعيّت دارد ؟\r\nج 1 - اين شروط اختيارش در دست زوج است و مىتواند امضاء نكند چون شرط مىكند انتقال دارايى را و پس از شرط ، اگر انتقال نداد خلاف وفاء به شرط كرده ولى اموال ، مال زوجه نمىشود و بعد از شرط ، وفاء به آن واجب است ولى اگر اكراه يا اجبار باشد ، وفاء به آن نيز واجب نيست .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nس 2 - آيا وكالت بلاعزل با حقّ توكيل ، كه در ضمن عقد نكاح يا عقد خارج لازم زوج به زوجه مىدهد كه در موارد دوازده‌گانه حقّ طلاق با زوجه باشد شرط فعل است يا شرط نتيجه ؟ چون زوجه پيش از اجراى صيغه عقد نكاح با قبول تمام شرايط از طرف زوج حاضر است كه با مشاراليه ازدواج كند ؟\r\nج 2 - وكالت بواسطه شرط ضمن عقد به صورت شرط فعل محقّق مىشود ولى اجراى آن از نظر عمل بستگى به تحقّق شرايطش دارد و از قبيل شرط نتيجه مىباشد .\r\nس 3 - در صورتى كه وكالت بلاعزل با حقّ توكيل غيرى كه زوج در ضمن عقد نكاح يا عقد خارج لازم به زوجه داده باشد تا در موارد دوازده‌گانه حقّ طلاق با زوجه باشد نه شرط فعل باشد نه شرط نتيجه آيا زوج مىتواند زوجه را از وكالت بلاعزل با حقّ توكيل غيرى كه در ضمن عقد نكاح يا عقد خارج لازم به مشاراليها داده عزل كند يا با توافق زوجين زوجه از وكالت عزل شده يا خود زوجه از وكالتى كه زوج به مشاراليها داده خود را عزل كند ؟ يا اين كه تا زمانى كه زوجه همسر زوج مىباشد و نكاح منحل نشده وكالت بلاعزل با حقّ توكيل غيرى كه زوج به زوجه در ضمن عقد نكاح يا عقد خارج لازم داده به‌قوّت خود باقى است ، در صورتى كه زوج مرتكب يكى از امور دوازده‌گانه شد زوجه مىتواند با اختيار خود اعمال وكالت بكند و خود را با انجام تشريفات شرعى و قانونى مطلّقه نمايد و هر زمانى كه اراده كند اين اختيار را دارد كه اعمال وكالت كند ؟\r\nج 3 - بعد از تعيين مورد از نظر شرط فعل يا نتيجه ، ديگر براى سئوال مذكور وجهى باقى نمىماند همچنان كه معلوم شد وكالت بايد با رضايت خود وكيل باشد كه از حقّ خود گذشت نمايد .\r\nس 4 - در صورتى كه شرط نتيجه باشد ، آيا زوج مىتواند زوجه را از وكالتى كه به مشاراليها داده عزل كند ؟ يا با توافق زوجين زوجه از وكالت عزل مىشود و شرايط دوازده‌گانه اسقاط و ملغى شده يا زوجه خود را از وكالت بعضى شرايط از طرف زوج عزل كند ؟\r\nج 4 - بايد عزل وكالت با توافق و رضايت زوجه ( وكيل ) باشد و الّا عزل محقّق نمىشود .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nس 5 - اگر زن در عقد دائم يا موقّت با شوهر خود شرط كند كه با او نزديكى نكند آيا اين شرط صحيح است و بر فرض صحّت اگر شوهر با او نزديكى كند زنا حساب مىشود ؟\r\nج 5 - در عقد دائم شرط صحيح نيست و در صورت نزديكى زنا نيست .\r\nس 6 - زوج در هنگام عقد ازدواج دائم به عنوان شرط ضمن عقد متعهّد مىشود بدون اذن زوجه ازدواج مجدّد نكند در غير اين صورت زوجه وكيل در طلاق يا حقّ توكيل به غير خواهد داشت حال اگر زوجه ناشزه شده و ترك خانه شوهر كند و منتظر شود تا زوج ازدواج مجدّد نموده تا زوجه طلاقش را بگيرد از آنجا كه زوجه خود زمينه ازدواج مجدّد زوج را فراهم كرده آيا مىتواند از شرط ضمن عقد استفاده كند ؟\r\nج 6 - در فرض مذكور چون زن ناشزه شده و خود زمينه ازدواج مجدّد زوج را فراهم مىكند ، نمىتواند از شرط ضمن عقد كه وكالت در طلاق است استفاده كند .\r\nس 7 - زوجه در ضمن عقد ازدواج موقّت با مرد شرط كند كه وى را به حباله نكاح دائم خويش در آورد و مرد از انجام شرط سر باز زند آيا مرد به انجام شرط ملزم مىشود ؟\r\nج 7 - شرط ضمن عقد ، الزام آور است پس مرد بايد به شرطى كه ضمن عقد شده عمل نمايد .\r\nس 8 - حكم ازدواج با افراد معتاد چيست و يا سختگيرى خانواده‌ها در خصوص شرط عدم اعتياد مرد براى ازدواج مىتواند مجوّز شرعى داشته باشد يا خير ؟\r\nج 8 - چون ازدواج با فرد معتاد به موادّ افيونى مثل هروئين و ديگر موادّ يك ازدواج متزلزل خواهد بود پس خانواده‌ها بايد دقّت كافى را بنمايند .\r\nس 9 - اگر زوجه در عقد نكاح شرط كند كه زوج نبايد ريش بتراشد آيا اين شرط صحيح است ؟\r\nج 9 - شرط صحيح است و لازم الوفاء است .\r\nس 10 - اگر زوج از شرط مذكور تخلف كند آيا زوجه مىتواند با استناد تخلّف از شرط تقاضاى طلاق كند ؟\r\nج 10 - تقاضاى طلاق نمىتواند بكند .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nس 11 - در صورت تخلّف از شرط ضمن عقد آيا زوجه حقّ جدايى پيدا مىكند و مرد ملزم به مطلّقه نمودن وى مىشود ؟\r\nج 11 - در باب نكاح ، تخلّف شرط موجب خيار نمىگردد پس زوجه حقّ جدائى پيدا نمىكند و در اين صورت ديگر طلاقى وجود ندارد .\r\nس 12 - هرگاه زوج هنگام عقد شرط بكارت زوجه را بكند در اين صورت بفرمائيد :\r\nالف - اگر بعد از وقوع عقد معلوم گردد زوجه داراى پرده بكارت بوده و ليكن ثابت شود قبلا با او نزديكى صورت گرفته است ( به لحاظ اينكه گاه پرده بكارت با نزديكى زايل نمىشود ) آيا در صورت مذكور زوج امكان فسخ نكاح را دارد ؟\r\nب - مراد از بكارت داشتن پرده بكارت است يا عدم نزديكى ( چه بسا پرده بكارت در مواردى همانند پريدن و . . . زايل مىگردد ) يا هر دو ؟\r\nج - آيا مراد از ثيّبه زنى است كه به صورت مشروع ازاله بكارت شده يا اينكه مراد از آن اعمّ است و لو اينكه از راه نامشروع يا عنف و يا پريدن و . . . ازاله بكارت شده باشد ؟\r\nد - زنى كه بعد از نزديكى باكره مىماند حكم باكره را دارد يا ثيّبه ؟\r\nج 12 - الف - به لحاظ اينكه غالباً دخول معمول موجب ازاله بكارت مىگردد و لذا هر چند كه ثابت شود كه قبلًا با زن نزديكى صورت گرفته با وصف وجود بكارت موجب نمىشود كه مرد بتواند نكاح را فسخ كند ولى اگر بعد از نزديكى ، بكارت ترميم گرديده و لو به علاج ، در اين صورت مرد حقّ فسخ را دارد و اگر نزديكى با تمام شرائط صورت گرفته ولى بكارت به صورتى است كه به راحتى زايل نمىگردد در اين صورت اگر مرد زن را براى ادامه زندگى نخواسته باشد بايد طلاق بدهد و در مورد مهريه هم بايد تصالح نمايند .\r\nب - مراد داشتن بكارت با خلقت اوليّه است گرچه اگر بدون نزديكى ازاله شده مانند پريدن احكام آن با ازاله به وسيله نزديكى متفاوت است .\r\nج - ازاله بكارت به وسيله نزديكى موجب ثيّبه بودن زن مىشود مطلقاً .\r\nد - حكم باكره را ندارد همچنان كه حكم ثيّبه را هم نيز ندارد كما اينكه در فرض الف حكم به طلاق و تصالح گرديد .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n\r\nوكالت ، ولايت و اذن در عقد\r\nس 1 - زيد دختر خود را قبل از بلوغ با عمرو تزويج كرد ، بعد از بلوغ دختر عمرو را قبول نمىكند در حالى كه عمرو براى اجراء طلاق هم آماده نيست ، آيا اين نكاح فقط با انكار دختر فسخ مىشود يا طلاق براى اين نكاح لازم است و اگر طلاق لازم است آيا وكيل مجتهد مىتواند صيغه طلاق را جارى كند ؟\r\nج 1 - نكاح قبل از بلوغ از جانب ولىّ در صورتى صحيح است كه علم به مفسده نداشته باشد ، در اين صورت جدا شدن احتياج به طلاق دارد و الّا نكاح فاسد است و طلاق دادن وكيل مجتهد در صورتى است كه خود مستقيماً نظارت داشته باشد و مأذون از قبال مجتهد جامع الشرايط باشد و احراز كند كه در صورت طلاق ندادن موجب خونريزى و فساد مىشود بلكه احوط آن است كه خود شوهر را الزام به طلاق نمايند . والّله العالم .\r\nس 2 - زنى كه پدر و پدر بزرگ ندارد اجازه ازدواج او با چه كسى است ؟\r\nج 2 - اگر باكره بالغه رشيده باشد ، در فرض مزبور اذن كسى لازم نيست گرچه اگر از حاكم شرع اجازه بگيرد بهتر است .\r\nس 3 - آيا حاكم شرع مىتواند دخترى كه پدر و جدّ او معلوم نيست و دخترى كه به سنّ بلوغ نرسيده را تزويج كند ؟ اگر نتواند نماينده حاكم شرع صيغه عقد را بخواند آيا باطل است يا خير ؟\r\nج 3 - اگر مصلحت بداند اشكالى ندارد ، امّا عقد نماينده در فرض مزبور فضولى است و بستگى به اجازه حاكم شرع دارد .\r\nس 4 - اگر زنى مردى را وكيل مىكند كه او را به عقد دائم خود در آورد و مرد بر خلاف نظر زن ، او را به عقد منقطع در مىآورد و بعد از مدّتى اين دو با هم زندگى مىكنند و بچّه‌دار مىشوند مرد اعلام مىكند كه عقد تو منقطع است ، آيا اين عقد صحيح بوده يا خير و آيا مسئله ارث براى بچّه‌ها به چه نحو است و آيا بعد از اتمام مدّت على فرض صحّت عقد چه كنند ؟\r\nج 4 - در ادامه زندگى بايد مجدّداً عقد نمايند متعةً يا دواماً ، ولى نسبت به گذشته اگر مرد گمان بر صحّت عقد مزبور داشته ، بچّه‌ها از پدر ارث مىبرند همانگونه كه\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nپدر از آنان ارث مىبرد ولى اگر با رضايت ساير ورثه باشد اوفق به احتياط است و حدّ زنا هم در اين صورت ثابت نيست ، امّا چنانچه علم به عدم صحّت عقد داشته بنابر عدم صحّت ، توارث ساقط و زنا ثابت است گرچه مسئله خالى از شكال نيست و بهتر آن است كه توارث با توافق ورثه باشد .\r\nس 5 - در ازدواج دختر باكره اذن پدر شرط است حال اگر دختر اجازه نگرفت و ازدواج نمود يا دائمى يا موقّت ، آيا عقد باطل است و آيا مىتوانند بدون طلاق در دائم و بدون بخشش بقيّه در موقّت جدا شوند يا خير ؟\r\nج 5 - بقاء صحّت عقد بستگى دارد به اجازه پدر و اگر اجازه نداد احوط وجوبى در اين صورت دادن طلاق در دائم و بخشش در موقّت است ، چون در فروج امر به احتياط شده است .\r\nس 6 - آيا پسر نابالغ مىتواند دختر نابالغ را به عقد خود در آورد يا خير ؟\r\nج 6 - با اذن ولىّ اشكال ندارد به شرط آن كه براى بچّه‌ها مفسده‌اى نداشته باشد .\r\nس 7 - حال كه اذن پدر براى ازدواج دختر باكره واجب است ، آيا اذن لفظى ، تلفنى ، كتبى ، از فحوا و قرينه يا دادن اذن بوسيله وكيل كفايت مىكند ؟\r\nج 7 - بايد يقين شود كه به هر صورت پدر اذن داده است .\r\nس 8 - دخترى كه بر اثر انجام كارهاى ورزشى بكارتش را از دست داده آيا در ازدواجش اذن پدر لازم است ؟\r\nج 8 - اذن پدر لازم است .\r\nس 9 - بدون اذن پدر عقد فضولى دختر واقع شده و دخول هم صورت پذيرفته اگر پدر دختر اجازه ندهد وظيفه چيست ؟\r\nج 9 - تكليفاً عمل حرامى انجام داده است ولى عقد به قوّت خود باقى است و بايد تعزير شود و اگر فرزندى به دنيا بيايد حلال زاده است تا پدراذن ندهد نمىتواند به آن عقد ترتيب اثر دهد .\r\nس 10 - دختر و پسرى هم شأن شرعى و عرفى يكديگرند و قصد ازدواج دارند آيا باز هم اذن پدر لازم است ؟\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nج 10 - اذن پدر لازم است .\r\nس 11 - آيا حاكم شرع در صورتى كه پدر و جدّ مرده باشند يا زنده‌اند امّا در دسترس نيستند ، ولايت دارد ؟\r\nج 11 - بلى ولايت دارد .\r\nس 12 - اگر پسر و دخترى به دليل مخالفت پدر و مادر به حرام بيفتند ، آيا مىتوانند بدون اذن ولىّ ازدواج موقّت كنند ؟\r\nج 12 - دختر نمىتواند بدون اذن پدر ازدواج كند و بايد خود را از حرام هم حفظ كند .\r\nس 13 - اگر پدرى در عقد دخترش حاضر نبود و دسترسى به او نباشد و دختر احتياج به شوهر كردن دارد آيا دختر مىتواند بدون اذن پدر ، شوهر كند ؟\r\nج 13 - از حاكم شرع اذن بگيرد .\r\nس 14 - دختر باكره ، عاقله و رشيده‌اى پدر و جدّ پدرى وى فوت شده عمو ، مادر ، ناپدرى و دائى دارد موقع شوهر كردن و شوهر دادن اين دختر عمو و ناپدرى و دائى در مقابل همديگر جبهه گرفته و سخت مبارزه مىكنند عمو و ناپدرى براى پسر عمو تلاش مىكنند و دائى براى پسر خود در تلاش است اين دختر مظلومه در وسط دو جبهه واقع شده است از هر طرف مورد حمله دوستان قرار گرفته است آيا از اين سه نفر كداميك حقّ ولايت دارند يا خود دختر وكيل نفس خود است ؟\r\nج 14 - خود دختر مىتواند تصميم بگيرد و ناپدرى و عمو و دايى ولايت ندارند .\r\nس 15 - فردى وكيل شده زنى را به عقد دائم فردى در آورد امّا صيغه موقّت جارى مىكند بعد از بچّه‌دار شدن به زن اطّلاع مىدهد كه عقد منقطع است : الف - تكليف محرميّت زوجين و توارث آن دو از هم و توارث آن دو نسبت به فرزند چه است و مسئله دخول چه مىشود ؟\r\nج 15 - اين عقدى كه منعقد شده است دو حالت مىتواند داشته باشد\r\n1 - زمانى زوجين به مطلب پى مىبرند كه مدّت عقد موقّت تمام شده است و زوجين مىخواهند ادامه زندگى دهند كه لازم است با عقد جديد دائمى صيغه نكاح را جارى نمايند و مسئله وطى و نزديكى در آن ايّام و حتّى بعد از تمام شدن وقت و\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nبه دنيا آمدن بچّه از نظر شرعى هيچ اشكالى ندارد و وطى به شبهه بوده و آثار وطى حلال بر آن بار مىشود و اگر مدّت تمام نشده است اينجا زوجين مىتوانند اين عقد موقّت را اجازه كنند و يا ردّ نمايند اگر اجازه كردند عقد موقّت صحيح است و احكام آن مترتّب مىشود و محرميّت و نزديكى و ديگر مسائل هم از نظر شرعى اشكال ندارد و اگر خواسته باشند مسئله توارث را درست كنند بايد زمان عقد موقّت را مرد به زن ببخشد و بعد يك عقد دائم منعقد سازند تا مسئله توارث هم تحقّق پيدا كند و اگر ردّ كردند باز مسائل مربوط به وطى و محرميّت و به دنيا آمدن بچّه اشكال ندارد و اگر خواسته باشند ادامه زندگى به صورت دائم بدهند بعد از ردّ مىتوانند صيغه دائم جارى نمايند .\r\nس 16 - دختر باكره بدون اجازه پدر يا جدّ پدرى شوهر مىكند شرعاً تكليف چيست ، آيا عقد باطل است يا اجازه پدر را حاصل كند ، در صورتى كه اجازه پدر حاصل شود آيا آثار زوجيّت مستقرّ است يا خير ؟\r\nج 16 - تكليفاً عمل حرامى انجام داده است ولى عقد به قوّت خود باقى است و اگر فرزندى به دنيا بيايد حلال زاده است و تا پدر اذن ندهد نمىتوان به آن عقد ترتيب اثر داد .\r\nس 17 - اگر دختر بكر بدون اذن پدر و يا با عدم رضايت پدر ازدواج كند با كسى كه كفو او نيست فرزندان او چه حكمى دارند آيا حرامزاده هستند\r\nج 1 - دختر گناهكار است و بايد اجازه پدر را تحصيل كند ولى نمىتوان حكم به حرامزاده بودن اولاد اين دختر نمود .\r\nس 18 - آيا اجازه ولىّ را در عقد موقّت دختران بالغ شرط مىدانيد ؟\r\nج 18 - اجازه ولىّ در عقد چه دائم و چه موقّت در دختر باكره لازم است .\r\nس 19 - به قرار فتواى علماء در صورتى كه پدر يا جدّ پدرى غايب شد و دختر باكره احتياج به شوهر داشته باشد لازم نيست كه از آنان اجازه بگيرند معناى احتياج داشتن به شوهر را توضيح فرمائيد كه چه قسم احتياج پيدا مىكند ؟\r\nج 19 - احتياج به اين معناست كه عرفاً به سنّ متعارف رسيده باشد و احساس كند به ازدواج كردن نياز دارد .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n\r\nمحرميّت\r\nس 1 - ما دو خواهر هستيم كه من با فردى ازدواج كردم و خواهر ديگرم همسر شهيد بود آيا شوهرم مىتواند خواهرم را به صيغه خود در آورد و خواهرم يك دختر كوچك دارد آيا خواهرم از طريق او مىتواند با شوهرم محرم شود ؟\r\nج 1 - ازدواج با خواهر زن بطور كلّى جايز نيست تا زمانى كه خواهر او در عقد مرد است ولى مىتواند با اجازه زنش ( كه خاله دختر كوچك است ) با آن دختر ازدواج نمايد تا مادرش كه خواهر زن است محرم شود .\r\nس 2 - فردى دختر زنى را براى محرميّت ، به عقد موقّت خويش در آورده است بعد خداوند به اين مرد از زن ديگر اولادى داد آيا مادر بچّه معقوده به اين بچّه‌ها محرم است يا خير ؟\r\nج 2 - محرميّت ندارد .\r\nس 3 - اگر زيد با زنى ازدواج كرد و از او بچّه‌دار شد ، آن گاه او را طلاق داد بعد با زنى ديگر ازدواج نمود و از او بچّه‌دار شد ، آيا بچّه‌هاى زن دوّم با زن اوّلش محرم هستند يا خير ؟\r\nج 3 - بلى محرمند چون زن اوّل نامادرى آنها مىباشد .\r\nس 4 - كسى دو مادر دارد يكى مادر خود و ديگرى نا تنى آيا مادر نا تنى با داماد پسر خود محرم هستند يا نه ؟\r\nج 4 - داماد پسر انسان با نامادرى او محرميّت ندارد .\r\nس 5 - اگر دخترى را انسان در به دو تولّد به عنوان فرزندى پذيرفت ، چگونه مىتواند به پدرخوانده خود محرم شود ؟\r\nج 5 - از دو راه مىتوان محرم نمود : 1 - از راه عقد ازدواج براى پدر مرد و يا پدر مادر مرد و يا پسرش ، اگر امكان داشته باشد 2 - از راه شير دادن يعنى همسر مرد يا خواهرش يا زن برادرش يا دخترش يا عروسش به بچّه شير كامل شرعى كه در رساله بيان شده ، بدهند .\r\nس 6 - مردى داراى دو زن است و از هر دو داراى اولاد است و مىدانيم كه اولاد پسر و اولاد اولاد پسر اين زن با آن ديگر زن محرم است حال آيا اولاد دختر آن زن ( مثل پسر دختر و پسر پسر دختر ) نيز به اين زن ديگر محرم مىباشند يا نه ؟\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nج 6 - بچّه‌هاى آن زن هر چه تنزّل نمايند به نامادرى محرمند چه از دختر و چه از پسر باشند .\r\nس 7 - شخصى زنى را صيغه كرده آيا پس از تمام شدن مدّت ، مادر و دختر آن هر چه بالا رود يا پائين حرام است و آنها كه با اين صيغه محرم شدند آيا صله رحم با آنها واجب است اگر چه مفسده اعظم داشته باشد ؟\r\nج 7 - مادر زن يا دختر او با خروج زن از زوجيّت از محرميّت خارج نمىشوند ، ولى رحم نيستند كه صله رحم لازم باشد .\r\nس 8 - شخصى به علّت نداشتن فرزند ، دختر بچّه شش ساله‌اى كه خواهرزاده خودش است به منزل آورده و حالا دختر هفده ساله شده و با شخصى ازدواج كرده ، آيا راهى وجود دارد تا شوهر اين دختر با زن اين شخص كه دختر را بزرگ كرده محرم شود يا نه ؟ ( ضمناً مادر اين زن يا مرده يا شوهر دارد يعنى شوهر دختر نمىتواند با مادر اين زن ازدواج موقّت كند و دخول هم حاصل شود تا با دخترش محرم شود )\r\nج 8 - اگر اين زن دخترى داشته باشد چه صلبى و چه رضاعى و لو از شوهر ديگر مىتواند با اين مرد ازدواج كند و اين زن محرم شود كه در اين صورت مادر زن او خواهد بود و يا اين كه اين مرد پسر صلبى داشته باشد از زن ديگر يا پسر رضاعى ، پس اين زن ( نامادرى اين دختر ) از شوهرش طلاق بگيرد ، بعد از انقضاء عدّه به او صيغه شود و لو به يك ساعت و قبل از دخول ، زن به عقد شوهر اوّلش در آيد و اين زن عروس شخص مورد نظر كه بنا بود محرم او گردد ، مىشود .\r\nس 9 - شخصى با زنى ازدواج كرده كه آن زن يك پسر دارد ، آيا مادر شوهر با اين پسر محرم است يا نه ؟\r\nج 9 - پسر با مادر ناپدرى محرم نيست .\r\nس 10 - زنى از شوهر قبلىاش پسرى دارد كه ازدواج كرده آيا همسر او بر شوهر فعلى اين زن محرم است ؟\r\nج 10 - بر شوهر اين زن محرم نيست .\r\nس 11 - اگر كسى خواست دختر نابالغ را براى خود محرم كند راه آن چيست ؟\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nج 11 - دختر را با اذن پدر و مادرش به صيغه خود در آورد و تا زمانى كه در عقد صيغه باشد محرم است ، البتّه جواز اين عقد در صورتى است كه براى دختر مفسده نداشته باشد .\r\nس 12 - نوزاد دخترى به مدّت يك ماه هر روز از ساعت هفت صبح الى سه بعد از ظهر شير زنى را مىخورد و بعد از آن تا هفت صبح فردا از شير مادرش استفاده نموده ، محرميّت اين دختر نسبت به فرزندان و شوهر زن مذكور ( دايه ) چگونه است ؟\r\nج 12 - با فرض مذكور محرميّت حاصل نمىشود ، گرچه در ازدواج و نظر ، احتياط لازم به نظر مىرسد .\r\nس 13 - اگر مردى با زنى كه از شوهر قبلى خود پسر يا دختر دارد ازدواج كرد ، آيا بچّه‌هاى او با پدر و مادر مرد محرم هستند ؟\r\nج 13 - محرم نيستند .\r\nس 14 - آيا عروس پسر و عروس دختر نسبت به خود آدم محرم هستند يا خير ؟\r\nج 14 - محرم هستند .\r\nس 15 - زنى حامله است طبق تشخيص طبّى كه امروزه سهل است معلوم شده كه جنين دختر است آيا براى عقد اين دختر بچّه با رضايت ولىّ براى محرم شدن مادر اين جنين جايز است يا خير در صورت منفى بودن عقد ، پانزده ساله چطور صحيح است يا خير ؟\r\nج 15 - عقد بر دخترى كه هنوز به دنيا نيامده صحيح نيست ولى عقد دختر پانزده ساله براى محرميّت مادر اشكال ندارد .\r\nس 16 - آيا عروس خانواده بعد از مرگ شوهر يا طلاق بر پدر شوهر خود محرم است ؟\r\nج 16 - بر پدر شوهر محرم است الى الابد .\r\nس 17 - مردى بنام زيد با دخترى بنام هند ازدواج مىكند بعد از شش ماه به دلايلى كه زن مورد اتهام واقع شده يا علاقه ندارد مرد كه زيد باشد زنش را كه هند باشد طلاق مىدهد حال زيد مىرود با سميّه ازدواج مىكند و هند هم با بكر ازدواج كرده حال فرزندان زيد كه مادرشان سميّه است با هند محرم هستند يا نه همچنين فرزندان هند كه با بكر\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nازدواج كرده با زيد محرم هستند يا نه همچنين ازدواج فرزندان زيد از سميّه با فرزندان هند از بكر چه صورت دارد ؟\r\nج 17 - فرزندان سميّه به هند محرم هستند زيرا هند معقوده پدرشان بوده است و فرزندان هند هم از بكر بر زيد محرم هستند در صورتى كه هند مدخول بها زيد شده باشد زيرا ربيبه زيد هستند و ازدواج فرزندان هند از بكر با فرزندان سميّه كه از زيد هستند اشكال ندارد .\r\nس 18 - با توجّه به اينكه در نظر است كه تحقيقى از منظر فقه و حقوق در مورد محرميّت و علقه نكاح بعد از فوت زوجه انجام گيرد مستدعى است نظر استدلالى فقهى خويش را نسبت به مسائل ذيل بيان فرمائيد :\r\n1 - آيا با فوت زوجه علقه زوجيّت از بين مىرود يا باقى است ؟\r\n2 - آيا با فوت زوجه محرميّت بين زوجين زايل مىشود يا باقى است و فرضاً زوج مىتواند زوجه ميّت خود را ببوسد يا خير و آيا زوج مىتواند عكسها و فيلمهاى زوجه را بعد از موت وى تماشا كند ؟\r\nج 18 - 1 - علقه زوجيّت از بين نمىرود .\r\n2 - اشكال ندارد .\r\nس 19 - شخصى با زنى ازدواج مىكند كه آن زن دو فرزند از شوهر قبلى دارد حال اين دو فرزند يكى پسر و ديگرى دختر است و اين پسر زن دارد اين زن با اين شخص محرم است يا خير همچنين اين دختر ازدواج كرده و دختر دارد آيا اين دختر با اين شخص محرم است يا خير ؟\r\nج 19 - زن پسر به شوهر مادر محرم نيست ولى دخترِ دخترِ همسر به شوهر مادر بزرگ محرم است .\r\nس 20 - اينجانب به خواستگارى دخترى رفته‌ام كه اين دختر در كودكى شير زن برادر مرا كه عمّه خودش نيز مىباشد خورده است زن برادر من از تعداد دفعاتى كه به او شير داده است اطّلاعى ندارد ولى مادر دختر چون نمىخواهد كه ما با يكديگر ازدواج كنيم مىگويد كه او شير كامل خورده است و مىگويد در بين اينكه زن برادرم به او شير مىداده او هم به\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nآن دختر شير خورانده است خواهشمند است بفرمائيد كه آيا ما با يكديگر محرم هستيم يا خير و آيا بنده مىتوانم با اين دختر ازدواج كنم يا خير ؟\r\nج 20 - با اين فرض كه مرقوم شده محرميّت حاصل نمىشود ولى چون مسئله نسب و فروج است به احتياط واجب ازدواج صورت نگيرد و نگاه محرمانه هم به يكديگر نكنند .\r\nس 21 - اخيراً شايع شده است كه دختر و پسر مىتوانند صيغه خواهر و برادرى با يكديگر بخوانند و در نتيجه مثل خواهر و برادر به يكديگر محرم گردند آيا چنين صيغه‌اى در شرع داريم يا خير ؟\r\nج 21 - مأخذ شرعى ندارد .\r\n\r\nموارد حرمت ابدى\r\nس 1 - فردى در عدّه طلاق يا وفات با زنى ازدواج كرده است در صورت جهل هر دو يا يكى از آنها به مسئله ، حكم چيست ؟\r\nج 1 - در صورت وقوع دخول ، حرمت ابدى حاصل مىگردد البتّه اگر در عدّه طلاق رجعى يا وفات باشد ، اين حرمت براى هر دو مىباشد ولى اگر دخول نشده ، در عدّه طلاق رجعى و يا وفات باشد با علم به حكم ، باز هم حرمت ابدى مىآيد .\r\nس 2 - ازدواج لواط كننده با اقوام نزديك لواط شده مانند دختر برادر موطوء ، دختر خواهر ، عمه و خاله او چه صورت دارد ؟ آيا احتياطى در ترك اين ازدواج وجود دارد ، با توجّه به اين كه روايتى در احتياط آن موجود نيست ؟\r\nج 2 - اشكالى ندارد و احتياط لازم نيست .\r\nس 3 - آيا فرزند لواط كننده مىتواند با مادر ، دختر و خواهر لواط شده ازدواج نمايد ؟\r\nج 3 - اشكالى ندارد ولى بهتر آن است كه ازدواج نكند خصوصاً با دختر لواط شده .\r\nس 4 - اگر كسى با پسرى لواط كند چه كسانى از منسوبين لواط شده بر لواط كننده حرام مىشوند ؟\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nج 4 - ازدواج لواط كننده با مادر و مادر مادر هر چه بالا رود و دختر و دختر دختر هر چه تنزّل كند و همچنين خواهر او حرام است .\r\nس 5 - فردى زنى را صيغه يك ساله نمود و بعد از انقضاء مدّت بلافاصله او را به عقد دائم خود درآورد و در اين مدّت با مادر زن خود مقاربت كرده لكن نمىداند مقاربت در زمان عقد منقطع بوده يا دائم حكمش چيست ؟\r\nج 5 - مقاربت و زناى با مادر زن در هنگامى كه دختر او در حباله مرد است ، موجب حرمت زن نمىشود چه زوجه به عقد دائم و يا منقطع باشد به شرط آن كه بلافاصله عقد بعدى صورت گرفته باشد همچنين اگر فاصله شده ولى شكّ كند كه مقاربت در همين ايّام بوده يا نه ، باز هم عقدش محكوم به صحّت است لكن اگر بداند در اين فاصله ، مقاربت انجام شده ، عقد بعدى محكوم به بطلان است چون زن بعد از مقاربت مرد با مادرش حرام ابدى مىگردد .\r\nس 6 - زنى شوهر دار با مردى اجنبى عمل نامشروع انجام داده و همين عمل نيز موجب طلاق او گرديده ، بعد از مدّتى با همان مرد ازدواج نموده و بچّه‌دار شده عقد آنها چه صورتى دارد و سرنوشت بچّه چه مىشود ؟\r\nج 6 - در فرض سئوال ازدواج با آن مرد حرام است و اگر بداند از همين ازدواج ، فرزند بوجود آمده آن هم حرام است در صورتى كه علم به حرمت ازدواج داشته باشد . والّله العالم .\r\nس 7 - دخترى كه فقط عقد كرده شوهرش قبل از عروسى از راه دبر با او نزديكى نموده است ، بعداً جدا شده‌اند حالا دختر در زمان عدّه اين آميزش ، با مرد ديگرى ازدواج كرده ، حكم مسئله را بيان كنيد ؟\r\nج 7 - زن بر شوهر دوّم حرمت ابدى دارد .\r\nس 8 - اگر دخترى به عقد دائم در آيد و داماد قبل از عروسى از راه دبر در او تصرّف كند و از هم جدا شوند و دختر نمىدانسته كه واجب بوده عدّه نگهدارد و لذا به عقد ديگرى در مىآيد و از شوهر دوّم دو فرزند دارد حكم چيست ؟\r\nج 8 - در فرض مزبور زن به همسرش حرام ابدى است و بايد از هم جدا شوند و در مورد فرزندان ، اگر علم به حرمت ازدواج داشته‌اند حرامزاده و الّا ولد شبهه\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nهستند .\r\nس 9 - اگر كسى زنى را صيغه موقّت نموده ، آيا بعد از اتمام صيغه مىتواند دختر او را صيغه كند ؟\r\nج 9 - در صورتى كه به مادر او دخول كرده باشد نمىتواند دختر او را صيغه كند .\r\nس 10 - ازدواج لواط كننده با خواهر لواط شده چگونه است ؟\r\nج 10 - ازدواج لواط كننده با خواهر و مادر لواط شده حرام است .\r\nس 11 - در چه صورتى ظهار حرمت ابدى براى زن و شوهر مىآورد بيان فرمائيد ؟\r\nج 11 - ظهار از طلاقهاى زمان جاهليّت است كه شرع اسلام حكمش را تغيير داده است و لذا اگر مرد به زنش بگويد پشت تو بر من مانند پشت مادرم است و امثال اين كلمات را با قصد حرمت و در حضور دو شاهد عادل بگويد وطى آن زن بر آن مرد حرام مىشود مگر آنكه كفّاره بدهد .\r\nس 12 - در چه صورتى لعان حرمت ابدى براى زن و شوهر مىآورد ؟\r\nج 12 - در صورتى كه مرد ، زن دائمى خود را به زنا متهم كند و يا بچّه‌اى كه مىتواند به او ملحق شود ، نفى ولديت كند و در نزد حاكم شرع مرد چهار مرتبه شهادت دهد كه راستگوست و بعد لعنت كند دروغگو را به نفى ولد يا زنا و زن هم چهار مرتبه شهادت دهد كه مرد دروغگو است و بعد بگويد غضب خدا بر من است ، اگر مرد راستگو باشد اين زن و مرد حرام ابدى مىشوند و حدّ قذف هم ساقط مىشود .\r\nس 13 - زيدى برادرش مرحوم شده است و زن برادرش يعنى زن آن مرحوم 53 سال دارد و سيّده نمىباشد و خود زن مىگويد كه من حدود پنج سال است كه اصلًا با شوهرم نزديكى نكرده‌ام و اين زن نازا است حالا برادر اين مرحوم خواهان ازدواج با زن برادرش مىباشد زن مرحوم در حال عدّه وفات شوهر است و بالاخره به يكى از دفاتر ازدواج مراجعه مىكنند اتّفاقاً سر دفتر ازدواج از اينها سئوال مىكند در جواب زن مىگويد شوهرم دو ماه قبل مرحوم شده است و من سيّده نمىباشم و 53 سال عمر من مىباشد سر دفتر صيغه عقد را جارى مىكند و خودشان مىگويند كه ما بعد از عقد نزديكى كرده‌ايم مرد مىگويد من جاهل به مسئله بودم هم عقد صورت گرفته و هم نزديكى آيا حرمت ابدى دارد يا خير ؟\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nج 13 - اين زن با فرض مذكور بر اين شخص كه او را عقد كرده و دخول هم نموده ، حرام ابدى است .\r\nس 14 - زنى ازدواج كرده بعد از هشت سال طلاق گرفت و بعد از اتمام عدّه با مردى ازدواج كرده است بعد از عقد و دخول ، شوهر اوّل مىگويد دوست دارم با شما ازدواج كنم زن هم قبول مىكند با اينكه زن در عقد ديگرى است شوهر اوّل از پيش خودش عقد فضولى را مىخواند و مهريه را يك ميليون تومان قرار مىدهد به زن خبر مىدهد و زن هم قبول مىكند شروع مىكنند به زندگى و بعد از چند روز زن اعتراض مىكند كه مهريه كم است و اختلاف بر سر مهريه پيدا مىكنند بعد از يك سال از هم جدا مىشوند زن ادّعا مىكند من شوهر دارم حال اگر زن از شوهر فعلى طلاق بگيرد مىتواند با شوهر اوّلى كه هشت سال با او زندگى كرده ازدواج كند يا خير ؟\r\nج 14 - با شوهر اوّلش حرام مؤبد مىشود .\r\nس 15 - در مورد زنى كه طلاق گرفته و بعد با مرد ديگرى ازدواج كرده و بعد از دخول متوجّه شده كه طلاق اوّل باطل بوده است حكم چيست ؟\r\nج 15 - با فرض مذكور زن به مرد دوّم حرام ابدى خواهد بود .\r\nس 16 - اينجانب شوهرم در حدود ده سال قبل فوت كرده و بعد از مدّتى مردى از من خواستگارى كرد براى متعه و من هم قبول كردم مشروط به اينكه اگر خواستگار دائمى پيدا كردم او مدّت را بذل كرده و مرا رها كند و بعد از مدّتى هم خواستگارى خوب برايم پيدا شد و آن مرد هم مدّت را بذل كرد و من هم تصوّر مىكردم كه اگر يك مرتبه عادت ماهيانه شوم مىتوانم ازدواج كنم و به اين اعتقاد بعد از يك طهر با اين مرد ازدواج كردم و بعداً متوجّه شدم كه اين ازدواج مشكل شرعى داشته لطفاً حكم شرعى را بيان فرمائيد ؟\r\nج 16 - اگر ازدواج در عدّه مرد ديگرى واقع شود چه از روى جهل و نادانى به مسئله باشد ، در صورت واقع شدن دخول ، مرد دوّم براى آن زن حرام ابدى مىشود و عقد باطل است و نمىتواند زنِ مرد دوّم باشد و از فرض سئوال معلوم مىشود كه زن ، عدّه شوهر اوّل را كه دخول شده است در وقت عقد دوّمى تمام نكرده بوده پس بايد از او جدا شود و براى شوهر دوّم اگر دخول به دوّمى هم شده حرام ابدى مىباشد .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n\r\nالحاق ولد و فرزند خوانده‌گى\r\nس 1 - زن و شوهرى به دليل نداشتن فرزند از پرورشگاه كودكى اختيار مىكنند ، ضمن گرفتن شناسنامه براى او ارث نيز برايش تعيين مىكنند بفرمائيد اين مسئله و مسئله محرميّت كودك با آنان چه صورت دارد ؟\r\nج 1 - اين كه شناسنامه بنام فرزند خودش بگيرد جايز نيست ، مگر بنام شخصى كند كه بچّه از اوست و ارث هم از اين مرد و زن نمىبرد و حكم فرزند ندارد و محرم هم نيست ، مگر از طرق شرعى او را محرم نمايند\r\nس 2 - اگر زنى با دو مرد رابطه نامشروع داشته شب را با يك نفر و روز را با ديگرى سپرى نموده تا يك هفته سپس حامله شده و بچّه متولّد گرديد ملحق به كداميك است ؟\r\nج 2 - اگر راهى براى الحاق نباشد بايد قرعه انداخته شود و در نكاح و نگاه كردن ، بايد احتياط كند و از هر دو اجتناب نمايد .\r\nس 3 - اينجانب سيّد هستم بعلّت نداشتن فرزند نوزادى را از بنياد حمايت كودكان به فرزندى گرفتم و نامش را سيّد على گذاشته و برايش شناسنامه گرفته‌ام حكم چيست ؟\r\nج 3 - اين عمل مشروعيّت ندارد و جايز نيست .\r\nس 4 - آيا با استفاده از آزمايشهاى پزشكى و مطالعات طبّى مانند آزمايش تجزيه خون و آزمايش عقيم بودن و غيره كه نوعاً مفيد ظنّ قوى هستند در فرض تعارض دو اماره فراش مىتوان يكى از آنها را بر ديگرى ترجيح داد يا ترجيح فقط با امارات قطعى و يقينى شرعى ممكن است ؟\r\nج 4 - اين گونه ظنون حاصله از آزمايش خون و امثال آن شرعاً حجيّت ندارد .\r\nس 5 - در صورتى كه ميان اماره فراش زوج سابق با اماره فراش زوج جديد تعارض ايجاد شود كدام مقدّم است ( مثلًا زن پس از انحلال نكاح و انقضاى عدّه كه حدود سه ماه است مجدّداً ازدواج كند و مثلًا بعد از شش ماه و نيم كودكى از وى متولّد شود در اين صورت احتمال اينكه طفل منسوب به هر يك از اين دو زوج باشد وجود دارد زيرا شرط حدّاقل شش ماه و حدّاكثر ده ماه در هر دو مورد وجود دارد لذا اماره فراش شوهر سابق با اماره فراش شوهر جديد تعارض مىكند ) ؟\r\nج 5 - با فرض سئوال تعارض امارتين تحقّق پيدا نمىكند بلكه با فرض گذراندن\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nعدّه ، شرعاً زن از حمل خالى خواهد بود مگر آن كه يقين به تحقّق حمل از شوهر اوّل باشد كه با فرض مذكور ديگر تعارضى تحقّق ندارد .\r\nس 6 - گاهى زن و شوهرى كه صاحب اولاد نيستند پسر يا دخترى را به فرزند خواندگى قبول مىكنند بفرمائيد چه راههائى براى محرم شدن پسر خوانده نسبت به اين زن و همچنين دختر خوانده نسبت به اين شوهر وجود دارد ؟\r\nج 6 - موارد متعدّدى مىتواند مسئله محرميّت را ايجاد كند ، اگر بچّه كوچك را خواهر مرد يا خواهر زن كه شير ده هستند شير دهند مىتوانند تحصيل محرميّت كنند و يا با ازدواج ، ولى چون موارد معيّن نيست نمىتوان مسئله را روشن كرد پس اگر موارد معيّن شود پاسخ داده مىشود .\r\n\r\nشير بهاء\r\nس 1 - گرفتن شير بهاء چه حكمى دارد ؟\r\nج 1 - شرعيّت ندارد مگر روى مهريّه حساب گردد .\r\nس 2 - شخصى مىخواهد با دختر كسى ازدواج كند شيربهاى آن را هر چه قرار گذاشته باشند پرداخت مىكند و آن دختر را در خانه‌اش مىآورد و بعد از آن پدر دختر يا اقارب ديگرى كه دارد بنام احوالپرسى مىآيند و كادو مىآورند و چند وقت بعد پدر ، دختر را به خانه خود مىبرد و وقتى كه به خانه شوهر برمىگردد پدر دختر چيزهايى از قبيل گاو و گوسفند براى دختر مىدهد چنين كارى در بين مردم افغانستان رسم است آيا آن چيزهايى را كه پدر دختر داده و آنچه را كه چند وقت بعد به خانه خودش برده مال زن مىشود يا مال هر دو ؟\r\nج 2 - بستگى به نظر كسى كه اينها را مىدهد ، دارد ولى ظاهراً به دختر مىبخشد .\r\nس 3 - شيربها و پولى كه پدر و مادر دختر براى خودشان مىگيرند و پولى كه براى تهيّه جهيزيه مىگيرند چه حكمى دارد ؟\r\nج 3 - از نظر شرعى صحّت ندارد مگر آنكه به عنوان مهريه محاسبه گردد و الّا جايز نيست .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nس 4 - در بين مردم ( شيعيان ) افغانستان شيربهاء و مهريه مرسوم بوده است و پدر دختر يك مبلغ پولى به عنوان شيربها از داماد مىگيرد آيا حلال است يا خير و آيا وقتى كه يك سال از آن بگذرد خمس به آن تعلّق خواهد گرفت مثل منافع سال پدر دختر يا خير ؟\r\nج 4 - گرفتن شيربها مشروعيّت ندارد مگر آنكه داماد آن را ببخشد و اگر صرف در مؤونه شود خمس ندارد .\r\nس 5 - پولى كه خواهر عروس ، عمّه عروس ، عموى عروس و خاله عروس در مراسم ازدواج مىگيرند و اكثراً داماد مجبور است اين پولها را پرداخت نمايد چه حكمى دارد ؟\r\nج 5 - جايز نيست و اكل مال به باطل است .\r\nس 6 - پولى كه پدر دختر از پدر داماد و يا از خود داماد مىگيرد كه بنام گله در افغانستان معروف است و در عوض هم چيزى به داماد نمىدهند چه حكمى دارد ؟\r\nج 6 - اگر به عنوان مهريه مىگيرند ، اشكال ندارد و بايد به دختر بدهند ولى اگر اين عنوان را ندارد ، جايز نيست .\r\n\r\nحقّ حضانت\r\nس 1 - در مواردى كه بين زوجين مفارقت حاصل شود ، با توجّه به فتاواى متأخّرين مبنى بر اولويّت حقّ حضانت مادر در مورد دختر تا هفت سالگى و پسر تا دو سالگى و بودن مشكلاتى از قبيل علقه بيشتر فرزندان خردسال به مادر و ايجاد اخلال در مسائل تربيتى آنان در صورت جدائى از مادر وابستگى فرزندان به يكديگر و عدم امكان جدائى بين آنها در چه صورتى كه بعضى با پدر و بعضى با مادر باشد و عسر و حرج براى پدر در نگهدارى فرزندان و همچنين وجود احاديث معتبره خواهشمند است نظر مبارك را اعلام فرمائيد ؟\r\nج 1 - مسائلى كه عنوان فرموده‌ايد ممكن است ضرورتهاى شخصى باشد كه ايجاب كند طبق آن ضرورتها ، حاكم شرع حقّ حضانت يكى از دو پدر و مادر را سلب و به ديگرى بدهد و در صورتى كه ضرورتى را حاكم شرع احراز كند ، اشكال ندارد و امّا مسائل مذكوره نمىتواند بعنوان يك ضرورت نوعيّه مطرح باشد تا اين كه باعث تغيير حكم گردد در مورد رواياتى كه ذكر كرده‌ايد ، روايات ديگرى هم در اين زمنيه هست كه اصحاب بين چند طائفه از ادلّه جمع كرده‌اند و لذا فتوى\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nداده‌اند كه در پسر دو سال و در دختر هفت سال حقّ حضانت با مادر است .\r\nس 2 - آيا مادر مىتواند از حقّ حضانت ( دو سال پسر و هفت سال دختر ) خوددارى كند و بگويد من حضانت آنها را قبول نمىكنم ؟\r\nج 2 - بلى مادر حقّ دارد حضانت را ردّ يا قبول نمايد .\r\nس 3 - آيا پدر شرعاً مجاز است كه مادر مطلّقه را از ديدار فرزندش كه تحت حضانت پدر است محروم نمايد ؟\r\nج 3 - جايز نيست .\r\nس 4 - الف - هرگاه جدايى فرزند از مادر يا خواهر و برادرش به سلامت روانى طرفين بالاخصّ كودك لطمه وارد كند ( يعنى مشقّت غير قابل تحمّل براى طرفين ايجاد گردد ) آيا مىتوان حضانت طفل را تا رسيدن به سنّ بلوغ يا رشد به يكى از والدين واگذار كرد ؟\r\nب - آيا دادگاه مىتواند با توجّه به شرايط خاصّ والدين و حفظ مصالح طفل بدون در نظر گرفتن سنّ طفل ( 2 و 7 سال ) او را به پدر و يا مادر واگذار كند ؟\r\nج - پس از رسيدن اطفال به سنّ بلوغ يا رشد آيا پدر و مادر در رابطه با حضانت او تكليف دارند ؟\r\nد - هرگاه بستگان محجور از قبول قيموميّت محجور امتناع كنند آيا مىتوان آنان را ملزم به قبول اين مسئوليت كرد ؟\r\nج 4 - الف - حقّ حضانت به طبع اوّليه تا دو سال در پسر و هفت سال در دختر متعلّق به مادر است و بعد از آن متعلّق به پدر است ولى اگر حاكم شرع احراز كند كه بنا به دلايلى حضانت بر خلاف قاعده به ديگرى سپرده شود ، اشكال ندارد ولى بدون احراز ضرورت ، مشكل است .\r\nب - جواب روشن شد .\r\nج - در صورتى كه احتياج به حضانت دارد بر پدر واجب است حضانت نمايد .\r\nد - اشكال ندارد .\r\n\r\nازدواج با اهل كتاب و ديگر فرق مسلمين\r\nس 1 - آيا شيعه مىتواند دختر خود را به فرقه‌هاى مختلف صوفى بدهد يا خير ؟\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nج 1 - دختر به آنها داده نشود چه بسا بعضى از آنها معتقد به خلاف بعضى از ضروريّات اسلام باشند .\r\nس 2 - آيا متعه اهل كتاب جايز است ؟\r\nج 2 - جايز است .\r\nس 3 - ازدواج شيعه با فرقه ضالّه بهائيت و يا اهل سنّت چگونه است ؟\r\nج 3 - ازدواج با فرقه ضالّه بهائيت صحيح نيست و جايز نمىباشد ولى ازدواج با اهل سنّت و زن گرفتن از آنها اشكال ندارد ولى نبايد به آنها زن داد .\r\nس 4 - آيا ازدواج مرد مسلمان با زن كافر كتابى و غير كتابى و مرد كافر با زن مسلمان جايز است ؟\r\nج 4 - ازدواج موقّت مرد مسلمان با زن كافر كتابى جايز است و ديگر موارد جايز نمىباشد و ازدواج زن مسلمان با مرد كافر در هيچ موردى جايز نمىباشد .\r\nس 5 - ازدواج دائم يا موقّت با اهل كتاب حكمش چيست آيا اذن ولىّ شرط است ؟\r\nج 5 - ازدواج دائم با زن كتابيّه به نظر ما حرام است ولى موقّت اشكال ندارد و اذن ولىّ شرط نيست .\r\n\r\nنگاه به نامحرم و لمس او\r\nس 1 - نگاه كردن به باطن بدن زن نامحرم مثل داخل بينى و دندان و لسان چگونه است ؟\r\nج 1 - تمام بدن زن حتّى بواطن او هم عورت است و نظر به آنها حرام است .\r\nس 2 - در مراكز نجات بخشى و بهزيستى بچّه‌هاى كوچك كه بزرگ مىشوند چه دختر و چه پسر افرادى كه پرستارشان هستند نگاه كردن به عورتين و دست زدن به آنها چه صورت دارد ؟\r\nج 2 - حرام است .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\n\r\nنفقه\r\nس 1 - آيا عدم پرداخت نفقه محجور و زوجه‌اش و افراد واجب النفقه وى ( با توجّه به تمكّن مالى محجور ) از ناحيه ولىّ وى حرام نمىباشد و در صورت عدم پرداخت آيا قابل مطالبه است ؟\r\nج 1 - پدر بايد از اموال محجور براى نفقه زوجه و اولاد او بردارد و در مورد آنها مصرف نمايد و نفقه زوجه دين است و اگر مصرف نكند زوجه مىتواند مطالبه نمايد ولى در اولاد ، حقّ مطالبه ندارد و فقط خلاف حكم تكليفى انجام شده است .\r\nس 2 - آيا نفقه زوجه حامله كه زوجش فوت كرده و يا در عدّه وفات است از مال زوج پرداخت مىشود يا خير ؟\r\nج 2 - نفقه اين زن چه حامله و چه معتده به عدّه وفات باشد از مال مرد خارج مىشود .\r\nس 3 - در صورتى كه زوج از پرداخت نفقه امتناع كند و يا براى مدّت طولانى غايب شود و يا اينكه به درجه‌اى از سفاهت برسد كه تصرّف او در اموال و دارائى خود غير عقلائى باشد يا اينكه مجنون شود تكليف نفقه زوجه چه مىشود و مسئول پرداخت آن كيست ؟\r\nج 3 - وظيفه ولىّ مرد است كه اقدام به پرداخت نفقه زوجه از مال زوج كند ولى اگر ولىّ شرعى نباشد ، حاكم شرع موظّف است نفقه زوجه را از مال او به زن بپردازد .\r\nس 4 - شخصى زن دائمى خود را در تاريخ 12 / 2 / 1366 بدون طلاق و مخارج زندگى از خانه بيرون كرده و زن ديگرى آورده پس از مدّت زيادى زن جديد فوت مىكند و شخص دنبال زن سابق خود رفته و در تاريخ 8 / 6 / 1377 زن را بر مىگرداند كه حدوداً 11 سال و 4 ماه سپرى مىشود و در حضور چند نفر كاغذ نوشته و اقرار مىكند كه نفقه سالهاى تلف شده زن را پرداخت كند در فاصله كمى آن شخص فوت كرد وارث كه برادران شخص متوفّى مىباشند از نفقه سالهاى گذشته را كه شوهر زن متعهّد شده بود قبول ندارند آيا اكنون اين زن بدون سرپرست از چه طريقى مىتواند به حقّ خود برسد ؟\r\nج 4 - بايد نفقه زن را ورثه بپردازند زيرا از ديون است و دين قبل از تقسيم اموال ، واجب است كه اداء گردد .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nس 5 - در چه مواردى نفقه ساقط مىشود ، منظور از تمكين ، تمكين خاصّ است يا انجام وظايف زوجيّت از قبيل حسن معاشرت ، معاضدت بايكديگر در تشييد مبانى خانواده ، احترام نظر شوهر و . . . را نيز شامل مىشود و آيا در مواردى كه با وجود رابطه زوجيّت نزديكى با زوجه حرام است نيز نفقه واجب مىشود يا خير ؟\r\nج 5 - اطاعت زن از مرد در مواردى كه عدم آن ، موجب نشوز مىگردد شرط وجوب نفقه است و لذا موارد مرقومه جزء آن موارد مىباشد و در جائى كه زن عذر شرعى دارد و مرد نمىتواند با او نزديكى كند ، نفقه واجب است .\r\nس 6 - آيا نفقه به محض ايجاد علقه زوجيّت واجب مىشود يا شرائط ديگرى را قائليد و آيا وسائل تنظيف و آرايش ، مخارج مداوا و لو در بيمارى صعب العلاج ، هزينه زايمان ، هزينه تجهيز و غيره را نيز جزء نفقه مىدانيد يا خير به طور كلّى نفقه چيست ؟\r\nج 6 - نفقه بعد از ايجاد علقه زوجيّت دائمه و متابعت و اطاعت زن از مرد در جهاتى كه عدم آن موجب نشوز است ، بر مرد واجب مىشود و نفقه ، هر آن چيزى است كه زن به آن احتياج دارد از غذا و لباس و فرش و مسكن و مواردى كه نوشته شده است جزء نفقه است ولى در بيماريهاى صعب العلاج كه مخصوصاً هزينه‌هاى زيادى در بر دارد ، بر مرد واجب نيست .\r\nس 7 - ضابطه اصلى در اجراء نفقه به نظر جنابعالى چيست و آيا نفقه ملاك خاصّى دارد يا يك مسئله عرفى است ؟\r\nج 7 - مسئله عرفى است كه مطابق با شأن زن و اهل بلد محاسبه مىشود .\r\nس 8 - ميزان نفقه با توجّه به وضعيت زن تعيين مىشود يا رعايت حال شوهر معيار و ملاك است و آيا زن مالك نفقه مىشود يا فقط حقّ انتفاع دارد ؟\r\nج 8 - ميزان در نفقه رعايت شأن زن و محاسبه شأنيت او با زنهاى اهل بلد است و در بعضى از موارد مانند نفقه طعام و امثال آن مالك مىشود و در مثل مسكن و لباس حقّ انتفاع دارد .\r\nس 9 - با توجّه به وجوب پرداخت نفقه اولاد توسط پدر بفرمائيد :\r\nالف - آيا در اين حكم بين فرزند صغير و كبير تفاوتى هست ؟ ( اعمّ از متمكّن و غير متمكّن )\r\nب - آيا مراد از تمكّن ، قدرت فعلى است يا توانايى بالقوّه تحصيل مال را نيز شامل مىشود ؟\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nج - در صورت تخلّف فرزند واجب النفقه از دستورات شرعى پدر ، آيا وجوب پرداخت نفقه وى ساقط مىشود ؟ ( مثلًا نوجوان فقيرى كه پدر را اذيّت نموده و از ورود وى به خانه شخصىاش جلوگيرى مىكند واجب النفقه است )\r\nج 9 - الف - نفقه فرزند فقير بر پدر واجب است و تفاوتى بين صغير و كبير نمىكند ولى اگر فرزند فقير نباشد نفقه واجب نيست .\r\nب - مراد از تمكّن ، قدرت فعلى و يا در حكم قدرت فعلى است مانند اينكه كسى كار مىكند و قدرت بر كار دارد .\r\nج - ساقط نمىشود ولى اينطور نيست كه اگر پدر نداد ، مديون باشد بلكه خلاف حكم تكليفى عمل نموده بخلاف نفقه زوجه كه دين است .\r\nس 10 - معقوده غير مدخوله‌اى از حقّ حبس خود استفاده نموده و اظهار داشته تا تمام مهريه‌ام را استيفاء نكنم حاضر به تمكين نيستم حال سئوال اين است كه زوجه مزبور چنانچه از زوج تمكين عامّ نداشته باشد مثلًا بدون اجازه اذن زوج از منزل خارج شود مستحقّ نفقه خواهد بود يا به دليل آنكه در خصوص تمكين عامّ ناشزه محسوب بوده مستحقّ نفقه نمىباشد ؟\r\nج 10 - زن حقّ مطالبه مهريه را قبل از تمكين خود دارد و از اين نظر كه تمكين نمىكند ، ناشزه نيست و اگر از شوهر هرگونه اطاعتى كه بر او واجب است بنمايد نفقه هم بايد به او داده شود ولى اگر وظائف واجبه‌اى كه بر گردن اوست مثل خروج از خانه با اجازه شوهر انجام ندهد ، از اين جهت ناشزه است و حقّ نفقه ندارد .\r\nس 11 - هرگاه زوجه از ايفاى وظايف زوجيّت خوددارى نمايد ناشزه بوده و مستحقّ نفقه نخواهد بود ليكن در صورتى كه شوهر از انجام وظائف زوجيّت سر باز زند به گونه‌اى كه زوجه‌اش را معلّقه قرار دهد بفرمائيد :\r\nالف - آيا مىتوان حكم به نشوز زوج كرد ؟\r\nب - در صورت مثبت بودن پاسخ چه آثارى بر آن مترتّب است ؟\r\nج - آيا زوجه مىتواند در اين صورت از دادگاه تقاضاى طلاق نموده و دادگاه نيز بر اين اساس حكم به طلاق زوجه بدهد ؟\r\nج 11 - الف - نشوز اختصاص به زن ندارد و مرد هم اگر به وظائف خود عمل نكند\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nناشز است\r\nب - بايد حاكم شرع مرد را موظّف به انجام وظائف نمايد و در صورتى كه از انجام وظيفه امتناع نمايد ، حاكم شرع بايد او را به وظائف اجبار نمايد .\r\nج - به نظر مىرسد با ناشز شدن مرد نمىشود حكم به طلاق نمود مگر آنكه به مرحله‌اى برسد كه زن در عسر و حرج شديد قرار گيرد كه در اين صورت حكم به طلاق مستند به عسر و حرج خواهد بود نه به ناشز بودن مرد .\r\nس 12 - شخصى هفت سال زن و بچّه‌هاى خود را ترك كرده و با زن دوّم ازدواج نموده است و در اين مدّت نفقه و مخارج همسر اوّلش را نداده است و بعد از اين مدّت آمده آيا همسر اولّش مىتواند نفقه خودش و فرزندانش را از شوهرش مطالبه نمايد و آيا بعد از اين مدّت بر زن تمكين شوهر لازم است و در صورتى كه تمكين نكند حكم چيست ؟\r\nج 12 - زن مىتواند مطالبه نفقه سالهاى گذشته را كه مرد پرداخت نكرده ، بنمايد و اگر هم اكنون نفقه پرداخت مىكند بايد از شوهر تمكين كند و اگر زن در اين مدّت مخارج بچّه‌ها را به عنوان اينكه بعداً از پدر بچّه‌ها طلب كند ، داده باشد مىتواند اين مخارج را هم مطالبه كند .\r\n\r\nتمكين\r\nس 1 - اگر زنى شوهرى داشته باشد كه فاقد طهارت و نماز باشد و دوست ندارد كه شوهر با او هم بستر شود آيا مىتواند از شوهرش دورى كند ؟\r\nج 1 - جايز نيست و بايد از شوهر تمكين كند .\r\n\r\nمتفرّقات\r\nس 1 - اگر زنى به مردى پيشنهاد ازدواج كند و مرد از او سئوال كند باكره هستى يا نه بگويد باكره نيستم آيا حرفش پذيرفته مىشود ؟\r\nج 1 - حرف زن در اين مورد قبول است .\r\nس 2 - آيا فردى كه چند زن دارد تقسيم شبها بين زنان بر او واجب است يا اين كه مستحبّ و يا رجحان دارد ؟\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nج 2 - اگر چهار زن داشته باشد واجب است هر شبى از چهار شب را پيش يكى باشد و ترجيح بعضى بر بعضى ديگر حرام است .\r\nس 3 - مردى بعد از مرگ زن چهارمش با زن پنجم ازدواج كرد بعد به نحوى زن چهارم زنده شد كداميك زن او به حساب مىآيند ؟\r\nج 3 - اگر حقيقتاً مرده باشد ، بعد از زنده شدن ، زن پنجم همسر اوست و زنى كه مرده و زنده شده ، همسر او نيست زيرا اثبات زوجيّت اوليّه مشكل است .\r\nس 4 - مردى زنى را به مدّتى عقد كرد ، در اين مدّت زن ديوانه شد و يا بيهوش گرديد آيا حقّ جماع با او را دارد ؟\r\nج 4 - وطى او در حال زوجه بودن مانعى ندارد چه ديوانه باشد يا بيهوش .\r\nس 5 - همسر اينجانب مدّت 5 / 3 سال است كه خانه خود را ترك گفته و به همراه تنها فرزندم به منزل پدرش در شهر ديگرى رفته و اين در حالى است كه بنده از رفتن ايشان رضايت ندارم و از طرفى هيچگونه مشكل مالى ، جسمانى يا انحرافات اخلاقى و فكرى متوجّه اينجانب نمىباشد ، آيا ايشان كه بدون رضايت شوهر و هيچگونه كمبودى منزل را ترك كرده ناشزه مىباشد يا نه ؟ در اين صورت آيا نماز و روزه‌هاى ايشان صحّت دارد يا خير ؟\r\nج 5 - در صورتى كه همسر در زمان عقد ، شرط سكونت غير از اين خانه را نكرده باشد و جهت انتفاع و استمتاع تمكين نكند ، ناشزه است و در فرض مذكور نماز و روزه‌هاى ايشان صحيح است ولى قبولى آن با عدم رضايت شوهر مشكل است . والّله العالم .\r\nس 6 - آيا تجسّس قبل از ازدواج در اين كه دو نفر مىخواهند ازدواج كنند به اين كه برادر و خواهر رضاعى نباشند واجب است ؟ بعد از ازدواج چطور ؟ البتّه در صورتى كه فقط احتمال مىدهند ؟\r\nج 6 - تجسّس واجب نيست مگر احتمال رضاع يا غيره ، عقلائى باشد كه در اين صورت تجسّس مفيد است زيرا كه تركش چه بسا موجب پشيمانى باشد .\r\nس 7 - كسى چهار زن دارد پنجمى را هم عقد كرده ، آيا پنجمى باطل است ؟\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nج 7 - عقد پنجمى باطل است در صورتى كه همه عقدها دائمى باشد .\r\nس 8 - در صورت اتّصال و چسبندگى سر دو خواهر مسئله ازدواج آن دو چه حكمى دارد ؟\r\nج 8 - ازدواج دو خواهر به هم پيوسته اگر براى صرف محرميّت باشد نه زناشوئى ، براى پسر و پدر جايز است چون يكى عروس اوست و ديگرى زن پدر و هر دو محرمند ، ولى براى زناشوئى چون مستلزم امر غير مشروع است ، اشكال دارد .\r\nس 9 - طبق رساله عمليّه مراجع عظام اطاعت پدر براى فرزند واجب است ، حال اگر در يك امر مباح پدر امر به فعل آن كرد ولى مادر بر عكس آن و يا پدر چيزى گفته پدر بزرگ چيز ديگر را ، در اين صورت چه بايد كرد در صورتى كه جمع بين فعل و ترك ممكن نيست ؟\r\nج 9 - پدر ولايت دارد نه مادر ، پس حرف پدر مقدّم است همانطور كه در تعارض بين حرف پدر و جدّ ، دوّمى مقدّم است چون جدّ ولايت بر پدر را هم دارد .\r\nس 10 - مرتدّ فطرى و ملّى كيست و چه حكمى دارد ؟\r\nج 10 - مرتدّ فطرى مسلمانى است كه كافر شود با آن كه انعقاد نطفه‌اش در حالى بوده كه يكى از پدر يا مادرش يا هر دو مسلمان بوده و ملّى به مسلمانى مىگويند كه كافر شود و پدر و مادرش در حال انعقاد نطفه او كافر باشند و حكم مرتدّ فطرى آن است كه به مجرد ارتداد مالش به ورثه منتقل مىشود و زن بر او حرام و كشتنش واجب است و توبه‌اش مورد قبول نيست و مرتد ملّى همين حكم را دارد بجز اين كه كشته نمىشود و اگر توبه نمود توبه‌اش قبول است و از تصرّف در اموالش جلوگيرى مىگردد ، احكامى كه گفته شد مخصوص به مرتدّ مرد است و اگر زن مرتدّ گردد ، كشته نمىشود چه‌مرتدّ ملّى باشد و چه مرتدّ فطرى .\r\nس 11 - آيا عقد نكاح زن سيّده با مرد غير سيّد جايز است ؟\r\nج 11 - بهتر آن است كه از عقد كردن زن علويّه به غير سيّد تا ضرورت عرفى پيش نيايد اجتناب شود .\r\nس 12 - خانواده پسر با پرداخت صد هزار تومان به خانواده دختر فقط به توافق رسيدند كه دختر را به عقد پسر در آورند ، الان چهار سال است از پسر خبرى نيست ، آيا دختر مىتواند ازدواج كند ؟\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nج 12 - ازدواج دختر اشكال ندارد ، زيرا شرعاً همسر كسى نيست .\r\nس 13 - زنى كه شوهرش چند سال در جبهه مفقودالاثر است و فعلًا نمىداند ، آيا جزء شهداء است يا اين كه باز هم در اسارت است ، آيا مىتواند ازدواج كند ؟\r\nج 13 - بايد به حاكم شرع مراجعه كند تا تصميم مقتضى گرفته شود .\r\nس 14 - شخصى مىخواهد دختر كسى را نامزد كند يك مقدار اجناس مىفرستند از قبيل غلّه ، برنج ، چاى ، شكر ، مال بذر جهت كاشت و رخت و بعضى از اجناس در مراسم مهمانى طرفين مصرف مىشود و بعضى از اجناس و پول و رخت و بذر جهت كاشت و غيره براى پدر دختر باقى مىماند پس يكى از دختر يا پسر فوت مىكند و يا سازگارى نمىكنند و ازدواج صورت نمىگيرد و زوجين جدا مىشوند آيا اين اجناس چه مصرف شده و چه مصرف نشده در پس دادن و ندادن چه حكمى دارد ؟\r\nج 14 - آنچه كه باقى مانده است بايد برگرداند .\r\nس 15 - خنثى اعمّ از اينكه مشكل باشد يا غير مشكل ، آيا ازدواج با آن جواز دارد يا خير ؟\r\nج 15 - در خنثى مشكل ازدواج جايز نيست و در غير مشكل اگر احراز شود كه مرد است يا زن ، ازدواج اشكال ندارد .\r\nس 16 - دادن دختر به شوهر ريش تراش چه حكمى دارد ؟\r\nج 16 - حرام نيست .\r\nس 17 - آيا دو دخترى كه به هم چسبيده‌اند و موقع ازدواجشان رسيده مىتوانند ازدواج كنند ؟\r\nج 17 - ظاهراً امكان ازدواج آنها نيست در صورتى كه براى محرميّت تنها نباشد و الّا پدر و پسر مىتوانند اين دو را براى خودشان محرم كنند .\r\nس 18 - بانوئى كه شوهرش سه سال و نيم قبل ، فوت كرده است و از آن تاريخ تاكنون ادّعايى در مورد دائمى بودن عقد و ازدواج نداشته و قرائنى هم بر موقّتى بودن ازدواج ايشان وجود دارد اخيراً مدّعى دائمى بودن عقد و ازدواج خود با آن مرحوم شده ولى همسر اوّل و دائمى مرحوم منكر دائمى بودن رابطه زوجيّت مدّعى است اگر قرار باشد كه صحّت و سقم\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nموضوع با سوگند شرعى اثبات شود قسم را بايد همسر موقّت كه مدّعى دائمى بودن است ياد كند يا قسم متوجّه همسر دائمى است كه منكر ادّعاى مدّعى است ؟\r\nج 18 - اينطور كه تقرير شده همسر دوّم در حقيقت ادّعا بر ميّت دارد و لذا بايد قسم تغليظى در دائمى بودن عقد بخورد و احكام عقد دائم بر آن مترتّب مىشود ولى اگر به طورى ادّعا كند كه ادّعا بر زوجه اوّل باشد تحالف پيش مىآيد و هر دو قسم مىخورند و در صورتى كه هر دو قسم خوردند بايد با مصالحه ، احكامى مثل ارث تقسيم شود .\r\nس 19 - اينجانبه ولىّ قهرى ندارم و هيچگونه اطّلاعى به مسائل شرعى ندارم و مصلحت و مفسده خود را هم تشخيص نمىدهم ، شخصى كه از مسائل شرعى اطّلاع كامل دارد و با علم به حكم ، اينجانبه را فريب داده است و بدون تعيين مهريه و بدون وكالت از اين جانبه پيش خودش عقد موقّت را جارى نموده و به اينجانبه گفت من تو را به عقد دائم خود در مىآورم و گفت چون صيغه موقّت را خواندم اگر عمل زناشوئى انجام نگيرد عقد دائم شرعاً امكان ندارد اينجانبه از روى سادگى و عوامى پذيرفتم و هنگامى كه به آمال شيطانى خود رسيده و از اين جانبه ازاله بكارت نمود مبلغى را به اين جانبه داده و گفت اين مهريه توست چون از اوّل هيچگونه مهريه‌اى تعيين نشده بود با توجّه به مطالب فوق :\r\n1 - آيا با عدم تعيين مهريه زنا انجام داده ؟\r\n2 - آيا از عدالت ساقط است ؟\r\n3 - آيا مهرالمثل و ارش البكارت را بايد بدهد يا خير ؟\r\nج 19 - بر مبناى آنچه كه در متن استفتاء آمده و با فرض مذكور :\r\n1 - چنانچه مهريه و مدّت عقد معيّن نشده باشد عقد محكوم به بطلان است و در صورت علم به اين مسئله كه عقد باطل است ، زنا محقّق مىشود .\r\n2 - با انجام دادن گناه كبيره انسان از عدالت خارج مىشود .\r\n3 - مهر المثل و ارش بكارت بايد پرداخت شود .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n\r\nمسائل طلاق\r\n\r\nصيغه طلاق\r\nس 1 - شخصى كه صيغه طلاق را مىخواند اصالةً يا وكالةً ، اگر به عللى حرف طاء را نتواند تلفّظ كند و در اين باره تلاش هم كرده ، آيا صيغه طلاق باطل است ؟ و در صورت بطلان آنچه تا به حال خوانده حكمش چيست ؟\r\nج 1 - اگر منظور از صحيح خواندن ، به صورت تجويد باشد لزومى ندارد ولى اگر غلط خوانده و غلط تلفّظ شود ، در صورت امكان از خواندن صيغه صحيح توسط شخص آخر ، اكتفاء به چنين شخصى مشكل است ولى كفايت كردنش در صورت عدم امكان و دسترسى به غير ، بعيد به نظر نمىرسد .\r\nس 2 - در مورد صيغه طلاق آيا عبارت أنْتِ مُطَلّقَه يا هِىَ مُطَلّقَه يا طَلّقْتُ فُلانَه مجزى است ؟\r\nج 2 - اين عبارات مجزى و مكفى نيست و بايد از صيغه أنتِ طالِق استفاده شود .\r\nس 3 - دخترى طبق مشكلاتى كه داشته توسط دادگاه اهل سنّت طلاق داده شده ، آيا اين طلاق كه بنابر فقه اهل سنّت است درست است ؟ اگر صحيح نباشد دختر براى طلاق چه كند ؟\r\nج 3 - يك صيغه طلاق هم پيش علماء شيعه انجام پذيرد .\r\nس 4 - اگر كسى صيغه طلاق خلع يا مبارات را عمداً يا سهواً صيغه رجعى بخواند ، آيا صحيح است ؟\r\nج 4 - اگر صيغه طلاق مبنيّاً بر خلع و يا مبارات انشاء شود ، گرچه صيغه خوانده شده رجعى باشد ، همان خلع و مبارات تحقّق پيدا مىكند و يا در صورتى كه با لفظ خلع يا مبارات انشاء شود باز هم خلع و مبارات تحقّق پيدا مىكند و اگر با لفظ رجعى خوانده شود و مبنى بر خلع يا مبارات انشاء نشود ، طلاق رجعى تحقّق پيدا مىكند .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nس 5 - دخترى به عقد دائمى فردى درآمد ، بعد معلوم شد ترياكى است دختر تقاضاى طلاق نمود آنها مخالفت كردند ، آيا حاكم شرع يا وكيل او بدون اجازه وكالت شوهر مىتواند صيغه طلاق را اجرا كند ؟\r\nج 5 - به خاطر ترياكى بودن زوج نمىشود زن را طلاق داد مگر آن كه زندگى آنها بطورى مشكل شده كه مستلزم حرج باشد ، در اين صورت با اجازه حاكم شرع طلاق اشكال ندارد .\r\nس 6 - طلاقى كه به درخواست زوجه و بدون موافقت زوج واقع مىشود چه نوع طلاقى است آيا قاضى دادگاه مىتواند بدون رضايت زوج قبول بذل نمايد و رأى طلاق خلع دهد ؟\r\nج 6 - در بعضى موارد مثل عدم پرداخت نفقه به زن از جانب همسر حاكم شرع مىتواند زن را طلاق دهد و در صورتى كه زن از زوج خود كراهت داشته باشد و بذل مهر نمايد طلاق خلعى است و الّا طلاق رجعى است .\r\nس 7 - آيا مرد مىتواند دو زن خود را در يك وقت و با يك صيغه طلاق دهد ؟\r\nج 7 - با وجود شرائط طلاق اشكال ندارد .\r\n\r\nمحرميّت بعد از طلاق\r\nس 1 - فردى دو زن داشت يكى را طلاق داده آيا بچّه‌هاى زنى كه هنوز در عقد او هست با زن مطلّقه محرم مىباشند يا خير ؟\r\nج 1 - محرم مىباشند و با طلاق از محرميّت خارج نمىشوند .\r\nس 2 - اگر زنى شوهرش او را طلاق دهد يا اين كه بميرد آيا زن كما فى السابق بر پدر شوهر محرم است يا نه ؟\r\nج 2 - محرم است و از محرميّت پدر شوهر بواسطه فوت يا به طلاق شوهر خارج نمىشود .\r\n\r\n","description":"","footnote":"","page_name":" 453 ","page_number":453},
  {"content":"\r\n\r\n\r\nشرايط طلاق\r\nس 1 - اگر شاهدين عدلين جلسه طلاق را از طريق تلويزيون و امثال آن مشاهده كنند كفايت مىكند يا خير ؟\r\nج 1 - به اين نحو كه مرقوم شده جهت شهادت طلاق كافى نمىباشد .\r\nس 2 - اگر زنى با همسرش مواقعه‌اى نداشته است و شوهر بخواهد او را طلاق دهد ولى در اين طهر زن با شخص ديگرى نزديكى داشته است حال يا به صورت وطى به شبهه و يا زنا آيا اين طهر را طهر غير مواقعه مىنامند كه مضرّ به اجراء طلاق نباشد يا آنكه اين طهر طهر غير مواقعه نيست ؟\r\nج 2 - اين طهر غير مواقعه است و ضرر به اجراء طلاق نمىزند .\r\nس 3 - اينجانب به عقد دائمى مردى با مهر 400 سكّه در آمدم و بارها با من مواقعه كرد ولى بعد از من درخواست كرد كه طلاق بگيرم و مجدداً با او عقد دائم با مهر كمتر كنم و از من خواست كه در دادگاه اعلام كنم كه با من مواقعه صورت نگرفته و من نصف مهر را طلبكارم و من هم به خواسته او عمل كردم به اميد قولى كه به من داد و او مرا طلاق بائن غير مدخول بها داد ولى بعد به وعده خود عمل نكرد و مرا عقد موقّت كرد آيا با توجّه به مواقعه ايشان با من تمام مهر را طلبكارم يا خير و آيا از نظر قانونى حقّ پيگرى دارم ؟\r\nج 3 - البته اصل ادّعاى مدخوله و غير مدخوله بودن بايد در محاكم شرعى ثابت شود ولى صرف نظر از ثبوت ادّعا اگر طلاق در طهر ( پاكى ) مواقعه قرار گرفته طلاق باطل بوده است و لذا شما باز هم در حباله فرد مذكور هستيد و اگر طلاق در طهر غير مواقعه صورت گرفته شده باشد و فرض هم اين است كه شما مدخوله واقع شديد ، طلاق شما رجعى است نه طلاق بائن غير مدخوله و اينكه نصف مهريه را هم بخشيده‌ايد به شرط آنكه شما را دوباره به عقد دائم در آورد ، وقتى عمل به شرط نمىكند كلّ مهر را شرعاً طلبكار هستيد و چون در زمان عدّه طلاق ، رجعى دخول انجام شده قهراً شما زوجه ايشان خواهيد بود .\r\nس 4 - با توجّه به اينكه طلاق بايد به صيغه طلاق در حضور لااقل دو مرد عادل كه طلاق را بشنوند واقع گردد بفرمائيد :\r\nالف - آيا استماع صيغه طلاق لازم است و يا سماع آن هم كفايت مىكند ؟\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nب - در صورت لزوم استماع ، آيا لازم است شهود به قصد استماع صيغه طلاق در مجلس حاضر شده باشند يا قصد حضور براى استماع لازم نيست ؟\r\nج - آيا شنيدن بايد بالمشافهه و بلاواسطه و با حضور در مجلس اجراى صيغه باشد يا به صورت با واسطه مانند شنيدن از طريق بلندگو يا تلفن و يا ديدن و شنيدن از طريق پخش فيلم به صورت زنده و هم زمان كه يقين به اجراى صيغه طلاق حاصل شود كفايت مىكند ؟\r\nج 4 - الف - سماع كفايت نمىكند .\r\nب - استماع لازم است ولى قصد استماع لازم نيست .\r\nج - شنيدن بالمشافهه قدر متيقن است گرچه اگر يقين به اجراء صيغه از طريق پخش مستقيم و يا بلندگو و امثال آن حاصل شود ترتيب اثر مىتوان داد و صيغه طلاق صحيح است .\r\nس 5 - افرادى كه بعنوان شاهد طلاق هستند همين كه لفظ أسْتَغْفِرُ الّلهَ رَبّى و أتوُبُ الَيْه را گفته‌اند احراز عدالت مىشود با آن كه قبلًا معصيت كرده باشند و آيا مىشود صيغه طلاق را اجرا كرد ؟\r\nج 5 - در صورتى كه مُسلّماً فاسق باشند با گفتن چنين استغفارى احراز عدالت مشكل است .\r\nس 6 - آيا طلاق زنى كه در حال نفاس است به صورت مطلق صحيح است يا اين كه شرط دارد ، اگر شرط دارد چيست ؟\r\nج 6 - طلاق زنى كه در حال نفاس است مثل زن حائض شرط دارد و شرط آن اين است كه از حال نفاس خارج شده باشد و ديگر اين كه بعد از طهارتش با او وطى نشده باشد .\r\nس 7 - زنى طلاق گرفته و بعداً شوهر كرده و حال آن كه متوجّه شده شهود در وقت طلاق عادل نبوده‌اند ، حكم چيست ؟\r\nج 7 - طلاق صحيح است .\r\nس 8 - زنى كه رحمش را خارج كرده‌اند و لذا عادت ماهانه ندارد و خونى هم نمىبيند ، زمان طهر غير مواقعه او جهت اجراى صيغه طلاق چگونه است ؟\r\nج 8 - هر زمانى كه او را طلاق بدهند اشكال ندارد .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n\r\nوكالت در طلاق\r\nس 1 - شخصى معتاد سوگند ياد كرده كه از اعمالش دست بردارد و الّا آقاى زيد حقّ وكالت دارد كه زوجه او را طلاق دهد ، آيا اين توكيل درست است و آيا بعد از طلاق از طرف وكيل زن آزاد خواهد شد ؟\r\nج 1 - اگر عقد وكالت را معلّق نسازد يعنى شخص يا زوجه را الان وكيل كند كه در وقت خاصّ ، كه كشيدن هروئين باشد مثلًا او را يا خود را طلاق دهد ، در صورتى كه تا آن وقت معزول از وكالت نشده باشد ، مىتواند طلاق را انجام دهد و صحيح است . والّله العالم .\r\nس 2 - اگر زن وكيل در طلاق باشد اگر خود را مطلّقه ساخت ، آيا مهريّه‌اش از بين مىرود يا نه و طلاق او چه نوع طلاقى است ؟\r\nج 2 - مهريّه او از بين نمىرود و نحوه طلاق به گونه‌اى است كه به او وكالت داده شده است .\r\nس 3 - در سال 1378 ازدواجى بين پسر و دخترى صورت گرفته است و از طرف پسر در ضمن عقد ازدواج به دختر وكالت بلاعزل در طلاق طبق شرايطى كه در سند ثبت شده داده شده است و ليكن دختر بدون تخلّف شرط از سوى زوج با مراجعه به دادگاه و پزشك قانونى و حيله و نيرنگ بدون اطّلاع و رضايت زوج خود را مطلّقه كرده است بدون در نظر گرفتن حكم قانونى ، آيا اين طلاق شرعاً صحيح است و اين زن با توضيحات مذكور مىتواند با فرد ديگرى ازدواج كند ؟\r\nج 3 - اگر بدون شرط و با حيله طلاق گرفته باشد ، طلاق باطل است و حقّ ازدواج با ديگرى را ندارد .\r\nس 4 - طلاق فضولى غير نافذ است يا باطل ؟\r\nج 4 - طلاق فضولى از اصل صحيح نيست .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n\r\nطلاق بائن\r\nس 1 - زنى با بذل مهر طلاق مىگيرد و قبل از تمام شدن عدّه زن به شوهر مىگويد كه مهريّه از آنِ من است و حاضرم با تو زندگى كنم ولى مرد با علم به اين كه حقّ رجوع دارد رجوع نكرده تا عدّه منقضى شد ، آيا زن حقّ مهريّه دارد ؟\r\nج 1 - بلى زن حقّ مهريّه دارد .\r\nس 2 - فردى زوجه خود را قبل از دخول سه طلاق داد آيا براى دفعه چهارّم كه خواستار ازدواج با او است نياز به محلّل دارد ؟\r\nج 2 - از صريح كلام بعض فقهاء مثل محقّق در شرايع چنين بر مىآيد كه سه طلاق مطلقاً حتّى قبل از دخول هم احتياج به محلّل دارد و اين مورد تأئيد است ، زيرا اطلاق آيه چنين اقتضا دارد . والّله العالم .\r\nس 3 - شخصى مذهب حنفى دارد و همسرش نيز حنفى مىباشد بعد از مدّتى زنش را به زبان غير عربى در يك مجلس سه طلاقه بنحو بائن نمود كه بنابر مذهب حنفى طلاق واقع شده و زن بر مرد حرام است و احتياج به محلّل دارد ، بعد از اين واقعه مرد به خاطر آن كه بدون محلّل بتواند همسرش را نكاح كند مذهب شيعه را انتخاب كرد در حالى كه زن به مذهب خود باقى است آيا مرد با اين حيله مىتواند با زن مطلّقه خود نكاح كند يا خير ؟\r\nج 3 - در فرض مزبور به جهت عمل به قاعده الزام نمىتواند زن مطلّقه به سه طلاقه در مذهب حنفى كه بايد محلّل بگيرد را ازدواج نمايد مخصوصاً با توجّه به فرض سئوال كه شيعه شدن مرد هم ظاهرى است كه در حقيقت هنوز هم مرد حنفى است .\r\nس 4 - اگر زنى با شوهرى ازدواج كرده و با او عروسى كرد و بعد از طلاق عدّه نگه داشت و با شوهر دوّم ازدواج كرده ولى هم بستر و دخولى صورت نگرفت و طلاق گرفت آيا عدّه دارد و آيا در حكم طلاق او بائن غير مدخول بها بايد نوشت ؟\r\nج 4 - عدّه ندارد و طلاق بائن است .\r\nس 5 - آيا مرد مىتواند طلاق سوّم زن خود را طلاق رجعى قرار دهد ؟\r\nج 5 - طلاق سوّم طلاق بائن است و در صورتى كه محلّل در بين باشد مىتواند دوباره زن را به عقد در آورد .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nس 6 - زنى سه بار با مردى ازدواج موقّت مىكند آيا براى بار چهارّم مىتواند با اين شخص ازدواج نمايد يا نياز به محلّل دارد ؟\r\nج 6 - محلّل احتياج ندارد و اختصاص به عقد دائم و سه طلاق دارد .\r\n\r\nرجوع\r\nس 1 - مردى زوجه خود را به طلاق خلع مطلّقه نموده زوجه در زمان عدّه پشيمان و رجوع كرده لكن زوج مالى كه گرفته پس نداده است آيا اين رجوع موجب حلّيت و بازگشت به نكاح اوّل هست يا خير ؟\r\nج 1 - در طلاق خلع براى جواز رجوع دو شرط لازم است اوّل آن كه زن مالى را كه بذل كرده رجوع كند و پس بگيرد دوّم اين كه رجوع هم در ايّام عدّه باشد در غير اين صورت حقّ رجوع ندارد .\r\nس 2 - در فرض سئوال بالا اگر تبانى شده باشد زوجه مالى را كه پس مىدهد دوباره بگيرد يا آن كه شوهر ، خود از پس گرفتن امتناع ورزد چه حكمى دارد ؟\r\nج 2 - اگر زوج مال را پس داد و رجوع حاصل شد دوباره گرفتن و لو با مذاكره قبلى باشد ، اشكالى ندارد و رجوع به هم نمىخورد بلكه اگر شوهر از پس گرفتن هم امتناع ورزد ، مانعى ندارد .\r\nس 3 - آيا رجوع به صرف كتابت تحقّق پيدا مىكند ؟\r\nج 3 - محلّ اشكال است .\r\nس 4 - اگر مرد زن خود را طلاق رجعى دهد و در ضمن عدّه به او رجوع كند سپس وى را طلاق دهد آيا مجدداً مىتواند بدون محلّل با او ازدواج كند ؟\r\nج 4 - مرتبه دوّم است و مىتواند رجوع كند .\r\nس 5 - شخصى همسر خود را طلاق داده بعد از پنج روز بدون قصد رجوع مواقعه مىكند آيا رجوع تحقّق پيدا مىكند ؟\r\nج 5 - رجوع حاصل است .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n\r\nصحّت طلاق در فرق ديگر\r\nس 1 - در مذهب اهل تسنّن اگر شوهر به زنش بگويد تو طالق هستى يا مثل خواهر يا مادر من هستى يا به فرزندش بگويد اگر تو فلان كار را كردى مادرت به من حرام باشد زن از مرد جدا مىشود ، حال بعد از آن كه مرد شيعه شده ، مىتواند آن زن را بگيرد و آيا اگر آن زن شيعه گشته و ازدواج كرده بدون نگه داشتن عدّه ، ازدواج باطل است يا خير و به مذهب آنها سه طلاقه در يك مجلس منعقد مىگردد ، بعد از تشيّع آيا زن و شوهر به يكديگر حرام ابدى هستند ؟\r\nج 1 - ظهار در مذهب اهل سنّت هم وجود دارد و بايد كفّاره بدهد تا حلال شود و لو اين كه زن شيعه شود ، همچنان كه ازدواج در عدّه ، باطل است اگرچه در عدّه مرد سنّى باشد و همچنين در سه طلاقه اگر مرد به مذهب اهل سنّت باقى باشد زن نمىتواند زوجه او گردد و لو زن شيعه شده باشد و امّا اگر مرد هم شيعه شد ، ازدواج اين دو با هم مانعى ندارد و به عقيده شيعه حرمت ابدى نسبت به اين طلاقها حاصل نشده است .\r\nس 2 - زنى است در تانزانيا داراى مذهب شيعه كه شوهرش سنّى مذهب مىباشد مدّتى است كه همسرش به پاكستان رفته و دو فرزندش را نيز همراه خود برده و اصلًا مراجعه ننموده كه مبادا فرزندانش به مذهب مادر گرايش پيدا كنند به ناچار اين زن به دادگاه تانزانيا رفته و تقاضاى طلاق نموده است ، ابتدا محكمه در جرايد نسبت به شوهرش استعلام كرده ولى شوهر خود را معرفى نكرده و طلاق غيابى انجام شده حال اين زن كه طبق دادگاه اهل سنّت مطلّقه شده طلاقش چه صورتى دارد ؟\r\nج 2 - در صورتى كه طلاق طبق نظر اهل سنّت صحيح باشد كفايت مىكند اگرچه بهتر است يك طلاق هم احتياطاً بر طبق مذهب حقّه اثنى عشريّه انجام گيرد .\r\nس 3 - شخصى سنّى زنش را طبق مذهب خودشان طلاق داد و بعد زن ازدواج كرد زن و شوهر هر دو شيعه شدند اين ازدواج چه صورت دارد و اگر شخص طلاق دهنده شيعه شود چطور ؟\r\nج 3 - ازدواج هر دو به قوّت خود باقى است و شخص مطلّق كه شيعه شده ارتباطى با زن ندارد زيرا شوهردار است و از او طلاق گرفته است .\r\n\r\n","description":"","footnote":"","page_name":" 459 ","page_number":459},
  {"content":"\r\n\r\n\r\nعدّه\r\nس 1 - آيا زن به مجرّد فهميدن اين كه شوهرش مرتدّ شده مىتواند كناره بگيرد و عدّه نگه دارد يا اين كه بايد به حاكم شرع مراجعه و او حكم كند ؟\r\nج 1 - ظاهر ادّله اين است كه به محض اين كه ثابت شد مرتدّ است بايد كناره‌گيرى كند و عدّه نگه دارد اگرچه بنابر احتياط واجب حاكم شرع بايد حكم كند .\r\nس 2 - آيا زن در ايّام عدّه طلاق لازم است در خانه شوهر بماند ؟\r\nج 2 - بلى بايد بماند .\r\nس 3 - آيا براى فسخ عقد متعه هم عدّه لازم است در صورت مثبت بودن مقدار آن چقدر است ؟\r\nج 3 - در صورت وقوع دخول عدّه لازم است و اگر در سنّ كسى است كه حائص مىشود بايد دو حيض ببيند بعنوان عدّه و در صورتى كه در آن سنّ باشد و حيض نبيند بايد چهل و پنج روز عدّه نگه دارد و الّا عدّه ندارد .\r\nس 4 - زنى شوهرش مرده در حال عدّه وفات است آيا مىتواند براى نماز و عمل به مستحبّات از عطر استفاده كند ؟\r\nج 4 - اشكال ندارد .\r\nس 5 - نگهدارى عدّه صرفاً بخاطر اطمينان از عدم وجود جنين در رحم است و چون با وسايل پزشكى از قبيل كاندوم ( كاكوت ) قرص ضدّ باردارى ، ترى ليتومى ( لوله بستن زنان ) ، وازكتومى ( لوله بستن مردان ) و نهايتاً آزمايش خون و ادرار و سونوگرافى و بعضاً اخراج رحم از بدن مىتوان از عدم وجود جنين در رحم مطّلع شد لذا نيازى به نگهدارى عدّه نيست و نتيجه مىگيرند كه يك زن مىتواند با استفاده از اين وسايل در يك روز به ازدواج چند مرد در آيد آيا درست است ؟\r\nج 5 - خالى بودن رحم از جنين علّت عدّه نيست بلكه يكى از حكمتهاى آن است و لذا با اطمينان بر خالى بودن رحم از جنين ، نمىشود حكم به عدم لزوم عدّه نمود .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nس 6 - اگر دختر و پسرى با هم ازدواج كنند و پسر از دبر ( پشت ) با او نزديكى كند آيا پس از طلاق بايد دختر عدّه نگه دارد چه مقدار ؟\r\nج 6 - بايد عدّه نگه دارد و عدّه او سه طهر ( پاكى ) است .\r\nس 7 - زنى كه در عدّه بائن يا خلع يا وفات مىباشد مىتواند به مسافرت برود ؟\r\nج 7 - اشكال ندارد ولى در عدّه وفات مسافرتهاى غير ضرورى را انجام ندهد .\r\nس 8 - عدّه زنى را كه حاكم ولايتاً از طرف مفقود طلاق مىدهد عدّه طلاق است يا وفات ؟\r\nج 8 - طلاقى كه حاكم شرع با در نظر گرفتن تمام شرايط در مورد اين گونه زنها مىدهد ، عدّه وفات است كه چهار ماه و ده روز است .\r\nس 9 - بر طبق موادّ 1019 به بعد قانون مدنى ورثه غائب مفقود الاثر تحت چه شرايطى مىتوانند از دادگاه صالح درخواست حكم موت فرضى غايب را بنمايند هرگاه دادگاه به درخواست رسيدگى بكند و حكم موت فرضى را صادر كند آيا اين حكم درباره امور غير مالى مانند نكاح نيز تأثير دارد به عبارت ديگر آيا چنانچه فوت طبيعى موجب انحلال نكاح مىگردد موت فرضى نيز سبب انحلال نكاح مىشود تا زوجه غايب بتواند به استناد آن عدّه نگه دارد ، قانون ايران در اين باره ساكت است و حقوقدانان داخلى و خارجى در اين خصوص اختلاف نظر دارند مستدعى است كه حكم شرعى را بيان فرمائيد ؟\r\nج 9 - در مثل نكاح اولًا اگر كسى باشد كه به زن نفقه بدهد و مرد ولىّ داشته باشد كه امور او را تصدّى كند ، حقّ ازدواج كردن را ندارد مگر آنكه يقين به موت شوهر كند و اگر كسى نيست و مىخواهد ازدواج كند بايد به حاكم مراجعه كند و بعد از حكم حاكم چهار سال صبر كند و بعد از آن اگر مرد ولىّ داشته باشد ، حاكم امر مىكند كه ولىّ مرد زن را طلاق دهد و اگر طلاق ندهد او را مجبور مىكند و اگر ولىّ ندارد خود حاكم طلاق مىدهد و زن هم بايد عدّه وفات نگه دارد .\r\n\r\nمتفرّقات طلاق\r\nس 1 - زنى طلاق داده شده به طلاق رجعى و اكنون در عدّه طلاق مىباشد ، آيا مىشود از اين زن در عدّه طلاق خواستگارى كرد تا وقتى كه عدّه‌اش تمام شود با او ازدواج كرد ، خواهشمنديم حكم مسئله را بيان فرمائيد ؟\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nج 1 - بايد خواستگارى تا بعد از اتمام عدّه به تأخير بيفتد .\r\nس 2 - طلاقى را كه حاكم شرع در مورد زوجه شخصى مىدهد آيا بائن است يا رجعى ؟\r\nج 2 - موارد فرق مىكند .\r\nس 3 - در رابطه با فردى كه مفقود الاثر است چند سال بايد تفحص كرد ؟\r\nج 3 - چهار سال بعد از مراجعه به حاكم شرع .\r\nس 4 - اگر پدر يا مادر به فرزند بگويد همسرت را طلاق بده آيا اطاعت امر ايشان لازم است ؟\r\nج 4 - اطاعت امر پدر واجب است مگر مستلزم حرج باشد .\r\nس 5 - اگر مرد سنّى به زنش گفت سه طلاقه‌اى براى اين كه دوباره او را بگيرد احتياج به محلّل هست و آيا اگر محلّل شيعه باشد صحيح است و اگر محلّل سنّى است و بعد از عقد و قبل از دخول شيعه شد آيا مجامعت اشكال ندارد ؟\r\nج 5 - در محلّل ، هم مذهب بودن شرط نيست و لذا فرقى بين شيعه و سنّى نمىباشد .\r\nس 6 - اگر مرد به همسرش از روى عصبانيت و ناراحتى بگويد از اين ساعت به بعد تو مثل مادر من هستى يا بگويد مثل خواهر من هستى تكليف چيست ؟\r\nج 6 - اگر عصبانيتش به گونه‌اى است كه او را از قصد و توجّه سلب نموده باشد بر او چيزى نيست در غير اين صورت اگر اين جمله را در حضور دو نفر عادل گفته باشد و زن هم در حال حيض و نفاس نبوده باشد و در حال پاكى با او نزديكى نكرده باشد احتياط واجب آن است كه تا كفّاره نداده با او نزديكى نكند و كفّاره آن عبارت است از آزاد نمودن يك بنده ، اگر نشد دو ماه روزه بگيرد و اگر نتوانست شصت نفر فقير را اطعام كند . والّله العالم .\r\nس 7 - آيا طلاق به مجرّد ادّعاى زوج كه بگويد من او را مطلّقه نموده‌ام ثابت مىشود ؟\r\nج 7 - در صورتى كه زوج متّهم نباشد حرف او تصديق مىشود .\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nس 8 - الف - مردى كه 9 سال زندگى مشترك را رها كرده و هيچگونه تقيّد و پايبندى نسبت به زندگى زناشوئى نداشته و تكاليف همسردارى و پدرى را انجام نداده شايسته است زنى مذهبى و معتقد در قيد زوجيّت چنين شخصى باشد و آيا اين موارد از مصاديق عسر و حرج براى زن مىباشد و آيا با توجّه به اينكه نامبرده در نامه‌هايش خود را يك مسيحى طرفدار اسرائيل دانسته در حالى كه نامبرده از پدر و مادرى مسلمان متولّد شده است نقض حكم صادره از دادگاه و بر قرار دانستن رابطه زناشوئى و زوجيّت جايز است يا خير ؟\r\nب - با توجّه به اينكه در حقوق مدنى ايران در فقه اماميّه صلاحيّت اخلاقى پدر را براى نگهدارى و حضانت فرزند لازم دانسته‌اند و احقيّت پدر يا مادر نسبت به حضانت فرزند با توجّه به مصلحت فرزند در نظر گرفته مىشود آيا پدرى كه 9 سال هيچگونه توجّهى به تربيت روحى و روانى و اخلاقى فرزند نداشته و وظايف پدرى را انجام نداده براى حضانت و نگهدارى فرزند شايسته است يا مادرى كه خود از افراد متشرّع و مذهبى و از اساتيد دانشگاه و از قشر فرهيخته جامعه مىباشد و وظيفه مادرى و پدرى را در مدّت 9 سال بدون كوچكترين چشم داشتى انجام داده است ؟\r\nج - آيا چنين پدرى صلاحيّت اخلاقى نگهدارى فرزندى مسلمان را دارد يا خير ؟\r\nج 8 - الف - اگر محكمه شرعى تشخيص داده كه اين زن با اين شرايط بايد مطلّقه شود و دادگاه او را طلاق داده ، با استيناف شوهر حكم طلاق باطل نمىشود و طلاق به قوّت خود باقى است و در مورد ادّعاى مسيحى شدن مرد و ديگر مطالبى كه نوشته شده اگر ثابت شود ، اين مرد مرتدّ است بايد زن از او جدا گردد و لو آنكه طلاق داده نشده باشد .\r\nب و ج - در مورد حضانت بايد عدم صلاحيّت اخلاقى پدر براى حضانت در محكمه شرعى ثابت شود تا دادگاه حكم به خلع حضانت پدر نمايد .\r\nس 9 - اگر زنى به حكم دادگاه به تمكين و انجام وظايف زناشوئى محكوم شده باشد ولى به هيچ وجه تمكين نكند و در حال نشوز باقى بماند اگر از دادگاه تقاضاى عسر و حرج نمايد آيا دادگاه مىتواند حكم طلاق صادر كند و اگر مرد هنوز از طلاق دادن امتناع كند و در محضر حاضر نشود آيا دادگاه مىتواند نماينده به محضر بفرستد و زن را طلاق دهند بطور كلّ حكم طلاق غيابى به امر دادگاه چيست در حالى كه حضرت امام خمينى ( ره ) در مسئله 2836 طلاق به امر دادگاه را خلاف شرع اعلام نموده‌اند و مرقوم فرموده‌اند كه اگر\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nزن شوهر كند زنا مىنمايد و فرزند به وجود آمده زنازاده است حكم شرعى در اين مورد چيست ؟\r\nج 9 - تقاضاى بررسى عسر و حرج ربطى به حكم به تمكين ندارد و مىتواند تقاضاى بررسى عسر و حرج نمايد و اگر حكم دادگاه شرع از روى موازين انجام شود ، طلاق حاكم شرع صحيح است و اين مسأله‌اى كه مطرح شده در مورد دادگاه زمان طاغوت است .\r\nس 10 - سختگيريهاى بيش از حدّ برخى والدين در مورد ازدواج ( مهريه ) موجب محروم شدن جوانان از ازدواج و بروز برخى مفاسد مىشود آيا عمل والدين چه صورت دارد ؟\r\nج 10 - اين گونه سختگيريهاى بىمورد صحيح نيست و والدين بايد دستورات دين مبين اسلام را در نظر داشته باشند .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n\r\nمسائل ارث\r\n\r\nموانع ارث\r\nس 1 - زنى به اتّفاق مردى شوهر خود را مىكشد آيا از شوهر مقتول خود ارث مىبرد ؟\r\nج 1 - ارث نمىبرد .\r\nس 2 - زنى با حيله و تزوير شوهر خود را به مكانى مىبرد و ديگرى او را به قتل مىرساند ، آيا از شوهر ارث و مهريّه مىبرد ؟\r\nج 2 - ارث نمىبرد ولى مهريّه جزء دين است و بايد داده شود .\r\nس 3 - در موارد قتل عمدى كه به حقّ انجام شده مثل قصاص يا حدّ يا دفاع از جان يا عِرض آيا قاتل از مقتول ارث مىبرد ؟\r\nج 3 - در صورتى كه قتل از روى حقّ باشد ، قاتل از مقتول ارث مىبرد .\r\nس 4 - اگر از ميان زوجين كافر زوج قبل از نزديكى مسلمان شود و فوت نمايد آيا زوجه با اسلام آوردن مىتواند از زوج ارث ببرد ؟\r\nج 4 - ارث نمىبرد .\r\nس 5 - اگر از ميان زوجين كافر زوج بعد از نزديكى مسلمان شود و در زمان عدّه يا پس از انعقاد عدّه بميرد در چه صورتى زوجه از او ارث مىبرد و در چه صورتى زوجه از او ارث نمىبرد ؟\r\nج 5 - اگر زوجه در زمان عدّه مسلمان شود و تركه هم تقسيم نشده باشد ارث مىبرد و اگر تا بعد از انقضاء عدّه مسلمان نشود ارث نمىبرد .\r\nس 6 - اگر از ميان زوجين كافر زوجه قبل و يا بعد از نزديكى مسلمان شود و سپس فوت نمايد در چه صورتى زوج از او ارث مىبرد و در چه صورتى ارث نمىبرد ؟\r\nج 6 - اگر اسلام زن قبل از نزديكى باشد مرد ارث نمىبرد و اگر اسلام بعد از نزديكى بوده و مرد قبل از مرگ همسرش مسلمان شده ارث مىبرد و اگر اسلام\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nمرد بعد از مرگ همسرش باشد و لو آنكه مرگ زن در عدّه اتّفاق افتاده باشد مرد ارث نمىبرد .\r\nس 7 - اگر زوجه مرتدّ فطرى يا ملّى شود و ارتداد او قبل از دخول باشد آيا پس از فوت زوج مسلمان او ، از او ارث مىبرد ؟\r\nج 7 - ارث نمىبرد .\r\nس 8 - اگر زوج مرتدّ ملّى شود و ارتداد او قبل از دخول باشد آيا پس از قتل يا فوت ، زوجه مسلمان او ، از او ارث مىبرد ؟\r\nج 8 - زوجه ارث نمىبرد زيرا به محض ارتداد ، زن از زوجيّت خارج مىشود و چون قبل از دخول است عدّه هم ندارد و لذا ارث هم نمىبرد .\r\n\r\nارث زوج و زوجه\r\nس 1 - مردى زنى را عقد موقّت كرده و مدّت را فراموش نموده بعد مرد و يا زن فوت نمود ، آيا از يكديگر ارث مىبرند و آيا بچّه‌هاى اين زن صيغه‌اى كه از شوهر قبل هستند از اين شوهر ارث مىبرند ؟\r\nج 1 - اگر مقصود از اين جمله اين باشد كه مدّت را در عقد فراموش كرده تبدّل عقد به دائم مشكل است و لذا بايد در مسئله ارث هم مصالحه گردد و بچّه‌هائى كه از شوهر ديگر دارد ، از اين شوهر ارث نمىبرد و اگر مقصود اين باشد كه مدّت را بعد از عقد فراموش كرده در اين صورت ارث بردن وجهى ندارد زيرا در عقد موقّت توارث نيست مگر آن كه در عقد شرط كرده باشند .\r\nس 2 - شخصى از دنيا رفته و غير از زوجه وارث ديگرى ندارد ، حكم اموال او چيست ؟\r\nج 2 - ربع اموال بر حسب تعيين شارع متعلق به زوجه است و بقيّه به امام عليه السلام مىرسد .\r\nس 3 - اگر زوج مرتدّ ملّى شود و ارتداد او بعد از دخول باشد آيا پس از قتل يا فوت او در زمان عدّه زوجه‌اش ، يا پس از عدّه زوجه‌اش ، زوجه مسلمان او ، از او ارث مىبرد ؟\r\nج 3 - اگر مرگ قبل از انقضاء عدّه واقع شود ارث مىبرد .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nس 4 - اگر زوج ، مرتدّ فطرى شود آيا زوجه او از او ارث مىبرد ؟\r\nج 4 - زوجه مسلمان از زوج مرتدّ به ارتداد فطرى ارث مىبرد اگر مرگ قبل از انقضاء عدّه صورت بگيرد .\r\nس 5 - اگر زوجه مرتدّ فطرى يا ملّى شود و ارتداد او بعد از دخول باشد در صورت فوت او در زمان عدّه يا پس از انقضاء عدّه ، زوج مسلمان از او ارث مىبرد ؟\r\nج 5 - زوج مسلمان از زن مرتدّه ارث مىبرد .\r\nس 6 - زن حامله‌اى با جنينى كه روح در آن ولوج كرده در تصادفى كشته شده است سهم شوهر ( پدر جنين ) از ديه چقدر است و آيا مىتوان گفت به دليل اينكه جنين عضوى از بدن مادر محسوب مىشود سهم شوهر ( پدر جنين ) از ديه جنين يك چهارّم است ؟\r\nج 6 - سهم ارث پدر نسبت به جنين ربطى به سهم مرد از زن ندارد و ارث پدر نسبت به جنين همان است كه پدر از فرزند با حالات مختلف ارث مىبرد .\r\nس 7 - با عنايت به سئوال قبل كه پدر وصيت كرده كه مادر ما بايد در منزل سكونت داشته باشد تا زمان حيات حال اگر طبقه دوّم منزل را اجاره داده باشيم آيا از اين كرايه منزل هم مادر ما ارث مىبرد يا خير در ضمن مادر ما از اين منزل يك دانگ شريك مىباشد ؟\r\nج 7 - مادر يك هشتم از كرايه را ارث مىبرد و اضافه بر اينكه به نسبت به يك دانگ هم از كرايه به مادر مىرسد .\r\nس 8 - در قريه‌اى كه قسمتى از آن در دامنه كوه است و آب آن را فرا نمىگيرد و قسمت ديگر هم آبگير و مزروعى است آن قسمت را كه در دامنه كوه بوده اهالى قريه مسطح نموده و در آن خانه بنا كرده‌اند ولى تمام آنها از اراضى دائره و باير ، مشهور به موقوفه است در اين صورت زن كه هشت يك بر است از كليه متصرفى اعمّ از خانه و غيره ارث مىبرد يا خير و همچنين وقف جبال كه باير و حاصلخيز نيست صحيح است يا فقط اراضى مزروعه بايد متعلّق وقف باشد و در مندرجات وقفنامه هم اشاره به زمينهاى مزروعى است ؟\r\nج 8 - البته اگر زمين باير و داراى استفاده باشد مثل آنكه مرتع باشد و يا از شن و ماسه زمين استفاده مىشود ، وقف اشكال ندارد ولى زن از اصل زمين ارث نمىبرد اضافه بر اينكه زمين مذكور وقف است و لذا به ارث نمىرسد پس زن از اصل زمين\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nبه هيچ نحو ارث نمىبرد مگر آنكه زمين دستدارمى داشته باشد كه ارث مىبرد .\r\nس 9 - اگر كسى در زمان اصلاحات اراضى زمينى را از ارباب خريد و بعد وصيّت كرد كه چون اين زمين ارباب رعيتى است زن من هم از آن ارث ببرد آيا اين نحوه وصيّت نافذ است يا خير و بفرمائيد كه راه حلّ شرعى چيست ؟\r\nج 9 - چون اصل زمين را خريده و ارباب هم اعلام رضايت نموده ، زن از اصل زمين ارث نمىبرد و اگر واقعاً اصل زمين را نخريده بلكه دست دارمى و حقّ استفاده از زمين را خريدارى نموده در اين صورت زن به نسبت حقّش ارث مىبرد بنابراين وصيّت موصى براى ارث بردن زن از زمين نافذ نيست مگر آنكه از ثلث به زن بدهند آن هم نه به عنوان سهم الارث و يا آنكه به عنوان تبديل ارث به قيمت كه جهت قيمت ، زمين را به زن آن هم با اجازه ورثه بدهد .\r\n\r\nمسائل تقسيم مال ارثى صغار\r\nس 1 - شخصى در حال صغيرى پدرش را از دست داد اموال پدر را تقسيم كردند آيا اين شخص بعد از آن كه كبير شد مىتواند ادّعاى اموال كند ؟\r\nج 1 - اگر تقسيم به مصلحت صغير بوده و با نظر قيّم واقع شده باشد ديگر حقّ اعتراض ندارد .\r\nس 2 - با وجود وارثين صغير آيا مىشود اموال متوفّى را بين ديگر ورّاث باقيمانده تقسيم كرد ؟\r\nج 2 - مال متعلق به تمام ورثه است و تقسيم در صورتى كه حقوق صغار طبق سهم شرعيّشان داده شود ، اشكال ندارد .\r\nس 3 - بعضى از وارثين مكلّف تحت نام سرپرستى صغار مىخواهند اموال را حيف و ميل كنند ، تكليف چيست ؟\r\nج 3 - تضييع و دخل و تصرّف در اموال صغار حرام است و برادر و خواهر نسبت به صغار هيچگونه ولايتى ندارند .\r\n\r\n","description":"","footnote":"","page_name":" 468 ","page_number":468},
  {"content":"\r\n\r\n\r\nارث در جهيزيّه و مهريّه\r\nس 1 - جهيزيّه دخترى كه شوهر كرده ، پس از مرگ دختر از آنِ كيست بر فرض اين كه داراى اولاد از همسرش مىباشد آيا از آنِ ورثه است يا از آنِ پدر و مادر ؟\r\nج 1 - بستگى به نحوه پرداخت جهيزيّه دارد اگر پدر و مادر به او بخشيده‌اند كه نوعاً اين چنين است ، جهيزيّه جزء تركه مىباشد و تمام ورثه طبق سهم خود ارث مىبرند .\r\nس 2 - آيا مهريّه زن جزء تركه او محسوب مىشود و آيا شوهر از آن ارث مىبرد ؟\r\nج 2 - بلى جزء ماترك زن است و ورّاث او ارث مىبرند هر چند شوهر باشد .\r\nس 3 - هرگاه مهريه زنى غير از وجه نقد باشد همانند سفر حجّ ، تعليم قرآن يا كتابت و . . . . و قبل از رفتن به حجّ يا تعليم بميرد بفرمائيد :\r\nالف - آيا اين حقّ به ورثه مشاراليها منتقل و توسط آنها قابل مطالبه مىباشد ؟\r\nب - آيا مىتوان بين سفر حجّ يا تعليم در دو فرض قيام و عدم قيام به شخص تفاوتى قائل شد ؟ ( مثلًا گفته باشد من تو را به حجّ مىبرم يا تعليم مىكنم يا اينكه هزينه حجّ يا تعليم تو را مىپردازم )\r\nج - در صورت انتقال به ورثه نحوه استيفاء چگونه است ؟ ( مثلًا در حجّ آيا بايد فقط حجّ نيابتى انجام داد يا اينكه ورثه مىتوانند ما به الازاء مالى حجّ را مطابق سهم الارث خود تقاضا كنند )\r\nد - بطور كلّى هرگاه مهريه از جمله امور غير مالى باشد آيا قابليّت انتقال به ورثه را دارد ؟\r\nج 3 - الف - به ورثه منتقل خواهد شد .\r\nب - تفاوتى نمىكند و مبدّل به قيمت مىشود .\r\nج - اگر زن در زمان حيات ، حجّ بر گردن او مستقرّ گرديده باشد بايد ورثه به مقدارى كه امكان بجا آوردن حجّ نيابتى بلدى باشد ، از مرد بگيرند و براى او حجّ نيابتى بجا آورده شود و اگر حجّ مستقرّ نشده باشد ورثه هر كدام به قدر سهم خود از مقدارى كه مىتوان حجّ بجا آورده شود ارث مىبرند .\r\nد - قابليّت انتقال به مال را دارد .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nس 4 - آيا مهريه زن جزء تركه است يا خير و اگر جزء تركه باشد آيا شوهر مىتواند به نسبت سهم الارث خود از آن كسر و مانده مهريه را به ساير ورثه زن خود پرداخت نمايد ؟\r\nج 4 - مهريه زن جزء ماترك اوست و شوهر هم ارث مىبرد .\r\nس 5 - زنى فوت كرده مهريه و جهيزيه ماترك اوست ورثه او عبارتند از شوهر ، پدر ، مادر و يك دختر چگونه ماترك را تقسيم كنند ؟\r\nج 5 - يك چهارم اموال متعلّق به شوهر است و بقيّه اموال را پنج قسم مىكنيد و پدر يك قسم ، مادر يك قسم و سه قسم را دختر مىبرد .\r\n\r\nمسائل تقسيم اموال ارث\r\nس 1 - منزل مسكونى كه در اختيار اينجانب است آيا مىشود به اسم خانم كرد و زمينى كه دارم آيا مىشود آن زمين را براى ثلث خودم قرار دهم يا خير ؟\r\nج 1 - اگر در زمان حيات به خانمتان ببخشيد ، اشكال ندارد و زمينى كه داريد اگر از ثلث اموالتان كه به ارث گذاشته مىشود ، بيشتر باشد بايد با اجازه ورثه به عنوان خودتان وصيّت كنيد ولى اگر به حدّ ثلث باشد يا كمتر اشكال ندارد .\r\nس 2 - شخصى در موقع رفتن به مكّه يك دانگ از منزل مسكونى را كه چهار دانگ آن را به سيّد على سادات پور داده بود به مادر بنده كه سيّده بود بنام سهم سادات هديه كرد و يك دانگ از خانه را به ناپدرى بنده اهداء نمود حال بفرمائيد آيا مادر بنده از آن يك دانگ خانه سهم شوهر مرحوم خود ارث مىبرد يا خير ؟\r\nج 2 - از اصل زمين ارث نمىبرد ولى از ساختمان يك دانگ ارث مىبرد .\r\nس 3 - آيا در فرض مسئله بالا بنده و خواهرم از آن خانه كه يك دانگ سهم ناپدرى من مىباشد سهم مىبريم يا خير ؟\r\nج 3 - اگر ناپدرى شماست ، شما ارث نمىبريد .\r\nس 4 - با فرض سئوال 2 آيا بنده و خواهرم از مادرمان از آن يك دانگ خانه سهم مىبريم يا خير ؟\r\nج 4 - ارث مىبريد .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nس 5 - كسانى ملك خود را بين خود تقسيم مىكنند و هر كدام بالاى زمين خود را آباد و عمارت ساخته و درخت غرس مىنمايند و مدّت پنجاه سال يا بيشتر از اين تصميم گذشته است آنهايى كه ملك را تقسيم كرده‌اند فوت شده‌اند نوبت به اولاد مىرسد و حتّى نوبت به نوه‌ها مىرسد آيا آن تقسيم اشخاص متوفّى نافذ است يا وارثين مىتوانند از اوّل تقسيم نمايند ؟\r\nج 5 - تقسيم آباء و اجداد نافذ است و حقّ بر هم زدن آن را ندارند مگر با رضايت همه مالكين .\r\nس 6 - منزل مسكونى را زن و شوهرى با هم ساختند كه پدر و مادر طرفين در ساخت آن كمك كرده‌اند و بعد از ساخت زن فوت مىشود آيا سهم مرحومه بايد تفكيك شود و آن را به دخترش داد يا خير ؟\r\nج 6 - اگر زن و شوهر در خانه و وسايل آن شريك هستند فقط از سهم ميّت بايد قسمت شود و سهم مرد قسمت نمىشود .\r\nس 7 - شخصى چهار پسر و پنج دختر از يك زن و يك پسر از زن ديگرش دارد و زمين خود را براى چهار پسر خود هبه كرد و پنج دختر را از ارث محروم مىكند و پسر پنجمىاش را كه از زن ديگرش است از او هيچ اسمى برده نشده نه در بين دختران از ارث محروم شده و نه در بين پسران صاحب حقّ شده آيا اين پسر پنجمى از پدر ارث مىبرد يا خير ؟\r\nج 7 - اگر واقعاً در زمان حيات ، پدر تمام اموال را به پسران چهارگانه هبه نموده باشد و قبض و اقباض هم شده باشد و چيزى از اموال باقى نمانده باشد عملًا دختران و يك پسر چيزى نمىبرند ولى اگر وصيّت كرده باشد و نه هبه ، وصيّت در حدّ ثلث اموال نافذ است و بيش از ثلث را تمام ورثه ارث مىبرند و يا اگر بعد از هبه پدر مالى به دست آورده باشد ، تمام ورثه ارث مىبرند .\r\nس 8 - حدود يك قرن قبل در يكى از قريه‌هاى افغانستان شخصى بنام سيّد محمّد فرزند سيّد خواجه زندگى مىكرده كه از ايشان سه پسر بنامهاى سيّد ميرزا ، سيّد حيدرعلى و سيّد حسن باقى مانده و يكى از پسران بنام سيّد حيدر على در زمان حيات پدرش فوت نموده و از وى يك پسر بنام سيّد خداداد باقى مانده و يك دختر ( اين دختر حين فوت پدر هنوز به دنيا نيامده بود ) مرحوم سيّد محمّد زمينهاى خويش را طىّ يك سند در تاريخ\r\n\r\n","description":"","footnote":"","page_name":" 471 ","page_number":471},
  {"content":"\r\n\r\n1304 به سه تقسيم مساوى بين دو پسرش سيّد ميرزا و سيّد حسن و نوه‌اش سيّد خداداد تقسيم نموده است و اين سند هم موجود است بعدها كه سيّد محمّد فوت نمود و يكى ديگر از پسران وى مرحوم سيّد ميرزا نيز فوت مىنمايد پسر سيّد ميرزا يعنى سيّد عوض آخوند كربلايى بنا به تسلّط و نفوذى كه داشته تقسيم نامه جدّش را ناديده گرفته و قسمت مربوط به خداداد را ( يك سوّم مساوى بوده ) به چهار قسمت تقسيم نموده و سه قسمت آن را به سيّد خداداد واگذار و يك قسمت آن را خود و برادرانش تصرّف و به زمينهاى خويش ضميمه نمود حال بيان فرمائيد كه آيا سيّد عوض آخوند كربلايى مجاز بوده كه تقسيم نامه جدّش را ناديده بگيرد و آيا اكنون ورثه مرحوم سيّد خداداد مىتواند يك چهارّم از زمينهايشان را كه جبراً در تصرّف پسر عموهايشان قرار گرفته بازپس گيرد يا خير ؟\r\nج 8 - سيّد عوض حقّ تعرّض به مال ورثه سيّد حيدر را نداشته و بايد به آنها برگرداند و لذا ورثه سيّد خداداد مىتوانند مالى را كه در اختيار ورثه سيّد عوض قرار دارد پس بگيرند .\r\nس 9 - شخصى داراى دو فرزند پسر و دو فرزند دختر است اين فرد دو فرزند خود را بنامهاى زيد و هند در سنّ 6 ماهگى به علّت فوت همسرش به تهران برد و به مراكز مخصوص سپرد و ديگر هيچ خبرى از آنها ندارد حال اين مرد وصيّت كرده كه من تمام مخارج عروسى دختر ديگرم را مىدهم و در مقابل او از من ارث نبرد و اين دختر هم قبول مىكند و وصيّت نامه پدر خود را امضاء مىكند بعد از مدّتى فرزند مذكّر او هم فوت مىكند و بعداً دختر به اين وصيّت نامه اعتراض مىكند حال سئوال اين است كه ارث اين مرد چگونه تقسيم مىشود و آيا آن دو فرزند نامعلوم هم فى الواقع ارث مىبرند يا خير ؟\r\nج 9 - اگر اين دختر به صورتى امضاء كرده كه ديگر هيچ مالى از پدر به من نرسد حتّى اموالى كه بعد از امضاء ، پدر كسب كند و امضاء هم با رضايت انجام شد در اين دو صورت اموال بين پسر كه مرده و آن دختر و پسرى كه الان معلوم نيست كجا هستند ، تقسيم مىشود و سهم اين دو كنار گذاشته مىشود تا تكليف آنان روشن شود .\r\n\r\n","description":"","footnote":"","page_name":" 472 ","page_number":472},
  {"content":"\r\n\r\n\r\nارث پسر و دختر\r\nس 1 - اگر مادرى فوت كند و اموال او ثبت و صورتجلسه شود و تحويل پدر داده شود تا در هنگام ازدواج دختر تحويل او گردد آيا شرعاً جايز است ؟\r\nج 1 - اگر دختر صغيره نيست و اجازه تصرّف در اموال را مىدهد اشكال ندارد و اگر صغيره است تصرّف در اموال اشكال دارد مگر آنكه پدر ضمانت نمايد كه به صغيره ضررى در مورد اموال نخورد و از باب ولايت اجازه تصرّف بدهد .\r\nس 2 - شخصى مىگويد بعد از مردنم ارث دخترم را مطابق پسرم بدهيد آيا اين وصيّت به نحوى كه از ثلث برداشته شود صحيح است ؟\r\nج 2 - اگر سهم زيادى كه براى دختر وصيّت شده از ثلث اموال باشد و ثلث كفايت كند مىتوانند بردارند و اشكال ندارد و الّا بايد ورثه اجازه بدهند .\r\nس 3 - ورثه مرحوم پدر عبارتند از 5 پسر و يك دختر و همسر كه يك پسر و يك دختر از زن ديگر پدر ما مىباشد آيا در نحوه تقسيم ماترك تفاوتى است يا خير ؟\r\nج 3 - تفاوتى در نحوه تقسيم ماترك نيست و تمامى فرزندان و همسر ارث مىبرند و پسر دو برابر دختر ارث مىبرد و همسر يك هشتم .\r\n\r\nارث ورثه‌اى كه قبل از تقسيم اموال بعضى از ورثه فوت كنند\r\nس 1 - اگر وارثى بعد از آنكه مورّث فوت كرد حقّ خود را مطالبه نكرد ولى حقّ خود را مىخواهد و بنا به دلايلى مطالبه نمىكند آيا ورثهء اين وارث مىتوانند حقّ او را مطالبه كنند ؟\r\nج 1 - براى وارثين حقّ مطالبه وجود دارد .\r\nس 2 - اگر پدرى فوت نمايد و قبل از تقسيم اموال ايشان بين ورثه بعضى از ورّاث هم فوت نمايند آيا به وارثان ورثه فوت شده ارث پدر مىرسد يا خير ؟\r\nج 2 - به محض اينكه شخصى فوت مىنمايد اموال ميّت به ورثه تعلّق مىگيرد گرچه تقسيم نشود و لذا ورثه وارثان فوت شده از اموال پدر بزرگ به نسبت ارث مورّثشان ارث مىبرند .\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nس 3 - اگر خواهر در زندگى خود حقّ موروثى خود را از برادرش مطالبه نكند آيا اولاد خواهر مىتواند حقّ مادرش را از دائى خود مطالبه نمايد ؟\r\nج 3 - حقّ گرفتن براى بچّه‌هاى خواهر ثابت است .\r\n\r\nارث كسانى كه تقديم و تأخير فوت آنان معلوم نيست\r\nس 1 - پدر و برادرمان در زير آوار جان سپردند وضعيت ارث آنها چگونه است ، لازم به توضيح است كه هم پدر و هم برادرمان داراى فرزند هستند ؟\r\nج 1 - در فرض سئوال ، اوّل بايد پدر را زنده فرض كنيم كه از پسرش ارث به سهم الارث خود ببرد و بعد پسر را زنده فرض كنيم كه از پدر به مقدار سهم الارث ، ارث ببرد لازم به ذكر است كه پدر و پسر از همديگر در مقدارى كه از همديگر ارث برده‌اند ارث نمىبرند بلكه از اصل مال ارث مىبرند و بعد از آن كه هر كدام از ديگرى ارث بردند ورثه هر كدام از موّرث خود ارث مىبرند مثلًا بچّه‌هاى پدر از مال ، و هر مقدارى كه از پسر ارث برده ، ارث مىبرند و بچّه‌هاى برادرتان هم از پدرشان هم از مال او و هر مقدارى كه از پدر ارث برده ، ارث مىبرند و شما كه برادر او هستيد از برادرتان ارث نمىبريد زيرا فرض اين بود كه برادرتان فرزند دارد و شما از طبقه دوم ارث هستيد و لذا ارث نمىبريد .\r\nس 2 - زيد داراى عيال و هشت اولاد است كه چهار تا پسر و چهار تا دختر مىشود يكى از دختران ازدواج نموده داراى فرزند پسر است همچنين زيد داراى خانه است در مسافرتى زيد با عيال و يك پسر و چهار دختر و نوه دخترى خود بر اثر تصادف كشته مىشوند با توضيح اين كه زيد با عيال و پسرش در دم كشته مىشوند و در راه بيمارستان يكى از دخترها و در بيمارستان دختر ديگر و روز بعد دختر سوّمى با نوه زيد و دختر چهارّمى نيز چند روز بعد فوت نموده است ، بنابراين در حال حاضر براى زيد سه پسر و دامادش بعنوان وارث باقيمانده است بفرمائيد مايملك زيد و ديه چگونه تقسيم مىشود و تكليف دخترى كه ازدواج كرده و از شوهرش مهريّه را طلب دارد ، چه صورت دارد ؟\r\nج 2 - اگر امكان دارد علم پيدا كنيم كه زيد و همسرش و پسر ، كدام زودتر مرده‌اند بايد طبق قواعد شرع آن كس كه بعد مرده از آن كس كه زودتر مرده\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nاست ارث ببرد ، طبق سهام طبقات الارث و اگر يقين پيدا كنيم كه همه با هم مرده‌اند چهار دختر و سه پسر بازمانده در هنگام مرگ آنها ارث مىبرند ولى اگر ندانيم كدام زودتر مرده‌اند اينجا بايد اوّل پسر را مرده فرض كرد و پدر را زنده ، كه پدر از پسر ارث ببرد و بعد پسر را زنده فرض كرد و پدر را مرده كه پسر از پدر ارث ببرد به مقدار سهم الارث ، و در مورد مادر و پسر و زن و شوهر هم به همين صورت يك مرتبه اوّلى و مرتبه ديگر دوّمى را زنده فرض كنيم كه ديگرى از او ارث ببرد و لازم به ذكر است در آن مقدار كه از همديگر ارث برده‌اند ديگرى از آن مقدار ارث نمىبرد و در صورت توارث ، بقيّه ورّاث طبق سهم ارث خود مىبرد و امّا در مورد دختر كه در بين راه مرده او از پدر و مادر ارث مىبرد و سه دختر ديگر و سه برادر از او ارث مىبرند و دختر دوّم از پدر و مادر و خواهر ارث مىبرد و بازماندگان از او ارث مىبرند ، خواهر سوّم از پدر و مادر و خواهرانى كه قبل از او فوت كرده‌اند ارث مىبرد و سه برادر و يك خواهر از او ارث مىبرند امّا خواهر چهارّم كه داراى شوهر است در فرضى كه بچّه آنها داراى مال است از بچّه و پدر و مادر و خواهران خود ارث مىبرد و بعد نصف ماترك اين خانم را شوهر ارث مىبرد و بقيّه بين برادران تقسيم مىشود ، در مورد مهريّه هم نصف مهر را شوهر به ورثه خانم كه برادران هستند بايد بدهد ، در مورد ديه هم اگر طورى تصادف شده كه فرض ديه لازم مىآيد در تقسيم آن ، همان مسائلى كه در ارث گفته شده تقسيم مىشود .\r\n\r\nمحروم كردن بعضى از ورثه\r\nس 1 - شخصى فوت شده و پنج فرزند دارد چهار تا از فرزندان كه از يك مادر مىباشند از ثمره و غير ثمره درختان پدر استفاده مىكنند و براى يكى از فرزندان پسر كه از يك مادر ديگر است هيچ حقّى قائل نمىشوند ، آيا اين درختان براى همه فرزندان است يا براى آن چهار نفر ؟\r\nج 1 - پدر حقّ ندارد هيچكدام از ورثه را از ارث محروم كند و اموال باقيمانده متعلّق به تمامى فرزندان است و بين آنها تقسيم مىشود .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\n\r\nارثهاى باطل\r\nس 1 - زمينى به عنوان عصبه در زمان حكومت ظاهر شاه يا داود شاه كه در مذهب سنّيهاست گرفته شده و در مذهب ما عول و تعصيب نيست آيا فعلًا مىتواند پس بگيرد ؟\r\nج 1 - مىتواند پس بگيرد .\r\n\r\nمتفرّقات ارث\r\nس 1 - پولى كه از بابت ديه بخاطر كالبد شكافى يا برداشتن عضوى از ميّت گرفته مىشود آيا ورثه مىتوانند آن را بردارند و بين خود تقسيم كند ؟\r\nج 1 - ديه را در راه خيريّه خود ميّت صرف نمايند و ورثه حقّ برداشتن آن را ندارند .\r\nس 2 - حقوقى كه بعد از مرگ كارمند به همسر او مىدهند آيا همسر مىتواند همه حقوق را تصرّف كند يا جواز تصرّف در يك هشتم را دارد ؟\r\nج 2 - بستگى به نظر اعطا كنندگان دارد و ظاهراً اين حقوق ، متعلق به همه ، اعم از همسر و فرزندان تحت تكفّل مىباشد .\r\nس 3 - آيا كسى مىتواند شخصى را از حقّى كه دارد سلب كند مثلًا پدر ارث پسر را ؟\r\nج 3 - كار خوبى نيست ولى در حال حيات ، هر كس اختيار مال خود را دارد .\r\nس 4 - اگر كسى بميرد ، رفتن به منزل او براى فاتحه خواندن در حالى كه بچّه‌هاى او نابالغ هستند ، چه حكمى دارد و بر فرض عدم جواز توقّف ، اگر تسليت گويندگان بعوض مقدار توقّف پولى را به يتيمان بدهند آيا توقّف جايز است ؟ و حكم افرادى كه به منزل او جهت حفظ جان و مال مىروند ، چگونه است ؟\r\nج 4 - رفتن به خانه يتيمان در غير حالت ضرورت بدون جبران كردن آن به دادن چيزى براى غير مادر ، خالى از اشكال نيست خصوصاً اگر مستلزم اضرار به مال آنها باشد ولى اگر ضرورت اقتضاء كند مادر آنها و يا كسى كه حفاظت آنها را به عهده دارد مىتواند رفت و آمد كند كه در اين صورت جايز است بلكه در بعضى موارد لازم مىباشد .\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nس 5 - بعضى مىگويند دختر حقّ دخالت در اموال موروثى پدر را ندارد و تصميم گرفتن با پسر است ، وظيفه چيست ؟\r\nج 5 - دختر و پسر در مسئله گرفتن حقوق مخصوص خود مساوى هستند و بايد حقوق آنها طبق تقسيم شرعى داده شود .\r\nس 6 - پدرى فوت مىكند كه چهار فرزند اعمّ از سه پسر كه هر سه صغيرند و يك دختر دارد و زن متوفّى هم ارث‌بر اوست منزل مسكونىاى دارد كه بعد از چند سال بوسيله برادران تخريب مىشود و برادران و مادر جهت ساختمان منزل كمكهاى متفاوتى مىكنند و مقدارى هم پدر پول نقد دارد كه توسط قيّم شرعى و قانونى بچّه‌ها خرج جهيزيّه خواهر مىگردد و حال آن كه پسرها در آن زمان صغير بوده‌اند بفرمائيد وضعيت ارث و نحوه مالكيّت ساختمان جديد البناء چگونه است ؟\r\nج 6 - تمامى ورثه از خانه قديمى به نسبت سهمشان ارث مىبرند و مادر از ساختمان خانه قديمى ارث مىبرد كه بايد قيمت يك هشتم ساختمان قديمى محاسبه شود و به او داده شود و امّا بعد از تخريب و ساخته شدن خانه جديد هر كدام از فرزندان كه بيشتر پول داده‌اند به همان سهم به قيمت فعلى متعلق به آنهاست و مادر هم كه با قالىبافى كمك به ساختمان منزل كرده به همان نسبت به قيمت فعلى از آنِ مادر است ولى اصل زمين كه عرصه ناميده مىشود ، به نسبت سهم الارث بين فرزندان اعمّ از دختر و پسر تقسيم مىگردد و مادر از زمين ارث نمىبرد و پولى كه از پدر مانده و صرف دختر شده سهم تمام ورثه بوده كه بايد رضايت مادر و فرزندان مخصوصاً فرزندانى كه در آن زمان صغير بوده‌اند ، تحصيل گردد مگر وصيّت براى جهيزيّه شده باشد و از ثلث مال كمتر باشد .\r\nس 7 - تكليف اموال اشخاص مفقودالاثر چيست ؟\r\nج 7 - تا زمانى كه حكم به موت نشده باشد اموال متعلق به خود مفقودالاثر است و بعد از آن كه حكم به موت او شد بين ورثه تقسيم مىشود .\r\nس 8 - آيا زن كارمندى كه همسرش فوت كرده غير از ارث حقّ ديگرى دارد ؟\r\nج 8 - بايد مقدار سرمايه‌اى كه زن در خانه آورده تخمين و نسبت سنجى شود و به نسبت معيّن شده قبل از تقسيم اموال به زن برسد و بعد اموال تقسيم گردد .\r\n\r\n","description":"","footnote":"","page_name":" 477 ","page_number":477},
  {"content":"\r\n . \r\n","description":"","footnote":"","page_name":" 478 ","page_number":478},
  {"content":"\r\n\r\n\r\nمسائل قضا\r\n\r\nاحكام قضا\r\nس 1 - مصالحه چيست و آيا قاضى محكمه نيز نقشى در اين مصالحه مىتواند داشته باشد يا بايد هيچگونه مداخله‌اى ننمايد و اصولًا چنانچه طرفين با هم مصالحه ننمايند تكليف دادگاه چيست ؟\r\nج 1 - در صورتى كه خود طرفين رضايت به مصالحه داشته باشند ، خود مصالحه نمايند والّا قاضى با در نظر گرفتن شرايط ، حكم به مصالحه مىنمايد و شرايط مصالحه را خود معيّن كند و الزام به عمل كند .\r\nس 2 - با توجّه به جريان قاعده قرعه در شبهات موضوعيّه بفرمائيد الف - آيا اين قاعده به امور حقوقى اختصاص دارد يا شبهات موضوعيّه در امور جزائى را نيز در بر مىگيرد ؟ ( به عنوان مثال در موردى كه علم اجمالى به وجود قاتل بين دو يا چند نفر باشد آيا مىتوان با تمسّك به قرعه حسب مورد ، حكم قصاص يا ديه را اجراء نمود )\r\nج 2 - هر چند بعضى از فقهاى بزرگوار فتوا داده‌اند كه قرعه در مسائل جزائى هم جارى است ولى به نظر مىرسد جريان نداشته باشد زيرا خلاف احتياط است و قاعده درء حاكم است و در مثالى هم كه عنوان شده قاعده درء اقتضاء عدم اجراء قصاص مىكند .\r\nس 3 - درباره قاعده درء بفرمائيد :\r\nالف - آيا اين قاعده به باب حدود اختصاص دارد يا شامل ابواب قصاص ، ديات و تعزيرات نيز مىشود ؟\r\nب - معيار در عدم اجراى حدّ چيست ؟ ( شكّ در حليّت ، توّهم جواز عمل ، صرف ظنّ به اباحه ، ولو غير معتبر ، يا عدم علم به حرمت )\r\nج - محل عروض شبهه در قاعده درء كيست ؟ قاضى ، مرتكب عمل يا هر دو\r\nد - آيا شبهات موضوعيّه ، حكميّه ، شبهه عمد و غير عمد ، اكراه ، اجبار ، نسيان و . . .\r\nمشمول اين قاعده مىشود ؟\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nه - در فرض شمول شبهات حكميّه آيا بين جاهل قاصر و مقصّر تفاوتى وجود دارد ؟\r\nج 3 - الف - به نظر ما قاعده درء اختصاص به حدود ندارد و ملاك آن در تمامى ابواب ذكر شده وجود دارد .\r\nب - مىتواند تمام موارد مذكور صدق شبهه كند .\r\nج - محلّ عروض شبهه ، هم مىتواند نزد قاضى و هم نزد مرتكب عمل باشد ولى شبهه عندالقاضى بايد ثابت گردد و چه بسا شبهه نزد مرتكب عمل باعث شبهه نزد قاضى هم مىگردد .\r\nد - تمام موارد مذكور مشمول اين قاعده مىگردد الّا اكراه و اجبار كه اگر مثلًا مكرهاً و يا بالاجبار كسى ديگرى را به قتل برساند او كشته مىشود هر چند اكراه و اجبار هم باشد ولى مادون قتل مشمول قاعده مىشود .\r\nه - به نظر ما جاهل مقصّر مثل عامد است .\r\nس 4 - چنانچه بنا به مصالحى دولت جمهورى اسلامى ايران ناچار به انعقاد قراردادى با يك كشور غيراسلامى مبنى بر مبادله محكومين به زندان باشد ( به اين معنى كه جمهورى اسلامى متعهّد شود محكومين به زندان تابع آن كشور را براى تحمّل حبس تحويل كشور متبوع دهد تا ادامه حبس در آنجا صورت گيرد و زندانيان تابع كشور ايران را جهت ادامه حبس در ايران تحويل بگيرد ) بفرمائيد :\r\n1 - در مورد مجرمين ايرانى ، با توجّه به صدور احكام حبس توسط دادگاههاى غير اسلامى آيا از نظر شرعى احكام صادره از سوى آنها براى محاكم قضائى ايران قابليت اجراء دارد يا خير ؟\r\n2 - در صورت عدم قابليت اجراء بفرمائيد :\r\nالف - آيا اصولًا دادگاههاى ما مكلّف به محاكمه مجدّد و صدور حكم بر اساس قوانين جمهورى اسلامى ايران مىباشند يا خير ؟\r\nب - با توجّه به ضرورت انعقاد چنين قراردادى شيوه‌اى را كه مغاير موازين شرع نباشد ارشاد فرمائيد ؟\r\n3 - در صورت قابليت اجراء با توجّه به اينكه مجازات جرائم ارتكابى در كشور غير اسلامى تنها زندان مىباشد ولى از ديدگاه مقرّرات جمهورى اسلامى داراى صورتهاى مختلف ذيل است تكليف چيست ؟ آيا حاكم شرع مىتواند صورتهاى ذيل را به حبس تبديل نمايد :\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nالف - مجازات جرم ارتكابى حدّ شرعى است .\r\nب - مجازات جرم ارتكابى ديه است .\r\nج - مجازات جرم ارتكابى حبس است .\r\nد - مجازات جرم ارتكابى تعزير غير حبس است .\r\nه - مجازات جرم ارتكابى قصاص است .\r\nو - عمل ارتكابى جرم محسوب نمىشود .\r\n4 - در مورد مجرمين خارجى ، در صورتى كه تبعه كشور ديگر در جمهورى اسلامى مرتكب جرم گرديده و هم اكنون مجازات را حبس مىگذراند ، آيا از نظر شرعى ، جمهورى اسلامى مىتواند فرد محكوم را قبل از استيفاى كامل مجازات به كشور متبوع بسپارد تا ادامه حبس در آنجا صورت گيرد يا خير ؟\r\n5 - اگر يك كشور مسلمان طرف قرارداد باشد ، آيا حكم مسئله تغيير مىكند يا خير ؟\r\n6 - آيا رضايت و عدم رضايت محكومين در موارد فوق تأثير دارد يا خير ؟\r\nج 4 - اين گونه قراردادها تا حدّ امكان نبايد منعقد گردد زيرا در بسيارى از موارد موجب وهن عزّت اسلامى و احكام شرع مقدّس خواهد بود .\r\nج 1 - به طبع اوّليه احكام صادره از دادگاههاى غير اسلامى قابليت اجراء ندارد مگر تعهّدنامه‌اى كه بين دو كشور امضاء مىشود ، ايران را مجبور به اجراء احكام آنها كند كه با اين فرض دو صورت مىتواند داشته باشد .\r\n1 - حكم صادره طبق احكام شرعى حكم شده باشد كه اجراى آن با ثبوت جرم اشكال ندارد .\r\n2 - حكم صادره از نظر شرعى صحيح نباشد كه در اين صورت قابليت اجراء ندارد .\r\nج 2 - الف - در حقوق الناس در صورت تقاضاى رسيدگى از جانب صاحب حقّ بايد رسيدگى شود و حقوق اللّه در صورت حاصل شدن شرايط از قبيل بينّه يا اقرار رسيدگى انجام گردد .\r\nب - دولت مىتواند به عنوان مُمَهِّد نه به عنوان مجرى حكم عمل كند كه تعهّد نمايد زندان و غذا و وسايل آسايش زندانى و مأمور جهت نگهدارى او را آماده كند اين تمهيدات جهت عمل به قرارداد انجام گيرد نه براى اجراء حكم .\r\nج 3 - به نظر ما تبديل صور مذكور جايز نيست .\r\nج 4 - در مورد اتباع بيگانه شرع مقدّس ، حاكم اسلامى را مخيّر نموده كه در\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nدادگاههاى اسلامى محاكمه گردند و يا به ملّت خود آنها تحويل شوند تا طبق قوانين خودشان محاكمه گردند و لذا اجراء مجازات در كشور خودشان مانع ندارد .\r\nج 5 - تفاوت ندارد .\r\nج 6 - تفاوت ندارد .\r\nس 5 - با توجّه به اصل 167 قانون اساسى جمهورى اسلامى ايران قاضى مكلّف است طبق قانون عمل كند نه بر مبناى اجتهاد شخصى و از طرفى قضات مأذون فعلى در واقع قاضى شرع مذكور در فقه نبوده و تقريباً كار قضائى حالت كارشناسى داشته و از باب تطبيق موضوع بر قوانين مقرّره مىباشد و با پيشرفت روزافزون حضور زنان در مسائل و علوم مختلف ، از جمله حقوق به عنوان ابزار اساسى در مسائل قضائى كنونى ، بفرمائيد :\r\nالف - آيا در نظام قضائى موجود ، ذكوريّت شرط لازم براى تصدّى امر قضا مىباشد ؟\r\nب - آيا زنان مىتوانند به عنوان قاضى تحكيم عهده‌دار فصل خصومت شوند ؟\r\nج - با توجّه به اينكه امروزه غالباً رسيدگى به دعاوى دو مرحله‌اى است ( مرحله بدوى و تجديد نظر ) و در مرحله بدوى ، قاضى اصدار حكم مىكند به خلاف مرحله تجديد نظر كه در بسيارى موارد صرفاً كار آنها رسيدگى شكلى است ، يعنى بررسى حكم صادره از لحاظ مطابقت و يا عدم مطابقت با قانون موضوعه ، در اين صورت آيا زنان مىتوانند به عنوان قاضى تجديد نظر انجام وظيفه نمايند ؟\r\nد - با توجّه به اينكه در احكام قابل تجديد نظر ، رأى قاضى در دادگاه بدوى قطعى نيست و در صورت اعتراض هر يك از طرفين ، دادگاه تجديد نظر نيز بايد رأى صادره را از لحاظ شكلى و در مواردى از لحاظ ماهوى رسيدگى كند ، آيا در اين گونه موارد مىتوان از زنان در دادگاه بدوى به عنوان قاضى استفاده كرد ؟\r\nه - اگر ذكوريّت در قضا شرط باشد با توجّه به اينكه در مسائل اختصاصى زنان شهادت آنان معتبر بوده و قاضى نيز بر اين اساس حكم مىدهد ، آيا مىتوان گفت زنان در اين موارد حقّ قضا دارند ؟\r\nج 5 - آنچه از لسان اخبار و اجماع منقول و محصّل به دست مىآيد عبارت است از اينكه : تصدّى امور قضا اختصاص به رجال دارد و لذا فروعى كه ذكر شده هيچكدام نمىتواند دليل بر جواز تصدّى زنان در امور قضا گردد و لو آنكه قضاوت به معناى صدور حكم از روى استنباطات شرعيّه نباشد .\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nس 6 - آيا ايمان ( شيعه دوازده امامى بودن ) در قاضى مأذون شرط است ؟\r\nج 6 - ايمان در قاضى مأذون براى قضاوت بين اماميّه شرط است .\r\nس 7 - در چه مواردى قضات سنّى مأذون مىتوانند براى اهل سنّت قضاوت كنند ؟\r\n( حدود ، قصاص ، ديات ، تعزيرات ، احوال شخصيه )\r\nج 7 - براى قضاوت بين اهل سنّت مىتواند قاضى سنّى طبق موازين خودشان حكم نمايند .\r\nس 8 - اگر مستأجرى ، ملك را بعد از انقضاء مدّت اجاره تخليه ننمايد ، آيا مىتوان او را با تعزير يا حبس و . . . وادار به تخليه نمود يا خير ؟\r\nج 8 - بايد حكومت اقدام به تخليه نمايد و تعزير جايز نيست مگر آن كه مستأجر جرمى مرتكب شده باشد كه در آن صورت تعزير اشكال ندارد .\r\nس 9 - همان طورى كه مسستحضريد تعزيرات بيد الحاكم است آيا حدّاقلّ تعزيرات مثلًا يك ضربه شلّاق است يا اقلّ معتدٌّ به است ، چگونه بايد عمل نمود ؟\r\nج 9 - تعزير طبق صلاحديد حاكم است كه نسبت به جرم و جانى تفاوت مىكند ولى اقلّ مراتب آن ، يك ضربه شلّاق است .\r\nس 10 - آيا در نگهدارى متّهم در حبس تعزيرى ( با قرار بازداشت ) حدّاقلّ و اكثرى معيار است يا مدّت زمان بيد الحاكم است ؟\r\nج 10 - به نظر ما حبس تعزيرى مشكل است و على فرض قبول حدّاقلّ و اكثرى وجود ندارد و به نظر حاكم شرع است .\r\nس 11 - شخصى با مراجعه به دادگاه مدّعى است كه بر اثر صدمه وارده توسط زيد مبلغ يك ميليون تومان هزينه دارو و درمان نموده است ، در حالى كه چهارصد هزار تومان ديه به او تعلّق گرفته و خواستار ششصد هزار تومان مابقى مىباشد ، آيا دادگاه تكليفى دارد ؟\r\nج 11 - بيش از ديه شخص جانى ، بدهكار نيست .\r\nس 12 - شخصى با مراجعه به دادگاه اعلام مىدارد براى خرج زيدى كه بر اثر ضربه به وى مجروح گرديده دويست هزار تومان خرج دارو و درمان نموده است ، آيا مىتوان از ديه مقرّره مبلغ فوق را كسر نمود يا خير ؟\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nج 12 - در صورتى كه با شخص مجنى عليه شرط كند كه بايد مقدارى را كه جهت معالجه او صرف نموده ، پس بدهد و يا آن كه در مواقع اضطرارى كه خوف فوت و يا ضرر بيش از حدّ نسبت به مجنى عليه مىشود ، مخارجى را كه جانى صرف مىكند با اين نيّت كه آن را پس بگيرد و يا آن كه عرف جامعه به گونه‌اى است كه معمولًا اين مخارج را از ديه كم مىكنند ، در اين موارد جانى مىتواند مقدارى را كه صرف نموده از ديه كسر نمايد .\r\nس 13 - اگر كسى از نفس شخصى ديگر كفالت نمود و متّهم فرار كرد آيا كفيل را مىتوان زندان نمود يا خير ؟\r\nج 13 - بلى در صورتى كه كفالت از نفس كرده باشد مىتوان كفيل را زندانى نمود .\r\nس 14 - فردى محكوم به اعدام شده و بخواهد عضو يا اعضاى بدن خود را به اشخاص مضطر هديه نموده و در قبال آن از حاكم شرع تخفيفى بخواهد ، آيا حاكم شرع مىتواند حكم اعدام او را تخفيف دهد و اگر حاكم شرع تخفيف از اعدام به محكوم شرط نمايد آيا اين شرط صحيح است ؟\r\nج 14 - هديه او اثرى ندارد بلكه بايد در هر جا به وظيفه عمل نمود و تخفيف در اين رابطه مشروعيّت ندارد پس شرطش هم نافذ نيست .\r\nس 15 - سرقت اطّلاعات سرّى كد شده و رمزدار از شبكه‌هاى كامپيوترى و يا كامپيوترهاى شخصى و كشف آنها چه حكمى دارد همين طور سرقت و فروش غير مجاز شماره‌هاى موبايل توسط آشنايى با تكنيك الكترونى مركزى آن چه صورت دارد و آيا با وجود ساير شرائط امكان اجراى حدّ سرقت وجود دارد ؟\r\nج 15 - مسلّماً سرقت اين گونه امور حرام است ولى اجراى حدّ سرقت در اين موارد محلّ اشكال است بلكه حاكم شرع مىتواند او را تعزير نمايد .\r\nس 16 - در تصدّى منصب قضا ، آيا قاضى لازم است خود را عادل بداند يا قضاوت نيز مثل امامت جماعت است كه اگر مأموم ، امام را عادل بداند بتواند امامت كند ؟\r\nج 16 - قبول قضاوت در صورتى است كه قاضى خود را عادل بداند .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nس 17 - به بعضى از زندانيها براى نجات از زندان پيشنهاد جريمه نقدى مىدهند ، آيا صحيح است ؟\r\nج 17 - اگر قانون اجازه بدهد ، اشكال ندارد زيرا از مسائل حكومتى است .\r\nس 18 - آيا بازداشت متّهم يا زندانى كردن او قبل از ثبوت محكوميّت جايز است ؟\r\nج 18 - در بعضى موارد مثل قتل ، بازداشت لازم است و در بعضى موارد هم جايز نيست .\r\nس 19 - ملاك اصلى تعزيرات در حكومت اسلامى چيست ؟\r\nج 19 - ملاك اين است كه حاكم شرع در موردى كه آن عمل حدّ معيّن شرعى ندارد ، تشخيص دهد كه مجرم بايد ادب شود يعنى تعزير گردد .\r\n\r\nعلم قاضى\r\nس 1 - چنانچه دليل اثبات جرم ، منحصر به نظريه كارشناس مانند كارشناس انگشت نگارى يا پزشك قانونى باشد بفرمائيد :\r\nالف - آيا از نظر شرعى چنين دليلى حجيّت دارد ؟\r\nب - در صورت حجيّت ، آيا دليل مستقلّى محسوب مىشود يا حجيّت آن منوط به داشتن شرايط بيّنه است ؟\r\nج 1 - الف - از نظر شرعى حجيّت ندارد مگر آنكه موجب يقين و اطمينان براى حاكم شرع گردد .\r\nب - در صورت يقين و اطمينان ، حكم علم قاضى را دارد و مسائل آن مترتّب است .\r\nس 2 - با توجّه به اوضاع و احوال شخصى و خانوادگى متّهم قصد مجرمانه‌اى از او در ارتكاب عمل به اثبات نرسيده آيا در اين صورت فرد متّهم داراى مسئوليت كيفرى است و بايد به مجازات مقرّر برسد يا خير ؟\r\nج 2 - اگر براى قاضى ثابت شود كه موارد ياد شده‌از مصاديق شبهه است احكام كيفرى مثل حدود و امثال آن جارى نمىشود و اگر از مصاديق شبهه نباشد كلّيه احكام كيفرى جارى است .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nس 3 - نظر مبارك را پيرامون علم قاضى از نظر الحاق به اقرار يا بيّنه بيان بفرمائيد و اگر علم قاضى طريق سوّمى مىباشد حكم عفو چگونه است ؟\r\nج 3 - قاضى مىتواند به علم خود عمل كند و علم قاضى حكم بيّنه را دارد نه اقرار و بعيد نيست قبول عفو ، مخصوص اقرار باشد .\r\nس 4 - نظر اسلام را پيرامون اعتبار اسنادى كه توسط دستگاههاى مدرن تهيّه مىشود مانند فاكس ، فيلم ، عكس ، نوار ضبط ، تلفنگرام ، زيراكس ، فتوكپى و . . . بيان فرمائيد كداميك مىتواند مستند حكم قاضى قرار گيرند و به عنوان مؤيّد تا چه حدّ قابل استناد مىباشند ؟\r\nج 4 - محلّ اشكال است مگر اين كه موجب علم قاضى شود و تزوير در او نشده و بتواند در آنها به صاحبش قطع پيدا كند .\r\n\r\nاقرار\r\nس 1 - ضرب و جرح متّهم قبل از صدور حكم بوسيله مأمورين براى گرفتن اقرار چه صورت دارد ؟\r\nج 1 - ضرب و شتم و شكنجه متّهم حرام است و عقوبت اخروى دارد و چه بسا موجب قصاص يا ديه مىگردد .\r\nس 2 - در مادّه 236 قانون مجازات اسلامى بيان شده است اگر كسى به قتل عمدى شخصى اقرار كرده و پس از آن ديگرى به قتل عمدى همان مقتول اقرار نمايد در صورتى كه اوّلى از اقرارش برگردد قصاص يا ديه از هر دو ساقط است و ديه از بيت المال پرداخت خواهد شد و اين در حالى است كه قاضى احتمال عقلائى ندهد كه قضيه توطئه‌آميز است .\r\nتبصره : در صورتى كه قتل عمدى بر حسب شهادت شهود يا قسامه يا علم قاضى قابل اثبات باشد قاتل به تقاضاى ولىّ دم قصاص مىشود حال بفرمائيد :\r\nالف - توطئه‌آميز نبودن اقارير چگونه محرز خواهد شد آيا اگر برادرى نسبت به قتل فردى ( بر خلاف واقع و فقط به جهت رهايى دادن برادر ديگرش كه متأهّل و داراى زن و فرزند است ) اعتراف و اقرار نمايد و بعداً برادر بزرگتر در اثر عذاب وجدان به قتل اقرار نمايد موضوع توطئه‌آميز خواهد بود يا خير ؟\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nب - توطئه‌آميز نبودن چه هنگام است آيا حتماً مىبايست بين اقرار كننده اوّلى و دوّمى تبانى قبلى صورت گرفته باشد يا به هر شكل ممكن با علم به حكم از سوى متّهمان مىتوان آن را توطئه‌آميز تلقّى نمود ؟\r\nج - آيا مىتوان اقرار كننده اوّلى را به لحاظ كتمان حقيقت و ادّعاى دروغ در دادگاه تعزير نمود يا خير ؟\r\nج 2 - الف - با فرض مذكور اقرار دوّم توطئه است .\r\nب - تبانى لازم نيست و اگر حاكم بداند كه اقرار دوّم نظر غير واقع دارد اقرار دوّم قابل اعتناء نيست .\r\nج - خير چون نصّ ، خالى از اين مورد است .\r\nس 3 - در مادّه 236 قانون مجازات اسلامى بيان شده است اگر كسى به قتل عمدى شخصى اقرار كرده و پس از آن ديگرى به قتل عمدى همان مقتول اقرار نمايد در صورتى كه اوّلى از اقرارش برگردد قصاص يا ديه از هر دو ساقط است و ديه از بيت المال پرداخت خواهد شد و اين در حالى است كه قاضى احتمال عقلائى ندهد كه قضيه توطئه‌آميز است .\r\nتبصره : در صورتى كه قتل عمدى بر حسب شهادت شهود يا قسامه يا علم قاضى قابل اثبات باشد قاتل به تقاضاى ولىّ دم قصاص مىشود حال بفرمائيد :\r\n1 - آيا اگر قتل غير عمد باشد ( خطاى محض يا شبه عمد ) نيز حكم مسئله همان خواهد بود يا خير ؟\r\n2 - چنانچه راه اثبات قتل غير از اقرار باشد فرد ديگرى به قتل همان مقتول اعتراف نمايد آيا حكم مسئله متفاوت خواهد بود در صورت تفاوت لطفاً علّت آن را بيان فرمائيد ؟\r\n3 - منظور از مراجعه و اقرار فرد ديگر چه هنگام است ؟ آيا همين كه اقرار عند الحاكم صورت گرفت و فرد ديگرى مراجعه نمود و فرد اوّليه از اقرارش عدول كرد قصاص و ديه از هر دو ساقط است يا حتماً مىبايست حكم شرعى به قصاص يا ديه صادر شده باشد آنگاه نفر دوّم اقرار نمايد تا ديه از بيت المال پرداخت شود ؟\r\nج 3 - 1 - اين حكم اختصاص به قتل عمد دارد .\r\n2 - بايد فرد اوّل اقرار كند و بعد از اقرار خود برگردد و لذا اختصاص به صورت اقرار دارد و موضع نصّ ، اين مورد است كه اكتفاء به نصّ مىشود .\r\n3 - تفاوتى نمىكند تا قبل از انجام قصاص اگر ديگرى اقرار كرد همين حكم جارى\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nاست .\r\nس 4 - اگر متّهمى در اثر سئوالات تلقينى يا اغفال يا اكراه و اجبار اقرار به جرم كند آيا چنين اقرارى فاقد اثر و ارزش اثباتى است يا اين كه داراى اثر و ارزش اثباتى مىباشد ؟\r\nج 4 - اقراراتى كه از روى اغفال يا اكراه يا اجبار انجام گيرد حجيّت ندارد ولى اگر از روى سئوالات تلقينى اقرار كند ، حجيّت دارد .\r\nس 5 - در هر صورت آيا طرح كننده سئوالهاى تلقينى يا اغفال كننده يا اكراه و اجبار كننده مرتكب عمل خلاف شرع مقدّس شده و مستحقّ مجازات مىباشند ؟\r\nج 5 - در مواردى كه اقرار حجيّت نداشته عامل به اين اقرار خلاف شرع انجام داده و بايد تعزير شود .\r\nس 6 - در مورد ارزش اثباتى چنين اقرارى آيا بين صورتى كه چنين اقرارى موجب علم و اقناع وجدانى شود با صورتى كه موجب علم و اقناع وجدانى نشود تفاوتى وجود دارد ؟\r\nج 6 - البته اقرارى كه از نظر شرعى حجيّت دارد چه موجب حصول علم شود يا نه حجيّت دارند ولى آنجا كه حجيّت ندارد اگر موجب حصول علم قاضى گردد از باب علم قاضى حجّت است نه از باب اقرار .\r\nس 7 - در مورد ارزش اثباتى چنين اقرارى آيا بين حقوق الناس و حقوق اللّه تعالى تفاوتى هست ؟ ( كه در حقوق الناس داراى اثر اثباتى باشد و در حقوق اللّه نباشد )\r\nج 7 - تفاوتى ندارد .\r\nس 8 - در صورتى كه چنين اقرارى ارزش اثباتى نداشته باشد آيا در عداد امارات و قراين قرار مىگيرد ؟\r\nج 8 - قطعاً از امارات نخواهد بود .\r\nس 9 - تعريف اقرار را از نظر فقهى بيان فرمائيد ؟\r\nج 9 - اقرار خبر دادن جزمى و قطعى به حقّى بر گردن خبر دهنده يا آنچه كه به موجب آن حقّى يا حكمى بر گردن خبر دهنده ثابت مىشود يا نفى حقّى را از خود كند و يا طورى خبر دهد كه به موجب آن حقّى يا حكمى را از خود نفى كند .\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nس 10 - مستندات حجيّت اقرار را از نظر شرعى بيان فرمائيد ؟\r\nج 10 - حكم عقل و روايات متعدّده .\r\nس 11 - آيا اقرار براى شنونده يا قاضى نوعاً علم عادى يا اطمينان پديد مىآورد ؟\r\nج 11 - اقرار نافذ است و لو آنكه علم آور نباشد .\r\nس 12 - آيا بيّنه نيز موجب علم عادى يا اطمينان براى شنونده يا قاضى هست يا آنكه موجب ظنّ و گمان است ؟\r\nج 12 - در بيشتر اوقات ظنّ آور است و اگر با شرائط باشد حجّت است و لو آنكه ظن هم نياورد .\r\nس 13 - اگر اقرار ايجاد علم عادى يا اطمينان مىكند چرا در مورد جرايمى مثل زنا يا لواط به يك بار اقرار قناعت نمىكنند ؟\r\nج 13 - اولًا علم آور نيست و ثانياً شرع مقدّس با در نظر گرفتن مصالح امر به تعدّد اقرار فرمودند نه از باب اينكه علم بياورد زيرا تعدّد در اقرار هم باعث علم نمىگردد .\r\nس 14 - آيا در جرايمى كه بيش از يك بار اقرار براى اثبات جرم در نظر گرفته شده است اگر اقرار به حدّ نصاب قانونى نرسد ( مثلًا در جرم زنا بجاى چهار بار كمتر از چهار بار اقرار كند ) مثلًا فقط يك بار اقرار نمايد امّا قاضى با همين يك بار علم به وقوع جرم از ناحيه اقرار كننده پيدا نمايد ، آيا علم قاضى در اين باره حجّت است و بايد طبق علم خود عمل كند هر چند چهار بار اقرار صورت نگرفته است يا اينكه در اين گونه موارد حتماً بايد اقرار به نصاب قانونى خود برسد تا جرم اثبات شود و بر اساس آن حكم صادر گردد ؟\r\nج 14 - حكم حاكم گاهى از روى ادّله اقرار يا بيّنه انجام مىگيرد ، بايد شرايط آن تمام شود ولى اگر علم پيدا كرد ديگر حكم حاكم مستند به اقرار نخواهد بود بلكه مستند به علم حاكم است كه يكى از راههاى اثبات موضوع است .\r\nس 15 - اگر كسى بر اقرار سابق خود اقرار كرد آيا اقرار سابق او كه بر آن اقرار كرده حجّت است يا نه ؟ چرا ؟\r\nج 15 - به نظر ما اقرار بر اقرار حجيّت ندارد در مثل حدود و قصاص ولى در مسائل مالى مىتواند اثر داشته باشد .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nس 16 - اگر كسى يا عدّه‌اى بر اقرار مدّعى عليه در زمان سابق وقوف يابند و بر چنين اقرار شهادت دهند آيا چنين اقرارى كه با شهادت ثابت شده براى قاضى حجّت است و مىتواند بر طبق آن حكم صادر كند يا خير چرا ؟\r\nج 16 - در مواردى كه اقرار به حدّ نفسه موضوعيّت دارد مانند حدود و قصاص ، شهادت بر اقرار كافى نيست ولى در مواردى مثل امور مالى مىتوان اثر را بار كرد .\r\nس 17 - اگر مدّعى عليه در زمان سابق بر حقّى يا جرمى اقرار كرده باشد و اين اقرار را در يك سند رسمى يا عادى نوشته باشد آيا با اين سند اقرار سابق مدّعى عليه ثابت مىشود يا نه و آيا در صورت ثبوت آن اقرار كه با اين سند ثابت شده حجّت است يا نه ؟\r\nچرا ؟\r\nج 17 - اقرار بايد در نزد حاكم شرع انجام گيرد و اين نوع اقرار نمىتواند چيزى را ثابت كند .\r\nس 18 - آيا نوار ضبط صوت حجيّت دارد يا خير يعنى اگر مدّعى عليه در زمان سابق به امرى اقرار كرده و اين اقرار در يك نوار ضبط شده باشد آيا وقوع اين اقرار در زمان سابق با اين نوار نزد قاضى ثابت مىشود يا نه و آيا در صورت ثابت شدن چنين اقرارى كه با نوار ضبط صوت ثابت شده براى قاضى حجّت است و مىتواند بر طبق آن حكم صادر كند يا خير ؟\r\nج 18 - اين نحوه اقرار نمىتواند مستند حكم حاكم شرع قرار گيرد مگر آنكه براى حاكم اطمينان حاصل گردد .\r\nس 19 - اگر اماره قضايى يا قرائن مفيد علم بر وقوع اقرار از مدّعى عليه در زمان سابق وجود داشته باشد آيا مىتوان چنين اقرارى را ثابت شده دانست و آيا در صورت اثبات مىتوان احكام شرعى و قانونى را بر اقرار سابق مترتّب كرد يا نه يعنى آيا چنين اقرارى نزد قاضى حجّت است يا نه چرا ؟\r\nج 19 - اگر براى حاكم شرع علم آور باشد علم حاكم شرع حجّت است نه اين نحوه اقرار .\r\nس 20 - آيا اگر اقرار سابق مدّعى عليه با علم قاضى ثابت شود چنين اقرارى براى قاضى حجّت است و مىتواند بر طبق آن حكم صادر كند يا خير ؟\r\nج 20 - اگر براى حاكم شرع علم آور باشد علم حاكم شرع حجّت است نه اين\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nنحوه اقرار .\r\nس 21 - آيا مخاطب ادّله اثبات دعوى ( از قبيل اقرار يا بيّنه ) قاضى است يا همه مردم به عبارت ديگر اگر اقرار يا بيّنه يا يكى ديگر از ادّله اثبات دعوى در خارج دادگاه اقامه شود آيا ساير مسلمانان ( غير از قاضى ) تكليف شرعى دارند كه از باب امر به معروف و نهى از منكر بر طبق آن دليل عمل كنند و در روابط صاحب دليل و طرف او دست به كار اجرايى بزنند يعنى مثلًا مقرّ به را از مقرّ بستانند و به مقرّ له بدهند يا نه چرا ؟\r\nج 21 - در موارد دعوى كه قاضى بايد حكم كند اقرار و بيّنه بايد نزد حاكم شرع انجام گيرد ولى در مواردى كه دعوى نيست اقرار شخص نافذ است .\r\nس 22 - اگر فرض كنيم كه مقرّ له در مقام تكذيب مقرّ برآيد و او را تكذيب كند در اين صورت چه بايد كرد آيا تكذيب كننده بهره‌اى از اين اقرار مىبرد يا نه و آيا اين اقرار به زيان مقرّ مذكور نافذ است يا خير ؟\r\nج 22 - به صورت ظاهر مقرّ له هيچ حقّى نسبت به مقرّ ندارد و لو آنكه مقرّ بين خود و خدا بايد اداء ذمّه نمايد .\r\nس 23 - اگر مقرّ له پس از آگاهى بر اقرار مقرّ آن اقرار را تكذيب كرده و سپس از تكذيب خود باز گردد و مقرّ را تصديق نمايد آيا اين تصديق بعد از تكذيب ، تكذيب را بىاثر مىكند و در نتيجه اقرار به حال مقرّ له سودمند مىافتد يا آنكه اين رجوع بعد از تكذيب عنوان انكار بعد از اقرار را دارد و شنيده نمىشود ؟ چرا ؟\r\nج 23 - اگر مقرّ له بعد از انكار مقرّ از حرفش برگردد و مقرّ هنوز به اقرار باقى باشد اقرار نافذ است .\r\nس 24 - اگر ادّعاى مدّعى مشتمل بر اقرار باشد در صورتى كه ادّعاى مذكور پس از رسيدگى ابطال شود آيا اقرارى كه ضمن آن بوده به حال خود باقى مىماند و نافذ است يا خير ؟ فرضاً اگر مردى دعوى زوجيّت زنى را مطرح كند اولًا خبر داده است كه به سود وى بر زوجه حقّى هست كه اين يك ادّعا است و ثانياً خبر داده كه زوجه را بر گردنش حقّى است مانند صداق و نفقه و غيره كه اين يك اقرار است حال در اين مثال اگر دعوى مذكور ابطال شود آيا اقرار زوج به زوجيّت آن زن تمام آثار مدنى خود را دارد يا خير ؟\r\nج 24 - در مواردى كه ذكر شد كه مبتنى بر اقرار است اثر بار مىشود مثل نفقه و\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nمهريه .\r\nس 25 - آيا در امور مدنى و همچنين در امور كيفرى انكار پس از اقرار شنيده مىشود يا خير ؟ چرا ؟\r\nج 25 - در امورى مانند حدود قبل از حكم حاكم شنيده مىشود ولى در غير اين امور شنيده نمىشود .\r\nس 26 - اگر كسى در دعوى فساد اقرارش را مطرح كند آيا اين دعوى قابل رسيدگى هست يا خير و دعوى فساد اقرار در چه صورتهاى قابل شنيدن است ؟\r\nج 26 - اقرار شخص مقرّ نافذ است و دعواى فساد مسموع نيست مگر آنكه براى حاكم ثابت شود كه اقرار او فاسد بوده مثل اينكه اقرار عن كراهة انجام شده باشد .\r\nس 27 - اگر اقرار كننده در دعوى فساد اقرار كند و دليل او اين باشد كه مقرّ له با اين دعوى موافق است و رجوع وى را از اقرار تائيد مىكند آيا اين دليل براى اثبات فساد اقرار كافى است و در دو حالت تكذيب و تصديق اقرار توسط مقرّ له اين سئوال را پاسخ دهيد ؟\r\nج 27 - دعواى فساد با نحو مذكور مسموع نيست .\r\nس 28 - آيا اقرار فقط به زيان اقرار كننده نافذ است و از اقرار او نبايد به شخص ثالث زيان برسد و آيا موردى وجود دارد كه از اقرار مقرّ به شخص ثالث زيان برسد ؟\r\nج 28 - اقرار فقط در آنجا مسموع است كه بر عليه خود مقرّ باشد نه ديگرى و اقرار بر ضدّ ديگرى ادعاء است كه بايد ثابت شود .\r\nس 29 - شرايط مقرّ چيست ؟\r\nج 29 - عاقل ، بالغ ، قاصد و مختار باشد .\r\nس 30 - اگر قصد جزء شرايط مقرّ است منظور از قصد چيست آيا منظور قصد تلفّظ و قصد معنى الفاظ است يا آنكه بايد علاوه بر آن قصد نتيجه هم داشته باشد يعنى اينكه هنگام اخبار و تلفّظ متوجّه باشد كه نسبت به چه چيزى اقرار مىكند ؟ آيا با توجّه به اينكه غالباً اقرار كنندگان در هنگام سخن گفتن به ويژه آنگاه كه روبروى قاضى قرار مىگيرند امساك دارند كه اقرار كنند و غالباً در حال غفلت و سبق لسان در دفاعيات خود به دام مىافتند\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nمىتوان گفت كه قصد نتيجه شرعاً نفوذ به اقرار نيست ؟ و همان قصد لفظ و قصد معنى لفظ كافى است ؟\r\nج 30 - در قصد همان مقدار كه قصد لفظ و معنا را داشته باشد كفايت مىكند و لو آنكه متوجّه نتيجه نباشد و لذا در فقه تصريح شده كه اگر از كلامش يك مطلبى استفاده مىشود همان كفايت مىكند .\r\nس 31 - آيا اقرار تلجئه يعنى اقرارى كه از روى اضطرار ( اضطرارى كه موجب صورت سازى در عمل حقوقى يا اخبارات مىشود ) صورت گيرد حجّت است يا خير مثلًا شخصى مبلغ گزافى از ديگرى طلب دارد و ستمگرى مىخواهد به ستم آن طلب را از وى بگيرد ناگزير بستانكار از روى تلجئه و مواضحه رسانى با مديون ذمّه او را ابراء كرده و اقرار به ابراء ذمّه مىكند تا ستمگر را از خود بگرداند آنگاه در دادگاه ثابت مىكند كه اين اقرار از روى تلجئه صورت گرفته است يعنى اقرار صورى بوده است آيا همانطور كه بيع تلجئه باطل است اقرار تلجئه هم باطل است يا خير ؟\r\nج 31 - اين نحوه اقرار ، اقرار نيست و وقتى در نزد حاكم شرع ثابت شد ، اقرار صورى است و به آن اقرار اعتناء نمىگردد .\r\n\r\nشهود\r\nس 1 - آيا ريش تراش مىتواند به عنوان شاهد و داور در دادگاهها در مورد قتل ، زنا ، طلاق و . . . . شهادت بدهد يا داورى نمايد ؟\r\nج 1 - در هر موردى كه شرط آن عدالت است اكتفاء به شهادت و داورى ريش تراش محلّ اشكال است .\r\n\r\nاحكام كودك و مميّز\r\nس 1 - آيا براى مميّز و غير مميّز بودن كودكان سنّ خاصّى قائل هستيد يا تشخيص آن معيار ديگرى دارد و آيا براى بچّه‌هاى مميّز احكام جزائى مثل بالغ اجراء مىشود يا نحوه آن فرق مىكند ؟\r\nج 1 - مميّز بودن سنّ خاصّى ندارد و ملاك فهم و درك كودك است كه بر اساس\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nمحيط و شرايط زندگى مىتواند تأثير داشته باشد و احكام جزائى مميّز با احكام جزائى بالغ تفاوت دارد و در مميّز اگر جنايتى انجام داد ، تعزير مىگردد .\r\nس 2 - با توجّه به اينكه در سنين كمتر از 18 سال كودكان و نوجوانان آنچنان رشد عقلى و فكرى پيدا نكرده‌اند و به يك معنى مستحقّ توجّه و كمك ويژه‌اى هستند تا بتوانند نقش خود را در جامعه ايفا كنند و با توجّه به وضعيت زندانهاى فعلى كه افراد در اين سنين مسلماً در معرض آسيب و تأثيرات منفى زندانيان قرار مىگيرند و امروزه دنيا به فكر افتاده ( با تهيّه كنوانسيون حقوق كودك كه مورد پذيرش بيش 186 كشور جهان نيز قرار گرفته و جمهورى اسلامى ايران نيز در سنوات اخير با حقّ شرط به اين قانون پيوسته ) كه نظام دادرسى ويژه‌اى را براى افراد كمتر از 18 سال اعمال نمايد و در آن سيستم عمدتاً از نظام جايگزين استفاده مىشود به نظر حضرتعالى با توجّه به وسعت اختيارات قضا خصوصاً در تعزيرات آيا مىتوان نظام دادرسى ويژه‌اى براى آنان ترتيب داد تا در موارد تعزيرى از يك نظام جايگزينى كه در ترميم شخصيت آسيب ديده آنان مؤثر است استفاده نمود مثلًا به توبيخ شفاهى اكتفا نمود يا متّهم را به يك مؤسسه تخصّصى با مربيان اجتماعى كه براى اين منظور در نظر گرفته شده فرستاد يا صرفاً به جريمه نقدى اكتفا كرد يا كار اجبارى بدون حقوق به نفع مؤسسات و انجمنهاى حقوقى عمومى زير نظر و مراقبت قاضى محكوم كرد و يا به هر شيوه جديدى كه در ساختار شخصيتى آنان نقش مؤثرى داشته باشد و حالت بازدارندگى خود را نيز حفظ كند حكم داد ؟\r\nج 2 - با فرض اينكه از نظر شرعى افراد بالاتر از پانزده سال تمام در پسران بالغ هستند احكام كيفرى جزائى اسلام بر آنها جارى مىشود و اگر منظور احكام تعزير است با فرض اعمّ بودن معناى تعزير ( كه هنوز براى ما اعمّ بودن معناى تعزير ثابت نيست ) هر اقدامى كه بتواند بازدارنده باشد اعمال گردد ، مجزى است .\r\nس 3 - آيا در بلوغ سنّ خاصّى را معتبر مىدانيد يا خير بر فرض اعتبار سنّ خاصّ آيا معيار سند سجلى افراد است يا از طريق ديگرى مىتوان آن را احراز كرد ؟\r\nج 3 - در پسران اگر علائم بلوغ مثل احتلام و درآمدن مو در قسمت زهار حاصل نگردد با تمام شدن پانزده سال بلوغ حاصل مىگردد و در دختران نه سال تمام سنّ بلوغ است و سند سجلى ملاك نيست بلكه بايد ثابت شود كه سنّ بلوغ تحقّق پيدا كرده است .\r\n\r\n","description":"","footnote":"","page_name":" 494 ","page_number":494},
  {"content":"\r\n . \r\n","description":"","footnote":"","page_name":" 495 ","page_number":495},
  {"content":"\r\n\r\n\r\nمسائل حدود\r\n\r\nحدّ زنا\r\nس 1 - چنانچه زانى بعد از زنا ، زانيه را به عقد دائمى خود در آورد آيا حدّ از آنها ساقط است يا خير ؟\r\nج 1 - حدّ ساقط نمىشود .\r\nس 2 - آيا براى اثبات حدّ زنا مىتوان به نظريّه پزشك قانونى استناد كرد ؟\r\nج 2 - اثبات زنا يا به اقرار و يا بيّنه و يا علم قاضى امكان پذير است و راههاى ظنّى نمىتواند زنا را ثابت كند .\r\nس 3 - دخترى بعد از اين كه به عقد پسرى در آمده قبل از مراسم عروسى در خانه پدرش زنا نموده ، آيا اين زنا محصنه محسوب مىشود يا خير ؟\r\nج 3 - زناى محصنه محسوب نمىشود .\r\nس 4 - اگر كسى دو نفر مرد و زن را در حالت زنا ببيند وظيفه چيست و اگر بيننده شوهر باشد چطور ؟\r\nج 4 - اگر ناظر يك نفر باشد نبايد مسئله را بر ملا كند زيرا امكان ثبوت نيست و چه بسا منجر به حدّ قذف گردد و اگر شوهر ، ناظر به زناى همسر باشد به نظر ما حقّ ندارد زانى و زانيه را بكشد .\r\nس 5 - اگر كسى دو نفر زن و مرد را در حال زنا ببيند و آنها را بكشد وظيفه چيست ؟\r\nج 5 - اگر ناظر ، غير از شوهر باشد و زن و مرد را بكشد بايد قصاص شود ولى در شوهر قصاص نمىشود و تبديل به ديه مىشود .\r\nس 6 - در خصوص نفى بلد بفرمائيد :\r\nالف - منظور از نفى بلد چيست ؟ ( از بين بردن ، تبعيد ، آواره نمودن دائمى يا . . . )\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nب - اگر نفى به معناى تبعيد باشد آيا مراد تحت نظر قرار دادن در محلّ تبعيد است يا زندانى كردن وى در آن محلّ ؟\r\nج - اگر منظور تحت نظر قرار دادن باشد در موارد خاصّى كه تبعيد به مفاسد ديگرى منجر مىشود مانند زنان ، قاچاقچيان و افراد شرور آيا مىتوان مدّت تبعيد را به حبس تبديل نمود ؟\r\nد - اگر محارب از محلّ تبعيد فرار كند ، آيا حاكم شرع مىتواند پس از دستگيرى وى تبعيد را به يكى ديگر از مجازاتهاى چهارگانه ، جزاى نقدى حبس يا تعزير تبديل نمايد ؟\r\nه - آيا حكم عدم جواز نفى بلد زن در باب زنا را مىتوان به تبعيد زن در باب محاربه تسرّى داد ؟\r\nج 6 - الف - مراد تبعيد است .\r\nب - مراد از آن فقط خارج نمودن از شهرى كه ساكن است به شهر ديگر مىباشد و لذا زندانى نمودن و يا تحت نظر قرار دادن بطبع اوّليه جايز نيست مگر مواردى كه در ذيل اشاره شده البته در مثل نفى محارب بايد شخص تحت نظر قرار گيرد كه با مردم مراوده و معاشره و تجارت نداشته باشد .\r\nج - تبديل تبعيد به حبس معنى ندارد بلكه مىتوان مصداق تبعيد را در زندان شهرى كه شخصى تبعيد شده ، محقّق نمود .\r\nد - مىتوان او را دستگير و در همان شهر تبعيد شده زندانى نمود تا مصداق تبعيد تحقّق پيدا كند .\r\nه - اگرچه ادّله در محارب مطلق است ولى آنچه از مذاق شارع استفاده مىشود اين است كه زن نفى بلد نگردد و لذا در محارب به موارد ديگرِ كيفر بايد عمل شود .\r\nس 7 - با توجّه به بيان منحصر به فرد شهيد ثانى در شرح لمعه در مورد تجاوز به صغيره كه مورد ترديد شهيد قرار گرفته آيا در مورد صغيره تجاوز به عنف صدق مىكند يا خير و در صورتى كه مورد تجاوز واقع شود مانند امرائه حكمش اعدام است يا نه ؟\r\nج 7 - تجاوز به عنف حكمش اعدام است چه به صغيره باشد يا زن كامله .\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nس 8 - آيا مفاد تركه ( الضَرْبُ بِالضِّغْثِ ) كه در حدّ زنا ثابت است در مورد حدود ديگر مانند حدّ شرب خمر و قوّادى و لواط و امثالهم در صورت وجود شرايط مربوطه قابل تسرّى است يا خير ؟\r\nج 8 - ظاهراً الضرب بالضغث مختصّ به زنا نيست و هر جا كه مرتكب جنايت تحمّل نداشته باشد كه تازيانه بخورد بايد توسط ضرب به ضغث ، حكم جارى شود .\r\nس 9 - با توجّه به پيشرفتهاى علمى در صورت ثبوت ابوّت و بُنوّت از طريق آزمايش دى ان اى يا ارش البكاره نسبت به زانيه و نفقه نسبت به طفل در صورت اغفال زانيه تعلّق مىگيرد يا نه و در صورت ثبوت ارش البكارت معيار و ملاك آن چيست آيا در حدّ مهرالمثل است و آيا اخذ نظريه كارشناسى نيز لازم است يا خير ( گواهى پزشك قانونى )\r\nج 9 - البته به نظر ما ثبوت شرعى ابوّت و بُنوّت با آزمايش دى ان اى ثابت نيست مگر آنكه از اين آزمايش براى حاكم شرع علم حاصل شود ولى ارش البكاره نسبت به زانيه و لو مغفول باشد ، واجب نمىشود ولى نفقه بر مرد در مورد فرزند واجب است و لو آنكه زنا زاده باشد .\r\nس 10 - در صورتى كه دوشيزه ( باكره ) بدون اذن ولىّ قهرى به عقد شخصى در آيد و ازاله بكارت گردد :\r\nاولًا عقد منعقده در صورت عدم رضايت ولىّ قهرى چه حكمى دارد ؟\r\nثانياً آيا نياز به عقد جديد و نگه داشتن عدّه دارد يا خير ؟\r\nثالثاً آيا زوجه مستحقّ نفقه مىباشد يا خير ؟\r\nرابعاً در صورت بطلان عقد مذكور مهر المسمّى به زوجه تعلّق مىگيرد يا خير ؟\r\nخامساً در صورت جدل طرفين به موضوع يا حكم در مورد اذن ولىّ قهرى حكم مسئله چه مىباشد ؟\r\nج 10 - اولًا عقد به قوّت خود باقى است ولى تكليفاً دختر مرتكب حرام شده است ولى در ادامه آن واجب است اذن ولىّ را به دست آورد .\r\nثانياً اگر خواسته باشند كه از هم جدا شوند بايد طلاق داده شود و عدّه نگه دارد و اگر بخواهند با هم زندگى كنند ، نياز به عقد جديد ندارد و اگر پدر اجازه بدهد همان عقد كافى است .\r\nثالثاً مستحقّ نفقه مىباشد .\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nرابعاً عقد باطل نيست .\r\nخامساً بايد در محاكم قضائى حلّ و فصل شود .\r\nس 11 - در خصوص ارش البكاره با دو فرض بلوغ و عدم بلوغ زانيه بفرمائيد :\r\n1 - آيا زانيه در موارد ذيل مستحقّ ارش البكاره مىباشد :\r\nالف - زنا با رضايت و ميل وى انجام شود ؟\r\nب - زنا در اثر اكراه يا عنف واقع شود ؟\r\nج - زنا با فريب وى مبنى بر وعده قطعى ازدواج و . . . واقع شود ؟\r\n2 - اگر ازاله بكارت دختر با انگشت يا شيئى صورت گيرد حكم ارش البكاره چيست ؟\r\nآيا رضايت يا عدم رضايت وى در حكم تأثيرى دارد ؟\r\n3 - در موارد ثبوت ارش البكاره ، آيا علاوه بر ارش پرداخت مهرالمثل نيز لازم است ؟\r\nج 11 - الف - ارش البكاره تعلّق نمىگيرد .\r\nب - هم مهرالمثل و هم ارش البكاره تعلّق مىگيرد .\r\nج - تعلّق نمىگيرد .\r\n2 - اگر با رضايت زن بوده ، ارش البكاره تعلّق نمىگيرد و در صورتى كه به اجبار و عدم رضايت بوده ارش البكاره تعلّق مىگيرد .\r\n3 - در مواردى كه ارش البكاره تعلّق بگيرد مهرالمثل هم تعلّق مىگيرد .\r\n\r\nحدّ لواط\r\nس 6 - آيا شخصى كه ثابت شده لواط كرده ، مىتوان نحوه اعدام او را تبديل به مثلًا تيرباران كرد و يا فقط بايد نحوه اعدام همانگونه كه در فقه مشخّص شده انجام گيرد ؟\r\nج 6 - نحوه اعدام بايد به همان نحوى باشد كه در فقه مشخّص گرديده است و امّا اگر مقتضيات زمان اقتضاء كند كه به نحو ديگرى اعدام شود طبق نظر حاكم شرع مانعى ندارد .\r\nس 2 - اگر كسى با زن اجنبيه‌اى از دبر مجامعت كند لواط صدق مىكند ؟\r\nج 2 - لواط نيست و حكم زنا جارى مىشود .\r\nس 3 - اگر شخص بالغى با بچّه‌اى لواط كند ، حكم هر كدام را بيان كنيد ؟\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nج 3 - اگر به ميل بچّه انجام گرفته ، تعزير مىشود و الّا تعزير هم ندارد ، و در شخص بالغ بايد اعدام گردد .\r\nس 4 - اگر شخصى كسى را مجبور به لواط كند و مفعول با تهديد و اجبار تن به اين عمل بدهد آيا براى فاعل اضافه بر حدّ لواط ، تعزير و يا حكم ديگرى هست يا خير ؟\r\nج 4 - حدّ اعدام جارى مىشود و تعزيرى نيست .\r\nس 5 - در خصوص حدّ قتل در لواط بفرمائيد :\r\nالف - آيا احصان از شرائط لازم براى مجازات مىباشد ؟\r\nب - در صورت مثبت بودن پاسخ آيا در اين حكم بين فاعل و مفعول تفاوتى وجود دارد ؟\r\nج 5 - در لواط ، احصان شرط نيست .\r\n\r\nقيادت\r\nس 1 - قيادت به چه حاصل مىشود و حدّ آن را بيان فرمائيد ؟\r\nج 1 - قيادت رسانيدن مرد و زن نامحرم جهت امر زنا و يا دو مرد براى لواط را گويند و حدّ آن 75 ضربه شلّاق و تبعيد مىباشد كه احتياط آن است كه تبعيد را در مورد بار دوّم عمل كنند و بايد موهاى شخصى كه واسطه زنا يا لواط گرديده ، تراشيده شود و او را در شهر بگردانند .\r\nس 2 - اگر زنى دخترى را فريب مىدهد و مردانى را براى زنا به نزد دختر مىآورد و آنها با دختر زناى به عنف مىكنند بيان فرمائيد كه حدّ زن و مردها چيست ؟\r\nج 2 - زن حدّ قيادت مىخورد و مردها حكمشان اعدام است .\r\nس 3 - اگر زنى خانه‌اى تهيّه كند و زنهائى را در آن خانه دور هم جمع كند و مردها براى زنا به آن خانه مراجعه مىكنند ، بر اين زن چه حكمى جارى مىگردد ؟\r\nج 3 - حدّ قيادت جارى مىگردد و بعيد به نظر نمىرسد كه حاكم شرع بتواند براى تهيّه اين محلّ و آماده كردن آن ، زن را تعزير هم بنمايند .\r\nس 4 - اگر شخصى زنى را تحريك به زنا كند و زن روى همان تحريك دست به عمل زنا بزند ، آيا براى آن شخص حدّ قيادت جارى مىگردد يا خير ؟\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nج 4 - حدّ قيادت در اين صورت جارى نمىگردد .\r\nس 5 - آيا در جرم قوّادى تحقّق زنا يا لواط شرط است يا اگر فردى دو نفر را جمع كند امّا لواط و زنا محقّق نشود مشمول مجازات قوّادى است ؟\r\nج 5 - به نظر ما مصداق قوّادى با تحقّق جمع حرام ، حاصل مىشود و لااقلّ مصداق شبهه است و لذا حدّ جارى نمىگردد و در صورت لزوم مىتوان شخص را تعزير نمود .\r\nس 6 - آيا وحدت قصد بين قوّاد و طرفين براى زنا يا لواط لازم است ؟\r\nج 6 - قصد رساندن دو نفر به هم براى زنا يا لواط از طرف قوّاد كفايت مىكند مشروط بر اينكه جمع حرام هم تحقّق پيدا كند و وحدت قصد قوّاد و طرفين لازم نيست .\r\nس 7 - اگر پس از اينكه واسطه ، طرفين را به يكديگر مرتبط نمود و يكى از آنها پشيمان شود باللّه تعالى عمل لواط يا زنا به عنف صورت گيرد آيا قوّادى محقّق شده است ؟\r\nج 7 - قوّادى صورت گرفته است .\r\nس 8 - اگر فردى دو يا چند نفر را براى روابط نامشروع در حدّ تقبيل و مضاجعه و . . .\r\nجمع نمايد ولى وضع بطورى باشد كه نوعاً و معمولًا نتيجه كار او زنا يا لواط مىشود آيا قوّادى محقّق مىشود ؟\r\nج 8 - در اين صورت هم قوّادى محقّق گرديده است .\r\n\r\nحدّ قذف\r\nس 1 - آيا قذف فقط با زبان تحقّق پيدا مىكند و يا اين كه اگر شخصى به صورت كتابت شخص محترمى را قذف كند ، حكم قذف جارى مىگردد ؟\r\nج 1 - قدر متيّقن قذف به زبان است و در كتابت حدّ قذف جارى نمىشود و بايد تعزير گردد ولى در اخرس اشاره ، كفايت مىكند .\r\nس 2 - آيا در مورد كسى كه عادت به دشنام دادن كرده كه دشنام او رمى به قذف معنا مىدهد ، حكم قذف جارى مىگردد ؟\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nج 2 - حكم قذف ، اراده خاصّ لازم دارد كه در اين نحو دشنام دادنها آن اراده خاصّ معمولًا هست .\r\nس 3 - حدّ قذف را بيان نمائيد ؟\r\nج 3 - حدّ قذف هشتاد ضربه تازيانه مىباشد .\r\nس 4 - قذف به چه تحقّق مىيابد ؟\r\nج 4 - با نسبت دادن زنا و يا لواط به شخص مسلمان حدّ قذف تحقّق پيدا مىكند .\r\nس 5 - چنانچه دخترى پس از وضع حمل مدّعى باشد كه فلان شخص با وى زنا نموده است ولى متّهم ، منكر اتّهام انتسابى باشد بفرمائيد :\r\nالف - اگر پزشك قانونى در نتيجه آزمايشهاى دقيق علمى طفل را به نامبرده منتسب كند آيا شرعاً اين نظر حجيّت دارد ؟\r\nب - در صورت حجيّت آيا مىتوان حدّ زنا را بر متّهم جارى نمود ؟\r\nج - در فرض عدم اثبات اتّهام انتسابى و تقاضاى حدّ قذف از سوى مقذوف آيا حدّ قذف بر مدّعى زنا جارى مىگردد ؟\r\nد - در صورت عدم تحقّق شرائط قذف آيا مىتوان مدّعى را تعزير كرد ؟\r\nج 5 - الف - از نظر شرعى حجيّت ندارد مگر آنكه از گفته متخصّصين فنّ براى حاكم شرع علم حاصل گردد .\r\nب - بر فرض قبول اينكه طفل از مرد مدّعى عليه است ، حدّ جارى نمىگردد .\r\nج - جارى مىگردد .\r\nد - اگر حاكم شرع صلاح بداند مىتواند تعزير نمايد .\r\n\r\nحدّ سرقت\r\nس 1 - آيا بعد از آن كه حدّ سرقت جارى شد ، سارق مىتواند عضو قطع شده را پيوند بزند ؟\r\nج 1 - از ظاهر ادّله استفاده مىشود كه قطع دست ، مايه عبرت ديگران خواهد بود پس پيوند آن محلّ اشكال است .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nس 2 - پس از اجراء حدّ سرقت عضو قطع شده ملك كيست آيا ملك حكومت است كه مجرى حدّ است يا شخص محدود ، كه اگر ملك شخص محدود باشد بتواند آن را به ديگرى بفروشد تا به دست ديگرى پيوند بزنند ؟\r\nج 2 - عضو قطع شده متعلّق به شخص حدّ خورده است و او مىتواند جهت رفع يد از ديگرى پولى دريافت كند ولى چون عين نجس است نمىتواند آن را بفروشد و پيوند عضو قطع شده به ديگرى اشكال ندارد .\r\nس 3 - استفاده از داروهاى بى حس كننده در موقع اجراء حدّ سرقت ، چه حكمى دارد ؟\r\nج 3 - خلاف احتياط است زيرا حالت تألّم در شخص حدّ خورده باعث مىگردد كه دنبال سرقت نرود .\r\nس 4 - اگر بدن ميّتى را از قبر خارج كنند به سرقت ببرند ، حدّ سرقت جارى مىگردد يا خير ؟\r\nج 4 - اگر بدن را با كفن به سرقت برده حدّ سرقت به جهت كفن جارى مىشود زيرا منصوص است ولى اگر فقط جسد را سرقت نموده است ، حدّ سرقت جارى نمىشود .\r\nس 5 - آيا جهت اجراء حدّ سرقت بايد مسروق منه تقاضاى اجراء حدّ كند و يا فقط شكايت از سارق در اجراء حدّ بعد از ثبوت سرقت ، كفايت مىكند ؟\r\nج 5 - بعد از شكايت و ثبوت سرقت ، حدّ جارى مىشود و احتياج به تقاضاى اجراء حدّ ندارد .\r\nس 6 - اگر مال سرقت شده از بين رفته ، وظيفه سارق چيست ؟\r\nج 6 - اگر مالِ از بين رفته مثلى است بايد مثل آن را پرداخت كند و اگر قيمى است ، قيمت آن را بايد پرداخت كند .\r\nس 7 - هرگاه انگشتان دست سارق بريده شود و پس از اجراى اين حدّ ، سرقت مستوجب حدّ ديگرى از او ثابت گردد كه قبل از اجراى حدّ مرتكب شده است آيا پاى چپ او نيز قطع مىگردد ؟\r\nج 7 - با فرض مذكور چون حدّ جارى گرديده و بعد از جريان حدّ ، سرقت ديگرى ثابت شده و لو آنكه سرقت قبل از اجراى حدّ باشد ، باز پاى سارق قطع مىشود .\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nس 8 - هرگاه پس از قطع يد دو سرقت ديگر از او ثابت گردد كه قبل از اجراى حدّ مرتكب شده است بر فرض وجوب اجراى حدّ در اين مورد آيا يك حدّ اجرا مىشود ؟\r\nج 8 - يك قطع بايد انجام شود .\r\nس 9 - در فرضى كه پس از ثابت شدن سرقت ديگرى كه قبل از اجراى حدّ اوّل مرتكب شده پاى چپ او قطع گردد اگر پس از قطع پا مجدّداً سرقت ديگرى از او ثابت شود كه قبل از اجراى حدّ اوّل مرتكب شده است آيا سارق حبس ابد مىشود ؟ در راستاى همين مسئله بر فرض اينكه سارق حبس ابد شود اگر پس از آن سرقت ديگرى از او ثابت شود كه آن را نيز قبل از اجراى حدّ اوّل مرتكب شده آيا سارق كشته مىشود ؟\r\nج 9 - حبس مىگردد ولى در فقره دوّم از سئوال سارق كشته نمىشود زيرا سرقت چهارم بايد در حبس انجام گردد تا قتل انجام شود .\r\nس 10 - اگر نظر شما نسبت به فروع فوق بر عدم اجراى حدّ است آيا اثبات سرقت در اين موارد موجب براى تعزير سارق مىباشد ؟\r\nج 10 - مسئله روشن شد .\r\nس 11 - با توجّه به اينكه يكى از شرايط حدّ سرقت عدم اضطرار است آيا لازم است بين سرقتى كه بر اثر اضطرار مرتكب مىشود و رفع ضرورت رابطه مستقيم وجود داشته باشد به عبارتى آيا لازم است فعل مجرمانه مستقيماً اضطرار و ضرورت را بر طرف كند ( مثلًا اگر فردى مضطرّ به غذاست و كالايى را مىربايد تا با فروشش غذا تهيّه نمايد يا كسى مضطرّ به لباس است و كالايى را مىربايد تا با فروش آن لباس تهيّه نمايد آيا وى مشمول حكم اضطرار مىشود يا خير ؟ اضطرار تنها در صورتى عامل رفع مجازات است كه مضطرّ براى رفع گرسنگى چيز خوردنى را بربايد يا براى دفع سرما پوشيدنى را بربايد ؟\r\nج 11 - به نظر ما اگر اضطرار تحقّق پيدا كرد و لو غير مستقيم ، نمىتوان حدّ قطع را جارى كرد .\r\nس 12 - در فرض فوق آيا ميان حالتى كه امكان سرقت كالاى مورد نياز يا كالاى ديگرى جهت فروش و تهيّه كالاى مورد نياز يكسان باشد و حالتى كه يكى از دو طريق اسهل باشد و يا حالتى كه تنها رفع اضطرار ، سرقت پول يا كالاى ديگر و فروش آن و تهيّه كالاى مورد نياز باشد فرقى هست ؟\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nج 12 - در صورتى كه بتواند مثلًا غذايى سرقت كند چيز ديگرى مثل پول سرقت كرد مسئله مشكل مىشود ولى مع ذلك امكان قطع نيست .\r\nس 13 - شخصى در ساختمانها كفشها را دزديده دستگير شده است آيا شرعاً مىتوانيم در مسجد او را معرّفى كنيم ؟\r\nج 13 - اين كار را نكنيد .\r\n\r\nحدّ محاربه\r\nس 1 - آيا شخص يا گروهى كه با ارتكاب اعمالى از قبيل هواپيماربائى ، دزديدن كودكان ، اسيد پاشى و نظائر آن موجب ايجاد ناامنى و اضطراب در جامعه مىشوند ، بعنوان محارب قابل مجازات مىباشند يا خير ؟\r\nج 1 - مسئله محاربه عنوانى است كه قطعاً بايد قصد ترساندن مردم در آن اخذ شود ولى به آن صورت نيست كه بتوان هر نوع خوفى را كه از فعل شخصى براى مردم ايجاد مىگردد ، عنوان محاربه بر آن تطبيق نمود بلكه بايد قصد ترس را نيز در نظر گرفت و امّا در مثل هواپيماربائى و امثال آن محاربه قطعاً صدق مىكند لكن در مثل اسيد پاشى و دزديدن كودكان و شرارت بايد تعدّد لحاظ گردد تا عرفاً در حدّى باشد كه ايجاد ناامنى اجتماعى صدق كند .\r\nس 2 - اگر نفى بلد به معناى تبعيد باشد بفرمائيد :\r\nالف - آيا مىتوان مدّت محكوميّت به تبعيد را طىّ چند مرحله و به طور متناوب اجرا نمود ؟\r\nب - مدّت نفى بلد در مورد محارب و زانى بكر چقدر است ؟ ( يك سال ، تا زمان توبه ، تا زمان مرگ يا بطور كلّى تعيين مدّت با حاكم است )\r\nج - در فرض معسر يا مؤسر بودن محكوم عليه ، هزينه‌هاى ضرورى وى در تبعيدگاه به عهده كيست ؟\r\nج 2 - الف - از ظاهر ادّله نفى بلد ، توالى فهميده مىشود .\r\nب - مدّت نفى بلد محارب لااقلّ يكسال است هر چند كه توبه هم بنمايد و اگر توبه نكند مدّت نفى بلد ادامه پيدا مىكند تا زمانى كه توبه كند و مدّت نفى بلد زانى بكر يكسال است .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nج - هزينه به عهده خود تبعيد شده است مگر فقير باشد كه از زكوات مىتوان هزينه او نمود .\r\nس 3 - در مورد توبه محارب فقهاى عظام فرموده‌اند كه : توبه محارب در صورتى موجب سقوط حدّ مىشود كه قبل از دستگيرى باشد و توبه او پس از دستگيرى ( القدرة عليه ) و ( الظفر ) و قبل از اقامه بيّنه اثرى ندارد بفرمائيد :\r\nالف - محاربى كه از هر طرف محاصره شده است و تا لحظاتى بعد دستگير مىشود و هيچ راه فرارى ندارد اگر در اين حال با يأس از رهايى توبه كند آيا توبه‌اش مسقط حدّ است ؟\r\nب - اگر محاربى بعد از دستگيرى مدّعى شود كه توبه كرده است آيا اين ادّعا موجب سقوط حدّ مىگردد ؟\r\nج 3 - الف - با صورت مرقوم ، توبه او از نظر حكم حدود مقبول نيست .\r\nب - بايد توبه او ثابت شود و به محض ادّعا ، كلام او مسموع نيست .\r\n\r\nتعزيرات\r\nس 1 - آيا قاضى مىتواند در مورد تعزيرات منصوصه و غير منصوصه خاطى را عفو نمايد ؟\r\nج 1 - تعزيرات به چند دسته تقسيم مىشوند كه هر كدام از نظر عفو حكم جداگانه‌اى دارد :\r\n1 - اگر عملى كه انجام شده و موجب تعزير گرديده است ، حق‌ّالّله باشد و حاكم شرع مصلحت ببيند كه عفو نمايد ، مىتواند خاطى را عفو كند و فرقى بين ثبوت آن بوسيله اقرار يا بيّنه نيست .\r\n2 - اگر عملى كه انجام شده و موجب تعزير است حق‌ّالنّاس باشد اين فرض مىتواند سه صورت داشته باشد فرض اوّل آنجا كه صاحب حقّ خاطى را عفو نمايد و حاكم شرع هم عفو را مصلحت بداند مىتواند خاطى را عفو كند و فرض دوّم اين كه صاحب حقّ خاطى را عفو مىكند ولى حاكم شرع صلاح مىداند كه خاطى تعزير شود ، در اينجا حاكم شرع مىتواند خاطى را تعزير كند و فرض سوّم در صورتى است كه صاحب حقّ خاطى را عفو ننمايد حاكم شرع نمىتواند او را عفو نمايد .\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nس 2 - آيا عمل استمناء موجب تعزير مىشود ؟\r\nج 2 - بله بايد تعزير گردد و روايتى در اين زمينه هم وارد است كه اميرالمؤمنين عليه السلام تعزير نموده‌اند .\r\nس 3 - آيا حاكم شرع مىتواند براى مردانى كه از طلا استفاده مىكنند كه چه بسا موجب ترويج اين عمل مىشود ، حكم به تعزير نمايد ؟\r\nج 3 - اگر مراتب امر به معروف و نهى از منكر انجام شود و تأثيرى نداشته باشد ، حاكم شرع بنا بر صلاحديد ، مىتواند تعزير نمايد .\r\nس 4 - آيا اگر جانى را صاحب حقّ عفو نمايد ، حاكم شرع مىتواند بنا به مصالحى جانى را تعزير نمايد ؟\r\nج 4 - اگر تشخيص داده شود كه اگر خاطى تعزير شود ، مصالحى بر آن مترتّب مىشود ، تعزير اشكال ندارد .\r\nس 5 - مرد مجرّدى با زن شوهردارى فرار مىكنند و مدّتى عمل زنا انجام داده و بعد دستگير مىشوند ، آيا حاكم شرع مىتواند حكم مرد را كه صد تازيانه است اجراء نكند و در مقابل براى آن كه اثر بيشترى در جامعه داشته باشد او را تعزيراتى كند كه تأثير بازدارنده‌اش چه در جامعه و چه در خود شخص زانى بيشتر باشد يا خير ؟\r\nج 5 - در صورتى كه قبل از به ثبوت رسيدن زنا باشد ، حاكم شرع مىتواند براى جناياتى كه از اين شخص صادر شده او را تعزير كند و نحوه تعزير به صورتى باشد كه در جامعه تأثير بازدارندگى آن زياد باشد .\r\nس 6 - آيا آماده كردن مقدّمات جنايت از جانب شخصى ، براى آن كه ديگرى جنايت را انجام بدهد تعزير دارد ؟\r\nج 6 - اگر صدق كمك بر گناه كند ، تعزير مىشود بنابر آن كه در هر كار حرامى تعزير جايز است .\r\nس 7 - اگر كسى مقدّمات جنايت را آماده كند ولى موفّق به جنايت نشود ، تعزير مىشود ؟\r\nج 7 - تعزير مشكل است .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nس 8 - چنانچه تعزير علاوه بر تازيانه مصاديق ديگرى داشته باشد مانند حبس ، جزاى نقدى ، تراشيدن سر ، چرخاندن در شهر ، لغو جواز كسب ، ابطال گواهينامه رانندگى ، محروميّت از مشاغل دولتى ، ثبت سوءسابقه و . . . بفرمائيد :\r\nالف - آيا تعبير التَعزيرُ دُونَ الحَدّ در خصوص تازيانه رعايت مىشود يا شامل ديگر موارد مذكور نيز مىشود ؟\r\nب - در صورت شمول به موارد ديگر ، ملاك دُونَ الحَدّ چه مىباشد ؟\r\nج 8 - به نظر ما تعزير همان تازيانه است و موارد ديگر تعزير كه در سئوال مطرح شده ، تعزير به معناى لغوى است و لذا با اين بيان ، تعزير ما دُونَ الحَدّ هم مشخّص مىگردد كه مراد ، كمتر از تعداد تازيانه‌هاى منصوص در حدّ است .\r\nس 9 - چنانچه در خصوص تعزير فحّاشى و دشنام به مسلمانان يا مزاحمت بانوان و روابط نامشروع و . . . سابقه قضائى توسط ائمه اطهار ( ع ) يا قدماى فقها وجود داشته باشد خواهشمند است آن را بيان فرمائيد ؟\r\nج 9 - در بعضى موارد مطالبى ذكر شده ولى به هر صورت تعزير به دست حاكم است .\r\nس 10 - بعضاً مشاهده مىشود به دستور قاضى ، متّهمى را كتك مىزنند آيا اگر جراحتى به وجود آيد ديه دارد و ديه به عهده چه كسى است ؟\r\nج 10 - اگر به عنوان تعزير انجام مىشود ، ديه ندارد .\r\nس 11 - آيا در معنى تعزيرات قائل به موارد خاصّى هستيد يا هر چيز و هر مؤسسه‌اى كه حالت اصلاحى و بازدارندگى داشته باشد و در منع افراد از بزه اثر بخش باشد را تعزير مىدانيد ؟\r\nج 11 - تعزير به معناى اعمّ هنوز براى ما ثابت نشده البته با فرض اعمّ بودن معناى تعزير مىتوان هر نوع اقدامى كه بازدارنده باشد و قاضى صلاح بداند ، اعمال گردد .\r\nس 12 - نظر به تحوّل مجازاتها در جهت تطبيق با ضرورتهاى اجتماعى و مبارزه هر چه كارآمد با پديده مجرمانه يكى از مجازاتهايى كه در دهه‌هاى اخير علماى سياست كيفرى پيشنهاد كرده و وارد سيستم كيفرى برخى از كشورها شده مجازات خدمات عمومى يا انجام كارهاى عام‌ّالمنفعه به عنوان كيفر جايگزين مجازات مىباشد با توجّه به مادّه 12\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nقانون مجازات اسلامى كه مقرّر مىدارد كه مجازاتهاى مقرّر در اين قانون پنج قسم است : 1 - حدود 2 - قصاص 3 - ديات 4 - تعزيرات - 5 - مجازاتهاى بازدارنده كه اين تقسيم بندى برگرفته از اصول اسلامى است آيا به نظر حضرتعالى كارهاى عام‌ّالمنفعه به عنوان يك تعزير مىتواند جايگزين هر يك از مجازاتهاى پنجگانه مذكور در مادّه 12 قانون مجازات اسلامى باشد يا خير ؟\r\nج 12 - از آنجا كه مجازاتهاى اسلامى مجازاتهاى مخصوص هستند هر كدام بنا به مصالح مخصوص به خود وضع گرديده ، جايگزين كردن مجازاتى مانند كارهاى عام‌ّالمنفعه و يا مسلوب نمودن از كارهاى دولتى و غير آن صحيح به نظر نمىرسد مگر آنكه قائل به عموميّت معناى تعزير باشيم كه در اين صورت مسلوب كردن از كارهاى دولتى و غير آن و يا وادار نمودن به كارهاى عام‌ّالمنفعه يكى از مصاديق تعزير خواهد بود نه اينكه جايگزين تعزير باشد و يا مىتواند در بعضى از موارد مصداقى براى قسم پنجم از تقسيم بندى مجازاتها باشد و امّا به معناى اينكه اين گونه مجازاتها بتوانند جايگزين مثل حدود ، قصاص و يا ديات گردد با مبانى اسلام سازگار نيست .\r\nس 13 - آيا حكم تعزير حدّ جلد يا اجراى آن به صورت ضغث كه در باب زنا مطرح است به تعزيرات و ساير حدود نيز قابل تسرّى است ؟\r\nج 13 - ملاك در ضغث و يا تأخير حدّ ، مرض و عدم امكان تحمّل ضربات است و لذا در تمامى ابواب حتّى در تعزيرات هم جارى مىگردد .\r\nس 14 - دخترى بعد از عقد رسمى و آشنايى با روحيات شوهر حاضر به عروسى و رفتن به خانه همسر نشده و از دادگاه تقاضاى طلاق مىكند در اين خلال وى از خيابان به عنف ربوده و به محلّى مخفى برده مىشود بعد از تفحّص مشخص مىشود رباينده همسر او بوده و براى اجبار وى به تمكين و تشكيل زندگى مشترك دست به چنين اقدامى زده است با توجّه به مادّه 621 قانون مجازات اسلامى كه مقرّر مىدارد :\r\n( هر كس به قصد مطالبه وجه يا مال يا به قصد انتقام يا به هر منظور ديگر به عنف يا تهديد يا حيله يا به هر نحو ديگر شخصاً يا توسط ديگرى شخصى را بربايد يا مخفى كند به حبس از پنج تا پانزده سال محكوم خواهد شد ) بفرمائيد :\r\nالف - آيا در اين ايّام عقدبستگى ، نشوز زن صدق مىكند ؟\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nب - آيا اين كار شوهر جرم و متسحقّ تعزير شرعى است ؟\r\nج - بر فرض لزوم تعزير ، آيا گذشت دختر و خانوده‌اش بعد از مرافعه ، مسقط تعزير خواهد بود ؟\r\nج 14 - اطلاقات بحث نشوز تفاوتى بين حالت عقد و غير آن نمىگذارد مخصوصاً اگر مرد در زمان عقدبستگى نفقه و امثال آن را تأمين نمايد گرچه عرف معمول در مملكت ما به اين گونه است كه زن تا زمانى كه به خانه شوهر نرفته ، حقّ عدم تمكين را دارد و شوهر هم مبنياً عليه زن را عقد نموده است و لذا عدم تمكين زن در اين ايّام با اين شرايط موجب نشوز زن نمىگردد .\r\nب - كار شوهر جرم است و حقّ ندارد زن خود را بربايد و باعث نگرانى زن و خانواده او گردد و لذا حقّ تعزير وجود دارد .\r\nج - ظاهراً حق‌ّالناس است و با گذشت صاحب حقّ ، تعزير ساقط مىشود مگر آنكه جنبه اجتماعى پيدا كرده باشد .\r\nس 15 - چنانچه از شخصى فيلم ، عكس و مجلّات مبتذل كشف و براى محكمه ثابت شود كه نگهدارى و استفاده از آنها منحصراً به منظور رفع ضعف قوّه جنسى وى در ارتباط با همسرش بوده است و هيچگونه اشاعه فحشاء و سوءاستفاده ديگران را در بر نداشته است بفرمائيد :\r\nآيا نگهدارى و استفاده فوق الذكر ، جرم موجب تعزير است ؟\r\nج 15 - موجب تعزير نمىباشد .\r\nس 16 - 1 - ايجاد زمينه و بسترسازى جرم و گناه چه حكمى دارد ؟\r\n2 - اگر بسترسازى و ايجاد زمينه جرم و گناه از طريق محاكم قضائى ( قاضى ) و يا ضابطين قضائى صورت گيرد بدين شرح كه فردى را با ترغيب و تشويق جهت پرداخت وجهى تحت هر عنوان و صرف نظر از تحقّق و يا عدم تحقّق هدف ، موجب گرفتارى فرد يا افراد را فراهم آورند اين عمل فى نفسه از نظر شرع مقدّس اسلام چه حكمى دارد و فقه پوياى شيعه چه نگرشى بر اين موضوع دارد ؟\r\nج 16 - 1 و 2 - بسترسازى گناه و جرم در صورتى كه گناه و جرم تحقّق پيدا كند ، قطعاً حرام و شريك در جرم خواهد بود و اگر تحقّق پيدا نكند به همين مقدار مرتكب حرام شده است كه مقدّمه گناه را فراهم نموده است و چه بسا موجب\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nتعزيز خواهد بود .\r\n\r\nحكم فرار مجرم\r\nس 1 - با توجّه به اين كه در زناى محصنه هنگام اثبات جرم با بيّنه ، در صورت فرار مجرم از حفره ، مىتوان وى را برگرداند و حكم را اجراء نمود ولى در صورت اقرار اين كار را نمىتوان انجام داد ، آيا حكم رجم را مىتوان به انواع ديگرى از قتل تبديل نمود يا خير ؟ و آيا حكم فرار را مىتوان به انواع ديگر اجراء حدود توسعه داد ؟\r\nج 1 - تبديل رجم به ساير اعدامها مشكل است و دليل بر جواز نداريم .\r\nس 2 - اگر قاضى به علم خود ، حكم به رجم نمايد ، در صورت فرار مجرم از حفره آيا مىتوان او را مجدّداً به حفره برگرداند ؟\r\nج 2 - ظاهراً علم ، ملحق به حكم بيّنه است نه اقرار ، پس مجرم جهت اجراى حكم بايد برگردانده شود و همچنين بر فرض عدم الحاق ، باز همين حكم را دارد .\r\nس 3 - مواقعى اتّفاق مىافتد كه مجرم زن است و مأمور زن هم نيست و اگر او را دستگير نكنند ممكن است فرار كند آيا مأمور مرد مىتواند آن را دستگير نمايد ؟\r\nج 3 - در صورت امكان بايد از مأمورين زن استفاده گردد و در صورتى كه امكانش نباشد ، مأمورين مرد بايد دست خود را با دستكش بپوشانند و بعد متّهم را دستگير نمايند .\r\n\r\nهزينه درمان\r\nس 1 - در مواردى كه بر اساس دستور شارع مقدّس ، خوب شدن جراحت يا نقص عضو ، ميزان ديه را تغيير مىدهد ، مخارج و هزينه‌هاى درمان به عهده جانى است مجنى عليه ؟\r\nج 1 - جانى فقط ديه ، بدهكار است .\r\nس 2 - در مواردى كه هزينه‌هاى درمان بيش از مقدار ديه مأخوذه است ، آيا راهى براى جبران خسارت زائد بر مقدار ديه مىباشد يا خير ؟\r\nج 2 - مجنى عليه با جانى مىتوانند مصالحه نمايند و الّا راهى به نظر نمىرسد .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nس 3 - در مواردى نظير شكستگى ستون فقرات كه ديه كامله دارد ، طبق فتواى فقهاء ، اگر اين شكستگى به گونه‌اى معالجه شود كه اثرى از جنايت باقى نماند جانى بايد يكصد دينار بپردازد ، در اين گونه موارد فعليّت درمان و اصلاح ملاك است يا قابليّت آن ؟\r\nج 3 - در اين گونه موارد كه تأثير درمان در مقدار ديه ، منصوص است زمانى ديه ، معيّن و مشخّص مىگردد كه مراحل درمان تكميل گردد ، نه آن كه بمحض صدور جنايت ، كلّ ديه از جانى گرفته شود و بعد از مراحل تكميل درمان مابقى به او مسترد گردد .\r\nس 4 - هزينه درمان و بهبود شخصى كه در اثر اجراى حدّ يا قصاص اطراف ، يكى از اعضاى خود را از دست داده ، به عهده بيت المال است يا محكوم عليه ؟ در صورتى كه به عهده بيت المال باشد حكم اختصاص به معالجات اوّليه دارد يا معالجات بعدى را نيز در بر مىگيرد ؟ آيا بين فقير و غنى در حكم مذكور فرقى هست يا نه ؟ آيا تفاوتى بين حدّ و قصاص وجود دارد ؟\r\nج 4 - هزينه درمان شخصى كه مورد اجراء حدّ قرار گرفته و يا قصاص شده ، به عهده خود شخص است زيرا موارد مصرف بيت المال بايد با دليل ثابت شود ، كه در اين مورد دليل نداريم و امّا اگر شخص ، فقير باشد و براى او ممكن نيست كه خود به درمان اقدام كند و جان او به مخاطره بيفتد ، بر همه مؤمنين واجب كفائى است كه به درمان او اقدام نمايند و البتّه از بيت المال از سهم فقراء كه از زكوات حاصل مىشود در اين مورد هم مىتوان استفاده نمود .\r\nس 5 - در اعدام و غير آن هزينه درمان با محكوم است يا حكومت ؟\r\nج 5 - هزينه درمان با حكومت است .\r\n\r\nهزينه درمان مصدوم\r\nس 1 - در مورد جراحت متلاحمه‌اى كه به فلج عضو مىانجامد و با درمان مىتوان از فلج شدن پيشگيرى كرد بفرمائيد :\r\nالف - آيا بر شخص مجروح واجب است خود را درمان كند ؟\r\nب - در صورت درمان ، آيا مىتوان هزينه‌هاى افزون بر مقدار ديه را از جانى گرفت ؟\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nج 1 - الف - وجوب درمان ، تكليفى است .\r\nب - جانى بيش از ديه بدهكار نيست .\r\n\r\nبيمارى مجرم\r\nس 1 - در فرض بيمار بودن مجرم ، آيا حاكم شرع مىتواند در حال بيمارى ، حكم وى را اجراء نمايد يا بايد تا بهبودى كامل وى آن را به تأخير بياندازد ؟\r\nج 1 - اجمالًا حاكم شرع مىتواند حكم را تأخير بياندازد .\r\nس 2 - بر فرض لزوم تأخير اجراى حكم تا كسب بهبودى مجرم بفرمائيد مراد از بيمارى مانع از اجراى حكم از نظر شرعى چيست ؟ آيا همان متفاهم عرفى است و يا آنچه پزشكان آن را بيمارى مىنامند يا امر ديگرى است ؟\r\nج 2 - مراد از بيمارى ، آن است كه به سبب اجراى حدود و يا تعزير ، موجب سرايت يا وخيمتر شدن بيمارى گردد و ملاك ، تعيين حاكم شرع است و منشأ تعيين حاكم چه بسا متفاهم عرفى و يا نظر پزشك باشد .\r\nس 3 - آيا حيض و نفاس و استحاضه در حكم بيمارىاند ؟\r\nج 3 - نفاس و استحاضه بيمارىاند ولى حيض بيمارى محسوب نمىشود .\r\nس 4 - آيا بين عارضه‌اى كه قبل از صدور حكم حاصل شده با آنچه بعد از حكم بوده تفاوتى هست ؟ ( با توجّه به سئوال پيشين )\r\nج 4 - ظاهراً تفاوتى ندارند .\r\nس 5 - آيا بين عارضه‌اى كه محكوم عمداً بر خود وارد كرده با آنچه بطور طبيعى عارض شده تفاوتى هست ؟ ( با توجّه به سئوال پيشين )\r\nج 5 - اگر يقين گردد كه عارضه‌اى كه بر خود وارد كرده به جهت تأخير حكم بوده ، لازم نيست اجراء حكم را تأخير انداخت و الّا بين عوارض طبيعى تفاوتى نيست و بايد اجراى حكم را به تأخير انداخت .\r\nس 6 - آيا بين عارضه دائمى مثل سرطان و موقّتى مثل درد آپانديس با توجّه به سئوال پيشين فرقى هست ؟\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nج 6 - بلى در بعضى از موارد تفاوت وجود دارد ، ولى اگر ملاك سرايت و بدتر شدن حال بيمار باشد تفاوت نيست و بايد نحوه اجراء را عوض كرد تا موجب سرايت و بدتر شدن نگردد .\r\nس 7 - با توجّه به سئوال قبلى در عوارض زايل شدنى ، آيا بين مواردى كه درمانش زمان زيادى لازم دارد مثل بيمارى سل با مواردى كه چنين نيست مثل تب و لرز تفاوتى هست ؟\r\nج 7 - ظاهراً تفاوتى وجود ندارد .\r\nس 8 - با توجّه به سئوال مزبور آيا بين مواردى كه درمان آن هزينه بالايى دارد مثل جرّاحى قلب با مواردى كه چنين نيست تفاوتى هست ؟\r\nج 8 - تفاوتى نيست .\r\nس 9 - اگر محكوم بيهوش شود ، چه حكمى دارد ؟\r\nج 9 - بايد اجراء حكم را تا بعد از خوب شدن به تأخير انداخت .\r\nس 10 - در موارد سئوال قبل آيا بين حدّى كه حكمش اعدام باشد با قصاص نفس تفاوتى هست ؟\r\nج 10 - در صورتى كه حكم ، اعدام يا قصاص نفس باشد بايد حكم اجراء گردد و تأخير در اجراى حكم جايز نيست .\r\nس 11 - حكم حدّ مادون قتل و قصاص اطراف در موارد فوق چيست ؟\r\nج 11 - در حكم كمتر از قتل و قصاص اطراف بايد اجراى حكم را تأخير انداخت .\r\nس 12 - چنانچه به تشخيص پزشك قانونى اجراى حدّ ، اعمّ از جلد ، قطع يد و . . . يا قصاص عضو بر فرد بيمار يا شخص سالمى كه دچار ضعف شديد جسمانى است باعث مرگ يا ابتلاء وى به بيمارى يا تشديد آن مىگردد تكليف چيست ؟\r\nج 12 - اگر بيمارى بگونه‌اى است كه امكان مداوا وجود دارد بايد اجراء حكم را به تأخير انداخت تا زمان بهبودى ، و اگر اين گونه نيست در صورتى كه امكان اجراى حدّ با ضغث وجود دارد ، با ضغث اجراى حكم گردد و الّا اجراى حكم ساقط مىشود .\r\n\r\n","description":"","footnote":"","page_name":" 514 ","page_number":514},
  {"content":"\r\n\r\n\r\nسنّ اجراى حدّ براى دختران و پسران\r\nس 1 - براى اجراى حدود و قصاص ، سنّ دختر از حيث بلوغ چه حكمى دارد ؟\r\nج 1 - اگر طاقت داشته باشد ، بايد حكم اجراء گردد و الّا حكم سايرين را از جهت عدم توانايى دارد .\r\n\r\nپناه گرفتن مجرم در حرم\r\nس 1 - آيا از نظر شرعى ، امكان بازداشت مجرمى كه در مكّه است و قانوناً بايد بازداشت شود ، وجود دارد ؟\r\nج 1 - بازداشت مجرم در منطقه حرم جايز نيست ، بلكه بايد در طعام و آذوقه او سخت گيرى كرد تا از منطقه حرم خارج شود .\r\nس 2 - آيا بين انواع جرائم از قبيل سرقت ، قتل ، بدهكارى ، جاسوسى ، موادّ مخدّر ، محاربه ، فساد فى الارض و . . . . تفاوتى هست ؟ ( با توجّه به سئوال قبلى )\r\nج 2 - فرقى بين انواع جرائم نيست .\r\nس 3 - آيا بين حرم و بيت الّله الحرام تفاوتى وجود دارد ؟ ( با توجّه به سئوال پيشين )\r\nج 3 - ملاك ، حرم است و بيت الّله الحرام هم جزء حرم است و در حكم تفاوت ندارند .\r\nس 4 - آيا ميان مسلمان و كافر و اهل كتاب تفاوتى هست يا نه ؟ ( با توجّه به سئوال مذكور )\r\nج 4 - ظاهراً در مورد مذكور نسبت به حرم ، تفاوت وجود ندارد ولى كافر را بايد از مسجد الحرام اخراج كرد .\r\nس 5 - كسى كه قرار است كشته شود ( تيرباران ، حلق آويز يا . . . ) آيا مىتواند با هزينه خود از پزشكى بخواهد وى را قبل از قتل بى حس‌يا بيهوش نمايد تا درد كمترى را متحمّل شود ؟ آيا در قصاص اطراف چگونه است ؟\r\nج 5 - جواز بيهوش كردن عضو يا شخص ، قبل از قصاص و اعدام محلّ اشكال است .\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nس 6 - آيا براى اجراى اعدام در مواردى كه شارع نحوه آن را مشخّص ننموده واجب است حكومت نوعى را انتخاب كند كه حدّاقلّ ممكن درد را براى محكوم در بر داشته باشد ؟\r\nج 6 - آنچه موضوعيّت دارد ، اعدام است ولى نبايد به صورت زجر باشد .\r\nوالّله العالم .\r\nس 7 - در صورتى كه بعد از اعدام و قبل از دفن علائم حيات در مجرم ديده شود و با مداوا سلامتى خود را باز يابد اجراى مجدّد حكم چه صورتى دارد ؟ و آيا بين حدّ و قصاص تفاوت وجود دارد ؟\r\nج 7 - در قصاص بايد مجدّداً اجراء شود ، چون صدق آن بستگى به اجراء دارد ولى در حدّ بعيد نيست كفايت كند ، مگر در جائى باشد كه حاكم شرع تشخيص دهد بايد قتل صورت گيرد .\r\nس 2 - نظر به سئوال مزبور آيا در موارد مذكور بين دختر و پسر تفاوتى هست و آيا در چنين مواردى بين حدود و قصاص تفاوتى وجود دارد ؟\r\nج 2 - در هر دو مورد تفاوتى به نظر نمىرسد .\r\nس 3 - با توجّه به اين كه در عرف قانون حقوقى كشور ما و بسيارى از كشورها سنّ رشد متعاملين براى ذكور و اناث 18 سال شمسى تمام است ، آيا حاكم شرع در محاكم قضايى مىتواند در احكام كيفرى اين افراد كه از نظر شرعى بالغند ولى زير سنّ قانونى 18 سال تمام هستند تخفيفاتى قائل شوند ؟\r\nج 3 - در صورتى كه شخص محكوم ، استطاعت اجراى كامل حكم را نداشته باشد ، امكان تخفيف هست ولى به صرف اين كه او از نظر قانونى بالغ نيست نمىتوان در اجراى حكم ، تخفيف قائل شد .\r\nس 4 - با توجّه به سئوال سابق بر اين ، اگر جواب منفى است نظر به اين كه در اكثر كشورهاى جهان براى بزهكاران زير سنّ 18 سال اعمال قانون حقوقى و كيفرى خاصّ اجرا مىشود كه بيشتر مبتنى بر اقدامات تأمينى و تربيتى است و اين امر بعنوان عرف قانونى در سطح بين‌المللى شناخته مىشود ، آيا حاكم شرع مىتواند با توجّه به عناوين ثانويّه ( پيشگيرى از وهن اسلام و نظام اسلامى و نيز جلوگيرى از بهانه‌جويى سازمانهاى بين‌المللى\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nو معاندين اسلام و نظام اسلامى و به منظور عمل اجمالى به تعهّدات بين‌المللى ) در بعضى از مجازاتهاى اين دسته تخفيف قائل شود ؟\r\nج 4 - اگر حاكم شرع تشخيص دهد كه اجراى حكم باعث توالى فاسده است ، تخفيف مجازات جايز است از باب أهمّ و مهمّ يعنى وهن اسلام و اجراى احكام .\r\n\r\nرجم\r\nس 1 - در مواردى كه شارع مقدّس شيوه يا ابزار خاصّى را در اجراى مجازات در نظر گرفته است مانند رجم يا كشتن با شمشير بفرمائيد :\r\nالف - آيا شيوه يا ابزار ياد شده موضوعيّت دارد ؟ ( به عبارت ديگر در اين گونه موارد آيا هدف شارع مقدّس فقط ازهاق روح است ولو با استفاده از ابزار نوين يا ازهاق روح به شيوه يا ابزار منصوص ضرورت دارد )\r\nب - در صورت موضوعيّت داشتن چنانچه اجراى رجم يا مجازاتهايى نظير مجازات لواط با شيوه‌هاى منصوص در شرايطى خاصّ به مصلحت اسلام و نظام مقدّس اسلامى نباشد مثلًا وهن اسلام و مسلمين باشد يا چهره خشنى از اسلام يا نظام اسلامى نشان دهد آيا مىتوان ضمن اجراى اصل حكم ( قتل ) شيوه اجراى آن را تغيير داد ؟\r\nج 1 - الف - در بعضى از موارد فقط ازهاق روح موضوعيّت دارد و نحوه خاصّى مورد نظر شارع نيست ولى در پاره‌اى از موارد مانند رجم نحوه خاصّ موضوعيّت دارد .\r\nب - در صورتى كه حاكم شرع مبسوط اليد تشخيص دهد كه موارد خاصّ موجب وهن اسلام مىگردد مىتواند با در نظر گرفتن مصالح اسلام و مسلمين اجراء نحوه خاصّ را تبديل نمايد به شرط آنكه اجراى نحوه خاصّ توالى فاسده‌اى مانند قتل و امثال آن نداشته باشد .\r\nس 2 - با عنايت به اينكه در صورت ثبوت جرم مستوجب رجم با اقرار ، اگر هنگام اجراى مجازات رجم ، مجرم از حفره فرار كند نبايد برگردانده شود بفرمائيد :\r\nالف - آيا در اين حكم بين موردى كه پس از آغاز رجم هنوز سنگى به وى اصابت نكرده با موردى كه سنگ به وى اصابت كرده تفاوتى وجود دارد ؟\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nب - اگر مجرم پس از قرار داده شدن در حفره و قبل از پرتاب سنگ فرار كند آيا مشمول حكم فوق خواهد بود ؟\r\nج 2 - اگر يك سنگ به مرجومى كه جرم او به اقرار ثابت شده باشد و از حفره فرار كند ، خورده باشد نبايد برگردانده شود و مشهور همانطور كه صاحب جواهر هم به شهرت نسبت داده است فتوى داده‌اند كه مطلقاً برگردانده نمىشود چه سنگ به مجرم خورده باشد و چه نخورده باشد و چه هنوز شروع به پرتاب سنگ نكرده باشند و اين قول مطابق با احتياط است .\r\nس 3 - در صورتى كه پس از اجراى مجازات رجم به زعم اينكه مجرم به قتل رسيده جسد وى به سردخانه منتقل شود ولى بر حسب اتّفاق علائم حياتى در او مشاهده شود و پس از معالجه سلامت خود را باز يابد بفرمائيد :\r\nالف - آيا صرف صدق عنوان رجم و لو به قتل محكوم نيانجامد كفايت مىكند ( تا در نتيجه نيازى به اجراى مجدّد حكم نباشد ) يا چون قتل از طريق رجم موضوعيّت دارد بايد مجدّداً حكم رجم را در مورد وى به مرحله اجراء گذاشت ؟\r\nب - در فرض دوّم آيا مجرم مىتواند ديه جراحات وارده در اثر اجراى حكم در مرتبه اوّل را مطالبه نمايد ؟\r\nج - در صورت مثبت بودن پاسخ پرداخت ديه به عهده كيست ؟\r\nج 3 - به نظر ما نبايد رجم دوباره اجرا گردد زيرا قاعده درء در اين گونه موارد جارى است .\r\n\r\nمتفرّقات\r\nس 1 - در مورد سرقت مستوجب حدّ بفرمائيد :\r\nآيا پس از شكايت مسروق منه و قبل از ثبوت جرم ، امكان عفو سارق توسط مسروق منه نسبت به اجراى حدّ وجود دارد يا خير ؟\r\nج 1 - امكان عفو وجود دارد .\r\nس 2 - اگر قاضى در مجازات صورت صلب را انتخاب كرد ، با توجّه به اين كه اگر بعد از 3 روز زنده بماند حقّ حيات دارد ، آيا اگربخواهد قبل از اجراى حكم از داروها و غذاهاى مقاوم\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nكننده بدن استفاده كند مىتوان او را منع كرد يا خير ؟ و اگر كسى عصياناً به او آب يا غذا رساند بايد جلوگيرى كرد يا نه ؟\r\nج 2 - دليل بر منع او از استفاده داروهاى غذايى وجود ندارد ، مگر طورى باشد كه نقض غرض شود مثل نان و آب رساندن به او در مصلوب به روش قديم كه در اين صورت جوازش خالى از اشكال نيست .\r\nس 3 - مقاومت در مقابل جانى يا سارق براى جلوگيرى از تجاوز يا هتك ناموس و يا سرقت را بيان فرمائيد :\r\nالف - آنجا كه احتمال آبروريزى مجنى عليه در كار باشد .\r\nب - آنجا كه احتمال قتل يا ضرب و جرح شديد يا متوسط مجنى عليه باشد .\r\nج - آنجا كه مال معمولى ، زياد يا كم مورد تعرّض باشد .\r\nد - جايى كه مقاومت منجر به قتل جانى يا سارق شود و اگر از موارد عدم جواز برخورد با جانى يا سارق باشد تكليف قاتل مدافع و دم متجاوز چيست ؟\r\nج 3 - تشخيص اين معنى به عهده خود مجنى عليه است كه ببيند كداميك از آنها أهمّ است تا آن را انتخاب كند هر نوع ضررى باشد جانى يا مالى ، البته مقابله كردن با سارق بايد در حدّى باشد كه موجب قتل خود يا سارق نشود ، مگر جايى باشد كه مىداند اگر او را نكشد سارق او را خواهد كشت كه در اين صورت قتلش جايز است .\r\nس 4 - با توجّه به قاعده « البيّنة على المدّعى و اليمين على من انكر » و با عنايت به حديث شريف « لا يمين فى حدّ » بفرمائيد :\r\nالف - در صورت فقدان بيّنه و اقرار در دعاوى كيفرى آيا شاكى مىتواند از متّهم تقاضاى قسم نمايد ؟\r\nب - در صورت مثبت بودن پاسخ در صورت نكول متّهم و ردّ قسم به شاكى آيا با قسم شاكى مىتوان نامبرده را به مجازات مقرّر محكوم نمود ؟\r\nج - چنانچه متّهم عمل ارتكابى را انكار نمايد و بگويد اگر شاكى قسم ياد كند مسئوليت آن را مىپذيرم ، آيا به استناد حلف شاكى مىتوان متّهم را به مجازات جرم ارتكابى محكوم نمود ؟\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nد - در صورت مثبت بودن پاسخ آيا در جرائمى مانند سرقت كه داراى جنبه حقّ اللّهى و حقّ الناسى مىباشد از جهت اثبات جنبه مالى و كيفرى تفاوتى وجود دارد ؟\r\nه - در فرض فوق آيا بين حدود ، قصاص ، ديات و تعزيرات تفاوتى هست ؟\r\nج 4 - الف - قسم در حدود جريان ندارد .\r\nب - جواب منفى است .\r\nج - محكوم نمىگردد .\r\nد - در مسائل حقوقى و جنبه‌هاى مالى با قسم مىتوان شخص متّهم را محكوم نمود ولى در مورد مسائل كيفرى خير و لذا در مثل سرقت ، قسم حدّ را ثابت نمىكند ولى ضمان مالى مىآورد .\r\nه - با تتبّعى كه شد مدركى تا به اين زمان براى ما به دست نيامده كه بتوان استفاده كرد كه با قسم مىتوان احكامى مانند قصاص ، ديات و يا تعزيرات ثابت گردد و لذا احتياط هم اقتضاء مىكند كه با اقرار و يا بيّنه اين احكام ثابت گردد لازم به تذكّر است مراد از قسم ، قسم اصطلاحى است نه قسم در باب قسامه .\r\n\r\n","description":"","footnote":"","page_name":" 520 ","page_number":520},
  {"content":"\r\n\r\n\r\nمسائل قصاص\r\n\r\nقصاص نفس و شرايط آن\r\nس 1 - چنانچه به ادّله ذيل حكم قصاص در مورد شخص محكوم اجراء نشده باشد ، آيا مىتوان وى را تا زمان اجراء حكم ( هر چند در مدّت زمان طولانى ) در حبس نگه داشت ؟\r\nالف - اولياء دم به دليل فقر مالى يا دلايل ديگر از پرداخت فاضل ديه خوددارى مىكنند ( لازم به ذكر است در مواردى از اين بند ، اجراى حكم از نظر اجتماعى و سياسى ضرورى مىباشد )\r\nب - عدم تأمين سهم اولياء صغير مقتول ، از طرف اولياء خواهان قصاص .\r\nد - عدم شناسايى اولياء دم يا عدم دسترسى به آنان و دستور حاكم شرع مبنى بر أخذ ديه از قاتل و ناتوانى وى از پرداخت ديه .\r\nه - مصالحه به ديه و عدم توانايى پرداخت ديه توسط محكوم عليه .\r\nو - / عدم مراجعه اولياء دم به دادگاه براى تعيين تكليف نهايى .\r\nز - فقدان ابزار لازم براى اجراى دقيق حكم قصاص و استنكاف مجنى عليه و اولياء دم با افراد خبره از اجراى حكم .\r\nح - / مورد بند « ز » در صورتى كه محكوم عليه استطاعت پرداخت يا جلب رضايت شاكى را ندارد .\r\nدر صورت منفى بودن جواب ، آيا دادگاهها مىتوانند شخص محكوم را بدون قيد و شرط آزاد نمايند يا آزادى وى بايد با أخذ وثيقه يا به قيد ضمانت باشد ؟\r\nج 1 - در موارد ذكر شده جايز نيست كه محكوم در حبس نگهدارى شود و لذا بايد بوسيله أخذ وثيقه و قيد ضمانت ، آزاد گردد .\r\nس 2 - اگر مردى دو زن يا بيشتر را كشته باشد و اولياء آنان خواهان قصاص باشند بفرمائيد :\r\nالف - آيا اولياء خواهان قصاص بايد چيزى به عنوان فاضل ديه بپردازند يا خير ؟\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nب - در صورت لزوم پرداخت ، آيا بايد هر يك از اولياء خواهان قصاص ، مستقلًّا و جداگانه نصف ديه يك مرد را بدهند يا اين كه نصف ديه يك مرد ، به نسبت اولياء خواهان قصاص تقسيم مىشود ؟ ( مثلًا اگر مردى دو زن را كشته است و اولياء هر دو خواهان قصاص هستند ، آيا بايد هر يك از اولياء نصف ديه يك مرد را بدهند يا يك چهارّم ديه يك مرد )\r\nج 2 - آنچه از ادّله مىتوان استفاده كرد آن است كه اگر مرد ، دو زن را به قتل برساند و اولياء هر دو خواستار قصاص باشند ، مرد بايد قصاص شود و فاضل ديه در اين صورت متصوّر نيست و اگر سه زن را كشته باشد ، از قاتل يك ديه زن گرفته مىشود و بين اولياء دم هر سه مقتول به نسبت ثلث تقسيم مىگردد و مىتوان احكام ياد شده را از اشباه و نظاير تقسيم ديه و فاضل ديه مخصوصاً در آن مواردى كه قاتل چند نفر باشند و مقتول يك نفر باشد ، تنقيح مناط كرد و همچنين از روايات استفاده مىگردد هر مقدار از ديه كه در مقابل قصاص واقع مىشود ، اگر زيادتر باشد بايد اولياء مقتول به اولياء قاتل بپردازند و اگر كمتر است بالعكس مثلًا در جائى كه سه زن مردى را كشته باشند ، هر سه زن قصاص مىگردند و بايد يك ديه زن از اولياء مقتول گرفت و بين اولياء قاتل به نسبت ثلث تقسيم نمود گرچه در نحوه تقسيم در كتب فقهى بين اصحاب اختلاف به چشم مىخورد .\r\nس 3 - در مورد قصاص نفس بفرمائيد :\r\nالف - آيا اولياء دم مىتوانند به جاى قصاص نفس ، عضوى از اعضاى قاتل را قطع كنند مثلًا به جاى كشتن قاتل يكى از پاهاى او را قطع نمايند ) ؟\r\nب - آيا اولياء دم مىتوانند عضوى از بدن قاتل را قطع و نسبت به مابقى طلب ديه نمايند ؟\r\nج - آيا اولياء دم مىتوانند عضوى از بدن قاتل را قطع و نسبت به مابقى مصالحه نمايند ؟\r\nد - آيا رضايت و عدم رضايت قاتل در سه حالت فوق ، تأثيرى دارد ؟\r\nج 3 - اولياء دم فقط مىتوانند قصاص نمايند و يا اين كه جانى را عفو نمايند و رضايت و عدم رضايت جانى هم در اين موارد تفاوتى ايجاد نمىكند .\r\nس 4 - با توجّه به عدم جواز قصاص مسلمان در برابر كافر بفرمائيد :\r\nالف - آيا اسلام آوردن قاتل پس از ارتكاب قتل مانع از اجراى قصاص مىشود ؟\r\nب - بر فرض مثبت بودن پاسخ آيا بين اسلام آوردن ظاهرى ( به انگيزه فرار از قصاص ) با اسلام واقعى ( قلبى ) تفاوتى وجود دارد ؟\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nج 4 - الف - اگر كافر مسلمان شود در برابر كافر قصاص نمىگردد .\r\nب - البته بايد ثابت شود كه اسلام آوردن كافر ، اسلام واقعى است نه به انگيزه فرار از قصاص است .\r\nس 5 - آيا قبل از اجراى قصاص توبه لازم است در صورت لزوم توبه آيا حاكم قاضى پيش از قصاص وظيفه‌اى در جهت درخواست توبه يا توبه دادن قاتل دارد ؟\r\nج 5 - توبه نمودن قاتل براى كارهاى اخروى بسيار ضرورى است ولى اينطور نيست كه بر حاكم شرع لازم باشد كه قاتل را توبه دهد بلكه خود قاتل بايد از گناهى كه مرتكب شده توبه نمايد .\r\nس 6 - آيا براى تحقّق قتل عمد يا غير عمد حضور فيزيكى قاتل نزد مقتول شرط است مثلًا تلفن كرد كه فرزند شما فوت شده او هم سكته كرد و مُرد آيا قتل عمد محسوب مىشود ؟\r\nج 6 - اين گونه قتلها با شرايطى كه ذكر شده مىتوانند مصداق قتل عمد باشد ولى چون شبهه وجود دارد بايد در اين گونه موارد به احتياط واجب با مصالحه ، قصاص تبديل به ديه گردد .\r\nس 7 - شخصى مرتكب قتل عمدى شده است در تحقيقات مشخص شده كه با آمريت و دستور صريح شخص ديگرى مرتكب قتل شده است در صورتى كه شخص مباشر در حال استيصال و اكراه و اجبار مرتكب قتل شده باشد حكم شرعى درباره شخص دستور دهنده ( آمر ) چيست ؟\r\nج 7 - در قتل ، اكراه و اجبار نيست و لذا قاتل مباشر قصاص‌مىشود و آمر به قتل به حبس ابد محكوم مىگردد .\r\nس 8 - در صورت وقوع قتل در هر يك از موارد ذيل تكليف چيست ؟\r\nالف - هنگامى كه اولياء دم همگى صغير باشند ؟\r\nب - مقتول مسلمان امّا ولىّ دم وى كافر باشند ؟\r\nج - به هنگام دستگيرى قاتل ارتباط با اولياء دم ممكن نيست ولى در آينده امكان دسترسى به آنان وجود دارد ؟\r\nج 8 - الف - بايد اجراى حكم را تا بلوغ اولياء به تأخير انداخت .\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nب - اگر ولىّ مسلمان نداشته باشد نوبت به ولىّ مسلمين مىرسد .\r\nج - اجراء حكم به تأخير مىافتد تا زمانى كه اولياء درخواست اجراء نمايند .\r\nدر مورد اوّل و سوّم كه تأخير حكم موجب ايذاء مجرم گردد نمىتوان او را حبس نمود تا زمان اجراء بلكه بايد با وثيقه كافى او را تا زمان اجراء آزاد نمود .\r\nس 9 - پس از ثبوت جرم و صدور حكم توسط قاضى مأذون ، در خصوص استيذان از ولىّ امر يا شخص منسوب از طرف ايشان جهت اجراء حكم صادره بفرمائيد :\r\nالف - آيا استيذان به قصاص نفس اختصاص دارد يا قصاص اطراف را شامل مىشود ؟\r\nب - آيا در حدود و قتل تعزيرى ( بنابر جواز قتل از باب تعزير ) هم استيذان لازم است ؟\r\nج - در صورت لزوم آيا بين حدّ قتل و حدود مادون قتل تفاوتى وجود دارد ؟\r\nج 9 - در تمامى موارد به نظر ما استيذان لازم است .\r\nس 10 - الف - چنانچه زنى از زنا باردار شود و اقدام به قتل فرزند طبيعى خود پس از تولّد كند حكم هر يك از صورتهاى زير را از جهت قصاص ، ديه و تعزير بيان فرمائيد :\r\n1 - كودك از طرفين ولدالزنا بوده باشد ؟\r\n2 - كودك فقط از طرف پدر ولدالزنا بوده باشد ؟\r\n3 - كودك فقط از طرف مادر ولدالزنا بوده باشد ؟\r\nب - حكم صورتى را كه مادرى اقدام به قتل فرزند مشروع خود پس از تولّد كند بيان فرمائيد ؟\r\nج 10 - ج 1 و 2 و 3 و ب - در تمامى موارد حكم قصاص جارى مىشود و هيچ تفاوتى در موارد مذكور ندارد .\r\nس 11 - درباره لزوم تأخير اجراى حدّ يا قصاص زن شيرده بفرمائيد :\r\nالف - آيا اين حكم ، مادر رضاعى را شامل مىشود ؟\r\nب - در فرض شمول بين امكان و عدم امكان جايگزينى دايه‌اى ديگر ( يا شير خشك يا شير حيوان ) تفاوتى وجود دارد ؟\r\nج - در صورت امكان جايگزينى يافتن دايه وظيفه حاكم شرع است يا ولىّ طفل ؟\r\nج 11 - الف - حكم به تأخير اجراى حكم شامل مادر رضاعى هم مىشود .\r\nب - تفاوتى وجود ندارد .\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nج - لزوم جايگزينى وجود ندارد و لذا به عهده حاكم شرع و يا ولىّ طفل نيست .\r\nس 12 - پسر بچّه پانزده ساله‌اى كه شب هنگام پس از بيدار شدن از خواب فرد اجنبى را به صورت برهنه با مادرش در اتاق خواب مىبيند با اين اعتقاد كه فرد خائن و متجاوز به ناموس بايد كشته شود فرد مزبور را كه مبادرت به فرار نموده به قتل مىرساند لازم به ذكر است كه زن مدّعى است كه اولًا با تهديد فرد مقتول مبنى بر آبروريزى او در صورت تن ندادن به رابطه ، مجبور به باز كردن درب منزل به روى او شده است ، ثانياً رابطه نامشروع در حدّ كمتر از زنا بوده است ، با توجّه به فرض فوق بفرمائيد :\r\nالف - قتل ارتكابى توسط نامبرده با اعتقاد به لزوم كشتن اين گونه افراد مشمول كداميك از عناوين قتل عمد يا شبه عمد مىشود ؟\r\nب - با توجّه به ادّعاى زن مبنى بر اينكه از روى تهديد مجبور به برقرارى رابطه با اجنبى شده است آيا عمل ارتكابى از سوى فرزند تازه بالغ وى مىتواند مشمول عنوان دفاع از ناموس و در نتيجه عدم شمول ادّله قتل عمد در مورد وى باشد ؟\r\nج - با توجّه به اينكه اطّلاعات فقهى نوجوان در احكام شرعى كم بوده آيا جهل وى به مسئله مىتواند رافع مسئوليت باشد ؟\r\nج 12 - الف - به نظر ما ملحق به عنوان شبه عمد است .\r\nب - ادّله قتل عمد در اين مورد جارى نيست ولى بايد ديه پرداخت گردد .\r\nج - رفع مسئوليت به معناى كلّى نيست ولى چون ملحق به شبه عمد است قصاص صورت نمىگيرد .\r\nس 13 - در خصوص استيفاى قصاص عضو يا نفس بفرمائيد :\r\nالف - آيا اجراى اين حقّ فوريت دارد يا مىتوان بدون عذر آن را به تأخير انداخت ؟\r\nب - با عنايت به فرض فوق ، اگر چند نفر با مشاركت مساوى مرتكب جنايت شوند آيا ولىّ دم يا مجنى عليه مىتواند در مورد بعضى فوراً تصميم به قصاص ، عفو يا مصالحه بگيرد امّا در مورد بعض ديگر اتخاذ تصميم را به آينده موكول نمايد ؟\r\nج 13 - الف - تأخير بدون عذر جايز نيست .\r\nب - در صورتى كه عذرى نباشد جايز نيست .\r\nس 14 - درباره قصاص نفس يا طرف بفرمائيد :\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nالف - آيا ولىّ امر مىتواند بر خلاف درخواست ولىّ دم يا مجنى عليه بنا به مصالحى قصاص را به ديه تبديل نمايد ؟\r\nب - چنانچه پاسخ مثبت باشد ، با توجّه به اينكه طبق فتواى مشهور ، قصاص تنها در صورت رضايت جانى به ديه تبديل مىشود ، آيا مىتوان عليرغم درخواست جانى قصاص را به ديه تبديل نمود ؟\r\nج - در صورت مثبت بودن پاسخ ، مسئول پرداخت ديه كيست جانى يا بيت المال ؟\r\nج 14 - الف و ب - فى حدّ نفسه جايز نيست كه بدون رضايت اولياء دم يا مجنى عليه قصاص مبدّل به ديه گردد ولى اگر مصالحى اقتضاء كند هر چه كه ولىّ امر مسلمين تشخيص مىدهد ، اجراء مىگردد .\r\nج - ديه را بايد جانى پرداخت كند .\r\nس 15 - براى شمول حكم قصاص آيا احراز قصد حين ارتكاب به عمل قتل ( مبتنى بر قتل ) شرط است يا خير ؟\r\nج 15 - قطعاً احراز قصد از روى عقل و اختيار لازم است و در غير اين صورت حتى در صورت شكّ قصاص نمىشود و بايد به ديه تصالح گردد .\r\nس 16 - اگر كسى بدون اذن ولىّ دم محكوم به قصاصى را بكشد حقّ قصاص از آن چه كسى است و اگر ولىّ دم پس از قتل محكوم به قصاص مزبور ، عمل قاتل را تنفيذ كند وضع چگونه است ؟\r\nج 16 - كسى كه محكوم به قصاص را كشته است بايد قصاص شود و تأييد ولىّ دم تفاوتى در حكم قصاص ندارد .\r\nس 17 - در مورد شخصى كه به قتل عمدى ديگرى اقرار كرده است و جرم قتل عمدى وى به اثبات رسيده ولى مجرم اقدام به خودكشى مىكند آيا قصاص و ديه هر دو ساقط است ؟\r\nج 17 - به نظر ما قصاص كه موضوعش است از بين رفته است ولى ديه مقتول از مال قاتل پرداخت شود گرچه اگر مصالحه‌اى هم صورت بگيرد موافق احتياط است .\r\nس 18 - اگر قاتل به قصد از بين بردن حقّ قصاص اولياى دم دست به خودكشى زده است آيا در حكم فوق اثر دارد ؟\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nج 18 - تفاوتى ندارد و بايد ديه پرداخت شود .\r\nس 19 - با توجّه به حكمت تشريع قصاص آيا لازم است اجراى قصاص در ملاء عام صورت گيرد ؟\r\nج 19 - قصاص لازم نيست در ملاء عام صورت گيرد .\r\nس 20 - در صورت اجراى قصاص در حضور مردم آيا احضار شهود بر اجراى قصاص منتفى مىگردد ؟\r\nج 20 - ظاهراً احضار شهود منتفى است مخصوصاً اگر در بين مردم دو نفر عادل وجود داشته باشد ، قطعاً احضار شهود بعينه ساقط است .\r\nس 21 - اگر ضاربين قتل دو نفر باشند ولى يك ضربه به مقتول وارده شده باشد و معلوم نباشد كه اين ضربه را كداميك زده‌اند بفرمائيد حكم مسئله چيست ؟\r\nج 21 - قصاص انجام نمىگيرد و بايد ديه نصف گردد و هر يك از دو متّهم نصف ديه را بدهند گرچه تصالح موافق با احتياط است .\r\n\r\nقصاص اطراف\r\nس 1 - در صورتى كه شخص محكوم به قصاص ، عضو مماثل نداشته باشد ؛ بفرمائيد :\r\nالف - با توجّه به اين كه عضو ناسالم ، در برابر عضو سالم قصاص مىشود ، آيا مثلًا چشم كسى كه به حسب ظاهر سالم ولى بينايى ندارد عضو ناسالم محسوب مىشود يا چنين فردى فاقد عضو به حساب مىآيد ؟\r\nب - اگر جانى فاقد بينايى چشم راست باشد و چشم راست كسى را كور كرده باشد ، آيا چشم چپ او به عنوان قصاص كور مىشود يا خير ؟\r\nج - اگر سلب بينايى با كندن حدقه باشد و خود جانى حدقه چشمش سالم است ولى بينايى ندارد ، هنگام قصاص تكليف چيست ؟ ( آيا حدقه در مقابل حدقه قصاص مىشود و نسبت به سلب بينايى ديه اخذ مىگردد يا حكم ديگرى دارد ؟ )\r\nج 1 - الف - چشم نابينا مصداق عضو ناسالم است و مىتواند در مقابل چشم صحيح قصاص گردد .\r\nب - در اين صورت مبدّل به ديه مىشود و چشم چپ در مقابل چشم راست\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nقصاص نمىشود .\r\nج - در اين موارد حدقه قصاص مىشود و نسبت به عدم بينايى بايد ديه أخذ شود و بين جانى و مجنى عليه تراضى شود .\r\nس 2 - در مورد قصاص اطراف بفرمائيد :\r\nالف - آيا ملاك ، رعايت مماثلت نسبيّه است يا عرفيّه ؟ معيار هر كدام چه مىباشد ؟\r\nب - در كدام صورت ، قصاص تبديل به ديه مىشود ؟\r\nج - آيا بين طول و عرض و عمق در اجراى قصاص تفاوتى هست ؟\r\n( مثلًا اگر جانى لاغر و مجنى عليه چاق باشد و نيمى از بازوى مجنى عليه به عمق 3 سانتى متر بريده شده است آيا در قصاص بايد نيمى از بازوى جانى لاغر را بريد كه 2 سانتى متر است يا بايد همان 3 سانتى متر بريده شود اگرچه بيش از نصف بازو باشد )\r\nج 2 - مماثلت در اطراف با مماثلت در جروح تفاوت دارند ، مماثلت در اطراف مماثلت عرفى است مثلًا اگر دست شخصى را كسى قطع كرد ، بايد دست جانى قطع شود ، گرچه دست جانى چاق‌تر از دست مجنى عليه باشد و امّا مماثلت در جروح مماثلت از حيث مساحت است از جانب طول و عرض و امّا در عمق معتبر ، صدق عرفى است و لذا اگر مساحت جراحت در عضو مجنى عليه ، به گونه‌اى است كه تمام عضو را در جانى فرا مىگيرد و يا حتّى از آن عضو هم تجاوز مىكند ، مثلًا اگر جراحت در سر مجنى عليه است و سر جانى كوچكتر از سر مجنى عليه است كه اگر خواسته باشيم به مقدار جنايت ، قصاص نمائيم به صورت مجنى عليه هم مىرسد ، جايز نيست قصاص از عضو تجاوز كند بلكه قصاص به همان مقدار كه امكان دارد در آن عضو انجام گيرد و در بقيّه بالنسبه ديه پرداخت شود ، پس در مثل شجاج تساوى طول و عرض بايد ملاحظه گردد و امّا اگر جرح مضبوط نباشد و موجب شود كه نفس به خطر بيفتد يا احتمال زيادى در جرح و يا موجب تلف عضو گردد ، مانند جائفه و مأمومه و هاشمه و منقله قصاص جايز نيست و تبديل به ديه مىگردد زيرا بين اصحاب ، اجماعى است كه قصاص در جروح نبايد محظورات مذكوره را داشته باشد و حتّى نبايد جرح جانى زيادتر از جرح مجنى عليه باشد و ادّله مماثلت مثل آيه شريفه \" فأعتدوا عليه به مثل ما اعتدى عليكم \" و آيه شريفه \" فان عاقبتم فعاقبوا به مثل ما عوقبتم \" و ادّله ديگر بر اين معنى دلالت دارد و در\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nاين مورد مىتوان به مقطوعه ابان هم تأييداً تمسّك كرد كه فرمود : الجائفه ما وقعت فى الجوف ليس لصاحبها قصاص الّا الحكومه و المنقله تنقل منها العظام و ليس فيها قصاص الّا الحكومه و فى المأمومه ثلث الديه ليس فيها قصاص الّا الحكومه . ( ح 1 باب 19 ابواب قصاص الاطراف و معتبره اسحاق بن عمار ح 2 باب 19 ابواب قصاص اطراف )\r\nو لذا در اين صورت كه قصاص امكان ندارد به جهت همان مشكلات مطرح شده ، قصاص تبديل به ديه مىشود كه اگر ديه مشخّصى در فقه براى آن معيّن شده ، همان مقدار بايد پرداخت شود و الّا ارش و حكومت است كه مشخّص مىكند چه مقدار بايد ديه پرداخت شود .\r\nس 3 - در مورد قصاص اطراف بفرمائيد :\r\nالف - آيا مجنى عليه مىتواند بخشى از قصاص را اجراء و بخش ديگر را عفو نمايد ؟\r\n( مثلًا جانى دست مجنى عليه را از كتف قطع كرده است ؛ مجنى عليه خواهان قطع دست جانى از آرنج باشد )\r\nب - آيا مىتواند براى قسمتى از جنايت ، طلب قصاص كرده و براى بخش ديگر ديه بگيرد ؟\r\nج - آيا مىتواند براى قسمتى از جنايت ، طلب قصاص كرده و نسبت به بخش ديگر مصالحه كند ؟\r\nد - آيا رضايت و عدم رضايت جانى در سه حالت فوق ، تأثيرى خواهد داشت ؟\r\nج 3 - به نظر ما تبعيض در قصاص اعضاء جايز نيست ، حتّى اگر جانى هم رضايت داشته باشد زيرا اوّلًا : از اطلاقات وارده در مورد قصاص بدست مىآيد كه بايد مماثلت در نظر گرفته شود ثانياً : آيه شريفه \" فان عاقبتم فعاقبوا به مثل ما عوقبتم \" و آيه شريفه \" فأعتدوا عليه به مثل ما أعتدى عليكم \" دلالت صريح بر مماثلت دارد و اگر اشكال شود كه اين ادّله در موردى است كه خواسته باشند بيشتر از جنايت قصاص نمايند و آيه اين زيادى را نفى مىكند ، جواب مىدهيم : دليل بر اين قيد نيست و اطلاق كلمه مثل هر دو مورد را مىگيرد و از امثال و نظاير آن مىتوان به اين معنا پى برد كه شارع مقدّس مماثلت را شرط مىداند و لذا در بعضى از موارد كه امكان قصاص بحدّ جنايت نيست فرموده كه بايد تبديل به ديه شود و اگر جايز بود كه كمتر قصاص شود ، نبايد حكم قصاص تبديل به ديه مىشد .\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nس 4 - در موارد ذيل كه جرح و قتل به طور عمد يا غير عمد توسط يك نفر صورت مىپذيرد آيا حسب مورد قصاص طرف در قصاص نفس و ديه عضو در ديه نفس تداخل مىكند ؟\r\nالف - جرح و قتل با ضربه واحد انجام شود ؟\r\nب - جرح و قتل با دو ضربه يا بيشتر انجام شود ( در اين فرض ممكن است ضربات متعدّد در زمانهاى متفرّق يا متوالى انجام شود )\r\nج 4 - اگر در زمانهاى متفرّق جنايت انجام گيرد كه عرفاً جنايات متعدّد صدق كند ، ديه تداخل نمىكند ولى اگر به صورتى است كه عرفاً يك جنايت محسوب شود ديه تداخل مىنمايد .\r\n\r\nاجراى حدّ توسط حاكم شرع در صورت عفو صاحب حقّ\r\nس 1 - درباره محكوم به قصاصى كه به درخواست اولياء دم حلق آويز شده و هنوز جان نسپرده است بفرمائيد :\r\nالف - اگر در اين مرحله بعضى از اولياء دم قاتل را عفو كنند آيا بايد اجراى حكم را متوقف كرد يا متوقف كردن آن نيازمند رضايت همه آنهاست ؟\r\nب - اگر در اين مرحله عفو به صورت مشروط و معلّق ( نه منجّز ) انجام گيرد حكم چيست ؟\r\nج - در صورت توقف اجراى حكم و بهبود قاتل اگر اولياء خواهان قصاص سهم الديه عفو كنندگان را بپردازند آيا مىتوان مجدّداً وى را اعدام نمود ؟\r\nد - اگر اين وضع چندين مرتبه تكرار شود تكليف چيست ؟\r\nه - ضمان خسارتها و آسيبهايى كه در اثر اجراى اوّل حكم در مرحله قبل بر جانى وارد شده با كيست ؟\r\nج 1 - الف - بايد اجراى حكم متوقف گردد تا در مراحل بعدى مشخص شود كه اولياء دم چگونه با همديگر توافق مىنمايند .\r\nب - عفو غير منجّز هم حكم عفو منجّز را دارد .\r\nج - بايد حكم اجراء گردد .\r\nد - از تبعات اجراى حكم است و اشكالى به ذهن نمىرسد .\r\nه - بر عهده كسى نيست زيرا در طريق اجراى حكم خسارتها وارده شده است .\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nس 2 - در مواردى كه سارق مورد عفو قرار مىگيرد ، آيا حاكم شرع بنا به مصالحى مىتواند حدّ را اجراء نمايد يا خير ؟\r\nج 2 - از حيث احكام اوليّه نمىتوان دست معفوّ عنه را قطع نمود ، مگر ولىّ فقيه مصالحى تشخيص دهد كه بستگى به نظر ايشان دارد .\r\nس 3 - در مواردى كه اولياء دم تقاضاى عفو قاتل را داشته باشند يا مطالبه ديه نمايند ولى با توجّه به عوارض سياسى ، اجتماعى حكومت بخواهد قاتل را قصاص كند ، آيا امكان اين كار وجود دارد ؟ و در صورت عدم رضايت اولياء دم ، آيا بايد مبلغ ديه از بيت المال به آنان پرداخت گردد ؟ و آيا ولىّ امر مسلمين با ولايتى كه بر خود ولىّ دم دارد ، مىتواند بر خلاف وى تقاضاى قصاص نمايد ؟\r\nج 3 - امكان قصاص قاتل و يا دادن ديه در صورت عدم رضايت اولياء دم توسط حكومت ، بستگى به نظر و تشخيص حاكم شرع و ولىّ امر مسلمين دارد .\r\n\r\nقسامه\r\nس 1 - در مورد قسامه بفرمائيد :\r\nالف - آيا قسامه ، در جنايت عمدى بر اطراف ، مستلزم قصاص مىشود يا خير ؟\r\nب - با فرض اين كه جواب مثبت باشد ، نصاب قسامه چه ميزان است ؟\r\nج 1 - قسامه در جنايت عمدى بر اعضاء ثابت است همچنان كه در قصاص نفس ثابت مىباشد و بعضى از اصحاب ثبوت قسامه در اعضاء را به اماميّه نسبت داده‌اند و روايت خاصّى در اين مورد هم وارد است كما اين كه روايات عامى كه در اصل قسامه هم وارد شده مىتواند دلالت بر ثبوت آن در اعضاء داشته باشد .\r\nامّا نصاب قسامه اعضاء :\r\nبه نظر ما در ثبوت قصاص در اعضاء با شرائط قسامه مانند وجود لوث ، اگر ديه عضو مورد جنايت ، يك ديه كامله است ، بايد شش قسم انجام گيرد و بالنسبه اين شش قسم ، در صورتى كه ديه عضو كمتر از ديه كامله باشد قسمها تقسيم مىگردد مثلًا اگر دست مجنى عليه قطع شده باشد ، سه قسم لازم است زيرا دست نصف ديه به آن تعلّق مىگيرد امّا اگر عضوى كه به آن جنايت وارد شده كمتر از يك ششم ديه باشد بايد يك قسم انجام شود و امّا دليل فتوى ، مطابقت با قول مشهور است عملًا\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nبروايه ظريف كه منجر به عمل اصحاب مىباشد گرچه بعضى از طرق اين روايت صحيحه مىباشد .\r\nس 2 - در موارد لوث اگر مدّعى از اجراى قسامه خوددارى كند بفرمائيد :\r\nالف - آيا در اين صورت اقامه قسامه قهراً به متّهم ( مدّعى عليه ) مىرسد يا اين امر منوط به مطالبه مدّعى است ؟\r\nب - در صورت لزوم مطالبه اگر مدّعى از چنين درخواستى سر باز زند يا به قسامه متّهم راضى نباشد وظيفه دادگاه براى فصل خصومت چيست ؟\r\nج - در فرض فوق تكليف ديه مقتول چيست ؟\r\nد - هرگاه متّهم بر برائت خود سوگند ياد كند حكم ديه چه مىشود ؟\r\nج 2 - الف - بايد مدّعى از مدّعى عليه مطالبه قسم نمايد .\r\nب - اعلام برائت نمودن مدّعى عليه .\r\nج - چون اولياء دم و به عبارتى مدّعى مىتوانسته استيفاى ديه نمايد و با عدم اجراى قسامه يا مطالبه از مدّعى عليه از حقّ خود صرف نظر كرده است ، ديه به عهده كسى نيست حتى بر بيت المال .\r\nد - ديه بر مظنون واجب نيست .\r\nس 3 - در مورد قسامه بفرمائيد : آيا كسانى كه در زمان وقوع قتل عاقل نبوده يا غير بالغ بوده‌اند ( كودك يا مراهق ) امّا هنگام اجراى قسامه عاقل و بالغ شده‌اند مىتوانند جهت اداى سوگند در اين مراسم شركت كنند ؟\r\nج 3 - به نظر مىرسد كه بايد فرد قسم خورنده در زمان تحمّل هم بالغ و عاقل باشد زيرا مسئله دماء است و بايد در دماء احتياط شود .\r\n\r\nچنانچه علاوه بر قتل حكمى ديگر بر مجنى عليه باشد\r\nس 1 - آيا كسى كه قرار است اعدام شود حدّاً يا قصاصاً اگر حدود يا تعزيرات ديگرى اقلّ از قتل براى او ثابت شود ، مىتوان از آنها صرفنظر كرد ؟ و آيا در اين مسئله در مورد حقّ النّاس و حقّ الّله تفاوتى وجود دارد ؟\r\nج 1 - چنانچه اقلّ مندرج در اكثر است ، همان قتل و اعدام كفايت مىكند ولى اگر\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nجرمهاى مستقلّ باشد بايد ابتدا اقلّ اجراء شود بعد اعدام گردد در تعزيرات هم به همين نحو است و در اين جهت بين حقّ النّاس و حقّ الّله فرقى نيست .\r\nس 2 - آيا علاوه بر قصاص يا ديه چيز ديگرى متوجّه قاتل مىباشد ؟\r\nج 2 - در صورتى كه جانى جنايتى غير از قتل انجام داده باشد مثلًا زنا يا اتلاف مال ، هر كدام از جنايات حكم خود را دارد كه قبل از قصاص بايد اجراء گردد .\r\nس 3 - در مواردى كه محكوم بايد اعدام شود بفرمائيد :\r\nالف - آيا قاضى ( حاكم شرع ) مىتواند صرف نظر از نوع جرم ارتكابى در هر موردى بنا به صلاحديد خود براى عبرت گرفتن مردم و بازداشتن آنان از ارتكاب جرم حكم كند كه جنازه محكوم مدّتى در ملاء عام قرار داده شود ؟\r\nب - در صورت منفى بودن پاسخ آيا نوع جرم ارتكابى مىتواند مجوّزى براى عمل فوق باشد ؟ ( به عنوان مثال مرتكب قتل فجيعى شده و يا چند نفر را به قتل رسانده است )\r\nج - آيا طبق نظر قاضى ( حاكم شرع ) مىتوان قبل از اجراى حكم اعدام محكوم را مدّتى در معرض ديد عموم قرار داد ؟\r\nد - آيا در موارد فوق بين حدّ ، قصاص و تعزير ( بنابر جواز قتل از باب تعزير ) تفاوتى وجود دارد ؟\r\nج 3 - الف - در صورتى كه حاكم شرع صلاح بداند و مدّت قرار گرفتن جنازه در ملاء عام به مقدارى نباشد كه موجب هتك و وهن گردد اشكال ندارد\r\nب - پاسخ روشن است .\r\nج - در موارد منصوصه كه حكم به شهرت گرديده اشكال ندارد .\r\nد - در صورتى كه صلاح باشد تفاوتى نيست .\r\n\r\nفاضل ديه\r\nس 1 - هنگامى كه قصاص قاتل مشروط به ردّ فاضل ديه از سوى اولياء دم باشد بفرمائيد :\r\nالف - فاضل ديه حقّ چه كسى است ( قاتل يا ورثه وى )\r\nب - در صورتى كه حقّ قاتل باشد آيا مىتواند از حقّ خويش گذشت كند ؟\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nج - آيا انگيزه قاتل در حكم فوق تأثيرى دارد ؟ ( مثل محروم كردن ورثه از ديه يا خروج از بلاتكليفى و نجات از زندان يا هنگامى كه اولياء دم به دليل اعسار قادر به پرداخت فاضل ديه نيستند و از طرف ديگر نه حاضر به دريافت ديه هستند و نه قاتل را عفو مىكنند )\r\nج 1 - الف - حقّ خود قاتل است .\r\nب - اشكال ندارد .\r\nج - هر انگيزه‌اى كه باشد اشكال ندارد و اگر ابراء ذمّه كرد اولياء دم مىتوانند قاتل را قصاص نمايند .\r\nس 2 - در موارد لزوم پرداخت فاضل ديه چنانچه اولياء دم خواهان قصاص باشند و با وجود تمكّن مالى ، از پرداخت فاضل ديه خوددارى كنند و باعث تأخير اجراى حكم قصاص شوند بفرمائيد :\r\nالف - آيا حاكم شرع مىتواند ولىّ دم را به پرداخت فاضل ديه مجبور كند ؟\r\nب - در اين فرض تبديل قصاص به ديه چه حكمى دارد ؟\r\nج - اگر تبديل قصاص به ديه جايز باشد ، آيا رضايت يا عدم رضايت جانى در اين امر تأثيرى دارد ؟\r\nج 2 - الف - اجبار ولىّ دم صحيح نيست .\r\nب - تبديل به ديه نمىگردد .\r\nج - جايز نيست و در هر صورت كه قرار باشد قصاص به ديه تبديل گردد ، رضايت جانى لازم است .\r\nس 3 - در موارد پرداخت فاضل ديه چنانچه اولياء دم عليرغم اصرار بر قصاص ، قدرت پرداخت فاضل ديه را نداشته باشند و از طرفى به طور عادى نيز اميدى به تمكّن آنان در آينده نباشد بفرمائيد :\r\nالف - آيا در اين گونه موارد قصاص بطور قهرى به ديه تبديل مىشود ؟\r\nب - چنانچه پاسخ منفى است در شرايطى كه عدم قصاص يا تأخير آن به مصلحت نباشد و چه بسا عوارض سياسى و اجتماعى شديدى در بر داشته باشد آيا مىتوان فاضل ديه را از بيت المال پرداخت و حكم قصاص را اجرا نمود ؟\r\nج - در فرض مسئله آيا مىتوان بدون ردّ فاضل ديه قصاص را اجرا نمود و فاضل ديه به عنوان دين بر ذمّه ولىّ دم باقى بماند ؟\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nد - اگر ( آنگونه كه برخى از فقهاء مىفرمايند ) در اين گونه موارد وظيفه صبر كردن تا زمان ايسار ولىّ دم است در مواردى كه ممكن است انتظار قصاص سالها به طول بكشد و اين امر براى قاتل و خانواده وى موجب عسر و حرج گردد تكليف چيست ؟\r\nج 3 - الف - قصاص تبديل به ديه نمىشود .\r\nب - از بيت المال نمىتوان آن را پرداخت و اولياء دم مىتوانند از مؤمنين و يا از زكوات ، فاضل ديه را تهيّه نمايند .\r\nج - امكان ندارد مگر آنكه خود قاتل قبول نمايد .\r\nد - به نظر ما قاتل را حبس نمودن به مدّت طولانى جايز نيست و بايد وثيقه‌اى كه با آن بتوان متّهم را برگرداند ، گرفته شود و بعد آزاد گردد تا زمانى كه فاضل ديه تهيّه شود .\r\nس 4 - اگر مردى دو زن يا بيشتر را كشته باشد و اولياء آنان خواهان قصاص باشند بفرمائيد :\r\nالف - آيا اولياء خواهان قصاص بايد چيزى به عنوان فاضل ديه بپردازند يا خير ؟\r\nب - در صورت لزوم پرداخت ، آيا بايد هر يك از اولياء خواهان قصاص ، مستقلًا و جداگانه نصف ديه يك مرد را بدهند يا اينكه نصف ديه يك مرد به نسبت اولياء خواهان قصاص تقسيم مىشود ؟ ( مثلًا اگر مردى دو زن را كشته است و اولياء هر دو خواهان قصاص هستند آيا بايد هر يك از اولياء نصف ديه يك مرد را بدهند يا يك چهارّم ديه يك مرد )\r\nج 4 - آنچه كه از ادّله مىتوان استفاده كرد آن است كه اگر دو زن را به قتل برساند و اولياء هر دو خواستار قصاص باشند مرد بايد قصاص شود و فاضل ديه در اين صورت متصوّر نيست و اگر سه زن را كشته باشد از قاتل يك ديه زن گرفته مىشود و بين اولياء دم مقتول به نسبت ثلث تقسيم مىگردد و مىتوان احكام ياد شده را از اشباه و نظاير تقسيم ديه و فاضل ديه مخصوصاً در آن مواردى كه قاتل جماعتى باشند و مقتول يك نفر باشد تنقيح مناط كرد و همچنين از روايات استفاده مىگردد هر مقدار از ديه كه در مقابل قصاص واقع مىشود اگر زيادتر باشد بايد اولياء مقتول به اولياء قاتل بپردازند و اگر كمتر است بالعكس مثلًا در جائى كه سه زن مردى را كشته باشند هر سه زن قصاص مىگردند و بايد يك ديه زن از اولياء مقتول گرفت و بين اولياء قاتل به نسبت ثلث تقسيم نمود گرچه در\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nنحوه تقسيم در كتب فقهى بين اصحاب اختلاف به چشم مىخورد .\r\nس 5 - اگر مردى دو زن يا بيشتر را كشته باشد و اولياء آنان خواهان قصاص باشند آيا اولياء خواهان قصاص ، بايد چيزى به عنوان فاضل ديه بپردازند يا خير ؟ سئوال ديگر اين است كه اگر مردى سه زن را كشته باشد از قاتل يك ديه زن گرفته مىشود و بين اولياء دم هر سه زن به نسبت ثلث تقسيم مىگردد آيا در چنين فرضى كه اولياء هر سه زن خواهان قصاص هستند اخذ ديه يك زن علاوه بر قصاص قاتل مخالف با قاعده « الجانى لا يجنى اكثر من نفسه » نيست ؟ البته در اين مورد ممكن است مستند فتواى حضرتعالى روايت شريفه « لا يبطل دم امرء مسلم » باشد در هر صورت چنانچه قاعده ياد شده را قبول نداريد يا روايت مذكور را بر قاعده مقدّم مىدانيد و يا اين كه مستند فتواى حضرتعالى چيز ديگرى است لطفاً بيان فرمائيد ؟\r\nج 5 - براى توضيح اين اشكالى كه فرموده‌ايد بايد گفت اولًا « الجانى لا يجنى اكثر من نفسه » قاعده نيست بلكه سه روايت با اين مضمون در احكام قضائى آمده است كه مضمون آن در مورد قصاص زنى است كه در مقابل مردى بايد كشته شود و طبق قاعده بايد از زن نصف ديه هم گرفته مىشود و به اولياء دم مقتول داده شود و بعد قصاص شود كه امام ( ع ) فرمودند : « الجانى لا يجنى اكثر من نفسه » گرچه بسيارى از اين روايت استفاده قاعده كرده‌اند به اين معنا كه چون به عنوان دليل در كلام امام ذكر شده پس معمّم است كه ما اين بيان را قبول نداريم زيرا اين حكم خلاف قاعده است و لذا بايد در قدر متيقّن به آن عمل شود كه آن هم مورد روايت است زيرا قاعده اين است كه هر مقدار از جان و يا عضو در مقابل قصاص قرار گرفت ، حقّ استيفاء گرديده و الّا بايد ديه پرداخت شود .\r\nبا اين توضيح كه ذكر شد به تفصيل اين فرع مىپردازيم :\r\nاين فرع مىتواند تفاصيلى داشته باشد كه يكايك به آن مىپردازيم .\r\n1 - اگر اولياء مقتولين همه خواهان قصاص هستند و لا غير در اينجا قاتل قصاص مىگردد و ديه‌اى هم به اولياء تعلّق نمىگيرد زيرا خود آنان رضايت داده‌اند كه قصاص فقط انجام شود .\r\n2 - اگر اولياء مقتولين خواهان قصاص و هر حقّى كه به آنها تعلّق مىگيرد ، هستند در اينجا قاتل قصاص مىشود و مازاد بر سهم القصاص هم ديه به آنها پرداخت\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nمىشود كه اين همان فرضى است كه در استفتاء جواب داده شده است و اگر در اين صورت فقط قائل به قصاص مىشديم با قاعده لا يبطل دم امرء مسلم سازگار نبود و اگر قبول هم داشته باشيم كه « الجانى لا يجنى عليه اكثر من نفسه » قاعده باشد محكوم قاعده « لا يبطل دم امرء » مىباشد .\r\n3 - اگر اولياء خواهان قصاص هستند ولى يكى از اولياء مقتول استيفاء كرد باقى اولياء مىتوانند ديه را دريافت كنند لئلا يبطل دم امرء مسلم .\r\nدر اين دو مورد بسيارى از اصحاب قائل به قصاص تنها هستند به دليل « الجانى لا يجنى اكثر من نفسه » ولى ما همانطور كه عرض شد نتوانستيم اين دليل را تمام بدانيم كما اينكه مرحوم شهيد در مسالك اين قول را تقويت كرده و مرحوم محقّق خوانسارى در جامع المدارك فرموده كه ديه ثابت نمىشود و ديگران هم كه موافق اين قول هستند مانند ابوعلى و صاحب ارشاد و علّامه در قواعد و مرحوم فخرالمحقّقين در ايضاح و فاضل مقداد و محقّق خوئى گرچه بهترين راه تصالح است كه حاكم شرع انجام دهد تا اينكه مخالفت قطعى با مشهور نشده باشد .\r\n\r\nقتل شبه عمد و خطائى\r\nس 1 - اولًا : آيا كسى را كه به سبب استرس ناشى از مشاجره فوت نموده در صورت تشخيص خبره ( پزشك قانونى ) مىتوان طرف مقابلش را به ديه محكوم نمود يا خير ثانياً آيا عامل مشاجره كه موجب عصبانيت و سكته گرديده مباشر در قتل است يا اينكه ميزان تأثير عمل ( به استناد نظر پزشك قانونى ) شرط است ؟\r\nج 1 - به نظر مىرسد كه استناد به قتل به كسى كه سبب استرس شده ، مشكل است ولى اگر طبق شهادت خبره تأثير زياد باشد بايد كسى كه سبب استرس شده ، اولياء مقتول را راضى نمايد و بايد مصالحه گردد .\r\nس 2 - اگر در هنگام تعليم رانندگى معلّم به متعلّم حادثه‌اى رخ دهد و معلّم و متعلّم رانندگى هر دو فوت نمايند و مقصّر فرد تحت تعليم باشد ( البته دستورات معلّم را متعلّم اجرا كرده است ) چگونه خواهد بود حكم ديه ايشان ؟\r\nج 2 - البته اگر قبلًا همديگر را ابراء نكرده باشند با فرض مذكور تعليم گيرنده ضامن ديه است و بايد از اموالش ديه معلّم پرداخت شود .\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nس 3 - چنانچه در حادثه فوق يكى از ايشان يعنى مربّى يا فرد تحت تعليم فوت نمايد و ديگرى زنده بماند چگونه خواهد بود حكم ديه ايشان ؟\r\nج 3 - اگر بنا شد ضامن شخص تعليم گيرنده باشد اين مسئله تفاوتى را ايجاد نمىكند .\r\nس 4 - آيا مىتوان حكم مربّى رانندگى را در مسئله فوق با مربّى شنا يكى دانست چرا كه حضرت امام ( ره ) نظرشان اين بوده كه مربّى شنا فقط در صورتى ضامن است كه فرد تحت تعليم صغير بوده باشد و الّا در صورتى كه متعلّم كبير باشد و مربّى شنا نيز حاضر بوده ليكن متعلّم غرق شود مربّى ضامن نيست علّت اين فرق چيست و آيا وجود و عدم وجود قرارداد ضمانت براى مربّى رانندگى يا شنا معتبر است يا خير ؟\r\nج 4 - ما مسئله شنا را هم مثل همين مسئله مىدانيم و با نظر حضرت امام ( ره ) در اين مسئله كه در صورت صغير بودن تعليم گيرنده معلّم مقصّر باشد ، موافق نيستيم و موارد تفاوت مىكند .\r\nس 5 - اگر وقوع قتلى محرز و قاتل نيز معيّن باشد لكن اولياء دم مدّعى عمدى بودن قتل باشند ولى قاتل آن را خطايى يا شبه عمد بداند و دليلى قاطع براى ادّعاى هيچ يك وجود نداشته باشد بفرمائيد :\r\nالف - آيا مورد از باب لوث است يا تداعى ؟\r\nب - اگر از باب تداعى باشد چگونه بايد فصل خصومت نمود و تكليف ديه چيست ؟\r\nج 5 - آنچه مسلّم است وقوع قتل به دست قاتل مفروض است و هر مقدار كه از نظر بيّنه و اقرار ثابت شود به آن عمل مىگردد و در مابقى كه راهى براى اثبات نيست و از موارد لوث و تداعى هم نباشد ، اكتفاء به قدر متيقّن مىشود زيرا مازاد بر قدر متيقّن قاعده درء حاكم است و لذا مازاد بر اقرار قاتل مفروض كه يا قتل خطائى و يا شبه عمد است ، نمىتوان حكم نمود .\r\nس 6 - اگر كسى جهت زمينه‌سازى بر ارتكاب جرمى با خوراندن مسكرات و يا آنچه كه موجب زوال عقل مىشود سبب بروز جنايتى بر غير شود ضامن است يا خير اگر در اين خصوص خودش قربانى شود آيا خونش هدر است يا خير ؟\r\nج 6 - با فرض مذكور بخاطر خوراندن مسكر به غير ، شخص تعزير مىگردد و اگر\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nكشته شود خونش هدر نيست و بايد ديه او پرداخت شود زيرا در فرض سئوال شخص جانى در حال جنايت مسلوب العقل بوده و اگر هم شكّ در وجود عقل و عدم آن در اثر خوراندن مسكر داشته باشيم ، باز هم قصاص نمىشود .\r\n\r\nاستيفاء قصاص و شرايط آن\r\nس 1 - در صورتى كه در پرونده قتل تعدادى از اولياء دم صغير باشند آيا قصاص قاتل منوط به پرداخت ديه از طرف اولياء دم كبير و خواهان قصاص به آنها مىباشند و يا اينكه بايد صبر كرد تا اولياء دم صغير ، كبير شوند و خود تصميم بگيرند ؟\r\nج 1 - احتياط در اين است كه صبر كنند تا صغار بزرگ شوند و خود در مورد حقوقشان تصميم‌گيرى كنند البته لازم است متعرّض شوم كه اگر جانى خوف فرار در او نيست بايد تا زمان اجراء آزاد شود و اگر با وثيقه هم اين كار امكان دارد عمل شود ولى اگر خوف فرار در او هست ، مىتوان تا زمان اجراء او را در زندان نگه داشت .\r\nس 2 - چنانچه مجنى عليه به دليل تخصّصى بودن استيفاى عضو قادر بر اجراى آن نبوده و متخصّصين فنّ نيز حاضر به انجام آن نباشند بفرمائيد :\r\nالف - آيا در اين صورت عليرغم درخواست قصاص از سوى مجنى عليه مىتوان آن را به ديه تبديل نمود ؟\r\nب - در فرض منفى بودن پاسخ و عدم رضايت مجنى عليه براى تبديل به ديه تكليف چيست ؟\r\nج - با توجّه به لزوم اجراى احكام الهى آيا از باب مقدّمه واجب بر حكومت اسلامى لازم است متخصّصينى را براى اجراى اين گونه امور تربيت كند ؟ ( خصوصاً جهت جلوگيرى از حبسهاى طويل المدّه و بلا تكليفى اين گونه پرونده‌ها )\r\nج 2 - الف - در صورتى كه از نظر عمق ، طول و عرض جراحت بگونه‌اى است كه امكان قصاص آن دقيقاً نباشد به ديه تبديل مىشود و لو آنكه مجنى عليه خواهان قصاص باشد .\r\nب - جواب روشن است .\r\nج - اگر تربيت نكردن متخصّص در مواردى كه داراى بدل نيست و بايد قصاص\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nانجام گيرد ، موجب تعطيل شدن حكم خدا گردد بر حكومت اسلامى است كه متخصّصينى را در اين امر تربيت نمايد ولى اگر حكم قصاص داراى بدل باشد مثل صورت الف در اين گونه موارد لزومى بر تربيت متخصّص نيست .\r\n\r\nمتفرّقات\r\nس 1 - مردى زنى را در أشهر حرم بقتل رسانيده است ، با توجّه به اين كه وقوع قتل در اين زمان موجب اضافه شدن ثلث ديه مىشود ، اگر اولياء دم تقاضاى قصاص جانى را داشته باشند بايد نصف ديه يك مرد در ماه حرام را به او بپردازند يا نصف ديه يك مرد در غير ماه حرام را ؟\r\nج 1 - بايد نصف ديه مربوط به قتل مرد ، در ماه غير حرام را پرداخت نمايد .\r\nس 2 - چنانچه مجنى عليه قبل از مرگ ؛ جانى را از قصاص نفس عفو نمايد ، آيا حقّ قصاص ساقط مىشود ، ضمناً حقّ قصاص متعلّق به اولياء دم مىباشد يا حقّ شخصى مجنى عليه است ؟\r\nج 2 - احوط آن است كه قصاص نشود زيرا مصداق شبهه است و اولى اين است كه با تراضى اولياء دم تبديل به ديه گردد و ظاهراً قصاص حقّ اولياء دم است .\r\nس 3 - چنانچه اولياء دم در مقام مصالحه قصاص با مبلغى زائد بر ديه ، مقدارى را تقاضا كردند كه پرداخت آن براى قاتل ميسّر نيست آيا دادگاه مىتواند فرصت محدودى براى اجراى قصاص به اولياء دم بدهد و پس از انقضاى مهلت مذكور و عدم تقاضاى قصاص ، محكوم را لااقلّ با أخذ وثيقه آزاد نمايند ؟\r\nج 3 - آزادى محكوم در صورتى كه دسترسى به او هر زمان كه لازم باشد ، امكان داشته باشد اشكال ندارد .\r\nس 4 - با توجّه به جواز آزادى محكوم در مسئله فوق ، آيا بايد او را بدون قيد آزاد نمود يا با أخذ وثيقه و قيد ضمانت ؟\r\nج 4 - أخذ وثيقه و قيد ضمانت موضوعيّت ندارد اگر امكان دسترسى به او بدون قيد ضمانت و أخذ وثيقه باشد ، لزومى ندارد .\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nس 5 - در صورتى كه مقتول داراى ورثه صغير و كبير باشد ، اگر ورثه كبير خواهان قصاص بودند ولى براى استيفاى قصاص قدرت تأمين سهم صغير را نداشتند ، آيا مىتوان قاتل را تا زمان بلوغ صغير ( اگرچه در مدّت طولانى ) در زندان نگه داشت ؟ در صورت مثبت بودن جواب ، آيا تحمّل سالهاى متمادى در زندان ( مثلًا 14 سال براى بلوغ فرزند صغير مقتول ) و بعد ، اجراى حكم قصاص از مصاديق تحميل دو جريمه به خاطر يك جرم نيست ؟\r\nج 5 - در صورتى كه امكان دسترسى به محكوم در زمان بلوغ باشد نبايد محكوم را در حبس نگه داشت و امّا اگر امكان عدم دسترسى و يا احتمال مورد اعتناء در فرار محكوم باشد ، مىتوان محكوم را حبس نمود تا حقّ صغار از بين نرود ، گرچه بعضى از اصحاب احتمال داده‌اند كه بايد محكوم آزاد گردد و اگر در زمان اجراء حكم ، به او دسترسى پيدا نشود بايد ديه مقتول از بيت المال پرداخت شود .\r\nس 6 - شخصى در خانه‌اى براى سرقت رفته است صاحبخانه متوجّه مىشود و او را تعقيب مىكند در اين گير و دار و فرار سارق شخص سارق به پرتگاه مىافتد و مىميرد آيا سبب اين قتل صاحبخانه است و آيا بر صاحبخانه حكمى است ؟\r\nج 6 - با فرض مذكور صاحبخانه ضامن نيست .\r\nس 7 - شخصى كسى را مىكشد و خودش فرار مىكند بعد اقارب مقتول شكايت مىكنند و اقارب قاتل را حكومت طلب مىكند و در نتيجه اقارب قاتل مالى را متضرّر مىشوند و بعد شخص قاتل پيدا مىشود آيا اقارب قاتل مىتوانند مال خود را از قاتل بگيرند ؟\r\nج 7 - مخارجى كه حكومت بر گردن اقارب قاتل تحميل كرده بر عهده قاتل نيست .\r\n\r\n","description":"","footnote":"","page_name":" 541 ","page_number":541},
  {"content":"\r\n\r\n\r\nمسائل ديات\r\n\r\nانتخاب ديه\r\nس 1 - آيا هنگامى كه خانواده مقتول مىخواهد براى قصاص نصف ديه را به قاتل بدهد انتخاب ديه با ولىّ است يا جانى ؟\r\nج 1 - انتخاب نوع ديه با جانى است .\r\nس 2 - آيا ديه قتل عمد و شبه عمد را مىتوان با پول محاسبه كرد ؟\r\nج 2 - در مرحله اوّل بايد قيمت يكى از دينار ، درهم ، شتر ، گاو ، گوسفند و لباس محاسبه شود ، سپس با رضايت طرفين قابل تبديل است .\r\n\r\nديه و انتخاب نوع ديه و ارش\r\nس 1 - كسى بدن كسى را طورى ضربه زده كه ديه واجب شده حال ديه فقط بايد طلاى سكّه‌دار باشد يا طلاى معمولى هم مىشود و قيمت طلاى سكّه‌دار مىشود داد و درحال حاضر طلاى سكّه‌دار چه طلائى است ؟\r\nج 1 - طلاى مسكوك همان سكّه بهار آزادى است كه بعد از آنكه ديه مشخص شد با رضايت مجنى عليه مىتوان به پول تبديل كرد .\r\nس 2 - ارش صدمه وارده بر بانوان زمانى كه مقدار آن به ميزان ثلث ديه كامل برسد نصف مىگردد يا خير ؟\r\nج 2 - مسئله تنصيف ديه در زنان ، منحصر در ديه است و نه ارش .\r\nس 3 - ارش از حيث مهلت پرداخت بر اصالة الحلول ( حالا بودن ) باقى است ؟\r\nج 3 - اصل ، حال بودن است مگر اينكه حاكم شرع تشخيص دهد كه بايد مهلت داده شود .\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nس 4 - طفلى شيرخواره حدوداً هشت ماهه جهت نگهدارى در ساعاتى از روز تحويل مهد كودك مىگردد تا تحت سرپرستى و نظارت مربّيان خبره نسبت به نگهدارى و تربيت و تغذيه وى اقدام گردد اكنون آن طفل شيرخواره هنگام خوراندن غذا توسط مربّى مهد كودك فوت نموده است و پزشك محترم قانونى علّت مرگ را ورود قطعاتى از غذا داخل ناى اعلان نموده است ( اصطلاح پزشكى آن اسپيراسيون مىباشد ) و از سوى ديگر اولياء دم طفل متوفّى از مربّيان مهد كودك اعلان شكايت نموده و تقاضاى مجازات ايشان را نموده‌اند لذا چگونه خواهد بود حكم ديه و تعزير :\r\nالف - مربّى ب - كمك مربّى تغذيه ج - مديره مهد كودك بعنوان مدير مسئول و ناظر متخصّص در امر نگهدارى كودك .\r\nج 4 - اگر افراط يا تفريطى در كار نبوده و بطور ناگهانى اين اتّفاق بوقوع پيوسته يعنى هم از نظر غذايى كه بايد به طفل داده مىشد ، دقّت كافى شده و هم نحوه تغذيه مراعات گرديده پس هيچ كس مقصّر نيست و ديه و تعزيرى هم نخواهد بود ولى اگر عدم دقّت در وظيفه موجب اين عمل شده ، شخص تفريط كار ضامن است و بايد ديه پرداخت كند و اگر تفريط به حدّى بوده كه عرفاً كوتاهى كرده باشد ، تعزير هم مىشود ولى اگر خود مؤسسه مهد ضمانتى را در هنگام ثبت نام پذيرفته باشد آن مؤسسه اعمّ از مدير يا مسئول تغذيه ضامن خواهد بود .\r\nس 5 - درباره ماهيّت ديه بفرمائيد :\r\nالف - آيا جعل ديه از طرف شارع مقدّس بعنوان مجازات بوده يا نوعى خسارت تلّقى شده است ؟\r\nب - آيا عمد ، شبه عمد يا خطاى محض بودن جنايت در پاسخ به سئوال فوق تأثيرى دارد ؟\r\nج 5 - ديه از طرف شارع مقدّس بعنوان خسارت معيّن و محدود تعيين گرديده نه بيشتر و نه كمتر و اگر گفته شد بعنوان خسارت جعل گرديده به اين معنى نيست كه اگر مخارج درمان بيشتر از ديه بود بايد جانى بيش از مقدار ديه پرداخت نمايد .\r\nس 6 - در مواردى نظير قتل خطاى محض كه بنابر قول مشهور ، ديه ظرف سه سال و هر سال ثلث آن بايد پرداخت شود با عنايت به اين كه بر اساس فتواى تعداد زيادى از فقهاى عظام ملاك محاسبه قيمت يوم الاداء مىباشد بفرمائيد :\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nدر محاسبه ثلث در صورت تعذّر از اعيان شش گانه چگونه بايد عمل كرد ؟ ( آيا از ابتداء قيمت كلّ ديه بر اساس نرخ روز محاسبه مىشود و جانى در هر سال ملزم به پرداخت ثلث همان قيمت است يا اينكه در پرداخت هر ثلث قيمت يوم الاداء همان ثلث ملاك است يعنى در هر سال بايد با توجّه به قيمت سوقيه همان سال ، ثلث ديه را محاسبه و پرداخت نمايد )\r\nج 6 - چون بالاصالة و بالذات ديه روى اعيان شش گانه قرار مىگيرد و بعد مبدّل به قيمت مىشود و لذا بايد در هر زمان كه اراده مىشود ثلث پرداخت شود اوّل ثلث يكى از اعيان شش گانه مشخص گردد و بعد به قيمت تبديل گردد و لذا ملاك همان قيمت يوم الاداء خواهد بود مگر آنكه خود جانى و مجنى عليه تصالح كرده باشند كه تثليث اوّليه كفايت مىكند .\r\nس 7 - در صورت علم اجمالى به وجود قاتل در بين افراد محدود و معيّن بفرمائيد :\r\nالف - آيا قاضى مىتواند براى تعيين قاتل و اجراى قصاص از قرعه استفاده نمايد ؟\r\nب - در صورت منفى بودن پاسخ و لزوم پرداخت ديه ، چه كسى بايد ديه را بپردازد و نحوه پرداخت آن چگونه خواهد بود ؟\r\nج 7 - الف - در صورت علم اجمالى قصاص انجام نمىشود زيرا در قصاص بايد قاتل با شرائط قطعى قصاص شود كه اينجا شرط قطعى وجود ندارد .\r\nب - ديه آن را همه آنها كه در اطراف علم اجمالى متّهم به قتل هستند بالسويّه بايد پرداخت نمايند و بهتر است كه بين متّهمين مصالحه انجام گيرد .\r\nس 8 - در مورد ارش بفرمائيد :\r\nالف - آيا پرداخت ارش همانند پرداخت ديه مؤجّل است يا فورى ؟\r\nب - در صورت تأجيل مهلت پرداخت ، در موارد عمد ، شبه عمد و خطاى محض چگونه است ؟\r\nج 8 - ارش فورى است زيرا تأجيل خلاف اصل است و بايد به قدر متيقّن در همان صورتى كه نصّ وارد شده اكتفاء كرد .\r\n\r\n","description":"","footnote":"","page_name":" 544 ","page_number":544},
  {"content":"\r\n\r\n\r\nديه زن\r\nس 1 - با توجّه به اين كه ديه زن در آن جائى كه بيش از ثلث كلّ ديه باشد ، به نصف تقليل مىيابد : اگر مقدار ارش ، بيش از ثلث كل ديه باشد ، آيا به نصف تقليل مىيابد ؟\r\n( مثلًا در جائى كه كلّ ديه پنج ميليون تومان است ارش دو ميليون تومان بر آورد شده است )\r\nج 1 - مسئله تنصيف بعد از ثلث ، اختصاص به ديه دارد و در ارش به اين گونه نيست و مسئله ديه هم خلاف اصل است كه به نص اكتفاء مىشود و لذا در ارش تقليل ثابت نيست .\r\nس 2 - اگر در جنايات متعدّد بر زنى جراحات مختلف وارد شود كه اگر هر كدام را جداگانه حساب كنيم به ثلث ديه مرد نمىرسد و امّا اگر همه را با هم جمع كنيم از ثلث مىگذرد وظيفه در اين فرض چيست ؟\r\nج 2 - اگر جنايات ، متعدّد باشد هر كدام از جنايات حكم خود را دارد و ديه مخصوص به خود را ، ولو آنكه اگر با هم جمع شود از ثلث مىگذرد .\r\nس 3 - چنانچه شخص مقتول از پيروان فرقه ضالّه بهائيّت باشد بفرمائيد :\r\n1 - آيا ديه دارد يا خير ؟\r\n2 - در صورت مثبت بودن پاسخ ، ديه او چقدر است ؟\r\nج 3 - به نظر ما بهائيها جزء كفّار حربى هستند كه مستأمن حكومت اسلامى مىباشند و چه بسا مرتدّ هم مىباشند ، زيرا بيشتر آنها شرائط ارتداد را دارند و لذا در كفّار فقط كافر ذمّى ديه دارد و باقى اصناف كفار ديه ندارند و به تصريح روايت اسماعيل بن الفضل ح 1 باب 16 ابواب الدّيات وسائل الشيعه كه منجبر به عمل اصحاب است ، و در اين مسئله اجماع هم منعقد مىباشد و رواياتى كه دلالت مىكند بر استحقاق ديه براى كافر ذمّى و نامى از اصناف ديگر كفّار را نمىبرد هم مىتواند بر مقصود ما دلالت كند ، البتّه در مقدار ديه ذمّى اختلاف هست و اجماعى نيست ، گرچه مشهور معتقدند كه هشتصد درهم ديه بايد پرداخت شود .\r\nس 4 - فرد بهائى ( مقتول ) آيا ديه دارد يا خير ؟\r\nج 4 - اگر ارتدادش ثابت شود چون كافر غير ذمّى است ، ديه ندارد .\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nس 5 - ديه چنانچه از ثلث ديه كامل بيشتر باشد نصف خواهد شد حال اين حكم در چه مواردى جارى مىگردد آيا مىبايست بيش از يك ثلث در يك فقره ديه يا ارش باشد يا اينكه هرگاه جمع ارش و ديه متعلّق به جراحات و شكستگيهاى متعدّد نيز در زن از ثلث بيشتر باشد ديه آن نصف خواهد شد و آيا در اين مورد اخير چنانچه جراحات متعدّد با يك ضربه مثل تصادف يا با چند ضربه ايجاد شده باشد تفاوتى دارد يا خير ؟\r\nج 5 - مسئله تنصيف بعد از ثلث اختصاص به ديه دارد و در ارش اين حكم جارى نيست زيرا مسئله خلاف اصل است پس به نصّ اكتفاء مىشود و اگر جنايت در جنايات متعدّده باشد هر كدام ديه خود را دارد و لو جمع آن از ثلث بيشتر باشد ولى اگر ضربه واحد باشد ولى جراحات متعدّده و از ثلث ديه آن مىگذرد به نصف تقليل مىيابد .\r\n\r\nديه كودك\r\nس 1 - اگر شخص بالغ غير بالغى را كتك زد ( عمداً يا غير عمد ) ديه را در صورت وجوب به چه كسى بايد بدهد ؟\r\nج 1 - بايد به خود بچّه داده شود .\r\nس 2 - در مورد صغار و مجانين كه مورد ضرب و جرح يا توهين قرار گرفته باشند ؛ بفرمائيد :\r\nالف - آيا اولياء آنان با رعايت غبطه موّلى عليه ، حقّ گذشت دارند يا خير ؟\r\nب - ملاك رعايت غبطه موّلى عليه چيست ؟ ( آيا صرف عدم الضرر كافى است يا بايد نفع صغير لحاظ گردد )\r\nج 2 - الف - حقّ گذشت براى اولياء صغار نيست مگر آن كه مصلحت اقوائى باشد كه اگر عفو نكنند آن مصلحت از بين برود و يا صغار متضرّر گردند در اين صورت گذشت اشكال ندارد ، بلكه بايد عفو نمايند .\r\nب - موارد مختلف است در بعضى موارد فقط عدم الضرر كفايت مىكند و بعضى موارد عدم الضرر كافى نيست و نفع صغير بايد در نظر گرفته شود مثلًا در امور مالى بايد نفع صغير در نظر گرفته شود \" كما قال الّله تبارك و تعالى : و لا تقربوا\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nمال اليتيم الّا بالتى هى احسن \" و امّا در مثل نكاح و امثال آن ، عدم الضرر كفايت مىكند .\r\nس 3 - آيا عفو كودك از ديه كفايت مىكند ؟\r\nج 3 - اگر خود ولىّ ، ضامن ديه گردد كفايت مىكند در غير اين صورت كفايت نمىكند .\r\nس 4 - اگر رضايت كودك هم جلب شود چطور ؟\r\nج 4 - رضايت كودك اثرى ندارد .\r\nس 5 - زنى از راه نامشروع حامله شده پس از زايمان ، زن بچّه را كشته است آيا بچّه ديه دارد يا خير و اگر ديه دارد به چه كسى مىرسد ؟\r\nج 5 - ديه دارد و ديه او به ورثه او غير از قاتل مىرسد كه در فرض سئوال قاتل مادر است .\r\n\r\nديه جنين\r\nس 1 - اگر زنى محكوم به اعدام شد و بگويد حامله هستم ، لكن به حرف او توجّه نكنند و اعدامش نمايند بعد معلوم شود حامله بوده ، حكم را بيان فرمائيد ؟\r\nج 1 - ديه جنين را بايد كسى بدهد كه در اين اعدام كردن تقصير كرده است .\r\nس 2 - هرگاه دكتر تشخيص دهد كه حمل براى مادر زيان دارد و اگر در شكم بماند يا مادر يا هر دو مىميرند ، آيا در اين صورت سقط جنين جايز است ؟\r\nج 2 - در صورتى كه يقين به ضرر براى مادر وجود دارد قبل از آن كه روح در جنين دميده شود ، سقط آن اشكال ندارد و بايد ديه آن پرداخت شود و در صورتى كه روح در آن دميده شده باشد ، سقط كردن جايز نيست .\r\nس 3 - سقط جنين چه حكمى دارد و در صورت انجام كفّاره آن چيست و بر عهده كيست ؟\r\nج 3 - سقط جنين حرام است و ديه به عهده سقط كننده است .\r\n\r\n","description":"","footnote":"","page_name":" 547 ","page_number":547},
  {"content":"\r\n\r\n\r\nديه اعضاء\r\nس 1 - معلّمى براى تنبيه شاگرد ، به او سيلى زد كه به تدريج شنوائى خود را از دست داد و لكن در بين اين مدّت معلّم از دنيا رفته است و براى پرداخت ديه چيزى جز يك ساختمان كه بچّه‌هاى او در آن مىنشينند ندارد ، آيا ساختمان جزء مستثنيات است و يا بايد فروخته شود ؟\r\nج 1 - بايد ورثه از قيمت ساختمان ، ديه را بپردازند و لو به فروش خانه باشد ، چون ارث بعد از اداء دين است .\r\nس 2 - به عرض مىرساند كه پسر بچّه 11 ساله‌اى در اثر تصادف با ماشين مضروب و مجروح گرديده كه موارد جرح بشرح ذيل است :\r\nالف - پوست و گوشت و قسمت زيادى از ماهيچه ساق پا و ران مجروح و لِه گرديده ( در حدّى كه گوشتهاى جدا شده از پا به زمين ريخته است )\r\nب - باعث خرد شدن و قطعه قطعه شدن كاسه زانو و مفصل گرديده .\r\nج - بعضى از اعصاب و رگهاى زير زانو و ماهيچه كه در سلامت و حركت پا نقش دارند در حدّ پاره شدن بوده .\r\nد - صفحه ريشه ما بين مفصل زانو ( كه از سنين كودكى الى 18 سالگى باعث قد كشيدن و رشد استخوان ساق پا و ران مىشود ) از بين رفته در نتيجه اين پا كوتاه مىماند و پاى ديگر رشد طبيعى خود را دارد .\r\nنهايتاً در مجموع و شرائط فعلى 65 درصد نقص عضو ايجاد شده است خواهشمند است مقدار ديه و يا ارشى را كه شخص ضارب و مقصّر نسبت به موارد فوق بايد بپردازد را بيان فرمائيد ؟\r\nه - جهت ترميم گوشت و پوست پاى مصدوم از پاى ديگرش گوشت و پوست برداشته و پيوند زده‌اند ، آيا پاى سالم هم كه تكّه‌بردارى شده و اثراتش باقى است ارش دارد ؟\r\nج 2 - نظر به اين كه صدمه وارد شده بر پا از پوست و گوشت تجاوز كرده و به استخوان رسيده از اين جهت ديه‌هاى متعلّق به گوشت و پوست داخل در ديه بالاتر مىشود ، پس بايد ديه شكستگى استخوان حساب شود كه صد دينار شرعى يعنى صد مثقال طلاى مسكوك 18 نخودى است ولى با توجّه يه اين كه استخوان قلم پا شكسته نشده ، خوب است گرفتن ديه با تراضى باشد و با هم مصالحه كنند\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nو ارش ترميم جراحت از گوشت پاى ديگر كه بدستور دكتر صورت مىگيرد ، به عهده شخص جانى نيست گرچه تحصيل رضايت شود ، بهتر است .\r\nس 3 - چنانچه در اثر ضربه مستوجب ديه چند نقطه از يك استخوان ( مانند استخوان ساق پا ) دچار شكستگى شود بفرمائيد :\r\nالف - آيا هر شكستگى ديه جداگانه دارد يا پرداخت يك ديه براى همه آنها كافى است ؟\r\nب - در اين فرض ، آيا ايجاد چند شكستگى در اثر يك يا چند ضربه با هم تفاوت دارد ؟\r\nج - اگر در اثر ضربه مستوجب ديه ، علاوه بر شكستگى استخوان تكّه‌اى از همان استخوان نيز جدا شود ، آيا براى جدا شدن استخوان ، ديه شكستگى استخوان بايد پرداخت شود يا حكم ديگرى دارد ؟\r\nج 3 - ملاك در تعدّد ديه ، صدق تعدّد جنايات است كه اگر جنايت متعدّد صدق كند ديات متعدّده تعلّق مىگيرد و الّا ديه خفيف تر تحت ديه بيشتر قرار مىگيرد و جدا شدن استخوان هم به همين صورت است .\r\nس 4 - الف - آيا مىتوان گفت تفاوت مطرح در معتبره ظريف ميان انگشت ابهام و ساير انگشتان بخاطر تفاوت در ميزان كارائى آنهاست ؟\r\nب - آيا مىتوان از انگشت ابهام الغاء خصوصيّت كرد و اين تفاوت را در مورد ساير انگشتان نيز تعميم داد يعنى نسبت به خسارت وارده بر انگشتان با توجّه به اهميت شغل و ارزش هر انگشت عمل كنيم و به تعيين ديه و خسارات وارده بپردازيم ؟\r\nج 4 - به نظر ما بين انگشتان در ديه تفاوتى نيست و على فرض قول بزرگانى كه تفاوت قائل هستند ، باز هم تعدّى به انگشتان ديگر غير از ابهام نمىتوان كرد زيرا الغاء خصوصيت قطعيّه بسيار مشكل است .\r\nس 5 - شخصى در حين رانندگى به راكب موتور سوارى برخورد مىنمايد و در اثر اين تصادف به موتور سوار صدمات عديده‌اى به شرح زير وارد مىشود :\r\n1 - شكستگى مهره على الظاهر سوّم ( يا چهارّم ) گردن كه منجر به له شدن نخاع بنابه قول پزشك قانونى يا قطع نخاع گرديده است .\r\n2 - فلج هر دو اندام فوقانى و تحتانى ( دستها و پاها )\r\n3 - عدم كنترل دائمى ادرار ( سلس دائمى بول )\r\n4 - عدم كنترل مدفوع\r\n\r\n","description":"","footnote":"","page_name":" 549 ","page_number":549},
  {"content":"\r\n\r\n5 - عدم توانايى مقاربت جنسى بطور كامل\r\n6 - بروز زخم سر به علّت عدم توانايى حركت كه منجر به عمل جراحّى شده است ( زخمى كه بر اثر بسترى شدن طولانى و عدم تحرّك حادث شده است )\r\nسئوال خاصّ اينجانب اين است كه با توجّه به نظريه پزشك قانونى كه تمام عوارض شمرده شده بر اثر قطع نخاع مىباشد آيا يك ديه كامل بايد پرداخت گردد يا ديات متعدّد بر حسب موارد كه بر اثر يك ضربه واحد پديد آمده بايد پرداخت گردد ؟\r\nج 5 - اگر از كارافتادگى اعضاء مستند به قطع نخاع باشد ديات تكرار مىشود و هر چه كه ديه معيّن دارد ، همان بايد پرداخت شود و هر جا كه ديه معيّن ندارد حكومت است .\r\nس 6 - با اينكه در نظرات فقهى فقهاء ديه مجموع چهار پلك دو چشم ديه كامل ذكر شده و بين پلكهاى بالا و پائين فرق قائلند به اين صورت كه ثلث ديه كامل را براى پلكهاى بالا و براى پلكهاى پائين نصف ديه كامل را قرار داده‌اند ، بفرمائيد :\r\nاوّلًا : با توجّه به امكانات جرّاحى امروزى در چشم پزشكى و جرّاحى ترميمى مىتوان گفت كه تقريباً هميشه امكان ترميم پلكها وجود دارد آيا با اين وجود نيز ديه كامل دارد يا درصد تعيينى خبره در ترميم و عدم ترميم در تعيين ديه مؤثر است تكليف چيست ؟\r\nثانياً : از نظر ارزش عضوى و نحوه درمان بين پلكهاى بالا و پائين اختلاف محسوسى با توجّه به پيشرفت علم پزشكى مشاهده نمىشود آيا اختلاف ديه منصوص است بايد اطاعت كنيم يا امكان تغيير بر مبناى نظريه پزشكى و خبرگان وجود دارد ؟\r\nثالثاً : در صورتى كه پلكهاى بالا ثلث ديه داشته باشند و پلكهاى پائين نصف ديه كامل تكليف ثلث باقيمانده چه مىشود ؟\r\nج 6 - اوّلًا : ديه در حقيقت نوعى مجازات است و ربطى به امكان ترميم و عدم آن ندارد و لذا با احراز جنايت ، جانى ديه را بدهكار است و لو آنكه كاملًا عضو ترميم شود البته در بعضى از موارد كه شرع ترميم و عدم آن را در نظر گرفته ، ديه تغييراتى دارد .\r\nثانياً : در اين موردى كه ذكر شده اقوال ديگرى هم وجود دارد كه منشاء اين اختلاف ، وجود نصوص مختلفه است كه بهترين راه تصالح است .\r\nثالثاً : با فرض قبول اين قول فقط جانى ثلث و نصف ديه كامله را بدهكار است و\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nباقى ديه كامله را بدهكار نيست .\r\nس 7 - در نظرات فقهاء در بخش ديات دارد كه اگر با شكستن يا سوزاندن يا امثال آن بينى فاسد شود موجب ديه كامل است ،\r\nاوّلًا : منظور از فساد چيست ؟\r\nثانياً : با توجّه به پيشرفت علم پزشكى امروزه شكستگى بينى به سادگى و با هزينه كم قابل درمان است و معمولًا با شكستن بينى فاسد نمىشود آيا باز هم ديه كامل بايد پرداخت و يا اگر بدون عيب ترميم شد يكصد دينار را بايد داد يا اينكه با نظر خبرگان پزشكى دست قاضى در كم و زياد كردن ديه باز است ؟\r\nج 7 - اوّلًا با استفاده از كلام فقهاء ، فساد مىتواند اعمّ از فساد عضو باشد به صورتى كه نه عضوى ديگر باقى بماند و نه قدرت شمّ و يا فقط عضو فاسد شود و لذا به نظر مىرسد كه اگر عضو فاسد شد ، يك ديه كامل را دارد و اگر شمّ هم از بين برود ديه كامل ديگر .\r\nثانياً : صرف شكستن بينى موجب ديه كامل نمىگردد بلكه بايد علاوه بر شكسته شدن ، عضو از بين برود پس اگر بينى بشكند و ترميم شود فقط صد دينار بدهكار است و در منصوصات نمىتوان آن را اضافه و كم نمود .\r\nس 8 - در كتب ديات براى از بين بردن هر يك از سوراخهاى بينى ثلث ديه كامل و سوراخ كردن بينى بطورى كه هر دو سوراخ و پرده فاصل ميان آن پاره شود يا اين كه آن را سوراخ نمايد در صورتى كه باعث از بين رفتن آن نشود موجب ثلث ديه كامل است و اگر جبران و اصلاح شود موجب خمس ديه مىباشد پاسخ فرمائيد :\r\nاوّلًا : منظور از سوراخ كردن بينى چيست آيا منظور بسته شدن بينى يا قطع شدن آن است يا تغيير شكل عضو آن ؟\r\nثانياً : سوراخ كردن ديواره بين مجارى بينى از عوارض عملهاى جرّاحى داخل بينى نيز منظور هست يا خير ؟\r\nثالثاً : با توجّه به معالجات ترميمى امروز تكليف چيست همان ديه منظور است يا مىتوان كم يا زياد نمود ؟\r\nج 8 - اوّلًا منظور از سوراخ شدن ظاهراً هيچكدام از مواردى كه ذكر فرموده‌ايد نيست و مراد از سوراخ شدن اين است كه مثلًا تيرى يا چاقويى از يك طرف بينى\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nداخل و جاحز بين طرفين را سوراخ و از طرف ديگر خارج شود كه اين مورد سوراخ شدن است و اگر ترميم نشود ثلث ديه و اگر ترميم شود يك پنجم ديه واجب است .\r\nثانياً اگر پزشك قبل از عمل جرّاحى برائت نجويد ديه بر او هم واجب است .\r\nثالثاً تفاوتى در مورد ترميم نيست البته در مورد ذكر شده اگر ترميم شود يك پنجم ديه واجب است .\r\nس 9 - اگر دندان طبيعى يا مصنوعى فردى ، در اثر ايراد صدمه عمدى يا غير عمدى شكسته شود چنانچه شكسته شدن دندان در زيبائى چهره مصدوم يا لحن سخن گفتن وى تأثير منفى داشته باشد بفرمائيد :\r\nآيا مجنى عليه مىتواند حسب مورد علاوه بر قصاص ، يا خسارت ، براى از بين رفتن زيبائى چهره يا تأثير منفى در لحن گفتار ، ارش بگيرد ؟\r\nج 9 - بيش از ديه نمىتواند چيزى طلب كند .\r\nس 10 - اگر شخصى سيلى به صورت ديگرى بزند كه بر اثر آن صورت قرمز شود ديه چقدر است ؟\r\nج 10 - يك و نيم دينار ديه واجب مىشود كه يك مثقال و نيم طلاى مسكوك است .\r\nس 11 - اينجانب داراى كارگاه نجّارى هستم شاگردم بدون اجازه من تخته‌اى را جهت برش به كارگاه همسايه برده كه بدينوسيله دستش از مچ قطع گرديده آيا ديه او بر گردن من مىباشد يا خير ؟\r\nج 11 - از نظر شرعى صاحب مغازه ديه قطع دست شاگردش را بدهكار نيست مگر دولت قراردادهائى داشته باشد كه كارفرما بايد خسارتى بپردازد كه مسئله حكومتى است و لذا طبق قرارداد عمل مىگردد .\r\nس 12 - كل ما كان فى الانسان منه اثنان ففيهما الديه و فى احدهما نصف الديه و ما كان واحد ففيه الديه آيا اين قاعده شامل اعضاى داخلى بدن مانند كليه نيز مىباشد ؟\r\nج 12 - تفاوتى نمىكند و شامل اعضاى داخل هم مىشود و شاهد آن هم تصريح در بيضه مىباشد گرچه احوط تصالح بين طرفين است .\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nس 13 - اگر شامل اعضاى داخلى بدن انسان باشد آيا اعضاى داخلى بدن داراى ديه مقدّره‌اند يا ارش بايد پرداخت شود ؟\r\nج 13 - با مطلبى كه گفته شد ديه معيّنه دارد و ارش ديگر معنا ندارد بنابر اين يك عضو نصف ديه و دو عضو تمام ديه را شامل مىشود .\r\nس 14 - اگر فردى در حين امر به معروف و نهى از منكر درگير شد يعنى موجب زد و خورد شد و افراد آمرين به معروف به فرد گناهكار كتك زدند و جائى از بدن سرخ يا كبود شد آيا بايد ديه بدهند ؟\r\nج 14 - بايد ديه پرداخت شود .\r\nس 15 - منظور از شكستن ستون فقرات چيست آيا منظور شكسته شدن يكى از مهره‌هاى اين ستون است و يا اينكه منظور جدا شدن اتّصال مهره‌ها از يكديگر است ، مضافاً شكسته شدن يك مهره از ستون فقرات سبب پرداخت ديه مىشود يا ارش چنانچه ديه باشد نحوه محاسبه آن را بفرمائيد ؟\r\nج 15 - منظور از شكستن ، شكسته شدن پشت او است كه امكان نشستن و يا راه رفتن و ايستادن بطور متعارف را نداشته باشد و در آن يك ديه كامله است و حتى اگر معالجه شود ولى به صورت غير كامل مثلًا به صورتى است كه هنگام راه رفتن بايد با عصا راه رود و يا با حالت انحناء راه مىرود ، بايد يك ديه كامله پرداخت شود .\r\nس 16 - 1 - آيا استخوانهاى كف دست ديه مقدّر دارند يا بايد ارش تعيين كرد و مىشود به اين استدلال كه چون استخوانهاى انگشتان به كف دست مرتبط است ( ديه استخوانهاى كف دست را ) مثل انگشتان حساب كرد ؟\r\n2 - ديه شكستگى يك بند از استخوان انگشت دست آيا خمس ديه همان بند مىباشد يا خمس ديه انگشت دست ؟\r\nج 16 - 1 - ديه استخوانهاى كف دست يك پنجم ديه دست است گرچه احتياط در تصالح است .\r\n2 - يك پنجم ديه همان بند بايد محاسبه گردد .\r\n\r\n","description":"","footnote":"","page_name":" 553 ","page_number":553},
  {"content":"\r\n\r\n\r\nبخشش ديه\r\nس 1 - آيا ولىّ مقتول مثل پدر يا جدّ مىتوانند حقّ ديه مقتول را به قاتل ببخشند ؟\r\nج 1 - بخشش در سهم خود اشكالى ندارد امّا حقّ بچّه صغير را نمىتوانند ببخشند .\r\nس 2 - آيا وصىّ يا وارث مقتول مثل فرزند مىتوانند حقّ ديه مقتول را به قاتل ببخشند ؟\r\nج 2 - وصىّ حقّ چنين كارى را ندارد مگر با اجازه ورثه غير صغير امّا ورثه در حقّ خود چنين اختيارى را دارند .\r\nس 3 - آيا مجازات معاونت در قتل عمد ، حقّ الناس است و قابل گذشت از سوى اولياء دم يا حقّ اللّه است و عفو آن منحصراً در اختيار ولىّ امر مىباشد ؟\r\nج 3 - از روايات اين باب فهميده مىشود كه از حقوق الناس است و قابل گذشت است و « تدرء الحدود بالشبهات » هم به نظر ما اختصاص به حدود ندارد و در اين موارد هم مىآيد گرچه اگر از قواعد فقهى خواسته باشيم نظر بدهيم بايد گفت كه عفو اولياء دم در حقّ ممسك و معاون اثر ندارد .\r\nس 4 - در موارد قتل كه نوبت به ولايت حاكم مىرسد بفرمائيد :\r\nآيا ولىّ امر همانند اولياء دم علاوه بر درخواست قصاص يا اخذ ديه ، حقّ عفو نيز دارند ؟\r\nج 4 - در مواردى كه به وسيله اقرار ، جرم ثابت شده باشد بعيد نيست كه از موارد ديگر تنقيح مناط كرد ولذا ولىّ امر مىتواند عفو نمايد ولى در ديگر موارد ، عفو مشكل است مگر ضرورتى پيش بيايد .\r\n\r\nديه عمل دكتر\r\nس 1 - شخصى بر اثر جا ماندن وسائل پزشكى پس از جرّاحى در شكمش فوت مىكند ، آيا ديه او بر عهده دكتر جرّاح است يا خير ؟\r\nج 1 - هر كس در جا ماندن وسيله مذكور در شكم بيمار تقصير كرده بايد ديه را بپردازد .\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nس 3 - شخصى تصادف كرده و پايش شكسته است ، دكتر براى عمل جرّاحى او را بيهوش كرده لكن بعد از عمل به هوش نيامده است آيا ديه به عهده دكتر است ؟\r\nج 3 - ديه به عهده دكتر است مگر آن كه قبل از عمل خود را تبرئه كرده باشد .\r\n\r\nديه عمل ، راننده\r\nس 1 - راننده يك ماشين در بين مسير جادّه برون شهرى يك نفر را سوار ماشين خود مىكند سپس سانحه‌اى بروز دهد بدين معنى كه ماشين روانه درّه شود و اين يك نفر سرنشين كه در بين راه سوار شده فوت كند آيا راننده بايد ديه اين شخص را بپردازد يا خير ؟\r\nج 1 - اگر مرگ مستند به عمل راننده باشد ، ديه را بايد راننده بدهد ولى اگر هچگونه تقصيرى نداشته باشد شرعاً ديه بدهكار نيست ولو آنكه قانوناً بدهكار باشد .\r\n\r\nتقليل و تغليظ ديه\r\nس 1 - همانگونه كه مستحضريد بر اساس برخى از روايات وارده در باب ديات ، خوب شدن بعضى جراحات يا نقص عضوها ( نظير شكستگى استخوان در اعضايى كه ديه مقدّره دارد يا شكافتن لب ) ميزان ديه را تغيير مىدهد ، با توجّه به اين كه امروزه به خاطر پيشرفت علم پزشكى تعداد قابل ملاحظه‌اى از جراحات و نقص عضوها قابل درمان مىباشد ؛ بفرمائيد :\r\nالف - آيا تأثير درمان در ميزان ديه را به غير موارد مصرّح در فقه نيز مىتوان تعميم داد ؟\r\nب - آيا پيوند عضو مقطوع در ميزان ديه تأثير دارد يا خير ؟ ( در صورتى كه انگشت يا دست شخصى در اثر جنايت قطع شود ، اگر به موقع اقدام گردد مىتوان عضو مقطوع را پيوند زد )\r\nج 1 - الف - در غير موارد مصرّحه در فقه تعميم تأثير درمان مشكل است زيرا در بسيارى از موارد توابعى دارد كه قبول آن امكان ندارد و ثانياً از موارد خلاف قاعده است كه بايد به قدر متيقّن كه موارد منصوصه است عمل كرد .\r\nب - با بيان بالا روشن شد كه بمحض جنايت ، ديه مشخّص مىگردد مگر در موارد مصرّحه و لذا پيوند عضو مقطوع تأثيرى در مقدار ديه ندارد .\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nس 2 - آيا تغليظ ديه اختصاص به قتل عمدى دارد ؟\r\nج 2 - در ماه‌هاى حرام ديه تغليظ مىگردد هر چند قتل غير عمدى باشد .\r\nس 3 - آيا در شرع مبلغ ديه يا مسئله قصاص تخفيفى براى مربّى و آموزگار وجود دارد ؟ « به چه صورت »\r\nج 3 - تخفيفى وجود ندارد .\r\n\r\nديه ميّت و قطعه مبانه از ميّت\r\nس 1 - بعد از به قتل رساندن شخصى بر او جناياتى از قبيل قطع كردن اعضاء يا محو كردن آنها وارد مىكنند ، ديه آن چگونه است و مصرف بايد در چه راهى باشد ؟\r\nج 1 - ديه جناياتى كه بر بدن ميّت وارد مىشود اگر در يك جنايت است كه عرفاً صدق وحدت مىكند يك ديه لازم است مثلا اگر سر ميّت جدا شده باشد 100 درهم بايد پرداخت شود و اگر در دفعات متعدّد است ، براى هر دفعه كه جنايتى واقع شده ديه مخصوص به آن جنايت بايد پرداخت شود و مصرف اين نوع ديه در مورد خود ميّت است كه بايد صرف كارهاى خيرات و مبرّات و عزادارى و امثال آن گردد .\r\nس 2 - اگر به ميّتى جنايت وارد شود ، آيا ديه دارد و اگر دارد به چه كسى مىرسد ؟\r\nج 2 - بله ، ديه واجب است و بايد در مخارج خود ميّت صرف گردد ، مثل مراسم عزا و كفن و دفن .\r\nس 3 - آيا پرداخت ديه جنايت بر ميّت به صورت حالّ است يا مؤجّل ؟\r\nج 3 - ديه جنايت بر ميّت به صورت حالّ است زيرا تأجيل خلاف اصل است مگر در مواردى كه نصّ بر آن شده باشد و لذا در مواردى كه خلاف اصل است اكتفاء به مورد نصّ مىشود و اين مورد از موارد منصوصه نيست\r\nس 4 - در صورت تأجيل مهلت پرداخت آن چقدر است ؟\r\nج 4 - تأجيل ندارد .\r\nس 5 - چنانچه جنايت وارده فاقد ديه مقدّره باشد ارش آن چگونه محاسبه مىگردد ؟\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nج 5 - ديه قطع سر ميّت 100 دينار است و در قطع اعضاء هم به همين حساب محاسبه مىگردد و اعضايى مثل دست و پا هر كدام 50 دينار و اگر جفت آن با هم انجام گيرد 100 دينار مىشود و در اعضايى كه فاقد ديه مىباشد حساب 100 دينار محاسبه مىگردد .\r\nس 6 - شخصى از دنيا رفته يكى از اعضاء او را قطع كردند آيا ديه آن متعلّق بوارث است يا متعلّق به خود ميّت كه براى او صرف خيرات كنند ؟\r\nج 6 - بايد صرف خيرات و مبرّات در مورد خود ميّت گردد .\r\n\r\nعاقله\r\nس 1 - در صورت استنكاف از پرداخت ديه آيا عاقله را مىتوان حبس كرد ؟ آيا ديه دين است يا مجازات ؟ آيا عاقله را بعنوان متّهم مىتوان دستگير و قرار براى او صادر كرد تا از فرار او جلوگيرى شود يا خير ؟\r\nج 1 - عاقله را مىتوان الزام به پرداخت ديه نمود و ديه ، دين است نه مجازات و اگر حاكم شرع احتمال امكان فرار عاقله را بدهد و لازم بداند ، مىتواند قرار صادر كند .\r\nس 2 - اگر شخص نابالغ بالغى را زد ، ديه را چه كسى بايد بدهد خود جانى يا عاقله البتّه در صورت موضّحه ؟\r\nج 2 - در موضّحه و فوق آن ديه بر عاقله است .\r\nس 3 - در فروضى كه بايد عاقله ديه بدهد اگر عاقله هم فقير باشند يا بعضى فقير باشند يا توانايى مقدارى از ديه را دارند و آيا حقّ النّاس محسوب مىشود ، در صورت رضايت از ذى حقّ ، ديه مبرّى مىشود ، لطفاً تمام اقسام را بيان فرمائيد ؟\r\nج 3 - اگر عاقله تماماً يا بعضاً فقير باشند ، ديه واجب نيست مگر آن كه فقر بر طرف گردد و ديه ، حقّ النّاس است و اگر صاحب آن رضايت بدهد ، ساقط مىشود .\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nس 4 - آيا عاقله شامل ولىّ كه عبارت از پدر و جدّ است مىشود يا نه چون مراد از عاقله منسوبين مذكّر است ؟\r\nج 4 - عاقله ، منسوبين پدرى مذكّر است از طريق طبقات ارث و بعيد نيست كه پدر و جدّ را هم شامل باشد .\r\nس 5 - لطفاً كيفيت تقسيم ديه بر عاقله را از حيث مقدار بيان فرمائيد ؟\r\nج 5 - كيفيت تقسيم بر حسب تقسيم سهم الارث است هر نسبتى كه از ارث سهم او مىباشد ، همان نسبت از ديه محسوب مىگردد .\r\nس 6 - اگر نابالغى با ماشين پدرش رانندگى كرد و سبب تصادف منجر به قتل شد ، آيا عمدى است يا خير و آيا ديه بر خود او مىباشد يا عاقله ؟\r\nج 6 - قتل غيرعمدى است و ديه كشته شدگان بر عهده عاقله بچّه است .\r\n\r\nاعسار\r\nس 1 - آيا اعسار يك عنوان كلّى قابل انطباق بر مجموعه فقه است يا فقط حاكم بر امورات مالى و محدود به مسائل مالى است ؟\r\nج 1 - اعسار به معناى عسر و حرج در تمامى ابواب فقه جارى است ولى اعسار اصطلاحى ناظر به امور مالى است .\r\nس 2 - راههاى ثبوت اعسار را چه مىدانيد و آيا فقط راه تشخيص منحصر به طرق بيّنه و قسم است يا از استظهار و كشف و علم و امثال آن نيز در ثبوت آن مىتوان استفاده نمود ؟\r\nج 2 - منحصر به بيّنه و قسم نيست بلكه علم و كشف و امثال آن هم مىتواند اثبات اعسار كند .\r\nس 3 - آيا حجر معسر مطلق است يا محدود به تصرّفات مالى و آيا ساير اقدامات غير مالى معسر مثل ازدواج ، قبول هدايا ، استيفاى قصاص و عفو آن و . . . نافذ است يا خير و آيا حاكم مىتواند بر حجر مالى او را از جميع تصرّفات منع نمايد يا خير ؟\r\nج 3 - حجر مفلس محدود به تصرّفات مالى است .\r\nس 4 - آيا براى صدور حكم اعسار از قبيل :\r\n\r\n","description":"","footnote":"","page_name":" 558 ","page_number":558},
  {"content":"\r\n\r\n1 - ثبوت دين نزد حاكم\r\n2 - عدم كفاف دارايى مديون جهت اداء دين\r\n3 - حالّ بودن دين\r\n4 - درخواست غرماء مبنى بر صدور حكم حجر مديون را شرط مىدانيد يا خير ؟\r\nج 4 - تمام شروط چهارگانه در حكم افلاس لازم است .\r\nس 5 - آيا معسر و مفلس داراى يك حكم‌اند و آيا جميع تصرّفات معسر حين الاعسار حتى در مستثنيات دين نافذ و صحيح است يا خير و در اين مورد بين قبل و بعد حكم حاكم به اعسار فرقى هست يا خير ؟\r\nج 5 - مفلس با معسر از نظر حكم با هم تفاوت دارند و اينطور نيست كه معسر از جميع تصرّفات منع شده باشد ولى افلاس به اين گونه است كه از جميع تصرّفات مالى ممنوع مىباشد .\r\nس 6 - شخص معسرى معامله ، هبه و صلح معوّض و غير معوّضى را قبل از صدور حكم اعسار انجام داده و مشخص نيست كه به قصد فرار از پرداخت دين بوده يا قصد تبرع و خيرخواهانه و بيع حقيقى و غيره ؟\r\nج 6 - البته موارد ذكر شده ناظر به مفلس است نه معسر و تا زمانى كه ثابت نشده است كه افعال مذكوره ، صورى بوده است به قوّت خود باقى و نافذ و صحيح است .\r\nس 7 - به نظر حضرتعالى معسر به چه كسى گفته مىشود آيا به صرف نداشتن مال به كسى معسر گفته مىشود يا اينكه بايد امكان تحصيل مال نيز نداشته باشد تا به او معسر اطلاق شود ؟\r\nج 7 - معسر آن است كه جهت اداء دين ، مالى نداشته باشد و كار و صنعتى هم ندارد كه بوسيله آن بتواند دين خود را اداء كند .\r\nس 8 - زيد طى درخواستى از دادگاه تقاضاى گرفتن طلب خود را از عمرو نموده و آقاى عمرو با مراجعه به دادگاه ادّعاى اعسار نموده :\r\n1 - آيا دادگاه مىتواند عمرو را حبس نمايد ؟ چه مدّت و آيا اين حبس تعزيرى است ؟\r\n2 - اگر اعسار عمرو بر حاكم ثابت شد تكليف دادگاه نسبت به مطالبات زيد چيست و نسبت به تقاضاى زيد چگونه بايد عمل نمايد ؟\r\n\r\n","description":"","footnote":"","page_name":" 559 ","page_number":559},
  {"content":"\r\n\r\n3 - محدوده تحقيق و تفحّص دادگاه در اصل دعوى اعسار چقدر است و آيا صرفاً دارائى و عدم دارائى عمرو را بررسى مىكند يا اينكه تفحّص محض در نحوه صرف اموال و غيره را نيز دارد ؟\r\nج 8 - 1 - حبس او در صورتى كه در مظانّ فرار كردن باشد تا زمانى كه اعسار و يا عدم آن ثابت شود اشكال ندارد .\r\n2 - اگر اعسار ثابت شد و عمرو داراى صنعت و يا حرفه‌اى شد كه بتواند دين خود را بپردازد بايد از آن راه دين را اداء كند و الّا بايد مهلت به او داده شود تا در هنگام گشايش دين خود را بپردازد .\r\n3 - از دارائى او تحقيق مىگردد .\r\nس 9 - آيا معاملات معسر در حكم احتيال ( كلاهبردارى ) است و آيا مىتوان بر آن آثار حقوقى اعمّ از اينكه مال به مالكيّت محتال نيايد و منافع مدّت تصرّف را ضامن باشد و در معامله با اموال محتيله حكم معامله با مال غير بار كرد يا خير ؟\r\nج 9 - تا زمانى كه ثابت نشده باشد كه معاملات او براى فرار از اداء دين است ، حكم احتيال ندارد . لازم به ذكر است كه 10 مسئله گذشته بيشتر ناظر به افلاس است نه اعسار .\r\n\r\nمشخّص نبودن قاتل\r\nس 1 - اگر شخصى كشته شده و جنازه او مثلًا در بيابان ، منزل يا باغى يافت شود و هيچيك از قاتل و مقتول شناسايى نشوند ؛ بفرمائيد :\r\nالف - آيا ديه‌اى وجود دارد ؟\r\nب - بر فرض ثبوت ، پرداخت ديه به عهده كيست و مورد تصرّف آن كجاست ؟\r\nج 1 - در صورتى كه از موارد لوث نباشد و اولياء مقتول شناسائى شده باشند ، ديه مقتول بايد از بيت المال پرداخت شود و اگر اولياء مقتول شناسائى نشده‌اند كما اين كه فرض سئوال اين است ، ديه‌اى ندارد زيرا موردى براى ديه نيست و اصحاب هم به اين معنا فتواى داده‌اند .\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nس 2 - چند نفر مشتركاً فردى را با چند تير به قتل مىرسانند و معلوم نيست تيرها از چه كسى بوده و يكديگر را تبرئه مىكنند ، حكم چيست ؟\r\nج 2 - در صورتى كه اولياء مقتول در مورد يكى از اشخاص كه تيراندازى كرده ، قسامه اجراء كنند بعد از قسامه مىتوانند او را قصاص و يا ديه بگيرند و در غير اين صورت ، اگر بدانيم با تير يك نفر معيّن از بين اين اشخاص كشته شده است ، حاكم شرع قرعه مىاندازد و به نام هر كدام اصابت كرد ديه به عهده اوست ولى اگر شكّ داشته باشيم كه بوسيله تير يك نفر يا بيشتر كشته شده است ، ديه را بايد مشتركاً پرداخت نمايند .\r\nس 3 - دو نفر عمداً يا خطاءاً تيرى را به سوى فردى پرتاب نموده‌اند و آن شخص از بين رفته ، حكم اين دو صورت چيست ؟\r\nج 3 - اگر مشخّص باشد بوسيله تير كداميك قتل حاصل شده ، حكم قصاص يا ديه بر اوست ، ولى اگر مشخّص نباشد و ندانيم كه قتل بوسيله كداميك از اين دو حاصل شده ، در اين صورت در فرض قتل عمد قصاص نيست بلكه در ديه هم چه در قتل عمد يا خطا مسئله اختلافى است ، بعضى قائل به عدم ديه بر هر دو به صورت تنصيف مىباشند كه اين أوجه است و بهتر آن است كه تصالح نسبت به هر دو ، با ورثه مقتول صورت گيرد . والّله العالم .\r\n\r\nموارد دادن ديه از بيت المال\r\nس 1 - در مواردى كه عدم قصاص عوارض سياسى و اجتماعى داشته باشد و به نوعى حكومت بايد حضور يابد در صورت عدم تمكّن اولياء دم از دادن ديه قاتل ، آيا مىتوان آن را از بيت المال پرداخت كرد ؟\r\nج 1 - بستگى به نظر فقيه و حاكم شرع و ولىّ امر مسلمين دارد .\r\nس 2 - در صورت عدم تمكّن اولياء دم از پرداخت نصف ديه قاتل ، آيا اين مبلغ را دستگاه قضايى مىتواند از بيت المال پرداخت نمايد ؟\r\nج 2 - پرداخت ديه از بيت المال در فرض عدم امكان اولياء دم ، محلّ اشكال است .\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nس 3 - چنانچه فرد محكوم به پرداخت ديه فوت نمايد و ورثه او قادر به پرداخت ديه مذكور نباشند ، آيا مىتوان آن را از بيت المال پرداخت نمود ؟\r\nج 3 - يكى از مواردى كه اجازه داده شده كه بيت المال در آن صرف گردد ، ديه مسلمان است كه جانى امكان پرداخت آن را ندارد .\r\n\r\nمستحقّ ديه\r\nس 1 - در مواردى كه قاتل معيّن است امّا مقتول ( مستحقّ ديه ) بين دو نفر مردّد باشد بفرمائيد نحوه پرداخت ديه به اولياء دم چگونه است ؟\r\nج 1 - به نظر ما بوسيله قرعه مىتوان مسئله را روشن نمود .\r\n\r\nديه اهل كتاب\r\nس 1 - با توجّه به اينكه طبق فتواى مشهور فقهاء ديه اهل كتاب ( كافر ذمّى ) هشتصد درهم است آيا اقليّت زرتشتى نيز مشمول اين حكم خواهند بود ؟\r\nج 1 - به نظر ما زرتشتيان اهل كتاب هستند و ديه آنها هشتصد درهم مىباشد .\r\n\r\nمتفرّقات\r\nس 1 - در مورد توبه بفرمائيد :\r\nالف - در مواردى كه توبه مسقط حدّ است ، آيا اظهار لفظ دالّ بر توبه از طرف مجرم براى سقوط حدّ كافى است يا بايد عملى دالّ بر ثبوت توبه از او سر زده باشد ؟\r\nب - در مواردى كه توبه قبل از اقامه بيّنه ، مسقط حدّ است ، آيا ثبوت توبه قبل از بيّنه كافى است يا اظهار توبه عند الحاكم نيز بايد قبل از بيّنه باشد ؟\r\nج - / آيا در توبه مسقط حدّ ، احراز توبه لازم است يا در صورت شبهه توبه ، نيز حاكم شرع مىتواند با تمسّك به قاعده الحدود تدرء بالشبهات ، حدّ را اجراء نكند ؟\r\nج 1 - الف - لفظ دالّ بر توبه كفايت نمىكند و بايد از قرائنى استفاده شود كه توبه حقيقى انجام گرديده است .\r\nب - در صورتى كه توبه نزد حاكم ثابت شده ، كفايت مىكند گرچه احوط آن است\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nكه اظهار توبه نزد حاكم هم انجام گيرد .\r\nج - به قاعده اوّليه بايد توبه احراز شود تا مسقط حدّ گردد و امّا در صورت شكّ بايد اجراء حدّ به تأخير بيفتد تا مشخّص شود توبه انجام شده يا نه .\r\nس 2 - بر اساس دستور شارع مقدّس ، مهلت ديه در قتل و جراحات شبه عمد ( مانند جراحات يا تلفات ناشى از تصادفات رانندگى ) دو سال مىباشد ؛ آيا تقاضاى اعسار جانى قبل از انقضاى مهلت مقرّر ، مسموع مىباشد يا خير ؟\r\nج 2 - اگر قبل از مدّت مقرّر اعسار ثابت شود تقاضاى او مسموع است .\r\nس 3 - اگر كسى زن حامله را بكشد آيا فقط ديه زن را بايد بدهد يا ديه بچّه را نيز بايد بدهد ؟\r\nج 3 - بايد ديه هر دو را بدهد .\r\nس 4 - شخصى فردى را تعقيب نموده و فرد فرارى پايش به جدول گير كرده و شكسته ، آيا تعقيب كننده بايد ديه بدهد ؟\r\nج 4 - بلى در فرض مذكور بايد ديه بپردازد .\r\nس 5 - آيا ديه همان خسارت است و يا جانى بايد علاوه بر ديه ، خسارت وارد آمده به مجنى عليه و كليّه هزينه‌هاى درمان را نيز بپردازد ؟\r\nج 5 - در جنايت ، فقط ديه واجب مىگردد و خسارت بر عهده جانى نيست .\r\nس 6 - آيا ديه ميّتى كه او را سوزانده‌اند به ورثه تعلّق مىگيرد ؟\r\nج 6 - ديه چنين ميّتى مانند ماترك او بين ورثه تقسيم مىشود .\r\nس 7 - آيا براى قصاص لازم است ، ولىّ دم از ولىّ امر يا منصوب از طرف او استيذان نمايد ؟\r\nج 7 - حفظ نظام اقتضاء مىكند كه استيذان گردد .\r\nس 8 - در فرض قبل اگر بدون استيذان قصاص انجام شد آيا صرفاً گناه كرده يا خود قاتل محسوب مىشود ؟\r\nج 8 - خلاف وظيفه انجام داده است .\r\nس 9 - در فرض قبل اگر استيذان بود ، لكن ولىّ امر اذن نداد و قصاص انجام شد چطور ؟\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nج 9 - خلاف حكم تكليفى انجام داده است .\r\nس 10 - مقنّى مشغول كندن چاه بوده كه چاه فروكش نموده وكشته شده ، آيا ديه او بر عهده صاحب خانه است ؟\r\nج 10 - در صورتى كه مقنّى زير نظر متخصّصى يا شركتى انجام وظيفه مىكند ، ديه او به عهده آنها است ولى اگر با مسئوليّت خود مقنّىگرى كرده ، ديه به عهده كسى نيست .\r\nس 11 - فرق ارش و حكومت را بيان فرمائيد ؟\r\nج 11 - در مواردى كه مقدار ديه ، در شرع بطور معيّن تصريح نشده است آنجا بايد ارش داده شود كه مابه التفاوت قيمت سالم و معيوب است كه اين مابه التفاوت را حكومت گويند .\r\nس 12 - مسئولين مربوطه جهت گرفتن اعتراف مجرم را ممكن است چند ضربه شلّاق بزنند ، آيا در صورت كبود شدن يا قرمز شدن ديه بر ضارب واجب مىشود ؟\r\nج 12 - اگر با دستور حاكم شرع باشد ، ديه بر او تعلّق نمىگيرد و الّا بايد ديه را پرداخت نمايد .\r\nس 13 - اگر پرداخت كننده ديه ، در پرداخت تا مدّت دو سال تعلّل ورزيد ، آيا بايد قيمت تعيين شده را پرداخت كند يا قيمت يوم الاداء را ؟\r\nج 13 - با فرض مذكور قيمت يوم الاداء را بايد بپردازد .\r\n\r\n","description":"","footnote":"","page_name":" 564 ","page_number":564},
  {"content":"\r\n\r\n\r\nمسائل عزادارى\r\n\r\nاحكام عزادارى\r\nس 1 - جوانانى كه عاشقانه در عزادارى امام حسين ( ع ) شركت مىنمايند ولى نماز نمىخوانند ، آيا اجر و مزدى مىبرند ؟\r\nج 1 - ترك نماز عقوبت شديد دارد كه اميد است كسى به آن مبتلا نشود ، گرچه اجر عزادارى بر سيّدالشهداء ( ع ) جاى خود را دارد ولى آن جبران كننده نمىباشد بلكه خواندن نماز بر عزاداران شايسته‌تر است پس خوب است كه رفتارهاى اباعبدالّله را سرمشق و الگوى خود قرار دهند .\r\nس 2 - آيا بودن چلچراغ و علم و غيره در دسته‌جات سينه‌زنى منشأ تاريخى دارد ؟\r\nج 2 - ظاهراً اينها از زمان صفويه پديد آمده است جهت ارائه آنچه در كربلا بوده و واژگون گرديده و مشعلها و چلچراغ وسيله روشنايى آن زمان بوده است كه امروزه علائم و نشانه دسته‌ها قرار گرفته است .\r\nس 3 - شركت روحانى در مراسم شبيه‌خوانى و تعزيه‌دارى با وضع فعلى چه صورت دارد ؟\r\nج 3 - اين بستگى به وضع تعزيه‌دارى در آن محيط دارد ، چه بسا صلاح نيست ، خصوصاً اگر موجب وهن مجالس وعظ و عزادارى باشد .\r\nس 4 - استفاده از طبل و سنج و نى و غيره در هيئات عزادارى چگونه است ؟\r\nج 4 - هر چيزى كه از ادوات و آلات لهو باشد استفاده از آن ، محلّ اشكال است .\r\nس 5 - آيا كمك كردن براى تزئين چلچراغ ثواب دارد يا خير ؟\r\nج 5 - در صورتى كه جزء شعائر باشد ، ثواب دارد .\r\nس 6 - زنجير زدن در عزادارى سيّدالشهداء ( ع ) چه حكمى دارد ؟\r\nج 6 - عزادارى سيّدالشهداء ( ع ) چون يكى از مهمترين شعائر دينى و مذهبى است ، بايد هر چه بهتر برگزار شود ، البتّه با رعايت مقرّرات شرعيّه پس زنجيرزنى و مانند آن در صورتى كه احراز ضرر براى انسان حاصل نشود ، وجهى براى حرمت\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nبه نظر نمىرسد .\r\nس 7 - قمه زدن در عزادارى امام حسين ( ع ) چه صورت دارد ؟\r\nج 7 - اگر باعث آمدن خون و سبب مجروحيّت شود ، مشروعيّت ندارد\r\nس 8 - سينه‌زنى خانمها با رعايت حجاب در مجامع عمومى چه حكمى دارد ؟\r\nج 8 - در مجامع عمومى كار پسنديده‌اى نيست و بايد اجتناب گردد .\r\nس 9 - آيا تعزيه‌دارى و شبيه‌خوانى جايز است ؟\r\nج 9 - به نظر ما چون تعزيه‌دارى و شبيه‌خوانى در بسيارى از موارد موجب هتك حرمت به ساحت مقدّس بزرگان دين مىگردد ، بايد اجتناب شود مخصوصاً اگر مزاحمت با مجالس وعظ و سوگوارى داشته باشد .\r\nس 10 - در ايّام عاشورا زنان به دنبال هيئتهاى عزادارى به راه مىافتند و بعضاً با حجاب نامناسب و زننده موجب جلب توجّه نامحرمان مىشوند و لذا خواهران جلسات مخصوصى تشكيل داده و خود مستقلًا به عزادارى مىپردازند آيا مورد تائيد است ؟\r\nج 10 - اگر در مكانى مطمئن باشند و موجب فساد نگردد ، عزادارى خواهران بسيار پسنديده و نيكو خواهد بود .\r\nس 11 - نظر مبارك در مورد سينه‌زنى به صورت لخت و عريان چيست ؟\r\nج 11 - خوب است سينه زدن بطور متعارف انجام گيرد تا انسان دچار محذوراتى نگردد .\r\n\r\nمرثيه و مديحه سرائى براى ائمه اطهار و مسائل آن\r\nس 1 - بعضى از مدّاحان اهل بيت در صحبتها و اشعار خود اين گونه بيان مىكنند « من سگ حسينم » و بعد صداى سگ در مىآورند و در جاى ديگر بيان مىكنند « لااله الّا على » و يا « لااله الّا زهرا » و همچنين مىگويند كه « على جان يا حسين جان نمىدونم چى مىشد اگر خدا تو را نداشت » و « من حسين اللهيم » يا « من على اللهيم » آيا گوش دادن به نوارهاى مدّاحى ايشان و شركت در مجالس آنها چه حكمى دارد ؟ بر فرض عدم جواز آيا استماع نوارهاى ايشان كه از اين اشعار شبهه‌ناك در آنها نيامده هم اشكال دارد ؟\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nج 1 - مدّاحان اهل بيت ( ع ) نبايد از اين گونه الفاظ كه موجب هتك حرمت به ساحت مقدّس ائمه اطهار صلوات اللّه عليهم اجمعين و سوء استفاده دشمنان اسلام مىشود ، استفاده كنند .\r\nس 2 - بعضى از مادحين و ذاكرين ائمه ابيات و اذكارى را مىگويند كه به ظاهر شرك است مانند لا إله الّا زهرا ، اگر فلك سنگم زند من حسين اللهيم آيا اينها موجب تكفير است ؟\r\nج 2 - اطلاق كفر به آنها مشكل است و نمىتوان آنها را تكفير نمود و بايد مادحين ائمه ( ع ) توجّه داشته باشند كه از الفاظى كه موجب وهن مقام شامخ حضرات ائمه ( ع ) مىگردد ، اجتناب نمايند و الفاظى به كار نبرند كه دشمنان اسلام از آن سوء استفاده نمايند .\r\nس 3 - در بعضى از مجالس جشن و تولّد ائمه علاوه بر مدّاحى و دست زدن حضّار بعضى از مدّاحان روال مجلس را عوض كرده و شروع به نوحه خوانى ، مرثيه سرائى ، سينه زنى و . . . مىپردازند آيا اين عمل مايه بدعت در دين و حرام نيست ؟\r\nج 3 - بدعت نيست و اشكال ندارد ولى دست زدن به نظر ما جايز نيست .\r\n\r\nاطعام در مجالس عزادارى\r\nس 1 - يك هيئت مذهبى كه در طول سال در اعياد و وفيات ائمه ( ع ) جلساتى برگزار مىكند در ماه محرّم برنامه اطعام ندارد و لذا حواله روغن و برنج كه از طرف دولت جهت هيئت تخصيص داده مىشود را گرفته و كالاى آن را تهيّه و به فروش مىرساند تا در ماه‌هاى غير محرّم صرف مصارف هيئت نمايد آيا اين عمل جايز است يا خير ؟\r\nج 1 - ظاهراً با فرض مذكور جايز نيست و لازم است اجتناب گردد .\r\n\r\nپوشيدن لباس سياه براى ائمه\r\nس 1 - آيا پوشيدن لباس سياه در عزاى امام حسين ( ع ) و ديگر ائمه رجحان شرعى دارد ؟\r\nج 1 - رجحان دارد .\r\nس 2 - آيا نماز خواندن با لباس سياه مربوط به عزادارى امام حسين ( ع ) مكروه است ؟\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nج 2 - كراهت ندارد .\r\n\r\nاستفاده از آلات موسيقى در مراسم عزادارى\r\nس 1 - استفاده از طبل ، سنج و شيپور در عزادارى ائمه چه حكمى دارد ؟\r\nج 1 - حرام نيست ولى توصيه هم نمىشود و در صورتى كه از آلات لهو استفاده شود حرام است .\r\nس 2 - گاهى در هنگام گوش دادن نوارهاى عزادارى بدن انسان بدون اختيار يا با اختيار هماهنگ با آهنگ و ريتم نوار تكان مىخورد آيا اين حكم رقص را دارد ؟\r\nج 2 - حكم رقص را ندارد ولى اگر موجب نشاط زياد گردد جايز نيست .\r\nس 3 - نى زدن و فلوت در عزادارى چه صورت دارد در اشعار عرفانى مثل حافظ و استماع آن چگونه است ؟\r\nج 3 - استفاده از آنچه كه مناسب مجالس لهو و لعب باشد ، جايز نيست و استماع آن نيز حرام مىباشد .\r\n\r\nقمه زنى و امثال آن\r\nس 1 - سينه زدن با تيغ و يا زنجير زدن با زنجيرى كه داراى چاقو و يا تيغ مىباشد و منجر به زخمى شدن بدن و جارى شدن خون مىشود چه حكمى دارد ؟\r\nج 1 - اگر باعث آمدن خون و سبب مجروحيّت نشود اشكالى ندارد .\r\nس 2 - حكم قمه زنى يا خراش دادن بدن يا به شدّت به خود زدن در مجالس عزادارى ائمه چيست ؟\r\nج 2 - اگر باعث آمدن خون و سبب مجروحيّت نشود مانعى ندارد .\r\nس 3 - نظر شما در مورد عزادارى امام حسين ( ع ) و همچنين زنجير زنى و قمه زنى و بيرون آوردن لباس زمان سينه زنى چيست ؟\r\nج 3 - عزادارى و تكريم امام حسين ( ع ) و اصحابش از شعائر اللّه است و لذا بايد اين شعائر بزرگداشت گردد البته به شرط آنكه موجب وهن اسلام نشود و لذا\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nواجب است از كارهايى كه موجب ايذاء بدن و صدمه شديد و خونريزى مىشود اجتناب كرد و همچنين بايد از بيرون آوردن لباس در اجتماعاتى كه غير محارم هستند ، اجتناب گردد .\r\n\r\nتعزيه\r\nس 1 - شبيه شدن به ائمه در مراسم تعزيه خوانى چه صورتى دارد ؟\r\nج 1 - به نظر ما جايز نيست مگر با نقاب ، آن هم در صورتى كه هتك حرمت نباشد .\r\n\r\nمتفرّقات عزادارى\r\nس 1 - با توجّه به شكل صليبى علم و نصب مجسمه‌هاى حيوانات ذى روح كه از قديم الايّام هم موجود نبوده بلكه محصول عصر حاضر است و با قيمت گزاف هم خريدارى مىشود و داراى نقش و نگار است نگهدارى آن چه حكمى دارد ؟\r\nج 1 - استفاده از علامات و ابزارى كه بعنوان وسائل عزادارى امام حسين ( ع ) به كار مىرود اشكال ندارد ( البته غير از آلات لهو و لعب ) و همچنين نگهدارى مجسمه حرام نيست و اينكه واقعاً شكل صليب باشد ، ثابت نيست امّا شايسته است كه مؤمنين از ترويج اين گونه وسائل اجتناب نمايند مخصوصاً اگر مصداق اسراف باشد ، حرام است .\r\nس 2 - طواف بر دور ضريح ائمه چه صورتى دارد ؟\r\nج 2 - دور زدن بر ضريح ائمه هيچگونه اشكالى ندارد .\r\nس 3 - آمدن زنان با وضع نامناسب به دنبال هيئتهاى عزادارى كه موجب بروز گناهان و آلودگيهائى مىشود چه صورت دارد ؟\r\nج 3 - با وضعى كه اشاره گرديده اگر موجب مفسده است ، حرام است و در صورتى كه خواسته باشند در مراسم عزادارى شركت نمايند بايد جوانب حجاب و عفاف را مراعات نمايند .\r\n\r\n","description":"","footnote":"","page_name":" 569 ","page_number":569},
  {"content":"\r\n\r\n\r\nمسائل خانواده\r\n\r\nاحكام خانواده\r\nس 1 - در صورتى كه مرد با رفتن همسرش به دانشگاه ، اداره و ارگانها مخالف باشد ، در اين صورت وظيفه زن چيست ؟\r\nج 1 - زوجه بايد مطيع زوج باشد تا جائى كه مستلزم عسر و حرج و معصيت نباشد .\r\nس 2 - خروج زن بدون اجازه شوهر ، در چه مواردى شرعاً جايز است ؟\r\nج 2 - در مورد كارهائى كه شرعاً واجب است ، اشكال ندارد و همچنين زنى كه متعه است براى خروج از منزل لازم نيست از شوهر اجازه بگيرد .\r\nس 3 - مردى با زنى كارمند ازدواج كرده ، با توجّه به اين كه زمان ازدواج زن كارمند بوده آيا مخالفت شوهر از ادامه كار اثر دارد ؟\r\nج 3 - در صورتى كه زن ، مزاحم امور مخصوص به زناشويى گردد ، مرد مىتواند جلوگيرى كند و در غير اين صورت چون مرد راضى به كار زن بوده و در زمان عقد مخالفت نكرده است ، نبايد مخالفت كند .\r\nس 4 - آيا زن مىتواند براى فراگيرى مسائل شرعى ، بدون اجازه شوهر به مسجد يا كلاس برود ؟\r\nج 4 - در صورتى كه شوهر منع نكند و مزاحم با حقوق شوهر نگردد ، اشكال ندارد .\r\nس 5 - آيا زن مىتواند در صورتى كه شوهرش مشكل اخلاقى دارد از او تمكين نكند تا خود را اصلاح نمايد ؟\r\nج 5 - جايز نيست .\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nس 6 - اگر زندانى كردن مجرم بيش از ده سال باعث فساد او و خانواده‌اش شد ، چه حكمى دارد ؟\r\nج 6 - مجرم بايد كيفر خود را بكشد و بر خانواده لازم است خودشان را از فساد حفظ نمايند ، زيرا هر كس موظّف است به تكليف شرعى خود عمل نمايد .\r\nس 7 - آيا در هزينه كردن مال يا پولى كه زن در اثر كار كردن يا بخشش ديگران مانند پدر يا شوهر بدست مىآورد اذن شوهر لازم است ؟\r\nج 7 - اذن لازم نيست ولى بايد زن طورى عمل نمايد كه موجب ناراحتى مرد را فراهم ننمايد مخصوصاً اگر نهى كرده ، نبايد در مواردى كه نهى كرده مصرف نمايد .\r\nس 8 - آيا زن مىتواند بدون اجازه شوهرش هر جا دلش خواست برود كه باعث تحقير شدن شود و وسايل زندگى را بدون اجازه شوهرش به هر كسى كه دلش خواست بدهد ؟\r\nج 8 - زن حقّ ندارد بدون اجازه شوهر از خانه خارج شود حتى براى عيادت پدر و مادرش و اگر بدون اجازه شوهرش خارج شد تا هنگامى كه برگردد مورد لعن ملائكه واقع مىشود و دادن لوازم زندگى بدون اجازه شوهر جايز نيست .\r\nس 9 - آيا زن اين حقّ را دارد كه به شوهرش ناسزا بگويد و اهانت كند ؟\r\nج 9 - هيچ كس حقّ ندارد كه به ديگرى توهين كند و با نام بد او را مورد خطاب واقع نمايد مخصوصاً زن نسبت به شوهرش كه اسلام مكرّر سفارش نموده كه زن بايد احترام همسرش را بنمايد و لذا توهين زن و سبّ كردن او مردش را از محرّمات مؤكّده مىباشد .\r\nس 10 - آيا اذن شوهر براى خروج از منزل در هر خروج بايد احراز شود يا همين كه بداند راضى است مىتواند خارج شود ؟\r\nج 10 - همين كه بداند راضى است كفايت مىكند .\r\nس 11 - پوشيدن لباسهاى تنگ براى دختران و بدون چادر ( مانتوى كوتاه ) چه حكمى دارد ؟\r\nج 11 - اگر برآمدگيهاى بدن را مشخص مىكند ، جايز نيست .\r\nس 12 - پوشيدن مانتوى بلند و گشاد و داشتن پوشش بدن و موها چه حكمى دارد ؟\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nج 12 - اشكالى ندارد ولى عفاف عمومى اقتضاء مىكند پوشش خود را چادر قرار دهد .\r\nس 13 - آيا بيرون آوردن موها و در معرض ديد نامحرم قرار دادن آنها بدون قصد و نيّتى چه حكمى دارد ( بعضى مىگويند دل پاك باشد ظاهر آدم هيچ مشكلى ندارد و اينكه شايد كسى كه موهايش عريان است اجرش از يك انسان پوشيده بيشتر باشد ) ؟\r\nج 13 - احكام خداوند بايد همانطور كه معيّن شده اجراء شود اگر چه دل انسان پاك باشد ولى نسبت به دستورات الهى بى توجّه بودن نمىتواند موجب سعادت انسان باشد زيرا در آخرت انسان را با عمل صالح مىسنجند و لذا بدحجابى با هر نيّتى كه انجام شود حرام است و مورد مؤاخذه خداوند واقع مىشود .\r\nس 14 - اگر دختر در خانه پوشش كامل و مناسبى داشته باشد ولى چادر نداشته باشد و نامحرمى او را ببيند چه حكمى دارد ؟\r\nج 14 - اگر جاهائى كه بايد پوشيده شود ، پوشانده است اشكال ندارد .\r\n\r\n","description":"","footnote":"","page_name":" 572 ","page_number":572},
  {"content":"\r\n\r\n\r\nمسائل حجاب و پوشش\r\n\r\nاحكام زنان\r\nس 1 - بيرون بودن مقدارى از موى سر زنان كه امروزه در شهرها و روستاها امرى عادّى شده است ، نگاه به آن چه حكمى دارد ؟\r\nج 1 - پوشاندن موى سر بر زن لازم و واجب است و عادّى بودن بعضى از رسومات ، حكم خدا را تغيير نمىدهد .\r\nس 2 - حدّ پوشش زنها چه مقدارى است ؟\r\nج 2 - آنچه مطلوب شرع است رعايت حجاب به تمام معنى است كه جايى از بدن زن نمايان نباشد .\r\nس 3 - در بين زنان ، شايع است كه فقط چادر پوشش اسلامى نيست بلكه مانتو هم مىتواند جاى چادر را بگيرد ، وظيفه چيست ؟\r\nج 3 - زنان از حجاب چادرى خارج نشوند ذلِكَ أَزْكى لَهُنّ .\r\nس 4 - زنانى كه با آرايش وارد خيابان مىشوند چه صورت دارد ؟\r\nج 4 - حرام است .\r\nس 5 - آيا شنيدن صداى صوت قرآن زن يا تك خوانى زن براى نامحرم جايز است ؟\r\nج 5 - اگر شنيدن آن موجب هيجان شود كه نوعاً چنين است ، جايز نيست .\r\nس 6 - آيا حنا گذاشتن زن بر دست زينت محسوب مىشود و بايد از اجنبى پوشانده شود ؟\r\nج 6 - زينت زن محسوب مىشود و بايد پوشانده شود .\r\nس 7 - نگاه كردن مرد به دست زنى كه به قصد زينت انگشتر بدست نموده چه حكمى دارد ؟\r\nج 7 - حرام است .\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nس 8 - اگر زنى شب بر چشم خود سرمه بكشد و صبح چشم خود را بشويد لكن اثر سرمه باقى است ، آيا نگاه اجنبى به آن حرام است ؟\r\nج 8 - نظر به صورت اجنبيه جايز نيست .\r\nس 9 - تكليف زنى كه مؤمن و باحجاب است و شوهرش او را مخيّر نموده بين طلاق و بىحجاب شدن چيست ؟\r\nج 9 - بىحجاب شدن جايز نيست اگرچه طلاق داده شود .\r\nس 10 - فرموده‌ايد ماندن مرد و زن نامحرم در محلّ خلوت حرام است آيا در مسافت بين شهرها كه زن و راننده در ماشين تنها هستند و ماشينها در حال عبور هستند ، نيز حرام است ؟\r\nج 10 - در مسير عمومى صدق تنهايى نمىكند ولى اگر به همين كيفيت به خارج شهر بروند ، بعيد نيست شامل آن عنوان شود .\r\nس 11 - شركت بانوان صاحب نظر ، در ميزگردهاى علمى و سياسى در كنار مردان نامحرم ، با رعايت جوانب امر چه حكمى دارد ؟\r\nج 11 - اگر ضرورت اقتضاء مىكند ، اشكال ندارد .\r\nس 12 - معيار جواز سخنرانى يا تدريس خانمها در برابر نامحرم چيست ؟\r\nج 12 - همانطور كه در سئوال قبل بيان شد ، معيار ضرورت است .\r\nس 13 - پوشيدن جورابهاى نازك براى خانمها در بيرون از خانه چه حكمى دارد ؟\r\nج 13 - جايز نيست .\r\nس 14 - پوشيدن لباس در رنگهاى زننده در اجتماع براى خانمها چه صورت دارد ؟\r\nج 14 - در صورتى كه موجب جلب نظر اجنبى و باعث خدشه‌دار شدن عفّت عمومى جامعه باشد ، حرام است .\r\nس 15 - نگاه كردن زنان به فيلمهاى ورزشى مانند كشتى چه حكمى دارد ؟\r\nج 15 - در فيلمهاى مستقيم جايز نيست و در غير مستقيم هم اجتناب كند ، شايسته است .\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nس 16 - آيا بانوان مىتوانند آموزش فنون نظامى ببينند ؟\r\nج 16 - در صورتى كه ضرورتى ايجاب كند و مراتب عفّت و حجاب مراعات گردد ، اشكال ندارد .\r\nس 17 - نمايان بودن روى پا و كف و پاشنه پا براى زنها چه صورت دارد ؟\r\nج 17 - حرام است .\r\nس 18 - رانندگى براى بانوان چه حكمى دارد ؟\r\nج 18 - در صورتى كه مراتب عفّت و حجاب مراعات شود ، اشكال ندارد .\r\nس 19 - تزريق آمپول بوسيله خانمها براى مردان چه صورت دارد ؟\r\nج 19 - جايز نيست مگر در حال ضرورت .\r\n\r\nحجاب\r\nس 1 - نحوه حجاب زنان به ويژه كارمندان زن به چه صورت بايد باشد ؟\r\nج 1 - لباس و نحوه پوشيدن آن بايد به صورتى باشد كه مورد توجّه قرار نگيرند و موجب تهييج و تحريك و ريبه نگردد .\r\nس 2 - خانمهائى كه مانتوى بلند مىپوشند و چادر نمىگذارند چه حكمى دارد ؟\r\nج 2 - بهترين نوع حجاب چادر است .\r\nس 3 - آيا حجاب منحصر به چادر است ؟\r\nج 3 - حجاب منحصر به چادر نيست ولى چادر حجاب برتر است و لذا بايد حجاب بگونه‌اى باشد كه موازين شرعى عمل گردد و موجب تحريك نامحرم نشود تا عفّت عمومى جامعه محفوظ بماند .\r\nس 4 - پوشش زن در مقابل افرادى كه ديوانه هستند چگونه و به چه ترتيب است ؟\r\nج 4 - اگر خوبى و بدى را مىفهمند بايد خود را از آنها بپوشانند .\r\nس 5 - آيا حجاب براى زن لازم است و چرا به اين كيفيت ؟\r\nج 5 - چون دستور خداوند است و كيفيت آن را روايات معيّن نمودند .\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nس 6 - حكم پوشاندن صورت براى خانمها در حجاب اسلامى چيست ؟\r\nج 6 - به احتياط واجب زن بايد صورت و دستهاى خود را از نامحرم بپوشاند .\r\nس 7 - فعاليّت زنان در خارج از خانه چگونه است ؟\r\nج 7 - با رعايت ضرورت و مراتب عفّت و حجاب اشكال ندارد .\r\nس 8 - حجاب در اسلام چگونه و به چه كيفيتى است آيا پوشيدن مانتو و مقنعه كافى است ؟\r\nج 8 - حجاب پوشاندن تمام بدن است براى زنان و بهترين نوع آن چادر است .\r\nس 9 - آيا در حجاب اسلامى بايد زير چانه زن پوشيده باشد يا خير ؟\r\nج 9 - بايد پوشيده باشد .\r\nس 10 - ميزان حجاب و عفّت براى زن و براى يك مرد به چه نحو است ؟\r\nج 10 - به نظر ما تمام بدن را زن بايد بپوشاند و مرد بايد بطور متعارف خود را بپوشاند .\r\nس 11 - پوشيدن كت و دامن به عنوان حجاب و دوچرخه سوارى بانوان به عنوان ورزش چه حكمى دارد ؟\r\nج 11 - هر كارى كه موجب شود عفّت عمومى جامعه خدشه دار گردد و باعث سست شدن اعتقادات مردم به احكام الهى گردد ، حرام است .\r\nس 12 - حدّ حجاب واجب براى بانوان چقدر است ؟\r\nج 12 - بر زن واجب است تمام بدن خود را از نامحرم بپوشاند و به احتياط واجب زن بايد صورت و دستها را نيز از نامحرم بپوشاند .\r\nس 13 - آيا حجاب از ضروريات اسلام است و منكر آن و كسانى كه به اين دستور الهى بى اعتنايى مىكنند چه حكمى دارند ؟\r\nج 13 - حجاب از ضروريات اسلام است و منكر آن مرتدّ است ولى بى اعتنايى به آن موجب ارتداد نمىگردد .\r\n\r\n","description":"","footnote":"","page_name":" 576 ","page_number":576},
  {"content":"\r\n\r\n\r\nپوشيدن لباس بدن نما\r\nس 1 - / حكم كسانى كه جوراب نازك مىپوشند چيست ؟\r\nج 1 - اگر بدن نما باشد جايز نيست .\r\n\r\nسخنرانى زنان در انظار نامحرم و ارتباطات\r\nس 1 - گفتن اذان و اقامه در نماز جماعت در مدارس دخترانه توسط دختران كه امام جماعت نامحرم است و صداى او را مىشنود چه صورت دارد ؟\r\nج 1 - اگر موجب ريبه نباشد اشكال ندارد گرچه اين عمل از نظر شرعى مطلوب نيست .\r\nس 2 - رابطه دختر و پسر در دانشگاه يا در بعضى از مكانها چگونه حلال است ؟\r\nج 2 - اگر در حدّ تبادلات علمى و با رعايت عفاف و موازين شرعى باشد اشكال ندارد گرچه اطمينان به اين معنى مشكل است .\r\nس 3 - سخن گفتن و مذاكره زنان با مردان چه صورت دارد ؟\r\nج 3 - زنان بايد با نامحرمان بگونه‌اى صحبت كنند كه موجب فتنه در حرام و شبهه و ريبه و تحريك شهوت نگردد .\r\nس 4 - سخنرانى زنها در حضور مردان نامحرم چگونه است ؟\r\nج 4 - در صورتى كه ضرورت داشته باشد اشكال ندارد .\r\nس 5 - هنگامى كه در مراسم صبحگاهى مدرسه كه يكى از خواهران قرآن را با صوت تلاوت مىكند دبيران مرد صداى وى را مىشنوند آيا بطور كلّى تلاوت قرآن در صورت شنيدن نامحرم توسط خواهران گناه دارد ؟\r\nج 5 - خالى از اشكال نيست و لذا بايد طورى خوانده شود كه نامحرم آن را نشنود .\r\nس 6 - از بلندگوهاى بعضى از اماكن بيمارستانى صداى خانمها از پشت آن به گوش مىرسد وضعيت كسى كه صدايش از پشت بلندگو به گوش مىرسد از نظر شرعى چيست و كسى كه گوش مىكند و مىشنود به چه نحو است ؟\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nج 6 - چون بطور عادّى صحبت مىشود اشكال ندارد و اگر كسى با ريبه گوش كند حرام است .\r\n\r\nآرايش كردن\r\nس 1 - آيا خانمها مىتوانند در خانه براى شوهر آرايش به سبكهاى غربى اعمّ از لباس ، چهره و مو انجام دهند ؟\r\nج 1 - اشكال ندارد .\r\nس 2 - دخترهايى كه هنوز به خانه شوهر نرفته‌اند مىتوانند خود را اصلاح كنند ( بند انداختن به صورت ) يا خير ؟\r\nج 2 - منع شرعى ندارد ولى خوب نيست .\r\nس 3 - ظاهر شدن خانمها با آرايش كم در جامعه چه حكمى دارد ؟\r\nج 3 - به نظر ما زنها بايد صورت خود را بپوشانند و لذا براى اين سئوال جايى باقى نمىماند .\r\n\r\nورزش بانوان\r\nس 1 - ورزش بانوان در محافل زنانه چگونه است ؟\r\nج 1 - اشكال ندارد .\r\nس 2 - ورزش بانوان در محافل مردانه با حفظ حجاب چگونه است ؟\r\nج 2 - خالى از شبهه نيست .\r\nس 3 - موتور و دوچرخه سوارى بانوان چه حكمى دارد ؟\r\nج 3 - در محافلى كه فقط زنان باشند اشكال ندارد و اگرچه ترك گردد بهتر است .\r\nس 4 - ورزش زنان و مردان به صورت مشترك و با هم ( با حفظ حجاب كامل ) چه حكمى دارد ؟\r\nج 4 - جايز نيست .\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nس 5 - تماشاى ورزش زنان بطور مستقيم و يا از تلويزيون چه حكمى دارد ؟\r\nج 5 - به طور مستقيم جايز نيست و به طور غير مستقيم هم اگر مفسده‌اى داشته باشد ، جايز نيست .\r\nس 6 - تبليغ و راه اندازى فوتبال براى بانوان چه حمكى دارد ؟\r\nج 6 - هر كارى كه موجب خدشه‌دار شدن عفّت عمومى گردد حرام و تبليغ آن جايز نيست .\r\n\r\nمتفرّقات\r\nس 1 - مشخص كردن وجه و كفّين بطور معمول براى زنان چه صورتى دارد ؟\r\nج 1 - به نظر ما اگر ضرورتى اقتضاء كند پوشاندن وجه و كفّين لازم نيست و الّا احتياط واجب است كه وجه و كفّين را با هم بپوشانند .\r\nس 2 - استفاده از عمل جرّاحى پلاستيك براى زيبايى صحيح است يا خير ؟\r\nج 2 - به نظر ما جايز نيست .\r\nس 3 - استفاده از لنز چشمى براى زيبايى كه خانمها بيشتر مصرف مىكنند و ظاهر شدن در جامعه چگونه است ؟\r\nج 3 - اگر براى چشم ضرر نداشته باشد و در جامعهء نامحرم ظاهر نشود اشكال ندارد .\r\nس 4 - ماليدن كرمهاى بودار و همچنين عطر و بوئيدنيهاى ديگر براى خانمها و دختر خانمها چه صورتى دارد ؟\r\nج 4 - اگر در جايى كه نامحرم نيست حضور يابند اشكال ندارد .\r\nس 5 - آيا كوتاه كردن موى زن بطورى كه شبيه مرد شود يا بلند گذاشتن مو براى مرد كه شبيه زن شود حكمش چيست ؟\r\nج 5 - اگر مراعات عفاف شود اشكال ندارد .\r\nس 6 - پوشش انگشتر طلا يا النگوى طلا توسط بانوان در صورتى كه در معرض ديد نامحرم باشد چگونه است ؟\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nج 6 - به نظر ما جايز نيست .\r\nس 7 - آيا خانمها مىتوانند بدون تحقيق از وجود پزشك زن به نزد پزشك مرد بروند ؟\r\nج 7 - مراجعه به پزشك مرد براى بانوان ، بدون تحقّق اضطرار و ضرورت جايز نيست و لذا بايد از وجود پزشك زن تحقيق نمود .\r\nس 8 - پوشيدن كفشهايى كه صداى مهيّج دارد براى خانمها و آقايان چگونه است ؟\r\nج 8 - براى خانمها هر كارى كه موجب جلب توجّه نامحرم و چشمان ناپاك مىگردد بايد اجتناب گردد .\r\nس 9 - حضور زنان در كوچه و بازار بدون وجود ضرورت و سر و كار داشتن بيش از حدّ با نامحرمان چگونه است ؟\r\nج 9 - در صورتى كه موجب مفسده باشد جايز نيست .\r\nس 10 - در برخى ادارات و اماكن عمومى مديران ، دفتردار خود را از دختران قرار مىدهند كه طبيعتاً با نامحرم مراودت دارند با توجّه به تبعات سوء اين مسئله نظر خود را بيان فرمائيد ؟\r\nج 10 - اگر با رعايت مسئله حجاب و عفّت و ديگر مسائل شرعى انجام گيرد اشكال ندارد و الّا حرام است .\r\nس 11 - خياطى مردان براى زنان چه حكمى دارد ؟\r\nج 11 - اگر در اندازه‌گيرى ، زن اندازه مىگيرد مانعى ندارد .\r\n\r\n","description":"","footnote":"","page_name":" 580 ","page_number":580},
  {"content":"\r\n\r\n\r\nمسائل پزشكى\r\n\r\nاحكام تلقيح\r\nس 1 - خانمى بچّه‌دار نمىشود و تنها راه آن ، انتقال تخمدان از خانم ديگرى است ، آيا اين عمل جايز است و پس از اين كار ، بچّه متعلّق به كداميك مىباشد ؟\r\nج 1 - انتقال تخمدان شخصى به ديگرى جايز نيست و اگر انجام شد در صورتى كه مراحل اوّليه آن باشد و حاوى بچّه نشده باشد فرزند متعلّق به دوّمى است ، گرچه فرزند نسبت به زن اوّل هم بايد جنبه احتياط را رعايت نمايد ، مثلًا نكاح نكند و با او معامله محرميّت ننمايد .\r\nس 2 - مردى داراى دو زن مىباشد نطفه مرد را پس از استقرار در رحم زن اوّلى در رحم زن دوّمى كه عقيم است قرار مىدهند آيا بچّه متعلّق به زن دوّمى است يا اوّلى ، با فرض اين كه الحاق ولد بر مرد قطعى است ؟\r\nج 2 - اگر گذاشتن در رحم دوّمى بعد از بچّه شدن در رحم اوّل باشد ملحق به اوّلى است و اگر قبل از آن باشد ، ملحق به دوّمى است ولى در هر دو صورت بايد جانب احتياط در ارث و نفقه رعايت شود .\r\nس 3 - آيا ملحق نمودن نطفه ، در رحم نامحرم و بارور نمودن آن از طريق پزشكى و علمى اشكال دارد ؟ و فرزند بوجود آمده متعلّق به چه كسى است و با چه كسانى محرم و نامحرم مىشود ؟\r\nج 3 - الحاق حرام است و فرزندى كه بوجود مىآيد ، اگر امكان الحاق به شوهر خود باشد ، ملحق به اوست ولى اگر امكان الحاق در او نباشد از نظر محرميّت با مردى كه از نطفه او بوجود آمده محرم است و وجوب نفقه بر اوست ولى از نظر ارث بايد با ساير ورثه تصالح نمايد . والّله العالم .\r\nس 4 - تزريق نطفه مرد اجنبى و نطفه شوهر كه مخلوط با هم شده ، در رحم زن چه حكمى دارد و در صورت بچّه‌دار شدن ، بچّه متعلّق به كيست ؟\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nج 4 - بچّه ملحق به شوهر است ، اگرچه تلقيح با صورت مذكور جايز نيست .\r\nس 5 - يك نوع عملى جهت بچّه دار شدن بنام آى يو آى وجود دارد كه در اين عمل اسپرم مرد گرفته مىشود و به صورت آمپول ( در سرنگ مخصوص ) وارد رحم زن مىنمايند آيا اين عمل جايز است يا خير و بنابر دو فرض آيا غسل جنابت محقّق مىشود يا خير ؟\r\nج 5 - اگر اسپرم گرفته شده از شوهر باشد و مستلزم محرّماتى از قبيل لمس و نظر حرام نباشد ، اشكال ندارد و موجب جنابت نمىشود .\r\nس 6 - در صورتى كه اسپرم و تخمك از زن و شوهر شرعى يا غير شرعى باشد آيا تلقيح مصنوعى جايز است ؟\r\nج 6 - در تلقيح اسپرم و تخمك از زن و شوهر اگر موجب نظر و لمس نامحرم نباشد اشكال ندارد ولى در تلقيح از مرد اجنبى حرام است .\r\nس 7 - انتقال نطفه مردى كه از دنيا رفته به رحم همسرش چه صورت دارد ؟\r\nج 7 - دليل بر حرمت آن نيست بنابراين اشكال ندارد ، در صورتى كه مستلزم لمس و نظر حرام نباشد .\r\nس 8 - آيا بارور كردن مصنوعى زن يا وارد كردن منى مرد غريب نامحرم به داخل رحم زنى كه همسرش مرد نازا است به طريق تزريق يا طرق ديگر آيا جايز است ؟\r\nج 8 - به نظر ما حرام است .\r\nس 9 - بر فرض اينكه تلقيح مصنوعى انجام شود و زن آبستن گرديد و بچّه‌دار شد آيا اين بچّه مال شوهر اين زن است ؟\r\nج 9 - در صورتى كه امكان الحاق به همسر زن نباشد ملحق به صاحب منى است .\r\nس 10 - نوزادى كه به واسطه تلقيح به وجود مىآيد از لحاظ نسبت چه حكمى خواهد داشت و آيا احكام ارث بر آنها جارى خواهد شد ؟\r\nج 10 - احكام ارث جارى است و نسبت هم با پدر و مادر و ساير بستگان واقعى است زيرا احكام زنا در اين گونه موارد جارى نيست .\r\nس 11 - اگر فرض شود علم در آينده پيشرفت كند كه اسپرم مرد را بگيرند و در رحم مصنوعى ( دستگاه توليد نوزاد ) پرورش دهند در اين صورت حكم آن چه صورتى دارد ؟\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nج 11 - اين نوزاد در صورت امكان داراى پدر هست و احكام پدر و فرزندى جارى است ولى مادر ندارد .\r\nس 12 - اگر اسپرم و نطفه را از دانه‌ها و محصولات نباتى و مانند آن بگيرند و به زن تلقيح كنند و نوزاد مصنوعى به عمل آورند در اين صورت كودك به چه كسى متعلّق است ؟\r\nج 12 - اين نوزاد در صورت امكان داراى مادر هست و احكام مادر و فرزندى جارى است و پدر ندارد .\r\nس 13 - اگر نطفه و اسپرم را از فرآورده‌هاى نباتى تهيّه و آن را در رحم مصنوعى پرورش دهند و از آن كودك به عمل آيد نوزاد به چه كسى ملحق مىشود ؟\r\nج 13 - در صورت امكان اين بچّه بدون پدر و مادر است .\r\nس 14 - آيا براى مرد جايز است كه منى خود را در دستگاه پزشكى نگهدارد تا در هنگام پيرى يا عدم قدرت بر جماع آن را به زوجه خود لقاح كند ؟\r\nج 14 - فى نفسه اشكال ندارد .\r\nس 15 - اگر مرد منى خود را در دستگاه پزشكى نگهدارد آيا زن مىتواند در صورت زير آن را به خودش لقاح كند :\r\nالف - بعد از مرگ مرد و قبل از دفنش ؟\r\nب - بعد از دفنش و در اثناء عدّه وفات ؟\r\nج - بعد از عدّه وفات ؟\r\nج 15 - تلقيح آب مرد به زن جايز است حتى بعد از دفن و قبل از انقضاء مدّت عدّه امّا بعد از آن جايز نيست .\r\nس 16 - آيا گرفتن منى مرد بعد از مرگ و قبل از سرد شدن جسمش و تلقيح آن در اثناء عدّه و بعد از آن جايز است ؟\r\nج 16 - گرفتن آب مرد اگر موجب اذيّت جسد ميّت نشود ، جايز است و حكم تلقيح آن هم در مسئله سابق گذشت .\r\nس 17 - در صورت حرمت تلقيح آب زن به منى مرد اجنبى اگر كسى آن را انجام داد چه عقوبتى دارد ( عقوبت كسى كه تخمك زن را با منى مرد اجنبى تلقيح كند چيست )\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nج 17 - بايد تعزير شود .\r\nس 18 - اگر تخمك زن كنار گذاشته شود آيا تلقيح آن به منى زوج بعد از وفاتش جايز است ؟\r\nج 18 - تلقيح تخمك زن به منى زوجش جايز است اگر مستلزم حرام نباشد .\r\nس 19 - آيا تلقيح تخمك زن مرده‌اى كه در دستگاه پزشكى نگهدارى شده با منى مرد مرده اجنبى جايز است و قرار دادن آن در رحم زن دوّم چه صورت دارد ؟\r\nج 19 - جايز نيست .\r\n\r\nاحكام كالبد شكافى\r\nس 1 - آيا كالبد شكافى ميّت مسلمان يا غير مسلمان جايز است ؟\r\nج 1 - كالبد شكافى در ميّت مسلمان جايز نيست ، مگر اثبات حقّى بستگى به آن داشته باشد ، ولى در غير مسلمان اشكالى ندارد .\r\nس 2 - اگر كالبد شكافى جهت تعليم براى نجات ديگران باشد ، چه حكمى دارد ؟\r\nج 2 - در ميّت مسلمان جايز نيست مگر جان فرد معيّنى بستگى به او داشته باشد و ميّت غير مسلم يا مشكوك الاسلام پيدا نشود امّا در غير مسلمان اشكالى ندارد .\r\nس 3 - در صورت جواز كالبد شكافى ، آيا شامل عورتين هم مىشود و حكم نگاه كردن نامحرم بر ميّت به هنگام كالبد شكافى چيست ؟\r\nج 3 - حكم عورتين مانند ساير اعضاء است به اضافه حرمت نظر و تماس و امّا غسل مسّ ميّت در صورتى كه غسل داده شود ، ندارد و الّا غسل مس ميت واجب است در هر مرحله‌اى كه مسّ مىكند حتى اگر مسّ ميت بعد از غسل قبلى باشد .\r\nس 4 - اگر كالبد شكافى براى كشف جرم و شناسايى قاتل باشد چه حكمى دارد ؟ و اگر كالبد شكافى تنها راه براى رهايى يك متّهم بىگناه از مرگ باشد چگونه است ؟ و جهت تعليم چگونه است ؟\r\nج 4 - كالبد شكافى ميّت مسلمان جهت تعليم جايز نيست مگر اثبات حقّى متوقف به كالبد شكافى باشد كه در اين صورت اشكالى ندارد .\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nس 5 - آيا مىتوان جسد افراد به ظاهر مسلمان را كه به خاطر ارتداد ، فساد اخلاقى ، قاچاق موادّ مخدّر و مسايل ديگر اعدام شده‌اند ، تشريح نمود ؟\r\nج 5 - جايز نيست مگر آن كه كفر آنها ثابت باشد .\r\nس 6 - اگر ندانيم جسدى كه در اختيار ماست جسد مسلمان است يا كافر يا اهل كتاب ، آيا كالبد شكافى جايز است ؟\r\nج 6 - اگر در منطقه مسلمان نشين باشد يا اكثريّت منطقه ، مسلمان باشند ، تشريح جايز نيست و در غير اين صورت اشكالى ندارد .\r\nس 7 - آيا تشريح حيوانات به جهت تحقيق جايز است ؟\r\nج 7 - اشكال ندارد .\r\nس 8 - از آنجايى كه امروزه نظريه پزشك قانونى به عنوان يكى از طرق مطمئن در امورات و مسائل قضايى به شمار مىرود و عمدتاً تشخيص و تعيين علّت تامّه مرگ يكى از وظايف آنهاست و در اكثر موارد تشخيص و تعيين دقيق علّت فوت فقط با كالبد شكافى مقدور است و با انجام اين عمل حقيقت كشف و حقّ اولياء دم احقاق مىگردد لطفا نظر مبارك را پيرامون كالبد شكافى و تشريح جسد حتى عند اللزوم جدا كردن بعضى از اعضاء بدن از همديگر را بيان فرمائيد ؟\r\nج 8 - اگر كالبد شكافى جهت اثبات حقّى صورت مىگيرد و راهى جز اين عمل نباشد ، جايز است و لو آنكه مستلزم تقطيع بعضى از اعضاء باشد .\r\nس 9 - در صورتى كه قاضى پرونده تشخيص دهد تشريح جهت كشف حقيقت لازم و ضرورى است ولى اولياء دم راضى به تشريح نباشند يا بعضى راضى باشند و بعضى ديگر راضى نباشند و يا ميّت بر عدم تشريح وصيّت كرده باشد تكليف چيست ؟\r\nج 9 - اگر اولياء دم طالب حقّ هستند ، عدم رضايت آنها در تشريح معنا ندارد مخصوصاً اگر حاكم شرع كالبد شكافى را لازم بداند و در صورت ديگر هم اشكال ندارد و وصيّت به عدم تشريح در صورتى كه موجب تضييع حقّ ديگران گردد ، نافذ نيست .\r\nس 10 - تشريح كالبد شكافى امروزه يكى از رشته‌هاى پزشكى است كه در دنيا داراى اهميت فراوانى است و مراكز مهمّ علمى و پژوهشى در اين زمينه مشغول فعاليّت هستند كه\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nعمدتاً به اثبات نسب ، و قصد كشف جرم و هر هدف عقلائى ديگر يا صرفاً به قصد آموزشهاى پزشكى اجسادى را كالبد شكافى مىنمايند لطفاً نظر مبارك را در جواز و عدم جواز بيان فرمائيد ؟\r\nج 10 - كالبد شكافى ميّت مسلمان جهت تعليم جايز نيست مگر اينكه جان فرد معيّنى بستگى به اين تشريح داشته باشد و يا اينكه ميّت غير مسلمان يا مشكوك الاسلاميّه پيدا نشود و امّا در غير مسلمان ، تشريح و كالبد شكافى جايز است و همچنين جهت احقاق حقّ هم كالبد شكافى اشكال ندارد .\r\nس 11 - از آنجايى كه احترام ميّت مسلمان لازم است در صحنه قتل و يا در سالن تشريح عمدتاً اين مسئله مورد توجّه قرار نمىگيرد و از طرفى در جهت ارتقاء دانش پزشكى و كشف علمى جرم و بررسى صحنه قتل و احقاق حقّ ضرورت تشريح مشخص مىشود كه به نظر مىرسد تشريح و احترام در تزاحم با هم هستند در اين صورت تكليف چيست ؟\r\nج 11 - در مواردى كه حكم به جواز تشريح و كالبد شكافى گردد معلوم مىشود كه تشريح اهميت بيشترى از احترام بدن مسلمان دارد و در موارد ديگر احترام بدن مسلمان اولويّت دارد .\r\nس 12 - آيا قضات محاكم با توجّه به پيشرفتهاى علمى پزشكى قانونى مىتوانند به استناد نظرات آنان از باب يكى از طرق اثبات ، صدور حكم نمايند يا خير ؟\r\nج 12 - اگر موجب علم قاضى گردد مىتواند مستند حكم قرار گيرد آن هم به عنوان حجيّت علم قاضى نه به عنوان يك اماره مستقلّه .\r\n\r\nپيوند اعضاء و فروش آن\r\nس 1 - آيا جايز است از مسلمان زنده يا مرده عضو مورد نياز را به فرد مريضى پيوند زد ؟\r\nج 1 - از عضو ميّت غير مسلمان و مشكوك الاسلام اشكال ندارد لكن در ميّت مسلمان ، در صورتى جايز است كه حيات شخص مريض توقّف بر آن عضو ميّت مسلمان داشته باشد و الّا جايز نيست هم چنان كه در انسان زنده نيز جايز نمىباشد .\r\nس 2 - آيا انسان حقّ دارد عضوى از بدن خود را به ديگرى بدهد ؟\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nج 2 - حقّ ندارد چنين كارى را انجام دهد .\r\nس 3 - اگر شخص دهنده عضو يا گيرنده آن ، زن و مرد بيگانه باشد حكمش چيست ؟\r\nج 3 - در ابتدا تماس و مباشرت حرام است ولى بعد از ملحق شدن به بدن ، حكم آن بدن را دارد .\r\nس 4 - اگر شخص دهنده عضو كافر و گيرنده مسلمان باشد عضو بريده شده قبل و بعد از دميدن روح در بدن مسلمان چه حكمى دارد ؟\r\nج 4 - پس از ملحق شدن به بدن جديد ، حكم آن بر او مترتّب است .\r\nس 5 - آيا مىشود از اعضاء ميّت به ديگرى پيوند زد ؟ اگر وصيّت نكرده باشد ، آيا اولياء مىتوانند اجازه دهند ؟\r\nج 5 - جايز نيست و اولياء ميّت هم نمىتوانند اين كار را انجام دهند .\r\nس 6 - اگر عضوى بخاطر حدّ يا قصاص بريده شود ، آيا مىتوان پيوند زد و اگر بخواهند آن عضو را به ديگرى پيوند بزنند آيا جايز است و رضايت جانى شرط است يا مجنى عليه ؟\r\nج 6 - در حدّ بعيد نيست پيوند جايز باشد ولى در قصاص مشكل است چون جانى بايد مثل مجنى عليه بشود و پيوند به ديگرى جايز است و در هر دو صورت رضايت صاحب عضو لازم است .\r\nس 7 - آيا مىتوان عضوى از بدن انسان را به حيوانى پيوند زد ؟\r\nج 7 - پس از قطع ، دفن كردن آن واجب است پس الحاق آن به بدن حيوان خلاف حكم دفن است مگر ملحق به بدن خود نمايد كه اشكالى ندارد .\r\nس 8 - آيا پيوند زدن سر انسان به انسانى ديگر جايز است ؟ در صورت جواز آيا احكام صاحب سر بر آن جارى است يا احكام صاحب بدن ؟\r\nج 8 - على فرض امكان پيوند ، از نظر شرعى جايز نيست و امّا از نظر الحاق بستگى به نظر عرف دارد اگر او را بعنوان سر ملاك شناسائى قرار دهند ملحق به اوست و اگر به بدن باشد مثل داشتن آلت مردى و زنى پس ملحق به اوست و اگر به هيچ طرف مشخص نشد ، بايد احتياط كند در جمع بين احكام زن و مرد و ساير جهاتى كه بين دو نفر فرق باشد .\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nس 9 - آيا انسان مىتواند يك كليه خود را به بيمار كليوى كه در خطر مرگ است ، قرار بدهد كه به او پيوند شود و در فرض جواز آيا مىتواند در قبال آن پول دريافت نمايد ؟\r\nج 9 - دادن كليه به ديگرى جايز نيست مگر آن كه اضافه داشته باشد و برداشتن آن براى او مفيد باشد كه در اين صورت اشكالى ندارد و پول را در قبال اجازه برداشتن دريافت كند نه در مقابل كليه .\r\nس 10 - آيا پيوند اعضاء مسلمان به غير مسلمان جايز است ؟\r\nج 10 - جايز نيست .\r\nس 11 - اگر احتمال دهيم برداشتن عضوى از شخصى و پيوند آن به ديگرى ، او را دچار عوارض خواهد كرد و از طرفى نجات جان بيمار وابسته به اين كار است و مورد ديگرى در دسترس نيست ، آيا مىشود با اطّلاع يا بدون اطّلاع از او عضوى را خارج كرد و در صورت ايجاد عارضه ، آيا پزشك مسئول خواهد بود ؟\r\nج 11 - پيوند در چنين شرايطى جايز نيست ، اگرچه مورد ديگرى در دسترس نباشد و رضايت صاحب عضو هم باشد و در صورت چنين چنين كارى پزشك مسئول خواهد بود .\r\nس 12 - اگر پزشك مطمئن باشد كه پيوند مفيد نخواهد بود آيا مجاز هستيم از زنده يا مرده عضوى را جدا و پيوند بزنيم ؟\r\nج 12 - در صورت عدم جواز قطع عضو از حىّ يا ميّت ، وجهى براى اين كار نيست مگر آن كه منظور سئوال ، بعد از انجام قطع باشد كه در اين صورت پيوند مذكور اشكالى ندارد .\r\nس 13 - آيا تغيير جنسيّت جايز است ؟\r\nج 13 - جايز نيست .\r\nس 14 - آيا فروش كليه يا يكى از اعضاء بدن جهت نياز مالى و در صورتى كه ضرر نداشته باشد جايز است ؟\r\nج 14 - فروش يكى از كليه‌ها يا ديگر اعضاء جايز نيست چه محتاج باشد يا نباشد و چه ضرر داشته باشد يا نداشته باشد .\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nس 15 - اگر شخصى بخواهد عضوى از اعضاى بدنش مانند كليه را به ديگرى بفروشد يا هديه كند يا وصيّت كند پس از فوت او آن اعضاء را مجاناً يا با پول برداشته و به ديگرى بدهند چه صورت دارد ؟\r\nج 15 - به نظر ما اعطاء عضو به ديگرى جايز نيست مگر در عضو ميّت آن هم به شرط آنكه حيات مسلمان به اين اعضاء توقف داشته باشد و پول هم بايد به عنوان رفع اليد گرفته شود .\r\n\r\nمسائل پزشكى زنان\r\nس 1 - بستن لوله‌هاى زن و مرد كه موجب عقيم شدن آنها مىشود ، از نظر شرعى چه حكمى دارد ؟\r\nج 1 - بستن لوله رحم زن يا انجام كارى كه منى از مرد پديد نيايد اگر به صورت موقّت باشد و مستلزم فعل حرام مثل تماس با بدن نامحرم يا نقص عضو نباشد ، اشكالى ندارد ولى اين كار در صورت فقدان يكى از موارد مذكور ، حرام است مگر ضرورتى باشد از قبيل خوف هلاكت نفس يا بيمارى كه در اين صورت جايز است .\r\nس 2 - تبليغ مسئله بستن لوله‌ها براى روحانيون مبلّغ چه حكمى دارد ؟\r\nج 2 - تبليغ نسبت به قسم حلال آن حلال و نسبت به قسم ديگرى حرام است .\r\nس 3 - آيا رضايت مراجعين اعمّ از زن و مرد موجب جواز بستن لوله‌ها مىگردد ؟\r\nج 3 - در قسم حرام ، رضايت واذن صاحب آن تأثير ندارد .\r\nس 4 - چون بستن لوله‌ها نقص عضو بوده ، آيا اين عمل براى پزشكى كه مرتكب آن مىشود ، موجب ديه است ؟\r\nج 4 - اگر اين عمل موجب نقص عضو شود بر پزشك ديه لازم مىشود ، گرچه صاحبش اذن بدهد مگر در مورد ضرورت كه در اين فرض چيزى بر او نيست .\r\nس 5 - آيا براى دختر از حيث بلوغ مىتوان بين عباديّات و عقود و ايقاعات تفاوتى قائل شد ؟\r\nج 5 - بعد از رسيدن به بلوغ بين عباديّات و عقود و ايقاعات تفاوتى نيست مگر از\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nجهات ديگر مثل نداشتن رشد و امثال آن مورد اشكال باشد .\r\nس 6 - پول و مبلغى كه پزشك به عنوان اجرت براى بستن لوله‌ها أخذ مىكند حلال است ؟\r\nج 6 - مسلّم است در موارد حرمت عمل ، أخذ اجرت هم براى آن حرام مىباشد . والّله العالم .\r\nس 7 - اگر زن در سنّى است كه قهراً بستن لوله برايش منجر به دائم مىشود مثلًا زن در سن 40 سالگى است لوله‌ها را مىبندد بمدّت 20 سال ، قهراً در سن 60 سالگى ديگر بچّه‌دار نمىشود آيا اين هم حرام است ؟\r\nج 7 - اگر بستن رحم طورى باشد كه عرفاً بگويند دائماً بسته شده و نقص را نسبت به اين عمل بدهند ، حرام است .\r\nس 8 - كورتاژ چه حكمى دارد ؟\r\nج 8 - كورتاژ جنين زنده حرام است ولى اگر جنين در رحم مادر مرده باشد و خطر جانى براى مادر دارد ، اشكال ندارد .\r\nس 9 - شخصى با عمل جرّاحى لوله همسرش را مىبندد ، البتّه استعداد آبستن شدن موجود است ولى قصدش اين است كه ديگر باز نكند ، آيا قصد اين شخص حرام است يا اين كه منظور عقيم كردن دائم است چه با قصد باشد چه بدون قصد ؟\r\nج 9 - ملاك ، صدق نقص است كه اگر اين عنوان صادق نباشد اشكال ندارد پس قصد تنها كارى صورت نمىدهد .\r\nس 10 - مراجعه زن به پزشك مرد و بالعكس و انجام عمل جرّاحى نزد آنان ، چه حكمى دارد ؟\r\nج 10 - در غير ضرورت شرعى جايز نيست خصوصاً اگر مستلزم لمس بدن باشد .\r\nس 11 - جلوگيرى از حمل براى زنان به هر وسيله ممكن چه حكمى دارد و آيا سقط جنين جايز است ؟\r\nج 11 - استفاده از قرص و آمپول در صورتى كه مستلزم ضرر نباشد با رضايت شوهر اشكالى ندارد ولى گذاشتن دستگاه در رحم در صورتى جايز است كه علاوه\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nبر علم به اين كه ضرر ندارد ، بايد خود يا شوهرش در اين كار دخالت كند و براى ديگرى حتّى اگر دكتر زن هم باشد در غير ضرورت ، مباشرت در اين عمل حرام است و نيز سقط جنين در هر سنّى باشد حرام و مستلزم ديه خواهد بود .\r\n\r\nكنترل جمعيّت\r\nس 1 - آيا بستن لوله‌هاى در رحم زنان براى جلوگيرى از بچّه‌دار شدن به منظور كنترل جمعيّت جايز است ؟ و منظور از ضرورت و حرج و ضرر آيا ضرورت شخصى ملاحظه مىشود يا نوعى ؟\r\nج 1 - بستن لوله در رحم به صورت دائم جايز نيست و در احكام شخصيّه ملاك ضرر و حرج شخصى است نه نوعى ولى در حكم حكومتى ملاحظه حرج ، نوعى است كه آن هم بستگى به نظر حاكم شرع دارد .\r\nس 2 - براى جلوگيرى از باردارى اعمال جرّاحى انجام مىشود چه در مرد و چه در زن آيا اگر اعمال جرّاحى موجب عقيم شدن زن يا مرد شود جايز است ؟\r\nج 2 - اگر موجب عقيم شدن دائم شود جايز نيست ولى اگر امكان برگرداندن به حالت اوّليه باشد و لو آنكه تا آخر عمر هم اين كار را نكنند در صورتى كه همراه با نظر و لمس حرام نباشد ، اشكال ندارد .\r\nس 3 - بستن لوله‌هاى منى مرد براى جلوگيرى از بچّه‌دار شدن چه حكمى دارد ؟\r\nج 3 - اگر موجب نقص عضو و عقيم شدن دائم است ، جايز نيست ولى اگر امكان باز شدن باشد و لو آنكه نخواسته باشد باز نمايد اشكال ندارد .\r\n\r\nتزريقات\r\nس 1 - تزريقات مرد به زن و بالعكس چگونه است ؟\r\nج 1 - در غير موارد ضرورت جايز نيست .\r\nس 2 - آيا خانمهاى نامحرم مىتوانند براى مردان آمپول بزنند و يا فشار خون بگيرند و يا عكسهاى راديولوژى بگيرند ؟\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nج 2 - آمپول زدن در صورتى كه مماثل و هم جنس باشد ، جايز نيست ولى اگر ضرورت داشته باشد اشكال ندارد و امّا فشار خون و راديولوژى در صورتى كه مستلزم نگاه و لمس حرام نباشد ، اشكال ندارد .\r\nس 3 - آمپول زدن توسط نامحرم چگونه است ؟\r\nج 3 - حرام است مگر در صورت اضطرار .\r\nس 4 - سقط عمدى جنين يا جلوگيرى از باردارى بطور موقّت از طريق بكارگيرى وسائل و مواردى كه از انعقاد جلوگيرى مىكند جايز است ؟\r\nج 4 - سقط جنين حرام است ولى جلوگيرى از باردارى اشكال ندارد .\r\n\r\nسقط جنين\r\nس 1 - اينجانبه متخصّص و جرّاح بيماريهاى زنان و زايمان و نازائى هستم در مراجعات بعضاً زنانى كه توسط محارمشان باردار و حامله مىشوند ، خواهر توسط برادر ، مادرخانم توسط داماد ، و مادر توسط پسر ، و خاله توسط خواهرزاده و . . . براى سقطهاى چهارماهه و بيشتر و بعضاً تولّد مىيابند با اينكه شرعاً ابوّت و پدرى در اين گونه فرزندان وجود ندارد تكليف اين جانبه در مراجعه براى سقط حمل افراد موصوف الذكر چيست آيا سقط انجام شود يا خير و آيا مىشود پس از زايمان حكمى شرعى براى حيات متولّد شده داشت ؟\r\nج 1 - البته بايد توضيح داد كه مسئله ابوّت و بنوّت وجود دارد و فقط مسئله ارث است كه در ولد حرام جارى نيست و ديگر موارد ابوّت و بنوّت جارى است و مسئله سقط جنين حرام است زيرا قتل نفس است حتّى قبل از چهار ماهگى هم سقط جنين حرام است .\r\n\r\nآزمايشات\r\nس 1 - محقّقان علم پزشكى براى كشف داروها و روشهاى جديد درمان و يا كاهش هزينه درمان بيماريهاى مختلف اقدام به انجام آزمايشهائى بر روى بيماران به دو روش مىنمايند : 1 - دارو درمانى\r\n\r\n","description":"","footnote":"","page_name":" 592 ","page_number":592},
  {"content":"\r\n\r\n2 - روش دارونما ( در اين روش مريض تصوّر مىكند موّاد مصرفى كه پزشك به او مىدهد موجب بهبودى او مىشود و حال آنكه در واقع دارويى در كار نبوده و صرفاً جهت بررسى تأثير تلقين به كار گرفته مىشود )\r\nاين آزمايشها كه بيشتر در مورد بيماريهاى مهلك و صعب العلاج مانند سرطان ، ايدز و . . . . انجام مىشود در برخى موارد موجب آسيب ديدن يا تأخير در بهبودى بيماران مورد آزمايش مىگردد .\r\nبا عنايت به مطلب مذكور بفرمائيد :\r\nانجام چنين آزمايشهايى كه براى پيشرفت علم پزشكى انجام مىگيرد از نظر شرعى چه حكمى دارد ؟\r\nج 1 - اگر پزشك آزمايش كننده يقين دارد كه با انجام آزمايش به فرد مسلمان و محترم آسيب وارد مىشود ، حقّ ندارد كه اين آزمايش را انجام دهد ولى اگر ورود آسيب و يا طولانى شدن بهبود بطور يقينى نيست و احتمال ضعيف در اين معنا وجود دارد ، آزمايش اشكال ندارد و در صورتى كه يقين به وجود ضرر دارد مىتواند اين آزمايشات را روى انسانى كه از نظر اسلام غير محترم است انجام دهد .\r\nس 2 - بايد در موارد ازدواج آزمايش خون ( گروه خون ) انجام شود چنانچه براى اين آزمايش دكتر زن وجود نداشته باشد آيا دكتر مرد مىتواند اين وظيفه را انجام دهد يا خير و نيز اگر دكتر زن وجود دارد ولى در اثر بى توجّهى يا غير و . . . . دكتر مرد انجام دهد چه صورتى دارد ؟\r\nج 2 - بايد از دكتر هم جنس استفاده شود و در صورت نبودن دكتر هم جنس اگر ضرورت باشد به قدر ضرورت اشكال ندارد .\r\n\r\nمتفرّقات پزشكى\r\nس 1 - آيا تزريق خون انسان به انسان ديگر جايز است ؟\r\nج 1 - اشكال ندارد .\r\nس 2 - استفاده از هيپنوتيزم در موارد مالى چه حكمى دارد ؟\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nج 2 - حرام است مگر معالجه متوقف بر آن باشد و يا ضرورتى ايجاب كند .\r\nس 3 - علاج مرض بوسيله هيپنوتيزم جايز است ؟\r\nج 3 - حرام است مگر ضرورت ايجاب نمايد .\r\nس 4 - آموزش ديدن دانشجويان در بخش زنان و زايمان با توجّه به اين كه ممكن است در آينده مرجع پزشكى براى زنان در روستا هم بشوند ، چه حكمى دارد ؟\r\nج 4 - مسئله تعليم و تعلّم كه بحث كلّى است بايد كه ضرورت شرعى پيش آيد تا جايز شود و آن هم ولىّ فقيه تشخيص دهد كه آيا ضرورت ايجاب مىكند يا خير .\r\nس 5 - آيا بايد خبر ابتلاء به بيمارى مهلك و طول عمر احتمالى را به بيمار مواجه با مرگ گفت يا نه ؟\r\nج 5 - داراى شقوقى است زيرا گاهى از پزشك معالج در اين رابطه پرسش مىشود در اين صورت اگر با بيان حالت بيمار خطرى براى او پيش نيايد ، بايد تذكّر دهد ولى در غير اين صورت تذكّر لزومى ندارد مگر خود پرشك تشخيص دهد جهت پيشگيرى از طريق ديگر لازم به ذكر است .\r\nس 6 - با فرض سئوال پيشين آيا سنّ بيمار چه تأثيرى در موضوع دارد ؟\r\nج 6 - البتّه اين بستگى به مورد حالت بيمار دارد گاهى به نحوى است كه بايد بگويد و لو به سنّ زير تكليف باشد تا بتواند راه علاجى بدست آورند همچنان كه گاهى نبايد حالت را بگويد و لو به سنّ بالاى تكليف باشد پس خود سنّ ، خصوصيّتى در اين موضوع ندارد بلكه ملاك تشخيص پزشك و حال بستگان بيمار است .\r\nس 7 - با فرض اين كه درمان داروئى يا جرّاحى در بهبود بيمار مؤثر است ، اگر پزشك شكّ كند يا تشخيص دهد كه گفتن مسئله به بيمار باعث مىشود كه او درمان داروئى يا جرّاحى را نپذيرد چه فرقى در موضوع پيدا مىكند ؟\r\nج 7 - اگر بداند ، بهتر آن است كه سكوت اختيار كند ولى تكليف حتمى نيست چون هر انسانى اختيار عمل خود را دارد .\r\nس 8 - اگر پزشك شكّ كند يا تشخيص دهد كه با گفتن مسئله به بيمار مشكلات جسمى بيمار بدتر شده و طول عمر احتمالى كاهش مىيابد چه فرقى در موضوع پيدا مىشود ؟\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nج 8 - اگر در نگفتنش آثار سوئى ديگر بار نشود و پرسش نشده باشد نگويد بهتر است ، بلكه شايد در بعضى موارد عدم تذكّرش لازم باشد .\r\nس 9 - نظر اسلام در رابطه با دروغ گوئى مصلحتى و توريه به بيمار و حقّ او در رابطه با دانستن حقيقت بيمارى چيست ؟\r\nج 9 - اگر راست گفتن ممكن باشد و آثار سوئى ندارد ، بايد حقيقت را بگويد در غير اين صورت اگر توريه ممكن باشد و مطلوب بوسيله آن حاصل شود ، توريه مقدّم بر دروغ مصلحتى است .\r\nس 10 - آيا استفاده از منى مرد در معالجه بيماريهاى پوستى اشكال دارد ؟\r\nج 10 - نفس استفاده از منى براى غير خوراك اشكال ندارد ولى براى به دست آوردن آن نبايد از راههاى حرام مثل استمناء استفاده كرد .\r\nس 11 - اگر مريض صعب العلاجى را با اذن خودش منجمد كنند به احتمال اينكه بعداً امكان معالجه داشته باشد جايز است ؟\r\nج 11 - اگر صدق مرگ كند جايز نيست كه شخص منجمد گردد ولى اگر صدق مرگ نمىكند و غرض اهمّى كه عقلاء بر آن عنايت مىكنند وجود دارد و ضرورتى هم در كار باشد دليلى بر منع نداريم .\r\nس 12 - ضابطه شرعى معالجه و ضرورت چيست ؟\r\nج 12 - اين دو ، امرى عرفى هستند و در هر موردى اقتضاى خاصّ خود را دارد .\r\nس 13 - اگر شخصى راضى شود كه او را مدّتى بيهوش كنند جايز است ؟\r\nج 13 - اگر ضرورتى نباشد جايز نيست .\r\n\r\n","description":"","footnote":"","page_name":" 595 ","page_number":595},
  {"content":"\r\n\r\n\r\nمسائل كسبهاى حرام\r\n\r\nغيبت\r\nس 1 - شخصى از كسى غيبت مىكند يا تهمت مىزند يا مال او را حيف و ميل مىكند و بعد حلاليّت مىطلبد و او هم راضى مىگردد و بعد از مدّتى مىگويد من تو را حلال نمىكنم آيا دوباره غيبت كننده لازم است حلاليّت بطلبد ؟\r\nج 1 - پس از حلاليّت و بخشش مال ، رجوع مشكل است .\r\nس 2 - شخصى در مورد كسى بدون ذكر نام صحبت مىكند و شنونده هم مىفهمد كه منظور كيست ، آيا اين گونه سخن گفتن صدق غيبت مىكند ؟\r\nج 2 - بلى صدق غيبت مىكند .\r\nس 3 - شخصى در مورد كسى غيبت مىكند و شنونده آن شخص را نمىشناسد و بعد از مدّتى او را مىشناسد ، آيا صدق غيبت است ؟\r\nج 3 - اگر شنونده در حال شنيدن اوصاف ، او را نشناسد و بعداً هم آشنا شود ، غيبت صدق نمىكند .\r\nس 4 - چند نفر با هم در مورد كسى صحبت مىكنند ولى قصد توهين به او را ندارند آيا غيبت محسوب مىشود ؟\r\nج 4 - بلى غيبت است زيرا قصد توهين در صدق غيبت شرط نيست .\r\nس 5 - آيا دفع غيبت واجب است ؟\r\nج 5 - اگر بتواند منع كند و آثار شوخى نداشته باشد بايد جلوگيرى كند زيرا شنيدن غيبت در حكم غيبت كردن است .\r\nس 6 - آيا غيبت بچّه مميّز يا غير مميّز جايز است ؟\r\nج 6 - غيبت بچّه مميّز جايز نيست .\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nس 7 - آيا طلب رضايت از كسى كه غيبت او را كرده‌ايم واجب است و در صورت عدم تمكّن وظيفه چيست ؟\r\nج 7 - بنابر احتياط واجب اگر مفسده‌اى نداشته باشد ، حلاليّت بطلبد و اگر ممكن نيست براى صاحبش طلب آمرزش كند .\r\nس 8 - آيا غيبت مخالف جايز است ؟\r\nج 8 - بعضى جايز مىدانند ولى بهتر آن است كه اجتناب شود .\r\nس 9 - آيا در مسائل سياسى و اجتماعى غيبت جايز است ؟\r\nج 9 - جايز نيست مگر در مواردى كه در فقه استثناء شده باشد .\r\nس 10 - اگر كسى آبروى ديگرى را با فاش كردن راز زندگىاش ببرد ، آيا مىتواند از خودش دفاع كند و آيا اين عمل غيبت است ؟\r\nج 10 - دفاع جايز است ولى غيبت حرام و نبايد انجام دهد .\r\nس 11 - اگر كسى بگويد غير از معصومين ( ع ) همه عيب دارند آيا غيبت است ؟\r\nج 11 - صدق غيبت نمىكند .\r\nس 12 - شخصى گفته است هر كس غيبت مرا بكند من راضى هستم آيا غيبتش جايز است ؟\r\nج 12 - غيبت كردن مسلمان حرام است .\r\nس 13 - اگر پشت سر كسى صحبت كنند در صورتى كه او همان عمل را انجام داده در صورتى كه راضى نباشد كه پشت سرش بگويند آيا غيبت است ؟\r\nج 13 - مصداق غيبت است و غيبت آن است كه انسان عيب برادر مؤمن خود را به ديگران بگويد كه اگر او بشنود متأذّى و ناراحت مىشود .\r\nس 14 - آيا رضايت شخص مقابل ( غيبت شونده ) به غيبت موجب جواز غيبت مىشود ؟\r\nج 14 - اگر رضايت داشته باشد اشكال ندارد گرچه ترك غيبت احوط است .\r\nس 15 - اگر در مورد كسى عيب را بازگو كنيم و نامى از او نبريم ولى طورى بيان كنيم كه معلوم شود مراد كيست آيا غيبت است ؟\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nج 15 - مصداق غيبت و حرام است .\r\nس 16 - شخصى مىگويد فلانى كه الان 50 ساله است بچّه بود خيلى بد بوده و بعضى از بديها را هم ذكر مىكند آيا اين غيبت است يا خير ؟\r\nج 16 - اگر موجب آزار و اذيّت آن شخص مىشود غيبت است و بايد ترك شود .\r\nس 17 - در غياب بعضى از بزرگان دينى و سياسى عيوب كارى آنها ( در مورد وظايف و شغل آنها ) را گفتن آيا غيبت حساب مىشود يا خير ؟\r\nج 17 - غيبت و حرام است .\r\n\r\nديدن فيلم و موسيقى\r\nس 1 - زنهايى كه در بعضى فيلمها در نقش همسر با افراد گوناگون بازى مىكنند ، از نظر شرعى چه صورت دارد ؟\r\nج 1 - به نظر ما جايز نيست .\r\nس 2 - شوخى كردن مردان اعمّ از فروشنده ، استاد و غيره با زنان و دختران چه حكمى دارد ؟\r\nج 2 - كلًا مزاح نمودن اجنبى با اجنبيه خصوصاً نسل جوان ، محلّ اشكال است و بايد اجتناب نمود .\r\nس 3 - ورود افراد اجنبى به حجله عروس و داماد چگونه است و پوشيدن لباسهاى بدن نما براى مجلس عروسى چه حكمى دارد ؟\r\nج 3 - در صورتى كه مشتمل بر حرام باشد ، ورود افراد اجنبى به حجله عروسى جايز نيست و پوشيدن لباس نازك در صورتى كه محلّ نظر اجنبى باشد ، حرام است .\r\nس 4 - آيا مشاهده تصاوير و صداى مردان و زنان نامحرم از تلويزيون ، كه بعضاً حجاب را بطور كامل رعايت نمىكنند براى بينندگان و شنوندگان جايز است و آيا در اين خصوص تفاوتى ميان فيلمهاى ايرانى و خارجى و همچنين پخش مستقيم و غير مستقيم وجود دارد ؟\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nج 4 - حكم ديدن تصاوير از تلويزيون حكم ديدن عكس را دارد كه گفته شد البتّه ديدن زنهاى غيرمسلمان ، اگر وضع حجاب آنها بگونه‌اى نباشد كه هيجان انگيز باشد ، اشكال ندارد و امّا در فيلمهاى مستقيم و مستند ديدن نامحرمان خالى از اشكال نيست خصوصاً اگر زنهاى ايرانى و مسلمان باشند .\r\nس 5 - اگر دختر و پسرى همديگر را دوست دارند آيا مىتوانند بدون منظور با هم صحبت كنند ؟\r\nج 5 - صحبت دختر و پسر نامحرم و دوست داشتن يكديگر خلاف عفّت عمومى است و بايد اجتناب شود ، زيرا چه بسا همين روش موجب فتنه و فساد گردد .\r\nس 6 - نگاه كردن به حجم بدن زن از روى پوشش بدون ريبه و به بدن پسر بچّه يا دختر بچّه با ريبه از طرف زن يا مرد چه حكمى دارد ؟\r\nج 6 - نگاه كردن بر حجم بدن زن از روى پوشش بدون ريبه اگر موجب هيجان شهوت نشود ، اشكال ندارد ولى نگاه كردن به پسر بچّه و يا دختر بچّه از روى پوشش با قصد ريبه اشكال دارد .\r\nس 7 - نگاه كردن و صحبت كردن زن با مرد نامحرم يا بالعكس چه حكمى دارد ؟\r\nج 7 - در غير ضرورت تا مىتوانند از صحبت كردن و نگاه نمودن اجتناب نمايند .\r\nس 8 - ديدن عكس زن و مرد نامحرم چه حكمى دارد ؟\r\nج 8 - ديدن عكس مرد و زن نامحرم اگر شناخته نشده و موجب هيجان نباشد اشكالى ندارد .\r\nس 9 - عكس گرفتن نزد عكّاس نامحرم و يا ظاهر كردن عكس توسط نامحرم چه حكمى دارد ؟\r\nج 9 - عكس گرفتن چون مستلزم ديدن است جايز نيست و ظاهر كردن عكس چنانچه شناخته نشده و موجب هيجان نباشد ، اشكالى ندارد .\r\nس 10 - ديدن فيلمهاى خارجى در تلويزيون كه زنها بدون حجاب در آنها نقش بازى مىكنند ، مخصوصاً براى جوانان ، كه چه بسا تحت تأثيرات اخلاقى سوء قرار بگيرند ، چه صورت دارد ؟\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nج 10 - البتّه مؤمن اگر از ديدن چنين فيلمهايى اجتناب نمايد خوب است خصوصاً اگر جوانان باشند ، بلكه اگر احتمال دهد ديدن آن موجب وقوع در فتنه و فساد مىشود ، در اين صورت ديدنش حرام است .\r\nس 11 - نگاه كردن به تلويزيون در حالى كه كشورهاى خارجى را مىگيرد چه حكمى دارد ؟\r\nج 11 - در صورتى كه مشتمل بر فيلمهاى مبتذل يا آهنگ غنا باشد ديدن و شنيدن آن حرام است .\r\nس 12 - نگاه كردن به عكس زنى كه بيشتر جاهاى بدنش پيدا است چه حكمى دارد ؟\r\nج 12 - در صورتى كه آشنا نباشد و ديدن آن مهيّج شهوت او نباشد و مفاسدى بر آن مترتّب نباشد و جاهاى حسّاس كه نوعاً مهيّج است نباشد ، اشكال ندارد .\r\nس 13 - آيا زن مىتواند عكس زن لخت مادر زاد را ظاهر نمايد ؟\r\nج 13 - مشكل است .\r\nس 14 - آيا مرد مىتواند عكس دختر بچّه لخت مادر زاد را ظاهر نمايد و يا زن عكس پسر بچّه را ؟\r\nج 14 - اگر بچّه مميّز نباشد ، اشكال ندارد .\r\n\r\nتراشيدن ريش\r\nس 1 - با عنايت به اين كه در بعضى از مسافرتهاى خارجى ، انسان مجبور به تراشيدن صورت مىباشد ، آيا مىتوان تقيّه نمود ؟\r\nج 1 - اين حرام هم مثل ساير محرّمات بايد ضرورت واقعى پيش آيد تا انجامش جايز شود .\r\nس 2 - با چه نمره ماشين صدق ريش تراشى مىشود ؟\r\nج 2 - مقدار آن بستگى به نظر عرف دارد كه بگويند ريش دارد و الّا حرام مىباشد .\r\nس 3 - نگه داشتن شارب بلند چه صورت دارد ؟\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nج 3 - بسيار بد و كراهت دارد .\r\nس 4 - نگه داشتن ريش مدل پروفسورى چگونه است ؟\r\nج 4 - تراشيدن ريش حرام است و لو به صورت پروفسورى باشد .\r\nس 5 - آيا شهادت كسانى كه ريش خود را مىتراشند مورد قبول است ؟ و آيا اشخاصى كه وظايف شرعى خود را تماماً انجام مىدهند ولى فقط ريش خود را مىتراشند ، فاسق محسوب مىشوند و افرادى كه با استفاده از مدلهاى غرب خود را شبيه به آنان ساخته و يا لباسهايى همانند بيگانگان مىپوشند ، عملشان چه حكمى دارد ؟\r\nج 5 - اگر اصرار به اين عمل داشته باشند موجب فسق است و شهادت آنها مقبول نيست و بر مؤمنين لازم است از پوشيدن لباس مدل غربى و رفتار و حركات مشابه اجتناب نمايند .\r\nس 6 - تراشيدن ريش براى هنرپيشه‌هاى مرد و نيز نمايان بودن زير گلو و مو و سينه و پائين بدن براى هنرپيشه‌هاى زن چه حكمى دارد ؟\r\nج 6 - به نظر ما تراشيدن ريش حرام است و رعايت پوشش براى زن به آنچه در رساله نوشته شده ، لازم است .\r\nس 7 - تراشيدن روى گونه‌ها با تيغ چه صورتى دارد ؟\r\nج 7 - تا جائى كه صدق ريش و لحيه نكند اشكالى ندارد .\r\nس 8 - آيا تراشيدن ريش با وسايلى كه از ته مىتراشند جايز است ؟ و نگاه داشتن چه مقدار از محاسن صورت واجب است ؟\r\nج 8 - تراشيدن ريش حرام است ولى اگر مقدارى بگذارند كه عرفاً صدق ريش كند كفايت مىكند .\r\nس 9 - اگر ريش صورت انسان بطور كامل در نيامده باشد آيا جايز است آن مقدارى كه در آمده است را بتراشد يا مثل تراشيدن ماشين كند ؟\r\nج 9 - اگر صدق ريش كند تراشيدن آن حرام است ولى اگر صدق ريش نكند تراشيدن آن اشكال ندارد .\r\nس 10 - تراشيدن موى صورت و گلو با تيغ يا ماشينهاى برقى چه حكمى دارد ؟\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nج 10 - تراشيدن ريش با تيغ و آنچه كه مثل تيغ بتراشد حرام است ولى زير گلو اشكال ندارد .\r\nس 11 - حكم تراشيدن ريش با تيغ چيست و آيا ريش شامل موى روى گونه‌ها و صورت هم مىشود يا فقط فكّ پائين صدق ريش مىكند ؟\r\nج 11 - حرام است و موهاى روى گونه جزء ريش نيست ولى موى روى صورت جزو ريش است و تراشيدنش حرام است .\r\nس 12 - آيا ريش تراشى فسق و گناه كبيره محسوب مىشود ؟\r\nج 12 - ريش تراشى از گناهان كبيره نيست ولى با تكرار تراشيدن ريش عنوان كبيره پيدا مىكند زيرا هر صغيره‌اى با اصرار بر آن عنوان كبيره صدق مىكند و فاعل كبيره قطعاً فاسق است .\r\nس 13 - آيا فردى كه بر ريش تراشى اصرار دارد عادل محسوب مىشود ؟\r\nج 13 - عادل نيست .\r\nس 14 - سلام كردن به ريش تراش چه حكمى دارد ؟\r\nج 14 - اشكال ندارد .\r\nس 15 - بكارگيرى و استخدام افراد ريش تراش به عنوان خادم ( رسمى و افتخارى و . . . ) در اماكن متبرّكه و مقدّسه مثل حرم عبدالعظيم ( ع ) ، حرم امام رضا ( ع ) و حرم حضرت معصومه ( س ) چه حكمى دارد ؟\r\nج 15 - در اين گونه امور بايد سعى شود از افرادى كه ظاهرالصلاح باشند استفاده گردد مگر ضرورتى اقتضاء كند .\r\n\r\nرقص و كف زدن\r\nس 1 - كف زدن در مراسم عروسى چه حكمى دارد ؟\r\nج 1 - محلّ اشكال است .\r\nس 2 - ديدن رقص زن براى مرد و بالعكس چه حكمى دارد ؟\r\nج 2 - جايز نيست .\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nس 3 - رقصيدن زن براى زن و رقصيدن زن براى شوهر چه حكمى دارد ؟\r\nج 3 - رقص حرام است مگر براى شوهر كه كراهت دارد مگر در صورتى كه شوهر تقاضا كند كه استحباب دارد .\r\nس 4 - بطور كلّى نگاه كردن زن و مرد به رقص ديگرى چه صورت دارد ؟\r\nج 4 - نگاه به رقص در مجالس جايز نيست .\r\nس 5 - برخى معتقدند كه گناهانى مانند بدحجابى يا پخش نوارهاى مبتذل در ماشينها يا مغازه‌ها ، برپائى مجالس لهو و لعب و عروسى كه شئون اسلامى در آنها رعايت نمىشود علاوه بر حرمت اين اعمال آنها از باب اشاعه فساد يا اعانت بر اثم نيز گناه محسوب شده و در حقيقت با يك عمل چند گناه انجام داده مىشود كه چه بسا گناه اشاعه فساد بزرگتر باشد لطفاً نظر فقهى خود را در اين مورد بيان فرمائيد ؟\r\nج 5 - هرگاه بر يك عمل دو عنوان مترتّب شود عقاب و كيفر آن نيز به حسب تعدّد عنوان ، شديدتر است .\r\nس 6 - كف زدن در ميلاد ائمه ( ع ) چه صورت دارد ؟\r\nج 6 - كف زدن جايز نيست .\r\nس 7 - حكم كاروانهاى عروسى كه عروس را با بوق زدن و . . . به خيابانها مىبرند چيست ؟\r\nج 7 - چون در بيشتر موارد موجب ايذاء و آزار مؤمنين مىگردد جايز نيست .\r\nس 8 - رقص مرد براى زن خود چه صورت دارد ؟\r\nج 8 - كراهت دارد .\r\nس 9 - مولودى خوانى همراه با كف زدن كه نوعى آهنگ ايجاد مىكند و انسان را به وجد در مىآورد چه حكمى دارد ؟\r\nج 9 - به نظر ما كف زدن جايز نيست و اگر نحوه خواندن هم مثل مجالس لهو و لعب باشد از اين جهت هم حرام است .\r\nس 10 - متأسفانه امسال موقع تحويل سال در حرم الهى و مسجدالحرام كف زدند چه صورت دارد ؟\r\nج 10 - به نظر ما كف زدن مطلقاً حرام است و جهت احترام به مجالس ائمه اطهار\r\n\r\n","description":"","footnote":"","page_name":" 603 ","page_number":603},
  {"content":"\r\n\r\n( ع ) و امكنه مقدّسه بايد بيشتر مراعات گردد .\r\nس 11 - شركت نكردن در مجالس عروسى كه نوعاً همراه با لهو و لعب است باعث دشمنى وخصومت بين اقوام و فاميل مىشود وظيفه چيست ؟\r\nج 11 - بايد به صورتى انسان در اين مجالس شركت كند كه نه داخل در محرّمات شود و نه باعث كدورت بين فاميل گردد مثلًا زودتر از زمان شروع برنامه در اين گونه مجالس شركت كند .\r\nس 12 - برخى در مجالس اهلبيت به اسم شادى اهلبيت ( ع ) به كف زدن پرداخته كه بفرموده قرآن شعار كفّار بوده و مىگويند كف زدن مانند سينه زدن ثواب و اجر دارد يا در جشنها به اسم شادى حضرت زهرا ( س ) به فحاشى وناسزاگويى مىپردازند آيا اين گونه حركات چه صورت دارد ؟\r\nج 12 - كف زدن مطلقاً حرام است و همچنين فحاشى و كلمات ركيك معصيت و حرام است و در مجالس ائمه اطهار بايد بيشتر از مجالس معمولى تحفّظ و مراعات گردد .\r\n\r\nاستعمال موادّ مخدّر\r\nس 1 - استعمال موادّ مخدّر از قبيل حشيش ، ترياك ، هروئين و مرفين و غيره به صورتهاى گوناگون چه حكمى دارد ؟\r\nج 1 - در جوامع بشرى و عقلاء مسلّم آن است كه هر چيزى را كه داراى منفعت معتنى به نباشد بلكه چه بسا مستلزم ضرر و زيان قابل توجّه هم باشد انجامش را قبيح و حرام مىدانند و لذا عناوين فوق از نظر استعمال ، داخل در اين مقوله است .\r\nس 2 - آيا مصرف موادّ مخدّر در معالجات و درمان دردها مطلقاً اشكال ندارد ؟ و يا فقط در صورت انحصار درمان به آنها جايز است ؟\r\nج 2 - مىبايست جواز استعمال فقط در صورت ضرورت و اضطرار باشد و اگر متعدّد است بايد اهمّ و مهمّ ملاحظه گردد .\r\nس 3 - استعمال ترياك براى جوانان چه صورت دارد ؟\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nج 3 - در ابتداء حرام است ولى براى معتاد به آن اشكال ندارد .\r\nس 4 - حكم زراعت و ساختن و خريد و فروش موادّ مخدّر را بيان فرمائيد ؟\r\nج 4 - جواز و عدم جواز ، صحت و فساد بيع ، بستگى به جهت مورد استعمال دارد ، چنانچه در مواردى به كار برود كه موجب فساد در جامعه يا اضرار به شخص يا اشخاص گردد يقيناً قبيح و حرام است و اگر كاربرد درمانى و غيره داشته باشد ، اشكال ندارد .\r\nس 5 - استعمال سيگار و دخانيات كه از نظر علمى ضررهاى بسيار جسمى و روحى دارد ، چه حكمى دارد ؟\r\nج 5 - اگر ضرر از نظر عقلاء و جامعه قابل اعتناء باشد ، بايد از آن اجتناب شود .\r\nس 6 - حكم استفاده از ترياك براى معتاد و غير معتاد چيست ؟\r\nج 6 - در ابتداء حرام است ولى براى معتاد به آن اشكال ندارد گرچه اگر امكان ترك هست بايد ترك گردد .\r\nس 7 - حكم استفاده از ساير موادّ مخدّر مانند ، هروئين ، مرفين ، حشيش ، چرس ، مارى جوانا ، ال اس دى و مواردى كه اثراتى به مانند اين موادّ دارند چيست ؟\r\nج 7 - چون از مواردى است كه ضرر و زيان آن از نظر عقلاء قطعى است فلذا استفاده از آنها قبيح و حرام است .\r\nس 8 - كشيدن ترياك براى درمان بدن چه حكمى دارد ؟\r\nج 8 - اگر واقعاً درمان متوقف بر كشيدن ترياك است اشكال ندارد .\r\nس 9 - آيا شخص بدون مجوّز پزشك به بهانه استفاده دارويى و با تشخيص شخصى مىتواند از موادّ مخدّر استفاده كند ؟\r\nج 9 - حرام است .\r\nس 10 - حكم استفاده تفنّنى و سرگرمى از موادّ مخدّر به خصوص ترياك چيست ؟\r\nبه ويژه كه امروزه استفاده تفنّنى از اين موادّ بيشترين كمك به فروشندگان اين موادّ است و آنها را در گسترش اين موادّ يارى مىرساند ؟\r\nج 10 - حرام است و بايد جوانان مواظب اين گونه مجالس باشند كه در دام اعتياد\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nگرفتار نشوند .\r\nس 11 - با نظر به اينكه شروع اعتياد اكثر افراد معتاد به موادّ مخدّر از سيگار بوده است و علّيت مقدّمى آن براى اعتياد به اين موادّ غير قابل انكار است بنابراين حكم استفاده از سيگار به خصوص براى نوجوانان و جوانان چيست ؟\r\nج 11 - نوجوانان و جوانان عزيز خود را از ابتلاء به سيگار حفظ كنند .\r\nس 12 - حكم ارتباط جوانان با افراد معتاد به ويژه در مواردى كه مىتواند زمينه‌اى براى اعتياد آنان باشد چيست ؟\r\nج 12 - جايز نيست و جوانان بايد از ارتباط با اين افراد اجتناب كنند .\r\nس 13 - حكم شركت در جلساتى كه در آن از موادّ مخدّر استفاده مىشود چيست به ويژه در مواردى كه احتمال خطر معتاد شدن وجود داشته باشد ؟\r\nج 13 - جايز نيست و مؤمنين بايد از شركت در اين گونه جلسات خوددارى نمايند .\r\nس 14 - حكم همكارى با افراد معتاد از قبيل خريد موادّ از آنان و يا در اختيار گذاشتن مكان استفاده موادّ به آنان چيست ؟\r\nج 14 - در مواردى كه استفاده از موادّ ، حرام باشد همكارى با معتادين هم حرام است .\r\nس 15 - وظيفه فعلى كسانى كه بدون آگاهى از حرام بودن اعتياد به اين بلا دچار شده‌اند چيست ؟\r\nج 15 - وظيفه دارند خود را از اين بلاى خانمان سوز نجات دهند .\r\nس 16 - برخى از معتادان ادّعا مىكنند كه در صورت ترك اعتياد ضرر بدنى يا روانى شديد به آنها وارد مىشود اولًا آيا بدون تائيد پزشك چنين ادّعايى از آنان قابل پذيرش است و مىتواند مجوّزى براى ادامه اعتياد آنان باشد يا خير و ثانياً در صورتى كه پزشك ادّعاى آنان را تائيد كند چه حكمى خواهد داشت ؟\r\nج 16 - اگر واقعاً ترك كردن ضرر شديدى براى آنها دارد كه موجب مرگ آنها مىگردد مىتوانند استفاده كنند امّا به صرف ادّعا نمىتوان قول آنها را قبول كرد .\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nس 17 - با توجّه به عموميت يافتن استفاده از موادّ مخدّر آيا بر دولت اسلامى واجب است كه در جهت ترك معتادان و درمان آنان اقدام نمايد و يا اينكه فقط بر خود افراد واجب است كه با هزينه شخصى اقدام به ترك نمايند ؟\r\nج 17 - در درجه اوّل بر خود معتادان واجب است كه ترك اعتياد كنند و بر دولت اسلامى هم لازم است براى حفظ جامعه از اين بلا تمهيدات لازم را به عمل آورد .\r\nس 18 - با توجّه به اينكه حرمت استفاده از موادّ مخدّر مانند حرمت شراب خوارى در جامعه شيوع پيدا نكرده است تا آنجا كه در عرف عوام اكثر اعتقاد به حلّيت آن دارند آيا با توجّه به عوارض خطرناك و منفى اعتياد مىتوان گفت كه حرمت موادّ مخدّر مساوى با حرمت شراب خوارى است و از احاديث شديدى كه در خصوص مشروبات الكلى آمده به منظور مبارزه فرهنگى با اعتياد استفاده كرد به ويژه در مواردى مانند هروئين و حشيش كه اثراتى مانند مشروبات الكلى دارند على الخصوص كه امروزه ضرر موادّ مخدّر براى جامعه ما به مراتب بيشتر از مشروبات الكلى است ؟\r\nج 18 - هر چيزى كه حرام باشد انجامش گناه است و قياس نمودن گناهى به گناه ديگر صحيح نيست ولى هر چه كه انجامش به خود شخص و جامعه بيشتر ضرر برساند حرمتش هم شديدتر است .\r\nس 19 - آيا افرادى كه با مجوّز پزشكى از موادّ مخدّر استفاده مىكنند مىتوانند در جلوى ديگران از اين موادّ استفاده كنند و يا اينكه به منظور جلوگيرى از شيوع اين عمل موظّف به مخفى كردن آن هستند ؟\r\nج 19 - بايد در بين مردم استفاده نكنند .\r\nس 20 - آيا تبليغ موادّ مخدّر براى ديگران و تعريف از آن جايز است و آيا افرادى بطور خودسرانه مىتوانند با عنوان دارو براى ديگران تجويز كنند و موادّ را در اختيار آنان قرار دهند ؟\r\nج 20 - جايز نيست و عنوان دارو بايد از سوى متخصّص فنّ صورت گيرد .\r\nس 21 - آيا ابتدا به مصرف ترياك و يا حشيش حرام است ؟\r\nج 21 - استعمال ترياك و حشيش ابتداءً هم حرام است .\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nس 22 - آيا براى شخص معتاد به ترياك در صورتى كه امكان ترك براى او باشد ( هرچند كار بسيار مشكلى باشد ) ولى او ترك نكند مصرف اين مادّه حرام است يا خير ؟\r\nج 22 - براى شخص معتاد به ترياك لازم است كه سعى نمايد ترياك كشيدن را ترك نمايد و اگر اهمال كند موجب ضرر و زيان است و مصرف آن حرام است .\r\nس 23 - آيا براى شخص معتاد به هروئين يامرفين در صورت مشكل بودن ترك براى او مصرف اين موادّ حرام است يا جايز ؟\r\nج 23 - واجب است كه ترك نمايد .\r\nس 24 - آيا مطلق مصرف حشيش ( مارى جوانا ) به عمل آمده از شاهدانه كه عموماً موجب مفسده‌هاى متعدّدى مىگردد حرام است يا جايز\r\nج 24 - حرام است و چون در بسيارى از موارد موجب زوال عقل مىگردد ، حرمت آن بيشتر ظاهر مىگردد .\r\n\r\nاختلاط زن و مرد و گفتگو با يكديگر\r\nس 1 - نشستن زنان در كنار مردان داخل تاكسى چه صورت دارد ؟\r\nج 1 - در صورتى كه ضرورت عرفى ايجاب كند و موجب فساد و تهييج شهوت نشود ، اشكالى ندارد .\r\nس 2 - انتخاب يا استمرار شغلى كه با ارتباط زن و مرد همراه است ، چه حكمى دارد ؟\r\nج 2 - در غير مقام ضرورت جايز نيست .\r\nس 3 - آيا مىتوان در مدارس مختلط دختر و پسر شركت كرد ؟\r\nج 3 - اگر موجب تماس و رؤيت حرام نباشد ، اشكالى ندارد ولى در امكان عدم رؤيت و تماس مشكل به نظر مىرسد .\r\nس 4 - زنانى كه در ادارات و غيره كار مىكنند و اغلب با نامحرم سر و كار دارند چه حكمى دارند ؟\r\nج 4 - كار كردن زنان اشكالى ندارد در صورتى كه مستلزم عمل حرام نباشد .\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nس 5 - گروههاى سرود متشكّل از دختران و پسران به شكل نامناسب در محافل عمومى به اجراى برنامه مىپردازند تشكيل و اجراى برنامه و شركت در چنين محافلى چه حكمى دارد ؟\r\nج 5 - همخوانى در صورتى كه موجب تهييج شهوت و مشتمل بر حرام نباشد ، اشكال ندارد و امّا هر صورتى كه موجب خدشه‌دار شدن عفّت عمومى جامعه گردد ، جايز نيست و بايد از شركت در چنين جلساتى اجتناب نمود .\r\nس 6 - اخيراً مسابقاتى برگزار مىكنند كه شركت كنندگان دختران و پسران بطور مختلط و تماشاچيان هم زنان و مردان هستند كه بعضى حركات زننده موجب عادى شدن روابط و ريختن حجاب و حياى دختران مىشود نظر مبارك چيست ؟\r\nج 6 - هرگونه كارى كه موجب از بين رفتن حجب و حياى عمومى جامعه گردد جايز نيست .\r\nس 7 - حدّ گفتگوى مجاز نامحرمان را بيان فرمائيد ؟\r\nج 7 - در موارد غير ضرورى بايد اجتناب گردد زيرا در بيشتر مواقع در مظانّ وقوع در حرام قرار مىگيرد ولى اگر ضرورتى باشد حرام نيست البته در مواردى كه ريبه و شبهه نباشد .\r\nس 8 - گفتگوى دانشجويان دختر و پسر در مورد مسائل درسى و رفع اشكال آن چه صورت دارد ؟\r\nج 8 - فى حدّ نفسه حرام نيست ولى چون در مظانّ ريبه و شبهه مىباشد شايسته است كه اجتناب گردد مگر در مواقع ضرورت .\r\nس 9 - گفتگوى تلفنى با نامحرم در چه مواردى جايز است ؟\r\nج 9 - اگر خوف در وقوع حرام نباشد اشكال ندارد .\r\nس 10 - شركت در عروسيها و مجالسى كه محرم و نامحرم مختلطند چه صورت دارد و اجازه دادن والدين به فرزندانشان جهت شركت در اين گونه محافل چگونه است ؟\r\nج 10 - چون معمولًا مجالس مذكور مشتمل بر نظر حرام و ديگر مسائل محرّمه است شركت در اين گونه محافل جايز نيست و والدين بايد در رفت و آمد فرزندانشان به مجالسى كه موجب مىشود آنها به حرام كشيده شوند مواظبت\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nنمايند و به آنها اجازه شركت در اين گونه محافل را ندهند .\r\n\r\nسبّ و لعن\r\nس 1 - آيا حرمت سبّ و دشنام اختصاص به شيعه دارد يا مربوط به تمام انسانها است ؟\r\nج 1 - سبّ مؤمن حرام است ، البتّه اگر بر دشنام غير مؤمن فتنه و فساد بار شود ، آن هم حرام مىگردد .\r\nس 2 - آيا لعن مؤمن ظالم جايز است يا خير ؟\r\nج 2 - در ظلمهايى كه جواز لعن در او ثابت باشد ، اشكالى ندارد .\r\n\r\nاستفاده از لباسهاى بيگانگان\r\nس 1 - آرايش موى سر و دوختن لباس به مدل خارجيها چه حكمى دارد ؟\r\nج 1 - اگر موجب ترويج فرهنگ بيگانه گردد ، جايز نيست و صرف اين كه مدلها در خارج طرّاحى مىشود ، موجب حرمت نمىگردد .\r\nس 2 - آيا استفاده از كراوات و پاپيون جايز است ؟\r\nج 2 - بر مؤمن است كه از پوشيدن كراوات و پاپيون كه جزء البسه بيگانگان است اجتناب نمايد و در صورتى كه باعث ترويج فرهنگ بيگانه شود جايز نيست .\r\n\r\nشبيه شدن مسلمان به بيگانه از نظر ظاهرى و فرهنگى\r\nس 1 - پوشيدن لباس زنانه توسط مردان و بالعكس در مجامع عمومى و نيز در موارد خاصّى مثل تعزيه و نمايش چه صورتى دارد ؟\r\nج 1 - در مواردى كه صدق تشبّه كند جايز نيست ولى در مواردى كه صدق تشبّه نمىكند مثلًا مردى دمپائى زن را براى چند لحظه استفاده مىكند اشكال ندارد .\r\nس 2 - سگ بازى و آوردن آن به خانه‌ها و ماشينها و خيابانها كه نوعى تقليد از بيگانگان است چه صورت دارد ؟\r\nج 2 - حرام است .\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nس 3 - استفاده از كراوات در محافل و مجالس داخل كشور و خارج از كشور چه صورتى دارد ؟\r\nج 3 - چون از مظاهر فرهنگ غرب است حرام است .\r\nس 4 - پوشيدن لباس و آرايش به نحوى كه شبيه يكى از گروههاى منحرف غير مسلمان باشد چه صورت دارد ؟\r\nج 4 - حرام است .\r\nس 5 - پوشيدن لباس آستين كوتاه براى مردان چگونه است و آيا نسبت به افراد جوان و مسنّ تفاوتى دارد ؟\r\nج 5 - حرام نيست ولى شايسته است مردان از پيراهنهاى آستين بلند استفاده نمايند .\r\nس 6 - پوشيدن زير پيراهن براى آقايان در انظار مردم چگونه است ؟\r\nج 6 - پوشيدن زير پيراهن براى مردان حرام نيست ولى شايسته است كه در انظار ، اين گونه ظاهر نشوند .\r\nس 7 - استفاده از ريش پروفسورى براى آقايان چگونه است ؟\r\nج 7 - اگر دو طرف صورت را بتراشند حرام است و اگر طورى با ماشين كوتاه مىكنند كه مثل تيغ نباشد اشكال ندارد .\r\nس 8 - بلند گذاشتن موى سر براى آقايان به چه نحو است ؟\r\nج 8 - منع شرعى ندارد .\r\nس 9 - استفاده از مدلهاى غربى براى جوانان ايرانى چگونه است آيا كسى كه موهاى خود را بطور غربيها در مىآورد مرتكب گناه مىشود يا خير ؟\r\nج 9 - هر چه كه از مظاهر غربى است و موجب وهن مسلمين مىشود حرام است .\r\n\r\nشبيه شدن مرد به زن و بالعكس\r\nس 1 - بعضى از پسران بر صورت و ابروها بند مىاندازند مثل زنها چه حكمى دارند ؟\r\nج 1 - تشبّه مرد به صورت زنانه حرام است .\r\n\r\n","description":"","footnote":"","page_name":" 611 ","page_number":611},
  {"content":"\r\n\r\n\r\nاستمناء\r\nس 1 - استمناء از نظر شرعى چه حكمى دارد و دليل آن چيست ؟\r\nج 1 - استمناء از نظر شرعى از محرّمات مسلّمه است و به نظر ما از گناهان كبيره به شمار مىرود و از جمله فواحش است و نصّ صريح روايت امام صادق ( ع ) است كه گناه بزرگ است .\r\nس 2 - استمناء يا خودارضائى زنان از گناهان كبيره است يا صغيره ؟\r\nج 2 - استشهاء زن حرام است و بايد ترك نمايد و تكرار آن قطعاً گناه كبيره مىباشد .\r\n\r\nاهانت و آزار و اذيّت مؤمن\r\nس 1 - توهين نمودن به هر مجتهد جامع الشرايطى يا لعنت نمودن ايشان عالماً و عمداً ( نعوذباللّه ) چه حكمى دارد و آيا موجب خروج از دين اسلام ( كافر شدن ) مىشود و حدّ اسلامى اين كار زشت چه مىباشد ؟\r\nج 1 - اهانت به مراجع دينى حرام است و اگر اهانت او موجب انكار دين و يا ضررى به دين شود و اين مسئله در نزد حاكم شرع ثابت شود امكان تحقّق ارتداد وجود دارد .\r\nس 2 - كشيدن كاريكاتور اشخاصى در صورتى كه موجب اذيّت و آزار آنها شود چه صورت دارد و اگر آن افراد راضى به كشيدن كاريكاتور آنان باشند چگونه است ؟\r\nج 2 - اگر موجب آزار و نارضايتى باشد ، حرام است و اگر رضايت داشته باشد ، اشكال ندارد آن هم در صورتى كه هتك به مقام صنف خاصّى نباشد .\r\nس 3 - لطيفه‌هاى رايج در كشور كه حالت تمسخر قشر ، قوم يا مناطقى از مردم كشور را در بر مىگيرد چه حكمى دارد و شنيدن آن چه صورت دارد ؟\r\nج 3 - در صورتى كه موجب آزار و اذيّت اقوام مختلف باشد جايز نيست .\r\n\r\n","description":"","footnote":"","page_name":" 612 ","page_number":612},
  {"content":"\r\n\r\n\r\nمتفرّقات افعال محرّمه\r\nس 1 - اگر فردى كه چشمش ، اثر در جانها و اشياء دارد ، هر وقت اراده كند به ضرر يا نفع مىتواند اعمال كند در صورت اتلاف مال كسى ، آيا ضامن است يا خير ؟ و آيا عملش جايز است ؟\r\nج 1 - اگر اعمال كند ، فعل حرام انجام داده است ولى حكم به ضمان كردن مشكل است و لذا بهتر آن است كه از صاحب مال حلاليّت بطلبد .\r\nس 2 - هيپنوتيزم و آموختن آن جايز است ؟\r\nج 2 - خالى از اشكال نيست .\r\nس 3 - رفتن نزد فردى كه در آئينه نگاه مىكند و دزد را پيدا مىكند چگونه است و پول دادن براى چنين كارى ، آيا اعانت بر اثم است ؟\r\nج 3 - از نظر اسلام خالى از اشكال نيست و ترويج اين گونه اعمال و معاونت بر آن مذموم است .\r\nس 4 - آيا خريدن تاج گل براى مجالس ترحيم كه پس از مدّتى از بين مىرود ، اسراف محسوب مىشود ؟\r\nج 4 - در بسيارى از موارد اسراف است و مؤمنين بايد از اين گونه كارهاى بيهوده پرهيز نمايند .\r\nس 5 - حكم لطيفه‌هايى كه در آن از قوميّت خاصّى نام برده مىشود چيست ؟\r\nج 5 - اگر مشتمل بر محرّماتى از قبيل تهمت و غيبت نباشد ، اشكال ندارد ولى شايسته است كه مؤمنين از اين گونه مطالب پرهيز كنند .\r\nس 6 - حكم مسابقات اسب سوارى زنان چگونه است ؟\r\nج 6 - اسب سوارى و مسابقات در معابر و مجامع عمومى براى زنان جايز نيست .\r\nس 7 - در مسابقات اسكى تشابه در لباس به حدّى است كه شناختن مرد و زن ناممكن است ، حكم اين گونه مسابقات براى زنان چيست ؟\r\nج 7 - اين گونه مسابقات و اسكى بازى ، براى زنان در مجامع عمومى جايز نيست .\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nس 8 - آيا پرداختن به خدمات فرهنگى به منظور جمع‌آورى ثروت ، شهرت و جاه‌طلبى جايز است ؟\r\nج 8 - ارائه خدمات فرهنگى به منظور جمع‌آورى ثروت و شهرت و جاه‌طلبى عملى مذموم است و بهتر آن است كه انسان كارهاى فرهنگى را براى خدا انجام دهد .\r\nس 9 - آيا خروج از رعايت انصاف و عدالت ، در مباحث علمى كه منتشر مىگردد جايز است ؟\r\nج 9 - در تمامى كارها انسان نبايد از حدّ انصاف خارج شود مخصوصاً مسائل علمى كه از مسائل ماندنى و جاويدان است ، و مسائل اخلاقى را بايد بيشتر مراعات كرد .\r\nس 10 - براى تشخيص بچّه‌دار شدن از مرد منى خواسته مىشود تا آزمايش گردد و اين هم با استمناء امكان پذير است ، حكم چيست ؟\r\nج 10 - استمناء حرام است و لذا اگر همسر او باشد بايد او طلب منى كند و در فرض مذكور ضرورتى نيست كه بتوان حكم به جواز استمناء كرد .\r\nس 11 - شرط بندى در فوتبال و امثال آن سر پول چه حكمى دارد ؟\r\nج 11 - كلًا شرط بندى در هر نوع بازى كه در آن جنبه برد و باخت باشد حرام است .\r\nس 12 - گوش دادن به اخبار راديوهاى بيگانه و نقل اخبار آنها در جامعه چه صورت دارد ؟\r\nج 12 - اجتناب گردد ، مگر كسانى كه از نظر سياسى و شغلى لازم باشد اين گونه خبرها را استماع كنند .\r\nس 13 - شخصى به شغل قلم زنى مشغول است اگر تصوير انسان را قلم زنى كند آيا اين كار حرام است و اجرت آن چه حكمى دارد ؟\r\nج 13 - در صورتى كه تصاوير به صورت مجسمه باشد حرام است و اجرت در مقابل آن را هم مالك نمىشود .\r\nس 14 - آيا شخصى كه ربا مىدهد بر او حكم وضعى است يا تكليفى ؟\r\nج 14 - حكم وضعى دارد يعنى بايد پول اضافى را به صاحبش برساند يا رضايت او\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nرا تحصيل نمايد و از گناهان كبيره است .\r\nس 15 - شخصى مدّتى دروغى به كسى مىگفت طريقه توبه از اين عمل زشت چگونه است و آيا بايد از وى حلاليّت طلبيد ؟\r\nج 15 - اگر موجب ضرر نشده توبه كند و كفايت مىكند ولى اگر موجب ضرر و زيان براى شخص مورد نظر شده بايد استحلال هم بطلبد .\r\nس 16 - آيا زوج مىتواند بعد از فوت زوجه‌اش با او مواقعه نمايد ؟\r\nج 16 - زنا نيست ولى اجتناب شود .\r\nس 17 - كبوتر بازى چه صورت دارد ؟\r\nج 17 - كبوتر بازى كار پسنديده‌اى نيست و اگر موجب نگاه كردن به خانه همسايگان گردد حرام است .\r\nس 18 - عروسى در روز عاشورا چه صورتى دارد ؟\r\nج 18 - انجام نگيرد .\r\n\r\n","description":"","footnote":"","page_name":" 615 ","page_number":615},
  {"content":"\r\n\r\n\r\nمسائل موسيقى و فيلم و نمايش\r\n\r\nموسيقى و غنا\r\nس 1 - استفاده از موسيقى چه صورت دارد ؟\r\nج 1 - موسيقى مطرب حرام است و در مشكوكات اشكال ندارد .\r\nس 2 - شنيدن آواز زن و مرد با موسيقى چه حكمى دارد ؟\r\nج 2 - اجتناب شود ، زيرا مصداق غنا است .\r\nس 3 - آوردن و اجرت دادن به افرادى كه در عروسى ساز ميزنند و همچنين تماشا كردن آنها ، چه حكمى دارد ؟\r\nج 3 - در رابطه با ساز حرام ، هر نوع كارى كه در مساعدت اين عمل باشد حرام است ، در نتيجه گرفتن اجرت و پرداختن آن نيز حرام مىباشد و شركت در چنين مجلسى جايز نيست .\r\nس 4 - آيا دهل و ساز زدن در مراسمات جشن عروسى كه صرفاً براى سرگرمى جوانان مىباشد ، جايز است ؟\r\nج 4 - استفاده كردن از دهل و ابزارى كه در مجالس لهو و لعب به كار برده مىشود ، حرام و غيرمشروع است چه براى سرگرمى باشد يا غير آن .\r\nس 5 - آيا دايره زدن هنگام عروسى كه فقط زنان در خانه هستند جايز است ؟\r\nج 5 - جوازش محلّ اشكال است و انتظار مىرود خواهران دينى حتّىالمقدور از اين گونه آلات استفاده نكنند .\r\nس 6 - در منطقه ما رسم است كه هنگام اصلاح صورت داماد زنان و مردان جمع شده دايره مىزنند و ريش داماد را با تيغ مىزنند آيا جايز است ؟\r\nج 6 - مسلماً حرام است .\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nس 7 - استفاده از موسيقى كه در آن مدح پيامبر ( ص ) و اهل بيت ( ع ) شده باشد ، آيا جايز است ؟\r\nج 7 - استماع موسيقى كه مناسب با مجالس لهو باشد ، حرام است و لو در او مدح ائمه ( ع ) خوانده شود .\r\nس 8 - آيا شنيدن صداى زنى كه اهل بيت را مدح مىنمايد جايز است ؟\r\nج 8 - بهتر آن است كه از استماع صداى زنان اجنبيّه خصوصاً اگر تك‌خوانى باشد ، اجتناب شود .\r\nس 9 - استفاده از طبل و سنج و شيپور و نى در مراسم سينه‌زنى و زنجيززنى چه صورت دارد ؟\r\nج 9 - بر مؤمنين و عزاداران است كه از آلات و ابزارى كه چه بسا در مجالس لهو و لعب از آنها استفاده مىشود كه بعضاً هم حرام است اجتناب بنمايند و حرمت مجالس عزادارى را حفظ كنند .\r\nس 10 - موزيك كلاسيك و موسيقى كه از راديو و تلويزيون پخش مىشود چه حكمى دارد ؟\r\nج 10 - هر نوع موسيقى كه مناسب با مجالس لهو باشد ، شنيدنش حرام است .\r\nس 11 - سرود خواندن چه حكمى دارد و اگر همراه با آن موزيك باشد ، چه حكمى دارد ؟\r\nج 11 - اگر مناسب با مجالس لهو باشد اشكال دارد ، و در صورت مشكوك بودن مانعى ندارد .\r\nس 12 - آيا دست زدن مردان به صورت دسته جمعى جايز است همچنين دست زدن در مجلس و غير آن اگر موجب تحريك بعضى شود ، چگونه است و آيا دست زدن زنان در مجلس زنانه چه صورت دارد و حكم زدن روى قابلمه و امثال آن كه آلت لهو نمىباشند ، چيست و مولودى خوانى در مجالس مولودى چه حكمى دارد ؟\r\nج 12 - دست زدن نزد ما مطلقاً جايز نيست چه از طرف مردان باشد يا زنان و چه در مجالس و غير آن و بنابر احتياط از زدن روى قابلمه هم اجتناب شود و مولودى خوانى اگر مناسب مجلس لهو نباشد و يا مشكوك باشد ، اشكال ندارد و در غير اين صورت جايز نيست .\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nس 13 - آموزش ديدن بچّه‌ها و نواختن موسيقى چه حكمى دارد ؟\r\nج 13 - حرام است .\r\nس 14 - پخش موسيقى شاد بمناسبت ميلاد ائمه ( ع ) از مسجد چگونه است ؟\r\nج 14 - به نظر ما جايز نيست .\r\nس 15 - در خصوص موسيقى ملاك و ميزان در طرب‌انگيز بودن آن است يا اينكه انسان از حالت خودش خارج شود ؟\r\nج 15 - ملاك طرب بودن است .\r\nس 16 - فرق رقص و غنا چيست ؟\r\nج 16 - رقص از مقوله حركت است ولى غنا از مقوله صوت است يعنى رقص حركات موزون بدنى را مىگويند ولى غنا ، خواندن با ترجيع را مىگويند .\r\nس 17 - حكم زدن و گوش دادن دف ، دايره ، تنبك و ارگ چيست و آيا رقص محلّى ( تركه بازى ) با نى حماز چه حكمى دارد ؟\r\nج 17 - زدن آلات مذكور جايز نيست و گوش كردن به آنها اگر مصداق موسيقى مطرب است حرام است و الّا اشكال ندارد و رقص هم حرام است .\r\nس 18 - نظر شما درباره معناى غنا و موسيقى و حكم آن چيست ؟\r\nج 18 - به نظر ما آنچه مبناى حرمت است غنا است كه بعضى از مصاديق موسيقى را شامل مىشود و لذا موسيقى غير مطرب حرام نيست و حتى مشكوك آن هم اشكال ندارد و به نظر ما غنا از مقوله لهو و آهنگ است نه از مقوله لفظ و كلام پس هر لحن و آهنگى كه موجب شود خفتى در نفس ايجاد گردد ، به نظر ما حرام است .\r\nس 19 - طشت زدن ، دايره زدن ، همراه با كف زدن و شعر خواندن در عروسى در صورتى كه تحريك كننده و مفسده‌انگيز نباشد چه حكمى دارد ؟\r\nج 19 - در شب زفاف اشكال ندارد .\r\nس 20 - حضرتعالى لهو را چگونه معنى مىكنيد ؟\r\nج 20 - مراد از لهو هر چيزى است كه انسان را از ياد خدا غافل كند بطورى كه از\r\n\r\n","description":"","footnote":"","page_name":" 618 ","page_number":618},
  {"content":"\r\n\r\nانجام گناه هيچگونه ابايى نداشته باشد .\r\nس 21 - گوش دادن به موسيقى ايرانى كه از خارج از ايران به ايران فرستاده مىشود ( خواننده زن باشد يا مرد ) چه حكمى دارد ؟\r\nج 21 - به اين گونه آوازها و موسيقيها گوش داده نشود زيرا بيشتر آنها جزء موسيقى و غناى محرّم است .\r\nس 22 - گاهى اوقات مدّاحان اشعار خود را با چه چه مىخوانند حكم آن چيست ؟\r\nج 22 - اگر صدق غنا كند و بطورى كه معمولًا در مجالس لهو و لعب عمل مىشود ، خوانده شود حرام است و همچنين اگر همراه با چه چه باشد خالى از اشكال نيست و فرقى بين مضامين نمىكند ولى اگر يقين به غنا نباشد و مشكوك باشد حرام نيست .\r\nس 23 - اگر تحت تأثير شنيدن نوار آواز يا موسيقى به تنهايى ، شخص به حالت گريه و حزن يا خنده و شادى ( حالى به حالى شدن ) بيفتد آيا اين حكم غنا را دارد ؟\r\nج 23 - يكى از تعاريفى كه براى غنا شده است همين است كه شخص از حالت طبيعى خارج شود و لذا بايد اجتناب شود .\r\nس 24 - آيا استعمال آلات و ابزار موسيقى بطور كلّى و مطلق جايز نيست ؟\r\nج 24 - آن قسم از آلاتى كه فقط در موسيقى حرام استفاده مىشود ، استعمال آنها حرام است ولى قسمى كه هم در موسيقى حرام و هم در موسيقى حلال يا مشكوك استفاده مىشود بستگى به نحوه استفاده از آن دارد اگر در حرام استفاده مىشود حرام و الّا حلال است .\r\nس 25 - گوش كردن صداى تك خوانى زن ، جمع خوانى زن و گروهاى كر مختلط چه حكمى دارد و آيا تمامى نوارهايى كه وزارت ارشاد به آنها مجوّز تكثير مىدهد محكوم به حليّت است ؟\r\nج 25 - گوش دادن به تك خوانى زن حرام ولى بقيّه موارد اگر مصداق غنا و مستلزم حرام نبوده و مفسده‌اى نداشته باشد ، اشكال ندارد و مجوّز وزارت ارشاد دليل بر حليّت نيست .\r\n\r\n","description":"","footnote":"","page_name":" 619 ","page_number":619},
  {"content":"\r\n\r\n\r\nفيلم و نمايش\r\nس 1 - نشان دادن چهره كامل چهارده معصوم ( ع ) ذر حالات زير چه حكمى دارد :\r\nالف - نشان دادن چهره كامل بدون هيچ گونه تغيير در چهره‌پردازى ؟\r\nب - نشان دادن چهره كامل همراه با گريم بگونه‌اى كه بيننده با كمى دقّت مصنوعى بودن را بفهمد ؟\r\nج - استفاده كردن از اشخاصى كه در تمام مدّت بازيگرى خود ، فقط نقش ائمه را بازى مىكنند ؟\r\nد - استفاده از بازيگرانى كه فقط نقشهاى مثبت را بازى مىكنند ؟\r\nج 1 - به نظر ما به تصوير كشيدن و نشان دادن چهره ائمه اطهار ( ع ) و انبياء عظام و حضرت زهرا ( س ) در تمام موارد فوق جايز نيست و أشكال مختلف كه در سئوال آمده است در حرمت و عدم جواز تفاوتى نمىكند .\r\nس 2 - ميزان و ملاك جهت ارتباط همكارى زنان و مردان در راديو و تلويزيون در هنرهاى تصويرى و نمايشى چيست ؟\r\nج 2 - به نظر ما اين گونه ارتباطات جايز نيست ، مگر ضرورتى ايجاب كند كه وجود آن هم در اين گونه موارد مشكل است .\r\nس 3 - آيا زن و مرد مىتوانند به جاى يكديگر نقش بازى كنند ؟\r\nج 3 - جايز نيست .\r\nس 4 - بازيگرانى كه نقش زن و شوهر يا مادر و فرزند را در فيلمهاى خانوادگى بازى مىكنند ، براى ابراز احساسات عاطفى از كلماتى مانند عزيزم و جانم و دوستت دارم استفاده مىكنند ، چه صورت دارد ؟\r\nج 4 - به نظر ما اين گونه ارتباطات جايز نيست مگر در مقام ضرورت باشد .\r\nس 5 - نشان دادن زنان معصوم و مقدّس با نقاب يا بدون آن چه حكمى دارد ؟\r\nج 5 - با نقاب اشكال ندارد و امّا بدون نقاب اگر مثل حضرت زهرا ( س ) نشان داده شود ، جايز نيست امّا ساير بانوان مقدّس در صورتى كه نشان دادن آنها موجب هتك حرمت نباشد ، اشكال ندارد .\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nس 6 - آيا مىتوان چهره بزرگانى چون حضرت عباس ( ع ) و حضرت زينب ( س ) را نشان داد ؟\r\nج 6 - در غير معصومين اگر موجب هتك حرمت نباشد ، اشكال ندارد ولى در معصومين جايز نيست .\r\nس 7 - سخن گفتن به جاى معصومين ( ع ) در فيلم چه حكمى دارد ؟\r\nج 7 - اگر موجب هتك حرمت نباشد اشكال ندارد .\r\nس 8 - چنانچه سوژه يا موضوع فيلم اقتضا كند كه بازيگران زن مسلمان يا غير مسلمان حجاب كامل يا اصلًا حجاب را رعايت نكنند ، ساخت نمايش و تماشاى چنين فيلمى چه حكمى دارد ؟\r\nج 8 - در زن غير مسلمان اگر جاهائى از بدن كه معمولًا آنان نمىپوشانند مشخّص باشد ، اشكال ندارد امّا در زن مسلمان اگر فيلم به صورتى است كه منجر به نظر حرام و امثال آن مىشود براى خود زن و ديگران كه به او نگاه مىكنند ، حرام است و ساخت آن هم خالى از اشكال نيست و امّا تماشا و نمايش آن فيلم ، اگر بينندگان ، زن رامىشناسند و يا به صورت مستقيم است ، نگاه كردن حرام و در غير اين صورت اشكال ندارد .\r\nس 9 - در آغوش گرفتن دختر يا پسر مميّز توسط نامحرم در صورتى كه نقش محارم را ايفاء كند ، چه حكمى دارد ؟\r\nج 9 - از آغوش گرفتن بچّه مميّز اگرچه موجب فتنه و تحريك نگردد ، خوب است اجتناب گردد .\r\nس 10 - تظاهر به كارهاى حرام در صورت ضرورت نقش در فيلم چه حكمى دارد ؟\r\nج 10 - در صورتى كه باعث ترويج اين گونه اعمال نگردد و فتنه‌اى بر آن بار نشود اشكال ندارد .\r\nس 11 - حكم به نمايش گذاشتن تصاوير ابزار ساخت شراب و هروئين چيست ؟\r\nج 11 - در صورتى كه باعث ترويج مسائل منكر گردد جايز نيست .\r\n\r\n","description":"","footnote":"","page_name":" 621 ","page_number":621},
  {"content":"\r\n\r\nس 12 - نمايش زنانى كه حدّ پوشش شرعى را رعايت نمىكنند و نقش آنان چنين حالتى را اقتضاء مىكند ، چه حكمى دارد ؟\r\nج 12 - در مواردى كه ضرورت ايجاب نكند ، بايد اجتناب گردد .\r\nس 13 - نظر شما در مورد ارتباطات جمعى مانند هنر ، سينما ، صدا و سيما و . . . .\r\nچيست ؟\r\nج 13 - از آنجا كه اسلام و معارف حقّه ائمه طاهرين عليهم السلام بهترين و كاملترين دستورات و سيره زندگى را به ما مىآموزد و آنچه كه در روايات در مورد سئوال به آن پرداخته شده است استقبال از تمدّن و مظاهر آن است بگونه‌اى كه هرچه مىتواند مردم را به معارف دينى و مبانى قرآن و اهل بيت عليهم السلام نزديك كند در اسلام ممدوح و پسنديده است و بدان تشويق گرديده است و هر چه كه انسان را از هدف نهائى خلقت كه همان عبادت و كمال انسانى است ، دور مىسازد ممنوع و مذموم و نهى گرديده است و لذا سينما و فيلم و صدا و سيما و شعر و هنر اگر در راه خدمت به معارف اسلام و قرآن و اهل بيت عليهم السلام قرار گيرد مورد تائيد است ولى آنچه كه اكنون در ممالك غربى به آن دامن زده مىشود ، ترويج بىبند و بارى و دور كردن اذهان و قلوب مردم از خدا و دين است كه جايز نيست و هرگونه فعلى كه باعث تقويت اين گونه برنامه‌هاى فاسد گردد حرام و در آن دنيا موجب سرافكندگى و خسران خواهد بود .\r\nس 14 - به منظور تنبّه و توجّه تماشاچى به نتيجه اعمال ، آيا مىتوان صحنه‌هاى روز قيامت را به تصوير كشيد و از آنجا كه نمايش اين صحنه مستلزم نمايش چهره فرشتگان عذاب و رحمت است بازى هنرپيشگان در نقش فرشتگان چه حكمى دارد ؟\r\nج 14 - در صورتى كه هتك نباشد اشكال ندارد به شرط آنكه موجب ترويج خشونت و بد جلوه كردن مسائل قيامت نشود .\r\nس 15 - نگاه كردن به فيلم زنان بى حجاب چه حكمى دارد و آيا در اين مسئله بين مسلمان ، كافر و بين فيلم مستقيم و غير مستقيم فرقى هست ؟\r\nج 15 - اگر زنان مسلمان هستند و آنها را نمىشناسند و مفسده‌اى هم بر آن مترتّب نيست ، نگاه كردن اشكال ندارد و در زن غير مسلمان هم به شرط آنكه مفسده‌اى نباشد ، اشكال ندارد ولى در فيلمهايى كه بازيگران آن مسلمان هستند ،\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nدر فيلم زنده و مستقيم اگر آنان بدحجاب هستند اجتناب شود .\r\nس 16 - آيا زن مىتواند با كلاه گيس بطورى كه موهاى خودش كاملًا پوشيده باشد نقش زنان بى حجاب را بازى كند و آيا در اين مسئله بين موى انسان ، موى حيوان و موى مصنوعى تفاوتى هست ؟\r\nج 16 - به نظر مىرسد كه تفاوتى بين موى خود و موى مصنوعى نباشد زيرا در تأثير تفاوتى نمىكند .\r\nس 17 - در صورتى كه زنان غير مسلمان بدون مراعات حجاب اسلامى به ايفاى نقش بپردازند اولًا نگاه كردن عوامل توليد به اين زنان چه حكمى دارد ؟ ثانياً نگاه كردن تماشاچيان به فيلم آنها چه حكمى دارد ؟ ثالثاً در صورت جواز تا چه حدّى از بدن ايشان را مىتوان نمايش داد آيا جواز منحصر به موى سر است يا شامل ساير اعضاى بدن مثل پا و دست و بازو نيز مىشود و در صورت دوّم آيا عورتين را نيز شامل مىشود يا خير ؟\r\nج 17 - ج اوّل : اشكال ندارد با شرايط مندرجه در جواب سئوال سوّم .\r\nج دوّم : اشكال ندارد با شرايط مرقومه در جواب سئوال سوّم .\r\nج سوّم : مقدارى از بدن را كه معمولًا اهل كتاب در بين خود باز نگه مىدارند اگر قصد ريبه نباشد ، اشكال ندارد .\r\nس 18 - آيا زن و مرد محرم مثل زن و شوهر مىتوانند در فيلم همديگر را لمس كنند ، ببوسند يا در آغوش بگيرند و آيا حكم اين مسئله در صورتى كه زن و مرد محرم نقش دو محرم يا دو نامحرم را بازى كنند متفاوت است ؟\r\nج 18 - به طبع اوّلى اشكال ندارد ولى چون موجب تحريك و چه بسا سوء ظنّ و يا ريبه خواهد بود ، جايز نيست .\r\nس 19 - ديدن اين گونه روابط ( با فرض سئوال بالا ) براى بيننده فيلم چه حكمى دارد ؟\r\nج 19 - در صورتى كه موجب ريبه و تحريك نگردد اشكال ندارد .\r\nس 20 - رعايت حجاب بر دختران نابالغ در فيلم و غير فيلم تا چه حدّ لازم است ؟\r\nج 20 - چون ممكن است بد آموزشى داشته باشد بايد در حدّ امكان پوشيده باشد .\r\n\r\n","description":"","footnote":"","page_name":" 623 ","page_number":623},
  {"content":"\r\n\r\nس 21 - لمس كردن دختران نابالغى كه در نقش زنان بالغ بازى مىكنند براى مردان نامحرم و لمس پسران نابالغى كه در نقش مردان بالغ بازى مىكنند براى زنان نامحرم چه حكمى دارد ؟\r\nج 21 - در صورتى كه تشخيص بد و خوبى را ندهند و ريبه‌اى در كار نباشد اشكال ندارد .\r\nس 22 - ساختن فيلم در ارتباط با آموزش مسائل جنسى چه حكمى دارد ؟\r\nج 22 - خالى از شبهه نيست بلكه بايد اجتناب شود .\r\nس 23 - بازى كردن مرد درنقش زن و زن درنقش مرد چه حكمى دارد ؟\r\nج 23 - اجتناب گردد .\r\nس 24 - نمايش زنان بىحجاب با هنرپيشه‌هاى مصنوعى ( نقاشى متحرّك و تصاوير كامپيوترى ) چه حكمى دارد ؟\r\nج 24 - در صورتى كه موجب تهييج و ريبه گردد حرام است .\r\nس 25 - مونتاژ بدن برهنه زنان كافر با چهره هنرپيشه‌هاى مسلمان بوسيله كامپيوتر بطورى كه خيال شود همان زن است كه برهنه شده چه حكمى دارد و اگر به جاى بدن زن كافر با تصاوير كامپيوترى مونتاژ شود چه حكمى دارد ؟\r\nج 25 - جايز نيست .\r\nس 26 - به تصوير كشيدن تخيّلات و داستانهايى كه دستمايه آنها تخيّل و اوهام مىباشد چه حكمى دارد ؟\r\nج 26 - صرف تخيّل اشكال ندارد ولى اگر موجب بدآموزى باشد اشكال دارد .\r\nس 27 - نمايش محرّمات بدون اينكه در واقع حرامى انجام شود ( مثل نمايش شرب خمر بوسيله آب يا نمايش قمار بدون شرط بندى و قصد بازى ) چه حكمى دارد ؟\r\nج 27 - در صورتى كه موجب بدآموزى شود اشكال دارد .\r\nس 28 - نمايش رقص بر فرض اينكه اصل رقص را حرام بدانيم در فيلم چه حكمى دارد و آيا بين رقصهاى آيينى و غير آيينى تفاوتى هست ؟\r\nج 28 - از اين گونه نمايشها در بين مسلمانان اجتناب گردد زيرا موجب بدآموزى\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nاست .\r\nس 29 - ساخت فيلمهاى ترسناك براى سرگرمى چه حكمى دارد ؟\r\nج 29 - در صورتى كه موجب فساد باشد حرام است .\r\nس 30 - نمايش صحنه‌هاى ترسناك يا صحنه‌هاى فجيع كشتار و شكنجه در فيلم به عنوان بخشى از داستان و ماجراى يك فيلم چه حكمى دارد ؟\r\nج 30 - در صورتى كه موجب فساد باشد حرام است .\r\nس 31 - نمايش مجامعت حيوانات درفيلمهاى مستند چه‌حكمى دارد ؟\r\nج 31 - در صورتى كه موجب فساد و ريبه و تهييج باشد حرام است .\r\nس 32 - گوش دادن به صداى زن خواننده براى مردان چه حكمى دارد ( در صورتى كه آواز از باب غنا حرام نباشد ) مونتاژ اين گونه تصنيفات بر روى فيلم يا تصوير خود خواننده چه حكمى دارد ؟\r\nج 32 - در صورتى كه مهيّج باشد حرام است .\r\n\r\nبه تصوير كشيدن چهرهء معصومين ( ع )\r\nس 1 - نظر شما با استناد به متون دينى اسلام ( قرآن و احاديث ) در مورد به تصوير كشيدن چهره پيامبر چيست ؟\r\nج 1 - به نظر ما به تصوير كشيدن چهره حضرت رسول اكرم ( ص ) جايز نيست .\r\nس 2 - نظر اسلام در مورد به تصوير كشيدن چهره همه پيامبران ( اولوالعزم و ساير پيامبران تبليغى ) چيست ؟\r\nج 2 - خالى از شبهه نيست مخصوصاً اگر موجب هتك باشد حرام است .\r\nس 3 - نظر اسلام در مورد به تصوير كشيدن چهره امامان چيست ؟\r\nج 3 - جايز نيست .\r\nس 4 - نظر اسلام در مورد استفاده از يك شخص در نقش پيامبر و امامان در سينما و تلويزيون چيست ؟\r\n\r\n","description":"","footnote":"","page_name":" 625 ","page_number":625},
  {"content":"\r\n\r\nج 4 - بازى نمودن نقش پيامبران و ائمه اطهار ( ع ) و حضرت زهرا ( س ) به صورت كامل جايز نيست .\r\nس 5 - اخيراً بطور گسترده ديده مىشود چهره معصومين ( ع ) نقّاشى شده و با شكلهاى مختلف كه مناسب با شأن آنها نيست در بازار عرضه و به فروش رسانده مىشود كه بعضاً پاره و در زير پا ريخته مىشود خريد و فروش و نگهدارى و از بين بردن آنها چگونه است ؟\r\nج 5 - چون نسبت اين عكسها به معصومين ( ع ) صحيح نيست و در بسيارى از موارد موجب هتك مىگردد ، از مؤمنين درخواست مىگردد اين گونه عكسها را ترويج نكنند و از خريد آن بپرهيزند .\r\nس 6 - در صورتى كه نمايش زندگى و چهره معصومين در فيلم مستلزم هيچگونه اهانتى به ساحت مقدّس آن حضرات نباشد و مردم را به تأسّى و الگوپذيرى از روشها ، منشها و اخلاقيات آن بزرگواران ترغيب نمايد :\r\nاوّلًا : بازى هنرپيشگان در نقش معصومين چه حكمى دارد ؟\r\nثانياً : نشان دادن چهره هنرپيشه به جاى چهره معصوم و نمايش حركات و سكنات معصوم مثل راه رفتن ، نشستن ، برخاستن ، غذا خوردن و خوابيدن چه حكمى دارد ؟\r\nثالثاً : آيا مىتوان به منظور آب و تاب دادن و جذابيّت بخشيدن به داستان سخنانى را كه از معصومى صادر شده از زبان معصوم ديگرى بيان كرد ؟\r\nرابعاً : آيا مىتوان براى به تصوير كشيدن مواضع فكرى معصوم واقعه‌اى را به تصويركشيد كه اتّفاق نيفتاده مثلًا مىدانيم كه همه معصومين در مقابل ستمگران محكم و استوار بوده‌اند حال اگر فرض كنيم در زندگى يكى از معصومين اتّفاقى نيفتاده كه حضرت معصوم در مقابل ستمگرى ايستادگى كند يا تاريخ آن را براى ما نقل نكرده باشد آيا مىتوان داستانى را ساخت و تصوير كرد تا روحيه ظلم ستيزى معصوم ( ع ) نمايش داده شود ؟\r\nج 6 - اوّل و دوّم : با فرض مرقوم اشكال ندارد ولى از نظر ما اشكال موضوعى دارد كه كمتر مىتوان احراز نمود كه بر نمايش گذاشتن چهره معصومين ( ع ) هتك حرمت نباشد .\r\nسوّم : در صورتى كه قطعاً از معصومى مشخص نقل شده و از معصوم ديگر نقل نگرديده نسبت دادن صحيح نيست ولى اگر نقل شده ولى به معصوم مشخصى نسبت داده نشده و يا نمىدانيد كه از كدام معصوم نقل شده مىتوان به هر كدام از\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nمعصومين نسبت داد و تفحّص هم لازم نيست .\r\nچهارم : جايز نيست زيرا نسبت دادن به معصوم است در كارى كه انجام نشده .\r\n\r\nديدن فيلمهاى ناهنجار\r\nس 1 - آيا ديدن فيلمهاى سكسى و مبتذل حرام است ؟\r\nج 1 - جايز نيست .\r\n\r\nديدن زنهاى بىحجاب در فيلمها و عكسها\r\nس 1 - ديدن عكس نامحرم بدون ريبه چه صورت دارد و فرقى بين آشنا و ناشناس وجود دارد يا خير ؟\r\nج 1 - اگر زن را نمىشناسد و بدون ريبه باشد حرام نيست ولى اگر آن را مىشناسد جايز نيست .\r\nس 2 - ديدن زنهاى بىحجاب آرايش كرده در فيلمها در صورتى كه بازيگر مسلمان يا غير مسلمان باشد چه صورت دارد ؟\r\nج 2 - بازيگران مسلمان زن در صورتى كه آنها را مىشناسند جايز نيست ولى در بازيگران زن غير مسلمان اگر خوف وقوع در حرام نباشد اشكال ندارد .\r\n\r\nاستفاده از ماهواره\r\nس 1 - استفاده از ماهواره براى برنامه‌هاى علمى چه حكمى دارد ؟\r\nج 1 - براى استفاده در مواردى كه منفعت محلّله دارد اشكال ندارد اگرچه با شرايط روز امكان استفاده صحيح از آن براى همگان ميسّر نيست .\r\nس 2 - استفاده از ماهواره چگونه است و آيا آزاد نمودن آن جايز است ؟\r\nج 2 - با توجّه به مقتضيات زمان و برنامه‌هائى كه از ماهواره‌ها پخش مىگردد كه معمولًا براى از بين بردن فرهنگ اصيل و مبانى اسلام عزيز است به نظر ما آزاد نمودن آن جايز نيست .\r\n\r\n","description":"","footnote":"","page_name":" 627 ","page_number":627},
  {"content":"\r\n\r\n\r\nاستفاده از برنامه‌هاى راديو و تلويزيون\r\nس 1 - آيا استماع تمام برنامه‌هاى صدا و سيما از نظر شرعى جايز است ؟\r\nج 1 - نمىتوان تائيد كلّى كرد .\r\nس 2 - نگاه كردن خانمها به فيلمهاى ورزشى كه از تلويزيون پخش مىشود در حالى كه مردان پوشش كافى را ندارند چه حكمى دارد ؟\r\nج 2 - حكم عكس را دارد و لذا اگر او را مىشناسد نگاه كردن جايز نيست و الّا اشكال ندارد ولى در فيلمهاى مستقيم و زنده ، اگر ورزشكاران مسلمان هستند اجتناب شود و همه اين موارد در صورتى است كه مهيّج و فسادانگيز نباشد و الّا نگاه حرام است .\r\nس 3 - اخيراً در فيلمها فحّاشى و الفاظ ركيك مشاهده مىشود آيا اشكال ندارد ؟\r\nج 3 - اگر موجب ترويج فحّاشى و خدشه‌دار شدن عفّت عمومى و ادب جامعه گردد حرام است .\r\nس 4 - نگاه كردن دختران به بازى فوتسال پسران بطور مستقيم و يا از تلويزيون چه حكمى دارد ؟\r\nج 4 - بطور مستقيم جايز نيست ولى اگر غير مستقيم باشد و ريبه‌اى هم نداشته باشد اشكال ندارد .\r\n\r\nهنر\r\nس 1 - آيا مىتوان هنر را رده‌بندى فقهى ( حلال و حرام ، مكروه و مباح ) كرد ؟\r\nج 1 - مصاديق هنر به حرام و مكروه و مباح تقسيم مىشود حرام مانند موسيقى لهوى ، مكروه مانند نقّاشى ذى روح ، مباح مانند صنايع دستى .\r\nس 2 - سابقه اين رده‌بندى چگونه است ؟\r\nج 2 - اين تقسيم به صدر اسلام بر مىگردد گرچه تحت عنوان هنر بحث نشده باشد .\r\n\r\n","description":"","footnote":"","page_name":" 628 ","page_number":628},
  {"content":"\r\n\r\nس 3 - دلايل شرعيه بر حلّيت و حرمت هنر چه مىتواند باشد ؟\r\nج 3 - دلائل مختلفى دارد كه هر كدام تحت عناوين خاصّى بايد بررسى گردد كه در اين مختصر نمىگنجد .\r\nس 4 - تطوّر زمانى و تغيير مكانى در شرعيّت هنر چه نقشى را بازى مىكند ؟\r\nج 4 - به نظر مىرسد تطوّر زمانى كمتر نقش داشته باشد .\r\nس 5 - آيا دلايل حرمت يا حلّيت در گذر زمان دچار قبض و بسط مىشوند ، تغيير در اين دلايل چگونه است ؟\r\nج 5 - پاسخ اين سئوال در جواب سئوال چهارم مشخص شد كه زمان نمىتواند تغييرى حاصل كند مگر آنكه در مصاديق خاصّ از روايات شرائط خاصّى استفاده گردد كه زمان بتواند تغييرى حاصل كند و يا زمان ، موضوع را تغيير دهد كه حكم هم تغيير پيدا كند .\r\nس 6 - شرعيّت هنر اطلاق بر معنا دارد يا قالب و يا هر دو ؟\r\nج 6 - هنر به معناى عام هم در قالب و هم در معنا و يا هر دو مصداق دارد ولى در مصاديق متفاوت است .\r\nس 7 - فلسفه تحريم برخى از گونه‌هاى هنرى در فقه چگونه ارزيابى مىشود ؟\r\nج 7 - هر كدام تحت عناوين خاصّى قرار مىگيرند و ادّله حرمت هر كدام مخصوص به خود آن مىباشد مثل لهوى بودن و حرمت تجسيم و عناوين ديگر .\r\nس 8 - آزادى هنر و هنرمند در شريعت چگونه لحاظ مىشود ؟\r\nج 8 - آزادى به معناى مطلق در اسلام وجود ندارد بلكه تمام افعال انسان از نظر اسلام محدود به حدود خاصّ و معيّنى است كه در همان محدوده ، انسان آزاد است كه هنر و هنرمند هم از اين قاعده مستثنى نيست .\r\nس 9 - آيا موضع فقه در برابر هنر فقط محدود به داورى است يا شامل هدايت آن و در مقياس وسيعتر مشتمل بر ارائه چهارچوبى معيّن براى هنر با جهت‌گيرى دينى نيز هست ؟\r\nج 9 - اسلام در برابر هنر ، ارائه دهنده چهارچوب معيّنى است كه داورى بعد از آن ارشادها و هدايتها قرار دارد .\r\n\r\n","description":"","footnote":"","page_name":" 629 ","page_number":629},
  {"content":"\r\n\r\nس 10 - آيا تغيير معرفت دينى يك فقيه موضع فقه را نيز در قبال هنر دچار تغيير و چالش مىكند ؟ اگر چنين است آيا اين بدين معنى خواهد بود كه فقه داورى ثابتى درباره هنر ندارد ؟\r\nج 10 - اين مطلب به نظر ما صحيح نيست مگر آنكه تغيير موضوع حاصل شود كه فقيه روى آن تغيير ، حكمى را تغيير دهد .\r\nس 11 - آيا فقه طالب و طرفدار نوعى هنر ايدئولوژيك است ؟ و آيا هنر دينى همان ايدئولوژيك است ؟ ساختار و ويژگيهاى آن دو چگونه است ؟\r\nج 11 - هر هنرى كه تحت ضوابط ارائه شده از جانب فقه باشد مورد تائيد است گرچه عنوان ايدئولوژيك صدق نكند .\r\n\r\nلباس روحانيت و فيلم\r\nس 1 - آيا در سريالها و فيلمها به عنوان يك روحانى و ملبّس ايفاى نقش نمودن براى اينجانب را با حفظ مراتب شرعى و شئون روحانيت اجازه مىفرمائيد ؟\r\nج 1 - اگر شئونات روحانيت كاملًا حفظ مىشود و موجب استخفاف روحانيت و لباس او نمىگردد ، اشكال ندارد و مسئوليت اين عمل به عهده خود شخص است .\r\nس 2 - ايفاى نقش سازنده و مثبت در جهت تنوير افكار نسبت به حدود و معارف و اخلاق اسلامى با حفظ حدود شرعى بدون لباس روحانى را اجازه مىفرمائيد ؟\r\nج 2 - اگر باعث نشود كه عدم تقيّد شخص به لباس روحانيت در بين مردم رواج پيدا كند ، اشكال ندارد .\r\nس 3 - با توجّه به اينكه از نعمت صوت حسن برخوردار هستم خواندن اشعار مدايح و مصائب و موعظه با حفظ حدود شرعى و انتشار آن به صدا و سيما با لباس روحانى و بدون لباس روحانى را اجازه مىفرمائيد ؟\r\nج 3 - با شرايط فوق اشكال ندارد .\r\nس 4 - آيا بازيگرى هنرمندان غير طلبه با لباس طلبگى چه صورت دارد ؟\r\nج 4 - چون در بسيارى از موارد موجب هتك است اجتناب نمايند گرچه اگر هتك\r\n\r\n","description":"","footnote":"","page_name":" 630 ","page_number":630},
  {"content":"\r\n\r\nنباشد اشكال ندارد .\r\n\r\n","description":"","footnote":"","page_name":" 631 ","page_number":631},
  {"content":"\r\n\r\n\r\nمسائل امدادرسانى\r\n\r\nامدادرسانى به نامحرم در صورت اضطرار\r\nس 1 - بعضاً اتّفاق مىافتد كه با مصدومى مواجه مىشويم كه دچار ايست تنفّسى يا قلبى گرديده است و نياز به تنفّس مصنوعى و ماساژ قلبى دارد : ( اگر مصدوم مرد و امدادگر زن و يا بالعكس بود ) تكليف شرعى چيست ؟\r\nج 1 - در صورت ضرورت مماثلت لازم نيست و بايد به مصدوم امدادرسانى شود .\r\nس 2 - در برخى مواقع اتّفاق مىافتد كه با مصدومى مواجه مىگرديم كه جهت مداوا نياز به گرفتن فشار خون و نبض و ملزم به بالا زدن آستين و لمس دست وى مىباشد ( اگر امدادگر مرد و مصدوم زن باشد و يا بالعكس ) تكليف چيست ؟\r\nج 2 - اگر مماثل نباشد و لزوم فشارگيرى خون و نبض در همان لحظه باشد اشكال ندارد و چه بسا واجب است .\r\nس 3 - اگر با مصدومى مواجه شديم كه از قسمتهاى قفسه سينه و يا اندامى كه نگاه كردن نامحرم به آن حرام مىباشد دچار آسيب ديدگى شده باشد ( و امدادگر زن و مصدوم مرد و يا بالعكس بود ) و چاره‌اى جز نگاه كردن و يا لمس نمودن براى مداوا نبود تكليف چيست ؟\r\nج 3 - در صورت ضرورت ، بقدرى كه ضرورت هست مىتواند نگاه كند و اگر با نگاه هم امكان امدادرسانى نيست ، به قدر ضرورت لمس نمودن هم اشكال ندارد .\r\nس 4 - در مواقع ضرورى كه جان مصدوم در خطر است و نياز به مداوا دارد و جهت مداوا ملزم به حمل مىباشد ( اگر امدادگر مرد و مصدوم زن و يا بالعكس باشد ) مصدوم بايد چه شرايطى داشته باشد ؟\r\nج 4 - به هر صورت كه ضرورت اقتضاء مىكند ، جايز است ولى بيش از ضرورت بايد احتياط نمود .\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nس 5 - در سئوال قبلى اگر امدادگر برادر جهت نجات غريق ملزم به كمك گرفتن از امدادگر خواهر حاضر در صحنه شود و مجبور به گرفتن دست و يا بدن امدادگر خواهر گردد و در غير اين صورت نجات ميسّر نباشد تكليف چيست ؟\r\nج 5 - با فرض سئوال اشكال ندارد و اگر جز اين راهى ميسّر نيست واجب است .\r\nس 6 - بعضاً اتّفاق مىافتد كه جهت نجات خانمى كه در آب غرق مىشود امدادگر نجات غريق زن آشنا به فنون شنا در دسترس نيست و امدادگر مرد ملزم به نجات مىگردد و ناچار به لمس بدن مصدوم و حمل ايشان به بيرون از آب مىگردد شرايط نجات غريق فوق چگونه است ؟\r\nج 6 - با فرض سئوال اشكال ندارد بلكه واجب است .\r\n\r\nشركت زن و مرد در كلاس آموزش امدادرسانى\r\nس 1 - شركت دختران و بانوان امدادگر با مردان امدادگر در مأموريتهاى ويژه و امدادرسانى به صورت مشترك و انجام امور محوّل كه گاهاً ناچار به برخورد و يا تماس با هم مىباشند مشروع است يا خير ؟\r\nج 1 - اگر امكان استفاده از امدادگران مماثل هست بايد از مماثل استفاده شود و اگر امكان ندارد و بايد امدادگران زن هم در مأموريتهاى امدادى كه وظيفه ايفاء مىكنند ، سعى نمايند مراتب عفاف و حجاب را رعايت كنند و اگر ناچار به برخوردهايى در زمان امدادرسانى هستند كه راهى جز آن نيست ، در حدّ ضرورت اشكال ندارد .\r\nس 2 - حضور دختران و پسران امدادگر در مجلس تحقيق و آموزش امداد و كمكهاى اوّليه به صورت مختلط چگونه است ؟\r\nج 2 - با رعايت مراتب عفاف و حجاب اشكال ندارد .\r\n\r\nگرفتن اجرت در مقابل امدادرسانى\r\nس 1 - مادّه 174 اجرت كمك و نجات : به هر نوع عمل كمك و نجات كه داراى نتيجه مفيد باشد اجرت سالانه تعلّق خواهد گرفت اگر عمل كمك يا نجات نتيجه مفيد نداشته\r\n\r\n","description":"","footnote":"","page_name":" 633 ","page_number":633},
  {"content":"\r\n\r\nباشد هيچگونه اجرتى به آن تعلّق نخواهد گرفت و در هيچ مورد مبلغ پرداختى بيش از ارزش نجات يافته نخواهد بود .\r\nمادّه 181 اجرت نجات اشخاص : اشخاصى كه جان آنها نجات يافته است ملزم به پرداخت هيچگونه اجرت نخواهد بود نجات دهندگانى كه در عمليات كمك يا نجات مربوط به يك حادثه خدماتى براى نجات اشخاص انجام داده‌اند مستحقّ دريافت سهم متناسبى از اجرت پرداختن به نجات دهندگان كشتى و بار و ساير متعلّقات آن هستند .\r\n1 - اين دو مادّه در قالب چه نوع عقدى از عقود اسلامى هستند ؟\r\n2 - اين دو مادّه كداميك از قواعد فقهيه را در بر مىگيرد ؟\r\n3 - مستدعى است اين دو مادّه را با توجّه به مبانى فقهى تجزيه و تحليل بفرمائيد ؟\r\nج 1 - از نظر شرعى هرگونه فعل مسلم قابل تقدير است و ايجاد حقّ مىكند و فعل مسلم بدون اجرت نمىماند و لذا اگر شخصى كمكى نمايد و كسى را نجات دهد ، مستوجب حقّى است كه مىتواند در مقابل خدمتى كه كرده اجرتى بگيرد ولى اگر با اين قصد و نيّت كمكى و خدمتى مىكند و با در نظر گرفتن اين قانون اقدام به كمك مىكند و از آن طرف شخص كمك شونده هم اين قانون را مىداند و راضى به اين عمل هست اين خدمات از قبيل جعاله خواهد بود .\r\n\r\nمتفرّقات\r\nس 1 - اگر اتّفاق بيفتد كه امدادگر خواهر و امدادگر برادر اجباراً در مكانى خلوت مانند جنگل و يا كوه و . . . . به تنهايى به امر امدادرسانى بپردازند تكليف شرعى همكارى آنها با توجّه به اينكه خلوت دو نامحرم حرام است چيست ؟\r\nج 1 - تا امكان دارد سعى شود اين اتّفاقات صورت نگيرد ولى اگر چاره‌اى نباشد مانعى ندارد .\r\nس 2 - آيا پوشيدن لباسهاى يونيفرم و آرمدار هلال احمر در مراسمات عادى به دليل انگشت نما بودن ، لباس شهرت محسوب مىشود يا خير ؟\r\nج 2 - براى اعضاى هلال احمر اشكال ندارد .\r\n\r\n","description":"","footnote":"","page_name":" 634 ","page_number":634},
  {"content":"\r\n\r\nس 3 - بعضاً اتّفاق مىافتد كه مدّاحان در برخى مراسم ميلاد و جشنها حضّار را به كف زدن و سوت زدن به صورت مهيّج دعوت مىنمايند نظر حضرتعالى راجع به شركت امدادگران در مراسم فوق جهت پوشش امدادى مراسم چگونه است ؟\r\nج 3 - به نظر ما كف زدن مطلقاً حرام است و اگر شركت در چنين جلساتى موجب تقويت حرام مىشود ، جايز نيست .\r\nس 4 - با توجّه به عدم وجود نيروى متخصّص براى آموزش مباحث امدادى از قبيل :\r\nچادر زنى ، آتش نشانى و . . . . ويژه خواهران ، حضور مربّيان برادر چه حكمى دارد ؟\r\nج 4 - با رعايت اصول حجاب و عفاف اشكال ندارد .\r\n\r\n","description":"","footnote":"","page_name":" 635 ","page_number":635},
  {"content":"\r\n\r\n\r\nمسائل شهريه\r\n\r\nگرفتن شهريه\r\nس 1 - آيا جايز است با شهريه امام عصر ( عج ) جهت ديدن فيلم به سينما رفت ؟\r\nج 1 - احتياط آن است كه سهم امام ( ع ) در اين گونه موارد مصرف نگردد مگر آنكه موجب ترويج و تبيين شعائر الهى و احكام اسلامى گردد .\r\nس 2 - اخذ شهريه براى طلّابى كه تمام درسهاى خارج را از نوار استفاده مىكنند چگونه است ؟\r\nج 2 - به نظر ما درس خواندن فقط از روى نوار محلّ اشكال است و شهريه گرفتن آن هم اشكال دارد .\r\nس 3 - براى طلّابى كه قصد ملبّس شدن به لباس مقدّس روحانيت را ندارند يا كسانى كه براى فرار از سربازى به حوزه مىروند آيا استفاده از شهريه و امكانات حوزه جايز مىباشد ؟\r\nج 3 - بستگى به نظر شهريه دهنده دارد .\r\nس 4 - گرفتن شهريه براى طلّابى كه در كارهاى فرهنگى مشغول و درس و بحث حوزوى ندارند و از نظر مادّى هم تأمين نمىشوند چه صورت دارد ؟\r\nج 4 - البته در بسيارى از موارد بستگى به نظر علماء و مراجع شهريه دهنده دارد ولى در صورتى كه از نظر مادّى تأمين مىشود ، نبايد شهريه بگيرد و اگر تأمين نمىگردد و كارهاى طلبگى انجام مىدهد گرفتن شهريه اشكال ندارد .\r\n\r\nلباس روحانيت\r\nس 1 - اگر كسى سواد حوزويش كم باشد و دروس حوزوى را به صورت مستمع آزاد مىخواند و ملبّس به لباس مقدّس روحانيت شود آيا اشكال دارد ؟\r\nج 1 - اگر بتواند شئون لباس روحانيت را حفظ نمايد و هر چه را كه از او سئوال\r\n\r\n","description":"","footnote":"","page_name":" 636 ","page_number":636},
  {"content":"\r\n\r\nنمايند در صورتى كه نمىداند ، بگويد نمىدانم ، لباس پوشيدن اشكال ندارد .\r\n\r\nحقّ الوعظ\r\nس 1 - هيئت امناى مساجد و حسينيه در دهه اوّل محرّم و ماه مبارك رمضان به قصد و نيّت حقّ الوعظ از مردم پول جمع آورى مىنمايند و مردم نيز به همين نيّت وجوهى به عنوان حقّ تبليغ روحانى در اختيار آنها قرار مىدهند هيئت امناء وجه جمع آورى شده را مبلغ كمى به سخنران مىدهند و باقيمانده وجه را جهت خريد قند و چاى و برنج و روغن آن حسينيه و مسجد مصرف مىنمايند آيا وجوهى كه به نيّت حقّ تبليغ جمع آورى شده مىتوانند در جاى ديگر مورد نياز مسجد و حسينيه مصرف نمايند يا خير ؟\r\nج 1 - آنچه كه به عنوان حقّ الوعظ و جهت روحانى از مردم جمع‌آورى مىشود ، نمىتوان در موارد ديگرى كه مثال زده شده مصرف نمود مگر آنكه در هنگام جمع آورى ، دهندگان وجه را از اين موضوع كه در مواردى غير از حقّ الوعظ مصرف مىشود مطّلع سازند تا در هنگام پرداخت با اين نيّت پرداخت كنند و الّا فقط در همان مورد كه جمع آورى شده مىتوان مصرف كرد مگر آنكه با اجازه آن روحانى كه براى او جمع آورى شده در موارد مذكوره مصرف شود .\r\n\r\n","description":"","footnote":"","page_name":" 637 ","page_number":637},
  {"content":"\r\n\r\n\r\nمسائل دعا\r\n\r\nدعاها\r\nس 1 - خواندن زيارت جامعه كبيره در حرم حضرات معصومين يا در غير آنجا ( مثلًا در مسجد يا در منزل يا در حرم امامزادگان ) به قصد ورود يا رجاء چه حكمى دارد ؟\r\nج 1 - زيارت جامعه را در هر مكان و خطاب به ائمه معصومين ( ع ) به قصد رجاء بخوانيد .\r\nس 2 - انتساب زيارت معروف به « زيارت ناحيه مقدّسه » به امام زمان ( عج ) چقدر صحّت دارد ؟\r\nج 2 - مقرون به صحّت است و در روايات متعدّده وارد شده .\r\nس 3 - آيا خواندن ادعيه زير در زمانهاى زير به قصد ورود يا رجاء مستحبّ است ؟\r\nالف - دعاى كميل در شب جمعه و شب نيمه ماه شعبان\r\nب - دعاى توسّل در شب چهارشنبه\r\nج - دعاى ندبه در روز جمعه و در اعياد مبارك فطر ، قربان و غدير خم\r\nد - دعاى سمات در عصر روز جمعه\r\nه - دعاى عرفات در عصر روز عرفه\r\nى - دعاى جوشن كبير و صغير در شب نوزدهم ، بيست و يكم و بيست و سوّم ماه مبارك رمضان\r\nج 3 - به قصد ورود آمده كه آورده شود البته دعاى توسّل اختصاص به شب معيّنى ندارد و لذا هر زمان كه خوانده شود به قصد ورود انجام مىگيرد .\r\nس 4 - در دعاى معروف آمده « و السرّ المستودع فيها » حال مرجع ضمير فيها چيست ؟\r\nج 4 - حضرت زهرا ( س ) مرجع ضمير است .\r\n\r\n","description":"","footnote":"","page_name":" 638 ","page_number":638},
  {"content":"\r\n\r\n\r\nكرامات\r\nس 1 - سالهاست كه موضوع كرامات و كارهاى خارق العاده امامزادگان گرامى و علماى گرام و سادات معظّم نقل مجالس عوام و خواصّ است و عدّه زيادى از مردم به آن سخت معقتدند امّا عدّه كمى هم هستند كه متأسفانه به اين مسائل اعتقاد ندارند لطفاً حكم مسئله را بيان فرمائيد ؟\r\nج 1 - كرامات امامزادگان و علماء قطعاً انجام شده و در بسيارى موارد شاهد اين گونه كرامات هستيم و لذا نبايد اين كرامات نفى گردد گرچه ممكن است همه كرامات نقل شده صحيح نباشد .\r\nس 2 - آيا معجزه فعل خداست يا فعل امام ؟\r\nج 2 - فعل امام است ولى با اذن خدا .\r\nس 3 - احتراماً همانگونه كه مستحضريد در زرآباد قزوين درختى وجود دارد كه هر سال در روز عاشوراى حسينى از آن درخت خون جارى مىشود با عنايت به اينكه تاكنون در خصوص اين درخت مطالب مختلفى شنيده شده است خواهشمند است در رابطه با عدم حقيقت يا حقيقت وجودى اين درخت و در صورت صحّت و واقعيت موضوع در رابطه با پاك يا نجس بودن اين خون نظر مبارك را مرقوم فرمائيد ؟\r\nج 3 - اين گونه كرامات از خاندان عصمت و طهارت ( ع ) بسيار ديده شده و در روايات متعدّدى به اين مسئله تصريح دارد كه در هنگام شهادت حضرت اميرالمؤمنين ( ع ) از زير سنگ خون جارى شد و يا آسمان و زمين در هنگام شهادت امام حسين ( ع ) خون گريست و لذا اين گونه مسائل هيچ استبعادى ندارد و اين درخت فوق الذكر را بسيارى از علماء از نزديك مشاهده نموده و شهادت به وجود خونبارى اين درخت در روز عاشورا داده‌اند كه مورد وثوق و قبول و اطمينان است و خونى كه از آن جارى مىشود پاك و بعضى از اجلّه ذكر كرده‌اند كه بسيار معطّر هم مىباشد .\r\n\r\nاهل بيت ( ع )\r\nس 1 - دليل قيام امام حسين ( ع ) از نظر شما چيست ؟\r\n\r\n","description":"","footnote":"","page_name":" 639 ","page_number":639},
  {"content":"\r\n\r\nج 1 - دليل قيام امام حسين ( ع ) توسط خود آن حضرت بيان شده كه مبارزه با ظلم و فساد و اجراى امر به معروف و نهى از منكر و اصلاح امّت جدّش پيغمبر اكرم ( ص ) است .\r\nس 2 - آيا اعتقاد به موضوعى به عنوان دليل سيدالشهداء ( ع ) براى قيام ، امرى تقليدى است يا مىتوان به شنيده‌ها اكتفاء نمود و يا آنچه را كه عقلائىتر تشخيص داديم دليل قيام بدانيم ؟\r\nج 2 - با توجّه به جواب و سئوال فوق مشخص مىشود كه دليل قيام امام حسين ( ع ) از جمله چيزهايى است كه شهادت تاريخ و قرائن عقليه بر آن دلالت مىكند زيرا قيام شخص در برابر ظلم امرى عقلانى است .\r\nس 3 - آيا امام هرگاه اراده نمايد علم برايش حاصل مىشود و به جزئيات زمان و مكان و فوت خود آگاه است و ثبوت اين مسئله كلامى مىباشد يا روائى ؟\r\nج 3 - هر گاه اراده كند آگاه است و ثبوت آن هم ، هم كلامى است و هم روائى .\r\nس 4 - آيا احاديثى كه لعن به ظالمين و غاصبين در حقّ ائمه ( ع ) را داراى ثوابى بيش از ذكر صلوات بيان نموده‌اند در نظر حضرتعالى صحّت دارند ؟\r\nج 4 - در بعضى موارد ، قضيه به همين صورت است .\r\nس 5 - در مورد پرسش قبلى سبّ ظالمين و غاصبين در حقّ ائمه ( ع ) با رعايت ضوابط تقيّه چه حكمى دارد ؟\r\nج 5 - در هر كجا كه بايد تقيّه كرد ، سبّ ظالمين در آن موارد جايز نيست .\r\nس 6 - در روايتى آمده كه اهل بيت پيامبر ( ص ) روز اربعين از شام به طرف مدينه حركت كرد ولى ورود اهل بيت به كربلا در روز اربعين را علمائى مانند علامّه مجلسى در زادالمعاد ، فاضل بيرجندى در وقايع العشور محدث قمّى در منتهى الامال و دكتر آيتى در بررسى تاريخ عاشورا ردّ فرموده‌اند نظر حضرتعالى در اين باره چيست ؟\r\nج 6 - به نظر ما استبعادى ندارد كه در اربعين اوّل اهل بيت به كربلا رسيده باشند .\r\nس 7 - لعن و ناسزا گفتن به فرزندان ائمه مانند جعفر كذّاب و يا به همسر پيامبر مانند عايشه چه صورت دارد ؟\r\n\r\n","description":"","footnote":"","page_name":" 640 ","page_number":640},
  {"content":"\r\n\r\nج 7 - لعن و ناسزا به فرزندان ائمه ( ع ) جايز نيست .\r\nس 8 - دلائل عصمت حضرت زهرا ( س ) چيست ؟\r\nج 8 - آيه تطهير و بسيارى از ادّله ديگر كه براى استفاده مىتوانيد به كتاب زهراى اطهر ( س ) مرحوم علامّه امينى ( ره ) مراجعه فرمائيد .\r\nس 9 - آيا در قرآن آيه‌اى براى اثبات امامت حضرت على ( ع ) و فرزندان على ( ع ) داريم يا خير ؟\r\nج 9 - آيات دالّ بر اثبات امامت بعضى تصريح دارد مثل آيه انما وليكم الله و رسوله . . . . ( سوره مائده آيه 55 ) و بعضى هم به اين شكل صراحت ندارد .\r\nس 10 - شرايط ظهور امام زمان ( عج ) چيست ؟\r\nج 10 - شرايط ظهور بر دو قسم است : يك قسم مربوط به حضرت حقّ تعالى است كه به حسب مفاد بعضى از اخبار هرگاه كه مشيّت حضرت حقّ به ظهور امام تعلّق گرفت ، شمشير ذوالفقار به قدرت الهى به سخن مىآيد و حضرت را دستور به قيام مىدهد و اينكه در چه هنگام اين واقعه عظيم اتّفاق مىافتد كسى نمىداند جز ذات بارى تعالى - نوعى ديگر مربوط به ملّت است كه بايد زمينه ظهور از نظر تقوى و تهذيب نفس و تزكيه اعمال و افعال فراهم گردد تا با آمدن آن بزرگوار همه تحت فرمان صاحب الامر بوده و در انتظار صدور فرمان باشيم .\r\nس 11 - چگونه براى ظهور آن حضرت آمادگى پيدا كنيم ؟\r\nج 11 - پاسخ اين سئوال از قسمت دوّم جواب بالا روشن مىشود .\r\nس 12 - از لحاظ وضعيت جهان و جهانيان ( چه از نظر اقتصادى و مادّى و چه از نظر معنوى و حكومتى و . . . ) چه فرقى بين قبل از ظهور امام زمان ( عج ) و بعد از ظهور ايشان وجود دارد ؟\r\nج 12 - فرق فاحشى بين زمان قبل از ظهور و بعد از آن وجود دارد چه از نظر علمى كه در روايت است كه علم 28 جزء است كه تا هنگام ظهور دو جزء آن براى مردم كشف مىشود و 26 قسم آن در زمان حضرت رشد پيدا مىكند و چه از نظر اقتصادى كه در حدّ اعتدال در سراسر جهان و بين تمامى طبقات بشر بوجود\r\n\r\n","description":"","footnote":"","page_name":" 641 ","page_number":641},
  {"content":"\r\n\r\nخواهد آمد بگونه‌اى كه همه نسبت به هم مهربان و زندگانى در بين مردم بدون هيچ اجحاف و زورگوئى تحقّق مىيابد زيرا تمامى حركات مردم برخواسته از رشد فكرى ، علمى و تعقّلى مىباشد و عدل و داد در سراسر عالم حكم فرماست البته زير نظر حاكم مطلق ، مجسمه عدل و داد ، حضرت حجّت ( عج ) كه نه قلم ، قدرت نوشتن و نه زبان ، توان توصيف و نه عقل مىتواند آن وضع را درك كند انتظار داريم تا حضرتش ظهور و لياقت درك محضرش را خدا به ما مرحمت فرمايد .\r\nس 13 - چگونه مىتوان ديگران را نسبت به امام زمان ( عج ) و ظهور ايشان آگاه كرد ؟\r\nج 13 - بوسيله توجّه دادن به روايات و انجام اعمال منتظر واقعى ، مىتوان در اين خصوص رسالت واقعى را انجام داد .\r\nس 14 - با توجّه به ظلم و ستم و فساد و تباهى كه هر روز در جهان بيشتر و بيشتر مىشود و همينطور با توجّه به رشد فكرى جهانيان نسبت به اسلام واقعى و با به وقوع پيوستن اكثر علامات غير حتميه كه در مورد ظهور امام زمان ( عج ) آمده است آيا احتمال ظهور امام در عصر كنونى مىرود يا خير ؟\r\nج 14 - البته مستحضريد كه بر حسب دستورات ائمه ( ع ) كه برخواسته و نشأت يافته از منبع وحى است ما موظّفيم در هر عصر و زمان منتظر ظهور حضرت باشيم و احتمال و اميد فرج را داشته باشيم زيرا اين اميد و انتظار است كه دلها را شاد و اعمال ما را جهت و جامعه را حيات مىبخشد .\r\n\r\nفرق ضالّه\r\nس 1 - نظر مبارك را در مورد صوفيه بيان فرمائيد ؟\r\nج 1 - بعضى از فرق صوفيه مسائلى دارند كه به اثبات رسيده ، فرقه‌هاى خطرناكى هستند ولى بعضى فرق ديگر هم كه اين گونه مسائل را ندارند ، همين مقدار كه در مقابل عموم مردم مسلمان برنامه‌هايى خارج از برنامه‌هاى عادى مسلمانان مانند خانقاه و برنامه‌هاى آن دارند ، مورد تائيد نيستند و به جوانان و مردم متدّين و مؤمن توصيه مىگردد كه با اين فرقه‌ها همكارى ننمايند كه چه بسا موجب پشيمانى در دنيا و آخرت خواهد بود .\r\n\r\n","description":"","footnote":"","page_name":" 642 ","page_number":642},
  {"content":"\r\n\r\nس 2 - اگر فردى بهائى بميرد و براى او در مسجد مسلمانها ختم بگيرند و براى او طلب عفو و بخشش كنند و برايش قرآن بخوانند حكمش چيست ؟\r\nج 2 - اگر در حالى كه معتقد به اعتقادات بهائيت است و بميرد ، مسلمانان نبايد براى آنها در مساجد مجلس ختم برگزار نمايند و طلب عفو و بخشش هم براى آنها نگردد .\r\nس 3 - لطفاً نظر خود را در مورد مكتب شيخيه بيان و بفرمائيد ازدواج با آنان چگونه است ؟\r\nج 3 - كتب اين فرقه مورد تائيد نيست و اشكالات مختلفى به اصل مكتب و فرقه آنها وارد است و از ازدواج با آنها خوددارى گردد .\r\n\r\nاستخاره\r\nس 1 - آيا استخاره با قرآن يا تسبيح يا انواع ديگر آن صحيح مىباشد و در صورت صحّت ، كداميك بر ديگرى اولى مىباشد ؟\r\nج 1 - استخاره انواع مختلف دارد مثل استخاره ذات الرقاع با تسبيح و يا استخاره با قرآن و همه صور آن صحيح است كه مىتوانيد به كتاب شريف مفاتيح الجنان مراجعه نمائيد .\r\nس 2 - آيا حضرات معصومين ( ع ) براى خود يا ديگران استخاره نموده‌اند يا خير و اگر خير چرا ؟\r\nج 2 - براى خود استخاره كرده‌اند كه در كتب روايتى موجود است .\r\nس 3 - اگر كسى كثيرالاستخاره مىباشد آيا عمل او به استخاره‌ها صحيح است ؟\r\nج 3 - مورد استخاره در جايى است كه انسان بعد از مشورت و تفكّر و تعقّل در كارها باز مردّد مىشود كه در آن مورد بايد استخاره نمايد .\r\nس 4 - چرا اگر جواب استخاره بد شود حتماً بايد آن عمل را ترك نمود ولى اگر خوب باشد انسان مىتواند به آن استخاره عمل نكند ؟\r\nج 4 - سزوار است كه مطابق استخاره عمل شود چه خوب و چه بد آيد ولى معمولًا استخاره‌ها با اين نيّت انجام مىشود كه اگر خوب آمد بتوانيم عمل كنيم و چون با\r\n\r\n","description":"","footnote":"","page_name":" 643 ","page_number":643},
  {"content":"\r\n\r\nاين نيّت انجام مىشود پس ترك آن هم مانعى ندارد .\r\nس 5 - آيا عمل به استخاره ( با شرايط صحيح آن ) واجب است ؟\r\nج 5 - عمل به آن وجوب ندارد ولى سزاوار است كه عمل شود .\r\nس 6 - فرق استخاره و قرعه‌اى كه همراه با طلب خيرخواهى نمودن از خداوند است چيست ؟\r\nج 6 - خيلى تفاوتى ندارند .\r\nس 7 - آيا تكرار استخاره در موضوعى صحيح است ، يعنى استخاره بد بيايد و انسان دوباره استخاره نمايد و يا به عكس ؟\r\nج 7 - تكرار استخاره صحيح نيست مگر آنكه زمانى بگذرد و در حقيقت شرايط زمانى آن متفاوت شود .\r\nس 8 - استخاره يك فرد براى ديگرى صحيح است يا خير ، چرا ؟\r\nج 8 - به نظر مىرسد اشكالى نداشته باشد در صورتى كه با اجازه او باشد .\r\nس 9 - استخاره در مورد واجب و مستحبّ و مباح و مكروه و حرام چه صورتى دارد ؟\r\nج 9 - استخاره در مورد حرام ، صحيح نيست و در مورد واجب هم اگر در اصل فعل و ترك خواسته باشد استخاره كند ، صحيح نيست .\r\nس 10 - آيا اگر فاعل استخاره شخصى سيّد باشد اولى بر عام است يا خير چرا ؟\r\nج 10 - به نظر نمىرسد از اين جهت تفاوتى داشته باشد .\r\nس 11 - اكثر مردم عوام هستند ، آيا مطرح نمودن استخاره از طرف دين مبين اسلام ، زمينه‌اى براى جلوگيرى از فكر و عقل در بين مردم نمىشود ، چرا ؟\r\nج 11 - خير زيرا همانطور كه ذكر شد استخاره بعد از مشورت و تعقّل و تفكّر انجام مىشود يعنى چنانچه بعد از استشاره و تفكّر و تعقّل به جايى نرسيد آن وقت نوبت به استخاره مىرسد .\r\nس 12 - براى اينكه انسان به استخاره‌اى كه نموده عمل نكند بايد چه كارى انجام دهد تا مورد غضب خداوند واقع نشود ؟\r\n\r\n","description":"","footnote":"","page_name":" 644 ","page_number":644},
  {"content":"\r\n\r\nج 12 - در هنگام نيّت عزم انجام و يا فعل آن را نكند يعنى اينكه بعد از انجام استخاره اگر بخواهد ، بتواند خلاف آن را انجام دهد .\r\nس 13 - استخاره نمودن زنان چه صورتى دارد ، چه فاعل استخاره و چه مفعول باشند ؟\r\nج 13 - اشكال ندارد .\r\nس 14 - استخاره براى ازدواج چه مقدار حجّت شرعى دارد و انسان بايد با چه نيّتى براى ازدواج استخاره نمايد ؟\r\nج 14 - البته تذكّر داده شد كه استخاره بعد از مراحل ديگرى است خصوصاً در مورد ازدواج كه احتياج به تحقيق و بررسى درباره فرد مورد نظر نيز دارد و اگر بعد از اين هم ترديد وجود داشت ، با اين نيّت كه آيا با فرد مورد نظر ازدواج نمودن صلاح است ، استخاره شود .\r\nس 15 - اگر استخاره خوب بيايد و بعداً انسان در مورد آن سختى و مشكلات و ضرر ببيند مىگويند خِير و صلاح شما در همان بوده ، خب در اين صورت استخاره چه معنا دارد ، چون در حالت عادى نيز هر امرى براى انسان مؤمن واقع مىشود خِير و صلاح او مىباشد ؟\r\nج 15 - در روايت داريم كه فرموده‌اند اگر انسان در كارى مردّد شود و با نيّت خِير از خداوند طلب خِير نمايد خداوند آنچه خِير و صلاح شخص است مقدّر مىفرمايد ولى خيلى معلوم نيست كه در حالت عادى هر امرى براى انسان مؤمن پيش بيايد همان خِير است .\r\nس 16 - كسانى كه مىگويند « مطالب قرآن بسيار عميق است و به سادگى فهميده نمىشود » پس با اين توضيح چگونه مىشود خوبى و بدى حاجتى را از قرآن به سادگى متوجّه شد ؟\r\nج 16 - به عمق قرآن نمىتوان پى برد ولى به مقدار استفاده استخاره مىتوان از آيات مطلب فهميد .\r\nس 17 - كسانى كه مرتباً براى همه كارهاى خود ، اعم از كوچك و بزرگ ( مثل چاى خوردن ) استخاره مىكنند چه حكمى دارد ؟\r\nج 17 - نبايد استخاره را بازيچه قرار داد .\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nس 18 - در مورد استخاره با قرآن مىگويند بايد قرآنِ كامل باشد ، خب قرآن كامل در قطعها و اندازه‌هاى مختلف موجود است قرآنى كه تنها 5 صفحه دارد و قرآنى كه 600 صفحه دارد در آن يكى هر بار كه قرآن را براى استخاره باز مىكنيم يكى از 5 آيه ابتداى صفحه نمايان مىشود و در ديگرى يكى از 600 آيه ابتداى صفحه نمايان مىشود استخاره با كدام يك صحيح است و ملاك آن چيست ؟ و با فرض مطالبى كه گذشت چرا با قرآن ناقص نمىتوان استخاره نمود ؟\r\nج 18 - بايد قرآن كامل باشد تا احتمال صحّت آن بيشتر باشد و در قرآن پنج صفحه‌اى نيز اشكال ندارد ولى احتمال صحّت آن به همان مقدار كم مىشود .\r\nس 19 - كسى كه خيلى دقيق به معانى قرآن واقف نيست اگر استخاره براى مردم نمايد چه حكمى دارد ؟\r\nج 19 - به مقدارى كه بتواند از قرآن جهت استخاره استفاده كند ، كفايت مىكند .\r\nس 20 - نظر كلّى حضرتعالى راجع به استخاره چيست و براى اطّلاع بيشتر به چه منابعى بايد رجوع نمائيم ؟\r\nج 20 - استخاره طلب خِير نمودن از خداوند است و به حدّ متعارف و بعد از مشورت و تفكّر و تعقّل هم اشكالى ندارد و چه بسا در بسيارى از موارد بسيار مناسب خواهد بود .\r\nكتاب الاستخاره من القرآن المجيد و الفرقان الحميد از مرحوم كلباسى اصفهانى .\r\n\r\nمتفرّقات اعتقادى\r\nس 1 - در قرآن قابض الارواح سه نفر معرّفى شده‌اند اوّل : خدا دوّم : ملك الموت و سوّم : عدّه‌اى از ملائكه ، حال در قرآن آمده كه « اللّه الذى يتوفاكم » حال بفرمائيد كه خداوند جان انسانهاى بد را مىگيرد يا انسانهاى خوب ؟\r\nج 1 - در مورد افراد بد ، ملائكه جان را مىگيرند الذين يتوفاكم الملائكه ظالمى انفسهم .\r\nس 2 - بفرمائيد شب قدر و جمعه و شبهاى اعياد و وفيات و عيد قربان و عيد فطر و شب عاشورا و امثال آن از كى آغاز و تا كى ادامه دارد ؟\r\n\r\n","description":"","footnote":"","page_name":" 646 ","page_number":646},
  {"content":"\r\n\r\nج 2 - از نظر شرعى مقدار آن از اوّل مغرب تا اذان صبح شبهاى مورد نظر مانند شب قدر و يا شب جمعه است مثلًا روز پنجشنبه هنگامى كه اذان مغرب گفته مىشود شب جمعه آغاز مىشود و تا اذان صبح ادامه دارد و مثلًا شب قدر از اذان مغرب روز بيست و دوّم ماه رمضان آغاز و تا اذان صبح روز بيست و سوّم ادامه دارد و روز بيست و سوّم تا اذان مغرب شب بيست و چهارّم مىباشد و لازم به ذكر است كه اذان ، موضوعيّت ندارد بلكه دخول مغرب و يا طلوع خورشيد منظور است .\r\nس 3 - كيفيت قبض روح حيوانات از نظر روايات به چه صورت ذكر شده ؟\r\nج 3 - به تصريح و بالخصوص در اين زمينه چيزى ديده نشده است .\r\nس 4 - اينكه در السنه معروف است كه انسان اشرف مخلوقات است آيا حديثى موجود هست يا خير ؟\r\nج 4 - از روايات و آيات قرآن بطور وضوح مىشود اين استفاده را كرد .\r\nس 5 - آيا عكس در حال جوانى پيامبر كه در دست مردم است صحّت دارد يا خير ؟\r\nج 5 - نسبت آن به پيامبر ( ص ) ثابت نيست ولى نبايد بى احترامى هم به عكس مذكور گردد .\r\nس 6 - از نظر فقهى در حال حاضر مفهوماً منافق به چه كسى گفته مىشود ؟\r\nج 6 - منافق كسى است كه مبانى اعتقادى او با عملكردش متفاوت است و اعتقادى ندارد ولى خود را مؤمن وانمود مىكند .\r\n\r\n","description":"","footnote":"","page_name":" 647 ","page_number":647},
  {"content":"\r\n\r\n\r\nمسائل متفرقه\r\n\r\nعيد الزهراء\r\nس 1 - عيدالزهراء چه روزى است و آيا كف زدن و شادى كردن در اين روز وارد شده است ؟\r\nج 1 - روز نهم ربيع الاوّل است و شادى كردن نيكوست .\r\nس 2 - آيا روز نهم ربيع الاوّل شرعاً عيد مىباشد و در صورت امكان دليل آن را بيان فرمائيد ؟\r\nج 2 - در بعضى از روايات عيد بودن اين روز وارد شده است .\r\n\r\nجشن در اعياد اهل بيت\r\nس 1 - آيا برپائى جشن با رعايت ضوابط شرعى در مواليد حضرات ائمه ( ع ) مبعث و عيد غدير جايز است ؟\r\nج 1 - با رعايت ضوابط شرعى و پرهيز از برنامه‌هاى لهو و لعب اشكال ندارد و بسيار نيكوست .\r\n\r\nحجيّت خواب\r\nس 1 - آيا خواب حجّت شرعى دارد خصوصاً خوابهايى كه در مورد ائمه اطهار ( ع ) ديده مىشود ؟\r\nج 1 - حجّت شرعى ندارد ولى خوابهايى كه در مورد ائمه ( ع ) ديده مىشود طورى نشود كه به آن بىاحترامى گردد .\r\n\r\n","description":"","footnote":"","page_name":" 648 ","page_number":648},
  {"content":"\r\n\r\n\r\nعيد نوروز و نظر اسلام\r\nس 1 - با توجّه به اينكه در اسلام فقط چهار عيد داريم ( فطر ، قربان ، غدير و جمعه ) آيا اسلام عيد نوروز را تائيد مىكند ؟\r\nج 1 - از روايات استفاده مىشود كه در نوروز وقايعى اتّفاق افتاده مثل مقارنت نوروز با غدير كه تعبير عيد به نوروز هيچ اشكالى ندارد و از نظر اسلام اين عيد مورد اشكال قرار نگرفته و به أنحاء مختلف هم تائيد شده است و لذا روزه آن روز مستحبّ مىباشد و دعاهائى نيز درباره آن روز از طريق ائمه ( ع ) وارد شده است .\r\nس 2 - آيا عيد داشتن نوروز بدعت در دين محسوب مىشود ؟\r\nج 2 - بدعت در دين نيست زيرا به دين نسبت داده نمىشود .\r\nس 3 - آيا گذاشتن سفره هفت سين جايز است و اگر پدر و مادر امر كنند كه كنار سفره مربوطه بنشينم آيا بر من واجب است كنار سفره بنشينم ؟\r\nج 3 - به نظر ما هفت سين مرسوم اعتبارى ندارد ولى در كنار سفره آن نشستن با ضوابط شرعى و دينى اشكال ندارد و اگر پدر امر كند واجب است عمل نمايد ولى بهتر است كه به هفت سين قرآنى كه حضرت على ( ع ) دستور داده‌اند عمل شود .\r\n\r\nسوزاندن ابليس در آتش و حال آنكه خود از آتش است\r\nس 1 - خداوند متعال ابليس را چگونه به آتش عذاب مىكند در حالى كه خود او از جنس آتش است ؟\r\nج 1 - بسيارى از اشياء از جنس همديگر هستند ولى از جنس خود صدمه مىبينند لذا هيچ مشكلى نيست كه ابليس با آتش عذاب شود مانند شيشه و سنگ و يا انسان و خشت گلى .\r\n\r\nرعايت بيت المال\r\nس 1 - برخى افراد از وسايل بيت المال بطورى استفاده مىكنند كه گويى اموال شخصى آنهاست بفرمائيد حكم استفاده از وسايل بيت المال چيست و آيا مسئول يك اداره حقّ دارد چنين اجازه‌اى به برخى پرسنل را بدهد يا خير ؟\r\n\r\n","description":"","footnote":"","page_name":" 649 ","page_number":649},
  {"content":"\r\n\r\nج 1 - وسائل متعلّق به بيت المال متعلّق به مردم است و حقّ استفاده شخصى در آن نيست مگر در حدّى كه قانون مجاز بداند .\r\n\r\nزمان ولوج روح\r\nس 1 - ولوج روح چه زمانى است ؟\r\nج 1 - بعد از گذشت 4 ماه و 10 روز غالباً روح در جنين دميده مىشود .\r\n\r\nاسامى روز جمعه\r\nس 1 - آيا روز جمعه اسامى ديگرى هم دارد ؟\r\nج 1 - اسامى ديگر مانند افضل الايّام ، عيد الامّه ، يوم العتق ، يوم المغفرة ، يوم المزيد و يوم الشاهد وارد شده است .\r\n\r\nدست دادن بعد از نماز\r\nس 1 - آيا دست دادن مأمومين با يكديگر بعد از نماز استحباب دارد ؟\r\nج 1 - دست دادن مؤمن به مؤمن ديگر پسنديده است ولى در خصوص بعد از نماز چيزى وارد نشده است .\r\n\r\nوجوب شركت در انتخابات\r\nس 1 - آيا شركت در انتخابات جمهورى اسلامى ايران جايز است ؟\r\nج 1 - بله و در بعضى از موارد لازم و واجب است .\r\n\r\nاهميّت در انتخاب اشخاص مؤمن\r\nس 1 - رأى دادن به نمايندگانى كه براى دفاع از اصول و معيارهاى اخلاقى و ارزشى جامعه بر نمىخيزند و متأسفانه در برخى از موارد به منافع شخصى و گروهى خود مىانديشند چه صورت دارد ؟\r\n\r\n","description":"","footnote":"","page_name":" 650 ","page_number":650},
  {"content":"\r\n\r\nج 1 - به اين گونه افراد كه نظرشان منافع شخصى و گروهى است و براى اعتلاء ارزشهاى اسلامى همّت نمىگمارند و يا كمتر در صدد اعتلاى اصول و ارزشهاى اسلامى هستند ، نبايد رأى داد بلكه به افرادى رأى دهيد كه اهتمام فراوانى در راه اعتلاى كلمه حقّ و معيارهاى اخلاقى و ارزشى جامعه دارند .\r\n\r\nپوشيدن لباس سياه\r\nس 1 - پوشيدن لباس سياه براى فوت بستگان چه حكمى دارد ؟\r\nج 1 - در صورتى كه صدق تعظيم شعائر اسلامى نكند مكروه است .\r\n\r\nورزش\r\nس 1 - اتلاف وقت در حدّ بسيار در امور ورزش براى يك مسلمان چه حكمى دارد ؟\r\nج 1 - به حدّ لزوم اشكال ندارد ولى بيش از آن اجتناب گردد .\r\n\r\nسائر مسائل\r\nس 1 - در خيلى از شهرها و روستاها امامزاده‌هايى است كه بعضاً شجره‌نامه آنها معلوم نيست ، بفرمائيد : آيا رفتن به زيارت آنها و همچنين نسبت دادن آنها به امام معصوم جايز است يا خير ؟\r\nج 1 - رفتن به زيارت آنها اشكالى ندارد و نسبت دادن به ائمه ( ع ) بعنوان اين كه شايد فرزندشان باشد و لو مع‌الواسطه به صورت احتمال اشكالى ندارد .\r\nس 2 - آيا روزى دادن و موت و حيات و شفاء مريض و غيره از افعال محمّد و آل محمّد ( ص ) مىباشد يا خير ؟\r\nج 2 - حضرات ائمه ( ع ) واسطه در فيض هستند و به اذن الّله كارى را انجام مىدهند .\r\nس 3 - صحبت كردن در اثناء قرائت قرآن چه حكمى دارد ؟\r\nج 3 - كار خوبى نيست ، بلكه در قرآن دستور به سكوت و استماع داده شده است و هرگاه خواننده قرآن ، مىخواهد صحبت كند ، قرآن را ببندد كه بى حرمتى نشود .\r\n\r\n","description":"","footnote":"","page_name":" 651 ","page_number":651},
  {"content":"\r\n\r\nس 4 - آيا مىتوان با حفظ حجاب اسلامى از لباسهاى داراى رنگ شاد استفاده نمود ؟\r\nج 4 - اشكال ندارد .\r\nس 5 - تلاش در راه حفظ فرهنگى ملّى و اغناى آن چون آداب و رسوم ، زنان و لباس اعياد چه صورت دارد ؟\r\nج 5 - تلاش در راه حفظ فرهنگ ملّى كه مغاير با اصول اسلامى نباشد اشكال ندارد اگرچه بهتر است سعى شود كه فرهنگ اسلامى ترويج شود .\r\nس 6 - همانطورى كه مستحضريد ، يكى از سنّتهاى ملّى ملّت ايران برپائى عيد نوروز است كه پيرايه‌هائى نيز براى آن قرار داده شده كه از جمله چهارشنبه سورى و سيزده به در است كه در طول سالهاى اخير برپائى اين مراسم علاوه بر بجا گذاشتن تلفات و خسارات جانى و مالى ، موجب هتك حرمت مسائل شرعى شده و به ويژه در روز سيزده به در در صحراها و بيابانها ، برخى علاوه بر اختلاط محرم و نامحرم به رقص و پايكوبى و انجام برخى محرّمات ديگر مىپردازند ، از آنجائى كه متأسفانه روز به روز اين گونه سنّتها در حال رواج است خواهشمند است نظر مبارك را بيان فرمائيد ؟\r\nج 6 - نوروز يكى از اعيادى است كه فى الجمله مورد تائيد در روايات ائمه معصومين ( ع ) مىباشد و كارهائى كه در اين ايّام انجام مىشود مثل صله‌رحم و ديد و بازديد ، بسيار پسنديده است ولى چهارشنبه سورى و سيزده به در ، يكى از سنّتهاى غلط است و حتّى از نظر عقلى هم هيچ جايگاهى ندارد و لذا شايسته است مؤمنين از برپائى اين گونه مجالس مثل چهارشنبه سورى و سيزده به در ، مخصوصاً اگر مشتمل بر محرّمات باشد ، حذر نمايند .\r\nس 7 - ملاك اصلى اسراف و تجّمل گرايى چيست ؟\r\nج 7 - هر چيزى كه از حدّش تجاوز كند ، اسراف است خصوصاً در خوردنيها و آشاميدنيها كه در آيه نيز بدان اشاره شده است ، ولى تجّمل گرايى غير از اسراف است و ممكن است با هم نيز جمع شوند و تجمّل‌گرايى استفاده نمودن از ابزار و آلات آرايشى و لوكسى است كه خارج از شأن و زندگى انسان باشد .\r\nس 8 - اگر در راديو و تلويزيون ، توسط گوينده‌اى مسأله‌اى بيان شود از نظر شرع چه مقدار مىتوان به آن اطمينان داشت و عمل كرد ؟\r\nج 8 - شخصى كه در راديو يا تلويزيون مسئله مىگويد در صورتى مىتوان حرف\r\n\r\n","description":"","footnote":"","page_name":" 652 ","page_number":652},
  {"content":"\r\n\r\nاو را قبول نمود كه او را از نظر علم و تقوى بشناسد ، و الّا اعتماد به گفته او مشكل است .\r\nس 9 - آيا رجعت يكى از ضروريّات دين است كه منكر او مرتدّ شود ؟\r\nج 9 - ارتداد با انكار ضرورت در دين محقّق مىشود و رجعت از ضروريّات مذهب است مگر انكارش با اعتقاد به ضرورى بودن آن در دين باشد كه برگشت به انكار نبوّت كند ، كه در اين صورت هم مرتدّ مىشود .\r\nس 10 - تقيّه كردن در چه مواردى جايز است ؟\r\nج 10 - هر جا كه تشخيص دهد اگر عمل بر خلاف آنچه را كه مخالف انجام مىدهد ، صورت بگيرد ، موجب ضرر به نفس يا عِرض يا مال معتنى به باشد و راه چاره‌اى بجز هماهنگى با آنان نداشته باشد ، تقيه جايز است .\r\nس 11 - آيا استمداد از حضرات انبياء و ائمه معصومين ( ع ) بطور مستقيم امكان دارد ؟\r\nج 11 - خداوند تبارك و تعالى انبياء و ائمه را واسطه در فيض قرار داده پس مىتوان آنها را واسطه بين خود و خانه خدا قرار دهيم و حاجت خود را از خدا بخواهيم .\r\n\r\n","description":"","footnote":"","page_name":" 653 ","page_number":653},
  {"content":"\r\n . \r\n","description":"","footnote":"","page_name":" 654 ","page_number":654},
  {"content":"\r\n . \r\n","description":"","footnote":"","page_name":" 655 ","page_number":655},
  {"content":"\r\n . \r\n\r\n","description":"","footnote":"","page_name":" 656 ","page_number":656}
  ]