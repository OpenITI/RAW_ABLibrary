[
  {"content":"\r\n\r\nالفقه الاسلامى\r\nاحكام خانواده وآداب ازدواج\r\nآيت الله العظمى حاج سيد محمد تقى مدرسى\r\nمترجم : حميدرضا آژير\r\nچاپ پنجم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nmudarrisi muhammad taqi\r\nالفقه الاسلامى : احكام خانواره وآداب ازدواج / محمدتقى مدرسى ؛ مترجم حميدرضا آژير - قم : محبان الحسين عليه السلام 1379 .\r\n278 ص\r\n5 - 64 - 5648 - 964 : isbn\r\nفهرستنويسى براساس اطلاعات فيپا .\r\nعنوان اصلى : احكام الزواج وفقه الاسرة\r\nكتابنامه به صورت زيرنويس .\r\n1 . زناشويى ( فقه ) . 2 . زناشويى ( اسلام ) . الف . آژير ، حميدرضا ، 1337 ، مترجم . ب . عنوان . ج . عنوان : احكام خانواره وآداب ازدواج .\r\n3041 الف 4 م / 189 bp\r\n36 / 297\r\n1379 كتابخانه ملى ايران\r\n24961 - 78 م\r\nانتشارات محبان الحسين ( ع )\r\nاحكام خانواده و آداب ازدواج\r\nآية الله العظمى سيد محمدتقي مدرسي\r\nناشر : انتشارات محبان الحسين عليه السلام\r\nچاپ پنجم : تابستان 1388 - 3000 نسخه\r\nقيمت : 20000 ريال\r\nآدرس : قم - خيابان انقلاب - كوچهء 47 - پلاك 5\r\nدفتر پخش : تهران - خيابان ناصر خسرو - كوچهء حاج نايب\r\nتلفن : 33907181 - 021\r\nشابك : 5 - 64 - 5648 - 964\r\n5 - 64 - 5648 - 964 : isbn\r\nليتوگرافى : نينوا - قم 7833432\r\nچاپخانه : پاسدار اسلام - قم 7776464\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nسخن ناشر\r\nبرادر و خواهر گرامى\r\nيكى از عوامل نيك‌بختى ، ژرف‌انديشى در دين است ، اگر در آيات قرآن به ويژه سوره نور دقت كنيم ، درمى يابيم كه دين مبين اسلام براى تجليل از خانواده و حفظ حرمت آن در برابر زيانها ، دستورات ويژه‌اى دارد . مثلًا در باره مردى كه به همسر خود نسبت ناروا دهد ، احكام لعان را بر او فرض گردانيده است .\r\nهمچنين زنان مؤمن رااز اينكه زينت خويش را در مقابل ديدگان نامحرمان هويدا سازد نكوهش مىنمايد . بدين ترتيب فقيه عاليقدر حضرت آيت الله العظمى مدرسى ( دام عزه ) با بررسى بينشهاى قرآنى و احكام شريعت در باره ساختار كانون خانواده ، به تفصيل سخن گفته است .\r\nكتاب ( احكام خانواده و آداب ازدواج ) كه براى اولين بار در سال 1380 چاپ گرديد با استقبال ويژه‌اى مواجه شد .\r\nانتشارات محبان الحسين عليه السلام خدا را شاكر است كه توفيق چاپ\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nپنچم اين كتاب را در بهار 1386 پيدا نموده تا بتواند گامى در جهت تحكيم پايه‌هاى خانواده در سايه احكام نورانى اسلام برداشته باشد .\r\nاز خداوند مىخواهيم ما را در راه ترويج فرهنگ غنى اسلام يارى فرمايد .\r\nو من الله التوفيق\r\nانتشارات محبان الحسين عليه السلام\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nپيش‌گفتار\r\nالحمد للَّه‌رب العالمين و صلى اللَّه على محمد وآله الميامين و بعد . .\r\nبرادر و خواهر با ايمان ، خدايى را سپاس مىگذارم كه به من وشما توفيق داد تا آموزشهاى اين دين حنيف وفقه احكام درخشان شريعت را بكاويم ، بويژه در نزديكترين مسائل زندگى شخصى خود يعنى ازدواج . آيا هدف از ازدواج ساختن خانه صلح ، آرامش و تقوى نيست ؟ خانهء نور كه همان خانهء ايده‌آل اسلام است با آنچه كه در آن نهفته است از احكام الهى كه ما را از كارهاى پليد وزشت حفظ مىكند و از لغزش‌گاههاى هوس وشهوت باز مىدارد و ما را تا آنجا بالا مى برد كه پاكى است ، و با رحمت ما را در انجام مسؤليتهايمان در زندگى يارى مىرساند .\r\nبرادر و خواهر با ايمان ، از عوامل نيك بختى در دنيا ورستگارى در روز رستاخيز ، ژرف انديشى در دين ماست پيش از آنكه به هر كارى بپردازيم بويژه تأمل ودقت در احكام ازدواج وشالوده ريزى خانه والاى اسلامىاست ، بر اين جهت و از خداوند سبحان خواستم كه مرا در پژوهش اين بخش از فقه سرشار اسلامى كامياب گرداند ، وخداوند زمانى خواست مرا بر آورد كه توانستم به همراه گروهى از دانشمندان نزديك به دو سال ، مسائل مربوط به ازدواج را بر پايه ادله تفصيلى آن\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nبكاهم وخداوند توفيق آن را عنايت فرمود كه با يارى برخى از برادران به گونه‌اى فشرده اين پژوهش را بنگارم و ما در اين كار امور زير را پيوسته فراچشم خويش داشتيم :\r\nاول - بهره برى از آيات قرآن كريم كه در فهم حكمت قوانين الهى هدف احكام دينى ، بينشمان را فزونى مىدهد .\r\nدوم - پرتوگيرى از نور احاديثى كه احكام را با زبانى رسا ودريافتهاى ژرف وجدانى ، آشكار مى سازد .\r\nسوم - پرداختن به سنن وآداب در كنار واجبات ومحرمات .\r\nچهارم - رعايت فشردگى در بيان مسائلى كه رويداد آنها در اين روزگار اندك است .\r\nاز خداوند مىخواهم تلاش ما را از ريا وشهرت‌طلبى حفظ كند وبرادران وخواهران را از اين مختصر بهره رساند و عمل آنها را به اين مسائل مجزى قرار دهد كه اوست شنونده دعاها .\r\nمحمّدتقى المدرسى\r\n15 / جمادى الثانى / 1415 ه . ق\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nبخش اول : نكات مقدّماتى\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\n1 - بينشهاى قرآنى در ساختار كانون خانواده\r\nاگر در آيات قرآنى و بويژه « سوره نور » بادقت نگاه كنيم به خواست خدا به اين حقيقت خواهيم رسيد كه مقصود از احكام شريعت پيرامون پيوند ميان مرد و زن ساختن خانه‌اى آكنده از ايمان است وخانواده براين پايه‌ها استوار مىباشد :\r\n1 - ديواره اين خانه همان حدود شرع است در مورد زن و مرد زناكار ، چه هر يك از آن دو بى هيچ ملاطفتى ( بنا بر أصل حكم شرعى ) به صد ضربه تازيانه محكوم‌اند . . خداوند مىفرمايد : ( الزَّانِي لَا يَنكِحُ إِلَّا زَانِيَةً أَوْ مُشْرِكَةً وَالزَّانِيَةُ لَايَنكِحُهَا إِلَّا زَانٍ أَوْ مُشْرِكٌ وَحُرِّمَ ذلِكَ عَلَى الْمُؤْمِنِينَ ) « 1 » .\r\n« زنان ومردان زناكار را هر يك صد ضربه تازيانه بزنيد و اگر به خدا و روز قيامت ايمان داريد مبادا كه در اجراى حكم خدا نسبت به آنان دستخوش رأفت گرديد ، بايد گروهى از مؤمنان مجازاتشان را مشاهده كنند . »\r\n\r\n\r\n","description":"","footnote":"\r\n( 1 ) - سورهء نور ، آيهء 3 .\r\n","page_name":" 9 ","page_number":9},
  {"content":"\r\n\r\n2 - بدينسان دين ، احترام به كانون خانواده را با دژ بندى آن بوسيله نرده هايى محكم بنيان نهاده است كه مىتوان آن را در تحريم پيوند جنسى ميان مرد و زن ، جز آنگاه كه پروردگار مى فرمايد جلوه‌گر دانست وشايد همين اصل در ساير احكام مربوط به پيوند ميان مرد و زن از جمله تحريم ( قذف ) - نسبت دادن تهمتهاى جنسى به ديگران - جارى دانست ، البته اين موجب مىشود كانون زنا شويى از زبان بيهوده‌گويان در امان بماند واحترامى اجتماعى براى آن در نظر آيد .\r\nخداوند مىفرمايد : ( وَالَّذِينَ يَرْمُونَ الْمُحَصَنَاتِ ثُمَّ لَمْ يَأْتُوا بِأَرْبَعَةِ شُهَدَاءَ فَاجْلِدُوهُمْ ثَمَانِينَ جَلْدَةً وَلَا تَقْبَلُوا لَهُمْ شَهَادَةً أَبَداً وَأُولئِكَ هُمُ الْفَاسِقُونَ ) « 1 » .\r\n« كسانى كه زنان پاكدامن را متهم ( به عمل منافى عفت ) مىكنند ، سپس چهار شاهد ( بر مدعاى خود ) نمى آورند ، آنها را هشتاد تازيانه بزنيد ، و از آن پس هرگز شهادتشان را نپذيريد كه آنها همان فاسقانند . »\r\n3 - براى تجليل خاص از خانواده وحفظ حرمت آن در برابر زبانها خداوند حرام كرده است كه مردى به همسر خود نسبت زنا دهد و احكام لعان را بر او فرض گردانيده است ، چنان كه جامعه را از بكارگيرى مسائل جنسى از سوى باندهاى مختلف در راه منافع سياسى باز داشته ، ومسلمانان را به والاترين ادب ، مؤدب ساخته است و كسانى را كه تهمت جنسى به ديگران مىزنند رسوا كرده است . خداوند مىفرمايد : ( إِنَّ الَّذِينَ يُحِبُّونَ أَن تَشِيعَ الْفَاحِشَةُ فِي الَّذِينَ\r\n\r\n\r\n","description":"","footnote":"\r\n( 1 ) - سورهء نور ، آيهء 4 .\r\n","page_name":" 10 ","page_number":10},
  {"content":"\r\n\r\nآمَنُوا لَهُمْ عَذَابٌ أَلِيمٌ فِي الدُّنْيَا وَالْآخِرَةِ وَاللَّهُ يَعْلَمُ وَأَنتُمْ لَاتَعْلَمُونَ ) « 1 » .\r\n« براى كسانى كه دوست دارند در ميان اهل ايمان كار منكرى اشاعه وشهرت يابد ، در دنيا و آخرت عذابى درد آور مهياست . و خدا مىداند و شما نمىدانيد . »\r\n4 - خداوند احترام به خانه را واجب گردانيده است و از ما خواسته بدون گرفتن اجازه به خانه‌اى درنيائيم وحكمت آن را هم در اين دانسته كه چنين كارى براى مسلمانان پاكتر و بهتر خواهد بود .\r\nخداوند مىفرمايد : ( يَا أَيُّهَا الَّذِينَ آمَنُوا لَاتَدْخُلُوا بُيُوتاً غَيْرَ بُيُوتِكُمْ حَتَّى تَسْتَأْنِسُوا وَتُسَلِّمُوا عَلَى أَهْلِهَا ذلِكُمْ خَيْرٌ لَّكُمْ لَعَلَّكُمْ تَذَكَّرُونَ * فَإِن لَّمْ تَجِدُوا فِيهَا أَحَداً فَلَا تَدْخُلُوهَا حَتَّى يُؤْذَنَ لَكُمْ وَإِن قِيلَ لَكُمُ ارْجِعُوا فَارْجِعُوا هُوَ أَزْكَى لَكُمْ وَاللَّهُ بِمَا تَعْمَلُونَ عَلِيمٌ ) « 2 » .\r\n« اى كسانى كه ايمان آورده‌ايد به خانه‌اى غير از خانه خود ، بدون طلب اجازه و بر ساكنانش سلام كرده باشيد داخل آن نشويد ، اين براى شما بهتر است ، باشد كه پند گيريد . و اگر در خانه ، كسى را نيافتيد داخل نشويد تا شما را رخصت دهند و اگر گويند باز گرديد ، باز گرديد . اين برايتان پاكيزه‌تر است و خدا به هر كارى كه مىكنيد آگاه است . »\r\n5 - خداوند به زنان ومردان مؤمن دستور مىدهد از آنچه برايشان حرام گردانيده چشم فرو بندند ، و روشن كرده كه اين كار براى آنها بسى بهتر است . خداوند مىفرمايد : ( قُل لِّلْمُؤْمِنِينَ يَغُضُّوا مِنْ أَبْصَارِهِمْ وَيَحْفَظُوا فُرُوجَهُمْ ذلِكَ أَزْكَى لَهُمْ إِنَّ اللَّهَ خَبِيرٌ بِمَا يَصْنَعُونَ * وَقُل لِّلْمُؤْمِنَاتِ\r\n\r\n\r\n","description":"","footnote":"\r\n( 1 ) - سورهء نور ، آيهء 19 .\r\n( 2 ) - سورهء نور ، آيات 27 - 28 .\r\n","page_name":" 11 ","page_number":11},
  {"content":"\r\n\r\nيَغْضُضْنَ مِنْ أَبْصَارِهِنَّ وَيَحْفَظْنَ فُرُوجَهُنَّ . . . ) « 1 » .\r\n« به مردان مؤمن بگو كه چشمان خويش را ( از نگاه ناروا ) ببندند وشرمگاه خود را ( از عمل زشت و نگاه ديگران ) محفوظ دارند . اين برايشان پاكيزه تر است ، زيرا خدا به كارهايى كه مى كنند آگاه است * و به زنان مؤمن بگو كه چشمان خويش را ( از نگاه ناروا ) ببندند وشرمگاه خود را ( از عمل زشت و نگاه ديگران ) محفوظ دارند . . . » .\r\nاز اين آيه در مىيابيم كه مقصود حفظ شرمگاه ، وپاكيزگى قلب از زنا وفتنه‌هاى بر خاسته از آن است ، زيرا كه نگاه كردن زناى چشم وتيرى است از تيرهاى ابليس . پس فروبستن چشم از نگاه ناروا پرهيز از گرفتار شدن در دامى است كه بسى خطرناكتر است . وشايد از همين روست كه در آيه شريفه امر به « غض بصر » نموده ومفهوم آن ظاهراً نه اين است كه چشم خود را كاملًا ببنديم بل مراد از آيه كريمه اين است كه نگاه خود را تيز نكنيم .\r\n6 - خدا زندگى اجتماعى را با تحريم ( تَبَرُّج ) - آشكار كردن زينت وزيبايىهاى زن در برابر بيگانه - از انگيزشهاى جنسى پاك ساخته است ، و زنان مؤمن را از اين كه زينت خويش را هويدا سازند - جز آنكه قهراً ظاهر مىشود - بازداشته است . ونمونه آن را همان حرمت آشكار سازى سينه‌ها وگردنها قرار داده است ، و به زنان دستور داده است كه مقنعه‌هاى خود را تا گريبان فرو گذارند و از آن گروههايى را استثنا كرده است كه عبارتند از : شمارى از خويشان ، بندگان ، مردان خدمتگزار وكودكان مادام كه بر شرمگاه زنان آگاهى نداشته باشند .\r\n\r\n\r\n","description":"","footnote":"\r\n( 1 ) - سورهء نور ، آيات 30 - 31 .\r\n","page_name":" 12 ","page_number":12},
  {"content":"\r\n\r\nاز زنها نيز زنان سالخورده استثنا شده است و به آنها اجازه داده شده است در صورتى كه زينتى ندارند بخشى از لباسهاى خود را بنهند وحكمت آن هم اين است كه اميد نمىرود اين عده به نكاح كسى در آيند .\r\nخداوند مىفرمايد : ( . . . وَلَا يُبْدِينَ زِينَتَهُنَّ إِلَّا مَا ظَهَرَ مِنْهَا وَلْيَضْرِبْنَ بِخُمُرِهِنَّ عَلَى جُيُوبِهِنَّ وَلَا يُبْدِينَ زِينَتَهُنَّ إِلَّا لِبُعُولَتِهِنَّ أَوْ آبَائِهِنَّ أَوْ آبَاءِ بُعُولَتِهِنَّ أَوْ أَبْنَائِهِنَّ أَوْ أَبْنَاءِ بُعُولَتِهِنَّ أَوْ إِخْوَانِهِنَّ أَوْ بَنِي إِخْوَانِهِنَّ أَوْ بَنِي أَخَوَاتِهِنَّ أَوْ نِسَائِهِنَّ أَوْ مَا مَلَكَتْ أَيْمَانُهُنَّ أَوِ التَّابِعِينَ غَيْرِ أُولِي الْإِرْبَةِ مِنَ الرِّجَالِ أَوِ الطِّفْلِ الَّذِينَ لَمْ يَظْهَرُوا عَلَى عَوْرَاتِ النِّسَاءِ وَلَا يَضْرِبْنَ بِأَرْجُلِهِنَّ لِيُعْلَمَ مَا يُخْفِينَ مِن زِينَتِهِنَّ وَتُوبُوا إِلَى اللَّهِ جَمِيعاً أَيُّهَا الْمُؤْمِنُونَ لَعَلَّكُمْ تُفْلِحُونَ ) « 1 » .\r\n« ( زنان مؤمن ) زينتهاى خود را جز آن مقدار كه پيداست ( بربيگانه ) آشكار نكنند ومقنعه‌هاى خود را تا گربيان فرو گذارند وزينتهاى خود را آشكار نكنند ، جز براى شوهران خود وپدران وپدران شوهر وپسران خود وپسران شوهر وبرادران خود وپسران برادر وپسران خواهر خود ، يا زنان همكيش خود يا بندگان خود يا مردان خدمتگزار خود كه رغبت به زن ندارند ، يا كودكانى كه از شرمگاه زنان بى خبرند ، ونيز چنان پاى بر زمين نزنند تا آن زينت كه پنهان كرده‌اند معلوم شود .\r\nاى مؤمنان ! همگان به درگاه خدا توبه كنيد باشد كه رستگار گرديد . »\r\n7 - خداوند ورود به اطاق خواب را از سوى اعضاى خانواده جز زن و شوهر وكودكان در اوقات مخصوص حرام كرده است ، كه افراد غالباً در اين اوقات برهنه و يا در لباس كوتاهند ( كه از اين امر لزوم\r\n\r\n\r\n","description":"","footnote":"\r\n( 1 ) - سورهء نور ، آيهء 31 .\r\n","page_name":" 13 ","page_number":13},
  {"content":"\r\n\r\nرعايت آداب وشؤون اسلامى در لباس پوشيدن را در مىيابيم ) خداوند مىفرمايد : ( يَا أَيُّهَا الَّذِينَ آمَنُوا لِيَسْتَأْذِنكُمُ الَّذِينَ مَلَكَتْ أَيْمَانُكُمْ وَالَّذِينَ لَمْ يَبْلُغُوا الْحُلُم مِنْكُمْ ثَلاثَ مَرّاتٍ مِنْ قَبْلِ صَلاةِ الفَجْرِ وَحينَ تَضَعُونَ ثِيابَكُمْ مِن الظَّهِيرَةِ وَمِن بَعْدِ صَلَاةِ الْعِشَاءِ ثَلَاثُ عَوْرَاتٍ لَكُمْ لَيْسَ عَلَيْكُمْ وَلَا عَلَيْهِمْ جُنَاحٌ بَعْدَهُنَّ طَوَّافُونَ عَلَيْكُم بَعْضُكُمْ عَلَى بَعْضٍ كَذلِكَ يُبَيِّنُ اللَّهُ لَكُمُ الْآيَاتِ وَاللَّهُ عَليمٌ حَكِيمٌ ) « 1 »\r\n« اى كسانى كه ايمان آورده‌ايد . بايد بندگان ملكى شما و آنها كه هنوز به سن بلوغ نرسيده‌اند در سه وقت از شما براى وارد شدن ( به اطاق خواب واستراحت ) رخصت طلبند . پيش از نماز صبح وهنگام ظهر كه لباس از تن بيرون مىكنيد و بعد از نماز عشاء ، اين سه وقت ، وقت خلوت شماست . در غير اين سه وقت بر شما و آنها باكى نيست اگر بر يكديگر بگذريد خدا آيات را اين چنين براى شما بيان مىكند و خدا دانا وحكيم است . »\r\nخداوند ورود به اطاق خواب پدر و مادر را به هنگام خواب واستراحت براى كودكان مادامى كه به سن بلوغ نرسيده‌اند استثنا كرده است ، پس هر گاه آنها نيز به سن بلوغ رسيدند بايد براى ورود به اطاق اجازه بگيرند . خداوند مىفرمايد :\r\n( وَإِذَا بَلَغَ الْأَطْفَالُ مِنكُمُ الْحُلُمَ فَلْيَسْتَأْذِنُوا كَمَا اسْتَأْذَنَ الَّذِينَ مِن قَبْلِهِمْ كَذلِكَ يُبَيِّنُ اللَّهُ لَكُمْ آيَاتِه وَاللَّهُ عَلِيمٌ حَكِيمٌ ) « 2 » .\r\n« و چون اطفال شما به حد بلوغ رسيدند بايد رخصت طلبند همانند\r\n\r\n\r\n","description":"","footnote":"\r\n( 1 ) - سورهء نور ، آيهء 58 .\r\n( 2 ) - سورهء نور ، آيهء 59 .\r\n","page_name":" 14 ","page_number":14},
  {"content":"\r\n\r\nكسانى كه قبل از ايشان رخصت من طلبيدند . خدا آيات را اين چنين براى شما بيان مىكند و خدا دانا وحكيم است . »\r\nچنان كه پير زنان را از قانون حجاب استثنا كرده است ومحور اين حكم اين است كه پير زنان شهوت را بر نمىانگيزند وازدواج با آنها اميد نمىرود ، مشروط بر آن كه زينتى نداشته باشند و به آنها اجازه داده شده است كه جامه از خويش برگيرند ، ولى خداوند براى آنها نيز عفت را بهتر دانسته . خداوند مىفرمايد :\r\n( وَالْقَوَاعِدُ مِنَ النِّسَاءِ اللَّاتِي لَا يَرْجُونَ نِكَاحاً فَلَيْسَ عَلَيْهِنَ جُنَاحٌ أَن يَضَعْنَ ثِيَابَهُنَّ غَيْرَ مُتَبَرِّجَاتٍ بِزِينَةٍ وَأَن يَسْتَعْفِفْنَ خَيْرٌ لَهُنَّ وَاللَّهُ سَمِيعٌ عَلِيمٌ ) « 1 » .\r\n« و زنان سالخورده كه از ولادت و عادت باز نشسته واميد ازدواج ونكاح ندارند بر آنان باكى نيست اگر اظهار تجملات وزينت خود نكنند كه جامه‌هاى خود را از تن ( نزد نامحرمان ) برگيرند ، و اگر بازهم عفت و تقوى بيشتر گزينند ( وجامه برنگيرند ) بر آنان بهتر است . و خدا ( بسخنان خلق ) شنوا وآگاه است . »\r\n8 - خداوند بر زنان پيامبر صلى الله عليه و آله حرام كرده كه در سخن گفتن آن گونه بگويند كه در دل بيماران هوا وهوس فتنه بر انگيزد و موجب طمع آنان در آنچه خطر ناكتر است گردد . خداوند مىفرمايد : ( يَا نِسَاءَ النَّبِيِّ لَسْتُنَّ كَأَحَدٍ مِنَ النِّسَاءِ إِنِ اتَّقَيْتُنَّ فَلَا تَخْضَعْنَ بِالْقَوْلِ فَيَطْمَعَ الَّذِي فِي قَلْبِهِ مَرَضٌ وَقُلْنَ قَوْلَا مَعْرُوفاً ) « 2 » .\r\n« اى زنان پيامبر شما همانند ديگر زنان نيستيد ( بلكه مقامتان رفيع‌تر\r\n\r\n\r\n","description":"","footnote":"\r\n( 1 ) - سورهء نور ، آيهء 60 .\r\n( 2 ) - سورهء احزاب ، آيهء 32 .\r\n","page_name":" 15 ","page_number":15},
  {"content":"\r\n\r\nاست ) اگر تقوا پيشه كنيد ، پس به نرمى ( با مردان نامحرم ) سخن مگوئيد ، مبادا آنكه دلش بيمار ( هوا وهوس ) است بطمع افتد ، و به نيكى سخن گوئيد . »\r\nشايد مقصود سخن گفتن همراه با عشوه است كه طمع كسانى را بر مىانگيزد كه دلى بيمار دارند و در انجام كار زشت طمع مىكنند . به نظر مىرسد اين حكم همه زنان را در برمى گيرد .\r\n9 - خداوند بر زنان پيامبر صلى الله عليه و آله آشكار كردن زينت وزيبايىهاى خود را در برابر نامحرمان حرام كرده و آنها را ملزم به خانه نشينى نموده است . خداوند مىفرمايد :\r\n( وَقَرْنَ فِي بُيُوتِكُنَّ وَلَا تَبَرَّجْنَ تَبَرُّجَ الْجَاهِلِيَّةِ الْاولَى . . . ) « 1 » .\r\n« و در خانه‌هاى خود بمانيد و مانند زينت نمايى روزگار جاهليت پيشين ، زينت نمايى نكنيد . . . »\r\n10 - خداوند وعده و قرار گذاشتن پنهانى با زنان را حرام گردانيده است ، جز انكه سخنى نيكو و مشروع باشد ( منظور خواستگارى براى ازدواج بر اساس روشهاى مشروع است ) .\r\nخداوند مىفرمايد : ( وَلَا جُنَاحَ عَلَيْكُمْ فِيَما عَرَّضْتُمْ بِهِ مِنْ خِطْبَةِ النِّسَاءِ أَوْ أَكْنَنْتُمْ فِي أَنْفُسِكُمْ عَلِمَ اللَّهُ أَنَّكُمْ سَتَذْكُرُونَهُنَّ وَلكِن لَاتُوَاعِدُوهُنَّ سِرًّا إِلَّا أَن تَقُولُوا قَوْلًا مَعْرُوفاً ) « 2 » .\r\n« و اگر به كنايت از آن زنان خواستگارى كنيد يا انديشه خود را در دل نهان داريد باكى بر شما نيست ، زيرا خدا مىداند كه از آنها به زودى ياد\r\n\r\n\r\n","description":"","footnote":"\r\n( 1 ) - سورهء احزاب ، آيهء 33 .\r\n( 2 ) - سورهء بقره ، آيهء 235 .\r\n","page_name":" 16 ","page_number":16},
  {"content":"\r\n\r\nخواهيد كرد ولى در نهان با آنان قرار وپيمانى نگذاريد ، مگر آن كه به وجهى نيكو و مشروع سخن گوييد . »\r\n11 - در پى آن به مردان مجرد دستور مىدهد پيوند زناشويى قرار سازند و از تهيدستى نهراسند : ( وَأَنكِحُوا الْأَيَامَى مِنكُمْ وَالصَّالِحِينَ مِنْ عِبَادِكُمْ وَإِمَائِكُمْ إِن يَكُونُوا فُقَرَاءَ يُغْنِهِمُ اللَّهُ مِن فَضْلِهِ وَاللَّهُ وَاسِعٌ عَلِيمٌ ) « 1 » .\r\n« بايد مردان بى زن و زنان بى شوهر وبندگان وكنيزان صالح وشايسته خود را همسر دهيد ، اگر بينوا باشند خدا به كرم ولطف خود توانگرشان خواهد ساخت كه خدا رحمتش وسيع ( ونامتناهى و به احوال بندگان ) آگاه است . »\r\n12 - خداوند از اين كه دختران جوان به فحشاء مجبور گردند نهى كرده است ، ( و اين البته پس از زمانى است كه آنها را امر به ازدواج مىكند ) .\r\nخداوند مىفرمايد : ( . . . وَلَا تُكْرِهُوا فَتَيَاتِكُمْ عَلَى الْبِغَاءِ إِنْ أَرَدْنَ تَحَصُّناً لِتَبْتَغُوا عَرَضَ الْحَيَاةِ الدُّنْيَا وَمَن يُكْرِههُّنَّ فَإِنَّ اللَّهَ مِن بَعْدِ إِكْرَاهِهِنَّ غَفُورٌ رَّحِيمٌ ) « 2 » .\r\n« ودختران خود را اگر خواهند كه پرهيزگار باشند به خاطر طمع مال دنيوى به زنا وادار نكنيد ، هر كس كه آنان را به زنا وادارد خدا براى آنان كه به اكراه بدان كار وادار گشته‌اند آمرزنده ومهربان است . »\r\nاز اين آيات شريفه ، درمىيابيم كه مقصود قرآن ساختن خانه زناشويى است بدور از زنا ، قذف ، تهمت ودروغ بستن ، ودژ بندى آن\r\n\r\n\r\n","description":"","footnote":"\r\n( 1 ) - سورهء نور ، آيهء 32 .\r\n( 2 ) - سورهء نور ، آيهء 33 .\r\n","page_name":" 17 ","page_number":17},
  {"content":"\r\n\r\nدر پرتو عفت و پاكى چشم وبازداشتن از « تَبَرُّج » ، - زينت نمايى زن در برابر نامحرمان - و حرمت لحظات استراحت وموارد استثنا از تحريم نگاه وآرايش وآشكار كردن زينت در برابر ديگران كه همان در ميان نبودن حكمت اين حرمت است ، همچون آرايش نزد خويشان ونزد كسانى كه به زن نياز ندارند نظير خدمتگزاران مرد وكودكان و كسانى همچون زنان كهنسال كه اميدى به نكاح آنها نمىرود .\r\nبا تأمل وانديشه دقيق در آيات مذكور وتدبر در تأكيد قرآن پيرامون تزكيه و پاكى در مىيابيم كه حكمت بسيارى از احكام مربوط به زن حفظ جامعه از زنااست . خداوند تبارك و تعالى بارها به صراحت حكمت تشريع وقانونگذارى را در اين موارد بيان فرموده ، و اين احكام را در پيوند با نياز جنسى واميد ازدواج و رسيدن به سن بلوغ معرفى مىكند .\r\nبدين ترتيب فقهاى ما از مجموع احكام شريعت ، نگاه كردن توأم با لذت و ريبه را حرام دانسته حتى در موارد استثنا شده ، ومقصود از ( لذت ) آنچه غريزه وشهوت را بر مى انگيزد و ( ريبه ) يعنى ترس از افتادن در عمل حرام .\r\nو قرآن كريم بيان داشته است كه از برجسته‌ترين ويژگيهاى مؤمنان حفظ شرمگاه است . خداوند مىفرمايد : ( وَالَّذِينَ هُمْ لِفُرُوجِهِمْ حَافِظُونَ * إِلَّا عَلَى أَزْوَاجِهِمْ أَوْ مَا مَلَكَتْ أَيْمَانُهُمْ فَإِنَّهُمْ غَيْرُ مَلُومِينَ * فَمَنِ ابْتَغَى وَرَاءَ ذ لِكَ فَأُولئِكَ هُمُ الْعَادُونَ ) « 1 » .\r\n« و آنها كه دامان خود را ( از آلوده شدن به بى عفتى ) حفظ مىكنند\r\n\r\n\r\n","description":"","footnote":"\r\n( 1 ) - سورهء مؤمنون ، آيات 5 - 7 .\r\n","page_name":" 18 ","page_number":18},
  {"content":"\r\n\r\n* و تنها آميزش جنسى به همسران وكنيزان ملكىشان دارند كه در بهره‌گيرى از آنان ملامت نمىشوند * و كسانى كه غير از اين طريق را طلب كنند ، تجاوزگرند . »\r\nبدين ترتيب در مى يابيم كه حكمت احكام شريعت پيرامون رابطه مرد و زن همان پاكدامنى ، عفت وحفظ جامعه از به بازى گرفتن كانون خانواده است . واللَّه العالم .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n\r\n2 - احكام اجازه خواهى\r\nقرآن كريم مىفرمايد : ( يَا أَيُّهَا الَّذِينَ آمَنُوا لِيَسْتَأْذِنكُمُ الَّذِينَ مَلَكَتْ أَيْمَانُكُمْ وَالَّذِينَ لَمْ يَبْلُغُوا الْحُلُم مِنْكُمْ ثَلَاثَ مَرّاتٍ مِنْ قَبْلِ صَلَاةِ الْفَجْرِ وَحينَ تَضَعُونَ ثِيابَكُمْ مِن الظَّهِيرَةِ وَمِن بَعْدِ صَلَاةِ الْعِشَاءِ ثَلَاثُ عَوْرَاتٍ لَكُمْ لَيْسَ عَلَيْكُمْ وَلَا عَلَيْهِمْ جُنَاحٌ بَعْدَهُنَّ طَوَّافُونَ عَلَيْكُم بَعْضُكُمْ عَلَى بَعْضٍ كَذ لِكَ يُبَيِّنُ اللَّهُ لَكُمُ الْآيَاتِ وَاللَّهُ عَليمٌ حَكِيمٌ ) « 1 »\r\n« اى كسانى كه ايمان آورده‌ايد ! بايد مملوكهاى شما ( بردگانتان ) و همچنين كودكانتان كه به حد بلوغ نرسيده‌اند در سه وقت از شما ( براى ورود به خلوتگاه و اطاق خوابتان ) از شما اجازه بگيرند ، قبل از نماز صبح ، و نيم روز ( ظهر ) هنگامى كه لباسهاى ( معمولى ) خود را بيرون مىآوريد ، و بعد از نماز عشا ، ( اين اوقات سه گانه ) سه وقت خصوصى براى شماست ، در غير اين سه وقت گناهى بر شما و بر آنان نيست ( كه بدون اجازه وارد شوند ) وبرگِرد يگديگر بگرديد ، اين چنين خداوند آيات را براى شما تبيين مىكند وخداوند دانا وحكيم است . »\r\n\r\n\r\n","description":"","footnote":"\r\n( 1 ) - سورهء نور ، آيهء 58 .\r\n","page_name":" 20 ","page_number":20},
  {"content":"\r\n\r\nخداوند مسلمانان را چنين تربيت كرده كه به بندگان وكنيزان ملكى وكودكان نابالغ خود دستور دهند كه به هنگام ورود به خلوتگاههاى ايشان ( اطاق خواب واستراحت ) اجازه بگيرند . اوقات اين خلوتگاهها عبارتند از پيش از پگاه وهنگام قيلوله ( بعد از ظهر ) وهنگام خواب شب پس از نماز عشاء .\r\nاز اين آيه الهام مىگيريم كه انسان دو گونه خلوتگاه دارد كه ورود در آن از سوى ديگران بدون اجازه گرفتن جايز نيست :\r\nنخستين آن عمومى است ، كه هيچ يك از مردم اجازه ندارد به خانه كسى در آيد مگر پس از اجازه خواستن .\r\nدوم : خاص اهل خانواده و توابع آنان بجز زن و شوهر است . كه هر انسانى بايد در اوقات استراحت اذن ورود بطلبد و در زمانهايى كه احتمال مىرود آدمى برهنه يابه معاشرت زناشويى مشغول باشد .\r\nاز اين سخن پروردگار : ( ثَلَاثُ عَوْرَاتٍ لَكُمْ ) « سه وقت خلوتگاه شماست » ، در مىيابيم كه اين حكم ، همه خلوتگاهها را در برمى گيرد حتى اگر در غير اين اوقات باشد و آن به عرف هر گروهى بستگى دارد . پس اگر در ميان برخى از مردم هنگام استراحت ، پس از نماز صبح باشد و نه پيش از آن - چنان كه امروزه بسيارى از خانواده‌ها چنين هستند - حكم اجازه خواهى ورخصت طلبيدن ، آن وقت را نيز در بر مىگيرد .\r\nونيز از اين سخن پروردگار : ( الَّذِينَ مَلَكَتْ أَيْمَانُكُمْ ) « بندگان ملكى شما » . فهميده مىشود كه بنده ملكى خواه زن باشد يا مرد مىتواند در غير اوقات خلوتگاه براى ارائه خدمت به درون اطاقها رفت و آمد\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nكند همانطور كه براى طفل غير بالغ جايز است .\r\nو از اين سخن خداوند كه مىفرمايد :\r\n( وَإِذَا بَلَغَ الْأَطْفَالُ مِنكُمُ الْحُلُمَ فَلْيَسْتَأْذِنُوا كَمَا اسْتَأْذَنَ الَّذِينَ مِن قَبْلِهِمْ كَذلِكَ يُبَيِّنُ اللَّهُ لَكُمْ آيَاتِه وَاللَّهُ عَلِيمٌ حَكِيمٌ ) « 1 » .\r\n« وهنگامى كه اطفال شما به سن بلوغ مىرسند بايد ( در همه اوقات ) اجازه بگيرند ، همان گونه كه اشخاصى كه قبل از آنها بودند اجازه مىگرفتند ، اين گونه خداوند آياتش را براى شما تبيين مىكند وخداوند عالم وحكيم است . »\r\nاز اين سخن خداوند چنين در مىيابيم كه آن كودكى بايد اجازه بگيرد كه به سن تمييز يعنى سنى كه بتواند خوب و بد را از هم تشخيص دهد رسيده باشد .\r\nدر حديثى حلبى از امام صادق عليه السلام روايت كرده كه به حضرت عرض كردم : آيا مرد بايد هنگام ورود بر پدرش اجازه بگيرد ؟\r\nحضرت فرمود : آرى . . من در حالى از پدرم اجازه مىگرفتم كه مادرم نزد او نبود ، بلكه زن پدرم در كنار او به سر مىبرد . مادرم مرده بود در حالى كه من نوجوان بودم وشايد در خلوتگاهشان چيزى بود كه دوست نداشتم كه آنان را در آن حال بطور ناگهانى ببينم و آنها نيز اين كار را از من ناپسند مى داشتند ، پس دريافتم در اين هنگام گفتن سلام ( به صداى بلند ) بهتر ونيكوتر است . « 2 »\r\n\r\n\r\n","description":"","footnote":"\r\n( 1 ) - سورهء نور ، آيهء 59 .\r\n( 2 ) - وسائل الشيعه ، ج 14 ، ص 157 ، از ابواب مقدّمات نكاح ، باب 119 ، حديث 2 .\r\n","page_name":" 22 ","page_number":22},
  {"content":"\r\n\r\n\r\n3 - فقه نگاه\r\n\r\nالف - احكام عمومى\r\nقرآن كريم :\r\n( قُل لِّلْمُؤْمِنِينَ يَغُضُّوا مِنْ أَبْصَارِهِمْ وَيَحْفَظُوا فُرُوجَهُمْ ذ لِكَ أَزْكَى لَهُمْ إِنَّ اللَّهَ خَبِيرٌ بِمَا يَصْنَعُونَ * وَقُل لِّلْمُؤْمِنَاتِ يَغْضُضْنَ مِنْ أَبْصَارِهِنَّ وَيَحْفَظْنَ فُرُوجَهُنَّ وَلَا يُبْدِينَ زِينَتَهُنَّ إِلَّا مَا ظَهَرَ مِنْهَا . . . ) « 1 »\r\n« به مردان مؤمن بگو كه چشمان خويش را ( از نگاه ناروا ) ببندند وشرمگاه خود را ( از عمل زشت ) محفوظ دارند ، اين برايشان پاكيزه‌تراست ، زيرا خدا به كارهايى كه مى كنند آگاه است * و به زنان مؤمن بگو كه چشمان خويش را ( از نگاه ناروا ) ببندند وشرمگاه خود را ( از عمل زشت ) محفوظ دارند وزينتهاى خود را جز آن مقدار كه پيداست ( بر بيگانه ) آشكار نكنند . »\r\n\r\n\r\n","description":"","footnote":"\r\n( 1 ) - سورهء نور ، آيات 30 - 31 .\r\n","page_name":" 23 ","page_number":23},
  {"content":"\r\n\r\nحديث شريف :\r\n1 - در صحيح فضيل آمده است كه از امام صادق عليه السلام پيرامون دو ساعد زن پرسيدم كه آيا آنها از زينت محسوب مى شوند كه در اين فرمودهء خداوند به آن اشاره شده است : ( وَلَا يُبْدِينَ زِينَتَهُنَّ إِلَّا لِبُعُولَتِهِنَّ ) « زنان مؤمن زينت خود را آشكار نكنند مگر براى شوهران خود . . ؟ »\r\nحضرت عليه السلام فرمود : آرى . . و هر آنچه زير وپائين‌تر از مقنعه است زينت است ، و هر آنچه جز مچ دست است كه دستبند بر آن مى بندند زينت است . « 1 »\r\n2 - در موثق زراره از ابو عبد اللَّه عليه السلام پيرامون اين سخن خداوند :\r\n( إِلَّا مَا ظَهَرَ مِنْهَا ) جز آن مقدار « از زينت كه ظاهر است » . آمده است كه فرموده : ( مقصود از زينت ظاهر سرمه وانگشترى است ) . « 2 »\r\n3 - نيز حضرت عليه السلام مى فرمايد : ( نگاه اول از تو ، و نگاه دوم به زيان تو ، و نگاه سوم نابودى تو در آن است ) . « 3 »\r\nتفصيل احكام :\r\n1 - جايز نيست مردى در غير ضرورت به زنى بيگانه نگاه كند مگر در حد متعارف ( صورت و دست ) مشروط به اينكه توأم بالذت وريبه ( يعنى ترس از افتادن در عمل حرام ) نباشد .\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 145 ، ابواب مقدّمات نكاح وآداب آن ، باب 109 ، حديث 1 .\r\n( 2 ) - همان ، حديث 3 .\r\n( 3 ) - همان ، ص 139 ، ابواب مقدّمات نكاح وآداب آن ، باب 104 ، حديث 8 .\r\n","page_name":" 24 ","page_number":24},
  {"content":"\r\n\r\n2 - جايز است به محرمهاى نسبى يا رضاعى ياسببى نگريست مشروط بر آن كه محرميت سببى بر اساس ازدواج شرعى باشد .\r\n3 - نگاه كردن به زنان اهل كتاب ، بلكه مطلق زنان كافر جايز است ، به شرط عدم لذت جويى و با اطمينان از عدم افتادن در عمل حرام ولى احوط آن است كه در نگاه كردن به مقدارى بسنده شود كه معمولًا آنها را نمى پوشانند . و به نظر مى رسد با اين كيفيت اشكالى ندارد به زنان باديه نشين وروستا نشين ونيز زنانى كه توجهى به نهى از منكر نمىكنند نگريست .\r\n\r\nب - موارد جواز نگاه ولمس كردن\r\nحديث شريف :\r\n1 - از امام جعفر صادق عليه السلام در حديثى آمده است كه فرمود : بر چشم فرض است كه به آنچه خداوند برآن حرام كرده است ننگرد و از آنچه خدا باز داشته روى برتابد و اين همان وظيفه ايمانى اوست .\r\nخداوند مىفرمايد : ( قُل لِّلْمُؤْمِنِينَ يَغُضُّوا مِنْ أَبْصَارِهِمْ وَيَحْفَظُوا فُرُوجَهُمْ ) « به مردان مؤمن بگو كه چشمان خويش را ( از نگاه ناروا ) ببندند ، وشرمگاه خود را محفوظ دارند » . پس خداوند مؤمنان را بازداشته از اين كه به شرمگاه يكديگر نظر كنند يا مردى به شرمگاه برادر خويش بنگرد و بايد شرمگاه خويش را از اينكه برادرش بدان نظر كند حفظ كند ونيز فرموده : ( وَقُل لِّلْمُؤْمِنَاتِ يَغْضُضْنَ مِنْ أَبْصَارِهِنَّ وَيَحْفَظْنَ فُرُوجَهُنَّ ) « و به زنان مؤمن بگو كه چشمان خويش را ( از نگاه ناروا ) ببندند ، وشرمگاه خود را محفوظ دارند . »\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nپس نبايد زنى به شرمگاه خواهرش بنگرد و بايد شرمگاه خويش را از نگاه خواهرش بپوشاند ، و حضرت عليه السلام فرمود : مقصود از هر چه در قرآن پيرامون حفظ فرج وشرمگاه آمده حفظ آن از زناست مگر اين آيه كه مقصود از آن حفظ از نگاه است . « 1 »\r\n2 - از ابو عبد اللَّه عليه السلام نقل است كه فرمود : ( شايسته نيست زنى نزد زنى يهودى يا مسيحى خود را بنماياند ، زيرا آنها زنان مسلمان را براى همسرانشان توصيف خواهند كرد . ) « 2 »\r\n3 - از پيامبر اسلام صلى الله عليه و آله روايت شده است : ( كسى كه زنى را براى مردى چنان توصيف كند كه او را به فتنه اندازد و بر اثر آن فحشايى بجاى آورد ، از دنيا نمىرود مگر آن كه مورد خشم و غضب خداوند قرار گرفته شده باشد . ) « 3 »\r\nتفصيل احكام :\r\n1 - هر مرد وزنى مىتواند بدون ريبه وترس از افتادن در عمل حرام وبدور از انگيزش جنسى به همجنس خويش بنگرد ، مگر به شرمگاه او كه جز براى زن و شوهر بر كسى روانيست و هر كس بايد شرمگاه خود را از ديگرى حفظ كند .\r\n2 - مكروه است زن مسلمان خود را در برابر زن يهودى يا مسيحى بنماياند ، زيرا آنها اين را براى مردانشان توصيف خواهند كرد وشايد\r\n\r\n\r\n","description":"","footnote":"\r\n( 1 ) - تفسير الميزان ، ج 15 ، ص 115 ، به نقل از كافى .\r\n( 2 ) - وسائل الشيعه ، ج 14 ، ص 133 ، ابواب مقدّمات نكاح وآداب آن ، باب 98 ، حديث 1 .\r\n( 3 ) - همان ، حديث 4 .\r\n","page_name":" 26 ","page_number":26},
  {"content":"\r\n\r\nاين حكم درباره همه زنانى كه چنين مى كنند جارى شود .\r\n3 - نگاه كردن ولمس نمودن زن اجنبى ( وبرعكس ) جايز است هرگاه ضرورت ايجاب كند و اين ضرورت نزد شارع مقدس از حرام بودن نگاه ولمس كردن مهمتر باشد ، پس نگاه ولمس كردن تنها در حدود ضرورت جايز است .\r\nو براى اين مسأله نمونه هايى وجود دارد كه ذكر مىشود :\r\nالف - نگاه كردن ولمس نمودن به منظور درمان ومعالجه همچون گرفتن نبض ودرمان شكستگى وباند پيچى زخم جايز است ، البته مشروط بر آن كه همجنس براى درمان كردن يافت نشود و نگاه كردن ولمس نمودن جايز نيست جز به مقدار و در حدود ضرورت .\r\nب - هنگام نجات دادن كسى از غرق شدن يا آتش سوزى ونظاير آن نيز نگاه ولمس كردن جايز است و اين البته هنگامى كه نجات دادن بر نگاه يا لمس كردن متوقف باشد .\r\nج - نگاه كردن براى شهادت دادن ، يا شاهد شدن اگر ضرورت باشد جايز است ، و اقوى عدم جواز نگاه به زناكاران است براى شهادت دادن ، مگر آنكه نگاه نكردن فسادى را انتشار دهد ، وحدود خداوند را به تعطيلى كشاند و يا هرچيز ديگرى را سبب شود كه نزد شارع اهميتى بيش از نگاه كردن دارد .\r\n\r\nج - احكام نگاه كردن به زنان سالخورده\r\nقرآن كريم :\r\n( وَالْقَوَاعِدُ مِنَ النِّسَاءِ اللَّاتِي لَايَرْجُونَ نِكَاحاً فَلَيْسَ عَلَيْهِنَ جُنَاحٌ أَن يَضَعْنَ\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nثِيَابَهُنَّ غَيْرَ مُتَبَرِّجَاتٍ بِزِينَةٍ وَأَن يَسْتَعْفِفْنَ خَيْرٌ لَهُنَّ وَاللَّهُ سَمِيعٌ عَلِيمٌ ) « 1 » .\r\n« و زنان سالخورده ( كه از ولادت و عادت بازنشسته ) واميد ازدواج ونكاح ندارند ، بر آنان باكى نيست اگر زينت نمايى نكنند كه جامه‌هاى ( چادرهاى ) خود را از تن ( نزد نامحرمان ) برگيرند ، و اگر بازهم عفت و تقوى بيشتر گزينند ( وجامه برنگيرند ) بر آنان بهتر است و خدا ( به سخنان خلق ) شنوا وآگاه است . »\r\nحديث شريف :\r\nدر صحيح بزنطى به نقل از امام رضا عليه السلام در ( قرب الاسناد ) آمده است كه از حضرت پرسيدم : آيا جايز است مرد به موى خواهر زن خود بنگرد ؟ حضرت عليه السلام فرمود : « خير ، مگر آنكه زن سالخورده‌اى باشد » .\r\nگفتم : « خواهر زنش وزن بيگانه يكسانند . . ؟ »\r\nحضرت فرمود : « آرى . »\r\nعرض كردم : « اگر سالخورده بود به كجاى او مى توان نگريست » ؟\r\nحضرت عليه السلام فرمود : « موى و دو ساعد او . » « 2 »\r\nتفصيل احكام :\r\nتعريف : ( وَالْقَوَاعِدُ ) كه در آيه شريفه آمده است بر زنان سالخورده‌اى اطلاق مىشود كه نياز واميدى به ازدواج ندارند .\r\n\r\n\r\n","description":"","footnote":"\r\n( 1 ) - سورهء نور ، آيهء 60 .\r\n( 2 ) - وسائل الشيعه ، ج 14 ، ص 144 ، باب 107 ، حديث 1 .\r\n","page_name":" 28 ","page_number":28},
  {"content":"\r\n\r\nشرع مقدس جايز دانسته به اين گروه از زنان نگريست البته به مقدار متعارف كه از مقدار مو وساعد ونظاير آن تجاوز نمىكند ، امّا مانند سينه و شكم ونظاير آن كه معمولًا پوشيده داشته مىشود نبايد آشكار گردد ، و مرد را شايسته نيست بدان نظر كند و زنان سالخورده نيز نبايد چندان آرايش وزينت را آشكار كنند ، والبته آرايش وزينت بر حسب زمان ومكان فرق مىكند ومعيار آن هم عرف مىباشد .\r\n\r\nد - احكام نگاه كردن به پسر بچه و دختر بچه\r\nقرآن كريم :\r\nخداوند در بيان افرادى كه زن مىتواند خود را از آنان نپوشاند مىفرمايد : ( . . أَوِ الطِّفْلِ الَّذِينَ لَمْ يَظْهَرُوا عَلَى عَوْرَاتِ النِّسَاءِ ) « 1 » .\r\n« . . يا كودكانى كه از شرمگاه زنان بى خبرند . »\r\nحديث شريف :\r\n1 - از امام رضا عليه السلام نقل است كه فرمود : « از پسر بچه در حالى كه هفت ساله است خواسته مىشود كم كم با نماز آشنا شود ولى زن موى خود را از او نمى پوشاند تا آن كه محتلم و بالغ گردد . » « 2 »\r\n2 - در حديثى از عبد الرحمان بن حجاج آمده است كه از امام كاظم عليه السلام پيرامون دختر بچه‌اى پرسيدم كه به سن بلوغ نرسيده كه\r\n\r\n\r\n","description":"","footnote":"\r\n( 1 ) - سورهء نور ، آيهء 31 .\r\n( 2 ) - وسائل الشيعه ، ج 14 ، ص 169 ، باب 126 ، حديث 3 .\r\n","page_name":" 29 ","page_number":29},
  {"content":"\r\n\r\nچه هنگام بايد موى خود را بپوشاند از كسى كه با او محرميتى ندارد و چه وقت بايد به هنگام نماز مقنعه بپوشد ؟\r\nحضرت عليه السلام فرمود : « مويش را نمىپوشاند تا زمانيكه قاعده شود و نماز بر او حرام گردد . » « 1 »\r\nتفصيل احكام :\r\nواژه « مميز » به كودكانى اطلاق مىشود كه به سنى رسيده‌اند كه مىتوانند درستى را از نادرستى تشخيص دهند گرچه به سن بلوغ نرسيده باشند ومقصود از « كودك مميز » كودكانى هستند كه مىتوانند شرمگاه را از ديگر اعضاى جسم تشخيص دهند ومفهوم عورت را درك كنند ، وكودك غير مميز خلاف آن است .\r\n1 - به كودكان دختر و پسر غير مميز مىتوان نگاه ولمس‌شان كرد وپوشش شرعى در برابر آنها واجب نيست ، بلكه ظاهر ادلهء شرعيه بر جواز نگاه كردن به ايشان تا قبل از بلوغ دلالت دارد ، البته آنگونه كه نگاه كردن به آنها شهوت را بر نيانگيزد يا موجب فتنه و افتادن در عمل حرام نگردد .\r\n2 - باكى نيست اگر مردى دختر بچه‌اى را ببوسد كه محرم او نيست كما اينكه جايز است پيش از آنكه سن او به شش سال برسد وى را در دامن خود قرار دهد ، البته مشروط بر آنكه اين بوسيدن و در دامن گرفتن از روى شهوت نباشد .\r\n\r\n\r\n","description":"","footnote":"\r\n( 1 ) - همان ، حديث 2 .\r\n","page_name":" 30 ","page_number":30},
  {"content":"\r\n\r\n\r\nه - حدود رابطه ميان مرد و زن نامحرم\r\nقرآن كريم :\r\n1 - ( فَلَا تَخْضَعْنَ بِالْقَوْلِ فَيَطْمَعَ الَّذِي فِي قَلْبِهِ مَرَضٌ ) « 1 » .\r\n« پس زنهار ، نازك ونرم ( بامردان نامحرم ) سخن نگوئيد ، مبادا آن كه دلش بيمار ( هوا وهوس ) است به طمع افتد . »\r\n2 - ( وَقُل لِّلْمُؤْمِنَاتِ يَغْضُضْنَ مِنْ أَبْصَارِهِنَّ ) « 2 » .\r\n« به مؤمنان بگو چشمان خويش ( از نگاه ناروا ) فرو نهند . »\r\nحديث شريف :\r\n1 - از پيامبر صلى الله عليه و آله نقل است كه فرمود : « زنان ناتوان هستند و عورت ، پس ناتوانى آنها را با سكوت بپوشانيد وعورتهاى آنها را در خانه پنهان كنيد . » « 3 »\r\n2 - از امير المؤمنين عليه السلام نقل است كه فرمود : « در سلام كردن بر زنان ( نامحرم ) پيشى نگيريد و آنها را به طعام دعوت نكنيد . » « 4 »\r\n3 - نيز امير المؤمنين عليه السلام مى فرمايد : « اى مردم عراق به من خبر رسيده كه‌زنان شما در راه مزاحم‌مردان مىشوند ، آيا شرم‌نمىكنيد ؟ » « 5 »\r\n4 - و در روايتى از امام جعفر صادق عليه السلام آمده است كه از ايشان\r\n\r\n\r\n","description":"","footnote":"\r\n( 1 ) - سورهء احزاب ، آيهء 32 .\r\n( 2 ) - سورهء نور ، آيهء 31 .\r\n( 3 ) - وسائل الشيعه ، ج 14 ، ص 173 ، باب 131 ، حديث 1 .\r\n( 4 ) - همان .\r\n( 5 ) - همان ، ص 174 ، باب 132 ، حديث 1 .\r\n","page_name":" 31 ","page_number":31},
  {"content":"\r\n\r\nسؤال شد : آيا زنان مىتوانند در نمازهاى عيد قربان ، فطر وجمعه شركت نمايند ؟ » حضرت عليه السلام در پاسخ فرمود : « نه مگر زن سالخورده . » « 1 »\r\n5 - از ابو بصير به نقل از ابو عبد اللَّه عليه السلام آمده است كه گفت ( به حضرت عرض كردم : آيا مرد مىتواند با زن غير محرم دست بدهد ومصافحه كند ؟ حضرت عليه السلام فرمود : « خير ، مگر از روى پوشش . » « 2 »\r\n6 - در موثق سماعه آمده است كه از ابو عبد اللَّه عليه السلام پرسيدم آيا مرد مىتواند با زن ( نامحرم ) مصافحه كند ؟ حضرت عليه السلام فرمود :\r\n« خير ، مرد نمىتواند با زن مصافحه كند ، مگر زنى كه ازدواج كردن با او حرام باشد ؛ همچون : خواهر ، دختر ، عمه ، خاله ، دختر خواهر ، ونظاير آن ، ولى زنى كه جايز است مرد با او ازدواج كند نبايد به مصافحه با او بپردازد مگر از روى پوشش والبته نبايد دست او را فشار دهد . » « 3 »\r\nتفصيل احكام :\r\nتعريف : زن بيگانه يا اجنبى در اصطلاح فقه به هر زنى گفته مىشود كه مرد در اصل شرع بتواند با او ازدواج كند ، يعنى هر زنى جز محارمى همچون خواهر ، عمه ، خاله . « 4 »\r\n1 - مرد مىتواند صداى زن بيگانه را - مشروط به اينكه همراه\r\n\r\n\r\n","description":"","footnote":"\r\n( 1 ) - همان ، ص 177 ، باب 136 ، حديث 2 .\r\n( 2 ) - همان ، ص 151 ، باب 115 ، حديث 1 .\r\n( 3 ) - همان ، ج 14 ، ص 151 ، باب 115 ، حديث 2 .\r\n( 4 ) - بنگريد به حديث قبلى امام صادق عليه السلام .\r\n","page_name":" 32 ","page_number":32},
  {"content":"\r\n\r\nبالذت و يا ريبه نباشد - گوش كند اگر چه احتياط استحبابى در ترك آن است در غير موارد نياز و ضرورت عرفى .\r\n2 - حرام است زنى صداى هيجان برانگيز خود را به گوش مردى بيگانه رساند .\r\n3 - مصافحه كردن با زنى بيگانه جز از روى پوشش جايز نيست ، آن هم بى آنكه دست او را فشار دهد .\r\n4 - باكى نيست اگر شخص بدون شهوت يا ترس از افتادن در عمل حرام محارم خود را لمس كند .\r\n5 - مكروه است مردى در سلام بر زنان ( نا محرم ) پيشى گيرد و آنها را به طعام فرا خواند و اين كراهت در زن جوان شديدتر است .\r\n6 - نشستن در جايگاه زن كه تازه از آن بلند شده است كراهت دارد ، مگر پس از آنكه گرماى آن مكان به سردى مبدل شود .\r\n7 - احتياط در نگاه نكردن به عضو جداشده‌اى از بيگانه مثل دست ، بينى ، زبان ونظاير آن است . ولى دندان ، ناخن و موى استثنا شده است ، اگرچه اقوى جواز مىباشد .\r\n8 - زن مىتواند موى ديگرى را به موى خود پيوند زند وهمسرش مىتواند به اين موى بنگرد ولى ديگرى نمىتواند بدان نظر كند ، زيرا اين موى ، موى او به شمار مى آيد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\n4 - حكم نگاه كردن به منظور ازدواج\r\nحديث شريف :\r\n1 - از محمد بن مسلم آمده است كه گفت از امام محمد باقر عليه السلام پيرامون مردى پرسيدم كه مى خواهد ازدواج كند آيا چنين مردى مىتواند به زن مورد نظر نگاه كند ؟\r\nحضرت عليه السلام فرمود : « آرى ، او آن زن را به گرانترين بهاء مىخرد . » « 1 »\r\n2 - از حسن بن السرى آمده است كه به ابى عبد اللَّه عليه السلام عرض كردم : آيا مردى مىتواند به زنى كه قصد ازدواج با او را دارد نيك بنگرد و به پشت وچهره او نگاه كند ؟\r\nحضرت عليه السلام فرمود : « آرى باكى نيست كه مرد به چهره و پشت زنى بنگرد كه مى خواهد با او ازدواج كند . » « 2 »\r\n3 - در حديثى از يونس به نقل از امام صادق عليه السلام آمده كه به ابى عبد اللَّه عليه السلام عرض كردم آيا جايز است مرد به زنى بنگرد كه\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 59 ، ابواب مقدّمات نكاح وآداب آن ، باب 36 ، حديث 1 .\r\n( 2 ) - همان ، حديث 3 .\r\n","page_name":" 34 ","page_number":34},
  {"content":"\r\n\r\nمىخواهد با او ازدواج كند ؟\r\nحضرت عليه السلام فرمود : « آرى . وجامه‌اى نازك براى او بپوشد ، زيرا او مى خواهد اين زن را به گرانترين قيمت بخرد . » « 1 »\r\n4 - در حديثى از عبد اللَّه بن الفضل به نقل از امام صادق عليه السلام آمده است كه آيا جايز است مرد به موى وزيبائىهاى زنى بنگرد كه مىخواهد با او ازدواج كند ؟\r\nحضرت عليه السلام فرمود : « اگر همراه با لذت جويى نباشد اشكالى ندارد . » « 2 »\r\nتفصيل احكام :\r\nمرد مىتواند به زنى كه از او خواستگارى مىكند بنگرد ، زيرا مىخواهد او را شريك زندگى خويش قرار دهد و با عقد ازدواج دائم با او پيوند بر قرار سازد ونيز اين حكم نسبت به زن جارى است ، چه بعيد نيست كه او نيز بتواند در صورت نياز براى شناخت بيشتر به مردى بنگرد كه به خواستگارى او آمده است ، چون علتى كه در روايات ذكر شده در هر دو طرف وجود دارد .\r\nدر اين زمينه تفصيلاتى است كه ذيلًا به آنهااشاره مىكنيم :\r\n1 - مرد مىتواند به چهره ، دست ، موى وزيبائيهاى زنى كه مىخواهد با او ازدواج كند ، بنگرد ، البته مشروط بر آن كه اين احتمال وجود داشته باشد كه او را به همسرى بر گزيند ، ولى احتياط در اين\r\n\r\n\r\n","description":"","footnote":"\r\n( 1 ) - همان ، ص 61 ، ابواب مقدمات نكاح وآداب آن ، باب 36 ، حديث 11 .\r\n( 2 ) - همان ، ص 59 ، حديث 5 .\r\n","page_name":" 35 ","page_number":35},
  {"content":"\r\n\r\nاست كه تنها به زنى بنگرد كه نيّت ازدواج با او را دارد ، اما نگاه كردن به زنان به منظور گزيدن يكى از آنها براى ازدواج بنا به احتياط جايز نيست ، كما اينكه جواز نگاه كردن مشروط به اين است كه مرد قبلًا او را نشناسد ، و از اوصاف او - بطورى كه او را از نگاه كردن كاملًا بى نياز كند - شناختى نداشته باشد .\r\n2 - جواز نگاه كردن به ديگر اعضاى زن ، جز زيبائىهاى او و جز نگاه كردن از پس جامه‌اى نازك براى شناخت ابعاد اندام او ، بعيد به نظر مىرسد ، و احتياط آن است كه از زن اجازه گرفته شود ، و مرد نبايد بدون آگاهى و اجازه زن به اعضاى دلرباى او بنگرد ، بويژه اگر نگاه كردن موجب هتك زن يا دزدانه نگريستن به او مىشود ، زيرا زيبائىهاى وى از حقوق اوست وتصرّف در حقوق ديگرى بدون اجازه او جايز نيست .\r\n3 - نگاه كردن به چنين زنى بايد به دور از قصد لذت جوئى باشد .\r\n4 - اگر با نگاه اول به زن آگاهى لازم به دست نيامد مىتواند نگاه را تكرار كرد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\n5 - ازدواج ، سنّتى الهى\r\nقرآن كريم :\r\n1 - ( وَأَنكِحُوا الْأَيَامَى مِنكُمْ وَالصَّالِحِينَ مِنْ عِبَادِكُمْ وَإِمَائِكُمْ إِن يَكُونُوا فُقَرَاءَ يُغْنِهِمُ اللَّهُ مِن فَضْلِهِ وَاللَّهُ وَاسِعٌ عَلِيمٌ ) « 1 » .\r\n« بايد مردان بى زن و زنان بى شوهر وبندگان وكنيزان صالح وشايسته خود را همسر دهيد ، اگر بينوا باشند خدا به كرم ولطف خود توانگرشان خواهد ساخت كه خدا رحمتش وسيع ( ونامتناهى ، و به احوال بندگان ) آگاه است . »\r\n2 - ( وَمِنْ آيَاتِهِ أَنْ خَلَقَ لَكُم مِنْ أَنفُسِكُمْ أَزْوَاجاً لِّتَسْكُنُوا إِلَيْهَا وَجَعَلَ بَيْنَكُم مَوَدَّةً وَرَحْمَةً إِنَّ فِي ذلِكَ لَآيَاتٍ لِقَوْمٍ يَتَفَكَّرُونَ ) « 2 » .\r\n« و از نشانه‌هاى او اينكه همسرانى از جنس خودتان براى شما آفريد تا در كنار آنان آرامش بيابيد ، و در ميانتان مودّت و رحمت قرار داد ؛ در اين ، نشانه‌هايى است براى گروهى كه تفكّر مىكنند . »\r\n\r\n\r\n","description":"","footnote":"\r\n( 1 ) - سورهء نور ، آيهء 32 .\r\n( 2 ) - سورهء روم ، آيهء 21 .\r\n","page_name":" 37 ","page_number":37},
  {"content":"\r\n\r\n3 - ( يَا أَيُّهَا النَّاسُ اتَّقُوا رَبَّكُمُ الَّذِي خَلَقَكُم مِن نَفْسٍ وَاحِدَةٍ وَخَلَقَ مِنْهَا زَوْجَهَا وَبَثَّ مِنْهُمَا رِجَالًا كَثِيراً وَنِسَاءً وَاتَّقُوا اللَّهَ الَّذِي تَسَاءَلُونَ بِهِ وَالْأَرْحَامَ إِنَّ اللَّهَ كَانَ عَلَيْكُمْ رَقِيبَاً ) « 1 »\r\n« اى مردم بترسيد از پروردگارتان ، آن كه شما را از يك تن بيافريد وهم از آن جفت او را خلق كرد و از آن دو تن مردان و زنان بسيار پديد آورد وبترسيد از آن خدايى كه با سوگند به نام او از يكديگر چيزى مىخواهيد وزنهار از خويشاوندان نبريد ، كه همانا خدا مراقب اعمال شماست . »\r\nحديث شريف :\r\nاز پيامبر صلى الله عليه و آله آمده است كه فرمود :\r\n1 - « ازدواج سنت من است ، پس هر كه از اين سنت روى برتابد از من نيست . » « 2 »\r\n2 - « هيچ بنيانى در اسلام بنا نهاده نشد كه نزد خدا از ازدواج محبوبتر باشد . » « 3 »\r\n3 - « كسى كه ازدواج كند نصف دينش را بدست آورده پس بايد خدا را در نيمه ديگر بپرهيزد . » « 4 »\r\n\r\n\r\n","description":"","footnote":"\r\n( 1 ) - سورهء نساء ، آيهء 1 .\r\n( 2 ) - مستدرك الوسائل ، ابواب مقدّمات نكاح ، باب 1 ، حديث 15 .\r\n( 3 ) - وسائل الشيعه ، ج 14 ، ص 3 ، ابواب مقدّمات نكاح وآداب آن ، باب 1 ، حديث 4 .\r\n( 4 ) - همان ، ص 5 ، حديث 12 .\r\n","page_name":" 38 ","page_number":38},
  {"content":"\r\n\r\nتفصيل احكام :\r\nاسلام از آن جهت مردم را به ازدواج فراخوانده كه آن را ركنى حياتى مىشمرد ولذا آن را مستحب مؤكد مىداند كه گاهى به وجوب نيز مىرسد ، وخداوند تبارك و تعالى در آيات عديده قرآن كريم بر آن تشويق كرده و از حكمت وپاره‌اى احكام آن سخن به ميان آورده است چنان كه پيامبر گرامى صلى الله عليه و آله وامامان معصوم عليهم السلام نيز در روايات بسيارى بر آن تشويق كرده‌اند كه ما در آغاز بخشى از آنها را آورديم و به خواست خدا در هر فصل از اين موجز به اندازه لازم باز هم ديگر احاديث وروايات را خواهيم آورد .\r\nقرآن كريم اشاره كرده است كه ازدواج از سنتهاى الهى زندگانى به شمار مى رود و انسان بايد با اين سنت همسويى داشته باشد ونيز اين سنت پاسخى است به مقتضيات فطرت آدمى كه با آن سرشته شده‌است . خداوند در بيان چيرگى سنت « دوئيت » و « زوجيت » بر هر چيز مى فرمايد : ( وَمِن كُلِّ شَيْءٍ خَلَقْنَا زَوْجَيْنِ لَعَلَّكُمْ تَذَكَّرُونَ ) « 1 » ؛ « و از هر چيزى دو نوع ( نر وماده ) بيافريديم ، تا مگر متذكر حكمت خدا شويد . »\r\nپروردگار در جارى شدن اين حكم بر انسان به اعتبار آن كه او نيز بخشى از آفرينش است مىفرمايد : ( وَاللَّهُ خَلَقَكُم مِن تُرَابٍ ثُمَّ مِن نُّطْفَةٍ ثُمَّ جَعَلَكُمْ أَزْوَاجاً ) « 2 » ؛ « خدا شما را از خاك خلق كرد وسپس از نطفه بيافريد ، و بعد از آن شما را جفت . . جفت ( مرد و زن ) قرار داد . »\r\n\r\n\r\n","description":"","footnote":"\r\n( 1 ) - سورهء ذاريات ، آيهء 49 .\r\n( 2 ) - سورهء فاطر ، آيهء 11 .\r\n","page_name":" 39 ","page_number":39},
  {"content":"\r\n\r\n\r\nآثار ازدواج\r\nازدواج موجب جلب خير وبركت در روزىاست ، چنان كه خداوند مىفرمايد : ( إِن يَكُونُوا فُقَرَاءَ يُغْنِهِمُ اللَّهُ مِن فَضْلِهِ وَاللَّهُ وَاسِعٌ عَلِيمٌ ) « 1 » .\r\n« اگر بينوا باشند خدا به كرم ولطف خود توانگرشان خواهد ساخت كه خدا رحمتش وسيع ( ونامتناهى و به احوال بندگان ) آگاه است . »\r\nونيز اسحاق بن عمار از امام صادق عليه السلام در حديثى نقل مىكند كه به حضرت عرض كردم آيا درست است كه مردم مىگويند فردى نزد پيامبر آمد ونزد ايشان از تنگدستى وفقر شكايت كرد ، و حضرت سه بار به او دستور ازدواج داد ؟\r\nحضرت امام صادق عليه السلام فرمود : « آرى . . درست است » سپس امام فرمود : « روزى به همراه زن وخانواده است . » « 2 »\r\nآرى ! آيا روزى از نزد خدا نيست ، وآيا زن وفرزندان نزد خدايى كه براى هر چيز روزى قرار داده روزى ندارند ؟ مرد با يافتن احساس مسؤوليت نسبت به خانواده فعاليتش را فزونى مىدهد ، وبدين ترتيب انرژى ونيروى كار او صد چندان مىشود و در پرتو آن امكانات اقتصادى را در محيط زندگى خود متحول مىكند .\r\nبدينسان متون اسلامى ازدواج را مورد تشويق قرار مىدهند و مردم را از عاقبت روى برتافتن از ازدواج بر اساس ترس از تهيدستى باز مىدارند . آيا خداوند در صورتى كه آدميان اين گام را بردارند گشودن در رزق و روزى را براى ايشان تضمين نكرده است ؛ گامى كه\r\n\r\n\r\n","description":"","footnote":"\r\n( 1 ) - سورهء نور ، آيهء 32 .\r\n( 2 ) - وسائل الشيعه ، ج 14 ، ص 25 ، باب 11 ، حديث 4 .\r\n","page_name":" 40 ","page_number":40},
  {"content":"\r\n\r\nخير را نصيب ايشان وجامعه مىسازد ؟\r\n\r\nازدواج در خدمت امت\r\nاز آثار اجتماعى ازدواج افزايش جمعيت يكتا پرست مسلمان در جاى جاى زمين است بدين ترتيب انسان متأهل در فزونى بار يكتاپرستى در زمين سهيم است .\r\nامام باقر عليه السلام به نقل از پيامبر اكرم صلى الله عليه و آله مىفرمايد : « چه چيز مانع از آن مىشود مؤمن خانواده بر گزيند شايد كه خداوند نسلى نصيب او سازد كه با كلمه ( لا إله الا اللَّه ) زمين را سنگينى وثبات بخشد . » « 1 »\r\nاز پيامبر صلى الله عليه و آله نقل است كه فرمود : « . . در طلب فرزند باشيد كه من مايلم شما را در روز قيامت - در مقايسه با امتهاى ديگر - فزونتر يابم . » « 2 »\r\nاز ابو عبد اللَّه عليه السلام نقل است كه فرمود : « اگر مىتوانى نسلى تحويل جامعه دهى كه بار تسبيح وتنزيه خداوند را در زمين افزايش دهند چنين كن . » « 3 »\r\n\r\nازدواج ، يارى دين\r\nمتون اسلامى تأكيد دارند كه ازدواج ابزارى است براى بالا بردن سطح ايمان انسان مسلمان .\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 3 ، باب 1 ، حديث 3 .\r\n( 2 ) - همان ، حديث 6 .\r\n( 3 ) - همان ، ص 5 ، باب 1 ، حديث 9 .\r\n","page_name":" 41 ","page_number":41},
  {"content":"\r\n\r\nيك جوان داراى حجم قابل توجهى از انگيزه‌هاى جنسى است كه پيوسته بر او فشار مى آورند تا آنها را اشباع كند ، اين انگيزه‌هاى فعال - اگر بر آورده نشوند - در زندگى انسان نقش ويرانگر ايفا مىكنند ونيروها وتوانائيهاى بشر را مىفرسايند واو را به تباهى وعقده‌هاى جنسى مهلك مىكشاند ، ولى ازدواج مانع از آن مىشود كه جوان در پليدى فرو رود ، واو را وا مى دارد كه انرژى خود را در زمينه‌هاى مطلوب به كار بندد .\r\nعلاوه بر آن كه ازدواج نياز جنسى فرد را فرو مى نشاند ، نياز روانى او را نيز كه قرآن بدان اشاره دارد بر مى آورد :\r\n( وَمِنْ آيَاتِهِ أَنْ خَلَقَ لَكُم مِنْ أَنفُسِكُمْ أَزْوَاجاً لِّتَسْكُنُوا إِلَيْهَا وَجَعَلَ بَيْنَكُم مَوَدَّةً وَرَحْمَةً ) « 1 » .\r\n« و از آيات الهى آن است كه از جنس خودتان جفتى آفريد تا در كنار او آرامش يابيد وميانتان دوستى ومحبت قرار داد . »\r\nانسان در پرتو ازدواج نياز عاطفى وروانى خود را از راه محبت ودوستى والفت به همسر خود تأمين مىكند .\r\nو اين بيان قرآنى داراى عمق بلاغت وزيبائى است كه همسر بخشى جدا از « خود » است كه اين « خود » جز به دو كمال نمىيابد وپيوستگى با آن در پرتو دوستى صورت مىپذيرد ؛ عاطفه‌اى برخاسته از نياز مادى و در پرتو رحمت ومهربانى عاطفه‌اى جان گرفته از نياز معنوى وروانى . در پرتو اين دوستى ومهربانى است كه ساختار بنيان خانواده كه جايگاه آرامش والفت است فراهم مىآيد ، بويژه اگر\r\n\r\n\r\n","description":"","footnote":"\r\n( 1 ) - سورهء روم ، آيهء 21 .\r\n","page_name":" 42 ","page_number":42},
  {"content":"\r\n\r\nحاصل اين ازدواج فرزندان صالح وبابركتى باشد كه خانه را از گرمى وشادى به پا كند و موجب شود كه هر يك از زن و مرد در برابر موجوديت خانواده ، كه در ساختار آن و بالا بردن بناى آن شريك بوده‌اند ، احساس مسؤوليت مشترك كنند .\r\nاينك بيائيد تا در كنار هم بر سر خوان روايات شريفه بنشينيم ومعارف مهمى را پيرامون حكمت ازدواج از آن بر گيريم :\r\n1 - از پيامبر اكرم صلى الله عليه و آله نقل شده است كه فرمود : « هيچ چيز نزد خدا محبوبتر از آن نيست كه در عرصه اسلام خانه‌اى به ازدواج آباد گردد . » « 1 »\r\n2 - ونيز از پيامبر اسلام روايت شده است كه : « كسى كه مىخواهد در حالى خدا را ديدار كند كه پاك و پاكيزه است همسر برگزيند . » « 2 »\r\n3 - وايضاً از رسول خدا صلى الله عليه و آله آمده است : « دو ركعت نماز يك متأهل برتر است از مجردى كه شب را به عبادت گذرانده و روز را به روزه . » « 3 »\r\n\r\nنكوهش پديدهء بى همسرى\r\nروايات انسان عزبى را كه مىتواند ازدواج كند و از آن سر بر مىتابد سرزنش كرده است و آن را از عوامل مساعد ناقص بودن دين انسان وسستى ايمان او شمرده‌اند ، به سبب اينكه در همه سطوح\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 5 ، باب 1 ، حديث 10 .\r\n( 2 ) - همان ، ص 6 ، حديث 15 .\r\n( 3 ) - همان ، ص 7 ، باب 2 ، حديث 2 .\r\n","page_name":" 43 ","page_number":43},
  {"content":"\r\n\r\nخطرات وآثارى منفى در پى دارد .\r\nاز پيامبر اكرم صلى الله عليه و آله نقل است كه فرمود :\r\n« بيشتر اهل دوزخ عزبها هستند . » « 1 »\r\n« پست‌ترين مردگان شما عزبها هستند . » « 2 »\r\nآرى ، اقتضاى بى زنى وعزب بودن گسستن ومحو نسل انسان و ياد اوست وتوشه او را از دنيا بر مىچيند . آيا هر انسانى نيازمند فرزندان صالحى نيست كه پس از مرگ او ونوميديش از زندگى ، با انجام كارهاى نيكو و طلب رحمت و مغفرت به آن توشه رسانند ؟\r\n\r\n\r\n","description":"","footnote":"\r\n( 1 ) - همان ، ص 8 ، باب 2 ، حديث 7 .\r\n( 2 ) - همان ، ص 7 ، حديث 3 .\r\n","page_name":" 44 ","page_number":44},
  {"content":"\r\n\r\n\r\nبخش دوم : آنهايى كه ازدواج با ايشان حرام است\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\n\r\n1 - آنهايى كه با اختلاف دين بر انسان حرام مىشوند\r\nقرآن كريم :\r\n( وَلَا تَنكِحُوا الْمُشْرِكَاتِ حَتَّى يُؤْمِنَّ وَلَأَمَةٌ مُؤْمِنَةٌ خَيْرٌ مِن مُشْرِكَةٍ وَلَوْ أَعْجَبَتْكُمْ وَلَا تُنْكِحُوا الْمُشْرِكِينَ حَتَّى يُؤْمِنُوا وَلَعَبْدٌ مُؤْمِنٌ خَيْرٌ مِن مُشْرِكٍ وَلَوْ أَعْجَبَكُمْ أُولئِكَ يَدْعُونَ إِلَى النَّارِ وَاللَّهُ يَدْعُوا إِلَى الْجَنَّةِ وَالْمَغْفِرَةِ بِإِذْنِهِ وَيُبَيِّنُ آيَاتِهِ لِلنَّاسِ لَعَلَّهُمْ يَتَذَكَّرُونَ ) « 1 » .\r\n« با زنان مشرك ازدواج نكنيد ، مگر آنكه ايمان آورند وهمانا كنيزكى با ايمان بهتر از زن آزاد مشرك است ، هرچند از حسن او بشگفت آئيد وزن به مشركان ندهيد ، مگر آنكه ايمان آورند ، وهمانا بندهء مؤمن بسى بهتر از آزاد مشرك است ، هرچند از مال وجمالش بشگفت آئيد ، مشركان شما را به آتش جهنم خوانند ( از راه جهل وضلالت ) وخداوند به بهشت و مغفرت خود خواند ( از راه لطف وعنايت ) وخداوند براى مردم آيات خويش بيان فرمايد ، باشد كه هشيار ومتذكر گردند . »\r\n2 - ( يَاأَيُّهَا الَّذِينَ آمَنُوا إِذَا جَاءَكُمُ الْمُؤْمِنَاتُ مُهَاجِرَاتٍ فَامْتَحِنُوهُنَّ اللَّهُ أَعْلَمُ\r\n\r\n\r\n","description":"","footnote":"\r\n( 1 ) - سورهء بقره ، آيهء 221 .\r\n","page_name":" 47 ","page_number":47},
  {"content":"\r\n\r\nبِإِيمَانِهِنَّ فَإِنْ عَلِمْتُمُوهُنَّ مُؤْمِنَاتٍ فَلَا تَرْجِعُوهُنَّ إِلَى الْكُفَّارِ لَاهُنَّ حِلٌّ لَهُمْ وَلَا هُمْ يَحِلُّونَ لَهُنَّ وَآتُوهُم مَا أَنفَقُوا وَلَا جُنَاحَ عَلَيْكُمْ أَن تَنكِحُوهُنَّ إِذَا آتَيْتُمُوهُنَّ أُجُورَهُنَّ وَلَا تُمْسِكُوا بِعِصَمِ الْكَوَافِرِ وَسْأَلُوا مَا أَنفَقْتُمْ وَلْيَسْأَلُوا مَا أَنفَقُوا ذلِكُمْ حُكْمُ اللَّهِ يَحْكُمُ بَيْنَكُمْ وَاللَّهُ عَلِيمٌ حَكِيمٌ ) « 1 » .\r\n« اى كسانى كه ايمان آورده‌ايد ، زنا نيكه به عنوان اسلام و ايمان ( ازديار خود ) هجرت كرده و به سوى شما آمده‌اند خدا به ايمانشان داناتر است ، شما از آنها تحقيق كرده وامتحانشان كنيد ، اگر با ايمانشان شناختيد آنها را ديگر به شوهران كافرشان برنگردانيد ، كه هرگز اين زنان مؤمن بر آن كفار و آن شوهران كافر بر اين زنان حلال نيستند ، ولى مهر ونفقه‌اى كه شوهران هزينه آن زنان كرده‌اند به آنها بپردازيد وباكى نيست كه شما با آنان ازدواج كنيد در صورتى كه اجر ومهرشان را بدهيد وهرگز متوسل به حفاظت زنان كافر نشويد ، وشما ( اگر زنانتان از اسلام به كفر بازگشتند ) از كفار مهر ونفقه مطالبه كنيد ، آنها هم مهر ونفقه طلبند ، اين حكم خدا است ميان شما بندگان و خدا ( به حقايق امور ) دانا و ( به مصالح خلق ) آگاه است . »\r\n3 - ( الْيَوْمَ أُحِلَّ لَكُمُ الطَّيِّبَاتُ وَطَعَامُ الَّذِينَ أُوْتُوا الْكِتَابَ حِلٌّ لَكُمْ وَطَعَامُكُمْ حِلٌّ لَهُمْ وَالْمُحْصَنَاتُ مِنَ الْمُؤْمِنَاتِ وَالْمُحْصَنَاتُ مِنَ الَّذِينَ أُوْتُوا الْكِتَابَ مِن قَبْلِكُمْ إِذَا آتَيْتُمُوهُنَّ أُجُورَهُنَّ مُحْصِنِينَ غَيْرَ مُسَافِحِينَ وَلَا مُتَّخِذِي أَخْدَانٍ وَمَن يَكْفُرْ بِالْإِيمَانِ فَقَدْ حَبِطَ عَمَلُهُ وَهُوَ فِي الآخِرَةِ مِنَ الْخَاسِرِينَ ) « 2 » .\r\n« امروز آنچه پاكيزه است براى شما حلال شده وغذاهاى اهل كتاب\r\n\r\n\r\n","description":"","footnote":"\r\n( 1 ) - سورهء ممتحنه ، آيهء 10 .\r\n( 2 ) - سورهء مائده ، آيهء 5 .\r\n","page_name":" 48 ","page_number":48},
  {"content":"\r\n\r\nبراى شما حلال وغذاهاى شما براى آنها حلال است و زنان پاكدامن از مسلمانان و اهل كتاب براى شما حلال هستند و مى توانيد با آنها ازدواج كنيد به شرط اين كه مهر آنها را بپردازيد وازدواج از طريق مشروع باشد نه به صورت زنا و نه به صورت دوست پنهانى انتخاب كردن ، و هر كس كه نسبت به آنچه بايد به آن ايمان بياورد كفر بورزد ؛ اعمال او بر باد مى رود و در آخرت در زمرهء زيانكاران خواهد بود . »\r\nاين آيات كريمه حرمت ازدواج بين مؤمنان ومشركان را بيان مىكند ، پس يك مرد مؤمن نبايد با زن مشرك ازدواج كند ، چنان كه يك مشرك حق ندارد با زن مؤمنى پيوند زناشويى بر قرار سازد وهرگاه زنى از سرزمين كفر به سرزمين اسلام هجرت كرد نكاح او فسخ مىشود ، ولى جايز است مرد مؤمن زن ذمى را از اهل كتاب به عقد در آورد البته مشروط بر آن كه آن زن عفيفه باشد .\r\nو جايز نيست زنان كافر را به عنوان همسر نگهداشت ، شايد به دلالت سياق مقصود زنان مشرك باشد ، يا آيه پس از نزول آيه ديگرى در سورهء مائده نسخ شده باشد ، زيرا اين سوره آخرين بخشى از قرآن است كه نازل شده است و بر حسب احاديث رسيده ساير سور قرآنى را مىتواند نسخ كند .\r\nحديث شريف :\r\n1 - حفص بن غياث روايت كرده ، مىگويد : يكى از برادران به من نامه‌اى نوشت و از من خواست كه از امام صادق عليه السلام مسائلى را پرسش كنم و من از حضرت پرسيدم كه آيا اسير مىتواند در دار الحرب ( يعنى در كشور كافر محارب ) ازدواج كند ؟\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nحضرت عليه السلام فرمود : ( اين كار را ناخوش مى دارم ، اگر اين كار در سرزمين روم صورت پذيرد حرام نيست ونكاح به شمار مى آيد ، اما در سرزمين ترك وديلم وخزر حلال نمى باشد . » « 1 »\r\n2 - معاويه بن وهب به نقل از امام صادق عليه السلام نقل مىكند كه از حضرت پيرامون مرد مؤمنى سؤال شد كه با زنى يهودى يا مسيحى ازدواج مىكند ؟\r\nحضرت عليه السلام فرمود : « اگر ميتواند زن مسلمانى بستاند ديگر او را با زن يهودى ومسيحى چكار ؟ »\r\nپس عرض كردم : اگر عاشقش شده باشد چه ؟\r\nحضرت عليه السلام فرمود : « اگر او را گرفت بايد مانع از آن شود كه وى شراب بنوشد و گوشت خوك بخورد ، و بدون آنكه در دين اين مرد كاستى پديد آيد . » « 2 »\r\n3 - زراره از امام باقر عليه السلام نقل مىكند كه گفت از حضرت عليه السلام شنيدم كه مى فرمود : « باكى نيست اگر مردى در حالى كه زن دارد با زن يهودى يا مسيحى به عقد مؤقت ازدواج كند . » « 3 »\r\n4 - محمد بن مسلم به نقل از امام باقر عليه السلام مى گويد : از حضرت عليه السلام پيرامون ازدواج با زن يهودى ومسيحى سؤال كردم ، حضرت عليه السلام فرمود : « اشكالى ندارد ، آيا نمىدانى در زمان پيامبر\r\n\r\n\r\n","description":"","footnote":"\r\n( 1 ) - وسائل‌الشيعه ، ج 14 ، ص 413 ، ابواب‌آنچه به‌سبب كفر حرام مىشود ، باب 2 ، حديث 4 .\r\n( 2 ) - همان ، ص 412 ، باب 2 ، حديث 1 .\r\n( 3 ) - همان ، ص 415 ، باب 4 ، حديث 2 .\r\n","page_name":" 50 ","page_number":50},
  {"content":"\r\n\r\nيك زن يهودى همسر طلحه بن عبد اللَّه بود . » « 1 »\r\n5 - ابن الحجاج به نقل از امام ابو الحسن عليه السلام مى آورد كه از حضرتش پيرامون مردى مسيحى سؤال كردند كه با زنى مسيحى ازدواج كرده ولى زن پيش از آنكه آن مرد با او همبستر شود اسلام آورده است ، حضرت عليه السلام فرمود : « عقد ازدواجش با آن مرد به پايان مى رسد و از آن مرد نه عده‌اى نگه مى دارد و نه مهرى مى گيرد . » « 2 »\r\n6 - در روايتى از منصور بن حازم آمده است كه گفت از امام صادق عليه السلام پيرامون مردى زرتشتى سؤال كردم كه زنى از دين خود را به همسرى داشت و در پى آن ، مرد مذكور يا همسرش اسلام آورد .\r\nحضرت عليه السلام فرمود : « مرد منتظر پايان يافتن زمان عده زن باقى مىماند ، اگر مرد يا زن پيش از انقضاء عده ايمان آورد ، كه در اين حال هر دو به‌نكاح اول خود باقى مى مانند و اگر آن زن اسلام نياورد تا انقضاى مدت عده ، از آن مرد جدا مىگردد . » « 3 »\r\n7 - ساباطى روايت كرده مى گويد : از امام صادق عليه السلام شنيدم كه مى فرمود : « اگر مسلمانى كه از پدر و مادرى مسلمان ، زاده شده است از اسلام مرتد شد ونبوت پيامبر صلى الله عليه و آله را انكار وايشان را تكذيب كرد ، خون او براى شنونده مباح است وزنش از روز مرتد شدن از او جدا مىشود واموالش ميان ورثه او تقسيم مى گردد ، وزن او عده كسى كه شوهرش مرده است نگه مى دارد و بر امام است كه او را بكشد\r\n\r\n\r\n","description":"","footnote":"\r\n( 1 ) - همان ، ص 416 ، ابواب آنچه با كفر حرام مىشود ، باب 5 ، حديث 4 .\r\n( 2 ) - همان ، ج 14 ، ص 422 ، باب 9 ، حديث 6 .\r\n( 3 ) - همان ، ص 421 ، باب 9 ، حديث 3 .\r\n","page_name":" 51 ","page_number":51},
  {"content":"\r\n\r\nوتوبه‌اش را نپذيرد . » « 1 »\r\nتفصيل احكام :\r\n1 - جايز نيست مرد مسلمان با زن مشرك ازدواج كند ، اما ازدواج با زن اهل كتاب مانند يهودى ومسيحى ومجوسى بنا به حكم قويتر جايز است ، ولى در مورد مجوسى احتياطى وجود دارد كه نبايد ناديده گرفته شود ، اما در آئينهاى ديگر باكراهت شديد همراه است كه اين كراهت در عقد غير دائم و زنان مستضعف دينى اهل كتاب كاهش مىيابد وشايسته است آنها را در رعايت پاكيزگى و طهارت وپرهيز از آشاميدن شراب و خوردن گوشت خوك ونظاير آن به آداب اسلامى مؤدب سازد .\r\n2 - اگر مردى از اهل كتاب مسلمان شد بر ازدواج خود با زنش كه از اهل كتاب است باقى مى ماند و اگر زن بدون شوهر اسلام آورد ازدواج آن دو باطل است ، ولى اگر مرد نيز پيش از انقضاء عده اسلام بياورد ، به آن زن سزاوارتر خواهد بود و هر دو بر ازدواجشان باقى مىمانند ، اين حكم در صورتى است كه مرد باهمسرش همبستر شده باشد ، اما پيش از آن ازدواج مستقيماً باطل مىشود ومهرى به آن زن تعلق نمىگيرد .\r\n3 - مرتد شدن از دين پيش از دخول موجب فسخ ازدواج مى گردد ، اما پس از آن اگر زن مرتد شد يا مردى مرتد شد كه در اصل غير مسلمان بوده است ، انتظار كشيده مىشود تا عده آن زن پايان يابد ،\r\n\r\n\r\n","description":"","footnote":"\r\n( 1 ) - همان ، ج 18 ، كتاب الحدود ، ابواب حد المرتد ، ص 545 ، باب 1 ، حديث 3 .\r\n","page_name":" 52 ","page_number":52},
  {"content":"\r\n\r\nاگر توبه نكردند ازدواج آنها از هنگام ارتداد باطل مى گردد و اگر توبه كردند بر ازدواج نخستين‌شان باقى مى مانند ، اما اگر عدهء زن از آن مرد سپرى شد ازدواجشان فسخ مىگردد ، و اگر پس از آن توبه كردند ، وخواستند به يكديگر رجوع كنند بايد از نو عقد كنند .\r\n4 - اگر مسلمان فطرى ( كسى كه از پدر و مادر مسلمان زاده شده است ) مرتد شود ازدواج از لحظه ارتداد باطل مى گردد ، چون توبه‌اى براى او نيست .\r\n5 - روا نيست با زن يا مردى ناصبى ازدواج كرد ، ولى ازدواج با زنى كه بر مذهب غير شيعه است اشكال ندارد .\r\nونيز زن شيعه مىتواند با مردى غير شيعه ازدواج كند با احتياطى كه در شرايط عادى نبايد ناديده گرفته شود ، زيرا زن دين خود را از همسرش مى گيرد .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\n2 - محارم نسبى\r\nقرآن كريم مى فرمايد : ( حُرِّمَتْ عَلَيْكُمْ أُمَّهَاتُكُمْ وَبَنَاتُكُمْ وَأَخَوَاتُكُمْ وَعَمَّاتُكُمْ وَخَالَاتُكُمْ وَبَنَاتُ الْأَخِ وَبَنَاتُ الْأُخْتِ ) « 1 » .\r\n« حرام شد براى شما ( ازدواج با ) مادرانتان ودخترانتان وخواهرانتان وعمه‌هايتان وخاله‌هايتان ودختران برادران ودختران خواهرانتان . . . »\r\nتفصيل احكام :\r\nمحرمهاى نسبى كه ازدواج با آنان حرام است به شرح زير مى باشند :\r\n1 - مادر و مادر بزرگ وهرچه بالاتر رود ، چه مادر بزرگ از سوى پدر باشد يا از مادر .\r\n2 - دختر ونوه‌هاى دختران نوه هرچه پايين آيند .\r\nو اگر مردى بداند كه دخترى از او زاده شده است نبايد با او ازدواج كند حتى اگر شرعاً نسبش با او منتفى شده باشد ، چنان كه زائيده زنا\r\n\r\n\r\n","description":"","footnote":"\r\n( 1 ) - سورهء نساء ، آيهء 23 .\r\n","page_name":" 54 ","page_number":54},
  {"content":"\r\n\r\nباشد ، يا مادر او را لعان كرده باشد .\r\n3 - دختران پسر هرچه پايين آيند .\r\n4 - خواهران ، خواه از پدر يا از مادر يا از هر دوى آنها باشند .\r\n5 - دختران خواهر ودختران فرزندان ايشان .\r\n6 - عمه ، چه خواهر تنى پدر باشد يا خواهر ناتنى او ، ونيز عمه‌هاى پدر وعمه‌هاى مادر .\r\n7 - خاله ، چه خواهر تنى مادر باشد يا خواهر ناتنى ، و خاله مادر و خاله پدر و به همين ترتيب هرچه بالاتر رويم .\r\n8 - دختران برادر ( خواه برادر تنى باشد يا ناتنى ) ونيز نوه دختر برادر و دختر نوه پسرى او يا نوه دخترى او .\r\n9 - دختران خواهر ( خواه تنى باشد يا ناتنى ) ودختران ايشان . به همين ترتيب همچون زنان ، مردان بر زنان نيز محرم مى شوند پس پدر ، عمو ودايى هرچه بالا روند ، پسر وهرچه پايين آيد ، و برادر وپسران او ، وپسران خواهر .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\n3 - محارم رضاعى\r\nقرآن كريم مى فرمايد : ( حُرِّمَتْ عَلَيْكُمْ أُمَّهَاتُكُمْ وَبَنَاتُكُمْ وَأَخَوَاتُكُمْ وَعَمَّاتُكُمْ وَخَالَاتُكُمْ وَبَنَاتُ الْأَخِ وَبَنَاتُ الْأُخْتِ وَأُمَّهَاتُكُمُ الَّلاتِي أَرْضَعْنَكُمْ وَأَخَوَاتُكُم مِنَ الرَّضَاعَةِ وَأُمَّهَاتُ نِسَائِكُمْ وَرَبَائِبُكُمُ اللَّاتِي فِي حُجُورِكُم مِن نِسَائِكُمُ اللَّاتِي دَخَلْتُم بِهِنَّ فَإِن لَمْ تَكُونُوا دَخَلْتُم بِهِنَّ فَلَا جُنَاحَ عَلَيْكُمْ وَحَلَائِلُ أَبْنَائِكُمُ الَّذِينَ مِنْ أَصْلَابِكُمْ وَأَن تَجْمَعُوا بَيْنَ الْأُخْتَيْنِ إِلَّا مَا قَدْ سَلَفَ إِنَّ اللَّهَ كَانَ غَفُوراً رَحِيماً ) « 1 » .\r\n« حرام شد بر شما ( ازدواج با ) مادرانتان ، ودخترانتان ، وخواهرانتان ، وعمه‌هايتان ، وخاله‌هايتان ، ودختران برادر ، ودختران خواهر ، ومادران رضاعى ، وخواهران رضاعى ، ومادران زنانتان ، ودختران زنانتان كه در دامن شما تربيت شده‌اند ، اگر با آن زنان همبستر شده‌ايد ، ولى اگر با آنان همبستر نشده‌ايد ( و طلاق دهيد ) باكى نيست بر شما ( كه با دختران آنان ازدواج كنيد ) ونيز ( حرام شد بر شما ازدواج با ) زن فرزندان صلبى ( نه زن پسر خوانده ) شما ونيز حرام شد جمع ميان دو خواهر ( يعنى كه در\r\n\r\n\r\n","description":"","footnote":"\r\n( 1 ) - سورهء نساء ، آيهء 23 .\r\n","page_name":" 56 ","page_number":56},
  {"content":"\r\n\r\nيك وقت هر دو را به زنى گيرند ) مگر آنچه پيش از نزول اين حكم ( در عصر جاهليت ) اتفاق افتاده است ، كه خدا از آن درگذشت ، زيرا خداوند در حق بندگان بخشنده ومهربان است . »\r\n\r\nبينشهاى وحى\r\nالف - شريعت اسلام گروهى از زنان را بر مردان حرام گردانيده كه از آن جمله است مادر رضاعى و خواهر رضاعى . اين تحريم در سياق بيان محارم نسبى همچون مادر و خواهر آمده است كه دلالت بر آن دارد كه خويشاوندى رضاع و شير دادن همچون خويشاوندى نسب است ، بنابر اين آنچه به وسيلهء خويشاوندى نسبى حرام مىشود ، به واسطهء خويشاوندى رضاعى نيز حرام مىگردد .\r\nب - اين بيان قرآنى كه مىفرمايد : ( وَأُمَّهَاتُكُمُ الَّلاتِي أَرْضَعْنَكُمْ ) « مادران رضاعى شما » و ( وَأَخَوَاتُكُم مِنَ الرَّضَاعَةِ ) « وخواهران رضاعى شما » ، گواه عدم انتشار حرمت است مگر پس از آن كه زن شيرده مادر گردد و دختر او خواهر كودك شير خوار ، وچنين نمىشود مگر پس از آن كه جسم او از شير اين زن رشد كند ، وچنان كه در حديث شريف آمده است استخوان او محكم و گوشت او برويد و اين ، پس از ده بار شير دادن يا بيشتر يا پس از يك شبانه روز شير خوارگى تحقق مىيابد .\r\nج - هرگاه زن شيرده مادر گردد ، مادر بزرگ فرزند شير خواره ، و عمه برادر زاده او ، و خاله خواهر زاده او نيز مىگردد ، چنان كه شوهر او نيز براى اين طفل پدر رضاعى مىشود ودليل اين فراگيرى اين سخن خداوند است كه ( وَأَخَوَاتُكُم مِنَ الرَّضَاعَةِ ) وخواهران رضاعى\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nشما . پس خواهر نسبت به شير خوار ، به دو نسبت مى يابد به سبب مادر و اين خود دليل آن است كه انتساب وخويشاوندى با كودك شير خوار مىتواند از طريق انتساب به مادر باشد .\r\nحديث شريف :\r\n1 - در حديثى منقول از امام باقر عليه السلام آمده است كه پيامبر اكرم صلى الله عليه و آله فرمود : « به سبب رضاع همان حرام شود كه به سبب نسب . » « 1 »\r\n2 - از زياد بن سوقه روايت است كه گفت : به امام باقر عليه السلام عرض كردم : آيا رضاع حد خاصى دارد كه آن را معتبر بشماريم ؟\r\nحضرت عليه السلام فرمود : « شيرخوارگى در كمتراز يك‌شبانه‌روز يا پانزده بار شير دادن متوالى از يك زن و از شير يك مرد ، بدون آنكه شير دادن زنى ديگر ميان آن فاصله بيندازد ، موجب محرميت نمىشود . » « 2 »\r\n3 - امام صادق عليه السلام در پى پرسش از چگونگى محرم شدن به سبب رضاع فرمود : « آن رضاعى كه گوشت را بروياند ، واستخوان را محكم سازد . »\r\nراوى مىگويد : عرض كردم آيا كودك با ده بار شير خوارگى محرم مىشود ؟\r\nحضرت عليه السلام فرمود : « نه ، زيرا با ده بار شير خوارگى نه گوشتى مىرويد و نه استخوانى محكم مىشود . » « 3 »\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 80 ، ابواب ما يحرم بالرضاع ، باب 1 ، حديث 1 .\r\n( 2 ) - همان ، ص 282 ، باب 2 ، حديث 1 .\r\n( 3 ) - همان ، ص 283 ، حديث 2 .\r\n","page_name":" 58 ","page_number":58},
  {"content":"\r\n\r\n\r\nشرايط رضاع\r\n1 - در حديثى منقول از امام صادق عليه السلام آمده كه از ايشان پرسيده شد از زنى كه بدون زايش شير دارد و دختر و پسرى را از اين شير تغذيه مىكند آيا همين شير ، همچون رضاع ، آن دو را با هم محرم مىسازد ؟ حضرت عليه السلام فرمود : « خير . » « 1 »\r\n2 - در خبرى به نقل از امام على عليه السلام آمده است كه فرمود : « شير حرام ، حلال را حرام نمى كند ، مانند زنى كه با شير همسرش كودكى را شير دهد ، سپس با شيرى كه از زنا به وجود آمده است ديگرى راشير دهد . » « 2 »\r\nتفصيل احكام :\r\nفقها براى رضاعى كه محرميت به دنبال دارد شروطى را به شرح زير نهاده‌اند :\r\n\r\nشرط اول - اين كه شير ، پس از ازدواج باشد\r\nاين شرط فروعى دارد كه آنها را بيان مى كنيم :\r\nالف - اين كه شير زن در پى ازدواج پديد آمده باشد ، پس اگر دوشيزه‌اى شير در سينه او روان شود وكودكى را با آن شير تغذيه كند ،\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 302 ، ابواب آنچه با رضاع حرام مىشود ، باب 9 ، حديث 1 .\r\n( 2 ) - مستدرك الوسائل ، ج 2 ، ص 574 ، كتاب النكاح ، ابواب مايحرم بالرضاع ، باب 11 ، حديث 1 .\r\n","page_name":" 59 ","page_number":59},
  {"content":"\r\n\r\nاين شير موجب محرميت او نمىشود و بر پايه احاديث رسيده پيوندى را به وجود نمىآورد ، ولى احتياط آن است كه از ازدواج با آن كه اصطلاحاً مادر رضاعى يا خواهر رضاعى ناميده مىشود پرهيز گردد .\r\nب - اگر زنى - والعياذ باللَّه - زنا داد وحامله شد و وضع حمل كرد وسپس كودكى را با شير خود تغذيه كرد ، اين شير موجب محرميت او نمىگردد و بر حسب نظر مشهور فقهاء ، و احتياط آن است كه مانند مسأله پيشين پرهيز شود .\r\nج - اگر مردى با زنى به گمان اين كه همسر اوست نزديكى كند - كه در اصطلاح فقهى شبهه ناميده مىشود - و آن زن حامله شود وطفلى به دنيا آورد ، فراگيرى محرميت با اين شير ، موافق احتياط است .\r\nد - اگر زن حامله‌اى طلاق داده شود وسپس وضع حمل كند وكودكى را شير دهد موجب محرميت مىشود ، زيرا اين شير به واسطه ازدواج صحيح پديد آمده است .\r\nه - اگر زن حامله‌اى طلاق داده شود وسپس وضع حمل كند و دوباره به عقد مرد ديگرى در آيد وكودكى را شير دهد ، محرميت پديد مىآيد ، ولى صاحب شير همسر اول اوست ، بنابراين همسر اول پدر رضاعى آن كودك به شمار مىآيد نه همسر دوم زن ، مگر آن كه از نو حامله شود و شير اول قطع گردد و دوباره شير در سينه او پديد آيد كه فقها گفته‌اند : اين شير از آن شوهر دوم است واو پدر رضاعى كودك است نه شوهر اول .\r\nاگر ما از نظر علمى امكان يافتيم منشأ شير را شناسايى كنيم ودريابيم كه آيا اين شير از حاملگى اول است يا دوم بايد به علم عمل\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nكنيم و صاحب شير ( همسر اول يا دوم ) را پدر رضاعى طفل بشماريم .\r\n\r\nشرط دوم - مقدار شير خوارگى\r\nقرآن كريم مى فرمايد : ( وَأُمَّهَاتُكُمُ الَّلاتِي أَرْضَعْنَكُمْ وَأَخَوَاتُكُم مِنَ الرَّضَاعَةِ . . . ) « 1 » .\r\n« . . . ومادران رضاعى شما ، وخواهران رضاعى شما . . . »\r\nاز اين آيه استفاده مىكنيم آن شير خوارگى كه محرميت را موجب مىشود همان است كه زن شيرده را مادر و دختر او را خواهر مى گرداند . و مادر ، اصل وجود انسان است وشيرى كه نه گوشتى بروياند و نه خونى پديد آورد كافى نخواهد بود .\r\nحديث شريف :\r\n1 - از امام صادق عليه السلام نقل است كه فرمود : « رضاع محرميتى را موجب نمىشود مگر آن كه خون وگوشتى را پديد آورد . » « 2 »\r\n2 - ونيز مىفرمايد : « رضاع محرميتى را موجب نمىشود مگر آن كه گوشتى بروياند واستخوانى را محكم گرداند . » « 3 »\r\n3 - حضرت باقر عليه السلام به هنگام پرسش از حد رضاع فرمود : « رضاع در كمتر از يك شبانه روز يا پانزده بار شير دادن پى در پى ، از يك زن\r\n\r\n\r\n","description":"","footnote":"\r\n( 1 ) - سورهء نساء ، آيهء 23 .\r\n( 2 ) - وسائل الشيعه ، ج 14 ، ص 289 ، ابواب آنچه با رضاع حرام مىشود ، باب 3 ، حديث 1 .\r\n( 3 ) - همان ، حديث 2 .\r\n","page_name":" 61 ","page_number":61},
  {"content":"\r\n\r\nكه آن شير حاصل يك مرد باشد بدون آنكه شير زن ديگرى ميان آن فاصله شده باشد ، موجب محرميت نمىشود . » « 1 »\r\n4 - از ابن ابى يعفور روايت شده كه گفت : از حضرت عليه السلام پرسيدم چگونه رضاع موجب محرميت مىشود ؟\r\nحضرت عليه السلام فرمود : « اگر به قدرى شير دهد كه شكم كودك پر گردد و اين موجب مىشود كه گوشت او برويد و خون در او پديد آيد وچنين است كه محرميت به وجود مى آيد . » « 2 »\r\nتفصيل احكام :\r\n\r\nروييدن گوشت ، معيار محرميت\r\nبراى آن كه رضاع موجب محرميت شود وخويشى پديد آورد بايد به قدرى باشد كه گوشتى بروياند و خونى بسازد واستخوانى استوار گرداند ، و اين امر به وسيله افزايش وزن ورشد پيوسته استخوان وجريان خون در گونه‌ها وطراوت چهره كودك ونظاير آن از علاماتى كه مادران شير دهنده مى شناسند ، فهميده مىشود .\r\nو اقوى آن است كه روييدن گوشت وپديد آمدن خون كفايت مىكند حتى اگر استخوان كه - ظاهراً - در مرحله بعد قرار دارد استوار نگردد .\r\nبايد روييدن به گونه‌اى اساسى به تعداد شير دادنها از همان زن بستگى داشته باشد ، اما در صورتى كه كودك با شير ديگرى تغذيه كند\r\n\r\n\r\n","description":"","footnote":"\r\n( 1 ) - همان ، ص 282 ، ابواب آنچه با رضاع حرام مىشود ، باب 2 ، حديث 1 .\r\n( 2 ) - همان ، ص 290 ، باب 4 ، حديث 1 .\r\n","page_name":" 62 ","page_number":62},
  {"content":"\r\n\r\nشرط تحقق نمىيابد .\r\nشارع مقدس به هدف آسان‌گيرى ووسعت بر مردم براى تحقق اين شرط دو حد عرفى قائل شده كه عبارتند از :\r\nشير خوردن يك شبانه روز يا پانزده بار پى در پى شير بخورد .\r\n\r\nالف - شير خوارگى يك شبانه روز :\r\nاگر كودكى از نيمروز جمعه تا ظهر روز شنبه از پستان يك زن شير بخورد آن زن مادر رضاعى او مى گردد به شرط آن كه غذاى طفل در اين مدت تنها شير او باشد ، اما اگر از شير يا خوراك ديگرى تغذيه كرد به گونه اى كه - به واسطه آن - استخوانش استوار گشت يا گوشت بر او روييد و خون در او پديد آمد كفايت نمى كند .\r\nآرى ، غذاى اندك زيانى نمىرساند .\r\nو اگر كودك در طول اين مدت مريض باشد يا زن شيرده آنقدر كم شير باشد كه شير او نه گوشتى را بروياند و نه خونى را پديد آورد ايجاد محرميت دور به نظر مى رسد وپيمودن راه احتياط در چنين موردى بهتر است .\r\n\r\nب - شير خوارگى پانزده باره :\r\nهرگاه شمار شير دادن به پانزده رسيد اين شير گوشت مىروياند و خون پديد مى آورد ، اما اگر ده بار شير دادن توانست استخوانى را استوار گرداند يا گوشتى را بروياند يا خونى را پديد آورد ظاهراً كفايت مىكند و در غير اين صورت خير .\r\nو براى هر يك بار شير دادن شروطى وجود دارد بدين شرح :\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n1 - اينكه يك نوبت شير دادن ، عرفاً كامل باشد ، و علامت آن اين است كه كودك سيرآب مىشود و دهان از پستان برمىگيرد و چه بسا خواب او را بربايد ، اما اگر از پستان ناراحت شد يا به كسى توجه كرد كه با او بازى مىكند وپستان را رها كرد وسپس به خوردن شير روى آورد نوبت جديدى در شير خوارگى شمرده نمىشود و در واقع تكميل نوبت اول است .\r\n2 - اينكه دفعات شيرخوارگى پى در پى باشد پس اگر دو زن شيرده به تناوب ( يكى در ميان ) به كودك شير دهند كفايت نخواهد كرد حتى اگر اين دو زن همسر ان يك مرد باشند .\r\nآرى ، اگر به كودك مقدار اندكى شير يا قندآب در اثناى شير خوارگى داده شود به گونه‌اى كه شير زن شيرده غذاى اصلى او شمرده شود كه گوشت و خون از آن پديد مى آيد ، به توالى زيان نمىرسد . اما اگر پديد آمدن گوشت و خون بواسطه غذا يا آشاميدنى ، يا بواسطه هر دو آن به علاوه شير شيرده پديد آيد ، ايجاد محرميت بعيد مى نمايد .\r\n3 - اينكه شير خوارگى مستقيماً از طريق پستان صورت پذيرد ، اما أگر شير را از پستان بدوشند وسپس به كودك بدهند ، به نظر غالب فقها موجب محرميت نمى شود ، زيرا ديگر رضاع ناميده نمى شود و احتياط بهتر است بويژه اگر با اين شير گوشت و خون پديد آيد .\r\nاما در صورتى كه مكيدن پستان بوسيله لوله‌اى انجام شود كه به پستان متصل است زيانى نمى رساند ، زيرا فقها اين مورد را رضاع مىشمرند و اين قيد در شير خوارگى يك شبانه روز نيز آمده است .\r\n4 - برخى از فقها شرط كرده‌اند كه شير خوارگى بايد در حيات زن\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nشيرده صورت پذيرد ، پس اگر طفل شيرخوار آخرين نوبت شيرش را پس از مرك زن شيرده بخورد كفايت نمى كند ، زيرا رضاع ناميده نمىشود و در چنين موردى نبايد احتياط ترك گردد .\r\n\r\nشرط سوم - شيرخوارگى پيش از گرفتن كودك از شير\r\nقرآن كريم مىفرمايد :\r\n( وَالْوَالِدَاتُ يُرْضِعْنَ أَوْلَادَهُنَّ حَوْلَيْنِ كَامِلَيْنِ لِمَنْ أَرَادَ أَن يُتِمَّ الرَّضَاعَةَ ) « 1 » .\r\n« ومادران بايست دوسال كامل فرزندان خود را شير دهند ، آن كسى كه خواهد فرزند را شير تمام دهد . . . »\r\nحديث شريف :\r\n1 - امام صادق عليه السلام نقل كرده كه پيامبر اكرم صلى الله عليه و آله مى فرمايد : « پس از گرفتن كودك از شير ، ديگر شير خوارگى ورضاع نخواهد بود . » « 2 »\r\n2 - از امام صادق عليه السلام نقل است كه فرمود : « شير خوارگى پيش از دوسال و پيش از آن است كه كودك از شير ستانده شود . » « 3 »\r\n3 - حماد بن عثمان از امام صادق عليه السلام نقل مىكند كه فرمود : « بعد از گرفتن از شير ، شير خوراگى در ميان نيست . عرض كردم از شير گرفتن چيست ؟ فرمود : « دو سالى كه پروردگار فرموده است . » « 4 »\r\n\r\n\r\n","description":"","footnote":"\r\n( 1 ) - سورهء بقره ، آيهء 233 .\r\n( 2 ) - قطعه‌ايست از يك روايت طويل در : وسائل الشيعه ، ج 14 ، ص 290 ، باب 5 ، حديث 1 .\r\n( 3 ) - وسائل الشيعه ، ج 14 ، ص 291 ، باب 5 ، حديث 4 .\r\n( 4 ) - همان ، حديث 5 .\r\n","page_name":" 65 ","page_number":65},
  {"content":"\r\n\r\nتفصيل احكام :\r\nشرط است كه شير خوارگى در دو سال كمال يابد ، اما اگر كودكى پس از تمام شدن دو سال شير بخورد محرميت ميان او ودايه‌اش پديد نمى آيد ، زيرا در روزهاى از شير گرفتن بوده است .\r\nاين شرط نيست كه عمر فرزند نسبى دايه كمتر از دو سال باشد ، ولى بهتر است در مورد دايه احتياط رعايت شود ، چنان كه بهتر است درباره كودكى كه از شير ستانده شده وسپس از زن مرضعه‌اى شيرخورده است ، اگر چه قبل از تمام شدن دوسال باشد بااحتياط عمل شود و اقوى عدم لزوم عمل به اين احتياط در هر دو مورد است بدين ترتيب اگر خوردن اخرين نوبت شير پيش از آن كه كودك به دو سال برسد تمام شود محرميت ايجاد مى گردد و در غير اين صورت خير .\r\nملاك : گذشت بيست و چهار ماه از سن كودك شير خواره است ، نه آغاز يا پايان سال هجرى .\r\n\r\nشرط چهارم - شير يك مرد\r\nحديث شريف :\r\n1 - عمار ساباطى روايت كرده مى گويد : از امام صادق عليه السلام پيرامون نوجوانى پرسش كردم كه ( دركودكى ) از زنى شير خورده است آيا اين شخص مىتواند با خواهر رضاعى پدرى آن زن ازدواج كند ؟\r\nحضرت عليه السلام فرمود : « نه ، زيرا هردو خواهر از شير يك زن تغذيه كرده‌اند كه از آن يك مرد بوده است . »\r\nگفتم : آيا مىتواند با خواهر رضاعى مادرى آن زن ازدواج كند ؟\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nحضرت عليه السلام فرمود : « اشكالى ندارد ، چون خواهرى كه به كودك شير نداده از مردى است غير از مرد خواهرى است كه به كودك شير داده و چون مردان مغاير بودند اشكالى ندارد . » « 1 »\r\n2 - محمد بن ابى نصر روايت كرده مى گويد از ابو الحسن عليه السلام از زنى پرسش كردم كه دخترى را شير داده است وهمسرش پسرى از زن ديگرى دارد . آيا پسر شوهر او مىتواند با دخترى كه آن زن شير داده ازدواج كند ؟\r\nحضرت عليه السلام فرمود : « شير از آن يك مرد است . » « 2 »\r\nتفصيل احكام :\r\nمرد ( شوهر ) محور احكام شير خوارگى است و شير ، از آن او تلقى مىشود ومحرميت زمانى فراگير مىشود كه شير از آن يك مرد باشد اگرچه زنها متعدد باشند ولى در مقابل محرميت فراگير نمىشود اگر مردان متعدد باشند حتى اگر زن شيرده يكى باشد . توضيحات اين شرط به اين قرار است :\r\n1 - زهرا همسر جعفر است كه پسرى به نام هادى را شير داده ورقيه همسر دوم جعفر دختر بچه‌اى را به نام اسماء شير داده . پس هادى نمىتواند با اسماء ازدواج كند ، زيرا هر دو ، از شيرى كه از آن جعفر ( همسر و مرد ) بوده تغذيه كرده‌اند اگر چه سخن از دو زن شيرده در ميان است .\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 294 ، باب 6 ، حديث 2 .\r\n( 2 ) - همان ، ص 295 ، باب 6 ، حديث 7 .\r\n","page_name":" 67 ","page_number":67},
  {"content":"\r\n\r\n2 - سپس جعفر همسرش زهرا را طلاق مىدهد وزهرا با مرد ديگرى ازدواج مىكند و از شير خود - كه پس از ازدواج دوم وحاملگى از همسر جديد روان گشته - دختر بچه‌اى را به نام هاجر تغذيه مىكند آيا هادى مىتواند با هاجر ازدواج كند ؟\r\nآرى ! زيرا شير از آن مرد است و در اين جا اگر چه زن شير ده - در هر دو مورد - يكى بيشتر نيست ، ولى سخن از دو مرد در ميان است و در روايت ديگرى نيز اشاره به حرمت نكاح اين دو آمده است ولى فقها بدان توجهى نكرده‌اند .\r\n3 - زهرا از همسر دوم خود دخترى را به نام صديقه به دنيا مىآورد . آيا جايز است هادى كه زهرا او را شير داده است با صديقه ازدواج كند ؟\r\nخير ، جايز نيست ، زيرا فرزندان نسبى زهرا بر كسانى كه او شير داده حرام هستند ، ولى در صورت اختلاف همسر ، فرزندان رضاعى آن زن ، محرم همديگر نمى شوند .\r\n\r\nمفهوم احتياط در رضاع\r\nدر برخى از فروع گذشته به ( احتياط ) توصيه كرديم . مفهوم احتياط در اين جا چيست ؟\r\nاحتياط يعنى ترك ازدواج با كسانى كه ترديد داريم كه با فرد ، پيوندى رضاعى دارند ولى - از طرف ديگر - نبايد به آن دختر نگاه كند وپوشش شرعى بايد رعايت شود .\r\nپس دختر از نظر ازدواج احتياطاً محرم اين پسر تلقى مىشود و از نظر نگاه كردن ، بيگانه .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nفراگيرى محرميت در رضاع\r\nحديث شريف :\r\n1 - از امام صادق عليه السلام نقل است كه فرمود : « حضرت على عليه السلام نام دختر حمزه را براى پيامبر صلى الله عليه و آله برد . و حضرت فرمود : آيا ندانسته‌اى كه او دختر برادر رضاعى من است . » « 1 » پيامبر اكرم وعمويش حمزه از يك زن شير خورده بودند .\r\n2 - از امام صادق عليه السلام نقل است كه فرمود : « زن را جايز نيست كه عمو يا دايى رضاعيش او را به نكاح خود در آورد . » « 2 »\r\n3 - عثمان بن عيسى به نقل از ابو الحسن عليه السلام روايت كرده مى گويد به ايشان عرض كردم : برادرم با زنى ازدواج كرده و از او بچه‌اى به دنيا آورده است وسپس زن برادرم دختركى را از عامه مردم شير داده است . آيا جايز است با اين دخترك كه زن برادرم او را شير داده ازدواج كنم ؟\r\nحضرت عليه السلام فرمود : « خير ، زيرا به واسطه رضاع همان حرام مىشود كه به واسطه نسب . » « 3 »\r\nتفصيل احكام :\r\nرضاع و شير خوارگى ، ميان كودك وشيرده‌اش ونيز بين او وهمسر زن شيرده ، پيوندى همچون پيوند نسبى برقرار مى سازد و اين كودك\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 300 ، باب 8 ، حديث 6 .\r\n( 2 ) - همان ، حديث 5 .\r\n( 3 ) - همان ، حديث 7 .\r\n","page_name":" 69 ","page_number":69},
  {"content":"\r\n\r\nبطور كامل فرزند آن دو است . بدين ترتيب محرميت از طريق اين دو به نزديكان نفوذ مى يابد . پس مادرِ زن شيرده جده او وخواهرش خاله او و خواهر پدر ، عمه او مى گردد و اگر اين طفل مؤنث باشد بر پسران نسبى زن شيرده محرم مىشود و بر پسران نسبى ورضاعى آن مرد ( بنا به تفصيلى كه گذشت ) ونيز بر برادر زن شيرده ( زيرا دايى او مىگردد ) ونيز بر برادرِ مرد ( زيرا عموى او مىشود ) .\r\nمعيار آن است كه به جاى كلمه ( رضاع ) كلمه ( نسب ) را قرار دهيم وسپس ببينيم آيا پيوند خويشى محكوم به عنوان محرمى است كه ما اورا در رضاع نيز محرم قرار مى دهيم و اگر در نسب چنين نيست در رضاع نيز نخواهد بود . پس اگر مادر نسبى محرم است ، مادر رضاعى نيز محرم مىباشد و اگر خواهر ، عمه و خاله نسبى محرم هستند ، همين خويشان از طريق رضاع نيز محرم مىباشند . وزنى كه پدر نسبى من با او ازدواج كند بر من حرام مىشود و نيز اگر پدر رضاعى من با زنى ازدواج كند ، آن زن نيز بر من حرام مىشود وزن پسر نسبى من بر من حرام است چنان كه زن پسر رضاعى من بر من .\r\nاما خواهر برادر نسبى من ، غير محرم است اگر ميان من و آن زن پيوندى جز آن نباشد ، همچنين خواهر برادر رضاعى من ، و مادر برادر نسبى من محرم است نه از آن نظر كه مادر برادر من است ، بل از اين نظر كه يا مادر من نيز هست يا زن پدر من مىباشد بنابر اين مادر برادر رضاعى من بر من محرم نيست ، اگر من و پسر عمويم از يك زن شير خورديم آيا مادر او بر من محرم مىشود ؟\r\nاو محرم نيست ، زيرا در شريعت عنوان محرمى با نام ( مادر برادر ) نسبى وجود ندارد تا رضاعى او محرم به شمار آيد .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nحكم خواهر رضاعى پسر\r\nحديث شريف :\r\nعلى بن شعيب به ابو الحسن عليه السلام نوشت : زنى كه يكى از فرزندان مرا شير داده است ، آيا من مىتوانم با يكى از فرزندان او ازدواج كنم ؟\r\nحضرت عليه السلام چنين پاسخ نگاشت : « اين كار بر تو جايز نيست ، زيرا فرزندان او به منزله فرزندان تو هستند . » « 1 »\r\nتفصيل احكام :\r\n1 - بيشتر فقهاى ما گفته‌اند : جايز نيست ، مردى با خواهران رضاعى پسرش ازدواج كند ، زيرا آنها به منزله دختران او مىباشند .\r\nولى برخى از فقها جواز اين امر را مىدهند ، زيرا اين زنان در اصل شرع داخل عنوان تحريمى نسبى نيستند ، ولى احتياط همان است كه فقهاى مشهور گفته‌اند .\r\n2 - تفاوتى نيست ميان فرزندان صاحب شير ( مرد ) كه پدر رضاعى پسرش گشته است ، بين اين كه فرزندان نسبى يا رضاعى او باشند .\r\n3 - اما فرزندان زن شيرده ، آن دسته از آنان بر پدر كودك شير خوار محرم هستند كه فرزندان نسبى زن شيرده باشند نه فرزندان رضاعى او .\r\n4 - باكى نيست اگر مرد با خواهر رضاعى خواهر خود يا خواهر رضاعى برادر خود ازدواج كند همچنانكه در نسبى آن اشكالى نيست\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 306 ، باب 16 ، حديث 1 .\r\n","page_name":" 71 ","page_number":71},
  {"content":"\r\n\r\nپس اگر پدر من با زن مطلقه‌اى ازدواج كند كه دخترى از همسر نخست خويش دارد آيا من مىتوانم با آن دختر ازدواج كنم ؟\r\nآرى ! زيرا او عليرغم اينكه ممكن است خواهر برادر من شود ولى ارتباطى خويشاوندى با من ندارد ، چه ، نه مادر او مادر من است و نه پدر او پدر من . پس ازدواج با او براى من جايز است ، حكم رضاعى او نيز چنين است زيرا خويشاوندى رضاعى پائين‌تر از نسبى است .\r\n\r\nحكم شير خوارگى پس از ازدواج\r\nحديث شريف :\r\nاز امام باقر عليه السلام نقل است كه فرمود : « اگر مردى با دختركى شير خواره عقد ازدواج ببندد وزنش او را شير دهد ازدواج او باطل مىشود . » « 1 »\r\nتفصيل احكام :\r\nچون شير خوارگى دقيقاً همچون نسب موجب محرميت است ، پس زناشويى گذشته را باطل مىكند همچون كه از زناشويى آينده مانع مىگردد ، اين حكم مسائلى دارد كه ذيلًا بيان مىشود .\r\n1 - اگر مردى با دختركى شيرخوار ازدواج كند ، و مادر يا مادر بزرگ و يا خواهر و يا زن پدر يا زن برادرش هر يك با شير خود او را طبق شرايط شرعى تغذية كند ازدواجش با او باطل مىشود ، زيرا اين دختر با شير خوردن از مادر او خواهر رضاعى ، و با شير خوردن از\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 302 ، باب 10 ، حديث 1 .\r\n","page_name":" 72 ","page_number":72},
  {"content":"\r\n\r\nمادر بزرگ پدرى يا مادر بزرگ مادرى او به عمه يا خاله‌اش بدل شده است و با شير خوردن از خواهرش به دختر خواهر او تبديل شده است ، و با شير خوارگى اين كودك از زن پدرش تبديل به خواهر پدرىاش گشته است و با تغذيه از شير همسر برادرش به دختر برادرش بدل شده است و همان گونه كه اين عناوين با نسب موجب محرميت مىشود با رضاع نيز محرميت را در پى دارد .\r\n2 - اگر مردى با دختركى شير خوار ازدواج كند وهمسر او آن دختر را شير دهد هر دو براى هميشه بر او حرام مىشوند ، در صورتى كه با همسر اول ، كه همسر كوچك را شير داده ، همبستر شده باشد ، چرا كه در اين صورت ، دخترك شير خوار ، دختر همسرى مىگردد كه اين مرد با او همبستر شده ، در حالى كه همسر اولى مادر همسرش گشته ، و مادر همسر به طور ابد بر شوهر حرام مىشود ، در صورتى كه ( ربيبه ) يعنى دختر همسر حرام مىشود به شرط همبستر شدن با مادرش .\r\nاما در مورد مهر گفته‌اند :\r\nاز ميان رفتن نكاح يعنى عدم اقتضاى چيزى . آرى اگر در باطل شدن عقد ولو بدون هيچ عمد وعلمى همسر بزرگ سبب شده باشد ، ضامن پرداخت مهر همسر كوچك مى باشد ، چه ، اين كار ستم است وخداوند به اجراى عدل دستور داده كه اقتضا دارد حق هر حقدارى به او داده شود .\r\nاما احتياط آن است كه ولى شير خوار در مهر مصالحه كند ، زيرا شيرخوار با عقد ، مستحق مهر گشته است .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nآداب و مستحبات شير خوارگى\r\nحديث شريف :\r\n1 - از امام صادق عليه السلام نقل است كه فرمود : « شير خوارگى بيست و يك ماه است و كمتر از آن ستم است بر كودك . » « 1 »\r\n2 - كسى از امام موسى بن جعفر نقل كرده كه از حضرت عليه السلام پيرامون زنى پرسيدم كه از زنا كودكى آورده وپرسيدم آيا شير او شايستگى تغذيه را دارد ؟\r\nحضرت عليه السلام فرمود : « نه شير او شايستگى دارد و نه شير دختر او كه از زنا زاده شده است . » « 2 »\r\n3 - در حديث ديگرى آمده است : « كودك با شير زن ( گبر ) تغذيه نشود ولى با شير زن يهودى ومسيحى كه شراب ننوشد تغذيه مىشود . » « 3 »\r\n4 - امام صادق عليه السلام مىفرمايد : « شير خوارگى از زن يهودى ومسيحى بهتر است از زن ناصبى . » « 4 »\r\n5 - امير المؤمنين عليه السلام مىفرمايد : « بنگريد چه كسى به كودكانتان شير مىدهد كه كودك با ( آثار روانى ) همان شير به جوانى مىرسد . » « 5 »\r\n6 - پيامبر اكرم صلى الله عليه و آله مىفرمايد : « نگذاريد زن احمق يا زنى كه چشم\r\n\r\n\r\n","description":"","footnote":"\r\n( 1 ) - وسائل الشيعه ، ج 15 ، ص 177 ، باب احكام اولاد ، باب 70 ، حديث 5 .\r\n( 2 ) - همان ، ج 15 ، ص 184 ، باب 75 ، حديث 1 .\r\n( 3 ) - همان ، ص 185 ، باب 76 ، حديث 1 .\r\n( 4 ) - همان ، ص 187 ، باب 77 ، حديث 1 .\r\n( 5 ) - همان ، ص 188 ، باب 78 ، حديث 1 .\r\n","page_name":" 74 ","page_number":74},
  {"content":"\r\n\r\nاو ضعيف است به فرزندتان شير دهد كه شير اثر وضعى دارد . » « 1 »\r\n7 - حضرت على عليه السلام مىفرمايد : « براى شير دادن بر گزينيد چنان كه براى ازدواج بر مىگزينيد كه شير سرشتها را تغيير مىدهد . » « 2 »\r\n8 - امام باقر عليه السلام مىفرمايد : « شير زن زيبا وخوشرو به كودكانتان دهيد نه شير زن زشت رو ، كه شير اثر وضعى دارد . » « 3 »\r\n9 - فضل ابو العباس از امام صادق عليه السلام پرسيد : « آيا مرد ( شوهر ) سزاوارتر است نسبت به كودك يا زن ؟ »\r\nحضرت عليه السلام فرمود : « مرد ، ولى اگر زن به شويش كه او را طلاق داده بگويد : من كودكم را ، با همان اجرتى كه به ديگرى خواهى داد ، شير مىدهم در اين صورت آن زن نسبت به كودك سزاوارتر است . » « 4 »\r\nتفصيل احكام :\r\n1 - شايسته است زنان را مانع از آن شد كه كودكان مختلف مردم را بىهيچ قيد وبندى شير دهند ، زيرا ممكن است فراموش كنند كه به چه كسى شير داده‌اند و مردم در حرام افتند .\r\n2 - پيوند رضاعى موجب حرمت ازدواج وحليت نگاه كردن مىشود ، ولى ميان طرفهاى رضاع موجب ارث نمىگردد ، بلكه بايد با يكديگر با نيكى رفتار كنند و اگر كودك شير خواره از طرف مادر يتيم است شير دادن او از سوى يك خانواده موجب مىشود او همچون\r\n\r\n\r\n","description":"","footnote":"\r\n( 1 ) - همان ، حديث 4 .\r\n( 2 ) - همان ، حديث 6 .\r\n( 3 ) - همان ، ج 15 ، ص 189 ، باب 79 ، حديث 1 .\r\n( 4 ) - همان ، ص 191 ، باب 81 ، حديث 3 .\r\n","page_name":" 75 ","page_number":75},
  {"content":"\r\n\r\nعضوى از اعضاى آن خانواده گردد .\r\n3 - مستحب است كه مادر ، كودك خود را با شير خويش تغذيه كند ، زيرا شير او قابل جايگزينى نيست ، و اگر ترسيد مبادا در حالت ندادن شير زيانى به طفل رسد ، دادن شير بر او واجب مىشود .\r\n4 - مدت شير دادن دو سال كامل است و مادر بايد مدت آن را كامل كند ، مگر آن كه بترسد زيانى به خود وارد شود .\r\n5 - مادر مىتواند براى شير دادن به فرزند خود از پدر فرزند اجرت بطلبد ، ولى اگر مزدى كه او خواست بيش از مزد معمول باشد پدر مىتواند براى فرزندش زن شيرده‌اى بگيرد كه ارزانتر تمام شود .\r\n6 - شايسته است پدر و مادر پيرامون از شير گرفتن فرزند با يكديگر رايزنى و مشورت كنند .\r\n7 - اگر پدرى مىخواهد زن شيرده اى براى فرزندش برگزيند بهتر است بهترين را انتخاب كند و نسبت به عقل ، دين ، رفتار ، اخلاق ، جمال وسلامتى او از بيماريها توجه داشته باشد كه شير اثر وضعى دارد .\r\n8 - مكروه است كه زنى يهودى يا مسيحى را براى شير دادن بر گزيند ، و اولى عدم اختيار زن ( گبر ) وناصبى براى شيردادن است مگر به هنگام اضطرار ، و همچنين كسى كه شيرش از روسپيگرى باشد .\r\n9 - فقها مىگويند : از آن جا كه همسر برادر محرم انسان نيست و گاهى در يك خانه زندگى مىكنند ، وهمى موجب مىشود در نگاه كردن به سختى افتند ، لذا شيوه‌اى را پيشنهاد مىكنند تا اين سختى از ميان برود ، و راه آن هم اين است كه برادر با كودكى شير خوار ازدواج\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nكند ( به طور مؤقت ، يا به طور دائم ولى بعداً او را طلاق دهد ) وسپس همسر برادر او ، اين شيرخواره را ( در مدّت عقد ) با شيرش تغذيه كند به گونه‌اى كه موجب انتشار حرمت گردد ، در اين صورت زن برادر ، مادر رضاعى همسر او مىگردد كه به اين ترتيب براى هميشه محرم او خواهد بود .\r\n10 - اثبات رضاع با راههاى شرعى وعقلانى ديگرى صورت مىپذيرد ، همچون اعتراف وحصول يقين و آنچه اطمينان را موجب شود ونيز شهادت دو عادل ونظاير آن .\r\n11 - اخيراً شاهد آن هستيم كه رحم به اجاره گرفته مىشود ، بطوريكه نطفه تلقيح شده زن و شوهر در رحم زنى بيگانه قرار مىگيرد وكودك در رحم غير از مادر رشد مىيابد . آيا اين نيز همان حكم رضاع را دارد به اين اعتبار كه كودك در طول چند ماه از آن زن تغذيه كرده تا آن كه عرفاً مادر او تلقى مىشود يا آن كه چنين نيست و آن زن نيز همچون ديگر زنان بيگانه است ؟\r\nاحوط و اقوى آن است كه اين زن مادر رضاعى به شمار مىآيد و احكام رضاع بر او بار است ، و اين از ظاهر آيه مباركه : ( وَأُمَّهَاتُكُمُ الَّلاتِي أَرْضَعْنَكُمْ ) فهميده مىشود واللَّه العالم .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\n4 - ديگر محرمات\r\n\r\nالف - محرمات سببى « 1 »\r\nقرآن كريم :\r\n1 - ( وَهُوَ الَّذِي خَلَقَ مِنَ الْمَاءِ بَشَراً فَجَعَلَهُ نَسَباً وَصِهْراً . . . ) « 2 » .\r\n« و او كسى است كه از آب انسانى آفريد ، و او را دارى پيوند نسبى و سببى گردانيد . . . »\r\n2 - ( وَلَا تَنْكِحُوا مَا نَكَحَ آبَاؤُكُمْ مِنَ النِّسَاءِ إِلَّا مَا قَدْ سَلَفَ إِنَّهُ كَانَ فَاحِشَةً وَمَقْتاً وَسَاءَ سَبِيلًا * حُرِّمَتْ عَلَيْكُمْ أُمَّهَاتُكُمْ وَبَنَاتُكُمْ وَأَخَوَاتُكُمْ وَعَمَّاتُكُمْ وَخَالَاتُكُمْ وَبَنَاتُ الْأَخِ وَبَنَاتُ الْأُخْتِ وَأُمَّهَاتُكُمُ الَّلاتِي أَرْضَعْنَكُمْ وَأَخَوَاتُكُم مِنَ الرَّضَاعَةِ وَأُمَّهَاتُ نِسَائِكُمْ وَرَبَائِبُكُمُ اللَّاتِي فِي حُجُورِكُم مِن نِسَائِكُمُ اللَّاتِي\r\n\r\n\r\n","description":"","footnote":"\r\n( 1 ) دو گونه زن محرم در ميان است . محرم سببى كه سبب تحريم جز پيوند خويشاوندى نسبى است كه در شرع مفصل آمده است همچون مادر زن ، ومحرم نسبى كه پيوند خويشاوندى ورابطهء نسب ، سبب تحريم است همچون مادر و خواهر .\r\n( 2 ) - سورهء فرقان ، آيهء 54 .\r\n","page_name":" 78 ","page_number":78},
  {"content":"\r\n\r\nدَخَلْتُم بِهِنَّ فَإِن لَمْ تَكُونُوا دَخَلْتُم بِهِنَّ فَلَا جُنَاحَ عَلَيْكُمْ وَحَلَائِلُ أَبْنَائِكُمُ الَّذِينَ مِنْ أَصْلَابِكُمْ وَأَن تَجْمَعُوا بَيْنَ الْأُخْتَيْنِ إِلَّا مَا قَدْ سَلَفَ إِنَّ اللَّهَ كَانَ غَفُوراً رَحِيماً ) « 1 » .\r\n« زن پدر را نبايد به نكاح درآوريد ( بعداز نزول اين حكم ) مگر آنچه از اين پيش ( در زمان جاهليت ) كرده‌ايد ، كه خداوند از آن درگذشت ، زيرا كارى است زشت ومبغوض خدا و عملى بس قبيح است .\r\nحرام شد بر شما ( ازدواج با ) مادرانتان ، ودخترانتان ، وخواهرانتان ، وعمه‌هايتان ، وخاله‌هايتان ، ودختران برادر ، ودختران خواهر ، ومادران رضاعى ، وخواهران رضاعى ، ومادران زنانتان ، ودختران زنانتان كه در دامن شما تربيت شده‌اند ، اگر با آن زنان همبستر شده‌ايد ، ولى اگر با آنان همبستر نشده‌ايد ( و طلاق دهيد ) باكى نيست بر شما ( كه با دختران آنان ازدواج كنيد ) ونيز ( حرام شد بر شما ازدواج با ) زن فرزندان صلبى ( نه زن پسر خوانده ) شما ونيز حرام شد جمع ميان دو خواهر ( يعنى كه در يك وقت هر دو را به زنى گيرند ) مگر آنچه پيش از نزول اين حكم ( در عصر جاهليت ) اتفاق افتاده است ، كه خدا از آن درگذشت ، زيرا خداوند در حق بندگان بخشنده ومهربان است . »\r\nحديث شريف :\r\n1 - از ابو جعفر عليه السلام نقل است كه فرمود : « . . هرگاه مردى با زنى بحلال ازدواج كرد اين زن بر پدر و پسر آن مرد حلال نگردد . » « 2 »\r\n\r\n\r\n","description":"","footnote":"\r\n( 1 ) - سورهء نساء ، آيات 22 - 23 .\r\n( 2 ) - وسائل الشيعه ، ج 14 ، ص 313 ، ابواب آنچه با مصاهره ونظاير آن حرام شود . باب 2 ، حديث 2 .\r\n","page_name":" 79 ","page_number":79},
  {"content":"\r\n\r\n2 - از ابو عبد اللَّه عليه السلام پيرامون مردى پرسش كردند كه ميان او وزنى فجور و عمل زشتى رخ داده است ، از حضرت عليه السلام پرسيدند : آيا اين مرد مىتواند با دختر آن زن ازدواج كند ؟\r\nحضرت عليه السلام فرمود : « اگر در حد بوسه ونظاير آن بوده مىتواند با دختر او ازدواج كند ، و مىتواند - اگر خواست - با خود او ازدواج كند . » « 1 »\r\n3 - به نقل از عياشى در تفسير او از ابو حمزه به روايت از ابو جعفر امام باقر عليه السلام دربارهء مردى سؤال شده است كه با زنى ازدواج كرده و پيش از دخول طلاقش داده ، آيا دختر اين زن بر آن مرد حلال است ؟\r\nحضرت عليه السلام فرمود : « امير المؤمنين در اين باره داورى كرده است ؛ اشكالى ندارد ، خداوند مىفرمايد : ( وَرَبَائِبُكُمُ اللَّاتِي فِي حُجُورِكُم مِن نِسَائِكُمُ اللَّاتِي دَخَلْتُم بِهِنَّ فَإِن لَمْ تَكُونُوا دَخَلْتُم بِهِنَّ فَلَا جُنَاحَ عَلَيْكُمْ ) « 2 » »\r\n« و حرام شد بر شما ازدواج با ) دختران زنانتان كه در دامن شما تربيت شده‌اند ، اگر با آن زنان همبستر شده‌ايد ، ولى اگر با آنان همبستر نشده‌ايد ( و طلاق دهيد ) باكى نيست بر شما ( كه با دختران آنان ازدواج كنيد . »\r\nولى اگر با دختر ازدواج كند وسپس او را طلاق دهد پيش از آن كه دخولى صورت گيرد مادر آن زن بر آن مرد حلال نگردد .\r\nراوى گويد : عرض كردم آيا اين دو يكسان نيستند ؟\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 323 ، ابواب آنچه با مصاهره ونظاير آن حرام شود ، باب 6 ، حديث 3 .\r\n( 2 ) - سورهء نساء ، آيهء 23 .\r\n","page_name":" 80 ","page_number":80},
  {"content":"\r\n\r\nحضرت عليه السلام فرمود : « نه اين يكى همچون آن يكى نيست .\r\nخداوند مىفرمايد : ( وَأُمَّهَاتُ نِسَائِكُمْ ) « يعنى ومادران زنانتان » ، در اين مورد همچون آن مورد استثنايى نكرده ، اين يكى مبهم است وشرطى ندارد ولى آن يكى مشروط ( به دخول ) است . » « 1 »\r\n4 - از حضرت باقر عليه السلام روايت شده است كه فرمود :\r\n« مرد نمىتواند با دختر برادر ، و يا دختر خواهر همسرش به عنوان هووى عمه و يا خاله ازدواج كند مگر با اجازهء همسر اول ( كه عمه يا خاله همسر دوم است ) ، ولى مىتواند با عمه و يا خاله همسرش بدون اجازه دختر برادر و يا دختر خواهر او ، ازدواج كند . » « 2 »\r\nتفصيل احكام :\r\nتعريف : « مصاهره » يا پيوند سببى : پيوندى است ميان يكى از دو طرف با خويشاوندان ديگرى كه به واسطهء ازدواج يا ملك يمين ( خواه تملك عين رقبه باشد يا تملك منفعت همچون تحليل ) حاصل مىشود ، يا به واسطهء وطء ( شبهه يا زنا ) يا نظر كردن ولمس كردن ( در يك مورد كه تفصيلش مىآيد ) .\r\n1 - همسران هر يك از پدر هرچه بالا رود ، و پسر هرچه پايين آيد ، چه از روى نسب باشد يا رضاع ، عقد دائم باشد يا متعه ، به مجرد عقد ، حتى اگر دخولى صورت نگرفته باشد بر ديگرى حرام گردد و در اين رهگذر ميان آزاد وبرده ( در زوجين و پسر و پدر ) تفاوتى نيست .\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 356 ، باب 20 ، حديث 7 .\r\n( 2 ) - همان ، ص 375 ، باب 30 ، حديث 1 .\r\n","page_name":" 81 ","page_number":81},
  {"content":"\r\n\r\n2 - بر شوهر مادر همسر حرام مىشود ( به مجرد عقد ، حتى در صورتى كه دخول صورت نگرفته باشد ) هرچه بالا رود ( همچون مادر بزرگ و مادر مادر بزرگ او ) خواه نسبى باشد يا رضاعى . ونيز حرام مىشود دختر همسر به شرط حصول دخول ، خواه دختر زن در دامان همسر رشد و تربيت يافته باشد يا چنين نباشد ، حتى اگر اين دختر پس از طلاق وازدواج با شوهرى ديگر به دنيا آمده باشد .\r\n3 - جايز نيست كسى با دختر برادر زنش ، و يا دختر خواهر زنش ازدواج كند ، مگر با اجازه و يا رضايت اين دو ( كه عمه و يا خاله همسر جديد مىباشند ) ، بدون آن كه تفاوتى باشد ميان عقد دائم يا غير دائم يا آن كه عمه و خاله علم داشته باشند به اين ازدواج يا ندانند ، و اگر راضى شدند وسپس رجوع كردند عقد صحيح خواهد بود ، و بنابر اقوى عكس آن جايز است ( ازدواج با عمه زن يا خاله زن پس از ازدواج با دختر برادر يا دختر خواهرش ، اگرچه عمه و خاله از مسأله ناآگاه بوده باشند ) .\r\n\r\nب - آن كه با زنا حرام مىگردد\r\nحديث شريف :\r\n1 - محمد بن مسلم در روايت صحيح به نقل از امام باقر يا امام صادق عليهما السلام نقل كرده كه از حضرت عليه السلام دربارهء مردى پرسيدند كه با زنى زنا مىكند ، آيا آن مرد مىتواند با دختر او ازدواج كند ؟\r\nحضرت عليه السلام فرمود : « نه ، ولى اگر زنى همسر او باشد ، و بعد از آن با مادر يا خواهر او زنا كند ، همسرش بر او حرام نگردد چرا كه حرام\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nنمىتواند حلال را فاسد و باطل كند . » « 1 »\r\n2 - در حديث ابن صباح كنانى به نقل از امام صادق عليه السلام آمده است كه : « هر گاه مردى با زنى زنا كرد دختر آن زن هرگز بر او حلال نگردد ، و اگر قبلًا با دختر او ازدواج كرده باشد ودخولى صورت نپذيرفته باشد ، اين ازدواج باطل مىگردد ، و اگر با دختر او ازدواج كرده باشد و دخول هم صورت گرفته باشد وسپس با مادر دختر فجورى ( عمل منافى عفّت ) انجام دهد ، اين عمل ازدواج اين مرد با دختر آن زن را فاسد و باطل نمىسازد ( در صورتى كه دخول صورت گرفته باشد ) و اين است مفهوم آن سخن كه حرام ، حلال را تباه نسازد . » « 2 »\r\n3 - ابو بصير از حضرت صادق عليه السلام درباره مردى سؤال كرد كه آن مرد با زنى زنا كرد وسپس به نظرش آمد كه با او ازدواج كند ؟\r\nحضرت عليه السلام فرمود : « حلال است ، آغاز آن سفاح ( زنا ) بوده ، وپايانش نكاح است ، آغاز آن حرام بوده ، وپايان آن حلال . » « 3 »\r\nتفصيل احكام :\r\n1 - زنايى كه پس از ازدواج پيش آيد موجب حرمت نمىشود ، البته مشروط بر آن كه پس از دخول باشد ، پس اگر مردى با زنى ازدواج كرد وسپس با مادر يا دختر او زنا كرد زنش بر او حرام نمىشود ، ولى اگر پيش از دخول باشد احتياط آن است كه اين زن را\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 326 ، باب 8 ، حديث 1 .\r\n( 2 ) - همان ، ص 327 ، باب 8 ، حديث 8 .\r\n( 3 ) - همان ، ص 330 ، باب 11 ، حديث 1 .\r\n","page_name":" 83 ","page_number":83},
  {"content":"\r\n\r\nترك كند .\r\n2 - اگر پدر با همسر پسرش زنا كند ، اين زن بر پسر او حرام نمىگردد و نيز اگر پسرى با همسر پدرش زنا كند آن زن بر پدرش حرام نمىگردد .\r\nلواط نيز اگر پس از ازدواج صورت گيرد ازدواج صحيح را از ميان نمىبرد ، پس اگر مردى بعد از ازدواج ، با برادر زنش يا پدر يا پسر او - والعياذ باللَّه - لواط كند همسرش بر او حرام نمىگردد اگرچه احتياط ، جدا شدن از آن زن است .\r\n3 - اگر زنا پيش از ازدواج صورت گرفته باشد ، پس اگر با عمه يا خاله بوده باشد موجب حرمت دختران آن دو مىگردد ، و اگر با غير از عمّه يا خاله صورت گرفته باشد احوط ، تحريم است .\r\n4 - در حكم سابق ، تفاوتى نيست ميان اين كه زنا از پيش صورت گرفته باشد يا از عقب .\r\n5 - برخى وطء به شبهه را در موجب شدن حرمت ، همچون زنا دانسته‌اند ، البته اگر پيش از نكاح باشد ، بر خلاف اين كه پس از آن باشد و اين احوط است .\r\n\r\nموارد شك\r\n1 - اگر در وقوع وعدم وقوع زنا شك شود بنا بر عدم آن گذاشته مىشود .\r\n2 - اگر شك شود كه زنا پيش از ازدواج بوده يا پس از آن ، بنابر اين گذاشته مىشود كه پس از ازدواج بوده است .\r\n3 - تفاوتى نيست ميان اين كه زنا اختيارى يا اجبارى بوده باشد ،\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nيا آن كه زنا كننده بالغ يا غير بالغ بوده باشد ، وچنين است زنى كه زنا داده و همه اين احكام مشروط بر صدق فجور وزناست بر افعالشان .\r\n4 - اگر مردى دانست با يكى از دو زن زنا كرده ولى يقين حاصل نكرد با كدام يك ، احتياط كردن بر او واجب است اگر هر يك از آن دو زن ، مادر يا دختر دارند ، اما اگر يكى از آن دو زن ، مادر و دختر نداشته باشد ظاهراً ازدواج با مادر يا دختر ديگرى جايز است .\r\n\r\nج - حرمت جمع دو خواهر\r\nقرآن كريم مىفرمايد : ( . . . وَأَن تَجْمَعُوا بَيْنَ الْأُخْتَيْنِ . . . ) « 1 » .\r\n« ونيز حرام شد جمع ميان دو خواهر . . . »\r\n1 - در صحيح محمد بن قيس از ابو جعفر عليه السلام آمده است كه فرمود : « امير المؤمنين عليه السلام دربارهء دو خواهر داورى كرده كه مردى يكى از آن دو را به ازدواج در آورده است و پس از حامله شدن طلاقش داده است وسپس از خواهرش خواستگارى كرده است و پيش از آن كه خواهرش وضع حمل كند ، اين دو خواهر را با يكديگر جمع كرد ( يعنى با خواهر مطلقه‌اش ازدواج كرد ) وامير المؤمنين دستور داد آخرى را رها كند تا خواهر مطلقه‌اش وضع حمل كند ، وسپس از او خواستگارى كند ، و دو بار به او مهر بپردازد . » « 2 »\r\n2 - در قرب الاسناد به نقل از امام رضا عليه السلام آمده است كه از\r\n\r\n\r\n","description":"","footnote":"\r\n( 1 ) - سورهء نساء ، آيهء 23 .\r\n( 2 ) - وسائل الشيعه ، ج 14 ، ص 366 ، ابواب آنچه با مصاهره ونظاير آن حرام گردد ، باب 24 ، حديث 1 .\r\n","page_name":" 85 ","page_number":85},
  {"content":"\r\n\r\nحضرت عليه السلام پيرامون مردى پرسش كردم كه زنى دارد ، آيا او مىتواند خواهر آن زن را متعه كند ؟\r\nحضرت عليه السلام فرمود : « خير . » « 1 »\r\n3 - از فروع كافى از حضرت باقر و يا امام صادق عليهما السلام نقل شده كه دربارهء مردى كه با دو خواهر در يك عقد ازدواج كرد حضرت عليه السلام فرمود : « اختيار با مرد است كه هر يكى را خواست نگه مىدارد و ديگرى را رها بسازد . » « 2 »\r\nتفصيل احكام :\r\nازدواج كردن با دو خواهر در يك وقت ، حرام است ، واينك فروع اين مسأله :\r\n1 - بر مرد جايز نيست در ازدواج دو خواهر را با هم جمع كند ، خواه ازدواج دائم باشد يا موقت ، چه خويشاوندى ، اين دو خواهر نسبى باشد يا رضاعى .\r\n2 - اگر مردى با زنى ازدواج كند وسپس خواهر او را به عقد در آورد ، عقد دومى باطل خواهد بود خواه پس از دخول بر اولى باشد يا پيش از آن ، و اگر بر دومى دخول كرد اولى بر او حرام نمىگردد ، زيرا ازدواج با اولى حلال و با دومى حرام بوده ، و حرام ، حلال را باطل نسازد .\r\n3 - اگر همزمان دو خواهر را باهم عقد كرد يا يكى را عقد كرد\r\n\r\n\r\n","description":"","footnote":"\r\n( 1 ) - همان ، ص 367 ، باب 24 ، حديث 4 .\r\n( 2 ) - همان ، ص 368 ، باب 25 ، حديث 2 .\r\n","page_name":" 86 ","page_number":86},
  {"content":"\r\n\r\nووكيلش در همان زمان دومى را به عقد او در آورد هر دو عقد باطل گردد ، اگر چه اين سخن هم موجه است كه يكى از آن دو را برمىگزيند ( كه در اين صورت عقد دومى باطل مىگردد . )\r\n4 - اگر مردى دو خواهر را به عقد در آورد ، سپس شك كند كدام عقد پيشتر بوده يا در همزمانى آنها ترديد نمايد ، بنا به احتياط هر دو عقد محكوم به بطلان مىباشد .\r\n5 - اگر مردى با يكى از دو خواهر ازدواج كرد وسپس او را طلاق رجعى داد ، جايز نيست با خواهر ديگرش ازدواج كند ، مگر آن كه اولى از عده بيرون آيد ، و اگر طلاق به سبب عيبى كه به فسخ مىانجامد ، يا طلاق خلع بود ، آن مرد مىتواند - حتى قبل از تمام شدن عده - با ديگر خواهرش ازدواج كند ، و در اين هنگام زن نمىتواند از بذل - يعنى پولى يا چيزى كه در طلاق خلع به شوهر بخشيده - رجوع كند ، زيرا طلاق ديگر رجعى نمىشود .\r\n6 - اگر مردى با يكى از دو خواهر زنا كرد ، مىتواند در مدت استبراء اولى ( مدتى كه زن زنا داده بايد به جاى عده صبر كند ) با دومى ازدواج كند . و همچنين است اگر به شبهه با او نزديكى كرده باشد و احوط اعتبار خروج است از عده ، بويژه اگر از طرف مرد شبهه باشد و از طرف زن ، زنا به سبب آگاهى آن زن به اينكه آن مرد شوهر او نيست ، بنا بر نص خاص كه از معصومين وارد شده است .\r\n7 - در روايات مستفيض آمده است كه هرگاه شخص با زنى ازدواج موقت ( متعه ) كند وسپس مدتش به سر آيد جايز نيست با خواهر او ازدواج كند ، مگر پس از انقضاى عدّهء او .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\nد - حرمت ازدواج زن در عدّه\r\nقرآن كريم :\r\n1 - ( . . . وَلَا تَعْزِمُوا عُقْدَةَ النِّكَاحِ حَتَّى يَبْلُغَ الْكِتَابُ أَجَلَهُ . . . ) « 1 » .\r\n« وعزم عقد وازدواج مكنيد تا زمان عده آنها به سر آيد . . . »\r\n2 - ( فَإِن طَلَّقَهَا فَلَا تَحِلُّ لَهُ مِن بَعْدُ حَتَّى تَنكِحَ زَوْجاً غَيْرَهُ فَإِن طَلَّقَهَا فَلَا جُنَاحَ عَلَيْهِمَا أَنْ يَتَرَاجَعَا ) « 2 » .\r\n« پس اگر باز زن را طلاق ( سوم ) داد ديگر براى او حلال نيست ( كه رجوع كند ) مگر آن كه به نكاح مردى ديگر در آيد ، و هر گاه آن شوهر دوم زن را طلاق دهد ، زن با شوهر اول ( كه سه طلاق داده ) مىتوانند به زوجيت بازگردند . . . »\r\nحديث شريف :\r\n1 - حلبى به نقل از امام صادق عليه السلام مىگويد : « اگر مردى در مدت عدّه زنى با او ازدواج كرد و بر او دخول نمود ديگر آن زن تا أبد بر او حلال نگردد چه مرد عالم باشد يا جاهل ، ولى اگر دخول نكرده باشد ، براى جاهل حلال است ( يعنى مىتواند بعد از تمام شدن عده با او ازدواج كند ) ولى براى ديگر ( كه آگاه بوده ) حلال نمىشود . » « 3 »\r\n2 - محمد بن مسلم مىگويد : از امام صادق عليه السلام پيرامون مردى پرسيدم كه با زنى در عدّه او ازدواج كرده است ؟\r\n\r\n\r\n","description":"","footnote":"\r\n( 1 ) - سورهء بقره ، آيهء 235 .\r\n( 2 ) - سورهء بقره ، آيهء 230 .\r\n( 3 ) - وسائل الشيعه ، ج 14 ، ص 345 ، ابواب آنچه با مصاهره ونظاير آن حرام گردد ، باب 17 ، حديث 3 .\r\n","page_name":" 88 ","page_number":88},
  {"content":"\r\n\r\nحضرت عليه السلام فرمود : « آن دو از هم جدا مىشوند وهرگز آن زن بر او حلال نگردد . » « 1 »\r\n3 - اسحاق ابن عمار مىگويد : به ابو ابراهيم عليه السلام عرض كردم به ما خبر رسيده است كه پدرتان فرموده اگر مردى با زنى در مدت عده‌اش ازدواج كند ديگر آن زن بر آن مرد حلال نگردد ؟\r\nحضرت عليه السلام فرمود : « اين در صورتى است كه عالم باشد ، ولى اگر جاهل باشد از آن زن جدا مىشود و آن زن عده نگه مىدارد وسپس از نو ازدواج مىكند . » « 2 »\r\n4 - زراره از امام صادق عليه السلام روايت مىكند كه حضرت عليه السلام فرمود :\r\n« عده و حيض از آن زنان است ، پس اگر زنى در مورد آن ادعايى كرد تصديق مىشود . » « 3 »\r\nتفصيل احكام :\r\n1 - جايز نيست مرد با زنى ازدواج كند كه در عده همسر قبلى خود است ، خواه ازدواج او دائم بوده يا موقت ، وخواه عدهء طلاق بائن « 4 » باشد يا رجعى يا عدهء وفات يا عدهء وطء به شبهه .\r\n\r\n\r\n","description":"","footnote":"\r\n( 1 ) - همان ، ص 350 ، باب 17 ، حديث 22 .\r\n( 2 ) - همان ، ص 347 ، باب 17 ، حديث 10 .\r\n( 3 ) - همان ، ج 2 ، كتاب الطهارة ابواب حيض ، ص 596 ، باب 47 ، حديث 1 .\r\n( 4 ) - طلاق بائن طلاقى است كه به موجب آن شوهر حق ندارد به همسر سابقش‌رجوع كند مگر با عقد جديد ، اما طلاق رجعى خلاف آن است ، يعنى مرد مىتواند تا همسرش از عده خارج نشده ، هرگاه اراده كرد به همسرش رجوع كند .\r\n","page_name":" 89 ","page_number":89},
  {"content":"\r\n\r\n2 - اگر مردى در اين حالت با زنى ازدواج كند چنانچه هر دو از حكم وموضوع آگاهى داشته‌اند يا حتى يكى از آن دو آگاهى داشته باشد چه با آن زن مباشرت كرده باشد يا خير آن زن براى هميشه بر اين مرد حرام گردد .\r\n3 - ونيز نكاح براى هميشه حرام مىشود اگر هر دو جاهل باشند ، ولى مشروط به آن كه مرد با زن آميزش نمايد .\r\n4 - تفاوتى نيست ميان ازدواج دائم ومتعه و يا اين كه آميزش از طريق طبيعى يا غير طبيعى صورت گرفته باشد .\r\n5 - محور حكم ، آگاهى مرد است . پس اگر مرد نسبت به حرام بودن ازدواج در عده آگاهى نداشت يا نمىدانست كه زن مورد بحث همچنان در عده به سر مىبرد ، آن زن بر او حرام نگردد ، حتى اگر كسى كه مباشرت به اجراى عقد ازدواج كرده است آگاه بوده باشد ، مثل اين كه وكيل آگاه او به رغم دانستن حكم تحريم اقدام به اجراى عقد كرده باشد ، يا ولى آگاه او كار تزويج را صورت داده باشد كه در اين صورت آن زن بر آن مرد حرام نمىگردد .\r\n6 - اگر مردى در زنى كه مىخواهد با او ازدواج كند شك كرد كه آيا در عده است يا نه ، و نداند كه او قبلًا در عده بوده است مىتواند با او ازدواج كند . و نيز اگر قبلًا بداند كه او در عده بوده وترديد داشته باشد كه همچنان در عده است ، وزن به او بگويد كه عده‌اش به پايان رسيده است .\r\n7 - اگر اجمالًا بداند كه يكى از دو زن مورد نظر در عده است ، ولى نداند كدام يك ، بايد ازدواج با هر دو را ترك گويد ، و اگر با يكى از آن\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nدو ازدواج كند ازدواج باطل است ، ولى اين ازدواج حرمت هميشگى به دنبال ندارد ، زيرا اطمينانى در كار نيست كه اين ازدواج در عده صورت گرفته باشد ، مگر آن كه با هر دو ازدواج كند كه در اين صورت يكى از آن دو - بطور اجمالى - بر او حرام مىگردد ، و بايد هر دو را طلاق دهد .\r\n8 - اگر مردى زنش را طلاق بائن داد ، آن زن بايد عده نگه دارد ، پس اگر آن مرد خواست در اين عده ، آن زن را دوباره به عقد خود درآورد ، جايز است ، زيرا عده از او بوده نه از ديگرى .\r\n\r\nه - احكام ازدواج با زن شوهردار\r\nحديث شريف :\r\n1 - در موثق اديم به نقل از امام صادق عليه السلام آمده است كه فرموده :\r\n« زنى كه ازدواج كند در حالى كه شوهر دارد ، از هم جدا شوند [ يعنى از شوهر جديد 
  ] وهرگز با هم ازدواج نكنند . » « 1 »\r\n2 - در موثق زراره به نقل از امام باقر عليه السلام درباره زنى كه شوهرش مفقود شده ، يا خبر مرگ شوهرش را آورده‌اند ، و او ازدواج كرده سپس شوهرش باز آمده واو را طلاق داده‌است .\r\nحضرت فرمود : « اين براى هر دو شوهر يك عدهء سه ماهه نگه مىدارد ، و شوهر دومى براى هميشه حق ندارد با او ازدواج كند . » « 2 »\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 341 ، ابواب آنچه با مصاهره ونظاير آن حرام گردد ، باب 16 ، حديث 1 .\r\n( 2 ) - همان ، حديث 2 .\r\n","page_name":" 91 ","page_number":91},
  {"content":"\r\n\r\nتفصيل احكام :\r\n1 - ازدواج با زن شوهردار ، مانند ازدواج با زنى كه در عده است ، موجب حرمت ابدى مىگردد .\r\n2 - اگر مردى با زنى كه شوهر دارد ، با آگاهى از شوهردار بودنش ، ازدواج كند آن زن مطلقاً بر او حرام گردد خواه با او آميزش كرده باشد يا خير .\r\n3 - اگر با جهل با آن زن ازدواج كرده باشد تنها اگر با او آميزش كرده باشد حرامش گردد .\r\n\r\nالحاق فرزندان در ازدواج با زن عده‌دار\r\nحديث شريف :\r\n1 - در مرسل جميل بن صالح به نقل از برخى اصحابش به نقل از امام عليه السلام درباره زن عده دارى كه در عده ، ازدواج كرده آمده است . .\r\n« آن دو از هم جدا شوند ، و براى هر دو شوهر يك عده نگه دارد و اگر پس از شش ماه يا بيشتر كودكى به دنيا آورد از آن دومى است ، و اگر پيش از شش ماه كودكى به دنيا آورد اين كودك از آن اولى است . » « 1 »\r\n2 - از زراره آمده است كه گفت . . « از امام صادق عليه السلام پيرامون مردى پرسش كردم كه زنش را طلاق داد وسپس آن زن بعد از گذشت عده ازدواج كرد ، و پس از پنج ماه كودكى آورد ، پس آن كودك از آن اولى است و اگر در كمتر از شش ماه كودكى آورد از آن مادر و پدر اولى اوست ، و اگر پس از شش ماه كودكى آورد از آن دومى است . » « 2 »\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 347 ، باب 17 ، حديث 14 .\r\n( 2 ) - همان ، ج 15 ، ص 117 ، ابواب احكام الاولاد ، باب 17 ، حديث 11 .\r\n","page_name":" 92 ","page_number":92},
  {"content":"\r\n\r\nتفصيل احكام :\r\n1 - اگر مردى با زنى كه در عده است ازدواج كرد ، و بدون آن كه بداند آن زن در عده بوده ، با او آميزش كند ، و آن زن ، با آن كه شوهر سابقش با او آميزش كرده بوده حامله مىگردد وسپس زن ، كودكى را به دنيا مىآورد ، از نظر اين كه آيا كودك از اولى است يا دومى احكامى دارد بر اساس مدتى كه از آميزش با اين يا آن مىگذرد :\r\nالف - اگر از آميزش شوهر دوم با زن كمتر از شش ماه گذشته و از آميزش همسر اول بيشترين مدتى كه براى حاملگى لازم است نگذشته باشد ، فرزند به شوهر اول ملحق مىشود .\r\nب - اگر از آميزش اول بيشترين مدت حاملگى گذشته و از آميزش دومى شش ماه يا بيشتر تا مدتى كمتر از بيشترين زمان حاملگى گذشته باشد ، فرزند به شوهر دوم مىرسد .\r\nج - اگر از آميزش اول بيشترين مدت حاملگى گذشته و از آميزش دومى كمتر از شش ماه گذشته باشد ، كودك به هيچ يك نمىرسد .\r\nد - اگر از اولى شش ماه يا بيشتر گذشته باشد ، و از دومى نيز چنين ، نظر اقوى آن است كه فرزند در صورت نبودن نشانه‌هاى ديگر - همچون آزمايشهاى علمى مورد اطمينان كه آن را به اولى مىرساند - به دومى مىرسد .\r\nه - همين حكم منطبق است اگر ازدواج با شوهر دوم پس از تمام شدن عده اول صورت گرفته باشد ، و شك كنند كه فرزند به كه مىرسد .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n\r\nتداخل دو عده\r\nاگر دو عده در زن جمع شد همچون عده وطء به شبهه وعده طلاق يا عده وفات ونظاير آن . آيا اين دو عده باهم تداخل مىيابند يا تعدد واجب است ؛ يعنى عده‌ها از هم جدا گرفته مىشوند ؟\r\nدر اين مورد احوط ، ترتيب احكام تعدّد است .\r\n\r\nو - حرمت ازدواج در حال احرام\r\nحديث شريف :\r\n1 - از امام صادق عليه السلام آمده است كه فرمود : « . . . وشخص مُحرِم اگر با علم به اينكه ازدواج در حال احرام حرام است ، ازدواج كند آن زن ديگر بر او حلال نگردد . » « 1 »\r\n2 - ونيز مىفرمايد : « مُحرِم نبايد ازدواج كند و نبايد كسى را به ازدواج كسى در آورد و اگر ازدواج كرد ، يا براى كسى كه مُحرِم نيست عقد ازدواج جارى كند ، تزويجش باطل است . » « 2 »\r\n3 - از ابو جعفر عليه السلام نقل است كه فرمود : « امير المؤمنين پيرامون مردى داورى كرد كه در حال احرام زنى را به عقد خود درآورده بود ، امير المؤمنين به او حكم كرد كه رهايش كند ونكاح او را به چيزى نگيرد تا آن گاه كه از احرام بيرون آيد ، پس هر گاه مُحِل شد او را اگر خواست خواستگارى كند ، وخانواده زن اگر خواستند او را تزويج كنند ، و اگر نخواستند تزويج نكنند . » « 3 »\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 378 ، باب 31 ، حديث 1 .\r\n( 2 ) - همان ، ج 9 ، ص 89 ، ابواب محرمات احرام ، باب 14 ، حديث 1 .\r\n( 3 ) - همان ، ص 92 ، باب 15 ، حديث 3 .\r\n","page_name":" 94 ","page_number":94},
  {"content":"\r\n\r\n4 - از امام صادق عليه السلام نقل است كه فرمود : « اگر شخص مُحرِم در حال احرام ازدواج كرد ميان آن دو جدايى اندازند و ديگر براى هميشه نزد هم باز نگردند . » « 1 »\r\nتفصيل احكام :\r\n1 - جايز نيست مرد مُحرِم ، زنى مُحرِم يا مُحِل را در هر شرايطى به عقد خود در آورد .\r\n2 - هر گاه ازدواج با علم به حرمت صورت گرفت آن زن براى هميشه بر آن مرد حرام گردد خواه با او آميزش كرده باشد يا خير .\r\n3 - اگر ازدواج با جهل صورت گرفته باشد بنابر اقوى آن زن بر آن مرد حرام نگردد چه با او آميزش كرده باشد يا نه ، ولى به هر حال عقد باطل است .\r\n4 - در باطل بودن ازدواج وتحريم هميشگى تفاوتى نيست در اين كه احرام براى حج واجب باشد يا مستحب ، و يا عمره واجب باشد يا مستحب ، ونيز تفاوتى نيست بين اينكه ازدواج به عقد دائم باشد يا متعه .\r\n5 - اگر فرد شك كرد كه تزويجش در احرام بوده يا پيش از آن ، بنا را بر اين مىنهد كه در حال احرام نبوده است .\r\n6 - اگر در حال احرام و با آگاهى از حكم وموضوع ازدواج كرد وسپس در يافت كه احرامش فاسد بوده ، عقد او صحيح است و موجب تحريم نمىشود .\r\n\r\n\r\n","description":"","footnote":"\r\n( 1 ) - وسائل الشيعه ، ج 9 ، ص 91 ، باب 15 ، حديث 2 .\r\n","page_name":" 95 ","page_number":95},
  {"content":"\r\n\r\n7 - مُحرِم مىتواند محلّى را وكيل كند كه پس از بيرون آمدن او از احرام تزويجش كند ، ونيز مىتواند محرمى را وكيل گرداند كه پس از احلال هر دوى آنها ( يعنى وكيل وموكّل ) تزويجش كند .\r\n\r\nز - ازدواج با زانيه\r\nقرآن كريم مىفرمايد : ( الزَّانِي لَايَنكِحُ إِلَّا زَانِيَةً أَوْ مُشْرِكَةً وَالزَّانِيَةُ لَا يَنكِحُهَا إِلَّا زَانٍ أَوْ مُشْرِكٌ وَحُرِّمَ ذلِكَ عَلَى الْمُؤْمِنِينَ ) « 1 » .\r\n« مرد زناكار جز با زن زناكار يا مشرك ازدواج نمىكند ، وزن زناكار را جز مرد زناكار يا مشرك ، به ازدواج خود در نمىآورد ، و اين كار بر مؤمنان تحريم شده است . »\r\nحديث شريف :\r\n1 - در صحيح زراره آمده است كه گفت از امام صادق عليه السلام پيرامون اين آيه قرآنى ( الزَّانِي لَايَنكِحُ إِلَّا زَانِيَةً أَوْ مُشْرِكَةً وَالزَّانِيَةُ لَايَنكِحُهَا إِلَّا زَانٍ أَوْ مُشْرِكٌ ) پرسش كردم . حضرت عليه السلام فرمود : « اينان زنانى هستند مشهور به زنا ، ومردانى مشهور به زنا ، كه به ( انجام فعل حرام ) زنا شهرت يافته‌اند وبدان شناخته شده‌اند ، و ( برخى از ) مردم امروز اين گونه مىباشند ، پس هر كس بر او حد زنا اقامه شود ، يا به زنا شهرت يافته است ، سزاوار نيست كسى با او ازدواج كند مگر آن كه بداند توبه كرده‌است . » « 2 »\r\n\r\n\r\n","description":"","footnote":"\r\n( 1 ) - سورهء نور ، آيهء 3 .\r\n( 2 ) - وسائل الشيعه ، ج 14 ، ص 335 ، ابواب آنچه با مصاهره حرام گردد ، باب 13 ، حديث 2 .\r\n","page_name":" 96 ","page_number":96},
  {"content":"\r\n\r\n2 - در ( قرب الاسناد ) آمده است كه از امام صادق عليه السلام پيرامون زنى روسپى پرسش كردم كه آيا مرد مسلمان مىتواند با او ازدواج كند ؟ حضرت عليه السلام فرمود : « آرى چه چيز مانع از اين كار مىشود ؟\r\nولى اگر چنين كرد بايد مواظب پاكدامنى همسرش باشد ، تا فرزندش مورد شبهه قرار نگيرد . » « 1 »\r\n3 - از زراره به نقل از ابو جعفر عليه السلام آمده است كه گفت از حضرت عليه السلام پيرامون مردى پرسش شد كه از زنى خوشش آمده و پس از پرس و جو دريافت آن زن در زمينه اعمال زشت وفجور مورد ستايش است .\r\nحضرت عليه السلام فرمود : « اشكالى ندارد با او ازدواج كند وپاكدامنش بدارد . » « 2 »\r\n4 - در موثق اسحاق بن حريز به نقل از امام صادق عليه السلام آمده است كه به حضرت عليه السلام عرض كردم ؛ مردى با زنى عمل زشت زنا انجام مىدهد ، وسپس ميل مىكند با او ازدواج كند آيا اين كار بر او رواست ؟\r\nحضرت عليه السلام فرمود : « آرى اگر از او دورى كند تا عده‌اش به پايان رسد ، ورحمش از آب ناپاك ، پاك گردد ، در اين هنگام مىتواند با او ازدواج كند ، البته در صورتى جايز است با او ازدواج كند كه به توبه او آگاهى يابد . » « 3 »\r\n\r\n\r\n","description":"","footnote":"\r\n( 1 ) - همان ، ص 334 ، باب 12 ، حديث 6 .\r\n( 2 ) - همان ، ج 14 ، ص 333 ، باب 12 ، حديث 2 .\r\n( 3 ) - همان ، ص 331 ، ابواب 11 ، حديث 4 .\r\n","page_name":" 97 ","page_number":97},
  {"content":"\r\n\r\nتفصيل احكام :\r\nبراى مشاركت دين مبين اسلام در جهت از ميان بردن نمادهاى پليدى ، پستى و فساد در جامعه ، شريعت اسلامى به مردان اجازه داده است با زنانى كه متهم به زنا هستند ازدواج كنند ، البته مشروط بر آن كه توبه شان آشكار گردد ، و از پليديهايى كه بدان دامن مىآلايند دست كشند . اين مسأله ، فروع وتفصيلاتى دارد كه اينك به بيان آنها مىپردازيم :\r\n1 - اشكالى ندارد زن زناكار پس از توبه به عقد مردى كه به او زنا داده يا جز او در آيد ، ولى بهتر و احتياط آن است كه ازدواج پس از ( استبراء ) باشد ، يعنى زمانى كه رحم او به وسيله يك نوبت حيض ديدن از آب مرد زناكار پاك گردد ، اما زن حامله به استبراء نياز ندارد ، و مى شود مستقيماً و بدون فاصله او را به ازدواج در آورده و با او همبستر شود .\r\n2 - احتياط آن است كه از ازدواج با زن مشهور به زنا خوددارى شود مگر پس از دانستن توبه او ، بلكه نبايد اين احتياط را از دست داد كه نبايد با زن زناكار مطلقاً ( يعنى چه مشهور به زنا باشد يا مشهور نباشد ) ازدواج كرد مگر پس از دانستن توبه او ، و نشانه آن هم اين است كه به بدكارى فراخوانده شود ، پس اگر خويشتن دارى كرد ، معلوم مىشود توبه كرده است .\r\n\r\nفروع زنا\r\n1 - اگر زن - والعياذ باللَّه - زنا كرد بر همسرش حرام نمىشود ، حتى اگر زن بر آن اصرار داشته باشد ، ولى ظاهراً مستحب آن است كه اگر\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nبه زنا شهرت يافت طلاقش دهد بلكه اين كار ، احوط است .\r\n2 - اگر مردى با زنى كه ازدواج كرده به عقد دائم ياموقت ، زنا كند ، احوط آن است كه اين زن براى هميشه بر آن مرد حرام خواهد شد ، اگر چه اقوى عدم حرمت است و حكم زنا با زنى كه در عده رجعى هست ، نيز چنين است .\r\n3 - در اين مورد بر مرد جايز نيست با آن زن پس از جدا شدن از شوهرش با طلاق يا مرگ يا انقضاى مدت صيغه ازدواج كند .\r\n\r\nح - محرمات به سبب لواط\r\nحديث شريف :\r\n1 - در صحيح ابن ابى عمير از ابو عبد اللَّه عليه السلام درباره مردى كه با پسركى بازى كرده رسيده است كه فرمود : « اگر در آن پسر دخول شده ، دختر و خواهر آن پسر بر آن مرد حرام گردد . » « 1 »\r\n2 - نيز از امام عليه السلام درباره مردى كه با پسركى بازى كرده پرسش شد كه آيا مادر اين پسرك بر آن مرد حلال است ؟\r\nحضرت عليه السلام فرمود : « اگر در او دخول شده ، نه . » « 2 »\r\n3 - امام عليه السلام درباره مردى كه با برادر زنش جمع شده مىفرمايد :\r\n« اگر در او دخول كرده باشد ، زنش بر او حرام گردد . » « 3 »\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 339 ، باب 15 ، حديث 1 .\r\n( 2 ) - همان ، ص 340 ، باب 15 ، حديث 7 .\r\n( 3 ) - همان ، ص 339 ، باب 15 ، حديث 2 .\r\n","page_name":" 99 ","page_number":99},
  {"content":"\r\n\r\nتفصيل احكام :\r\nعمل زشت ( لواط ) - والعياذ باللَّه - يكى از عوامل تحريم هميشگى است . پرداختن به چنين انحرافى موجب تحريم نسبت به خويشاوندان شخص مفعول مىشود ، كه تفصيل آن را ذيلًا بيان مىداريم :\r\n1 - اگر كسى با ديگرى - والعياذ باللَّه - لواط كرد و دخول - حتى به مقدارى از ختنه‌گاه - صورت گرفت ، مادر مفعول ومادران مادر او هرچه بالا روند بر فاعل حرام گردد و دختر ودختران ونوادگان دخترش هرچه پايين آيند وخواهرش نيز بر او حرام شود ، و در اين ميان تفاوتى نيست كه آيا مفعول بزرگ يا كوچك بوده باشد ، و احوط تحريم است اگرچه فاعل هم كوچك بوده باشد اگر چه اقوى خلاف آن است .\r\n2 - بر عكس مسأله فوق ، مادر فاعل و دختر وخواهرش بنا به نظر اقوى بر مفعول حرام ، نگردد .\r\n3 - اگر مفعول ، خنثى باشد مادر و دختر خنثى بر فاعل حرام مىشود ، زيرا اين گونه آميزش جنسى ( اگر خنثى مذكر باشد ) لواط و ( در صورتى كه مؤنث باشد ) زنا محسوب مىشود ، و حكم تحريم ، هر دو صورت را در برمى گيرد .\r\n4 - احوط ، حرمت مادر و دختر مفعول است بر فاعل ، اگر چه لواط پس از ازدواج با يكى از اين دو باشد ، بويژه آن كه اگر مرد زن را طلاق دهد ، و بخواهد از نو با او ازدواج كند .\r\n5 - اين حكم ، مادر و خواهر و دختر رضاعى را نيز در برمى گيرد .\r\n6 - اين حكم حالت اجبار و شبهه را در بر نمىگيرد ، اگر چه\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nاحوط ، انتشار حرمت است .\r\n7 - اگر شك كرد كه ادخال صورت گرفته يا نه اصل را بر عدم مىنهد .\r\n8 - باكى نيست اگر پسر فاعل با دختر يا خواهر مفعول يا مادر او ازدواج كند ، ولى بهتر است با دختر او ازدواج نكند .\r\n\r\nط - محرمات به سبب لمس و نگاه\r\nاحاديث شريف :\r\n1 - از پيامبر صلى الله عليه و آله رسيده است كه فرمود : « خداوند به مردى ننگرد كه به شرمگاه زنى و دختر او نگريسته باشد . » « 1 »\r\n2 - در صحيح محمد بن مسلم از امام عليه السلام درباره مردى سؤال شد كه با زنى ازدواج كرد و به سرش نگاه كرد ، وبرخى از اعضايش را از نگاه گذراند سؤال شد آيا اين مرد مىتواند با دختر اين زن ازدواج كند ؟\r\nحضرت عليه السلام فرمود : « نه ، اگر عضوى از او را ديده باشد كه ديدن آن بر ديگرى حرام است ، او نبايد با دختر آن زن ازدواج كند . » « 2 »\r\n3 - از ابى ربيع رسيده است كه گفت : از ابو عبد اللَّه عليه السلام پيرامون مردى سؤال شد كه با زنى ازدواج كرده و چند روزى با او بوده ونتوانسته با او كارى انجام دهد جز آن كه اعضايى از او را ببيند كه\r\n\r\n\r\n","description":"","footnote":"\r\n( 1 ) - سنن بيهقى ، ج 7 ، ص 170 ، به نقل از مستمسك العروة الوثقى .\r\n( 2 ) - وسائل الشيعه ، ج 14 ، ص 353 ، ابواب آنچه با مصاهره ونظاير آن حرام گردد ، باب 19 ، حديث 1 .\r\n","page_name":" 101 ","page_number":101},
  {"content":"\r\n\r\nديدنش بر جز او حرام است سپس اورا طلاق مىدهد ، آيا اين مرد مىتواند با دختر آن زن ازدواج كند ؟\r\nحضرت عليه السلام فرمود : آيا شايستگى آن را دارد در حالى كه آن را از مادر او ديده كه ديده ! « 1 »\r\nتفصيل احكام :\r\nاز ديگر عوامل تحريم ، نيز ديدن ولمس كردن است از روى شهوت كه به برخى از خويشاوندان اختصاص دارد و تفصيل آن چنين است .\r\n1 - اگر مردى كنيز مملوكى داشته باشد كه از روى شهوت به دو نگريسته يا لمسش كرده باشد ، آن كنيز بر پسر او حرام گردد ، و بنابر اقوى عكس آن نيز صحيح است .\r\n2 - مادر كنيز فوق - كه مورد لمس و نگاه از روى شهوت قرار گرفته - و بنابر وجه اقوى بر لمس كننده وبيننده حرام نيست ولى احوط ، اجتناب است .\r\n3 - احوط براى مرد آن است كه از دخترى كه مادرش را - از روى شهوت - لمس كرده يا به دو نظر افكنده اجتناب كند ، اگر چه وجه اقوى عدم حرمت است .\r\n4 - اقوى آن است كه از روى شهوت چهره و دو دست زن را ديدن ولمس كردن ، موجب تحريم نمىشود ، ولى احتياط مقتضى اجتناب است .\r\n\r\n\r\n","description":"","footnote":"\r\n( 1 ) - همان ، حديث 2 .\r\n","page_name":" 102 ","page_number":102},
  {"content":"\r\n\r\n5 - نگاه ولمس كردن اگر از روى شهوت نباشد ، يا براى آزمايش ، يا معالجه صورت پذيرد ، يا تصادفى واتفاقى باشد اگرچه شهوت را برانگيزد از حكم لمس و نگاه كردنى كه موجب تحريم مىگردد خارج است ، مگر آن كه قصد مرد اين باشد كه شهوت را برانگيزد ، چنانچه براى شهوت‌انگيزى شرمگاه زن يا پستان او را لمس ، يا او را به آغوش كشد ، كه ظاهراً تمامى اينها داخل در احكام لمس است ، واللَّه العالم .\r\n\r\n","description":"","footnote":"","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\n\r\nبخش سوم : پيرامون عقد نكاح\r\n\r\n","description":"","footnote":"","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n\r\n\r\n1 - احكام عقد دائم\r\nحديث شريف :\r\n1 - محمد بن على بن الحسين به سند خود از زرارة بن اعين نقل كرده كه مىگويد : هنگامى كه ابو جعفر محمد بن على الرضا عليه السلام با دختر مأمون ازدواج كرد ، خود خطبه عقد خواند وفرمود : « سپاس خدايى را كه نعمتها را تمام مىكند - تا آن جا كه فرمود - : اين امير المؤمنين است كه بر پايه احكام الهى دخترش را به ازدواج من در آورد . » سپس ميزان مهر را بيان داشت وفرمود : « يا امير المؤمنين آيا مرا تزويج كردى ؟ » گفت : « آرى ، پس گفت : قبلتُ ورضيتُ - پذيرفتم وخشنودم . » « 1 »\r\n2 - از ابو جعفر عليه السلام نقل است كه فرمود : « زنى نزد پيامبر صلى الله عليه و آله آمد و عرض كرد : مرا به ازدواج در آور . » پيامبر فرمود : « كدام مرد حاضر است با اين زن ازدواج كند ؟ » مردى بلند شد و عرض كرد :\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 194 ، ابواب عقد النكاح واولياء العقد باب 1 ، حديث 2 .\r\n","page_name":" 107 ","page_number":107},
  {"content":"\r\n\r\nمن اى پيامبر خدا . پس چون پيامبر از مهر پرسيد ، مرد گفت : چيزى ندارم . . . . پيامبر فرمود : « آيا چيزى از قرآن را نيك مىدانى ؟ » گفت :\r\nآرى . پيامبر فرمود : « شما را به عقد يكديگر در مىآورم بر پايه آنچه از قرآن نيك مىدانى . آن را به اين زن بياموز . » « 1 »\r\n3 - در حديث طولانى از اميرالمؤمنين عليه السلام رسيده كه به زنى فرموده است : « آيا تو ولى و سرپرستى دارى ؟ » عرض كرد : آرى ، اينها برادران من هستند . حضرت عليه السلام به آنها فرمود : « حكم من دربارهء شما و خواهرتان رواست ؟ » عرض كردند آرى . امير المؤمنين عليه السلام فرمود :\r\n« خداوند ومسلمانان حاضر را گواه مىگيرم كه من اين دختر را به عقد اين پسر در آوردم در قبال چهار صد درهم كه از دارايى خود من است . » « 2 »\r\nتفصيل احكام :\r\nتعريف : حقيقت عقد نكاح ، التزامى است طرفينى در همزيستى با يكديگر در يك زندگى مشترك ، كه به موجب آن زن بر مرد حلال مىشود ، و آن عبارت است از ( ايجاب ) زن يا وكيل او ، و ( قبول ) مرد يا وكيل او ، به مصداق اين‌آيه قرآنى كه : ( وَأَخَذْنَ مِنكُم مِيثَاقاً غَلِيظاً ) « 3 » .\r\n« و همسران شما پيمان محكمى ( به هنگام عقد ازدواج ) از شما گرفته‌اند . »\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 194 ، ابواب عقد النكاح واولياء العقد ، باب 1 ، حديث 3 .\r\n( 2 ) - همان ، ص 195 ، حديث 6 .\r\n( 3 ) - سورهء نساء ، آيهء 21 .\r\n","page_name":" 108 ","page_number":108},
  {"content":"\r\n\r\n\r\nالف - شرايط صيغه عقد\r\n1 - ايجاب بايد از سوى زن يا وكيل او با لفظ ( نكاح ) يا ( تزويج ) باشد ، و در نكاح دائم لفظ ( متعه ) نيز كافى است ، به شرط آن كه اشاره‌اى شود كه دلالت بر قصد دوام داشته باشد .\r\nسپس ، آيا ايجاب وقبول بايد تنها با تلفظ زبانى باشد ( يعنى مستقيماً بر زبان آورده شود ) يا هرگونه اظهار ، مانند امضا بر ورقه عقد هم مىتواند كفايت كند ؟\r\nپاسخ اين است كه بى شك احتياط آن است كه با لفظ صورت پذيرد .\r\n2 - در عقد شرط است كه در صورت امكان - بنابه احتياط مستحب - به زبان عربى ايراد گردد اگرچه ، به وسيله وكيل انجام شود .\r\n3 - در غير از صورت پيش گفته ، مىشود عقد را با زبان ديگرى جارى كرد ، به شرط آن كه مفهوم نكاح وتزويج را برساند .\r\n4 - احتياط ، گفتن دو لفظ « ايجاب وقبول » به صيغه فعل ماضى است ، ولى صيغه مستقبل وجملهء خبريه نيز كفايت مىكند ، وحتى با جمله‌اى كه ظاهرش امر يا استفهام باشد به شرط آن كه مفاد آن انشاء عقد باشد .\r\n5 - احتياط آن است كه ايجاب از سوى زن باشد وقبول از جانب شوهر اگرچه اقوى ، جواز عكس است .\r\n\r\nچگونگى ايجاب وقبول :\r\nالف - از سوى خود زن و از سوى خود مرد :\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nزن مىگويد : « زَوَّجتُكَ » يا « انكَحتُكَ » يا « مَتَّعتُكَ » نفسي على الصُداقِ المعلوم . سپس مرد مستقيماً پاسخ مىدهد : « قَبِلتُ التَّزوِيج » يا مىگويد : « قَبِلتُ النِّكاحَ » يا مىگويد : « قَبِلتُ المُتعَة . »\r\nب - از سوى وكيل زن و وكيل مرد :\r\nوكيل زن به وكيل مرد مىگويد : « زَوَّجتُ » يا « انكَحتُ » يا « مَتَّعتُ » مُوَكِّلَتى ( نام زن برده مىشود ) مُوَكِّلَكَ ( نام مرد برده مىشود ) على الصُداقِ المعلوم .\r\nوكيل مرد بلا فاصله جواب مىدهد : « قَبِلتُ لِمُوَكِّلى ( نام مرد برده مىشود ) التَّزويج » يا « النِّكاحَ » يا « التمتيع . »\r\n1 - لازم نيست در عبارتهاى عقد تطابق لفظى وجود داشته باشد ، يعنى طرف مقابل مىتواند الفاظ ديگرى را غير از آنكه در ايجاب يا قبول استفاده شده ، به كار گيرد مثلًا زن مىتواند بگويد : « انكَحتُكَ نَفسي ) و مرد بگويد : « قَبِلتُ التَّزويج ) و از كلمه ( تزويج ) به جاى كلمة ( نكاح ) استفاده كند . همين گونه است حكم ساير متعلقات ، چنان كه اولى بگويد : « . . على المَهرِ المعلوم » و ديگرى بگويد : « . .\r\nعلى الصُداقِ المعلوم . »\r\n2 - انسان گنگ كافى است با اشاره يا هر وسيله ديگرى همچون نوشتن ، يا اثر انگشت كه بر عقد دلالت كند قبول وايجاب را برساند ، البته مشروط بر آن كه اين عمل در ميان عرف نمايانگر عقد باشد .\r\n3 - اگر يكى از دو طرف صيغه عقد را غلط تلفظ كند ، چنانچه اين غلط معنى را تغيير داد ، صيغه عقد كفايت نخواهد كرد ، ولى اگر تغيير دهندهء معنى نبود اشكال ندارد ، مشروط بر آن كه تلفظ غلط در\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nساير متعلقات صيغه عقد باشد نه در دو لفظ « ايجاب وقبول » ، و اما تلفظ غلط دو لفظ ايجاب وقبول ، بنابر احتياط ، كفايت نمىكند چنان كه بگويد : « جوزتك » به جاى « زوَّجتُكَ . » حكم اشتباه در اعراب الفاظ نيز چنين است .\r\n4 - در جارى كردن صيغه عقد ، قصد انشاء يعنى بيان صيغه عقد به هدف اجراى عقد ، شرط است .\r\n5 - براى اجرا كنندهء صيغه عقد شرط نيست مفهوم صيغه را به گونه‌اى تفصيلى بداند ، بلكه كافى است به همين نكته آگاهى داشته باشد كه مفهوم اين صيغه انشاء نكاح وتزويج است ، ولى با اين حال ، احوط ، داشتن آگاهى تفصيلى است .\r\n6 - موالات يعنى پى در پى بودن ايجاب وقبول شرط است ، بدين معنى كه لفظ قبول مستقيماً و بدون فاصله پس از ايجاب ذكر گردد ، ومعيار اين است كه نزد عرف پى درپى بودن صدق كند ، و اگر فاصله‌اى در آن باشد كه عرفاً خللى به پى در پى بودن آن وارد نكند صحيح است ، چنان كه يكى از دو طرف پيشدستى كند و بگويد :\r\n« انكحتك » و طرف ديگر چيزى نگويد مگر پس از آن كه سرپرستش او را نصيحت كند تا قانع شود و بگويد « قَبِلت » ، زيرا اين فاصله ميان ايجاب وقبول با مقتضيات عقد تناسب دارد .\r\n7 - يكى بودن مجلس ايجاب وقبول شرط نيست « بدين معنى كه صيغه عقد در يك مكان جارى شود . »\r\nپس اگر طرف قبول در مجلس حضور نداشته باشد و طرف ايجاب عبارت ايجاب را تلفظ كند ، و طرف قبول پس از شنيدن خبر آن ، بگويد : « قَبِلتُ » عقد صحيح خواهد بود ، به شرط آن كه فاصله\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nطولانى در ميان نيفتد ، ومعاقده ومعاهده صدق يابد ، چنان كه اگر او را مورد خطاب قرار دهد واو در مكان ديگرى باشد ولى صداى او را مىشنود ، و بدون فاصله زياد « قَبِلتُ » را بگويد عقد ، صدق مىيابد .\r\nو از همين رو عقد ، به وسيله تلفن يا فاكس يا تلگراف به شرط صدق عرفى عقد ، صحيح خواهد بود .\r\n\r\nب - شرايط عاقد\r\n1 - شرط است كه عاقد ، يعنى جارى كنندهء صيغه عقد از كمال ( كه به بلوغ وعقل محقق مىگردد ) برخوردار باشد ، خواه براى خود عقد كند يا براى ديگرى ، چه به عنوان وكيل يا ولى و سر پرست شرعى ، و يا فضولى باشد « 1 »\r\n2 - بر اين اساس عقد كودك يا مجنون يا مست ، اعتبارى ندارد و احتياط ، عدم اعتبار عقد مست است حتى پس از به هوش آمدن و اجازه دادن .\r\n3 - عقد انسان سفيه « 2 » اشكالى ندارد اگر در اجراى صيغه ، وكيل ديگرى باشد ، يا با اجازه ولى ، براى خود عقد را اجرا كند .\r\n4 - عقد انسان مجبور در اجراى صيغه براى ديگرى يا براى خود\r\n\r\n\r\n","description":"","footnote":"\r\n( 1 ) - عاقد فضولى ؛ عاقدى است كه صيغه عقد را بدون اذن ولى براى خود يا ديگرى جارى كند و تفصيل بيشتر آن به زودى خواهد آمد .\r\n( 2 ) - اين اصطلاح به انسانى اطلاق مىشود كه به سبب عدم خرد ورزى درتصرفات مالى وعدم درك مصلحت خويش حتى پس از رسيدن به سن بلوغ ، توانايى تصميم‌گيرى براى خود را ندارد . خداوند مىفرمايد ( وَلَا تُؤْتُوا السُّفَهَاءَ أَمْوالَكُم ) واموالتان را در اختيار سفيهان قرار ندهيد .\r\n","page_name":" 112 ","page_number":112},
  {"content":"\r\n\r\nبلا اشكال است ، در صورتى كه پس از مرتفع شدن حالت اجبار به عقد ، اجازه دهد .\r\n5 - مرد بودن ، شرط عاقد نيست ، پس زن نيز مىتواند به وكالت از ديگرى صيغه عقد را جارى كند ، چنان كه جايز است براى خود نيز صيغه عقد بخواند .\r\n6 - شرط است زوج وزوجه به وجهى تعيين گردند كه هر يك از آن دو با اسم يا وصف يا اشاره از ديگران جدا گردند . پس اگر طرف ايجاب بگويد : « زَوَّجتُك احدى بناتي » ، يعنى : تو را به عقد يكى از دخترانم درمى آورم . يا بگويد : « زَوَّجتُ بنتي احد ابنيك » ، يعنى :\r\nدخترم را به عقد يكى از پسران تو درمى آورم ، يا يكى از آن دو ، يا اينكه هر يك از دو طرف شخصى را معين كند ( در اجراى صيغه عقد ) غير از آن كه ديگرى تعيين نموده ، عقد صحيح نخواهد بود .\r\n7 - شرط نيست در نكاح ، هر يك از زن و مرد ، اوصاف تفصيلى يكديگر را بدانند . بنابر اين پس از مشخص شدن فرد مورد نظر ، ندانستن اوصاف ثانوى او ، زيانى به عقد نمىرساند .\r\n8 - در نكاح دائم يا متعه شرط كردن خيار فسخ « 1 » خود عقد جايز نيست و اگر چنين شرطى شود ، اقوى بطلان عقد است ، اما شرط خيار در مهريه به گونه‌اى كه تزلزلى به خود عقد راه نيابد مانعى ندارد ، و در غير اين صورت يعنى اگر شرط فسخ در مهر اصل عقد را متزلزل مىسازد باطل مىباشد ، ولى زمان آن بايد مشخص شود ،\r\n\r\n\r\n","description":"","footnote":"\r\n( 1 ) - « خيار فسخ » يعنى اينكه عاقد ، صحيح بودن خود عقد را معلق به تحقيق‌يافتن شرطى بكند ، بطوريكه اگر آن شرط تحقق نيافت ، عقد فسخ شود .\r\n","page_name":" 113 ","page_number":113},
  {"content":"\r\n\r\nو اگر پيش از انقضاى مدت ، مهر فسخ شود چنان است كه عقد بدون ذكر مهريه بوده باشد ، ولذا به ( مهر المثل ) « 1 » رجوع مىشود . امّا در متعه ، از آن جا كه بدون مهريه صحيح نمىباشد لذا شرط كردن خيار فسخ در مَهْر خالى از اشكال نيست .\r\n\r\nج - اولياى عقد\r\nقرآن كريم :\r\n1 - ( فَلَا تَعْضُلُوهُنَّ أَن يَنكِحْنَ أَزْوَاجَهُنَّ إِذَا تَرَاضَوْا بَيْنَهُمْ ) « 2 » .\r\n« . . . نبايد كه آنها را از شوهركردن منع كنيد هرگاه ( به طريق مشروع ) با ازدواج با مردى توافق كنند . . . »\r\n2 - ( إِلَّا أَن يَعْفُونَ أَوْ يَعْفُوَا الَّذِي بِيَدِهِ عُقْدَةُ النِّكَاحِ ) « 3 » .\r\n« مگر آن كه ايشان ، خود يا كسى كه عقد نكاح به دست اوست آن را ببخشد . »\r\nحديث شريف :\r\n1 - از ابو جعفر عليه السلام نقل است كه فرمود : « زنى كه صاحب اختيار خويش است و سفيه نيست وتحت تكفل كسى هم قرار ندارد ، ازدواج كردن با او ، بدون وجود ولىّ جايز است . « 4 » »\r\n\r\n\r\n","description":"","footnote":"\r\n( 1 ) - مهر المثل ، همان مهريه عادى است كه معمولًا براى نظاير وهمتاهاى اين زن‌تعيين مىشود كه مهر او پيش از انقضاى مدت مهريه فسخ شده است .\r\n( 2 ) - سورهء بقره ، آيهء 232 .\r\n( 3 ) - سورهء بقره ، آيهء 237 .\r\n( 4 ) - وسائل الشيعه ، ج 14 ، ص 201 ، من ابواب عقد النكاح واولياء العقد ، باب 3 ، حديث 1 .\r\n","page_name":" 114 ","page_number":114},
  {"content":"\r\n\r\n2 - از ابو عبد اللَّه عليه السلام نقل است كه فرمود : « دختر باكره‌اى كه پدر دارد بدون اجازه پدرش ازدواج نمىكند . » « 1 »\r\n3 - از ابو الحسن عليه السلام نقل است كه فرمود : « اذن و اجازه دختر باكره سكوت اوست وزن بيوه اختياردار خود است . » « 2 »\r\n4 - از عبد اللَّه بن صلت روايت است كه گفته است : « از ابو عبد اللَّه عليه السلام پيرامون دختر كوچكى پرسش كردم كه پدرش او را تزويج كرده است ، وپرسيدم : اگر اين دختر بالغ شد ، آيا در برابر پدرش اختيار دارد ؟ حضرت عليه السلام فرمود : « نه ، در برابر پدرش اختيار ندارد . » سپس از حضرت عليه السلام دربارهء دختر باكره‌اى پرسش كردم كه به حد زنانگى رسد ، عرض كردم آيا در برابر پدرش اختيار دارد ؟\r\nفرمود : « در برابر پدرش اختيار ندارد ، تا اين كه بزرگ شود . » « 3 »\r\n5 - از ابو عبد اللَّه عليه السلام دربارهء مردى كه مىخواهد خواهرش را به ازدواج در آورد ، روايت شده است : « با دختر مشورت مىكند ، پس اگر دختر سكوت كرد همين رضايت او خواهد بود و اگر نپذيرفت او را به ازدواج در نمى آورد » . و اگر بگويد : « فلانى را به ازدواج من در آور ، او را به ازدواج كسى در مىآورد كه به دو راضى است . » « 4 »\r\nتفصيل احكام :\r\nتعريف : « اولياى عقد » اصطلاحاً به كسانى گفته مىشود كه\r\n\r\n\r\n","description":"","footnote":"\r\n( 1 ) - همان ، ص 205 ، باب 4 ، حديث 2 .\r\n( 2 ) - همان ، ص 206 ، باب 5 ، حديث 1 .\r\n( 3 ) - همان ، ج 14 ، ص 207 ، باب 6 ، حديث 3 .\r\n( 4 ) - همان ، ص 211 ، باب 7 ، حديث 1 .\r\n","page_name":" 115 ","page_number":115},
  {"content":"\r\n\r\nصلاحيت اجراى عقد يا اجازه دادن براى اجراى عقد را دارند نسبت به مرد وزنى كه به هر دليل صلاحيت كامل اجراى عقدرا ندارند .\r\n1 - اولياى عقد عبارتند از : پدر و پدر بزرگ از سوى پدر ، يعنى پدر وپدران او وهرچه بالاتر ، پس پدرِ مادرِ پدر در شمار آن مندرج نيست .\r\n2 - ولايت پدر وجد نسبت به كودك ومجنونى كه جنونش به بلوغ متصل باشد ، وحتى بنا به اقوى منفصل باشد ، ثابت است ، ولى اين دو نسبت به مرد بالغ ورشيد ، و نسبت به زن بالغه ورشيده بيوه « 1 » ولايتى ندارند .\r\n3 - نسبت به دختر باكره رشيده ، احتياط گرفتن اذن از ولى او است اگرچه اقوى اجراى تصميم آن دختر است اگر اختيار دار خود باشد وعملًا از ولايت ولى ، خارج شده باشد ، و اگر ولى غائب بود بطوريكه اجازه گرفتن از او امكان نداشت ، و دختر نياز به ازدواج داشت ، اعتبار اذن ولى ساقط مىشود .\r\n4 - در ولايت جد ، زنده يا مرده بودن پدر ، شرط نيست .\r\n5 - هر يك از پدر وجد در ولايت ، مستقل هستند ، پس اشتراك در دادن اذن و اجازه گرفتن يكى از آن دو از ديگرى لازم نيست . پس هر يك از آن دو پيشى گرفت - با مراعات آنچه مراعاتش لازم است - براى ديگرى مورد باقى نمىماند ، و در حالت همزمانى ، عقد جد مقدم است ونيز هنگامى كه دو تاريخ دانسته نشود .\r\n\r\n\r\n","description":"","footnote":"\r\n( 1 ) - زن بيوه اصطلاحاً به زنى گفته مىشود كه به سبب طلاق يا مرگ شوهر ، از اوجدا شده باشد .\r\n","page_name":" 116 ","page_number":116},
  {"content":"\r\n\r\n6 - صحت تزويج پدر وجد و به جريان افتادن اين تزويج ، مشروط است به اين كه فسادى بر آن مترتب نشود ، بلكه احتياط ، در اين جا ، مراعات مصلحت است . براى مثال : ولى نبايد كسى را كه زير سرپرستى اوست ، به ازدواج كسى در آورد كه در او عيبى است ، خواه عيبى كه موجب فسخ مىشود يا خير ، چون در آن فساد نهفته است .\r\nاما اختيار همسران در پايين‌ترين مهر براى پسر وبالاترين مهر براى دختر ، شرط نيست .\r\n7 - اگر ولى ( پدر وجد ) مانع از ازدواج دختر باكره‌اى شود ، بطوريكه موجب ضرر وزيان به او ، و يا حرجى براى او ، و يا سبب فسادى در جامعه شود ، ولايت آن ولى ساقط مىگردد و دختر مىتواند خود رأساً و بدون اذن ولى اقدام به ازدواج كند ، و اگر دختر باكره ، غير رشيده باشد ولايت از آن حاكم شرع خواهد بود .\r\n\r\nمسائل فرعى\r\n1 - براى زنى كه اختياردار خود مىباشد مستحب است كه از پدر وجدش اذن خواهد ، و اگر آنها نباشند برادرش را وكيل گيرد ، و اگر چندين برادر داشت در صورت يكسان بودن در امتيازات ، برادر بزرگتر را بر گزيند ، و در غير اين صورت بر پايه موازين شرعى برادر متقىتر وداناتر و دور انديشتر را بر گزيند .\r\n2 - وصى مىتواند مجنونى را كه تحت سرپرستى اوست و در حال جنون به سن بلوغ رسيده ونيازمند ازدواج باشد ، به ازدواج در آورد\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nواحتياطاً اين امر بايد پس از اذن حاكم شرع صورت پذيرد ، وشايسته است در اين امر مصلحت را در نظر گيرد ، چه مصلحت فرد باشد يا مصلحت جامعه .\r\n3 - همين حكم بر صغير ( كودك نابالغ ) نيز منطبق است و احوط آن است كه منتظر بلوغ او بمانند ، مگر آن كه ضرورتى در ميان باشد كه پس از اذن حاكم ووجود مصلحت ، ديگر اشكالى در ميان نخواهد بود ، و در اين حالت وجود دلالت عمومى در وصيت نامه كافى است ، اگرچه وصيت كننده بدان تصريح نكرده باشد . مثلًا كافى است در وصيت نامه آمده باشد كه وضع فرزندان اصلاح شود .\r\n4 - حاكم شرع مىتواند كسى را كه هيچ گونه ولىّ اعم از پدر وجد ووصىّ ندارد ، به شرط نياز يا اقتضاى مصلحت عمومى ، به ازدواج درآورد . و اين بدان اعتبار است كه حاكم ، ولىّ امر است يا مرجع امور حسبيه . و اگر حاكم شرع وجود نداشت ، و در صورت اقتضاى مصلحت بر ديگر مؤمنان وجوب كفايى مىيابد و در اين حالت كسى را از ميان خود بر مىگزينند كه به اين امر همت گمارد .\r\n5 - در حديث شريف آمده است كه سكوت باكره دلالت بر رضايت او دارد ، پس اگر در ازدواج با او اجازه بخواهند واو رد نكند همين ، دليل پذيرش اوست ، زيرا شأن دختر اقتضا دارد كه از به زبان آوردن قبول ، شرم كند . آرى اگر اين سكوت عرفاً دليل رضايت تلقى نشود مانند اين كه دختر آن قدر خجالتى باشد كه از به زبان آوردن عدم پذيرش هم حيا كند ، در اين صورت سكوت او دليل رضايتش نخواهد بود .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nد - شرايط وحدود اولياى عقد\r\n1 - در ولايت اولياء ياد شده در عقد ، بلوغ ، عقل واسلام اگر مُوَلّى عليه مسلمان باشد شرط است .\r\n2 - اقوى ثبوت ولايت پدر كافر است بر فرزند كافر .\r\n3 - اقوى ثبوت ولايت برده است بر فرزندانش ، ولى خود او نيز تحت ولايت وسرپرستى مالكش مىباشد ، پس ولايت او محدود به ولايت مالك خواهد بود .\r\n4 - واجب است بر وكيل در عقد ازدواج كه از آنچه نظير شخص مورد نظر ، مهر و ساير خصوصياتى كه موكِّل براى او مشخص كرده پا فراتر ننهد و الا عقد ، فضولى خواهد بود كه صحت آن متوقف به اجازه موكِّل است .\r\n\r\nه - احكام عقد فضولى\r\nحديث شريف :\r\n1 - در حديثى منقول از امام باقر عليه السلام آمده است كه از حضرت عليه السلام درباره مردى پرسيدند كه مادرش در غياب او تزويجش كرده است .\r\nحضرت عليه السلام فرمود : « ازدواج جايز است ( يعنى لازم نيست ) شخص متزوج اگر بخواهد مىپذيرد و اگر نخواهد رد مىكند ، ولى اگر رد كرد مادرش بايد مهر را بپردازد . » « 1 »\r\n2 - در حديث ديگرى از امام رسيده است كه از حضرت عليه السلام دربارهء\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 211 ، ابواب عقد النكاح ، باب 7 ، حديث 3 .\r\n","page_name":" 119 ","page_number":119},
  {"content":"\r\n\r\nبرده‌اى پرسيدم كه بدون اجازه اربابش ازدواج كرده‌است ؟\r\nحضرت فرمود : « اين بسته به خواست ارباب اوست اگر بخواهد اجازه مىدهد و اگر نخواهد آن دو را از هم جدا مىكند . » « 1 »\r\nتفصيل احكام :\r\nتعريف : منظور از عقد فضولى عقدى است كه از كسى سر زده باشد كه صلاحيت عقد را ندارد . نمونه‌هاى آن به شرح زير است :\r\nبرادرى بدون اجازه خواهرش ، او را به ازدواج در مىآورد ، يا مادرى پسرش را به ازدواج در مىآورد ، يا وكيل زن ، او را بدون اجازه به عقد ديگرى در مىآورد ، يا ولى مولى عليه را به ازدواج كسى در مىآورد كه در او عيبى است ، يا برده‌اى بدون اذن اربابش ازدواج مىكند . اينها همه نمونه‌هاى عقد فضولى هستند .\r\n1 - اقوى ، صحت عقدى است كه به نحو فضولى صورت گرفته باشد پس از اجازه دادن طرف اصلى عقد ، خواه از يك طرف فضولى بوده باشد ، يا از هر دو طرف .\r\n2 - در اجازه دادن ، اداى لفظ خاصى شرط نيست ، بلكه با هرچه كه نشان دهندهء رضايت به عقد باشد حاصل مىشود . بل بافعلى كه دلالت بر رضايت داشته باشد نيز حاصل مىشود .\r\n3 - اجازه ، كاشف از صحت عقد است از هنگام وقوع عقد ، پس بايد پيامدهاى عقد از زمان عقد بر آن مترتب شود .\r\n\r\n\r\n","description":"","footnote":"\r\n( 1 ) - همان ، ص 523 ، ابواب نكاح العبيد ، باب 24 ، حديث 1 .\r\n","page_name":" 120 ","page_number":120},
  {"content":"\r\n\r\n\r\nو - ادّعاى زوجيّت\r\nحديث شريف :\r\n1 - از يونس روايت شده است كه گفت : از امام رضا عليه السلام درباره مردى پرسيدم كه در شهرى با زنى ازدواج كرد و از او پرسيد : آيا همسر دارى ؟ زن پاسخ داد : خير ، و مرد او را به ازدواج خود در آورد . سپس مردى آمد وگفت : او زن من است ، ولى زن آن را انكار كرد . در اين هنگام وظيفه مرد چيست ؟\r\nحضرت عليه السلام فرمود : « او ، زن آن مرد است مگر آن كه ( مرد ادعا كننده ) بينه‌اى اقامه كند . » « 1 »\r\n2 - از عبد العزيز بن مهتدى رسيده است كه گفت : از امام رضا عليه السلام پرسيدم كه : قربانت گردم برادرم مُرد و من با زن او ازدواج كردم ، پس عموى من آمد وادعا كرد كه او را در پنهان به عقد خود در آورده است . از زن ، مسأله را جويا شدم واو اين مطلب را بشدت انكار كرد وگفت : هرگز ميان من واو چيزى نبوده است . حضرت عليه السلام فرمود :\r\nلازم است بر تو اقرار آن زن ، و لازم است بر او انكار آن زن . « 2 »\r\n3 - از ميسر رسيده است كه گفت : به ابو عبد اللَّه عليه السلام عرض كردم :\r\nزنى را ، در صحرا كه هيچ كسى در آنجا نيست ، ملاقات كردم و از او پرسيدم : آيا همسرى دارى ؟ او گفت : خير ، پس من با او ازدواج كردم ؟\r\nحضرت عليه السلام فرمود : « آرى ( اشكالى ندارد ) چون زن در امور\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 226 ، ابواب عقد النكاح ، باب 23 ، حديث 3 .\r\n( 2 ) - همان ، باب 23 ، حديث 1 .\r\n","page_name":" 121 ","page_number":121},
  {"content":"\r\n\r\nشخصى خود تصديق مىشود . » « 1 »\r\nتفصيل احكام :\r\nقاعده : اصل در اين زمينه آن است كه زنان در مسائل شخصى خود ومربوط به ازدواج يا متعه تصديق مىشوند و مرد بايد بر اساس اطلاعات زن عمل كند ، چنان كه در حديث پيش آمده است . اين اصل فروع وتفصيلاتى دارد كه برخى از آنها را در زير مىآوريم :\r\n1 - هرگاه مردى ادعاى ازدواج با زنى را نمايد وزن او را تصديق كند ، يا زنى همسرى با مردى را ادعا كند و مرد او را تصديق كند ، در ظاهر شرع ، به نفع آن دو حكم داده مىشود .\r\n2 - اگر شواهد دلالت بر آن داشته باشد كه هدف از ادعاى ازدواج باكسى ضايع كردن حق طرف سوم است ، محتمل آن است كه بر حسب اصولى كه در اين گونه ادعاها مراعات مىگردد اين ادعا مورد نظر قرار گيرد .\r\n3 - اما اگر يكى از آن دو ادعاى همسرى كند و ديگر انكار ورزد اصول مرافعه قضايى بر آنها جارى مىشود .\r\n4 - اگر مردى با زنى ازدواج كند كه ادعاى بى همسرى مىكند ، سپس مرد ديگرى ادعاى همسرى او كند ، به ادعاى او اعتنا نمىشود مگر با وجود بيِّنه يا دلايل كافى كه موجب شود ما در سخن زن ترديد روا داريم .\r\n5 - اگر يكى از دو طرف از پيوند همسرى آگاه باشد ، و طرف ديگر\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 228 ، باب 25 ، حديث 2 .\r\n","page_name":" 122 ","page_number":122},
  {"content":"\r\n\r\nاز آن خبرى نداشته باشد . اولى بايد بر اساس علمش عمل كند وآثار زوجيت را بر آن مترتب نمايد ، در حالى كه اين كار براى طرف دوم واجب نيست ، و اولى هم نمىتواند دومى را بر آن كار وادار سازد .\r\nاين در مقام ثبوت است ، اما در مرحله اثبات براى مردم ، حكم حاكم شرع مسأله را فيصله مىدهد .\r\n6 - جايز است بدون كاوش ، زنى را كه ادعاى بى همسرى مىكند به ازدواج در آورد اگر چه بداند قبلًا شوهر داشته است و او ادعا كند كه شوهرش مرده يا از او طلاق گرفته است ، مگر آن كه در ادعاى خود مورد سوء ظن باشد پس احوط آن است كه در وضع او تحقيق شود .\r\n7 - اگر فردى غايب شد وخبرى از او نرسيد وزنش ادعا كرد كه خبر مرگ او را دريافت كرده جايز است كسى با او ازدواج كند ، اگرچه به سخن او يقين نيابيم ، مادامى كه دروغش بر ما هويدا نباشد ، ولى احوط آن است كه از ازدواج با او خوددارى شود مگر پس از تحقيق اگر مورد سوء ظن باشد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\n2 - احكام مهر\r\nقرآن كريم :\r\n1 - ( وَآتُوا النِّسَاءَ صَدُقَاتِهِنَّ نِحْلَةً فَإِن طِبْنَ لَكُمْ عَن شَيْءٍ مِنْهُ نَفْساً فَكُلُوهُ هَنِيئاً مَرِيئاً ) « 1 » .\r\n« مهر زنان را در كمال رضايت وطيب خاطر به آنها بدهيد ، پس اگر پاره‌اى از آن را به رضايت به شما بخشيدند برخوردار شويد كه آن شما را حلال وگوارا خواهد بود . »\r\n2 - ( وَإِنْ أَرَدتُّمُ اسْتِبْدَالَ زَوْجٍ مَكَانَ زَوْجٍ وَآتَيْتُمْ إِحْدَاهُنَّ قِنطَاراً فَلَا تَأْخُذُوا مِنْهُ شَيْئاً أَتَأْخُذُونَهُ بُهْتَاناً وَإِثْماً مُبِيناً * وَكَيْفَ تَأْخُذُونَهُ وَقَدْ أَفْضَى بَعْضُكُمْ إِلَى بَعْضٍ وَأَخَذْنَ مِنكُم مِيثَاقاً غَلِيظاً ) « 2 » .\r\n« و اگر تصميم گرفتيد كه همسر ديگرى به جاى همسر خود انتخاب كنيد ، و مال فراوانى ( به عنوان مهر ) به او پرداخته‌ايد ، چيزى از آن را نگيريد ، آيا براى بازپس گرفتن ( مهر زنان ) متوسل به تهمت و گناه\r\n\r\n\r\n","description":"","footnote":"\r\n( 1 ) - سورهء نساء ، آيهء 4 .\r\n( 2 ) - سورهء نساء ، آيات 20 - 21 .\r\n","page_name":" 124 ","page_number":124},
  {"content":"\r\n\r\nمىشويد ؟ چگونه آن ( مهر ) را باز پس مىگيريد در حالى كه با يكديگر تماس وآميزش كامل داشته‌ايد ، وهمسران شما پيمان محكمى به هنگام عقد ازدواج از شما گرفته‌اند . »\r\n3 - ( لَا جُنَاحَ عَلَيْكُمْ إِن طَلَّقْتُمُ النِّسَاءَ مَا لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً وَمَتِّعُوهُنَّ عَلَى الْمُوسِعِ قَدَرُهُ وَعَلَى الْمُقْتِرِ قَدَرُهُ مَتَاعَاً بِالْمَعْرُوفِ حَقّاً عَلَى الْمُحْسِنِينَ * وَإِن طَلَّقْتُمُوهُنَّ مِن قَبْلِ أَن تَمَسُّوهُنَّ وَقَدْ فَرَضْتُمْ لَهُنَّ فَرِيضَةً فَنِصْفُ مَا فَرَضْتُمْ إِلَّا أَن يَعْفُونَ أَوْ يَعْفُوَا الَّذِي بِيَدِهِ عُقْدَةُ النِّكَاحِ وَأَن تَعْفُوا أَقْرَبُ لِلْتَّقْوَى وَلَا تَنْسَوُا الْفَضْلَ بَيْنَكُمْ إِنَّ اللَّهَ بِمَا تَعْمَلُونَ بَصِيرٌ ) « 1 » .\r\n« باكى بر شما نيست اگر زنانى را كه با آنها نزديكى نكرده‌ايد ومهرى برايشان مقرر نداشته‌ايد طلاق دهيد ، ولى آنها را به چيزى در خور بهره‌مند سازيد ، توانگر به قدر توانش ونادار به قدر توانش ، اين كارى است شايسته نيكوكاران . و اگر برايشان مهرى مقرر كرده‌ايد و پيش از نزديكى طلاقشان دهيد ، نصف آنچه مقرر كرده‌ايد به آنها بپردازيد مگر آن كه ايشان خود يا كسى كه عقد نكاح به دست اوست آن را ببخشد وبخشيدن شما به پرهيزگارى نزديكتر است وفضيلت‌هايى كه در نيكويى به يكديگر است فراموش مكنيد و خدا به كارهايى كه مىكنيد آگاه است . »\r\n4 - ( يَا أَيُّهَا الَّذِينَ آمَنُوا لَايَحِلُّ لَكُمْ أَن تَرِثُوا النِّسَاءَ كَرْهاً وَلَا تَعْضُلُوهُنَّ لِتَذْهَبُوا بِبَعْضِ مَا آتَيْتُمُوهُنَّ إِلَّا أَن يَأْتِينَ بِفَاحِشَةٍ مُبَيِّنَةٍ وَعَاشِرُوهُنَّ بِالْمَعْرُوفِ فَإِن كَرِهْتُمُوهُنَّ فَعَسَى أَن تَكْرَهُوا شَيْئاً وَيَجْعَلَ اللَّهُ فِيهِ خَيْراً كَثِيراً ) « 2 » .\r\n\r\n\r\n","description":"","footnote":"\r\n( 1 ) - سورهء بقره ، آيهء 236 - 237 .\r\n( 2 ) - سورهء نساء ، آيهء 19 .\r\n","page_name":" 125 ","page_number":125},
  {"content":"\r\n\r\n« اى كسانى كه ايمان آورده‌ايد شما را حلال نيست كه زنان را به اكراه وجبر به ارث ببريد ، و بر زنان سختيگرى وبهانه جويى مكنيد كه قسمتى از آنچه را كه به آنها داده‌ايد باز پس ستانيد مگر آن كه عمل زشتى ومخالفتى از آنها آشكار شود ، و با آنان به نيكويى رفتار كنيد و اگر شما را از زنان خوش نيامد ، چه بسا چيزها كه شما را از آن خوش نمىآيد در حالى كه خدا خير كثيرى در آن نهاده باشد . »\r\n\r\nژرف انديشى در آيات\r\n1 - از اين آيه كريمه « 1 » الهام مىگيريم كه مهر ، همان صداق است و اين كه مرد بايد آن را به عنوان هديه وبخشش به همسرش بپردازد و نبايد روزى در پس گرفتن آن طمع كند ، زيرا آن يك پيشكش وهديه است وگويى كه برابر ندارد ، وخداوند آن را مقرر فرموده است و نبايد داد وستدى مادى تلقى شود .\r\nواينچنين است فرق بين مهر و اجرت ( در كنيزان ملكى ، و زنان صيغه‌اى ) ، زيرا مهر صداق است كه بايد آن را پيشكش وهديه دانست ، در حالى كه اجرت در برابر بضع است .\r\n2 - از آيه مباركه « 2 » مفهومى به دست مىآوريم كه اين معنى را آشكارتر مىسازد ، پس هرگاه مردى به همسرش مهر داد وسپس خواست كه او را طلاق دهد و با زن ديگرى ازدواج كند جايز نيست مهر را از آن مطالبه كند حتى اگر مقدار مهر فراوان باشد ( براى مثال\r\n\r\n\r\n","description":"","footnote":"\r\n( 1 ) - سورهء نساء ، آيهء 4 .\r\n( 2 ) - سورهء نساء ، آيهء 20 .\r\n","page_name":" 126 ","page_number":126},
  {"content":"\r\n\r\nيك بار شتر طلا باشد ) .\r\n3 - از آيه بعد « 1 » چنين به دست مىآيد كه موجب مقرر شدن مهر ، عقد ( پيمان استوار ) و دخول ( از بين بردن پردهء بكارت ) است وهرگاه عقد ، صورت پذيرد نيمى از مهر مستقر وثابت مىگردد پس اگر او را در اين هنگام ( يعنى قبل از دخول ) طلاق دهد بايد اين نيم را به زن بپردازد مگر آن كه زن ، آن را به مرد ببخشد ( و اين توصيه خداست به زن واولياء او تا از اين نصف مهر كه بر عهدهء مرد مستقر شده است بگذرند ) اين توصيه را در دو آيه « 2 » مىخوانيم . اما اگر مرد دخول را انجام داد وپردهء بكارت را از بين برد همه مهر بر عهدهء او مستقر وثابت مىگردد .\r\n4 - مرد نبايد همسر خود را آن قدر آزار رساند تا از مهر خود چشم بپوشد وسپس او را طلاق دهد مگر آن كه عواملى شرعى در كار باشد و براى مثال زن به طور آشكار فحشا كند . « 3 »\r\n5 - واينچنين است كه بينشهاى وحى مارا بدان جا مىبرد كه مهر - بنا به اصل قانون شرع - حقى است مشروع از حقوق زن ، پس اگر مرد براى او مهرى مشخص نكرد وآهنگ طلاق او نمود بايد بر حسب توانائيش به دو چيزى دهد ( كه اصطلاحاً متعه گفته مىشود ) و بايد به هنگام مشخص نمودن آنچه بايد به زن بدهد ، حال و وضع هر دو در نظر گرفته شود ؛ ( توانايى مالى مرد ، واستحقاق عرفى زن ) .\r\n\r\n\r\n","description":"","footnote":"\r\n( 1 ) - سورهء نساء ، آيهء 21 .\r\n( 2 ) - سورهء بقره ، آيات 236 - 237 .\r\n( 3 ) - سورهء نساء ، آيهء 19 .\r\n","page_name":" 127 ","page_number":127},
  {"content":"\r\n\r\nحديث شريف :\r\n1 - از امام صادق عليه السلام روايت شده كه فرمود : « صداق بر عهدهء مرد است نه زن ، اگر چه كار آن دو يكى است ، زيرا مرد هنگامى كه نيازش را از آن زن ستاند از نزد او برمى خيزد ومنتظر آرامش زن باقى نمىماند و به همين سبب صداق ، بر دوش مرد است نه زن . » « 1 »\r\n2 - محمد بن مسلم از امام صادق عليه السلام نقل مىكند كه : كمترين مقدار كافى از مهر چقدر است فرمود : « يك كله قند . » « 2 »\r\n3 - فضيل بن يسار به نقل از امام باقر عليه السلام مىگويد : « صداق ، همان مقدار كم يا زيادى است كه دو طرف بر آن سازش كنند . » « 3 »\r\n4 - از وشاء روايت شده است كه گفته از امام رضا عليه السلام شنيده است : « اگر مردى با زنى ازدواج كند و مهر او را بيست هزار قرار دهد و براى پدر او ده هزار ، مهر صحيح است ، و آنچه براى پدرش قرار داده فاسد . » « 4 »\r\n5 - امام باقر عليه السلام در مورد اينكه مىتوانيم منفعت را مهر قرار دهيم ، از سيرهء رسول روايت مىكند كه : زنى نزد پيامبر آمد و عرض كرد : مرا به ازدواج ( كسى ) در آور ، پيامبر صلى الله عليه و آله فرمود : « چه كسى براى اين زن پاپيش مىنهد ؟ » مردى بلند شد وگفت : يا رسول اللَّه ! من او را به ازدواج خود در مىآورم . پيامبر فرمود : « به او چه مىدهى ؟ » آن مرد گفت : چيزى ندارم . پيامبر گفت : « نه . » پيامبر همين سخن را تكرار\r\n\r\n\r\n","description":"","footnote":"\r\n( 1 ) - وسائل الشيعه ، ج 15 ، ص 23 ، ابواب المهور ، باب 11 ، حديث 10 .\r\n( 2 ) - همان ، ج 15 ، ص 1 ، ابواب المهور ، باب 1 ، حديث 2 .\r\n( 3 ) - همان ، حديث 3 .\r\n( 4 ) - همان ، ص 19 ، باب 9 ، حديث 1 .\r\n","page_name":" 128 ","page_number":128},
  {"content":"\r\n\r\nكرد و غير از آن مرد كسى برنخاست ، سپس پيامبر براى بار سوم سخن خود را تكرار نمود ، و آن مرد بلند شد . پيامبر فرمود : « آيا از قرآن چيزى نيكو مىدانى ؟ » گفت : آرى . پيامبر فرمود : « شما را به ازدواج هم در مىآورم بر اساس آنچه از قرآن نيكو مىدانى ، پس آن را به اين زن هم بياموز . » « 1 »\r\n6 - بريد عجلى از امام باقر نقل مىكند كه : از امام عليه السلام درباره مردى پرسيدم كه با زنى ازدواج كرد به شرط آن كه سوره‌اى از قرآن را به او بياموزد . حضرت عليه السلام فرمود : « دوست ندارم بر او دخول كند ، مگر اينكه آن سوره را به او بياموزد ، و چيزى به او دهد . » « 2 »\r\n7 - ابن عواض مىگويد : از امام صادق درباره كسى پرسيدم كه با زنى ازدواج مىكند و مالى ندارد كه به او بدهد و دخول مىكند .\r\nامام عليه السلام فرمود : « مسأله‌اى نيست ، اين دينى است كه زن بر عهدهء آن مرد دارد . » « 3 »\r\n8 - عبيد بن زراره مىگويد : به امام صادق عليه السلام عرض كردم : يك مرد مسيحى با يك زن ازدواج مىكند به شرط اينكه مهر سى خم شراب و سى رأس خوك باشد ، وسپس هر دو اسلام مىآورند ودخولى هم صورت نگرفته است امام عليه السلام فرمود : « مرد بايد ببيند بهاى خوك و شراب چقدر است و قيمت آن را براى زن بفرستد وسپس دخول انجام دهد ، و هر دو بر نكاح نخستين خود هستند . » « 4 »\r\n\r\n\r\n","description":"","footnote":"\r\n( 1 ) - همان ، ص 3 ، باب 2 ، حديث 1 .\r\n( 2 ) - همان ، ج 15 ، ص 12 ، باب 7 ، حديث 2 .\r\n( 3 ) - همان ، ص 14 ، باب 8 ، حديث 2 .\r\n( 4 ) - همان ، ص 4 ، باب 3 ، حديث 2 .\r\n","page_name":" 129 ","page_number":129},
  {"content":"\r\n\r\n9 - على بن حمزه روايت مىكند و مى گويد : به ابو الحسن الرضا عليه السلام عرض كردم كه مردى با زنى ازدواج مىكند به شرط اينكه مهر او يك خدمتگزار باشد و امام به من فرمود : « خدمتگزارى متوسط . » عرض كردم : اگر خانه‌اى باشد ، فرمود : « خانه‌اى متوسط . » « 1 »\r\nتفصيل احكام :\r\n1 - هر چه دو طرف بر آن سازش كنند مىتواند در عقد ازدواج به عنوان مهر قرار گيرد .\r\n2 - مهر مىتواند عين يا منفعت يا حقى باشد ، پس اگر زنى را به عقد خود در آورد و مهر او را آموزش قرآن كريم يا فقه قرار داد جايز است .\r\n3 - اگر مهر آن باشد كه مرد براى مدتى خود را اجير كند ، جايز است اگر منفعتش به آن زن باز گردد . و براى مشخص شدن مهر كافى است كه آن مشاهده شود ، مانند : اين قطعه زمين يا اين خرمن گندم يا اين گردنبند طلا .\r\n4 - مهر ، از نظر كمى يا زيادى ، حدى ندارد و بهتر است به قدر مهر السُنّة يعنى پانصد درهم نقره باشد ، و اگر مردى بخواهد بر آن افزون كند بهتر است كه آن را هديه دهد .\r\n5 - اگر مهر را چيزى مجهول قرار دهد ( همچون آموزش سوره‌اى از قرآن ، بدون آن كه مشخص شود ، يا آموزش زبان عربى ، يا دادن\r\n\r\n\r\n","description":"","footnote":"\r\n( 1 ) - همان ، ص 36 ، باب 25 ، حديث 2 .\r\n","page_name":" 130 ","page_number":130},
  {"content":"\r\n\r\nقطعه زمينى زراعى ) پس اگر تكيه به عرف داشته باشد صحيح است و بايد براى مشخص نمودن آن به عرف رجوع شود ، اما اگر به عرف تكيه نداشته باشد مهر باطل مىگردد و به مهر المثل باز مىگردد و احوط در آن ، صلح و سازش است . و اگر زن رضايت داشته باشد كه مقدر نمودن مهر خود را به مرد واگذارد ، مسأله به احكام تفويض باز مىگردد .\r\n6 - اگر مردى براى مهر زن ، كالاى فاسد يا پول تقلبى يا چك بلا محل مقرر كرد ، در اين صورت مهر به مقدار صحيح آن خواهد بود يعنى قيمت كالا يا مقدار پول يا مبلغ چك ، و گفته شده است به مهر المثل باز مىگردند .\r\n\r\nفروعى پيرامون مهر\r\nقرآن كريم :\r\n( الرِّجَالُ قَوَّامُونَ عَلَى النِّسَاءِ بِمَا فَضَّلَ اللَّهُ بَعْضَهُمْ عَلَى بَعْضٍ وَبِمَا أَنْفَقُوا مِنْ أَمْوَالِهِمْ . . . ) « 1 » .\r\n« مردان از آن جهت كه خدا بعضى را بر بعضى برترى داده است و از آن جهت كه از مال خود نفقه مىدهند بر زنان تسلط و حق نگهبانى دارند . »\r\nاز آيه شريفه چنين به دست مىآيد كه قيمومت مرد بر زن به سبب تدبير مرد است ( و همين سبب است كه موجب مىشود برخى از مردم برخى ديگر را رهبرى كنند ) ونيز به سبب نفقه‌اى است كه مرد\r\n\r\n\r\n","description":"","footnote":"\r\n( 1 ) - سورهء نساء ، آيهء 34 .\r\n","page_name":" 131 ","page_number":131},
  {"content":"\r\n\r\nمىدهد ، پس اگر نفقه ندهد ديگر بر زن قيمومتى نخواهد داشت .\r\nحديث شريف :\r\n1 - از ابن ابى نصر روايت شده كه گفته است : از امام موسى بن جعفر عليه السلام پرسيدند درباره مردى كه دختر خود را به ازدواج در آورد ، آيا مىتواند مهر او را بخورد ؟\r\nحضرت عليه السلام فرمود : « خير ، اين حق را ندارد . » « 1 »\r\n2 - فضيل بن يسار به نقل از امام صادق عليه السلام درباره مردى خبر داده كه با زنى ازدواج مىكند و در نظر ندارد مهر به او بپردازد كه در اين صورت زنا خواهد بود « 2 »\r\n3 - امام صادق عليه السلام درباره مردى كه ازدواج مىكند وپرداخت مقدارى از مهريه را فورى و بقيه را نسيه مقرر كند ، مىفرمايد : « نسيه تا مرگ است يا جدايى . » « 3 »\r\n4 - اسحاق بن عمار بن نقل از امام صادق و او به نقل از پدرش على بن ابى طالب عليه السلام نقل مىكند كه فرمود : « هر كه براى زنش شرطى مىكند بايد به آن شرط براى آن زن وفا كند ، زيرا مسلمانان در گرو شروطشان هستند ، مگر شرطى كه حلالى را حرام يا حرامى را حلال كند . » « 4 »\r\n5 - حماده بنت الحسن روايت مىكند كه از امام صادق عليه السلام دربارهء\r\n\r\n\r\n","description":"","footnote":"\r\n( 1 ) - وسائل الشيعه ، ج 15 ، ص 26 ، باب 16 ، حديث 1 .\r\n( 2 ) - همان ، ص 21 ، باب 11 ، حديث 1 .\r\n( 3 ) - همان ، ج 15 ، ص 20 ، باب 10 ، حديث 1 .\r\n( 4 ) - همان ، ص 50 ، باب 40 ، حديث 4 .\r\n","page_name":" 132 ","page_number":132},
  {"content":"\r\n\r\nمردى پرسش كردم كه با زنى ازدواج كرد به شرط آن كه دوباره با زنى ازدواج نكند وزن هم اين سخن او را به عنوان مهر پذيرفت . راوى مىگويد : امام صادق عليه السلام فرمود : « اين شرط فاسد است ، ازدواج صورت نمىگيرد مگر در برابر يك يا دو درهم . » « 1 »\r\n6 - حلبى در روايتى مىگويد : از معصوم دربارهء مردى پرسيدم كه با زنى ازدواج مىكند و با او همبستر مىشود ومهرى براى او در نظر نمىگيرد وسپس طلاقش مىدهد .\r\nحضرت عليه السلام فرمود : « براى اوست مهرى همچون مهر ديگر زنان همسان ، و به چيزى او را بهره‌مند سازد . » « 2 »\r\n7 - ابو بصير مىگويد : از امام جعفر صادق عليه السلام دربارهء مردى پرسيدم كه مشخص كردن مقدار صداق زنش به او واگذار مىشود واو مقدار صداق را كمتر از زنان ديگر مىگيرد .\r\nحضرت عليه السلام فرمود : « صداق او همانند مهر زنان همسانش خواهد بود . » « 3 »\r\n8 - زراره به نقل از پدرش مىگويد از امام باقر عليه السلام دربارهء مردى پرسيدم كه با زنى بر اساس تصميم همان زن در مورد مهر ازدواج كرده است .\r\nحضرت عليه السلام فرمود : « حكم آن زن نبايد از مهر خاندان حضرت محمد يعنى دوازده و نيم وقيه كه وزنش پانصد درهم نقره است تجاوز\r\n\r\n\r\n","description":"","footnote":"\r\n( 1 ) - همان ، ص 29 ، باب 20 ، حديث 1 .\r\n( 2 ) - همان ، ص 24 ، باب 12 ، حديث 1 .\r\n( 3 ) - همان ، ج 15 ، ص 32 ، باب 21 ، حديث 4 .\r\n","page_name":" 133 ","page_number":133},
  {"content":"\r\n\r\nكند » عرض كردم : اگر مرد بر اساس تصميم خود با او ازدواج كرد ، وزن رضايت داد ؟\r\nحضرت عليه السلام فرمود : « هرچه مرد حكم كند بر زن رواست ؛ كم باشد يا زياد . » « 1 »\r\n9 - على بن حمزه مىگويد : از ابو الحسن الرضا عليه السلام دربارهء مردى پرسيدم كه با زنى ازدواج كرد و مهر او را يك خادم قرار داد .\r\nحضرت عليه السلام فرمود : « بايد خدمتگزار متوسطى باشد . » عرض كردم اگر مهر او را خانه‌اى قرار دهد ، فرمود : « بايد خانهء متوسطى باشد . » « 2 »\r\n10 - عبيد بن زراره مىگويد : به امام جعفر صادق عليه السلام عرض كردم كه مردى با زنى ازدواج مىكند به شرط اينكه مهر او صد گوسفند باشد وسپس گوسفندان را به سوى زن مىبرد وسپس پيش از دخول او را طلاق مىدهد در حالى كه گوسفندان زاييده‌اند .\r\nحضرت عليه السلام فرمود : « اگر گوسفندان ، هنگامى حامله شده‌اند كه نزد مرد بوده‌اند نصف آن گوسفند و نصف بچه گوسفند به سوى مرد بازگشت داده مىشود ، و اگر نزد مرد حامله نشده باشند نيمى از گوسفند سهم مرد مىگردد و از بچه‌هاى آن سهمى نمىبرد . » « 3 »\r\n11 - از پيامبر اسلام صلى الله عليه و آله روايت شده است :\r\n« هر زنى كه پيش از دخول شوهر مهر خود را براى شوهرش صدقه\r\n\r\n\r\n","description":"","footnote":"\r\n( 1 ) - همان ، ص 31 ، باب 21 ، حديث 1 .\r\n( 2 ) - همان ، ص 36 ، باب 25 ، حديث 2 .\r\n( 3 ) - همان ، ج 15 ، ص 43 ، باب 34 ، حديث 1 .\r\n","page_name":" 134 ","page_number":134},
  {"content":"\r\n\r\nدهد خداوند براى هر دينار ثواب آزاد كردن يك برده براى او خواهد نوشت . »\r\nگفته شد يا رسول اللَّه بخشش مهر پس از دخول چه ؟ فرمود : « اين نشانه مودت والفت است . » « 1 »\r\n12 - حلبى از امام صادق عليه السلام روايتى نقل مىكند دربارهء مردى كه پيش از دخول زنش را طلاق مىدهد .\r\nامام عليه السلام فرمود : « اگر مهرى براى او در نظر گرفته بود نيمى از مهر را مىپردازد و اگر مهرى در نظر نگرفته بود آن را به چيزى بهره‌مند سازد ، همانند آنچه زنان همسانش را بهره‌مند مىسازند . » « 2 »\r\n13 - عياشى در تفسير خود به نقل از ابو عبد اللَّه وابو الحسن موسى بن جعفر عليهما السلام نقل مىكند و مى گويد از يكى از اين دو امام پيرامون زنى مطلقه پرسيدم كه به چه مقدار او را بهره‌مند سازند ؟\r\nحضرت عليه السلام فرمود : « به تناسب دارائى همسرش . » « 3 »\r\n14 - زراره از امام باقر عليه السلام دربارهء مردى روايت مىكند كه مقدار مهررا پنهان مىكند و بيشتر از آن را اظهار مىدارد .\r\nحضرت عليه السلام فرمود : « مهر ، همان است كه پنهان مىدارد ونكاح بر اساس آن صورت گرفته . » « 4 »\r\n\r\n\r\n","description":"","footnote":"\r\n( 1 ) - همان ، ص 36 ، باب 26 ، حديث 1 .\r\n( 2 ) - همان ، ص 55 ، باب 48 ، حديث 7 .\r\n( 3 ) - همان ، ج 15 ، ص 58 ، باب 49 ، حديث 7 .\r\n( 4 ) - همان ، ص 26 ، باب 15 ، حديث 1 .\r\n","page_name":" 135 ","page_number":135},
  {"content":"\r\n\r\nتفصيل احكام :\r\n1 - زن ، با عقد ، مالك مهر مىگردد پس اگر مهر در دست مرد تلف شود از مرد است ، و اگر در آن عيبى يافت شود زن مىتواند آن را بازگرداند يا ما به التفاوت را بستاند . و زن مىتواند از اداى حق شوهر امتناع كند ( تمكين ندهد ) تا مقدار فورى مهريه را به كمال بستاند ، و در اين ميان تفاوتى نيست بين اينكه مرد توانگر باشد يا تهى دست ، اما مهرى كه بعداً بايد پرداخت شود متفاوت است وزن نمىتواند نسبت به آن چنين كند .\r\n2 - بايد به شرايطى كه در مورد مهريه مورد توافق طرفين قرار گرفته است عمل شود . پس اگر شرط شود كه زن با پول مهر اثاث خانه بخرد زن بايد به اين شرط عمل كند ، و اگر شرط نكرده‌اند ولى اين امرى عرفى است كه بر اساس آن رضايت به عقد داده‌اند ، زن نيز بايد بدان عمل كند ، زيرا شرط ضمنى است ، ولى اگر دو طرف شرطى گذارند كه مخالف قرآن وسنت رسول است ، مانند اينكه شرط شود كه مرد ديگر ازدواج نكند يا ميان او وهووى او عدالت بر قرار نكند ، شرط باطل است و عقد و مهر ، صحيح است ، ولى اگر زن سواى اين شرايط باطل به اين مقدار مهر ، راضى نباشد بايد هر دو در مورد مقدار مهر ، سازش كنند يا به مهر المثل باز گردند .\r\n3 - اگر در عقد ، مهرى ذكر نكنند و مرد دخول كرده باشد بايد مهر المثل را به او بپردازد . و اگر پيش از دخول او را طلاق دهد بايد او را به چيزى كه باسطح اجتماعى آنان تناسب داشته باشد ، بهره‌مند سازد .\r\n4 - مهر المثل يعنى ارزيابى مشابه اين زن از نظرگاههاى مختلف ( مثل زيبايى ، اصالت وحيثيت خانوادگى ) براى شناخت مقدار مهر\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nزنانى كه عرفاً همسان او هستند .\r\n5 - بهره‌مند سازى زن ( كه اصطلاحاً متعه گفته مىشود ) يعنى ارزيابى وضعيت مادى مرد و دادن آنچه مناسب با مرد است . پس اگر مرد ، ثروتمند باشد هديه‌اى گران قيمت به زن مىدهد ( همچون گردنبند طلا يا لباس فاخر ) و اگر وضع متوسطى داشته باشد هديه‌اى متوسط به زن مىدهد ( همچون دستبند طلا ) و اگر فقير باشد هديه‌اى ناچيز به او مىدهد ( همچون انگشترى مطلا ) و در اين ميان ، معيار ، عرف است .\r\n6 - اگر دو طرف پس از عقد به مقدار معينى از مهر سازش كنند جايز است .\r\n7 - اگر زن معين كردن مقدار مهر را به مرد واگذارد مرد مىتواند آن گونه كه مىخواهد تصميم بگيرد ، چه كم يا زياد ، به شرط آن كه بامقصود زن در واگذارى ، تناسب عرفى داشته باشد ، و بهتر آن است كه ( مهر السُنّة ) يا ( مهر المثل ) مقرر گردد .\r\n8 - اگر مرد ، معين نمودن مقدار مهر را به زن واگذارد ، زن مىتواند در حدود مهر امثال خود ، آن را مقرر كند . فقها مىگويند : مقدار مهرى كه زن مقرر مىكند نبايد از ( مهر السُنّة 500 درهم ) تجاوز كند .\r\nو اين نظر ، موافق احتياط است .\r\n9 - اگر زن شرط كند كه مرد ، ديگر ازدواج نكند و اين به منزله مهر تلقى شود ، عقد صحيح ولى مهر باطل است ، و ( مهر المثل ) به او تعلق مىگيرد .\r\n10 - مهر باعقد به ملكيت زن در مىآيد ، ولى جز با دخول ياقبض ( ستاندن ) همه آن مستقر نمىشود . پس اگر پس از ستاندن و پيش از\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nدخول زن را طلاق داد و مهر ، فوايدى داشت ( ميوهء باغ ، اجارهء خانه در فاصله ميان گرفتن مهر و طلاق ) اين فوايد از آن زن خواهد بود ، و مرد تنها نيمى از مهر را بدون اين فوايد پس مىگيرد ، و اگر پيش از ستاندن طلاقش دهد فوايد حاصل از مهر ميان آن دو تقسيم مىشود .\r\n11 - بنابراين ، زن مىتواند به محض تمام شدن عقد در همه مهر تصرف كند و اگر مرد را از پرداخت آن معاف گرداند صحيح است و اگر در اين صورت مرد ، زن را طلاق دهد نيمى از مهر را از زن مطالبه مىكند .\r\n12 - اگر مرد ، زن را پيش از دخول طلاق دهد براى زن يا سرپرست او مستحب است كه از مهر مقرر چشم بپوشند .\r\n13 - اگر دو طرف پنهانى بر مهرى توافق كردند و براى مردم چيز ديگرى اظهار داشتند ، مهر ، همان است كه بر آن توافق كرده‌اند ، و به آنچه براى مردم اظهار داشته‌اند اعتنايى نمىشود ، مادامى كه عقد نكاح بر اساس مهرى صورت پذيرفته كه دو طرف پنهانى بر آن توافق كرده‌اند .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\n3 - احكام عيوب\r\n\r\nالف - عيوب مرد\r\nقرآن كريم :\r\n( وَمَا جَعَلَ عَلَيْكُمْ فِي الدِّينِ مِنْ حَرَجٍ مِّلَّةَ أَبِيكُمْ إِبْرَاهِيمَ هُوَ سَمَّاكُمُ الْمُسْلِمِينَ مِن قَبْلُ وَفِي هذَا لِيَكُونَ الرَّسُولُ شَهِيداً عَلَيْكُمْ وَتَكُونُوا شُهَدَاءَ عَلَى النَّاسِ ) « 1 » .\r\n« . . . واو كار سنگين وشاقى در دين ( اسلام ) بر شما نگذارده است ، آيين پدرتان ابراهيم است ، او شما را دركتابهاى پيشين مسلمان ناميد و همچنين در اين كتاب آسمانى ، تا اينكه پيامبر شاهد وگواه بر شما باشد ، وشما هم گواهان بر مردم . . . »\r\nاز اين آيه چنين در مىيابيم : هر حكم شرعى كه حرجى را موجب گردد كه در شرع نفى شده است ، پذيرفته نيست مگر آن كه حرج از ميان برداشته شود ، پس اگر بقاء ازدواج براى مرد يا زن حرجى را\r\n\r\n\r\n","description":"","footnote":"\r\n( 1 ) - سورهء حجّ ، آيهء 78 .\r\n","page_name":" 139 ","page_number":139},
  {"content":"\r\n\r\nموجب گردد مىتوانند آن را فسخ كنند .\r\nحديث شريف :\r\n1 - از امام صادق عليه السلام روايت است كه فرمود : « زن با چهار چيز پس گردانده مىشود : پيسى ، جذام ، جنون ، وقرَن « 1 » ، مادامى كه دخول نكرده باشد پس اگر دخول كرد نمىتواند او را بازگرداند . » « 2 »\r\n2 - حسن بن صالح مىگويد : از امام جعفر صادق عليه السلام دربارهء مردى پرسيدم كه با زنى ازدواج كرده ولى او را داراى ( قرن ) يافته است ؟\r\nحضرت عليه السلام فرمود : « اين زن ، باردار نمىشود و مانع از همبستر شدن شوهرش با خود مىگردد ، چنين زنى به خانواده‌اش پس گردانده مىشود . » « 3 »\r\n3 - امام باقر عليه السلام مىفرمايد : « زن نابينا ومبتلا به پيسى وجذام و لَنگ پس داده مىشود . » « 4 »\r\n4 - از امام كاظم عليه السلام دربارهء زنى پرسيدند كه شوهر كرده است و شوهر او پس از ازدواج دچار جنون گشته است ؟\r\nحضرت عليه السلام فرمود : « اگر زن بخواهد مىتواند از آن مرد جدا شود . » « 5 »\r\n\r\n\r\n","description":"","footnote":"\r\n( 1 ) - ( قَرَن ) يا ( عفل ) به گوشت ، استخوان يا غده‌اى گفته مىشود كه در دهانهء رحم‌زن باشد و مانع نزديكى و يا موجب تنفر وناتوانى جنسى در مرد گردد .\r\n( 2 ) - وسائل الشيعه ، ج 14 ، ص 592 ، ابواب العيوب ، باب 1 ، حديث 1 .\r\n( 3 ) - همان ، ص 593 ، باب 1 ، حديث 3 .\r\n( 4 ) - همان ، ص 594 ، باب 1 ، حديث 7 .\r\n( 5 ) - همان ، ج 14 ، ص 607 ، باب 12 ، حديث 1 .\r\n","page_name":" 140 ","page_number":140},
  {"content":"\r\n\r\n5 - امام صادق عليه السلام به نقل از پدرش مىفرمايد : « على عليه السلام از حماقت كسى را پس نمىداد ولى با تنگ دستى پس مىداد . » « 1 »\r\n6 - ابو بصير مرادى از امام صادق عليه السلام درباره زنى پرسيد كه همسرش بيمار شده وتوانايى همبستر شدن با او را ندارد ؟\r\nحضرت عليه السلام فرمود : « اگر بخواهد مىتواند از او جدا شود . » « 2 »\r\n7 - حلبى در حديثى از امام عليه السلام درباره مردى روايت مىكند كه با زنى ازدواج مىكند و به او اظهار مىدارد كه از فلان خانواده است ، ولى بعداً معلوم مىشود كه چنين نيست ؟\r\nحضرت عليه السلام فرمود : « ازدواج را فسخ مىكند . » يا فرمود : « پس مىدهد . » « 3 »\r\nتفصيل احكام :\r\nوجود هر گونه عيبى در مرد كه زندگى زناشويى را نا ممكن بسازد يا حرجى را پديد آورد ، به زن اين اجازه را مىدهد كه از مرد جدا شود . تفصيل عيبهاى مورد بحث چنين است :\r\n1 - جنونى كه به حد عدم تشخيص برسد ، خواه هميشگى باشد يا دوره‌اى ، به شرط آن كه عرفاً ديوانه ناميده شود ، ولى اگر تنها زمان كمى به آشفتگى عقل مبتلا شده باشد كه نام ديوانه بر او صدق نكند همسر او نمىتواند عقد را فسخ كند .\r\n\r\n\r\n","description":"","footnote":"\r\n( 1 ) - همان ، باب 12 ، حديث 2 .\r\n( 2 ) - همان ، ص 610 ، باب 14 ، حديث 1 .\r\n( 3 ) - همان ، ص 614 ، باب 16 ، حديث 1 .\r\n","page_name":" 141 ","page_number":141},
  {"content":"\r\n\r\n2 - در جنون تفاوتى نيست كه آيا پيش از عقد يا پس از آن به وجود آمده باشد .\r\n3 - همچون جنون است بيماريهايى عصبى كه مبتلاى به آن نتواند بر عملكرد خود كنترل داشته باشد و زندگى كردن با او موجب حرج زن مىگردد .\r\n4 - خواجه بودن مرد ، و قطع آلت تناسلى او ( بطوريكه قادر به آميزش جنسى نباشد ) وعنين بودن ( عدم تواناى جنسى ) و هر چيزى كه از مرد قدرت آميزش جنسى را به طور كامل بگيرد ، به زن اين اجازه را مىدهد كه عقد را فسخ كند .\r\n5 - اقوى اين است كه ابتلا به مرضى كه به سبب آن مرد از آميزش جنسى با همسر خود صد در صد منع مىگردد ، مانند بيمارى ( ايدز ) ، حكم ناتوانى جنسى را دارد .\r\n6 - اگر مرد محكوم به اعدام يا حبس ابد گردد ، يا به مواد مخدر معتاد شود وحاضر به ترك آن نشود به گونه‌اى كه همسر او در زندگى زناشويى با دشوارى روبرو گردد ، زن مىتواند از آن جدا شود .\r\n7 - اگر براى زن روشن شود كه شوهرش عقيم است يا خون او با خون همسرش همساز نيست ، آيا مىتواند از اين مرد جدا شود ؟\r\nاگر حرجى براى زن در بردارد بنا به حكم قويتر : آرى .\r\n8 - اگر براى زن روشن شود كه مرد ، روسپى باز است يا به بيمارى مسرى خطرناكى مبتلاست كه زن نمىتواند از آن پرهيز كند اگر با او معاشرت و زندگى كند ، يا حرجى جدى در زندگى براى زن ايجاد مىكند ، مىتواند از آن مرد جدا شود .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n9 - هرگاه زن حق اختيار فسخ يافت بايد در دم اقدام كند ، ولى اگر بدان تن داد و بعد تصميم به جدايى گرفت ديگر نمىتواند چنين كند ، مگر آن كه عيب جديدى به وجود آيد ، يا عيب قبلى به گونه‌اى افزايش يابد كه براى زن حق جديدى پديد آيد .\r\n10 - بهتر آن است كه جدايى پس از اقامه دعوا نزد حاكم شرع و حكم صريح او صورت پذيرد .\r\n\r\nب - فريب دادن وعيوب زن\r\nحديث شريف :\r\n1 - رفاعه بن موسى بن نقل از امام جعفر صادق عليه السلام مىگويد : « زن به سبب عَفَل ، پيسى ، جذام وجنون پس داده مىشود و در غير اين موارد خير . » « 1 »\r\n2 - حسن بن صالح مىگويد : از امام جعفر صادق عليه السلام درباره مردى پرسيدم كه با زنى ازدواج كرده و او را مبتلا به ( قَرَن ) مىيابد ؟\r\nحضرت عليه السلام فرمود : « اين زن آبستن نمىشود وهمسرش از آميزش جنسى با او متنفّر مىشود ، چنين زنى به خانواده‌اش پس داده مىشود . » « 2 »\r\n3 - ابو عبيده به نقل از امام محمد باقر عليه السلام مىگويد : « اگر زنى را كه مبتلا به عَفَل يا پيسى است ، يا ديوانه است يا ( افضاء ) شده يا زنى كه بيمارى مزمن آشكارى دارد ، از روى فريبكارى به عقد مردى\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 593 ، ابواب العيوب والتدليس ، باب 1 ، حديث 2 .\r\n( 2 ) - همان ، باب 1 ، حديث 3 .\r\n","page_name":" 143 ","page_number":143},
  {"content":"\r\n\r\nدرآورند ، بدون طلاق به خانواده‌اش بازگردانده مىشود . » « 1 »\r\n4 - محمد بن مسلم به نقل از ابو جعفر عليه السلام مىگويد : « زن نابينا ، ومبتلا به پيسى وجذامى ولنگ به خانواده‌اش باز گردانده مىشود . » « 2 »\r\n5 - محمد بن مسلم به نقل از ابو جعفر عليه السلام مىگويد كه از حضرت عليه السلام درباره مردى پرسيدم كه از مردى دخترش را ، كه از زن آزاده‌اى بود ، خواستگارى كرد و چون شب زفاف فرا رسيد دختر ديگرى را كه كنيز زاده بود بر آن مرد وارد كرد .\r\nحضرت عليه السلام فرمود : « آن دختر به پدرش بازگردانده مىشود ، وزنى ( كه عقد بر او واقع شده ) به مرد بازگردانده مىشود ، و مهر او هم بر عهدهء پدرش است . » « 3 »\r\nتفصيل احكام :\r\nهر يك از دو طرف نكاح ، حق فسخ را دارند در صورتى كه صفات طرف ديگر مخالف باشد با آنچه مورد توافق كلامى يا ضمنى دو طرف بوده و اجراء عقد بر آن استوار گرديده ، به گونه‌اى كه بدون آن صفات عقد مورد رضايت طرف مقابل نبوده است . فروع مسأله بدين گونه مىباشد :\r\n1 - اگر مردى با زنى بر اين اساس ازدواج كرده است كه سالم است وناگاه دريافت كه اين زن جنون دارد يا جذامى است يا مبتلا به پيسى\r\n\r\n\r\n","description":"","footnote":"\r\n( 1 ) - همان ، ج 14 ، ص 593 ، باب 1 ، حديث 5 .\r\n( 2 ) - همان ، ص 594 ، باب 1 ، حديث 7 .\r\n( 3 ) - همان ، ص 603 ، باب 8 ، حديث 2 .\r\n","page_name":" 144 ","page_number":144},
  {"content":"\r\n\r\nاست يا لنگ يا كور يا مبتلا به قرن و يا بيمارى مزمن آشكار يا پنهان مىباشد ، يا مفضاة است ( مجراى ادرار ورِگل زن يكى شده باشد ) ، پس اگر مرد به اين وضع راضى نباشد مىتواند عقد را فسخ كند ، ولى اگر بدان تن داد ديگر حق خيار از او سلب مىشود .\r\n2 - اگر دو طرف نكاح بر اساس شرائط تصريح شده ، يا شرايطى كه در ضمن عقد شناخته شده است ، رضايت دادند ، در صورتى كه مرد يا زن ، ويژگيهاى مشخص شده را نداشته باشد ، طرف مقابل مىتواند نكاح را فسخ كند .\r\n3 - اگر شرط كردند كه زن باكره باشد وبيوه از كار در آيد ، يا آزاد باشد وكنيز به او داده شود ، يا اينكه دختر كوچكتر مورد نظر باشد كه دختر بزرگتر به جاى آن به مرد داده شود ، يا علويه باشد ولى معلوم شود زن غير علويه است ، وصفات ديگرى از اين دست كه نظرها بر اساس آن متفاوت است ، مرد حق فسخ خواهد داشت\r\n4 - اگر مردى ادعا كند مهندس يا بازرگان است ولى كارگر يا كاسب از كار در آيد ، يا ادعا كند كه همسر ندارد ولى همسر داشته باشد ، يا ادعا كند كه از فلان شهر يا فلان تيره وتبار است وچنين نباشد ، در صورتى كه رضايت زن به نكاح بر اساس اين ويژگيها صورت گرفته باشد مىتواند عقد را فسخ كند .\r\n5 - اگر زن يا مرد پيش از دخول عمل منافى عفت انجام دهد ، و اين امر با شرايط نكاح ، منافات داشته باشد يا حرجى براى طرف ديگر پديد آورد ، او مىتواند عقد را فسخ كند .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nاحكام فسخ به سبب عيب يا فريبكارى\r\nحديث شريف :\r\n1 - ابو البخترى به نقل از جعفر به نقل از پدرش از حضرت على عليه السلام روايت كرده كه مىفرمايد : « به عنين ( يعنى ناتوان جنسى ) از روز اقامه دعواى زنش يك سال مهلت داده مىشود ، اگر مرد توانست در اين مدت به وظايف آميزشى خود عمل كند كه هيچ ، و الا از يكديگر جدا مىگردند . و اگر زن رضايت داد با او سر كند وسپس طلب خيار كرد ، حق خيار از او سلب مىشود و ديگر چنين حقى ندارد . » « 1 »\r\n2 - در حديث مفصلى ابو حمزه به نقل از امام باقر عليه السلام مىگويد :\r\n« اگر دختر باكره‌اى ازدواج كرد ، سپس ادعا كرد كه همسرش نمىتواند با او پيوند كامل جنسى بر قرار سازد ، چنين موردى را زنها در مىيابند ، وزن مورد اعتمادى بدان نظر مىكند ، پس اگر آن زن او را باكره دانست امام يك سال به اين مرد مهلت مىدهد ، اگر مرد توانست با او پيوند كامل جنسى بر قرار كند كه هيچ ، و الا از يكديگر جدا مىشوند ونيمى از صداق به او پرداخت مىگردد وعده‌اى هم بر آن دختر نيست . » « 2 »\r\n3 - حلبى به نقل از امام صادق عليه السلام مىگويد كه از حضرت عليه السلام درباره زنى پرسيدم كه از زنا كودكى به دنيا آورده ، و اين را كسى جز ولىّ او نمىداند ، آيا اين ولىّ مىتواند در صورت مشاهده توبه ،\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 612 ، باب 14 ، حديث 9 .\r\n( 2 ) - همان ، ص 613 ، باب 15 ، حديث 1 .\r\n","page_name":" 146 ","page_number":146},
  {"content":"\r\n\r\nو يا رفتار نيك زن او را شوهر دهد و از اين راز مهر سكوت بر لب زند ؟\r\nحضرت عليه السلام فرمود : « اگر اين را به شوهر او نگويد و شوهر بعداً بفهمد و بخواهد صداق آن زن را به سبب فريبكارى از سرپرست او بستاند ، بايد ولىّ صداق را پس دهد ، ومهرى را كه زن گرفته است از آن خود او است به سبب حلال شمردن رابطه جنسى با وى ، و اگر شوهرش بخواهد با او زندگى كند باكى بر او نيست . » « 1 »\r\nتفصيل احكام :\r\n1 - مرد در صورتى مىتواند به سبب معايب فوق الذكر ازدواج را فسخ كند كه قبل از عقد وجود داشته باشد ، اما اگر بعد از دخول ، يا پس از عقد ، حتى اگر پيش از دخول عيبى پديد آيد ديگر حق فسخ ندارد ، زيرا از حق طلاق بر خوردار است .\r\n2 - اگر كسى كه حق فسخ دارد مبادرت به استفاده از اين حق نكند ديگر حق خيار از او سلب مىشود ، ومعيار مبادرت براى استفاده از اين حق ، همان عرف است . و گرنه سكوت او نشان دهندهء رضايت به عقد است .\r\n3 - فسخ ازدواج به سبب عيب ، طلاق شمرده نمىشود و مرد نبايد نصف مهر را به زن بپردازد مگر در عنين بودن مرد ( ناتوانى جنسى ) كه در اين صورت نيمى از مهر را به زن مىپردازد ، كما اينكه فسخ يكى از طلاقهاى سه گانه تلقى نمىشود .\r\n4 - اگر فسخ ، پيش از دخول ، صورت پذيرد هيچ يك به ديگرى\r\n\r\n\r\n","description":"","footnote":"\r\n( 1 ) - همان ، ص 601 ، باب 6 ، حديث 1 .\r\n","page_name":" 147 ","page_number":147},
  {"content":"\r\n\r\nبدهكار نيست ، و اگر پس از آن باشد مهر به زن تعلق مىگيرد و مرد مىتواند به سرپرست يا فرد ديگرى كه او را فريب داده رجوع كند .\r\n5 - اگر ناتوانى جنسى مرد به اثبات رسيد زن مىتواند به حاكم شرع اقامه دعوا كند ، كه به او يك سال مهلت مىدهد ، پس اگر در طول اين يك سال درمان شد كه هيچ ، و الا حق فسخ به زن داده مىشود ، البته اين در صورتى است كه به بهبودى او در ناتوانى جنسى اميد رود .\r\nو در بسيارى از اسباب فسخ چنين است كه بنا به احوط بايد به حاكم شرع مراجعه كرد ، همچون تنگ دستى وجنون ادوارى كه مورد اشتباه واقع مىشود ، و اينها همه براى جلوگيرى از بروز اختلاف وازميان بردن شبهه در زندگى زناشويى است .\r\n\r\nاحكام نفقه\r\nقرآن كريم :\r\n1 - ( وَعَلَى الْمَوْلُودِ لَهُ رِزْقُهُنَّ وَكِسْوَتُهُنَّ بِالْمَعْرُوفِ ) « 1 » .\r\n« . . . و به عهده صاحب فرزند ( يعنى پدر ) است كه خوراك و لباس مادر را در حد متعارف بدهد . »\r\n2 - ( لِيُنفِقْ ذُو سَعَةٍ مِن سَعَتِهِ وَمَن قُدِرَ عَلَيْهِ رِزْقُهُ فَلْيُنفِقْ مِمَّا آتَاهُ اللَّهُ ) « 2 » .\r\n« تا مرد دارا به وسعت وفراوانى به زن نفقه دهد و كسى كه تنگدست باشد از هر چه خدا به او داده نفقه دهد . . »\r\n\r\n\r\n","description":"","footnote":"\r\n( 1 ) - سورهء بقره ، آيهء 233 .\r\n( 2 ) - سورهء طلاق ، آيهء 7 .\r\n","page_name":" 148 ","page_number":148},
  {"content":"\r\n\r\n3 - ( الرِّجَالُ قَوَّامُونَ عَلَى النِّسَاءِ بِمَا فَضَّلَ اللَّهُ بَعْضَهُمْ عَلَى بَعْضٍ وَبِمَا أَنْفَقُوا مِنْ أَمْوَالِهِمْ فَالصَّالِحَاتُ قَانِتَاتٌ حَافِظَاتٌ لِلْغَيْبِ بِمَا حَفِظَ اللَّهُ ) « 1 » .\r\n« مردان از آن جهت كه خدا بعضى را بر بعضى برترى داده است و از آن جهت كه از مال خود نفقه مىدهند بر زنان تسلط دارند . پس زنان شايسته ، فرمانبردارند و در غيبت مردان حافظ حقوق شوهران مىباشند و آنچه را خدا به حفظ آن امر فرموده نگه مىدارند . . . »\r\n4 - ( فَإِمْسَاكٌ بِمَعْرُوفٍ أَوْ تَسْرِيحٌ بِإِحْسَانٍ ) « 2 » .\r\n« يا با معروف نگاهش دار يا با نيكى رهايش كن . »\r\nاز اين آيات چنين به دست مىآيد كه دادن نفقه براى خانواده ( همسر وفرزندان ) بر حسب نياز و شايستگى ايشان و در حدى كه انفاق نيكى باشد وعرف آن را امرى پذيرفته ومطلوب بداند ، واجب است . از اين رو شايسته است در انفاق به سطح خانواده نگريسته شود « 3 » ولى بايد وضع مرد را هم در نظر داشت واو را بيش از تواناييش مكلّف نكرد « 4 » پس اگر مردى توانگر است بايد خانوادهء خود را در توانگريش شريك گرداند و با گشاده دستى به آنها نفقه دهد ، در حالى كه اگر در آمدى محدود داشته باشد بايد از آنچه كه خدا به او داده انفاق كند .\r\nو حق ادارهء خانه وقيمومت زن به مرد داده شده است ، زيرا - غالباً - حكمت بيشترى دارد و از مال خود نفقه مىدهد ، وبدين ترتيب مرد\r\n\r\n\r\n","description":"","footnote":"\r\n( 1 ) - سورهء نساء ، آيه 34 .\r\n( 2 ) - سورهء بقره ، آيه 229 .\r\n( 3 ) - سورهء بقرهء ، آيهء 233 .\r\n( 4 ) - سورهء طلاق ، آيهء 7 .\r\n","page_name":" 149 ","page_number":149},
  {"content":"\r\n\r\nمناسب همان مردى است كه بهتر بتواند خانواده را ادراه كند و بهتر بديشان نفقه دهد ، وزن مناسب نيز ، زنى است كه فرمانبردار مرد باشد وحافظ حقوق همسرش وحافظ اموال وفرزندان او باشد . ابزار سلطه بر خانواده به مرد داده شده است و در آغاز با پند دادن وسپس ترك خوابگاه وبستر وسپس زدن ( بامسواك ) . « 1 »\r\nو از آخرين آيه « 2 » چنين بدست مىآيد كه عدم ادارهء نيكوى خانه ، يعنى عدم نگهدارى از زن به شيوه معروف ونيكو ، شوهر را در معرض مجازات به از دست دادن همسر خود قرار مىدهد ، چه در صورت امتناع مرد از انفاق كردن بر همسرش و ضرر رساندن به او ، حاكم شرع مبادرت به جدا نمودن اين دو از يكديگر مىورزد .\r\nحديث شريف :\r\n1 - از ابو بصير به نقل از امام باقر عليه السلام نقل است كه فرمود : « اگر مرد ، زنى داشته باشد وجامه‌اى به او ندهد كه بدن خويش بدان بپوشاند و به او چندان خوراك ندهد كه به طور طبيعى زندگى كند ، امام مىتواند آن دو را از هم جدا كند . » « 3 »\r\n2 - عياشى از ابو القاسم فارسى روايت كرده كه گفته به حضرت رضا عليه السلام عرض نمودم قربانت گردم خداوند در كتابش مىفرمايد :\r\n( فَإِمْسَاكٌ بِمَعْرُوفٍ أَوْ تَسْرِيحٌ بِإِحْسَانٍ ) . مفهوم اين آيه چيست ؟\r\n\r\n\r\n","description":"","footnote":"\r\n( 1 ) - سورهء نساء ، آيهء 16 .\r\n( 2 ) - سورهء نساء ، آيهء 32 .\r\n( 3 ) - وسائل الشيعه ، ج 15 ، ص 223 ، ابواب النفقات ، باب 1 ، حديث 2 .\r\n","page_name":" 150 ","page_number":150},
  {"content":"\r\n\r\nحضرت عليه السلام فرمود : ( فَإِمْسَاكٌ بِمَعْرُوفٍ ) يعنى آزار ندادن ، وانفاق كردن و ( تَسْرِيحٌ بِإِحْسَانٍ ) يعنى طلاق بر اساس آنچه قرآن مقرر كرده‌است . « 1 »\r\n3 - سعيد بن جبير به نقل از ابن عباس مىگويد : پيامبر صلى الله عليه و آله فرموده است : « هر كه به بازار در آيد وهديه‌اى براى خانواده‌اش بخرد همچون كسى است كه صدقه‌اى به قومى نيازمند رسانده است ، وهديه را نخست به دختران بدهد وسپس به پسران ، پس هر كه دخترش را شاد كند گويى كه اسيرى از فرزندان اسماعيل آزاد كرده است . » « 2 »\r\n4 - سكونى از امام صادق عليه السلام نقل مىكند كه پيامبر صلى الله عليه و آله فرموده است : « هر زنى كه بدون اجازه شوهرش از خانه بيرون رود ، تا زمانى كه باز گردد نفقه‌اى براى او تعلق نمىگيرد . » « 3 »\r\n5 - ابن اسنان به نقل از امام صادق عليه السلام درباره مردى روايت مىكند كه زن حامله خود را طلاق داده‌است ؟\r\nحضرت عليه السلام فرموده : « مهلت آن زن ( عِدّه طلاق ) تا هنگامى است كه وضع حمل كند ، و تا آن زمان ، مرد بايد نفقه زن را بپردازد . » « 4 »\r\n6 - زراره از امام باقر عليه السلام نقل مىكند كه فرموده : « زن سه طلاقه ،\r\n\r\n\r\n","description":"","footnote":"\r\n( 1 ) - وسائل الشيعه ، ج 15 ، ص 226 ، باب 1 ، حديث 13 .\r\n( 2 ) - همان ، ص 227 ، باب 3 ، حديث 1 .\r\n( 3 ) - همان ، ص 229 ، باب 6 ، حديث 1 .\r\n( 4 ) - همان ، ج 15 ، ص 230 ، باب 7 ، حديث 1 .\r\n","page_name":" 151 ","page_number":151},
  {"content":"\r\n\r\nنفقه‌اى بر مرد خود ندارد ونفقه به زنى تعلق مىگيرد كه مردش مىتواند ( در عدّه طلاق ) به او رجوع كند . » « 1 »\r\nتفصيل احكام :\r\nنفقه همسر غير ناشزه ، و مُطَلَّقهء رجعى ، و مُطَلَّقهء حامله بدين شرح واجب است :\r\n1 - در مقدار نفقه به سطح اجتماعى زن و شوهر نگريسته مىشود پس توانگر با تهيدست ، وعزيز زاده با جز او متفاوت است و در هر يك از اينها عرف ، ملاك است .\r\n2 - مرد ، سرپرست خانه است واوست كه چگونگى نفقه را بر حسب مصلحت خانواده مشخص مىكند ؛ امورى همچون موقعيت خانه ، چگونگى خانه ، نوع خوراك وچگونگى جامه ، اوقات مسافرت ونظاير آن . بهتر آن است كه در اين موارد با همسر وفرزندان رايزنى و مشورت كند و جايز نيست در رفتار خانوادگى از مرز معروف و رفتار پسنديده تجاوز نمايد .\r\n3 - در وجوب نفقه ، تمكين شرط است ، پس اگر همسر ، ناشزه وسركش باشد نفقه‌اى براى او تعلق نمىگيرد ، چنان كه بدون اجازه شوهر به مسافرتى غير واجب و غير ضرورى رود .\r\n4 - زن متعه ، نفقه‌اى ندارد ونيز زنى كه طلاق بائن گرفته وحامله نيست نفقه‌اى نخواهد داشت ، اما زن مطلقه رجعى تا پايان مدت عده ، نفقه دريافت مىكند .\r\n\r\n\r\n","description":"","footnote":"\r\n( 1 ) - همان ، ص 232 ، باب 8 ، حديث 2 .\r\n","page_name":" 152 ","page_number":152},
  {"content":"\r\n\r\n\r\nآداب انفاق در احاديث\r\nآداب انفاق در سنت و احاديث معصومين ، حكمت وآگاهى انسان را در اداره اقتصادى خانه مضاعف مىسازد ، و براى مزيد استفاده بخشى از اين آداب را يادآور مىشويم .\r\n1 - قناعت به اندك وبسنده كردن به آن مستحب است . امام صادق عليه السلام مىفرمايد : « هر كه بامقدار اندكى از معاش از خدا خشنود گردد ، خدا هم با مقدار كمى عمل از او خشنود مىگردد . » « 1 »\r\n2 - مستحب است زندگى انسان به قدر كفاف باشد . از پيامبر صلى الله عليه و آله رسيده است كه فرمود : « خوشا به حال كسى كه اسلام آورده وزندگيش به قدر كفاف است . » « 2 »\r\n3 - ميانه روى در مخارج ودورى از تنگ گرفتن واسراف ، مستحب است . داوود رقى از امام صادق عليه السلام نقل مىكند كه فرموده است :\r\n« ميانه روى را خدا دوست دارد واسراف را خدا ناپسند مىشمارد ، اگر چه هسته‌اى را بيرون فكنى كه به كار آيد ، يا باقيمانده نوشاك خود را بيرون بريزى . » « 3 »\r\n4 - در حديثى از ابو الحسن عليه السلام آمده است كه : « هر كس ميانه روى در پيش گرفت نيازمند نشد . » « 4 »\r\n5 - آنچه براى بدن خوب ومفيد باشد اسراف نيست ، در حديثى از امام صادق عليه السلام آمده است : « اسراف در امورى است كه مال را به\r\n\r\n\r\n","description":"","footnote":"\r\n( 1 ) - وسائل الشيعه ، ج 15 ، ص 240 ، ابواب المهور ، باب 15 ، حديث 1 .\r\n( 2 ) - همان ، ص 242 ، باب 16 ، حديث 2 .\r\n( 3 ) - همان ، ص 257 ، باب 25 ، حديث 2 .\r\n( 4 ) - همان ، ج 15 ، ص 259 ، باب 25 ، حديث 11 .\r\n","page_name":" 153 ","page_number":153},
  {"content":"\r\n\r\nتباهى كشد و به جسم زيان وارد آورد . » « 1 »\r\n6 - مستحب است انسان حد وسط ، بين اسراف و بخل ، را بر گزيند . در تفسير اين حد از امام جعفر صادق عليه السلام رسيده است كه حضرت عليه السلام اين آيه را تلاوت فرمود : ( وَالَّذِينَ إِذَا أَنفَقُوا لَمْ يُسْرِفُوا وَلَمْ يَقْتُرُوا وَكَانَ بَيْنَ ذلِكَ قَوَاماً ) « 2 » .\r\nو آنان هستند كه هنگام انفاق اسراف نكرده ، وبخل هم نورزند ، بلكه ( در احسان ) ميانه‌رو ومعتدل باشند .\r\nراوى مىگويد : حضرت عليه السلام مشتى سنگريزه برداشت و در دست خود محكم گرفت وفرمود : « اين همان تنگ گرفتنى است كه در قرآن خداوند يادآور شده » وسپس مشتى ديگر سنگريزه در مشت گرفت ولى همه آنها را از كف رهانيد وفرمود : « اين همان اسراف است » .\r\nوسپس مشتى ديگر سنگريزه در دست گرفت ومقدارىاز آن را رها كرد و مقدارى نگه‌داشت وفرمود : « اين‌همان قوام وميانه روى است . » « 3 »\r\n7 - مستحب‌است براى خانواده با گشاده دستى عمل شود .\r\nابو حمزه از امام زين‌العابدين روايت مىكند كه فرمود : « پسنديده‌ترين شما نزد خدا كسى است كه بر خانواده‌اش تنگ نگيرد . » « 4 »\r\nامام رضا عليه السلام مىفرمايد : « مرد بايد با گشاده دستى با خانواده‌اش رفتار كند ، تا آرزوى مرگ او را نكنند . » « 5 »\r\n\r\n\r\n","description":"","footnote":"\r\n( 1 ) - همان ، ص 260 ، باب 26 ، حديث 1 .\r\n( 2 ) - سورهء فرقان ، آيهء 67 .\r\n( 3 ) - وسائل الشيعه ، ص 264 ، باب 29 ، حديث 6 .\r\n( 4 ) - همان ، ص 248 ، باب 20 ، حديث 2 .\r\n( 5 ) - همان ، ج 15 ، ص 249 ، باب 20 ، حديث 6 .\r\n","page_name":" 154 ","page_number":154},
  {"content":"\r\n\r\n8 - بر انسان واجب است تا حد كفايت به خانواده‌اش انفاق كند وبدين ترتيب انفاق بر صدقه مقدم است تا كفايت خانواده‌اش انجام پذيرد ، در حديثى از امام باقر عليه السلام آمده است كه مردى به ايشان عرض كرد : در كوهستان ملكى دارم كه سالانه سه هزار درهم از آن سود مىبرم ، دو هزار از آن را نفقه خانواده مىكنم ، وسالانه هزار درهم را صدقه مىدهم ، امام عليه السلام فرمود : « اگر دو هزار درهم براى آنچه در طول سال بدان نياز دارند كافى است ، تو با اين كار به خويش نگريسته‌اى و به خود آمده‌اى و در زمان حيات به كارى پرداخته‌اى كه زنده به هنگام مرگش وصيت مىكند . » « 1 »\r\n9 - پيامبر صلى الله عليه و آله بر كسى كه حق خانواده را ضايع مىكند نفرين فرستاده است . از پيامبر صلى الله عليه و آله نقل است كه فرمود : « ملعون است ملعون ، كسى كه زحمتش را بر مردم افكند ، ملعون است ملعون ، كسى كه حق نانخورهايش را تباه سازد . » « 2 »\r\n10 - پيامبر صلى الله عليه و آله دستور به سخاوت وگشاده دستى داده است . از ايشان نقل‌است كه كسى نزد ايشان آمد و عرض كرد يا رسول‌اللَّه ! ايمان كدام يك‌از مردم بهتر است ؟ حضرت گفت : « گشاده دست‌ترين آنها . » « 3 »\r\nو از امام صادق عليه السلام روايت شده كه فرمود : « يك نوجوان گنهكار گشاده دست نزد خدا محبوبتر است از پير مرد عابد بخيل . » « 4 »\r\n11 - آدمى نبايد از فقر در هراس باشد ، چون به بخل گرفتار\r\n\r\n\r\n","description":"","footnote":"\r\n( 1 ) - همان ، ص 250 ، باب 21 ، حديث 1 .\r\n( 2 ) - همان ، ص 251 ، باب 21 ، حديث 5 .\r\n( 3 ) - همان ، ص 252 ، باب 22 ، حديث 3 .\r\n( 4 ) - همان ، ج 15 ، ص 253 ، باب 22 ، حديث 7 .\r\n","page_name":" 155 ","page_number":155},
  {"content":"\r\n\r\nمىشود از امام عليه السلام نقل شده كه فرمود : « خداوند براى بنده به قدر مخارج او ، از آسمان كمك مىفرستد ، و هر كه به عوض دادن خداوند يقين كند با جان ودل انفاق مىكند . » « 1 »\r\n12 - مستحب است آدمى هر روزه ولو به مقدار يك درهم هزينه كند ، از امام رضا عليه السلام نقل است كه يكى از غلامان بر ايشان وارد شد و او فرمود : « آيا امروز چيزى هزينه كرده‌اى ؟ » اوگفت : خير ، امام عليه السلام فرمود : « پس خدا از كجا به ما عوض دهد ، برو هزينه كن ولو به اندازهء يك درهم . » « 2 »\r\nو در حديثى از امام صادق عليه السلام نقل شده است كه فرمود : « هر كه چهار چيز را به جاى آورد چهار خانه در بهشت خواهد داشت : انفاق كند و از فقر نهراسد . با مردم با انصاف رفتار كند . در جهان سلام وصلح را گسترش دهد . لجاجت را ترك كند اگر چه حق با او باشد . » « 3 »\r\n13 - مستحب است شخص مسلمان با انفاق ، صله رحم كند . از امام صادق يا باقر عليه السلام نقل است كه به ميسر فرمودند : « اى ميسر ! گمان مىكنم با كسانت صله رحم مىكنى » عرض كرد : فدايت گردم آرى ، من در بازار ، نوجوان بودم و دو درهم مزدم بود ، يك درهم را به عمه‌ام ودرهم ديگر را به خاله‌ام مىدادم . امام عليه السلام فرمود : « به خدا سوگند دو بار اجل تو رسيده است و هر بار ( به خاطر اين صلهء رحم ) به تأخير افتاده است . » « 4 »\r\n\r\n\r\n","description":"","footnote":"\r\n( 1 ) - همان ، ص 255 ، باب 23 ، حديث 7 .\r\n( 2 ) - همان ، ص 255 ، باب 23 ، حديث 8 .\r\n( 3 ) - همان ، ص 256 ، باب 23 ، حديث 9 .\r\n( 4 ) - همان ، ج 15 ، ص 245 ، باب 17 ، حديث 13 .\r\n","page_name":" 156 ","page_number":156},
  {"content":"\r\n\r\n\r\n4 - احكام عقد موقت\r\nقرآن كريم :\r\n( وَالُمحْصَنَاتُ مِنَ النِّسَاءِ إِلَّا مَا مَلَكَتْ أَيْمَانُكُمْ كِتَابَ اللَّهِ عَلَيْكُمْ وَأُحِلَّ لَكُم مَا وَرَاءَ ذلِكُمْ أَن تَبْتَغُوا بِأَمْوَالِكُم مُحْصِنِينَ غَيْرَ مُسَافِحِينَ فَمَا اسْتَمْتَعْتُمْ بِهِ مِنْهُنَّ فَآتُوهُنَّ أُجُورَهُنَّ فَرِيضَةً وَلَا جُنَاحَ عَلَيْكُمْ فِيَما تَرَاضَيْتُم بِهِ مِن بَعْدِ الْفَرِيضَةِ إِنَّ اللَّهَ كَانَ عَلِيماً حَكِيماً ) « 1 »\r\n« ونكاح زنان محصنه ( شوهردار ) نيز براى شما حرام شد ، مگر آن زنان كه ( در جنگهاى با كفار به حكم خدا ) متصرف و مالك شده‌ايد . بر شماست كه پيرو كتاب خدا باشيد ، و هر زنى غير آنكه ذكر شد شما را حلال است كه به مال خود به طريق زناشويى بگيريد ، نه آنكه زنا كنيد ، پس چنان كه شما از آنها بهرمند شديد ، آن مهر معين كه مزد آنهاست به آنان بپردازيد ، وباكى نيست بر شما كه بعد از تعيين مهر هم به چيزى باهم تراضى كنيد ( وبدانيد كه ) البته خدا دانا و ( به حقايق امور ) آگاه است . »\r\n\r\n\r\n","description":"","footnote":"\r\n( 1 ) - سورهء نساء ، آيهء 24 .\r\n","page_name":" 157 ","page_number":157},
  {"content":"\r\n\r\nدين خدا ، دين فطرت است و از فطرت بشرى ، حب شهوات است ، وكام‌گيرى جنسى غريزه‌اى است بشرى همچون نيازهاى ديگر ودين مبين اسلام ، براى اشباع آن راههاى مشخصى را پيش نهاده است كه از آن جمله است نكاح دائم ، وملك يمين ومتعه . و در برابر ، عمل زشت زنا و لواط ، ودوست پسر ودوست دختر بازى ، و هر ابزار نامشروع ديگر را براى فرو نشاندن شهوت ، حرام شمرده است . خداوند مىفرمايد : ( فَمَنِ ابْتَغَى وَرَاءَ ذلِكَ فَأُولئِكَ هُمُ الْعَادُونَ ) « 1 » .\r\n« و آنان كه جز اين را بطلبند به حقيقت متجاوزان هستند . »\r\nعقد متعه سامان دادنى است در جهت اشباع غريزه جنسى در چهار چوب شريعت درخشان اسلامى و با نظارت جامعه وقانون و در چهار چوب پيمانى استوار ( عقد ) كه دو طرف را به پذيرش شرايط واجب قانونى ونيز شرايط فردى مورد نظر ، ملزم مىكند .\r\nبدين ترتيب متعه با فحشا تفاوت مىيابد كه تنها كار فحشاء بر آوردن نياز جنسى است بدون هيچ گونه التزامى نسبت به وظايف مترتب بر آن ( كه مهمترين آن ، سرنوشت نسل است ) .\r\nكما اينكه گرفتن رفيق يا رفيقه ( دوستى ميان دخترها وپسرهاى جوان كه معمولًا در حاشيه زندگى ، آن هم به صورت پنهان صورت مىپذيرد ) با ازدواج متعه ، تفاوت ريشه‌اى دارد ، زيرا رفيق بازى به هيچ روى تابع قانونى نيست كه زير نظر نظام اجتماعى باشد و دو طرف بدان متعهّد باشند ، همچون دوستيهاى ديگر ، و به همين سبب ، به دليل در پى داشتن مفاسد بزرگ اجتماعى ، دوستى در\r\n\r\n\r\n","description":"","footnote":"\r\n( 1 ) - سورهء معارج ، آيهء 31 .\r\n","page_name":" 158 ","page_number":158},
  {"content":"\r\n\r\nزمينهء امور جنسى مردود است .\r\nاين از آن روست كه غريزهء جنسى از نيرومندترين غريزه‌هاست وخداوند سبحان آن را چنين قرار داده است تا پيوندهاى ميان زن و مرد محكم واستوار گردد ، واستمرار هميارى آنها در ساختن خانواده ورويارويى بادشواريهاى زندگى ، ضمانت يابد وزير ساز كوشك جامعه به سامان رسد . پس اگر اجازه داده شود اين غريزه از اختيار قانون ونظارت جامعه خارج گردد ، نه تنها در استوار كردن پيوندها سودى نخواهد داشت ، بلكه موجب گسستن ساختار متين خانواده نيز مىگردد .\r\nرفيقه بازى همچون عمل زشت فحشا ، پيوندى است از ديدگاه قانون نابسامان ، در حالى كه ازدواج دائم يا موقت پيمانى است ميان دو شخص كه قانون آن را زير نظر دارد ، وجامعه بر روى آن محاسبه ونظارت دارد .\r\nاز آيه كريمه كه گذشت چند حقيقت را الهام مىگيريم :\r\n1 - كسى كه مالى در اختيار دارد مىتواند از مالش برخوردار گردد ونيازهاى گوناگونش را برآورده سازد به شرط آن كه براى جامعه يا خود هيچ گونه فساد وتباهى به بار نياورد .\r\n2 - حرام آن است كه مرد ، آب خود را جايى ريزد كه خانواده‌اى بنا نگردد ونسلى به بار نيايد ، وبدين ترتيب فلسفه متعه نيز همچون فلسفه نكاح دائم ساختن دژ استوار خانواده است .\r\n3 - اين كامگيرى ( كه در عقد متعه صورت مىگيرد ) بايد بر پايه توافق طرفين برابر مزدى صورت پذيرد و هر چه مدت آن بيشتر باشد مزد فزونى مىيابد و بر عكس .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nبدين ترتيب وجود دو شرط در متعه را دانستيم : اجرت ( مهر ) و مدت .\r\n4 - اين بر پايه توافق اوليّه ميان دو طرف است ، ولى مىتوان اين توافق را بر حسب رضايت طرفين تغيير داد ، پس زن مىتواند قدرى از اجرت خود را ببخشد چنان كه مرد مىتواند مقدارى از مدت را ناديده بگيرد .\r\nحديث شريف :\r\n1 - در تفسير عياشى به نقل از محمد بن مسلم آمده است كه از ابو جعفر عليه السلام روايت مىكند كه فرموده است : « جابر بن عبد اللَّه از پيامبر صلى الله عليه و آله روايت كرده كه آنان به همراه پيامبر جنگيدند ومتعه را براى آنان حلال كرد و حرام نشمرد ، وعلى عليه السلام مىفرمود : اگر عمر بر من پيشى نمىگرفت ( در تحريم متعه ) كسى زنا نمىكرد مگر نگون بخت ، وابن عباس مىگفت ( و اين آيه را مىخواند ) : هر آنچه از زنها را متعه كرديد مدتش مشخص باشد وحتماً مزد آنها را بدهيد ، واينان بدان آيه كفر ورزيدند وپيامبر صلى الله عليه و آله آن را حلال كرد و حرام نشمرد . » « 1 »\r\n2 - از در المنثور به نقل از ابن ابى حاتم روايت شده كه ابن عباس گفته است : « متعه زنان در آغاز اسلام بوده است ، بدين ترتيب كه مردى به شهرى مىآمد و كسى را همراه نداشته كه زمين زراعىاش را اصلاح ، دارايى وكالايش را حفظ كند و به همين سبب با زنى تا زمانى كه به نظر مىرسد كارهايش انجام مىگردد ازدواج مىكرده و آن زن هم\r\n\r\n\r\n","description":"","footnote":"\r\n( 1 ) - تفسير الميزان نسخه عربى ، ج 4 ، ص 290 .\r\n","page_name":" 160 ","page_number":160},
  {"content":"\r\n\r\nكالا ودارايى او را پاس مىداشته و به زمينش رسيدگى مىكرده است . » « 1 »\r\n3 - در تفسير فخر رازى آمده است : روايت شده كه عمر بر منبر گفت : دو متعه در زمان پيامبر صلى الله عليه و آله مشروع بوده است كه من از هر دوى آنها بازمى دارم ؛ متعه حج ومتعه زنان .\r\nفخر رازى مىافزايد : اين از سوى او تصريحى است بر آن كه متعه نكاح در زمان پيامبر صلى الله عليه و آله موجود بوده است و اين سخن عمر : ( من از آن دو باز مىدارم ) دلالت بر آن دارد كه پيامبر آن را نسخ نكرده است و اين عمر بوده كه به نسخ آن پرداخته است . حال كه اين ثابت شد مىگوييم چنين كلامى دلالت بر آن دارد كه متعه در زمان پيامبر صلى الله عليه و آله ثابت بوده ونسخ نشد مگر به وسيله عمر ، وهرگاه اين ثابت تلقى شود بايد كه منسوخ به شمار نيايد ، زيرا آنچه در زمان پيامبر صلى الله عليه و آله ثابت بوده وشخص پيامبر آن را نسخ نكرده نمىتواند با نسخ عمر منسوخ دانسته شود ، و اين همان برهانى است كه عمران بن حصين به آن استشهاد كرد وگفت : خداوند درباره متعه آيه‌اى فرو فرستاد و آن را با آيه ديگرى نسخ نكرد ، وپيامبر ما را بدان خواند و از آن باز نداشت ، سپس مردى هرچه خواست ، طبق نظر خودش گفت : ( يعنى عمر از آن نهى كرد . ) » « 2 »\r\n4 - از امام باقر عليه السلام نقل شده كه على عليه السلام مىفرمود : « اگر پسر خطاب بر من پيشى نمىگرفت ( در تحريم متعه ) كسى زنا نمىكرد\r\n\r\n\r\n","description":"","footnote":"\r\n( 1 ) - همان ، ص 291 .\r\n( 2 ) - تفسير فخر رازى ، ج 10 ، ص 53 .\r\n","page_name":" 161 ","page_number":161},
  {"content":"\r\n\r\nمگر انسان نگون بخت وشقى . » « 1 »\r\n5 - از امام عليه السلام رسيده است كه فرمود : « خداوند براى شما رأفت به ارمغان آورد و به جاى شراب ، متعه را برايتان قرار داد . » « 2 »\r\n6 - ابن بابويه به سندش روايت مىكند كه على عليه السلام در كوفه زنى از بنى نهشل را متعه كرد . « 3 »\r\nاز اين احاديث چنين به دست مىآيد كه متعه باقى است بنا به اصل تشريعى كه وحى آن را نازل كرده وسنت پيامبر بر آن تأكيد ورزيده ومسلمانان نخستين بدان عمل مىكرده‌اند ، وحكمت آن هم جلوگيرى از انتشار زنا وامكان بهره ورى بيشتر مسلمانان از طيبات و بر آوردن نيازهاى مبرم بويژه هنگام سفر ودورى از اهل و عيال است .\r\n\r\nاستحباب متعه\r\n7 - بكر بن محمد مىگويد : از امام جعفر صادق عليه السلام درباره متعه پرسيدم و حضرت عليه السلام فرمود : « من كراهت دارم مسلمانى از دنيا برود در حالى كه خويى از خويهاى پيامبر خدا را نگرفته باشد . » « 4 »\r\n8 - روايتى از امام باقر عليه السلام رسيده است كه فرموده : « آدمى به سه چيز مؤمن است : متعه زنان ، خوشگويى با برادران و نماز در شب . » « 5 »\r\n9 - از امام صادق عليه السلام روايت است كه فرموده : « مستحب است كه\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 436 ، ابواب المتعه ، باب 1 ، حديث 2 .\r\n( 2 ) - همان ، ج 14 ، ص 438 ، باب 1 ، حديث 7 .\r\n( 3 ) - همان ، ص 440 ، باب 1 ، حديث 23 .\r\n( 4 ) - همان ، ص 442 ، باب 2 ، حديث 1 .\r\n( 5 ) - همان ، حديث 6 .\r\n","page_name":" 162 ","page_number":162},
  {"content":"\r\n\r\nمرد متعه كند ، ودوست ندارم مردى از شما از دنيا برود ومتعه نكرده باشد اگر چه يك بار . » « 1 »\r\n\r\nچه هنگام ، متعه ترك مىشود ؟\r\n10 - از امام صادق عليه السلام روايت شده است كه يكى از اصحاب به حضرت عليه السلام عرض كرد كه مرا از متعه حالتى دست مىدهد كه ديگر سوگند خورده‌ام كه هرگز متعه نكنم . امام عليه السلام فرمود : « تو اگر خدا را فرمان نبرى عصيانش كرده‌اى . » « 2 »\r\n11 - فتح بن يزيد مىگويد از ابو الحسن عليه السلام پيرامون متعه پرسيدم و حضرت عليه السلام فرمود : « آن حلال ومباح مطلق است براى كسى كه خداوند او را با ازدواج بى نياز نكرده باشد ، پس هركس چنين باشد خود را با متعه از لغزش حفظ كند ، پس كسى كه با ازدواج بى نياز شده باشد متعه براى او مباح است هرگاه از همسرش دور باشد . » « 3 »\r\n12 - محمد بن حسن بن شمون مىگويد : ابو الحسن عليه السلام به يكى از اصحاب خود نوشت : « بر متعه اصرار نورزيد ، و بر شماست برپاداشتن سنت ( نكاح دائم ) ، پس به جاى بستر وزنهاى خودتان به متعه نپردازيد كه زنهايتان كفر مىورزند وتبرى مىجويند و دستور دهنده به اين كار را نفرين مىكنند و بر ما لعن مىفرستند . » « 4 »\r\n13 - كسى از امام باقر عليه السلام دربارهء متعه سؤال كرد و حضرت عليه السلام\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 443 ، باب 2 ، حديث 10 .\r\n( 2 ) - همان ، ص 445 ، باب 3 ، حديث 2 .\r\n( 3 ) - همان ، ص 449 ، باب 5 ، حديث 2 .\r\n( 4 ) - همان ، ص 450 ، باب 5 ، حديث 4 .\r\n","page_name":" 163 ","page_number":163},
  {"content":"\r\n\r\nفرمود : « متعه امروز همچون ديروز نيست . آنها ( يعنى زنانى كه متعه مىشوند ) در آن روز مورد اطمينان بودند ( از اينكه باعمل زشت خود را آلوده نمىساختند ) ولى امروز به آنها اطمينان نمىرود ، پس درباره آنها پرس و جو كنيد . » « 1 »\r\nاز اين احاديث به دست مىآيد كه سوگند بر ترك متعه صحيح نيست زيرا سوگند است در ترك اطاعت خدا ، و براى كسى كه خدا با ازدواج او را بى نياز كرده بهتر آن است كه به همسر خود بسنده كند مگر هنگامى كه به متعه ، نياز احساس كند ، اما در صورتى كه وجود متعه غيرت زن را بر بيانگيزد و در دين او تغييرى پديد آورد بهتر است متعه را ترك كند ، ونيز چنين است هنگامى كه از عفت وپاكدامنى زن مورد متعه اطمينان نداشته باشد ( بويژه در اين روزگار ) .\r\n\r\nعقد متعه\r\n14 - ابان بن تغلب مىگويد : « به امام صادق عليه السلام عرض كردم :\r\nهرگاه با زنى كه مىخواهم او را متعه كنم ، خلوت كردم چه بگويم ؟\r\nحضرت عليه السلام فرمود : « مىگويى با تو ازدواج متعه مىكنم بر اساس كتاب خدا وسنت پيامبر در حالى كه نه من از تو ارثى مىبرم و نه تو از من ، براى ( فلان مقدار ) روز ، و اگر خواستى مىگويى براى ( فلان مقدار ) سال ، با مهر ( فلان مقدار ) درهم ، ومزدى را كه بر آن توافق كرديد خواه كم باشد يا زياد بر زبان مىآورى ، پس هرگاه زن گفت : آرى ، او راضى شده وزن تو خواهد بود و تو از همه مردم به او\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 451 ، باب 6 ، حديث 1 .\r\n","page_name":" 164 ","page_number":164},
  {"content":"\r\n\r\nاولى هستى . » « 1 »\r\n15 - از احول نقل شده است كه گفت از ابو عبد اللَّه پرسيدم :\r\nكمترين مالى كه آدمى مىتواند با آن متعه كند چقدر است ؟\r\nحضرت عليه السلام فرمود : « يك مشت گندم ، و به زن مىگويد : تو را به عقد متعه خود در مىآورم بر اساس كتاب خدا وسنّت پيامبر ، نكاح است نه سفاح ، به شرط اينكه نه من از تو ارث مىبرم ، و نه تو از من ، و از تو فرزندت را مطالبه نكنم ، تا مدّت مشخصى ، و اگر ( پس از اتمام مدت ) به نظرم آمد ( كه تمديد كنم ) تو بر من مىافزايى ، و من بر تو مىافزايم . » « 2 »\r\nتفصيل احكام :\r\n1 - حقيقت نكاح متعه عبارت است از : پيمان طرفينى مرد و زن بر ازدواجى موقت بر پايه مدت مشخص و مهر معلوم .\r\nفقها مىگويند بايد اين پيمان و عقد با الفاظ واضحى مثل ( زَوَّجْتُكَ ) يا ( مَتَّعْتُكَ ) يا ( أَنْكَحْتُكَ ) از سوى زن به زبان آورده شود ، اما تعابيرى مثل : ( ملكتك ) و ( وهبتك ) و ( آجرتك نفسى ) به نظر فقها جايز نيست .\r\nوقبول از طرف مرد با الفاظ روشنى صورت مىپذيرد كه بيانگر رضايت اوست در برابر آنچه زن در عقد و مهر و مدت مقرر مىدارد .\r\nوصحيح‌تر آن است كه اظهار عقد ، كفايت مىكند ( و آن در\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 466 ، باب 18 ، حديث 1 .\r\n( 2 ) - همان ، ص 467 ، باب 18 ، حديث 5 .\r\n","page_name":" 165 ","page_number":165},
  {"content":"\r\n\r\nحقيقت عبارت است از پيمانى محكم واستوار ميان دو طرف ) به هر كلمه واضحى باشد خواه به صيغه ماضى باشد ( كه بهتر است ) يا مستقبل ، به زبان عربى باشد يا غير عربى ، وخواه به صورت صحيح آن را تلفظ كنند يا نه ، ولى به هر حال بايد بيان كننده عقد باشد ، وحتى اگر نوشتار يا امضا بر صيغه عقد يا نظاير آن باشد كافى خواهد بود ، گرچه احوط آن است كه در بيان مقصود از گفتار بهره برده شود .\r\n2 - اگر كلام بدون قصد و نيّت باشد ( و چيزى نباشد جز لقلقه زبان ) يا گوينده بى توجه يا از روى سهو يا مجبور به سخن باشد ، سخنش سودى نخواهد داشت زيرا اصل نكاح عقد قلبى وخواستن تعهّد است .\r\nپس اگر يكى از دو طرف بداند كه ديگرى در عقد صادق نيست ، بلكه بى هيچ توجهى يا تعهّدى نسبت به حقيقت عقد ، صرفاً در پى لذت جويى و به دست آوردن مال است ، ديگر عقد متعه نخواهد بود .\r\nپس اگر جوان مؤمنى با فاحشه‌اى ملاقات كرد و از او خواست به ازدواج موقتش در آيد و آن زن - بدون آن كه به عقد نكاح ايمان داشته باشد ، بلكه صرفاً براى راه اندازى كارش - قبول كند ، و آن جوان هم اين را از زن دانست ، ديگر اين رابطه عقد به شمار نمىآيد ، زيرا جوهر وحقيقت عقد ، همان نيت و قصد پايبندى و تعهّد طرفين است .\r\nونيز چنين است اگر زنى بفهمد كه مرد نسبت به شرايط عقد وپيامدهاى آن پايبند نيست و تنها در پى فرونشاندن نيازهاى جنسى خويش است ، در صحت چنين عقدى اشكال است .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n3 - اگر عقد ، مفهوم عرفى خود را از دست بدهد در صحت آن اشكال خواهد بود ، چنان كه اگر دختر كوچكى را براى يك ساعت به عقد خويش در آورد تا بتواند به مادر او نگاه كند . آرى اين در صورتى ممكن وبلا اشكال است كه بتواند از آن دختر بهره برد .\r\n4 - وچنين است اگر زنى مفهوم عقد متعه را نداند ، و به سبب اختلاف در مذهب بدان ايمان نداشته باشد ، و بدون قصد تعهّد به عقد متعه صرفاً به سبب به دست آوردن مال وكامجويى تن به اين كار داده باشد ، پس متعه كردن با چنين زنى مشكل است . و در حديث مرسلى از امام‌رضا عليه السلام رسيده‌است كه : « متعه ، حلال نيست مگر براى كسى كه آن را بشناسد و حرام است براى كسى كه آن را نشناسد . » « 1 »\r\n\r\nچه كسى متعه مىشود ؟\r\nحديث شريف :\r\n1 - در حديثى از امام رضا عليه السلام رسيده كه از ايشان درباره متعه سؤال كردند و امام عليه السلام فرمود : « شايسته نيست ازدواج كنى مگر با زن مؤمن يا مسلمان . » « 2 »\r\n2 - على بن فضال به نقل از برخى اصحاب روايت مىكند كه امام صادق عليه السلام فرموده‌است : « اشكالى ندارد اگر مردى با داشتن همسر آزاده ، زنى يهودى يا مسيحى را متعه كند . » « 3 »\r\n3 - نيز از حضرت عليه السلام روايت شده كه فرموده است : « اشكالى\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 438 ، ابواب المتعه ، باب 1 ، حديث 11 .\r\n( 2 ) - همان ، ص 452 ، باب 7 ، حديث 2 .\r\n( 3 ) - همان ، ص 462 ، باب 13 ، حديث 2 .\r\n","page_name":" 167 ","page_number":167},
  {"content":"\r\n\r\nندارد مردى زنى مجوسى را متعه كند . » « 1 »\r\nتفصيل احكام :\r\n1 - عقد نكاح متعه بين يك زن و مرد مؤمن جايز است ، و مرد مؤمن مىتواند با زن مسلمان كه مذهبى مخالف دارد به شرط آن كه متعه را عقدى شرعى بداند نكاح متعه كند .\r\n2 - متعه كردن زن مشرك جايز نيست ، ولى متعه كردن زن يهودى ومسيحى ومجوسى جايز است به شرط آن كه از ميگسارى وارتكاب محرمات بازداشته شوند .\r\n3 - متعه كردن زنى ناصبى كه اظهار دشمنى با اهل بيت پيامبر مىكند جايز نيست .\r\n4 - جايز نيست كسى را متعه كرد كه نكاح دائم با او حرام است ، زنانى همچون محرمات نسبى يا رضاعى يا سببى ، ونيز جايز نيست دو خواهر را با هم متعه كرد ، چنان كه نمىتوان دختر خواهر زن يا دختر برادر او را به متعه در آورد مگر با رضايتش .\r\n\r\nويژگيهاى والاى متعه كننده\r\nحديث شريف :\r\n1 - حسن تفليسى مىگويد : از امام رضا عليه السلام پرسيدم : آيا مىتوان زن يهودى يا مسيحى را متعه كرد ؟\r\nحضرت عليه السلام فرمود : « اگر زن مؤمن را متعه كند نزد من محبوبتر\r\n\r\n\r\n","description":"","footnote":"\r\n( 1 ) - همان ، حديث 5 .\r\n","page_name":" 168 ","page_number":168},
  {"content":"\r\n\r\nاست واو احترام بيشترى از زن يهودى يا مسيحى دارد . » « 1 »\r\n2 - عبد اللَّه بن ابى يعفور به نقل از امام صادق عليه السلام مىگويد : از حضرت عليه السلام درباره زنى پرسيدم كه وضع معلومى ندارد ، آيا مىتوان او را عقد متعه كرد يا خير ؟\r\nحضرت عليه السلام فرمود : « در آغاز از او درخواست عمل زشت فحشاء كند ، پس اگر به فسق وفجور پاسخ مثبت داد او را متعه نكند . » « 2 »\r\n3 - در حديثى از امام صادق عليه السلام آمده است كه نبايد برخى زنان را متعه كرد وفرمود :\r\n« بر حذر باشيد از زنان كاشفه وداعيه وروسپيان و زنان شوهردار . »\r\nراوى گويد : به حضرت عليه السلام عرض كردم : زن كاشفه كيست ؟\r\nفرمود : « كاشفه زن هرزه‌ايست كه خانهء فساد او معروف وآشكار است و با آسانى با او روابط نامشروع برقرار مىگردد . »\r\nعرض كردم : داعيه كدام زن است ؟\r\nفرمود : « زنى كه ديگران را به سوى خود مىخواند و به فساد شناخته شده است . »\r\nعرض كردم : روسپى كيست ؟\r\nفرمود : « زنى كه به زناكارى مشهور است . »\r\nگفتم : زنان شوهردار چه كسانى هستند ؟\r\nفرمود : « زنانى كه به غير از احكام شرع و سُنَّت پيامبر طلاق گرفته‌اند . » « 3 »\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 452 ، باب 7 ، حديث 3 .\r\n( 2 ) - همان ، ج 14 ، ص 453 ، باب 8 ، حديث 2 .\r\n( 3 ) - همان ، ص 454 ، باب 8 ، حديث 3 .\r\n","page_name":" 169 ","page_number":169},
  {"content":"\r\n\r\n4 - در حديثى از امام باقر و امام صادق عليهما السلام رسيده است كه فرموده‌اند : « زن روسپى را متعه كن كه با اين كار او را از حرام به حلال آورده‌اى . » « 1 »\r\n5 - زراره از امام باقر عليه السلام روايت مىكند كه از حضرت عليه السلام درباره مردى سؤال نمودند كه از زنى خوشش آمده است وهنگامى كه پيرامون او تحقيق مىكند او را چنين مىيابد كه در زمينهء فحشاء مورد ستايش است .\r\nحضرت عليه السلام فرمود : « باكى نيست اگر با او ازدواج كند وعفيفش بدارد . » « 2 »\r\n6 - در حديثى به نقل از امام صادق عليه السلام آمده است كه مبشر از حضرت عليه السلام پرسيد : در بيابانى كه در آن كسى نيست زنى را مىبينم ، و در برابر پرسش من اظهار مىدارد كه همسرى ندارد ، و من با او ازدواج مىكنم ؟\r\nحضرت عليه السلام فرمود : « آرى ، او در مورد مسائل شخصى خود تصديق مىشود . » « 3 »\r\n7 - از امام صادق عليه السلام درباره دختر باكره‌اى سؤال كردند كه آيا مىتوان او را متعه كرد ؟\r\nحضرت عليه السلام فرمود : « باكى نيست اگر بكارت او را ندرد . » « 4 »\r\n\r\n\r\n","description":"","footnote":"\r\n( 1 ) - همان ، ص 455 ، باب 9 ، حديث 4 .\r\n( 2 ) - همان ، ج 14 ، ص 333 ، ابواب ما يحرم بالمصاهره ، باب 12 ، حديث 2 .\r\n( 3 ) - همان ، ص 456 ، باب 10 ، حديث 1 .\r\n( 4 ) - همان ، ص 458 ، باب 11 ، حديث 2 .\r\n","page_name":" 170 ","page_number":170},
  {"content":"\r\n\r\n8 - بزنطى به نقل از امام رضا عليه السلام نقل مىكند كه فرمود : « دختر باكره جز با اجازهء پدرش متعه نمىشود . » « 1 »\r\nتفصيل احكام :\r\n1 - در شرايط عادى بر گزيدن همسر موقت همچون بر گزيدن همسر دائم ، مستحب است ، وملاك بر گزيدن آن هم همان ملاكهاى شرعى است كه عبارت است از پاكدامنى وتقوا و اخلاق نيكو وملاكهاى ظاهرى همچون زيبايى ، بكارت ونظاير آن .\r\n2 - جايز است مرد زنى را متعه كند كه از پاكدامنى او اطلاعى ندارد ، پس از آنكه او را آزمايش مىكند ، به اين طريق كه او را به فحشاء دعوت كند ، پس اگر آن زن از پذيرش فحشاء سرباز زد مورد اعتماد است . همچنين از طريق ساير راههاى گزينش و تحقيق .\r\n3 - مكروه است زن غير متعهد را متعه كرد ، و اگر زنى عقد متعه را به رسميت نشناسد متعه كردن او حرام خواهد بود ، و اگر مردى فاحشه‌اى را با هدف اصلاح او به متعه خود در آورد پاداش الهى خواهد داشت .\r\n4 - اگر دختر باكره‌اى اختيار دار خود بود ، ظاهر ، جواز متعه اوست چنان كه ميتوان او را به عقد دائم نيز در آورد ، گرچه احوط ترك اين كار است .\r\n5 - اگر پدر اين دختر رضايت داد بدون اشكال مىتوان او را متعه كرد ولى با عدم رضايت پدرش بنا به احوط جايز نيست به او دخول\r\n\r\n\r\n","description":"","footnote":"\r\n( 1 ) - همان ، باب 11 ، حديث 5 .\r\n","page_name":" 171 ","page_number":171},
  {"content":"\r\n\r\nكرد كه مبادا به خانواده‌اش عيبى رسد .\r\n6 - متعه كردن دختر باكره جايز نيست ، اگر ترسيده شود از اينكه اين كار سبب به فساد كشيده شدن دختر شود ، يا ضرر وزيانى به دختر يا خانوادهء او برساند .\r\n\r\nاحكام مهر در متعه\r\nحديث شريف :\r\n1 - از امام صادق عليه السلام روايت شده است كه فرمود : « متعه صورت نمىگيرد مگر با دو امر : مدت مشخص و مزد معين . » « 1 »\r\n2 - در حديث ديگرى امام عليه السلام در برابر پرسش پيرامون متعه مىفرمايد : « مهر معلوم تا مدتى معلوم . » « 2 »\r\n3 - از ابو بصير روايت است كه گفت از ابو عبد اللَّه درباره كمترين مقدار مهر در عقد متعه پرسيدم و حضرت عليه السلام فرمود : « يك مشت از طعام : آرد گندم يا سويق يا خرما . » « 3 »\r\n4 - وهم ايشان مىفرمايد :\r\n« زنى نزد عمر آمده وگفت : من زنا دادم مرا پاك كن . »\r\nعمر دستور سنگسار نمودن او را داد ، خبر به گوش امير المؤمنين عليه السلام رسيد و به آن زن فرمود : « چگونه زنا دادى ؟ » گفت : از صحرايى مىگذشتم كه بشدت تشنه شدم ، از يك باديه نشين آب\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 465 ، باب 17 ، حديث 1 .\r\n( 2 ) - همان ، باب 17 ، حديث 3 .\r\n( 3 ) - همان ، ص 471 ، باب 21 ، حديث 5 .\r\n","page_name":" 172 ","page_number":172},
  {"content":"\r\n\r\nخواستم و او در دادن آب دريغ ورزيد و شرط كرد تنها در صورتى به من آب خواهد داد كه من خود را در اختيار او قرار دهم ، پس هنگامى كه تشنگى مرا از پا در آورد ، و از مرگ ترسيدم ، او به من آب داد ، و من خود را در اختيار او قرار دادم .\r\nامير المؤمنين فرمود : « به خداى كعبه اين همان ازدواج است . » « 1 »\r\n5 - عمر بن حنظله مىگويد : به امام صادق عليه السلام عرض كردم :\r\n« بازنى به مدت يك ماه ازدواج مىكنم ، پس او مهر خود را به طور كامل از من مىخواهد و من مىترسم خلف وعده كند . حضرت عليه السلام فرمود : « جايز است آن قدر كه مىتوانى از مهر نزد خود نگهدارى و اگر خلف وعده كرد به قدر خلف وعده از آن بستان . » « 2 »\r\nتفصيل احكام :\r\n1 - مهر در عقد متعه همچون مدت ، ركن است و عقد متعه بدون مهر صورت نمىپذيرد .\r\n2 - مهر بايد مشخص باشد ، خواه با عدد يا به پيمانه يا وزن ، و مانند يك‌مشت طعام هم كفايت مىكند ، زيرا اجمالًا مشخص است .\r\n3 - مرد بايد همه مهر را هنگام عقد به زن بدهد مگر آن كه بترسد زن به شرط مدت عمل نكند كه در اين صورت ظاهراً مىتواند همه يا قسمتى از مهر را پيش خود نگاه دارد ، وزن به قدر مدتى كه به آن وفا مىكند استحقاق مهر را مىيابد و مرد نمىتواند از پرداخت آن\r\n\r\n\r\n","description":"","footnote":"\r\n( 1 ) - همان ، ص 471 ، باب 21 ، حديث 8 .\r\n( 2 ) - همان ، ج 14 ، ص 481 ، باب 27 ، حديث 1 .\r\n","page_name":" 173 ","page_number":173},
  {"content":"\r\n\r\nدريغ ورزد .\r\nاما اگر مرد شرط كند كه مهر را بعداً خواهد پرداخت ، يا اين كار در عقد متعه امرى شايع ومرسوم باشد اشكالى ندارد .\r\n4 - زن مىتواند پس از عقد همه مهر يا بخشى از آن را به مرد ببخشد .\r\n5 - اگر زن مقدارى از روزهاى متعه را به نحوى ضايع كند ، مرد مىتواند به همان مقدار از مهر از او باز ستاند .\r\n6 - فقها مىگويند اگر مردى پيش از دخول ، مدت را براى زن ببخشد نيمى از مهر ساقط مىشود چنان كه در طلاق ساقط مىگردد ، ولى احوط پرداخت كامل آن است .\r\n\r\nاحكام مدت در متعه\r\nحديث شريف :\r\n1 - امام صادق عليه السلام مىفرمايد : « متعه صورت نمىپذيرد مگر با مدت مشخص و مزد معلوم . » « 1 »\r\n2 - ونيز امام صادق عليه السلام مىفرمايد : « اگر به مدت تصريح شود متعه خواهد بود و اگر تصريح نشود نكاح دائم است . » « 2 »\r\n3 - هم ايشان مىفرمايند : « مرد هر چند روز را كه بخواهد با زن شرط مىكند . » « 3 »\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 465 ، باب 17 ، حديث 1 .\r\n( 2 ) - همان ، ص 469 ، باب 20 ، حديث 1 .\r\n( 3 ) - همان ، ص 471 ، باب 21 ، حديث 4 .\r\n","page_name":" 174 ","page_number":174},
  {"content":"\r\n\r\nتفصيل احكام :\r\n1 - مدت در عقد متعه شرط است و بايد به گونه‌اى مشخص باشد كه نه كاستىپذير باشد و نه افزونىپذير ، و اگر چند روز معين يا چند هفته يا چند سال را مشخص كند صحيح است .\r\n2 - عقد موقت با شرط كردن يك روز ، يا بخشى از يك روز ، يا يك بار يا دو بار صحيح خواهد بود ، و در اين صورت مرد پس از پايان مدت يا پايان يافتن مباشرت جنسى وپيامدهاى عرفى آن زن را ترك مىكند مشروط بر اين كه زمان مباشرت جنسى عرفاً مشخّص باشد ، پس اگر مرد شرط كند كه دو بار به زن مباشرت كند و فاصله ميان اين دو بار غير مشخص باشد اشكال خواهد داشت مگر اين كه مدت را مشخص سازد يا عرفاً مشخص باشد .\r\n3 - آيا جايز است مدتى را در آينده مشخص كند و براى مثال بگويد : ماه رمضان سال آينده ؟ فقها پاسخ مثبت مىدهند .\r\n4 - نمىتوان وقتى را مشخص كرد كه براى كام گرفتن ومباشرت كافى نباشد ، چنان كه نمىتواند مدت را - مثلًا - دويست سال تعيين كند ، زيرا اين امر بنا به اقوى مخالف با مقتضيات تعيين وقت و مدت است .\r\n5 - اگر مدت را در عقد ذكر نكند ، و قصد مرد از عدم تصريح به مدت در عقد ، مطلق نكاح است ، به عقد دائم بدل مىشود ، و اگر قصد او تنها نكاح موقت باشد ظاهراً عقد او فاسد و باطل است .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nاحكام شرط در متعه\r\nحديث شريف :\r\n1 - ابن بكير به نقل از امام جعفر صادق عليه السلام مىگويد :\r\n« اگر شرايط متعه را بر زن عرضه كردى و او بدان تن داد وتزويج را ايجاب كرد ، شرط اول خود را پس از نكاح به او عرضه كن ، اگر آن را پذيرفت كه شرط جايز است و اگر آن را نپذيرفت ، پس شرطى كه قبل از نكاح بوده بر او روا نيست . » « 1 »\r\n2 - احمد بن محمد بن ابو نصر از امام صادق عليه السلام روايت مىكند كه فرمود : « در نكاح متعه ، هم ارث هست وهم نيست ، اگر شرط كردى هست والّا خير . » « 2 »\r\nتفصيل احكام :\r\n1 - هر شرطى كه در عقد متعه بدان تصريح شود ، يا باشناخت دو طرف ، عقد بر آن استوار گردد الزامى خواهد بود ، اما سخنانى كه پيش از عقد ميان آن دو جريان مىيابد ، و گاهى وعده هاى فريب دهنده در آن است اگر در عقد مورد توافق طرفين قرار نگيرد الزامى نخواهد بود .\r\n2 - جايز است دو طرف وقت ملاقات را مشخص كنند ، كه شب باشد يا روز و يا حتى ساعت مشخصى ، و اگر عدم مباشرت جنسى را شرط كنند يا تعداد دفعات را به طور هفتگى مشخص سازند يا\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 468 ، باب 19 ، حديث 1 .\r\n( 2 ) - همان ، ص 485 ، باب 32 ، حديث 1 .\r\n","page_name":" 176 ","page_number":176},
  {"content":"\r\n\r\nشرايطى از اين دست را پيش نهند كه مورد پذيرش دو طرف است جايز ووفاى به آن واجب است .\r\n3 - در عقد متعه دو طرف از همديگر ارث نمىبرند ، ولى آيا شرط كردن آن جايز است ؟ برخى از فقها مىگويند آرى ، وبرخى نيز گفته‌اند كه ارث با حكم الهى محقق مىشود نه با شرط بشرى و بر اين اساس ارث بردن از يكديگر حتى در صورت شرط كردن جايز نيست .\r\n\r\nاحكام فرزندان و جدايى در متعه\r\nحديث شريف :\r\n1 - هشام بن سالم مىگويد به امام صادق عليه السلام عرض كردم : به چنين زنى ( كه مىخواهم با او متعه كنم ) چه بگويم ؟ فرمود : « به او بگو : تو را به ازدواج در مىآورم بر پايهء كتاب خدا وسنت پيامبر او ، وخداوند ولىَّ من وتوست ، براى فلان مدت و ( فلان مقدار ) درهم به اين شرط كه خدا ضامن من بر تو باشد كه به من وفادار بمانى ، و من براى تو شبها را تقسيم نمىكنم ، وفرزندى از تو نخواهم طلب كرد ، و تو هم براى من عده‌اى نگاه نخواهى داشت ، پس هرگاه عقد تو تمام شد تا چهل و پنج روز ازدواج نمىكنى و اگر باردار شدى مرا آگاه كن . » « 1 »\r\n2 - محمد بن مسلم مىگويد به امام صادق عليه السلام عرض كردم : اگر ( زن متعه ) حامله شد ؟ فرمود : « او فرزند شوهر خواهد بود . » « 2 »\r\n3 - ابن ابى يعفور از امام جعفر صادق عليه السلام نقل مىكند كه فرمود :\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 467 ، باب 18 ، حديث 6 .\r\n( 2 ) - همان ، ص 488 ، باب 33 ، حديث 1 .\r\n","page_name":" 177 ","page_number":177},
  {"content":"\r\n\r\n« مرد ، زن متعه را لعان نمىكند . » « 1 »\r\n4 - زراره از امام باقر عليه السلام نقل مىكند كه : « هرگاه ( در ازدواج متعه ) مدت سپرى شد بدون طلاق ، جدايى حاصل مىشود . » « 2 »\r\nتفصيل احكام :\r\n1 - مرد مىتواند در رابطه با زنى كه متعه كرده است عزل كند ، وهرگاه از آن بهراسد كه فرزندش در اين ميان لوث شود عزل مستحب خواهد بود ، وشايسته است كه آن را هنگام عقد شرط كند .\r\n2 - اگر زن متعه حامله شد فرزند به پدر ملحق مىشود ، و جايز نيست فرزند را از خود نفى كند مگر با علم به اين كه فرزند از او نيست حتى اگر از زن عزل كرده باشد چون گاهى آب بدون آگاهى مرد به رحم زن مىرسد .\r\n3 - اگر مرد ، فرزند را نفى كند بدون‌نياز به‌لعان ، ظاهراً نفى مىشود .\r\n4 - در متعه ، طلاق نيست و اگر مردى بخواهد از او جدا شود كافى است بقيه مدت را به زن ببخشد تا جدايى حاصل شود ، و اگر منتظر شد تا مدت عقد به پايان رسيد ، زن از مرد جدا مىشود بى اينكه نياز به صيغه معينى داشته باشد .\r\n5 - در متعه ايلاء ولعان نيست .\r\n6 - اما درباره ظهار ، بين فقهاء ، اختلاف است واشبه عدم وقوع ظهار است و احتياط در آن بهتر است .\r\n\r\n\r\n","description":"","footnote":"\r\n( 1 ) - همان ، ج 15 ، ص 605 ، ابواب اللعان ، باب 10 ، حديث 1 .\r\n( 2 ) - همان ، ج 14 ، ص 473 ، باب 22 ، حديث 3 .\r\n","page_name":" 178 ","page_number":178},
  {"content":"\r\n\r\n\r\nاحكام عده در متعه\r\nحديث شريف :\r\n1 - عبد اللَّه بن عمر در حديثى از امام صادق عليه السلام ( درباره متعه ) روايت مىكند كه عرض كردم عدّهء آن چقدر است ؟ فرمود : « چهل و پنج روز يا يك حيض كامل . » « 1 »\r\n2 - حميرى از امام زمان عجل اللَّه تعالى فرجه روايت مىكند كه نامه‌اى به حضرت عليه السلام نوشت درباره مردى كه با زنى در برابر چيزى معلوم تا مهلتى معلوم ازدواج كرد ، و هنوز بر آن زن مهلت داشت كه بقيه مدت را به آن زن بخشيد وزن سه روز پيش از آن كه مرد او را رها كند حيض شده بود ، آيا مرد ديگرى مىتواند او را به هنگام پاك شدن از اين حيض تا وقت معلوم و با مهر معلوم متعه كند ، يا بايد تا حيض ديگر منتظر بماند ؟ امام عجل اللَّه تعالى فرجه پاسخ داد : « تا حيض ديگر منتظر مىماند ، زيرا كمترين عده يك حيض كامل و يك طهر كامل است . » « 2 »\r\n3 - زراره به امام باقر عليه السلام عرض كرد : عده متعه چقدر است اگر مرد متعه كننده بميرد ؟ حضرت عليه السلام فرمود : « چهار ماه وده روز . » سپس فرمود : « اى زراره ! در هر ازدواجى كه مرد بميرد زن ، خواه آزاد باشد يا كنيز وازدواج به هر شكلى كه باشد نكاح دائم باشد يا متعه يا ملك يمين ، عده او چهار ماه وده روز است . » « 3 »\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 473 ، باب 21 ، حديث 4 .\r\n( 2 ) - همان ، ص 474 ، باب 21 ، حديث 7 .\r\n( 3 ) - همان ، ج 15 ، ص 484 ، ابواب العده ، باب 52 ، حديث 2 .\r\n","page_name":" 179 ","page_number":179},
  {"content":"\r\n\r\nتفصيل احكام :\r\n1 - زن بايد پس از پايان يافتن مهلت متعه چهل و پنج روز يا يك حيض كامل و يك طهر كامل ، عده نگه دارد ، و اگر در عادت باشد منتظر مىماند تا پاك شود وهرگاه بار دوم حيض شد از عده خارج مىگردد .\r\n2 - اگر مدتش به پايان رسد در حالى كه پاك است منتظر مىماند تا حيض شود وسپس پاك گردد وباز حيض شود وسپس به محض ديدن خون از عده خارج شود .\r\n3 - اگر انتهاى مدت زن همزمان باشد با انتهاى عادت او بايد منتظر بماند تا از حيض بعدى پاك گردد به گونه‌اى كه در آن هنگام يك طهر كامل و يك حيض كامل صورت پذيرفته باشد و احوط آن است كه تا حيض بعدى منتظر بماند .\r\n4 - اگر مرد متعه كننده پيش از پايان يافتن مدت بميرد ، زن متعه نيز بايد همچون همسر دائم چهار ماه وده روز عده نگه دارد .\r\n5 - مرد مىتواند يك زن را بارها متعه كند و آن همچون زن دائم نيست كه پس از نه بار طلاق دادن براى هميشه حرام گردد ، وهرگاه مهلتش به پايان رسيد مىتواند از نو او را عقد كند ومنتظر عدهء او نمىماند ، ومىتواند پيش از پايان يافتن مهلت بر مهر زن بيفزايد و مدت او را اضافه كند ، ولى بنا به احوط نمىتواند پيش از بخشيدن بقيه مدت زن را از نو عقد كند .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nبخش چهارم : رفتار پسنديده\r\n\r\n","description":"","footnote":"","page_name":" 181 ","page_number":181},
  {"content":"\r\n . \r\n","description":"","footnote":"","page_name":" 182 ","page_number":182},
  {"content":"\r\n\r\n\r\n1 - احكام آميزش\r\n\r\nالف - احكام عزل « 1 »\r\nحديث شريف :\r\n1 - يعقوب جعفى مىگويد از ابو الحسن عليه السلام شنيدم كه مىفرمود :\r\n« عزل در شش حالت اشكالى ندارد : زنى كه يقين دارد نازاست ، زن سالمند ، زن زبان دراز فحاش ، زن بدزبان ، زنى كه فرزند خود را شير نمىدهد وكنيز . » « 2 »\r\n2 - عبد الرحمان حذاء به نقل از ابو عبد اللَّه عليه السلام مىگويد : « على بن الحسين عليه السلام در عزل ، اشكالى نمىديد . » « 3 »\r\n3 - از پيامبر روايت شده است كه ايشان عزل را از زن آزاد نهى مىفرمود مگر با اجازهء خود زن . « 4 »\r\n\r\n\r\n","description":"","footnote":"\r\n( 1 ) - عزل آن است كه مرد مانع از آن شود كه آبش به رحم زن رسد .\r\n( 2 ) - وسائل الشيعه ، ج 14 ، ص 107 ، ابواب مقدمات النكاح وآدابه ، باب 76 ، حديث 4 .\r\n( 3 ) - همان ، ج 14 ، ص 105 ، باب 75 ، حديث 3 .\r\n( 4 ) - مستدرك الوسائل ، باب 56 ، ابواب مقدمات النكاح ، حديث 1 .\r\n","page_name":" 183 ","page_number":183},
  {"content":"\r\n\r\nتفصيل احكام :\r\n\r\nالف - عزل مرد :\r\n1 - عزل از سوى مرد نسبت به كنيز جايز است حتى اگر زن دائمش باشد .\r\n2 - مرد در صورتى مىتواند نسبت به همسر آزاد خود ، خواه متعه باشد يا نكاح دائم ، عزل كند كه در ضمن نكاح شرط كرده باشد .\r\n3 - نسبت به زن سالمند يا نازا يا سليطه وبدزبان وزنى كه فرزندش را شير نمىدهد نيز مىتوان عزل كرد ، چنان كه در روايت قبل بيان شد .\r\n4 - در شرايط عادى عزل جايز است ولى كراهت دارد به ويژه اگر زن راضى نباشد ، مگر آن كه مصلحتى دينى يا دنيوى مهمترى در كار باشد همچون ضعف زن ، ترسيدن از وفا نكردن به حق زن يا به حق كودك در جوانب مادى ومعنوى كه در اين گونه موارد كراهت ندارد .\r\n5 - اگر در عزل زيانى به زن رسد يا مغايرتى با نيك رفتارى داشته باشد اين كار حرام است مگر با راضى كردن زن .\r\n\r\nب - عزل زن :\r\nظاهراً دربارهء عزل زن - ممانعت او از اين كه مرد آبش را در رحم وى بريزد - بدون رضايت مرد ، وهنگامى كه اين عزل با تمكين واجب زن نسبت به مرد ، يا قيموميت مرد به زن ، مغايرت داشته باشد حرام است ولى اگر هيچ يك از اينها نباشد دليلى بر حرمت وجود ندارد .\r\nبطور كلى حقوق زن و مرد طرفينى است ، زيرا خداوند مىفرمايد :\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n( . . . وَلَهُنَّ مِثْلُ الَّذِي عَلَيْهِنَّ بِالْمَعْرُوفِ . . . ) « 1 » .\r\n« . . . و زنان را نيز حقوقى است بر شوهران ، چنانچه شوهران را بر آنها حقوقى مشروع است . . . »\r\n\r\nب - احكام ترك آميزش\r\nحديث شريف :\r\nصفوان بن يحيى به نقل از ابو الحسن الرضا عليه السلام نقل مىكند كه از حضرت عليه السلام دربارهء مردى پرسيدم كه زنى جوان نزد اوست و مرد چند ماه يا يك سال با او نزديكى نمىكند ، البته نه براى اين كه به زن زيانى برساند ، بلكه چون مصيبت دار بوده‌اند ، آيا چنين كارى گناه به شمار مىآيد ؟ حضرت عليه السلام فرمود : « اگر بيش از چهار ماه با او نزديكى نكند گناه خواهد بود . » « 2 »\r\nتفصيل احكام :\r\nشريعت اسلام بر مرد حرام كرده مدتى بيش از چهار ماه به آميزش جنسى با همسرش نپردازد كه احكام ، آن چنين است :\r\n1 - ترك آميزش جنسى با همسر براى بيش از چهار ماه جايز نيست و در اين ميان تفاوتى ندارد كه زن همسر دائم باشد يا همسر موقت .\r\n2 - بنا به وجه اقوى ترك همبستر شدن با همسر دائم جوان ونيز غير جوان اگر اين ترك زيانى به زن رساند ، يا به نيكو رفتارى نسبت به\r\n\r\n\r\n","description":"","footnote":"\r\n( 1 ) - سورهء بقره ، آيهء 228 .\r\n( 2 ) - وسائل الشيعه ، ج 14 ، ص 100 ، باب 71 ، حديث 1 .\r\n","page_name":" 185 ","page_number":185},
  {"content":"\r\n\r\nاو خلل وارد كند ، جايز نيست .\r\n3 - ترك آميزش جنسى در حالتهاى زير جايز است :\r\nأ - با رضايت زن .\r\nب - با شرط كردن هنگام عقد .\r\nج - عدم امكان آميزش به هر دليلى .\r\nد - ترس از رسيدن زيان به مرد يا زن .\r\nه - غيبت زن به اختيار خود .\r\nو - نشوز زن ( يعنى ترك وظايف همسرى نسبت به شوهر ) .\r\n4 - در جماع واجب ، بيشتر از ادخال ، واجب نيست و ترك ساير كامجوييهاى مقدماتى مشروط بر آن كه خلاف رفتار نيك نباشد اشكالى ندارد .\r\n5 - اگر مرد ، پس از پايان يافتن چهار ماه ، آميزش جنسى را به سبب مانعى همچون حيض يا نافرمانى يا نظاير آن ترك كند ، بايد با از ميان رفتن مانع به آميزش جنسى بپردازد .\r\n\r\nج - احكام مربوط به كامجويى از پشت زن\r\nقرآن كريم :\r\n1 - ( نِسَاؤُكُمْ حَرْثٌ لَكُمْ فَأْتوْا حَرْثَكُمْ أَنَّى شِئْتُمْ . . . ) « 1 » .\r\n« همسران شما محل بذر افشانى شما هستند ، بنا بر اين هر زمان\r\n\r\n\r\n","description":"","footnote":"\r\n( 1 ) - سورهء بقره ، آيهء 223 .\r\n","page_name":" 186 ","page_number":186},
  {"content":"\r\n\r\nبخواهيد مىتوانيد با آنها آميزش نماييد . . . »\r\n2 - ( . . . فَإِذَا تَطَهَّرْنَ فَأْتُوهُنَّ مِنْ حَيْثُ أَمَرَكُمُ اللَّهُ . . . ) « 1 » .\r\n« . . . چون پاك شدند از آن جا كه خدا فرمان داده است با ايشان نزديكى كنيد . . . » ( قائلان به حرمت به اين آيه استشهاد مىكنند . )\r\n3 - خداوند از زبان پيامبرش لوط كه قومش را مورد خطاب قرار داده بود ، مىفرمايد :\r\n( . . . يَاقَوْمِ هَؤُلاءِ بَنَاتي هُنَّ أَطْهَرُ لَكُمْ . . . ) « 2 » .\r\n« . . . گفت : اى قوم من ! اينها دختران منند ( و من حتى حاضرم دختران خودم را به عقد شما در آورم اينها ) براى شما پاكيزه‌ترند . . . »\r\n( قَالَ هؤُلآءِ بَنَاتِي إِن كُنتُمْ فَاعِلِينَ ) « 3 » .\r\n« لوط به قوم خود گفت : من اين دخترانم را به نكاح شما مىدهم تا اگر خيال عملى داريد انجام دهيد . » معتقدان به جواز اين كار به اين آيه و آيه 78 سورة هود و 223 سورهء بقره استشهاد مىكنند\r\nحديث شريف :\r\n1 - عبد اللَّه بن ابى يعفور مىگويد : از ابو عبد اللَّه عليه السلام درباره مردى پرسيدم كه از پشت با زنش نزديكى مىكند . فرمود : « اگر زن راضى باشد اشكالى ندارد . » « 4 »\r\n2 - همو مىگويد : از ابو عبد اللَّه عليه السلام درباره نزديكى با زنان از عقب\r\n\r\n\r\n","description":"","footnote":"\r\n( 1 ) - سورهء بقره ، آيهء 222 .\r\n( 2 ) - سورهء هود ، آيهء 78 .\r\n( 3 ) - سورهء حجر ، آيهء 71 .\r\n( 4 ) - وسائل الشيعه ، ج 14 ، ص 103 ، باب 73 ، حديث 2 .\r\n","page_name":" 187 ","page_number":187},
  {"content":"\r\n\r\nپرسيدم و حضرت عليه السلام فرمود : « اشكالى ندارد ، ولى من دوست ندارم تو اين كار را بكنى . » « 1 »\r\n3 - على بن حكم مىگويد : از صفوان شنيدم كه مىگفت : به امام رضا عليه السلام عرض كردم مردى از دوستان شما از من خواسته پرسشى را مطرح كنم كه او مىترسد آن را مطرح كند و از شما شرم دارد .\r\nحضرت عليه السلام فرمود : « پرسش او چيست ؟ » او مىگويد : عرض كردم :\r\nآيا مرد مىتواند با زنش از عقب نزديكى كند ؟ حضرت عليه السلام فرمود :\r\n« آرى ، اين به دست خود اوست . » عرض كردم : شما نيز اين كار را مىكنيد ؟ فرمود : « نه ما اين كار را نمىكنيم . » « 2 »\r\nتفصيل احكام :\r\n1 - بنا به نظر اقوى - كه نظر مشهور است - نزديكى كردن با زن يا كنيز از عقب جايز مىباشد ، ولى شديداً كراهت دارد ، و احوط ، ترك اين كار است ، به ويژه هنگام عدم رضايت زن يا زيان رساندن به دو ، چنان كه خبر ابن ابى يعفور - كه پيشتر گفته شد - بر آن دلالت دارد .\r\n2 - بنابر جواز اين عمل ، آيا مىتوان در ايام حيض از عقب با زن نزديكى كرد ؟ اقوى چنين است .\r\n3 - نزديكى از عقب همچون جماع طبيعى است در وجوب غسل ، عده گرفتن ، تعلق گرفتن مهر ، باطل كردن روزه ، ثابت شدن حد زنا اگر زن بيگانه باشد ، و اين كه ملاك تحقق جماع ، دخول حشفه\r\n\r\n\r\n","description":"","footnote":"\r\n( 1 ) - همان ، حديث 6 .\r\n( 2 ) - همان ، ج 14 ، ص 102 ، باب 73 ، حديث 1 .\r\n","page_name":" 188 ","page_number":188},
  {"content":"\r\n\r\n( قسمت جلويى آلت تناسلى مرد ) يا به مقدار آن ، و در حرمت دختر و مادر زن ، و ديگر احكام مصاهره كه بر دخول مترتب است .\r\n4 - اين نوع جماع در حصول حلال شدن زن سه طلاقه كافى نيست ، زيرا در اخبار آمده است كه بايد زن و مرد ( عسيله ) همديگر را بچشند ( كنايه از انزال در رحم زن است ) پس در اين حالت آميزش جنسى بايد از طريق طبيعى صورت پذيرد .\r\n5 - بعيد به نظر مىرسد كه اين كار از آميزش جنسى واجب چهار ماه يك بار ، كفايت كند .\r\n\r\nد - احكام همسر نابالغ\r\nحديث شريف :\r\n1 - ابو عبد اللَّه عليه السلام مىفرمايد : « هرگاه مردى با دختر نابالغى ازدواج كرد نبايد به او دخول كند تا وقتى كه دختر به نه سالگى برسد . » « 1 »\r\n2 - على عليه السلام مىفرمايد : « با همسرى كه دختر كمتر از ده ساله باشد نبايد آميزش كرد ، اگر مرد با او آميزش كرد واو عيبناك شد مرد ضامن است . » « 2 »\r\nتفصيل احكام :\r\n1 - آميزش جنسى باهمسرى كه هنوز نه سالش تمام نشده ، جايز\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 70 ، باب 45 ، حديث 1 .\r\n( 2 ) - همان ، ص 71 ، باب 45 ، حديث 7 .\r\n","page_name":" 189 ","page_number":189},
  {"content":"\r\n\r\nنيست خواه آزاد باشد يا كنيز ، همسر دائم باشد يا موقت ، اما كامجوييهاى ديگر جز دخول ، اعم از نظر يا نوازش با شهوت يا ملاعبه ونظاير آن جايز است .\r\n2 - اگر مردى با دختر خردسالى ازدواج كند ( خواه دائم يا موقت ) و پيش از كامل شدن نه سال به او دخول كند واو را ( افضاء ) « 1 » كند ، ديه‌اش به آن مرد تعلق مىگيرد - كه نصف ديه مرد است - يا بايد مادام العمر به او نفقه دهد ، مگر آن كه او را در ازدواج خود نگهدارد و طلاقش ندهد ، و گفته شده مطلقاً بايد تا پايان عمر به آن دختر نفقه‌اش را بپردازد و اين سخن موافق احتياط است .\r\n3 - احوط آن است كه نبايد پيش از كامل شدن ساختمان جسمى دختر و رسيدن او به حد زنان كامل باوى همبستر شد ، وهنگام احتمال ضرر همچون ( افضاء ) ونظاير آن همبستر شدن با او حرام است .\r\n\r\nفروع :\r\n1 - حكم ( افضاء ) كنيز ملكى ، يا محلله ، يا كسى كه نزديكى كردن با او به شبهه « 2 » يا زنا صورت گرفته ، يا زن بالغه كبيره ، همانند حكم ( افضاء ) زوجهء صغيره نيست .\r\n\r\n\r\n","description":"","footnote":"\r\n( 1 ) - ( افضاء ) يعنى دريدن ديوارهء فاصل ميان مجراى بول ومجراى حيض بسبب‌آميزش جنسى وشايد شامل هرگونه دريدنى شود كه زن را بى فايده كند .\r\n( 2 ) - نزديكى كردن به شبهه يعنى آميزش جنسى مرد با زنى به گمان اين كه اين زن‌براى وى حلال است ، ولى بعداً معلوم شود كه آن زن براى وى حلال نبوده است .\r\n","page_name":" 190 ","page_number":190},
  {"content":"\r\n\r\n2 - ديه در همه موارد ياد شده در مسأله فوق ، تعلّق مىگيرد ثابت مىشود جز در مورد زن بالغ .\r\n3 - در صورت پيش گفته ، حتى در زنا شرط آن است كه ( افضاء ) با دخول صورت گيرد ، و در ثبوت ديه براى زن بالغ ( كه با رضايت به اين عمل تن داده ) اشكال است ، چون خود او اقدام به زيان رساندن به خويش نموده است .\r\n4 - انجام دادن ( افضاء ) با انگشت ونظاير آن ملحق به دخول نيست ، اگر چه در آن نيز ديه ثابت مىشود .\r\n5 - اگر مردى با كامل شدن نه سال سن همسرش ، به او دخول كرد ومنجر به ( افضاء ) وى شد ، آن زن بر مرد حرام نمىشود ، و ديه نيز - چنانچه گفته شد - ثابت نمىگردد ولى در برخى موارد مراعات احتياط لازم است ، و احتياط واجب آن است كه به زن ، ما دامى كه زنده است ، نفقه داده شود .\r\n6 - اگر به سبب دخول پيش از كامل شدن نه سال عيب ديگرى غير از ( افضاء ) پيش آيد مرد بايد ارش ( عوض ) آن را بپردازد ، ونيز چنين است هرگاه با ( افضاء ) عيب ديگرى نيز پيش آيد كه موجب تعويض يا ديه است ، مرد بايد آن را همراه با ديه ( افضاء ) بپردازد .\r\n7 - اگر مرد شك كند كه دختر نه سال را پشت سر نهاده يا خير نبايد دخول كند ، زيرا چنين دخترى در حكم غير بالغ است .\r\n8 - پس از افضاء همه احكام زوجيت - در صورتى كه او را طلاق ندهد - اعم از حرمت خواهر او بر مرد و ساير احكام ، جريان مىيابد .\r\n9 - وجوب دادن نفقه به زن ، مادامى كه زنده است با نشوز زن از ميان نمىرود ، زيرا احتمال آن هست كه اين نفقه از باب نفقه همسر\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nنباشد بلكه به اعتبار عوض از عيب ( افضاء ) پرداخت مىشود ، ولذا پس از طلاق بلكه پس از ازدواج با ديگرى نيز ثابت مىماند .\r\n10 - ظاهر نظر مشهور فقها آن است كه نفقه همان گونه كه با مرگ زن ساقط مىشود با مرگ مرد نيز ساقط مىشود .\r\n11 - ظاهراً نفقه با عدم تمكن مرد ، ساقط نمىشود ودينى بر عهدهء او خواهد بود . همچنين دينى خواهد بود بر عهدهء مرد اگر با داشتن قدرت مالى ، از پرداخت آن به زن خوددارى ورزد .\r\n12 - احكام بالا به پس از طلاق اختصاص دارد ، و اما پيش از طلاق همان احكام همسر ، جارى است .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\n2 - بينشهاى قرآنى پيرامون معاشرت\r\nچگونه يك خانواده اسلامى سعادتمند را برپا كنيم ؟ وچگونه پيوند ميان مرد و زن را به بهترين شكل سامان بخشيم ؟\r\nبراى پاسخ به اين پرسش بياييد در آيات قرآن ژرف بينديشيم ، باشد كه به بينشهاى دينى در پيوند ميان زن و مرد و بر پا كردن خانواده‌اى بر پايه مودت و رحمت راه يابيم ما اين بينشها را به پنج گونه تقسيم كرده‌ايم :\r\nالف - زن كيست وچگونه بايد او را دوست داشت وبزرگش شمرد و به دفاع از او برخاست ؟\r\nاينها پرسشهايى است كه به خواست خدا از لابلاى ژرف انديشى در گونه نخست آياتى كه آنها رامى خوانيم و در آنها تدبر مىكنيم بدآنها پاسخ خواهيم داد .\r\nب - نكاح ، توصيه الهى وسنت پيامبر اوست وصداق ، هديه همسر است . واسلام به يارى در امر ازدواج توصيه مىكند . و طلاق ، دوبار است . ونيكى ومعروف ، ملاك رفتار پسنديده است . همه اينها را با تدبر در آيات گونه دوم در خواهيم يافت .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nج - در گونه سوم ، آيات كريمه شيوه برخورد ميان زن و شوهر را بر پايه حقوق وبايدهاى دو سويه ، ونقش جامعه در برقرارى عدالت در محيط خانه ، وتثبيت سرپرستى مرد در اين محيط را به آگاهى ما مىرساند .\r\nد - در گونه چهارم خداوند به ما دستور مىدهد برخورد ومعاشرت نيكو داشته باشيم . چه واجب كرده است كه در ايام حيض از زنان كناره گرفته شود ، و اجازه داده پيوند جنسى را هر گونه كه بخواهند بر قرار سازند ، و بر كسى كه سوگند خورده با همسرش نزديكى نكند يا او را ( ظهار ) كرده ، واجب نموده كه در طول چهار ماه نزد همسرش باز گردد .\r\nه - و سر انجام در واپسين گونه آياتى را مىخوانيم پيرامون حقوق مالى : زنها از آنچه به دست مىآورند بهره دارند چنان كه مردان ، و بر مردان حلال نيست با زور از زنان - پيش از آن چه در شرع مقرّر است - ارث ببرند ، در حالى كه زنان نيم مردان بهره از ارث مىبرند .\r\n\r\nالف - دوست داشتن زنان\r\nقرآن كريم :\r\n1 - ( زُيِّنَ لِلنَّاسِ حُبُّ الشَّهَوَاتِ مِنَ النِّسَاءِ وَالْبَنِينَ وَالْقَنَاطِيرِ الْمُقَنْطَرَةِ مِنَ الذَّهَبِ وَالْفِضَّةِ وَالْخَيْلِ الْمُسَوَّمَةِ وَالْأَنْعَامِ وَالْحَرْثِ ذلِكَ مَتَاعُ الْحَيَاةِ الدُّنْيَا وَاللَّهُ عِنْدَهُ حُسْنُ الْمَآبِ ) « 1 » .\r\n« امور مورد علاقه ، از جمله زنان وفرزندان و اموال هنگفت از طلا\r\n\r\n\r\n","description":"","footnote":"\r\n( 1 ) - سورهء آل عمران ، آيهء 14 .\r\n","page_name":" 194 ","page_number":194},
  {"content":"\r\n\r\nو نقره واسبهاى ممتاز و چهار پايان و زراعت وكشاورزى در نظر مردم جلوه داده شده است ( تا به وسيلهء آن آزمايش شوند ) ولى اينها سرمايه‌هاى زندگى دنياست ، ( وهرگز نبايد هدف اصلى انسان را تشكيل دهد ) و سر انجام نيك ( و زندگى جاويدان ) نزد خداست . »\r\nاز اين آيه استفاده مىكنيم كه :\r\nالف - دوست داشتن زن از غرايز اساسى مردم است و كسانى كه با اين دوستى مخالفت ورزند در واقع با فطرت سليم مخالفند .\r\nب - اين دوستى بايد در محدوده ايمان به خدا و روز رستاخيز باشد و نبايد بر حب مؤمن نسبت به خدا و عمل صالح او غلبه پيدا كند .\r\nج - آدمى بايد حب آنچه - به طور غريزى - مورد علاقه مىباشد را با حب خداوند سبحان جمع كند .\r\n2 - ( يَا أَيُّهَا النَّاسُ اتَّقُوا رَبَّكُمُ الَّذِي خَلَقَكُم مِن نَفْسٍ وَاحِدَةٍ وَخَلَقَ مِنْهَا زَوْجَهَا وَبَثَّ مِنْهُمَا رِجَالًا كَثِيراً وَنِسَاءً وَاتَّقُوا اللَّهَ الَّذِي تَسَاءَلُونَ بِهِ وَالْأَرْحَامَ إِنَّ اللَّهَ كَانَ عَلَيْكُمْ رَقِيبَاً ) « 1 » .\r\n« اى مردم ! از پرورگارتان بپرهيزيد ، آن خدايى كه همهء شما را از يك انسان پديد آورد ، وهمسر آدم را از او آفريد ، و از آدم وهمسرش مردان و زنان فراوانى به وجود آورد ، و از خدايى بپرهيزيد كه ( در نظر شما عظمت دارد و به ) هنگامى كه مىخواهيد چيزى از ديگرى طلب كنيد نام او را مىبريد ، و از خويشاوندان خود ( و قطع پيوند آنها ) بپرهيزيد .\r\nخداوند مراقب ( اعمال ) شماست . »\r\n\r\n\r\n","description":"","footnote":"\r\n( 1 ) - سورهء نساء ، آيهء 1 .\r\n","page_name":" 195 ","page_number":195},
  {"content":"\r\n\r\nاز اين آيه بينشهاى زير را به دست مىآوريم :\r\nالف - زن از مرد آفريده شده ، پس آن دو به رغم اختلافاتشان يكديگر را كامل مىكنند ، وبدين ترتيب مرد به زن وزن به مرد گرايش دارد .\r\nب - پيوند زناشويى بين زن و مرد ، ونيز پيوند خويشاوندى - به طور عموم - پيوندى فطرى است و بايد در آن تقواى خدا را در پيش گرفت و آن را حفظ و نگهدارى كرد و حقوق الهى را در آن در نظر داشت .\r\n3 - ( يَا أَيُّهَا الَّذِينَ آمَنُوا لَايَسْخَرْ قَوْمٌ مِن قَوْمٍ عَسَى أَن يَكُونُوا خَيْراً مِنْهُمْ وَلَا نِسَاءٌ مِن نِسَاءٍ عَسَى أَن يَكُنَّ خَيْراً مِنْهُنَّ وَلَا تَلْمِزُوا أَنفُسَكُمْ وَلَا تَنَابَزُوا بِالْأَلْقَابِ بِئْسَ الْاسْمُ الْفُسُوقُ بَعْدَ الْإِيَمانِ وَمَن لَمْ يَتُبْ فَأُولئِكَ هُمُ الظَّالِمُونَ ) « 1 » .\r\n« اى كسانى كه ايمان آورده‌ايد ، نبايد گروهى گروه ديگر را مسخره كند ، شايد آن مسخره شدگان بهتر از آنها باشند ، ونيز نبايد گروهى از زنان گروه ديگر را مسخره كند شايد آن مسخره شدگان بهتر از آنها باشند ، و از هم عيبجويى نكنيد ويكديگر را به القاب زشت نخوانيد كه پس از ايمان به خدا نام فسق ( برمؤمن نهند ) بسيار زشت است ، و هر كه ( از فسق و گناه به درگاه خدا ) توبه نكند بسيار ظالم وستمكار است . »\r\nاز اين آيه چنين الهام مىگيريم كه زن نيز همچون مرد ، كرامتى دارد كه نبايد آن را به بازى گرفت ومسخره كرد ، چه بسا اين كرامت بيش از شخص مسخره كننده باشد كه آن را به بازى مىگيرد .\r\n4 - ( فَاسْتَجَابَ لَهُمْ رَبُّهُمْ أَنِّي لَاأُضِيعُ عَمَلَ عَامِلٍ مِنْكُم مِن ذَكَرٍ أَوْ أُنْثَى\r\n\r\n\r\n","description":"","footnote":"\r\n( 1 ) - سورهء حجرات ، آيهء 11 .\r\n","page_name":" 196 ","page_number":196},
  {"content":"\r\n\r\nبَعْضُكُم مِن بَعْضٍ . . . ) « 1 » .\r\n« پس پروردگارشان دعايشان را اجابت فرمود كه : من عمل هيچ كسى از شما را چه زن و چه مرد ضايع نمىكنم ، بعض از شما از بعض ديگر تولد يافته‌اند . »\r\nاز اين آيه وجز آن در مىيابيم كه دين خدا در احكام مربوط به آخرت ميان مرد و زن تفاوتى نمىنهد ، وخداوند به هر كس آن دهد كه به دست آورده است ، و اين سنت الهى ( مسؤوليت كامل ) بايد اساس همهء احكامى باشد كه براى زن وضع مىشود . زن در تصميم‌گيرى ومسؤوليتهاى خود مستقل است ( مگر در مرزها وحدودى كه شرع مقدس آن را معين كرده ) .\r\n5 - ( وَمَا لَكُمْ لَاتُقَاتِلُونَ فِي سَبِيلِ اللَّهِ وَالْمُسْتَضْعَفِينَ مِنَ الرِّجَالِ وَالنِّسَاءِ وَالْوِلْدَانِ الَّذِينَ يَقُولُونَ رَبَّنَا أَخْرِجْنَا مِنْ هذِهِ الْقَرْيَةِ الظَّالِمِ أَهْلُهَا وَاجْعَل لَنَا مِن لَدُنْكَ وَلِيّاً وَاجْعَلْ لَنَا مِن لَدُنكَ نَصِيراً ) « 2 » .\r\n« چرا در راه خدا جهاد نمىكنيد ، و براى جمعى ناتوان از مرد و زن وكودك شما ( كه در مكه اسير ظلم كفارند ) آنان كه دايم مىگويند : بار خدايا ، ما را از اين شهرى كه مردمش ستمكارند بيرون آر ، و از جانب خود براى ما نگهدار وياورى فرست . »\r\nوبدين ترتيب خداوند در راه نجات زنان ودفاع از زندگى و آزادى وكرامت آنها فرمان به ستيز وجهاد مىدهد .\r\n\r\n\r\n","description":"","footnote":"\r\n( 1 ) - سورهء آل عمران ، آيهء 195 .\r\n( 2 ) - سورهء نساء ، آيهء 75 .\r\n","page_name":" 197 ","page_number":197},
  {"content":"\r\n\r\n\r\nب - پيوند نكاح\r\nقرآن كريم :\r\n1 - ( وَإِنْ خِفْتُمْ أَلَّا تُقْسِطُوا فِي الْيَتَامَى فَانْكِحُوا مَا طَابَ لَكُم مِنَ النِّسَاءِ مَثْنَى وَثُلَاثَ وَرُبَاعَ فَإِنْ خِفْتُمْ أَلَّا تَعْدِلُوا فَوَاحِدَةً أَوْ مَا مَلَكَتْ أَيْمَانُكُمْ ذلِكَ أَدْنَى أَلَّا تَعُولُوا ) « 1 » .\r\n« اگر شما را بيم آن است كه در كار يتيمان عدالت نورزيد ، از زنان هرچه شما را پسند افتد ، دو ، يا سه ، يا چهار ( نه بيشتر ) به نكاح در آوريد ، و اگر بيم آن داريد كه به عدالت رفتار نكنيد تنها يك زن بگيريد ، و يا چنانچه كنيزى داريد به آن اكتفا كنيد . اين راهى بهتر است تا مرتكب ستم نگرديد . »\r\nدين براى پاسداشت منافع يتيمان پس از وفات پدرانشان تعدد همسر را قانونى كرد ، ومعيار آن هم بر قرار كردن عدالت است ميان همسران ، و اگر مردى نتوانست چنين كند بايد به يك زن بسنده كند كه اين به دادگرى نزديكتر است تا به زن ستم نكند ، و آن قدر زن گرد خود جمع آورى نكند كه نتواند حقوقشان را ادا كند .\r\n2 - ( وَآتُوا النِّسَاءَ صَدُقَاتِهِنَّ نِحْلَةً فَإِن طِبْنَ لَكُمْ عَن شَيْءٍ مِنْهُ نَفْساً فَكُلُوهُ هَنِيئاً مَرِيئاً ) « 2 » .\r\n« و مهر زنان را با طيب خاطر به آنها به عنوان هديه بدهيد ، پس اگر پاره‌اى از آن را به رضايت به شما بخشيدند ، برخوردار شويد ، كه خوش\r\n\r\n\r\n","description":"","footnote":"\r\n( 1 ) - سورهء نساء ، آيهء 3 .\r\n( 2 ) - سورهء نساء ، آيهء 4 .\r\n","page_name":" 198 ","page_number":198},
  {"content":"\r\n\r\nوگوارايتان خواهد بود . »\r\nاز اين آيه به دست مىآيد كه نشانه صداقت مرد در عقد ازدواج همان مهرى است كه چونان هديه‌اى به همسرش مىدهد ، و جايز نيست آن را باز ستاند مگر با خشنودى همسرش ، كه خود دلالت بر مودت ميان آن دو دارد ، و تنها در اين حالت است كه مرد با گوارايى مهر را مىخورد ، زيرا مالى است حلال وبيانى است از وفادارى زن نسبت به شوهرش .\r\n3 - ( وَأَنكِحُوا الْأَيَامَى مِنكُمْ وَالصَّالِحِينَ مِنْ عِبَادِكُمْ وَإِمَائِكُمْ إِن يَكُونُوا فُقَرَاءَ يُغْنِهِمُ اللَّهُ مِن فَضْلِهِ وَاللَّهُ وَاسِعٌ عَلِيمٌ ) « 1 » .\r\n« ومردان و زنان بى همسر را همسر دهيد ، و همچنين غلامان وكنيزان صالح ودرستكارتان را ، اگر فقير وتنگدست باشند خداوند آنها را از فضل خود بى نياز مىسازد ، خداوند واسع وعليم است . »\r\nبينشهايى كه از اين آيه به دست مىآيد چنين است :\r\nالف - شايسته است در راه تزويج جوانان مجرد آزاد وبردگان وكنيزان شايسته ، كوشيد .\r\nب - ازدواج موجب جلب رزق و روزى است وآدمى نبايد به علّت هراس تهيدستى از آن روى برتابد ، زيرا خداوند وعده داده است انسانى را كه ازدواج كرده از فضل خود بى نياز سازد ، و رحمت وبخشش خداوند بسى گسترده است و مى داند چه كسى از بندگانش به فضل او نياز دارد .\r\n4 - ( الطَّلَاقُ مَرَّتَانِ فَإِمْسَاكٌ بِمَعْرُوفٍ أَوْ تَسْرِيحٌ بِإِحْسَانٍ وَلَا يَحِلُّ لَكُمْ أَن\r\n\r\n\r\n","description":"","footnote":"\r\n( 1 ) - سورهء نور ، آيهء 32 .\r\n","page_name":" 199 ","page_number":199},
  {"content":"\r\n\r\nتَأْخُدُوا مِمَّا آتَيْتُمُوهُنَّ شَيْئاً إِلَّا أَن يَخَافَا أَلَّا يُقِيَما حُدُودَ اللَّهِ فَإِنْ خِفْتُمْ أَلَّا يُقِيَما حُدُودَ اللَّهِ فَلَا جُنَاحَ عَلَيْهِمَا فِيَما افْتَدَتْ بِهِ تِلْكَ حُدُودُ اللَّهِ فَلَا تَعْتَدُوهَا وَمَن يَتَعَدَّ حُدُودَ اللَّهِ فَأُولئِكَ هُمُ الظَّالِمُون ) « 1 » .\r\n« طلاقى كه شوهر مىتواند در آن رجوع كند دو مرتبه است ، پس ، چون طلاق داد ، يا رجوع و نگهدارى زن كند به خوشى وسازگارى ، يا رها كند به نيكى و خير انديشى ، و حلال نيست كه چيزى از مهر آنان به جور بگيرد ، مگر آنكه بترسند كه حدود دين خدا را راجع به احكام ازدواج نگاه ندارند ، پس اگر ترسيديد كه حدود دين خدا را نگه ندارند ، زن هرچه از مهر خود به شوهر ببخشد روا باشد ، اين احكام حدود دين خدا است ، از آن سركشى نكنيد ، كسانى كه از احكام خدا سرپيچند آنها به حقيقت خود ستمكارانند . »\r\nآيات 226 - 229 سورهء بقره ما را به بينشهاى مهمى رهنمون مىگردد كه برخى از آنها را ياد آور مىشويم :\r\nالف - طلاق ، وضعى است استثنايى كه مرد نبايد بدان پناه برد مگر پس از دشوارى در ادامهء معاشرت نيكو ( همچون ايلاء كه اندكى بعد پيرامون آن سخن خواهيم گفت ) .\r\nب - شوهر ، پس از طلاق ، براى زن شايسته‌تر است اگر هر دو طالب اصلاح هستند ( وخواستار زندگى زناشويى عارى از مشكلات سابق كه منجر به طلاق گرديد ، مىباشند . )\r\nج - طلاق تا ابد ادامه نمىيابد ، ومرز آن دو طلاق است و در بار سوم يا مرد ، زن خود را نگه مىدارد و زندگى زناشويى سالمى را\r\n\r\n\r\n","description":"","footnote":"\r\n( 1 ) - سورهء بقره ، آيهء 229 .\r\n","page_name":" 200 ","page_number":200},
  {"content":"\r\n\r\nمىآغازد يا او را براى هميشه رها مىكند ، و اين چنين خداوند سبحان فرمان مىدهد كه يا با معروف او را نگه داريد يا با احسان رهايش كنيد .\r\nمنظور از ( معروف ) همان رفتار ومعاشرتى است كه با سطح زندگى زن وشأن او در دادن نفقه واداى حقوق متعارف او هماهنگى دارد .\r\nومقصود از ( احسان ) اداى حقوقى است كه بر ذمه مرد باقى مانده - بويژه مهر - و چه بسا مطالبه نكردن از زن در حقوقى كه مرد ادعا مىكند بر او دارد .\r\nد - جايز نيست چيزى از مهر كه مرد به زن داده ستانده شود مگر آن كه زن ، خود ، طلاق بخواهد كه در آن صورت بخشى از مهر يا تمام آن را به عنوان بهاى طلاق خود به مرد مىپردازد و اين در شرع ( خلع ) ناميده مىشود .\r\nه - از اين سخن پروردگار : ( فَإِنْ خِفْتُمْ ) - يعنى : اگر ترسيديد كه حدود دين خدا را نگه ندارند . . كه خداوند مردم را ، من جمله نزديكان دو طرف را مخاطب قرار مىدهد - درمىيابيم كه جامعه بايد زندگى زناشويى را تحت نظر داشته باشد ومراقب رفتار دو زوج بايكديگر باشد ، وشايد حكمت از شرط شهادت در طلاق ، رعايت همين نكته باشد .\r\nو - مجوز طلاق ، ترس از دو طرف يا از يكى از طرفين است در عمل نكردن به احكام شرعى ، ( مثل حقوق روابط جنسى يا حق نفقه يا حق تمكين . )\r\n5 - ( وَإِذَا طَلَّقْتُمُ النِّسَاءَ فَبَلَغْنَ أَجَلَهُنَّ فَأَمْسِكُوهُنَّ بِمَعْرُوفٍ أَوْ سَرِّحُوهُنَّ\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nبِمَعْرُوفٍ وَلَا تُمْسِكُوهُنَّ ضِرَاراً لِتَعْتَدُوا وَمَن يَفْعَلْ ذلِكَ فَقَدْ ظَلَمَ نَفْسَهُ وَلَا تَتَّخِذُوا آيَاتِ اللَّهِ هُزُواً وَاذْكُرُوا نِعْمَتَ اللَّهِ عَلَيْكُمْ وَمَا أَنْزَلَ عَلَيْكُم مِنَ الْكِتَابِ وَالْحِكْمَةِ يَعِظُكُم بِهِ وَاتَّقُوا اللَّهَ وَاعْلَمُوا أَنَّ اللَّهَ بِكُلِّ شَيْءٍ عَلِيمٌ ) « 1 » .\r\n« هرگاه زنان را طلاق داديد وزمان عده آنها به پايان نزديك شد ، يا آنان را به وجهى نيكو نگه داريد يا به وجهى نيكو رها سازيد ، وروا نيست كه آنان را به آزار نگه داشته تا بر آنها ستم كنيد ( يعنى تعدى به حقوق و مهر آنها كنيد ) ، و هر كس كه چنين كند به خويشتن ستم كرده است ، و آيات خدا را به ريشخند مگيريد ، و از نعمتى كه خدا به شما داده است و از آيات وحكمتى كه براى موعظه شما فرستاده است ياد كنيد و از خدا بترسيد وبدانيد كه او به همه چيز آگاه است . »\r\nاينك برخى از حكمتهاى اين آيه را از نظر مىگذرانيم :\r\nالف - مرد بايد پيش از پايان يافتن عده مطلقه‌اش ، يا او را بر اساس معاشرت نيك ومعروف ( وتطبيق احكام دين بر حسب مقتضايات عرف ) نگه دارد ، يا پس از اداى حقوق او رهايش سازد .\r\nب - جايز نيست مرد ، پيش از پايان يافتن عده به قصد زيان رساندن به زن به سوى او باز گردد ( مثل اين كه طلاقش دهد و پيش از پايان يافتن عده به سوى او باز گردد و پس از مدتى دوباره طلاقش دهد وبدين ترتيب آن قدر آزارش رساند كه زن از حقوقش چشم پوشد يا در زندگى زناشويى تن به شرايط مرد دهد ) .\r\nدر حديثى از امام صادق عليه السلام رسيده است كه فرموده : « شايسته نيست مرد زن را طلاق دهد وسپس بدون آن كه نيازى داشته باشد به\r\n\r\n\r\n","description":"","footnote":"\r\n( 1 ) - سورهء بقره ، آيهء 231 .\r\n","page_name":" 202 ","page_number":202},
  {"content":"\r\n\r\nسوى او باز گردد ، سپس دوباره طلاقش دهد ، اين همان طلاقى است كه خداوند نهى كرده ، مگر اين كه مرد زنش را طلاق دهد وسپس به سوى او باز گردد و در نظر داشته باشد كه او را با رفتار نيكو نگهدارد . » « 1 »\r\n6 - ( وَإِذَا طَلَّقْتُمُ النِّسَاءَ فَبَلَغْنَ أَجَلَهُنَّ فَلَا تَعْضُلُوهُنَّ أَن يَنكِحْنَ أَزْوَاجَهُنَّ إِذَا تَرَاضَوْا بَيْنَهُمْ بِالْمَعْرُوفِ ذلِكَ يُوعَظُ بِهِ مَنْ كَانَ مِنكُمْ يُؤْمِنُ بِاللَّهِ وَالْيَوْمِ الْآخِرِ ذلِكُمْ أَزْكَى لَكُمْ وَأَطْهَرُ وَاللَّهُ يَعْلَمُ وَأَنْتُمْ لَاتَعْلَمُونَ ) « 2 » .\r\n« و چون زنان را طلاق داديد وزمان عده آنان سر آمد مانع نشويد كه به نكاح شوهران خويش - هرگاه كه ميانشان رضايتى حاصل شده باشد - در آيند . كسى كه از شما به خداى و روز قيامت ايمان آورده باشد اين چنين پند گيرد ، و اين شما را بهتر و به پاكى نزديكتر است ، خدا مىداند وشما ( خير وصلاح خود ) نمىدانيد . »\r\nزنى كه اختيار دار خوداست ، درگزينش شريك زندگيش آزادى كامل دارد ، و پدر و مادر وبرادران وكسانش نمىتوانند مانع از رجوع به همسر سابقش شوند كه خود خواسته است .\r\n\r\nج - رفتار پسنديده\r\nقرآن كريم :\r\n1 - ( وَالْمُطَلَّقَاتُ يَتَرَبَّصْنَ بِأَنْفُسِهِنَّ ثَلَاثَةَ قُرُوءٍ وَلَا يَحِلُّ لَهُنَّ أَن يَكْتُمْنَ مَا خَلَقَ اللَّهُ فِي أَرْحَامِهِنَّ إِن كُنَّ يُؤْمِنَّ بِاللَّهِ وَالْيَوْمِ الْآخِرِ وَبُعُولَتُهُنَّ أَحَقُّ بِرَدِّهِنَّ فِي\r\n\r\n\r\n","description":"","footnote":"\r\n( 1 ) - نور الثقلين ، ج 1 ، ص 226 ، حديث 878 .\r\n( 2 ) - سورهء بقره ، آيهء 232 .\r\n","page_name":" 203 ","page_number":203},
  {"content":"\r\n\r\nذلِكَ إِنْ أَرَادُوا إِصْلَاحاً وَلَهُنَّ مِثْلُ الَّذِي عَلَيْهِنَّ بِالْمَعْرُوفِ وَلِلرِّجَالِ عَلَيْهِنَّ دَرَجَةٌ وَاللَّهُ عَزِيزٌ حَكِيمٌ ) « 1 » .\r\n« بايد كه زنان مطلقه تا سه بار پاك شدن از شوهر كردن باز ايستند ، و اگر به خدا و روز قيامت ايمان دارند روانيست كه آنچه را كه خدا در رحم آنان آفريده است پنهان دارند ، و در ايام عده اگر شوهرانشان قصد اصلاح داشته باشند به بازگرداندنشان سزاوارترند و زنان را نيز حقوقى است بر شوهران چنانچه شوهران را بر آنها حقوقى مشروع است . ولى مردان را بر زنان‌افزونى وبرترىاست ، و خدا بر هرچيز توانا ، وبه‌همهءامور عالم داناست . »\r\nالف - حق زن است كه با خيالى آسوده در پناه همسر وفادارش زندگى كند ، تا به امور حاملگى وشيردهى فرزند اهتمام ورزد . زن ظرفى است مبارك براى نسلى شايسته ، وبدين‌سان زن پس از طلاق سه حيض منتظر مىماند ، و اگر در بار سوم خون ديد از مرد جدا مىشود و اگر مرد بازهم او را بخواهد بايد از وى همچون ديگر زنان خواستگارى كند .\r\nدر كتاب كافى زراره حديثى از امام باقر عليه السلام نقل مىكند كه ايشان نيز از امام على عليه السلام نقل كرده‌اند : « هرگاه زن از حيض سوم خود ، خون ديد عده او به سر آمده است و مرد بر او راهى ندارد و ( قرء ) پاكى ميان دو حيض را گويند وزن نمىتواند ازدواج كند تا آن كه از حيض سوم غسل كند . » « 2 »\r\nب - مرد مىتواند پيش از به سر آمدن عده زن به دو رجوع كند ، واو\r\n\r\n\r\n","description":"","footnote":"\r\n( 1 ) - سورهء بقره ، آيهء 228 .\r\n( 2 ) - نور الثقلين ، ج 1 ، ص 220 ، حديث 845 .\r\n","page_name":" 204 ","page_number":204},
  {"content":"\r\n\r\nبراى آن زن شايسته‌تر است ، به شرط آن كه خواهان اصلاح باشد .\r\nج - حقوق وتكاليف زن ، وضعى متعادل دارند پس اگر او بايد تا سه بار پاك شدن صبر كند ، در مقابل همسرش هم بايد در اين مدت نفقه او را بپردازد ، و اگر زن مطلقه از مرد آبستن شده بود ، مرد بايد پرداخت هزينه‌هاى زندگى او را طى مدت حاملگى به عهده گيرد ، بدين سان اسلام ميان حقوق وتكاليف زن تعادلى حكيمانه بر قرار كرده است ، و شرع مقدس تكليفى بر زن نكرده مگر اينكه به همان اندازه براى او حق قائل شده است ، و اين بينشى است مهم كه در همه حقوق جريان مىيابد .\r\nد - مردان بر زنان رتبه‌اى دارند كه همان رتبه قيموميتى است كه به خواست خدا در آينده پيرامون آن بحث خواهيم كرد .\r\n2 - ( وَإِنِ امْرَأَةٌ خَافَتْ مِن بَعْلِهَا نُشُوزاً أَوْ إِعْرَاضاً فَلَا جُنَاحَ عَلَيْهِمَا أَن يُصْلِحَا بَيْنَهُمَا صُلْحاً وَالصُّلْحُ خَيْرٌ وَأُحْضِرَتِ الْأَنْفُسُ الشُّحَّ وَإِن تُحْسِنُوا وَتَتَّقُوا فَإِنَّ اللَّهَ كَانَ بِمَا تَعْمَلُونَ خَبِيراً ) « 1 » .\r\n« و اگر زنى از شوهرش بيم آن داشت كه با وى راه مخالفت و بد رفتارى پيش گيرد يا از او دورى گزيند ، باكى نيست كه هر دو طريق مصالحت وسازگارى به پيمايند ( صلحى به رضاى طرفين ) كه صلح به هرحال بهتر ( از نزاع ) است ، ونفوس را بخل وحرص فرا گرفته ، و اگر درباره يكديگر نيكويى كرده وپرهيزگار باشند ( به اجر نيكى خود برسند كه ) خدا به هرچه كنند آگاه است . »\r\nبينشهاى زير از اين آيه كريمه به دست مىآيد :\r\n\r\n\r\n","description":"","footnote":"\r\n( 1 ) - سورهء نساء ، آيهء 128 .\r\n","page_name":" 205 ","page_number":205},
  {"content":"\r\n\r\nالف - هنگام بروز اختلاف ميان زن و شوهر شايسته است براى حل نزاع ، سازش ، مبدئى اساسى تلقى شود ( اين سازش عبارت است از تفاهم بر يك راه حل ميانه ، وتبادل منافع بر حسب شرايط واقعى ) .\r\nب - توصيه وسفارش خداوند به طرفين اينست كه پيشدستى كنند در نيكى به منظور بهبود پيوند بين دو طرف ، و اين نقطهء مقابل تنگ نظرى وحرص وبخل است كه در چنين حالاتى بر نفس چيره مىشود .\r\nج - تقوا و مراعات حدود و احكام شرعى در رفتار همان قاعده طبيعى است كه بايد بر روابط زناشويى حاكم باشد . و اين همان ضمانت عدم تكرار اين گونه كشمكشهاست .\r\nد - زن بايد بداند : بر او است كه منزلت خود را نزد شوهر نگه دارد ، اگرچه با عقب نشينى از برخى حقوق و يا پرداختن به بعضى كارهاى مثبت .\r\n3 - ( الرِّجَالُ قَوَّامُونَ عَلَى النِّسَاءِ بِمَا فَضَّلَ اللَّهُ بَعْضَهُمْ عَلَى بَعْضٍ وَبِمَا أَنْفَقُوا مِنْ أَمْوَالِهِمْ فَالصَّالِحَاتُ قَانِتَاتٌ حَافِظَاتٌ لِلْغَيْبِ بِمَا حَفِظَ اللَّهُ وَاللَّاتِيْ تَخَافُونَ نُشُوزَهُنَّ فَعِظُوهُنَّ وَاهْجُرُوهُنَّ فِي الْمَضَاجِعِ وَاضْرِبُوهُنَّ فَإِنْ أَطَعْنَكُمْ فَلَا تَبْغُوا عَلَيْهِنَّ سَبِيلًا إِنَّ اللَّهَ كَانَ عَلِيّاً كَبِيراً ) « 1 » .\r\n« مردان از آن جهت كه خدا بعضى را بر بعضى برترى داده است و از آن جهت كه از مال خود نفقه مىدهند بر زنان تسلط دارند ، پس زنان شايسته ، مطيع و در غيبت مردان حافظ حقوق شوهران باشند ، و آنچه را\r\n\r\n\r\n","description":"","footnote":"\r\n( 1 ) - سورهء نساء ، آيهء 34 .\r\n","page_name":" 206 ","page_number":206},
  {"content":"\r\n\r\nكه خدا به حفظ آن امر فرموده نگهدارند ، و آن زنان را كه از نافرمانيشان بيم داريد ( بايد نخست ) آنها را موعظه كنيد ، ( اگر مطيع نشدند ) از خوابگاه آنها دورى گزينيد ، ( اگر باز مطيع نشدند ) آنها را به زدن تنبيه كنيد . اگر فرمانبردارى كردند از آن پس ديگر راه بيداد پيش نگيريد و خدا بزرگوار وعظيم الشأن است . »\r\nاين آيه به بهترين شكل ممكن و بر پايه بينشهاى زير روابط زناشويى را سامان مىدهد :\r\nالف - جامعه بايد نظم داشته باشد ، و براى اين نظم بايد ارزشهايى حاكميت يابند كه از تجاوز وسركشى جامعه جلوگيرى كند ، اين نظم وساماندهى با خانواده وپيوند ميان زن و شوهر آغاز مىشود ، اما در اين ميان چه كسى رهبرى مىكند ؟\r\nاسلام بىنظمى را برنمى تابد چنان كه طبيعت ، آن را باز مىزند ، ولى از آن جا كه خداوند مرد را به گونه‌اى آفريده كه رهبرى در سرشت او قرار گرفته ، لذا در تشكيلات خانواده او رهبر است در حالى كه زن فطرتاً با همراهى واطاعت آفريده شده است .\r\nب - اگر اسلام حق رهبرى را در خانواده به مرد مىدهد ، هدفى جز آن ندارد كه حالت رهبرى را در وجود او سامان بخشد وچارچوب مناسبى براى اين حالت مشخص كند كه مرد را از تجاوز آن باز مىدارد .\r\nو قرآن براى بيان اين مطلب واژهء « قوّام » را به كار برده است ، و اين لفظ مسؤوليت ساماندهى مستمر امور همسران توسط مردان را معنا مىدهد ، كما اين كه در بردارندهء مفهوم مسؤوليت كامل در امور آنهاست .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nج - نخستين ملاك راهبرى ، خرد وتلاش است كه برخى از مردم را بر برخى ديگر برترى مىدهد .\r\nد - ملاك دوم دهش است ، ومردان بايد به زنان نفقه دهند ، ومىتوان گفت طبيعت وفطرت پاك مردان ، آنها را وامى دارد به زنها نفقه بپردازند ، وشريعت آسمانى اين طبيعت را تبيين كرده وپرداخت نفقه به زنان را براى مردان واجب شمرده است .\r\nدر يك سخن : مسؤول ( وراهبر وسامانبخش ) بايد مردانى باشند كه تلاش بيشترى به كار برند ونفقه بيشترى بپردازند و به همين سبب آنها مسؤولان طبيعى خانواده هستند ، و به ميزان سستى در كار ودهش از اين مسؤوليت كاسته مىشود .\r\nه - اينك كه راهبرى از آن مردان شد پس زنان بايد فرمان برند . زنِ شايسته ، زنى است كه از خدا وهمسرش فرمانبرى بيشترى داشته باشد ، وناموسش را كه خداوند تنها براى شوى او قرار داده حفظ كند خداوند زن را به شرم فطرى واحساسات رقيق در روابط با همسر ، مجهز كرده و به او فرمان داده است خود را از تعلق به غير همسرش باز دارد .\r\nاز پيامبر صلى الله عليه و آله روايت شده است كه فرمود : « مرد مسلمان پس از اسلام بهره‌اى بهتر از همسرى ندارد كه هرگاه به دو مىنگرد شاد مىشود ، زنى كه هرگاه از او چيزى خواهد مردش را فرمان مىبرد ، و در غياب او ناموس خود ، و اموال شوهرش را حفظ مىكند . » « 1 »\r\nو - اما اگر زنى از مرز خود تجاوز كند ، و در حقوق همسرش از او\r\n\r\n\r\n","description":"","footnote":"\r\n( 1 ) - نور الثقلين ، ج 1 ، ص 478 .\r\n","page_name":" 208 ","page_number":208},
  {"content":"\r\n\r\nفرمان نبرد ، در اين جا اسلام به مرد حق مىدهد در مملكت خود ( يعنى خانه ) با زور تدريجى نظم را حاكم گرداند ، اين كار را با نصيحت آغاز مىكند ، و اگر سودى نبخشيد بسترش را از او جدا مىكند ، تا طعم تنهايى را به او بچشاند ، و اگر اين هم سودى نداشت به گونه‌اى سبك او را كتك مىزند « در حديث آمده است كه ابزار كتك مسواك است . » « 1 » و مرد اين همه را به كار مىبندد تا عدم خشنودى وخشم خود را نسبت به عملكرد زن بيان دارد .\r\nبه نظر مىرسد زن طبيعى در برابر اين كيفرها پاسخ مثبت مىدهد ، كه مرد هم بايد به همين مقدار بسنده كند وكيفر را نه براى اشاعه ستم در خانه كه تنها براى حاكم كردن حقوق در خانه به كار بندد . و شوهر بايد بداند كه خدا از او بزرگتر است و اگر نسبت به همسرش ستمى روا دارد ، خداوند خيلى زود به همسر او يارى خواهد رساند .\r\n4 - ( وَالْوَالِدَاتُ يُرْضِعْنَ أَوْلَادَهُنَّ حَوْلَيْنِ كَامِلَيْنِ لِمَنْ أَرَادَ أَن يُتِمَّ الرَّضَاعَةَ وَعَلَى الْمَوْلُودِ لَهُ رِزْقُهُنَّ وَكِسْوَتُهُنَّ بِالْمَعْرُوفِ لَاتُكَلَّفُ نَفْسٌ إِلَّا وُسْعَهَا لَاتُضَارَّ وَالِدَةٌ بِوَلَدِهَا وَلَا مَوْلُودٌ لَهُ بِوَلَدِهِ وَعَلَى الْوَارِثِ مِثْلُ ذلِكَ فَإِنْ أَرَادَا فِصَالًا عَن تَرَاضٍ مِنْهُمَا وَتَشَاوُرٍ فَلَا جُنَاحَ عَلَيْهِمَا وَإِنْ أَرَدْتُّمْ أَن تَسْتَرْضِعُوا أَوْلَادَكُمْ فَلَا جُنَاحَ عَلَيْكُمْ إِذَا سَلَّمْتُمْ مَا آتَيْتُمْ بِالْمَعْرُوفِ وَاتَّقُوا اللَّهَ وَاعْلَمُوا أَنَّ اللَّهَ بِمَا تَعْمَلُونَ بَصِيرٌ ) « 2 » .\r\n« ومادران بايد دو سال تمام فرزندان خود را شير دهند ، آن كس كه\r\n\r\n\r\n","description":"","footnote":"\r\n( 1 ) - نور الثقلين ، ج 1 ، ص 478 ، در روايتى از امام باقر عليه السلام .\r\n( 2 ) - سورهء بقره ، آيهء 233 .\r\n","page_name":" 209 ","page_number":209},
  {"content":"\r\n\r\nخواهد فرزند را شير تمام دهد . و به عهدهء صاحب فرزند ( يعنى پدر ) است كه خوراك و پوشاك مادر را بطور شايسته بپردازد . هيچ كسى را تكليف جز به اندازه طاقت نكنند ، نبايد مادر ( در نگهبانى فرزند ) به زيان وزحمت افتد ، و نه پدر ( بيش از حد متعارف براى كودك ) متضرر شود . ( و اگر كودك را پدر نبود ) وارث بايد در نگهدارى او به حد متعارف قيام كند ( كه به طفل ضرر نرسانند ) . اگر آن دو با رضايت و مشورت يكديگر بخواهند كودك را ( زودتر از دو سال يا بيست و يك ماه ) از شير بازگيرند ، گناهى برآنها نيست ، و اگر ( باعدم توانايى يا عدم موافقت مادر ) خواستيد دايه‌اى براى فرزندان خود بگيريد ، گناهى برشما نيست ، هرگاه حق گذشته مادر را بطور شايسته پيردازيد ، وتقواى الهى پيشه كنيد وبدانيد خدا به آنچه انجام مىدهيد بيناست . »\r\nمعاشرت به معروف كدام است ؟\r\nشايد اين آيه ، كه در سياق آياتى آمده كه پيوند سالم زن و شوهر را سامان مىدهد ، از اين رو باشد كه نمونه‌هايى را براى اين پيوند عالى بيان كند كه در آيه‌هاى پيش آن را مشخص كرده ، خداوند مىفرمايد :\r\n( . . . فَأَمْسِكُوهُنَّ بِمَعْرُوفٍ أَوْ سَرِّحُوهُنَّ بِمَعْرُوفٍ . . . ) « 1 » « يا آنان را به وجهى نيكو نگه داريد يا به وجهى نيكو رها سازيد . » و اين سخن پروردگار كه :\r\n( إِذَا تَرَاضَوْا بَيْنَهُمْ بِالْمَعْرُوفِ . . . ) « 2 » « هرگاه كه ميانشان رضايتى به نيكى ومعروف حاصل شده باشد . » و ( إِلَّا أَن تَقُولُوا قَوْلًا مَعْرُوفاً ) « 3 » « مگر آن كه سخنى نيكو ومعروف بگوئيد . »\r\n\r\n\r\n","description":"","footnote":"\r\n( 1 ) - سورهء بقره ، آيهء 231 .\r\n( 2 ) - سورهء بقره ، آيهء 232 .\r\n( 3 ) - سورهء بقره ، آيهء 235 .\r\n","page_name":" 210 ","page_number":210},
  {"content":"\r\n\r\nوبينشهاى زير را از سخن قرآن كريم پيرامون شير دادن به دست مىآوريم ، زيرا اين مقوله در خانواده اهميت وجلب توجه بيشترى دارد ، چرا كه به ثمرهء زندگى دو طرف وتغذيه او مربوط است . ما از اين مثالها بهره‌هايى مىبريم كه در ساير ابعاد زندگى نيز به ما سود مىرساند :\r\nالف - در طول دو سال كامل ، شير دادن فطرى وطبيعى ، كه كودك - بويژه در روزهاى نخست - در اثناى آن به شير مادر به عنوان بهترين غذا نيازمند است ، انجام مىگيرد ، و نبايد مادر ، به عنوان يك مادر ، از تكليف خود بگريزد واو را شير ندهد وسرنوشت فرزندش را به دلايل تجملاتى به مخاطره افكند ، زيرا آيندهء فرزندش به اين شير بستگى دارد ، و از نظر علمى ثابت شده است كه بسيارى از ضعفها وبيماريها در كودكان در نتيجه عدم تغذيه از شير مادر پيش مىآيد .\r\nب - پدرى كه همسرش فرزندى را براى او به دنيا آورده است ، نبايد در نفقه دادن بر پايه نيكو كارى ومتناسب با سطح زندگى اجتماعيشان بخل ورزد .\r\nج - شايسته نيست پيوند زناشويى به دليل فرزند به سستى گرايد وزيانى به آن دو وارد آيد ، چنان كه مرد براى مراعات حق فرزند ، لذت كاميابى جنسى را به زنش نچشاند يا بر عكس زنى با شوهرش چنين كند .\r\nدر حديثى منقول از امام صادق عليه السلام در تفسير آيه ( لَا تُضَارَّ وَالِدَةٌ ) آمده است كه فرمود : « اين چنان است كه زن دست خود را جلو بياورد ونگذارد شوهرش با او همبستر شود و به او بگويد : به تو اجازه نمىدهم اين كار را بكنى . هراس دارم كه مبادا ( بربچه شير خوارم )\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nبچه دار شوم ، يا مردى به زن بگويد : با تو نزديكى نمىكنم ، زيرا مىترسم حامله شوى و كار به آن جا رسد كه مجبور شوم فرزندم را بكشم ، پس خداوند نهى كرده است كه مردى به زن يا زنى به مرد زيان رساند . » « 1 »\r\nد - جايز نيست به هنگام مرگ پدر وانتقال كفالت فرزند به وارث ، مادرى را از ديدار فرزندش بازدارد چنان كه اگر فرزندى در كفالت مادر باشد نبايد بر او تنگ گرفت .\r\nدر حديثى از امام صادق رسيده است كه فرمود : « وارث نيز نبايد به زن زيان رساند و بگويد : نمىگذارم فرزندش به ديدار او برود ، و نبايد به فرزندش زيان رسانند ، اگر فرزند نزد آنان چيزى داشته باشد ، وشايسته نيست به اين فرزند تنگ گرفته شود . » « 2 »\r\nاگر زن و شوهر بخواهند فرزندشان را از شير بگيرند اين كار بايد پس از رايزنى وخشنودى طرفين صورت بپذيرد ، و اين كار هم همچون ديگر امور خانه است كه بايد با مشورت وتوافق دو طرف صورت پذيرد . ولى به شرط آن كه حقوق مادرى كه به فرزندش شير داد ضايع نشود ، و پدر بايد به قدرى كه او به فرزندش شير داد به دو نفقه دهد وسپس - اگر خواست - فرزند را به مرضعه ديگر بدهد .\r\nو درباره حقوق زن و شوهر نسبت به يكديگر در امر شيردهى به فرزند احاديثى پيرامون آيه كريمه رسيده است كه ذيلًا برخى از آن احاديث را ذكر مىكنيم :\r\n\r\n\r\n","description":"","footnote":"\r\n( 1 ) - الميزان ، ج 2 ، ص 256 .\r\n( 2 ) - نور الثقلين ، ج 1 ، ص 226 .\r\n","page_name":" 212 ","page_number":212},
  {"content":"\r\n\r\n1 - امام صادق عليه السلام درباره اين آيه كريمه : ( وَالْوَالِدَاتُ يُرْضِعْنَ أَوْلَادَهُنَّ حَوْلَيْنِ كَامِلَيْنِ ) مىفرمايد : « مادامى كه فرزند ، شير مىخورد نسبت مساوى به پدر و مادر دارد ، پس هرگاه از شير گرفته شد حق پدر نسبت به او پيشى خواهد گرفت ، وهرگاه پدر بميرد مادر نسبت به او از خويشاوندان ديگر حق بيشترى خواهد داشت . » « 1 »\r\n2 - ونيز حضرت عليه السلام مىفرمايد : « هرگاه مردى زنى را طلاق داد در حالى كه حامله است ، بايد همچنان نفقه او را بپردازد تا وضع حمل كند وهرگاه فرزند را شير داد مزد او را به وى مىپردازد بى آن كه زيانى به دو رساند ، مگر آن كه دايهء ديگرى را بيابد با مزد كمتر ، و اگر مادر به اين مزد تن داد نسبت به فرزند خود شايسته‌تر است تا زمانى كه او را از شير بگيرند . » « 2 »\r\n\r\nد - رفتار جنسى\r\nقرآن كريم :\r\n1 - ( وَيَسْأَلُونَكَ عَنِ المَحِيضِ قُلْ هُوَ أَذىً فَاعْتَزِلُوا النِّسَاءَ فِي الْمَحِيضِ وَلَا تَقْرَبُوهُنَّ حَتَّى يَطْهُرْنَ فَإِذَا تَطَهَّرْنَ فَأْتُوهُنَّ مِنْ حَيْثُ أَمَرَكُمُ اللَّهُ إِنَّ اللَّهَ يُحِبُّ التَّوَّابِينَ وَيُحِبُّ الْمُتَطَهِّرِينَ ) « 3 » .\r\n« تو را از حيض زنان مىپرسند بگو حيض رنجى است . پس در ايام حيض از زنان دورى گزينيد و با آنها آميزش جنسى نكنيد تا پاك گردند ،\r\n\r\n\r\n","description":"","footnote":"\r\n( 1 ) - نور الثقلين ، ج 1 ، ص 227 .\r\n( 2 ) - همان .\r\n( 3 ) - سورهء بقره ، آيهء 222 .\r\n","page_name":" 213 ","page_number":213},
  {"content":"\r\n\r\nو چون پاك شدند از آن طريقى كه خداوند فرمان داده است با ايشان آميزش كنيد هر آينه خدا توبه كنندگان وپاكيزگان را دوست دارد . »\r\nرفتار جنسى احكام وآدابى دارد كه تقوا و پاكى آنها را گرد مىآورد و همين خود ، انسان و رفتار جنسى وپاسخ به اين نياز ضروريش را ، از ديگر موجودات در پاسخ به اين نيازشان جدا مىسازد . بينشهاى زير را از اين آيه كريمه به دست مىآوريم :\r\nالف - هرگاه زن حيض مىبيند ، مرد بايد جلوى شهوتش را بگيرد ، و تا زمانى كه زن از اين آلودگى وچركى ظاهرى پاك نشده با او نزديكى نكند . نشانه پاك شدن ظاهرى قطع شدن خون است ، وحتى مرد بايد منتظر بماند تا زن با غسل و طهارت از نجاست باطنى نيز پاك شود .\r\nب - محل خروج حيض همان مكان لذت فطرى وجايگاه توليد نسل است ، ونيز محلى است كه خدا به آن امر فرموده ، پس مرد نبايد از آن به جايگاههاى انحرافى تجاوز كند .\r\nج - نزديكى با همسر با احكامى مشخص مىشود كه تقوا آنها را موجب مىشود ، همچون كناره‌گيرى از زن در ايام عادت ماهانه ( يا هنگام روزه يا اعتكاف يا احرام ونظاير آن ) و با آدابى مشخص مىگردد كه مقتضاى طهارت و پاكى است ، مثل دورى از زن پس از قطع شدن خون و پيش از غسل . وخداوند توبه كنندگانى را دوست دارد كه هرگاه به گونه‌اى خطا ، به امور جنسى مىپردازند از خدا آمرزش بخواهند ، چنان كه خداوند پاكانى را دوست دارد كه در آميزش جنسى خواهان همه گونه پاكىاند ، وشايد يكى از نشانه‌ها پاكى همين باشد كه پس از نزديكى ، زن و شوهر هر يك دستمالى\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nجداگانه به كار زنند و با شتاب محل آميزش را بشويند و غسل كنند و به امورى از اين دست بپردازند .\r\n2 - ( نِسَاؤُكُمْ حَرْثٌ لَكُمْ فَأْتوْا حَرْثَكُمْ أَنَّى شِئْتُمْ وَقَدِّمُوا لْأَنْفُسِكُمْ وَاتَّقُوا اللَّهَ وَاعْلَمُوا أَنَّكُمْ مُلَاقُوهُ وَبَشِّرِ الْمُؤْمِنِينَ ) « 1 » .\r\n« همسران شما محل بذر افشانى شما هستند ، بنابراين هر زمان بخواهيد مىتوانيد با آنها آميزش نمائيد ، و با اعمال صالح وپرورش فرزندان صالح ، آثار نيكى براى خود از پيش بفرستيد ، وتقواى الهى پيشه كنيد ، وبدانيد او را ملاقات خواهيد كرد ، و به مؤمنان بشارت دهيد . »\r\nاين آيه در آگاه كردن مؤمن نسبت به آداب معاشرت جنسى و احكام آن با آيه پيش پيوند دارد ، مهمترين اين احكام آن است كه مرد در امر كاميابى از همسرش هر گونه كه خواهد اقدام مىكند ؛ شب باشد يا روز و در هر حالتى كه بخواهد ، و به هر كيفيتى كه اراده كند ، مادامى كه اين كاميابى از رَحِم باشد كه آوردن فرزند اميد مىرود ، ولى همبستر شدن بايد در محدودهء تقوا باشد و در طلب فرزند شايسته‌اى صورت گيرد كه زمين را با ( لااله الا اللَّه ) به پا كند وخلف صالحى باشد براى پدرش كه پيوسته پس از مرگ وى براى او طلب آمرزش كند .\r\n3 - ( لِلَّذِينَ يُؤْلُونَ مِن نِسَائِهِمْ تَرَبُّصُ أَرْبَعَةِ أَشْهُرٍ فَإِن فَاءُو فَإِنَّ اللَّهَ غَفُورٌ رَحِيمٌ * وَإِنْ عَزَمُوا الطَّلاقَ فَإِنَّ اللَّهَ سَمِيعٌ عَلِيمٌ ) « 2 » .\r\n« كسانى كه از زنان خود ايلاء مىكنند ( سوگند براى ترك آميزش\r\n\r\n\r\n","description":"","footnote":"\r\n( 1 ) - سورهء بقره ، آيهء 223 .\r\n( 2 ) - سورهء بقره ، آيات 226 - 227 .\r\n","page_name":" 215 ","page_number":215},
  {"content":"\r\n\r\nجنسى مىخورند ) حق دارند چهار ماه انتظار كشند ، اگر ( در اين فرصت ) تصميم به بازگشت گرفتند ، خداوند آمرزنده ومهربان است * و اگر تصميم به جدايى و طلاق گرفتند ( آن هم با شرايطش ، مانعى ندارد ) خداوند شنوا وداناست . »\r\nهنگامى كه شوهر سوگند مىخورد با زنش همبستر نشود ( به اين سوگند ايلاء گفته مىشود ) ، اگر اين سخن را از روى آگاهى بر زبان آورد ، نبايد حق همسرش را در همخوابى ضايع گرداند ، وبدين ترتيب به او چهار ماه فرصت داده مىشود وسپس بايد برگزيند : يا كفاره سوگند وهمبستر شدن با همسر يا طلاق او .\r\nو ما از اين آيه ضرورت اداى حق همسر را در همخوابى ولو هر چهار ماه يك بار در مى يابيم .\r\n4 - ( الَّذِينَ يُظَاهِرُونَ مِنكُم مِن نِسَائِهِم مَا هُنَّ أُمَّهَاتِهِمْ إِنْ أُمَّهَاتُهُمْ إِلَّا اللّائِي وَلَدْنَهُمْ وَإِنَّهُمْ لَيَقُولُونَ مُنكَراً مِنَ الْقَوْلِ وَزُوراً وَإِنَّ اللَّهَ لَعَفُوٌّ غَفُورٌ * وَالَّذِينَ يُظَاهِرُونَ مِن نِسَائِهِمْ ثُمَّ يَعُودُونَ لِمَا قَالُوا فَتَحْرِيرُ رَقَبَةٍ مِن قَبْلِ أَن يَتَمَاسَّا ذلِكُمْ تُوعَظُونَ بِهِ وَاللَّهُ بِمَا تَعْمَلُونَ خَبِيرٌ ) « 1 » .\r\n« كسانى از شما كه نسبت به همسرانشان ظهار مىكنند ( و من گويند تو نسبت به من به منزلهء مادرم هستى ) آنان هرگز مادرانشان نيستند ، مادرانشان تنها كسانى هستند كه آنها را به دنيا آورده‌اند ، آنها سخنى زشت و باطل مىگويند ، وخداوند بخشنده وآمرزنده است * و كسانى كه همسران خود را ظهار مىكنند ، سپس از گفته خود باز مىگردند ، بايد پيش از آميزش جنسى آنها باهم ، برده‌اى را آزاد كنند اين دستورى است كه به\r\n\r\n\r\n","description":"","footnote":"\r\n( 1 ) - سورهء مجادله ، آيات 2 - 3 .\r\n","page_name":" 216 ","page_number":216},
  {"content":"\r\n\r\nآن اندرز داده مىشويد وخداوند به آنچه انجام مىدهيد آگاه است . »\r\nهمچنان كه در ايلاء ( سوگند به خوددارى از همخوابى ) در ظهار ( تعهد مرد به دورى از همبستر شدن با زن ، با اين سخن كه : تو براى من همچون پشت مادرم هستى ، كه كنايه از تحريم همخوابى است بر خويش ) حق زن در پيوند جنسى از ميان مىرود ، و از همين رو شرع به مرد دستور داده است كه پس از مدت معلومى بازنش همبستر شود ، و روشن ساخته است كه مادر انسان زنى است كه او را زاده ، نه كسى كه خود او را مادر قرار دهد ، و كسى كه ( ظهار ) كند بايد پيش از نزديكى كردن با همسرش كفاره ظهار را ( كه به ترتيب عبارت است از آزاد كردن يك برده يا دو ماه روزه يا اطعام شصت فقير ) بدهد و تفصيل آن در باب ظهار آمده است .\r\nبدينسان شرع مقدس ، حق زن را در رابطه جنسى تضمين مىكند .\r\n\r\nه - حقوق مالى\r\nقرآن كريم :\r\n1 - ( وَلَا تَتَمَنَّوْا مَا فَضَّلَ اللَّهُ بِهِ بَعْضَكُمْ عَلَى بَعْضٍ لِلرِّجَالِ نَصِيبٌ مِمَّا اكْتَسَبُوا وَلِلنِّسَاءِ نَصِيبٌ مِمَّا اكْتَسَبْنَ وَسْأَلُوا اللَّهَ مِن فَضْلِهِ إِنَّ اللَّهَ كَانَ بِكُلِّ شَيْءٍ عَلِيماً ) « 1 » .\r\n« برتريهايى را كه خداوند براى بعضى از شما نسبت به بعضى ديگر قائل شده است هرگز آرزو نكنيد ، مردان و زنان هر كدام بهره‌اى از كوششها وتلاشها وموقعيت خود دارند ، و ( به جاى آرزو كردن اين گونه تفاوتها )\r\n\r\n\r\n","description":"","footnote":"\r\n( 1 ) - سورهء نساء ، آيهء 32 .\r\n","page_name":" 217 ","page_number":217},
  {"content":"\r\n\r\nاز فضل خدا ولطف و كرم او تمنا كنيد ، چون خداوند به همه چيز داناست . »\r\nاز اين آيه چنين به دست مىآيد كه زنان نيز همچون مردان مالك تلاش خويش هستند در حدود مالكيت مشروط ونسبى كه دين حنيف مشخص كرده است ، و مردم در آن نسبت به يكديگر برترى مىيابند و به رقابت در انجام امور خير مىپردازند .\r\n2 - ( لِلْرِجَالِ نَصِيبٌ مِمَّا تَرَكَ الْوَالِدَانِ وَالْأَقْرَبُونَ وَلِلْنِسَاءِ نَصِيبٌ مِمَّا تَرَكَ الْوَالِدَانِ وَالْأَقْرَبُونَ مِمَّا قَلَّ مِنْهُ أَوْ كَثُرَ نَصِيباً مَفْرُوضاً ) « 1 » .\r\n« مردان از اموالى كه پدر و مادر ونزديكان به جاى مىگذارند سهمى دارند ، و زنان نيز از آنچه پدر و مادر وخويشاوندان به جاى مىگذارند سهمى ، خواه آن مال كم باشد يازياد ، اين سهمى است تعيين شده و لازم الاداء . »\r\nبدين ترتيب زن نيز همچون مرد در حدود احكام شرعى كه در مسأله ارث مقرر داشته است ارث مىبرد و اين چنين است كه زن شخصيت مالى مستقلى مىبايد .\r\n3 - ( يَا أَيُّهَا الَّذِينَ آمَنُوا لَايَحِلُّ لَكُمْ أَن تَرِثُوا النِّسَاءَ كَرْهاً وَلَا تَعْضُلُوهُنَّ لِتَذْهَبُوا بِبَعْضِ مَا آتَيْتُمُوهُنَّ إِلَّا أَن يَأْتِينَ بِفَاحِشَةٍ مُبَيِّنَةٍ وَعَاشِرُوهُنَّ بِالْمَعْرُوفِ فَإِن كَرِهْتُمُوهُنَّ فَعَسَى أَن تَكْرَهُوا شَيْئاً وَيَجْعَلَ اللَّهُ فِيهِ خَيْراً كَثِيراً ) « 2 » .\r\n« اى افراد با ايمان ! بر شما حلال نيست ، كه از زنان از روى اكراه ( وايجاد ناراحتى براى آنها ) ارث ببريد ، و آنها را تحت فشار قرار ندهيد\r\n\r\n\r\n","description":"","footnote":"\r\n( 1 ) - سورهء نساء ، آيهء 7 .\r\n( 2 ) - سورهء نساء ، آيهء 19 .\r\n","page_name":" 218 ","page_number":218},
  {"content":"\r\n\r\nبه خاطر اينكه قسمتى از آنچه را به آنها داده‌ايد ( از مهر ) تملك كنيد مگر اين كه عمل زشت آشكارى انجام دهند ، و با آنها بطور شايسته معاشرت كنيد و اگر ( به جهاتى ) همسرانتان در نظر شما ناخوشايند باشند ، اى بسا آنچه را نمىپسنديد خداوند در آن خير وبركت فراوانى قرار داده باشد . »\r\nاز بينشهاى اين آيه اين است كه :\r\nالف - مالكيت زن با احكام شرع ، حمايت مىشود ، زيرا خداوند مؤمنان را باز مى دارد از اين كه در راه تلاش در به دست آوردن ارث زن ، او را تحت فشار قرار دهند ، و نبايد زن را وادارند تا همه ارث خود را براى شوهر بگذارد وحال آن كه شوهر از ارث زن بهره‌اى مشخص دارد ( شروع آيه با عبارت : اى كسانى كه ايمان آورده‌ايد ، اين را مىرساند كه ما بعد از آن از شرايط ايمان است ) .\r\nاين آيه به گونه ديگرى نيز تفسير شده است ، چه زن در جاهليت همچون كالا به ارث برده مىشد ، و فرزند بزرگتر جامه خود را بر همسر پدرش مىافكند و اين زن بهره آن فرزند مىشد ، در حالى كه خداوند سبحان باز مىدارد از اين كه زنى به نكاح آدمى در آيد كه قبلًا به نكاح پدر درآمده است .\r\nب - وارد كردن فشار بر زن با بدرفتارى براى بخشيدن مهر خود در برابر گرفتن طلاق وحتى اگر طلاقى هم در كار نباشد ، جايز نيست .\r\nج - به يك شرط مىتوان بر زن ، تنگ گرفت و آن در صورتى است كه آشكارا او گناه بزرگى را ( مانند زنا ) انجام دهد ، و در غير اين صورت مرد بايد با او خوش‌رفتارى نمايد ، و اين خوش‌رفتارى هم روزى او را ، دربر مىگيرد هم پوشاك او را وهم خوراك او را متناسب\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nبا امكانات مرد وهماهنگ با شرايط زندگى در عرف جامعه .\r\nدر حديث شريفى از پيامبر صلى الله عليه و آله روايت شده است كه فرموده :\r\n« درباره زنان تقوا پيشه كنيد ، زيرا شما بر اساس امانت الهى آنها را ستانده‌ايد ، و با كلمه الهى رابطه جنسى را با آنها حلال كرده‌ايد ، وشما بر آنها حقى داريد و از حقوق شماست بر آنها كه كسى را جز شما در بسترتان راه ندهند ، و در كار نيك از شما سركشى نكنند ، وهرگاه چنين كردند براى آنها خواهد بود نفقه و پوشاك با خوش‌رفتارى ومعروف . » « 1 »\r\nد - هرگاه مردى به هر دليلى زنش را ناپسند بدارد ( به دليل بد اخلاقى زن يا مسن بودن او يا از ميان رفتن رنگ و روى وزيبايى او ) بايد بر اين زن شكيبايى ورزد ، چه بسا خداوند در اين زن براى او خير وبركت قرار مىدهد ، بدين ترتيب شايسته نيست كه مرد در روابط خود با زن احساساتش را ملاك قرار دهد ، بلكه زن شريك زندگى او ويار وى در فراخى وسختيهاست .\r\n4 - ( وَإِنْ أَرَدتُّمُ اسْتِبْدَالَ زَوْجٍ مَكَانَ زَوْجٍ وَآتَيْتُمْ إِحْدَاهُنَّ قِنطَاراً فَلَا تَأْخُذُوا مِنْهُ شَيْئاً أَتَأْخُذُونَهُ بُهْتَاناً وَإِثْماً مُبِيناً * وَكَيْفَ تَأْخُذُونَهُ وَقَدْ أَفْضَى بَعْضُكُمْ إِلَى بَعْضٍ وَأَخَذْنَ مِنكُم مِيثَاقاً غَلِيظاً ) « 2 » .\r\n« و اگر تصميم گرفتيد كه همسر ديگرى به جاى همسر خود انتخاب كنيد و مال فراوانى ( به عنوان مهر ) به او پرداخته‌ايد ، چيزى از آن را نگيريد ، آيا براى باز پس گرفتن ( مهر زنان ) متوسل به تهمت و گناه مىشويد *\r\n\r\n\r\n","description":"","footnote":"\r\n( 1 ) - تفسير الميزان ( به زبان عربى ) ، جلد چهارم ، ص 259 از كتاب الدرر المنثور .\r\n( 2 ) - سورهء نساء ، آيات 20 - 21 .\r\n","page_name":" 220 ","page_number":220},
  {"content":"\r\n\r\nوچگونه آن ( مهر ) را باز پس مىگيريد در حالى كه با يكديگر تماس وآميزش كامل داشته‌ايد ، وهمسران شما پيمان محكمى به هنگام عقد ازدواج از شما گرفته‌اند . »\r\nحقايق زير را از اين آيه برمى گيريم :\r\nالف - طلاق آخرين راه حلى است كه مرد مىتواند پس از اميد بخش نبودن همه راههاى ديگر بدان توسل جويد ، ولى روا نيست به هنگام طلاق ، مرد ، مهرى را كه به زن پرداخته باز ستاند كه اين كار بهتان وگناهى است آشكار .\r\nب - دو دليل موجب مالكيت مهر از سوى زن است : دليل اول - عقد كه پيمانى است استوار و بايد بدان وفا كرد و به موجب آن زن ، مالك مهر مىشود . دليل دوم - دخول است كه موجب منجَّز شدن مالكيت مهر مىگردد ، كه در آن بازگشتى نيست حتى در صورت طلاق .\r\nبدينسان دريافتيم كه زن خواه با ارث ، يا كاسبى و در آمد ، يا مهر ، مالك مىشود ، چنان كه مالك حق نفقه و پوشاكى مىشود كه بايد شوهر براى او قائل شود ، و اينها برخى از حقوق مالى زن است .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\n3 - خانهء اسلامى\r\n\r\nالف - احكام و آداب زن\r\n1 - اسلام براى بزرگداشت زن ، قوانينى را نهاده است كه پاكدامنى او را پاس مىدارد تا بازيچه‌اى در دست هوسرانان نگردد ، و از همين روست كه پيامبر نهى كرده از اين كه زنى بر زين اسب نشيند و در روايتى آمده است كه « پيامبر صلى الله عليه و آله نهى مىكرده است از اين كه فرجى بر سرجى سوار شود . » « 1 »\r\n2 - پيامبر به شوهران دستور مىدهد اگر زن از آنها خواست به مكانهاى خودنمايى بروند بايد با او نافرمانى كنند .\r\nحضرت صلى الله عليه و آله مىفرمايد : « كسى كه زنش را فرمان برد خداوند او را به رو در آتش درافكند . » سؤال شد : اين فرمانبرى كدام است ؟\r\nفرمود : « اين كه زن از مرد بخواهد به حمامهاى عمومى يا جشنهاى عروسى يا عيد ديدنى يا مراسم نوحه‌خوانى بروند يا بخواهند جامه\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 127 ، باب 93 ، حديث 1 .\r\n","page_name":" 222 ","page_number":222},
  {"content":"\r\n\r\nنازك بپوشند . » « 1 »\r\n3 - پيامبر صلى الله عليه و آله به زنان دستور مىدهد در راه‌ها از دو طرف راه بروند تا از ديد چشمهاى خائن بدور بمانند . از حضرت صلى الله عليه و آله نقل شده است كه فرمود : « زنان حق ندارند در ميانه راه ، راه بروند ، و بهتر است از كنار ديوار و گوشه راه حركت كنند . » « 2 »\r\n4 - زنان از آشكار كردن زينت وزيبائيهاى خود نزد زنان ديگرى كه آنها را براى مردان توصيف مىكنند منع شده‌اند . از امام صادق عليه السلام روايت شده است كه فرمود : « زن را نزيبد كه نزد زنى يهودى يا مسيحى زينت وزيبائيهاى خود را آشكار كند ، زيرا آنها اين زنان را براى شوهران خود توصيف مىكنند . » « 3 »\r\n5 - براى پاسداشت زن از لغزش وانحراف ، اسلام حرام كرده است زنى با مردى نامحرم خلوت كند . پيامبر صلى الله عليه و آله مىفرمايد : « كسى كه به خدا و روز واپسين ايمان دارد در محلى بيتوته نمىكند كه صداى تنفّس زنى كه محرم او نيست ، به گوش رسد . » « 4 »\r\n6 - اسلام دست دادن با زن بيگانه ( نامحرم ) را حرام دانسته است ( مگر با واسطه پارچه‌اى ) و حرام دانسته مردى زن نامحرمى را در آغوش گيرد يا به سينه بچسبناند . در حديثى از پيامبر صلى الله عليه و آله رسيده\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 130 ، باب 95 ، حديث 1 ، به نظر مىرسد منظور جايگاههايى است كه احتمال اختلاط زن و مرد مىرود يا احتمال فتنه و فساد در آن هست يا جاهايى كه لهو وفجور در آنها يافت مىشود .\r\n( 2 ) - همان ، ص 132 ، باب 97 ، حديث 1 .\r\n( 3 ) - همان ، ص 133 ، باب 98 ، حديث 1 .\r\n( 4 ) - همان ، ص 133 ، باب 99 ، حديث 2 .\r\n","page_name":" 223 ","page_number":223},
  {"content":"\r\n\r\nاست « هر كه چشم خود را از حرام پر كند خداوند در روز رستاخيز چشم او را از آتش پر كند مگر آن كه توبه كند وباز گردد » ونيز پيامبر صلى الله عليه و آله مىفرمايد : « هر كه با زنى دست دهد كه محرم او نيست به خشم الهى گرفتار آيد و هر كه همراه زن نامحرم گردد از طريق حرام ، با شيطان در زنجيرى از آتش كشيده شود و هر دو به آتش درافكنده شوند . » « 1 »\r\n7 - اسلام مانع از آن شده كه مردى با زنى نامحرم شوخى كند ، پيامبر صلى الله عليه و آله مىفرمايد : « هر كه با زنى بگو بخند كند كه مالك ( ومحرم ) او نيست خداوند در برابر هر كلمه‌اى كه در دنيا گفته هزار سال حبسش كند . » « 2 »\r\n8 - مردان از اين كه با شهوت به پشت زنان بنگرند منع شده‌اند .\r\nامام صادق عليه السلام مىفرمايد : « آيا كسانى كه به پشت زنان مىنگرند از آن نمىهراسند كه ديگران به پشت زنا نشان بنگرند . » « 3 »\r\n9 - پيامبر نهى كرده از اين كه به بيش از چهره و دو دست و دو پاى زن ( آن هم بدون ترس از افتادن در حرام ) نگريسته شود . در حديثى از امام صادق عليه السلام رسيده است كه راوى به ايشان عرض كرد :\r\nنگريستن به چه قسمتهايى از پيكر زن براى مرد نامحرم رواست ؟\r\nفرمود : « چهره ، دو دست و دو پا . » « 4 »\r\n10 - اگر مردى مىخواهد با زنى نامحرم دست دهد بايد پارچه‌اى\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 142 ، باب 105 ، حديث 1 .\r\n( 2 ) - همان ، ص 143 ، باب 106 ، حديث 4 .\r\n( 3 ) - همان ، ص 145 ، باب 108 ، حديث 4 .\r\n( 4 ) - همان ، ج 14 ، ص 146 ، باب 109 ، حديث 2 .\r\n","page_name":" 224 ","page_number":224},
  {"content":"\r\n\r\nميان دست آنها حائل شود و دست زن را نفشرد . سماعه بن مهران مىگويد : از حضرت صادق عليه السلام درباره دست دادن با زن پرسيدم ، امام عليه السلام فرمود : « حلال نيست مردى با زنى دست دهد مگر زنى كه ازدواج با او حرام است مانند خواهر ، دختر ، عمه ، خاله ، دختر خواهر ونظاير آن ، و اما زنى كه ازدواج با او حلال است ، نبايد با او دست دهد مگر با واسطه پارچه‌اى و دست او را نفشارد . » « 1 »\r\n11 - پيامبر صلى الله عليه و آله نهى كرده از اين كه مردى به ديدن زنى نامحرم رود مگر با اجازه خانواده آن زن ، در حديث آمده است كه : « پيامبر صلى الله عليه و آله باز داشته از اين كه مردان به ديدن زنان بروند مگر با اجازه اولياء زنان . » « 2 »\r\n12 - بوسيدن دختر كوچكى كه به شش سال رسيده باشد كراهت دارد ، امام صادق عليه السلام مىفرمايد : « هرگاه دخترى به شش سال رسيد شايسته نيست او را ببوسى . » « 3 »\r\n13 - بايد خوابگاه فرزندان را پس از ده سال از يكديگر جدا كرد پيامبر صلى الله عليه و آله مىفرمايد : « خوابگاه پسر بچه و پسر بچه يا پسر بچه ، و دختر بچه ، يا دختر بچه و دختر بچه از ده سالگى جدا مىگردد . » « 4 »\r\n14 - كراهت دارد مردى پيشاپيش به زنى نامحرم سلام كند ، يا او را به غذا تعارف كند . امير المؤمنين عليه السلام مىفرمايد : شما آغازگر سلام با زنان نباشيد ، و آنها را به خوراك فرا نخوانيد كه پيامبر صلى الله عليه و آله\r\n\r\n\r\n","description":"","footnote":"\r\n( 1 ) - همان ، ص 151 ، باب 115 ، حديث 2 .\r\n( 2 ) - همان ، ص 157 ، باب 118 ، حديث 1 .\r\n( 3 ) - همان ، ص 170 ، باب 127 ، حديث 2 .\r\n( 4 ) - همان ، ج 14 ، ص 171 ، باب 128 ، حديث 1 .\r\n","page_name":" 225 ","page_number":225},
  {"content":"\r\n\r\nمىفرمود :\r\n« زنان ، ناتوانى هستند و عورت ، پس ناتوانى آنها را با سكوت بپوشانيد وعوراتشان را در خانه پنهان داريد . » « 1 »\r\n15 - اسلام مانع از آن شده است كه زنان ومردان در محافل عمومى باهم اختلاط يابند . روزى امام على عليه السلام براى اهل عراق خطبه كرد و آنها را از اختلاط با زنان باز داشت وفرمود : « اى مردم عراق شنيده‌ام كه زنان شما در راه مزاحم مردان مىشوند آيا شرم نمىكنيد ؟ . » « 2 »\r\nوشايد از همين رو باشد كه اسلام اجازه نمىدهد زنان براى شركت در نماز عيد قربان وفطر از خانه خارج شوند ، محمد بن شريح در اين باره از امام صادق عليه السلام پرسش كرد و امام عليه السلام فرمود : « خير ، مگر پير زن ، آن هم با نعلين . » « 3 »\r\n16 - پيامبر صلى الله عليه و آله ناخوش مىداشت كه مردى در جاى زنى بنشيند پيش از آن كه جاى او سرد شود ( و اين كراهت به خاطر برانگيخته شدن غريزه جنسى مرد است از حرارت بدن زن ) . پيامبر صلى الله عليه و آله مىفرمود : « اگر زنى در جايى نشست وسپس برخاست نبايد مرد در جاى او بنشيند تا وقتى كه جايگاه او سرد شود . » « 4 »\r\n17 - در روايت شريفى امام محمد بن على الباقر عليه السلام احكام خاص زنان را بتفصيل بيان فرموده كه بخشى از آن را مىخوانيم :\r\n« زنان نبايد ( با صداى بلند ) اذان و اقامه بگويند ، و نه به جمعه\r\n\r\n\r\n","description":"","footnote":"\r\n( 1 ) - همان ، ص 173 ، باب 131 ، حديث 1 .\r\n( 2 ) - همان ، ص 174 ، باب 132 ، حديث 1 .\r\n( 3 ) - همان ، ص 176 ، باب 136 ، حديث 1 .\r\n( 4 ) - همان ، ج 14 ، ص 185 ، باب 145 ، حديث 1 .\r\n","page_name":" 226 ","page_number":226},
  {"content":"\r\n\r\nو جماعت حاضر شوند ، و نه به ديدار بيمار روند ، و نه تشييع جنازه كنند ، و نه با صداى بلند تلبيه ( درحج ) گويند ، و نه ميان صفا ومروه هروله كنند ، و نه حجر الاسود را لمس كنند ، و نه به كعبه داخل شوند ، و نه ( در حج ) موهاى خود را بتراشند ، بلكه مقدار كمى از موى خود را تقصير كنند ، و نه عهده‌دار قضا گردند ، و نه امارت بر عهده گيرند ، و نه با ايشان رايزنى شود ، و نبايد جز به اضطرار حيوانى را ذبح كنند ووضوى خود را بر خلاف مردان كه از ظاهر ذراع مىآغازند از باطن مىآغازند ، وچنان مسح نمىكنند كه مردان بلكه براى نماز صبح و مغرب مقنعه را از موضع مسح سر برمى گيرند ، و در ساير نمازها بر روى آن مسح مىكشند ، زن دست خود را داخل مقنعه مىكند وسپس به مسح سر خود مىپردازد بدون آن كه مقنعه را از سر خود برگيرد ، وهرگاه به نماز ايستاد دو پاى خود را به يكديگر مىچسباند ، و دو دستش را بر سينه‌اش مىگذارد ، و در ركوع دو دستش را بر دو رانش مىنهد ، وهنگام سجود به زمين مىچسبد ، وهرگاه سر از سجده برداشت مىنشيند وسپس قيام مىكند ، وهرگاه براى تشهد نشست دو پاى خود را زير دو ران خود مىگذارد . » « 1 »\r\nاز اين حديث اين گونه پيداست كه حكمت اين آداب و سنن پاسدارى از كرامت زن است ، تا وسيله‌اى براى برانگيختن شهوت ، ولغزش وانحراف مردم نگردد ، و از نگاه ناپاك محفوظ بماند . واللَّه العالم .\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 162 ، باب 123 ، حديث 1 ، اين حديث مفصل است و ما تنها به قدر نياز به آوردن عباراتى بسنده كرديم .\r\n","page_name":" 227 ","page_number":227},
  {"content":"\r\n\r\n\r\nب - سنن وآداب دينى پيرامون كودكان\r\n1 - اسلام ، فرزند را موجب سعادت انسان مىداند و در حديثى از امام باقر عليه السلام رسيده است كه : « از سعادت مرد است كه فرزندى داشته باشد كه شباهت واخلاقش وطبيعتش وصفاتش در او بازتاب يابد . » « 1 »\r\nابو الحسن عليه السلام مىفرمايد : « هرگاه خدا براى بنده‌اى خير بخواهد او را نمىميراند مگر آن كه فرزندش را به او نشان دهد . » « 2 »\r\n2 - مؤمن بايد فرزند شايسته وصالح را احترام كند ، در حديثى آمده است كه : « فرزند شايسته ، گلى است از گلهاى بهشت . » « 3 »\r\nامام صادق عليه السلام مىفرمايد : « خداوند بر مرد به سبب شدت محبتش به كودكش رحم مىگيرد . » « 4 »\r\n3 - اسلام ناخوش مىدارد كه كسى از هراس تهيدستى فرزند نطلبد . بكر بن صالح مىگويد : در نامه‌اى به ابو الحسن عليه السلام نوشتم پنج سال است كه از بچه‌دار شدن خوددارى مىكنم ، وزن من بچه دار شدن را ناپسند مىشمارد و مى گويد : به خاطر كم توشگى تربيت او دشوار است ، نظر شما چيست ؟\r\nحضرت عليه السلام براى من نوشت : « فرزند بياوريد كه روزى او با خداوند است . » « 5 »\r\n\r\n\r\n","description":"","footnote":"\r\n( 1 ) - همان ، ج 15 ، ( ابواب احكام الاولاد ) ص 95 ، باب 1 ، حديث 6 .\r\n( 2 ) - همان ، ص 96 ، باب 1 ، حديث 10 .\r\n( 3 ) - همان ، ص 97 ، باب 2 ، حديث 2 .\r\n( 4 ) - همان ، ص 98 ، باب 2 ، حديث 7 .\r\n( 5 ) - همان ، ج 15 ، ص 99 ، باب 3 ، حديث 1 .\r\n","page_name":" 228 ","page_number":228},
  {"content":"\r\n\r\n4 - اسلام به طلبيدن فرزند دختر فرا مىخواند ، پيامبر صلى الله عليه و آله مىفرمايد : « بهترين فرزندان ، دختران هستند كه لطيف هستند و كار سازند وانيس هستند و با بركت و فرزند را آنها مىآورند . » « 1 »\r\nاسلام اجازه نمىدهد دختر ، نا خوش شمرده شود و آنها را حسنه به شمار مىآورد . امام صادق عليه السلام مىفرمايد : « دختران ، حسنه هستند وپسران نعمت ، و براى حسنات ( در روز قيامت ) پاداش داده مىشود ، و از نعمت پرسش مىشود . » « 2 »\r\nو در روايتى ديگر پيامبر صلى الله عليه و آله مىفرمايد : « خداوند نسبت به زنان بيش از مردان محبت ولطف دارد ، ومردى زن محرمى را شاد نمىكند مگر آن كه خداوند در روز رستاخيز او را شاد مىگرداند . » « 3 »\r\n5 - و هر كه فرزند بخواهد با دعاهاى منقول از اهل بيت عليه السلام نيايش كند ، وخداوند اگر بخواهد آنچه او طلب كرده به دو دهد ، و اين همان كارى است كه حارث نضرى كرد ، او مىگويد : به ابو عبد اللَّه عليه السلام عرض كردم : من از خاندانى هستم كه منقرض شده است وفرزندى هم ندارم ، حضرت عليه السلام فرمود : « در حالى كه به سجده افتاده‌اى چنين دعا كن : خدايا از سوى خود ياورى به من ببخش . خدايا ! مرا تنها نگذار كه تو بهترين وارثان هستى . » او مىگويد : چنين كردم و خدا على وحسين را به من داد . « 4 »\r\nدر حديث ديگرى امام صادق عليه السلام به طالب فرزند دستور مىدهد\r\n\r\n\r\n","description":"","footnote":"\r\n( 1 ) - همان ، ص 100 ، باب 4 ، حديث 4 .\r\n( 2 ) - همان ، ص 103 ، باب 5 ، حديث 7 .\r\n( 3 ) - همان ، ص 104 ، باب 7 ، حديث 1 .\r\n( 4 ) - همان ، ج 15 ، ص 106 ، باب 8 ، حديث 2 .\r\n","page_name":" 229 ","page_number":229},
  {"content":"\r\n\r\nاستغفار كند ، از سعيد بن يسار نقل است كه گفت : مردى به ابو عبد اللَّه عليه السلام عرض كرد من فرزنددار نمىشوم . حضرت عليه السلام فرمود : « در سحرگاه هر روز صد بار طلب آمرزش كن و اگر فراموش كردى قضايش را به جاى آور . » « 1 »\r\nدر روايت ديگرى آمده است كه مستحب است در طلب فرزند در خانه ، صدا را به اذان بلند كرد . از هشام بن ابراهيم روايت است كه شكوهء بيمارى نزد ابو الحسن عليه السلام برد و عرض كرد كه فرزندى براى من نمىشود ، امام عليه السلام به او دستور داد در خانه صدايش را به اذان بلند كند . هشام مىگويد چنين كردم وبيمارى از من رخت بر بست و فرزند زيادى خداوند به من داد « 2 »\r\n6 - در حديثى از امام صادق عليه السلام توصيه شده است كه ( به ) بخورند ، روزى امام عليه السلام به جوان زيبايى نظر كرد وگفت : بايد پدر اين جوان ( به ) خورده باشد . « 3 »\r\n7 - پيامبر صلى الله عليه و آله به زنان زائو توصيه مىكند ( رطب ) خرماى تازه بخورند ، حضرت صلى الله عليه و آله مىفرمايد : « بايد نخستين چيزى كه زن زائو مىخورد خرماى تازه ( رطب ) باشد زيرا خداوند به مريم فرمود :\r\n( وَهُزِّي إِلَيْكِ بِجِذْعِ النَّخْلَةِ تُسَاقِطْ عَلَيْكِ رُطَباً جَنِيّاً ) « 4 » « وتكانى به اين درخت نخل بده تا رطب تازه بر تو فرو ريزد . »\r\nگفته شد : يا رسول اللَّه اگر فصل رطب نبود چه ؟ فرمود : « هفت\r\n\r\n\r\n","description":"","footnote":"\r\n( 1 ) - همان ، ص 108 ، باب 10 ، حديث 3 .\r\n( 2 ) - همان ، ص 109 ، باب 11 ، حديث 1 .\r\n( 3 ) - همان ، ج 15 ، ص 133 ، باب 32 ، حديث 2 .\r\n( 4 ) - سورهء مريم ، آيهء 25 .\r\n","page_name":" 230 ","page_number":230},
  {"content":"\r\n\r\nخرما از خرماى مدينه ، و اگر آن هم نبود هفت خرما از سرزمين خودتان . » « 1 »\r\n8 - چنان كه پيامبر صلى الله عليه و آله دستور مىدهد كه به زن حامله كندر داده شود . حضرت صلى الله عليه و آله مىفرمايد : « به زنان حامله خود كندر بخورانيد ، كه هرگاه جنين در شكم مادرش با كندر تغذيه شود عقلش استوار مىشود ، و اگر پسر باشد شجاع مىگردد ، و اگر دختر باشد با سنش سترگ گردد ونزد شوهرش كام مىگيرد . » « 2 »\r\n9 - در حديثى از امام صادق عليه السلام رسيده است كه مردى نزد حضرت عليه السلام شكوه برد كه فرزنددار نمىشود ، حضرت عليه السلام به او فرمود : « هرگاه مجامعه كردى بگو خدايا اگر پسرى به من دادى محمد خواهم ناميدش » او مىگويد چنين كرد و خدا به او فرزندى داد . « 3 »\r\n10 - اسلام به تبريك گفتن به مناسبت تولد نوزاد تشويق كرده است ، و بهتر آن است كه با دعايى كه در روايت رزام آمده تهنيت گفته شود . او مىگويد : مردى نزد ابو عبد اللَّه امام صادق عليه السلام آمد و عرض كرد : خداوند به من فرزندى داده است حضرت عليه السلام فرمود : « خداوند سپاس كسى را به تو ارزانى دارد كه اين فرزند را به تو بخشيده است ، و در اين بخشيده شده به تو بركت دهد ، و به بزرگى ورشد رسد ، وخداوند نيكى او را به تو ارمغان كند . » « 4 »\r\n\r\n\r\n","description":"","footnote":"\r\n( 1 ) - همان ، ص 134 ، باب 33 ، حديث 1 .\r\n( 2 ) - همان ، ص 136 ، باب 34 ، حديث 1 .\r\n( 3 ) - همان ، ص 113 ، باب 14 ، حديث 7 .\r\n( 4 ) - همان ، ج 15 ، ص 120 ، باب 20 ، حديث 1 .\r\n","page_name":" 231 ","page_number":231},
  {"content":"\r\n\r\n\r\nج - آداب نامگذارى فرزند\r\n1 - دين دستور مىدهد كودك را پيش از تولد - حتىاگر سقط شود - بايد نامگذارى كرد . امير المؤمنين عليه السلام مىفرمايد : « پيش از آن كه فرزندتان به دنيا آيد او را نامگذارى كنيد ، و اگر نمىدانيد كه دختر است يا پسر او را به نامهايى بناميد كه هم براى پسر است وهم براى دختر . فرزند سقط شده شما هرگاه در روز قيامت شما را ديدار كند به پدرش مىگويد : تو بر من نامى ننهادى در حالى كه پيامبر صلى الله عليه و آله محسن را پيش از تولد نام نهاد . » « 1 »\r\n2 - مستحب است نام ، نيكو باشد و اين نخستين نيكى است از سوى پدر بر فرزند . در حديثى از ابو الحسن عليه السلام رسيده است :\r\n« نخستين نيكى مرد به فرزندش آن است كه او را به نامى نيكو بنامد ، پس هر يك از شما بايد نامى نيكو بر فرزندش نهد . » « 2 »\r\nدر جاهليت عربها فرزندان خود را با نامهاى زشتى مىناميدند ، ودليل آن هم مطلبى است كه در روايت احمد بن اشيم به نقل از امام رضا عليه السلام آمده است . اشيم مىگويد : به حضرت عليه السلام عرض كردم : چرا عربها فرزندان خود را سگ ويوز پلنگ و پلنگ و امثال آن مىناميدند ؟\r\nحضرت فرمود : « عربها مردمان جنگجو بودند و با اسامى فرزندان خود ، دشمنان را مىترساندند ، وبردگانشان را فرج ، مبارك وخجسته ونظاير آن مىناميدند و با اين اسامى تيمّن مىجستند . » « 3 »\r\n\r\n\r\n","description":"","footnote":"\r\n( 1 ) - همان ، ص 121 ، باب 21 ، حديث 1 .\r\n( 2 ) - همان ، ص 122 ، باب 22 ، حديث 1 .\r\n( 3 ) - همان ، ج 15 ، ص 123 ، باب 22 ، حديث 5 .\r\n","page_name":" 232 ","page_number":232},
  {"content":"\r\n\r\nولى چنان كه در روايت امام صادق عليه السلام آمده است : « پيامبر صلى الله عليه و آله نامهاى زشت مردان وشهرها را تغيير مىداد . » « 1 »\r\nو روايت زير ، راست‌ترين وبهترين اسامى را از امام باقر عليه السلام بيان مىكند : « راست‌ترين اسامى آن است كه با عبوديت همراه باشد .\r\nوبهترين اسامى از آن پيامبران است . » « 2 »\r\nبراين اساس اسمهايى همچون عبد الرحمن ، عبد الكريم ، عبد اللَّه و . . . راست‌ترين اسامى هستند ، و محمد ، ابراهيم ، نوح ، عيسى و موسى بهترين نامها . پيامبر صلى الله عليه و آله مىفرمايد : « خاندانى نيست كه در ميان آنها نام پيامبرى باشد مگر آن كه خداوند عز وجل فرشته‌اى را براى آنها گماشته كه بام وشام ، آنها را تقديس مىكند . » « 3 »\r\n3 - مستحب است فرزند پسر - بر پايه سنت امامان - تا هفت روز ( محمد ) ناميده شود وسپس اگر خواستند نامش را آنچه خواستند بنهند ، چه امام صادق عليه السلام مىفرمايد :\r\n« ما پسرى نمىآوريم مگر آن كه او را محمد مىناميم ، و پس از گذشت هفت روز اگر خواستيم همين نام را بر او مىنهيم و اگر نخواستيم نامش را تغيير مىدهيم . » « 4 »\r\nدر حديث شريفى پيامبر صلى الله عليه و آله مىفرمايد : « هركه خداوند سه پسر به او بدهد ونام يكى از آن سه را ( محمد ) نگذارد ، بامن بى مهرى\r\n\r\n\r\n","description":"","footnote":"\r\n( 1 ) - همان ، ص 124 ، باب 22 ، حديث 6 .\r\n( 2 ) - همان ، ص 124 ، باب 23 ، حديث 1 .\r\n( 3 ) - همان ، ص 125 ، باب 23 ، حديث 3 .\r\n( 4 ) - همان ، ج 15 ، ص 125 ، باب 24 ، حديث 1 .\r\n","page_name":" 233 ","page_number":233},
  {"content":"\r\n\r\nكرده است . » « 1 »\r\nدر حديثى از ابو الحسن عليه السلام رسيده است كه : « فقر به خانه‌اى وارد نمىشود كه در آن نام محمد يا على يا حسن يا حسين يا جعفر يا طالب يا عبد اللَّه ، يا فاطمه در ميان زنان يافت شود . » « 2 »\r\n4 - اسلام توصيه مىكند كه براى كودك پيش از آن كه او را با كنيه بدى بخوانند كنيه‌اى وضع كنند . امام باقر عليه السلام مىفرمايد : « ما بر فرزندان خود از كودكى كنيه مىنهيم تا مبادا با كنيه بدى ايشان را بخوانند . » « 3 »\r\n5 - اسلام توصيه مىكند بر حسب روايت سكونى از امام صادق عليه السلام كنيه مردان به نام پسرشان باشد . « 4 »\r\n6 - بر پايه روايت منقول از امام صادق عليه السلام اسلام خوش نمىدارد كسى با نام غير حقيقى همچون حكم ، حكيم ، خالد و مالك ناميده شود . « 5 »\r\n\r\nد - آداب و سنن ولادت\r\n1 - از سنتها وآداب اسلام پيرامون نوزاد ، گفتن اذان و اقامه در دو گوش اوست . پيامبر صلى الله عليه و آله مىفرمايد : « كسى كه خداوند به او فرزندى داد ، بايد در گوش راستش اذان و در گوش چپش اقامه گويد ،\r\n\r\n\r\n","description":"","footnote":"\r\n( 1 ) - همان ، ص 127 ، باب 24 ، حديث 5 .\r\n( 2 ) - همان ، ص 128 ، باب 26 ، حديث 1 .\r\n( 3 ) - همان ، ص 129 ، باب 27 ، حديث 1 .\r\n( 4 ) - همان ، ص 129 ، باب 27 ، حديث 2 .\r\n( 5 ) - همان ، ج 15 ، ص 130 ، باب 28 ، حديث 1 .\r\n","page_name":" 234 ","page_number":234},
  {"content":"\r\n\r\nكه اين كار او را از شيطان رجيم محفوظ مىدارد . » « 1 »\r\n2 - پيش از اين مستحب است كام كودك را با خرما بگيرند ، چنان كه پيامبر صلى الله عليه و آله با حسن وحسين چنين كرد . « 2 »\r\nو در روايت ديگرى ، امام باقر عليه السلام مىفرمايد : « كام نوزاد با آب فرات گرفته مىشود ، و در گوش او اقامه مىگويند . » « 3 »\r\n3 - از سنتها وآداب ولادت ، همان كارهايى است كه پيامبر صلى الله عليه و آله به هنگام زاده شدن دو غنچه خود حسن وحسين انجام داد و تفصيل آن را امام رضا عليه السلام به نقل از اسماء دختر عميس روايت مىكند :\r\n« هنگامى كه فاطمه ، حسن را به دنيا آورد ، پيامبر بيامد وفرمود :\r\nاى اسماء ! پسرم را بياور . پس او را پيچيده در پارچه‌اى زرد نزد پيامبر آوردم . پيامبر پارچه را به گوشه‌اى پرت كرد وفرمود : آيا به شما سفارش نكردم نوزاد را در پارچه زرد نپيچيد ؟ و دستور داد پارچه‌اى سفيد آوردند وكودك را در آن پيچيد ، سپس در گوش راستش اذان و در گوش چپش اقامه گفت » .\r\nاسماء همين سخن را دربارهء حسين عليه السلام نيز بيان داشت تا جايى كه گفت : چون روز هفتم رسيد پيامبر نزد من آمد وفرمود : پسرم را نزد من بياور و با او همان كرد كه با حسن كرده بود ، وهمچون حسن براى او نيز قوچ سياه وسفيدى را عقيقه كرد ، و يك پاى آن را به قابله داد ، و سر حسين را تراشيد و به وزن آن نقره داد و ( خلوق ) عطرى زعفران\r\n\r\n\r\n","description":"","footnote":"\r\n( 1 ) - همان ، ص 136 ، باب 35 ، حديث 1 .\r\n( 2 ) - همان ، ص 137 ، باب 36 ، حديث 1 .\r\n( 3 ) - همان ، ص 138 ، باب 36 ، حديث 2 .\r\n","page_name":" 235 ","page_number":235},
  {"content":"\r\n\r\nآلود به سر او ماليد وفرمود : « ماليدن خون به سر كودك از كارهاى جاهليت است . » « 1 »\r\n4 - روايات بر عقيقه تأكيد كرده‌اند تا جايى كه در حديثى از امام صادق عليه السلام رسيده است : « هر كس در روز رستاخيز در گرو عقيقه خود است ، عقيقه واجب‌تر از قربانى است . » « 2 »\r\nبلكه نصوص دلالت بر آن دارند كه اگر كسى نداند براى او عقيقه شده است يانه بايد براى خود عقيقه كند و اين همان كارى است كه پيامبر پس از نبوت كرد . « 3 »\r\nو براى دختر و پسر ، گوسفند يا گاو يا شتر عقيقه مىشود « 4 » و براى دو قلو دو گوسفند عقيقه مىشود « 5 » و اگر تهيدست باشد منتظر مىماند در وضعش گشايشى پيش آيد تا عقيقه كند و اگر نتوانست چيزى بر عهدهء او نيست . « 6 »\r\nاز امام صادق عليه السلام درباره عقيقه پرسيدند كه آيا استخوان قربانى شكسته مىشود فرمود : « آرى ، استخوان آن شكسته مىشود وگوشتش تكه تكه مىگردد و پس از ذبح آنچه خواستيد با آن انجام دهيد . » « 7 »\r\n\r\n\r\n","description":"","footnote":"\r\n( 1 ) - وسائل الشيعه ، ج 15 ، ص 142 ، باب 36 ، حديث 15 .\r\n( 2 ) - همان ، ص 143 ، باب 38 ، حديث 1 .\r\n( 3 ) - همان ، ص 145 ، باب 39 ، حديث 3 .\r\n( 4 ) - همان ، ص 146 ، باب 41 ، حديث 2 .\r\n( 5 ) - همان ، ص 146 ، باب 40 ، حديث 2 .\r\n( 6 ) - همان ، ص 148 ، باب 43 ، حديث 1 .\r\n( 7 ) - همان ، ص 152 ، باب 44 ، حديث 17 .\r\n","page_name":" 236 ","page_number":236},
  {"content":"\r\n\r\nرعايت شرايط قربانى در آن واجب نيست . امام صادق عليه السلام مىفرمايد : « عقيقه گوسفندى است براى گوشت ، پس به منزله قربانى عيد قربان نيست ، وهرچه باشد كفايت مىكند . » « 1 »\r\nهنگام ذبح عقيقه مستحب است دعايى را كه از امام صادق عليه السلام نقل شده بخوانند : « بسم اللَّه وباللَّه اللهم عقيقة عن فلان ، لحمها بلحمه ودمها بدمه وعظمها بعظمه ، اللهم اجعله وقاء لآل محمد . » « 2 »\r\nو بر اساس حديث رسيده از امام صادق عليه السلام مكروه است پدر و مادر فرزند ، از گوشت عقيقه بخورند . « 3 »\r\nواسلام باز داشته از اين كه سر كودك را با خون عقيقه بيالايند ، زيرا اين كار از شرك دوران جاهليت است . « 4 »\r\n5 - اسلام دستور داده پسر را در روز هفتم ولادت ختنه كنند . در حديثى از پيامبر رسيده است كه فرمود : « روز هفتم ، كودكتان را تطهير ( يعنى ختنه ) كنيد ، كه اين كار پاكتر وپاكيزه‌تر و براى روييدن گوشت سريعتر است ، و زمين تا چهل روز از بول ختنه نكرده نجس مىشود . » « 5 »\r\nاما فرزندى كه ختنه شده به دنيا آمده ، مستحب است - طبق آنچه در سنت اسلام آمده - تيغ از موضع ختنه بگذرانند . در حديثى منقول از امام كاظم به هنگام تولد امام رضا عليه السلام آمده است كه فرمود : « اين\r\n\r\n\r\n","description":"","footnote":"\r\n( 1 ) - همان ، ص 153 ، باب 45 ، حديث 1 .\r\n( 2 ) - همان ، ص 154 ، باب 46 ، حديث 1 .\r\n( 3 ) - همان ، ص 156 ، باب 47 ، حديث 1 .\r\n( 4 ) - همان ، ص 157 ، باب 48 ، حديث 1 .\r\n( 5 ) - همان ، ص 161 ، باب 52 ، حديث 4 .\r\n","page_name":" 237 ","page_number":237},
  {"content":"\r\n\r\nفرزند من ختنه شده و پاك ومطهر به دنيا آمد وامامان همه مختون و پاك ومطهر زاده شدند ، ولى ما تيغ را بر آن مىگذرانيم تا به سنت عمل كرده باشيم و از دين حنيف پيروى كرده باشيم . » « 1 »\r\nو در روايتى از امام صادق عليه السلام آمده است : « ختنه كردن پسر از سنت است اما خفض دختر از سنت نيست . » « 2 »\r\nآرى در برخىاحاديث آمده است كه خفض دختر ، مكرمه است . « 3 »\r\nوهنگام ختنه مستحب است اين دعاى مأثور را خواند : « اللّهمّ هذه سنّتك وسنّة نبيّك ، واتّباع منّا لك ولدينك بمشيئتك وبإرادتك ، لأمر أردته ، و قضاء حتمته ، وأمر أنفذته فأذقته حرّ الحديد في ختانه وحجامته لأمر أنت أعرف به منّي ، اللّهمّ فطهّره من الذنوب ، وزد في عمره ، وادفع الآفات عن بدنه ، والأوجاع عن جسمه ، وزده من الغنى ، وأدفع عنه الفقر فانّك تعلم ولا نعلم . » « 4 »\r\n\r\nه - آداب رفتار با نوزاد\r\n1 - اسلام به والدين توصيه مىكند كه گريه كودكانشان را تحمل كنند ، و مانع از آن مىشود كه به خاطر گريه ، كودكان خود را بزنند .\r\nاز پيامبر صلى الله عليه و آله روايت شده است كه فرمود : « به خاطر گريه ، كودكان خود را نزنيد . گريه آنها در طول چهار ماه ، شهادت است به يگانگى اللَّه ، و چهار ماه درود بر پيامبر وخاندان او ، و چهار ماه دعا براى\r\n\r\n\r\n","description":"","footnote":"\r\n( 1 ) - وسائل الشيعه ، ج 15 ، ص 164 ، باب 53 ، حديث 1 .\r\n( 2 ) - همان ، ص 167 ، باب 56 ، حديث 2 .\r\n( 3 ) - همان ، ص 167 ، باب 56 ، حديث 3 .\r\n( 4 ) - همان ، ص 169 ، باب 59 ، حديث 1 .\r\n","page_name":" 238 ","page_number":238},
  {"content":"\r\n\r\nپدر ومادرشان . » « 1 »\r\n2 - سنت پيامبر ، شير دادن به كودك را تشويق مىكند . و در حديث شريفى پيرامون اجر زن شيرده از پيامبر رسيده است كه فرمود : « هرگاه زنى كودكى را شير دهد هر مكيدن كودك برابر است با آزاد كردن فرزندى از فرزندان اسماعيل ، وهرگاه از شير دادن او فارغ شد فرشته‌اى بزرگوار به پهلوى او مىزند و مى گويد : كار را از سر گير كه خداوند تو را بخشيده است . » « 2 »\r\nوامير المؤمنين على عليه السلام مىفرمايد : « هيچ شيرى با بركتتر از شير مادر براى كودك نيست . » « 3 »\r\n3 - امام صادق عليه السلام به زن شيرده توصيه مىكند كه از دو پستان به نوزاد شير دهد . ام اسحاق گفت در حالى كه فرزندانم محمد واسحاق را شير مىدادم ابو عبد اللَّه به من نگريست وفرمود : « اى ام اسحاق ! او را از يك پستان شير نده و از هردو پستانت تغذيه‌اش كن كه يكى از آن دو خوراك و ديگرى نوشاك اوست . » « 4 »\r\n4 - اسلام دورهء شير خوارگى را دو سال تمام مقرر كرده است ، و امام صادق عليه السلام مىفرمايد : « نبايد زنى به فرزندش بيش از دو سال كامل شير دهد ، و اگر خواستند پيش از اين دوره كودك را از شير بستانند بايد با رضايت پدر و مادر باشد . » « 5 »\r\n\r\n\r\n","description":"","footnote":"\r\n( 1 ) - وسائل الشيعه ، ج 15 ، ص 171 ، باب 63 ، حديث 1 .\r\n( 2 ) - همان ، ص 174 ، باب 67 ، حديث 1 .\r\n( 3 ) - همان ، ص 175 ، باب 68 ، حديث 2 .\r\n( 4 ) - همان ، ص 176 ، باب 69 ، حديث 1 .\r\n( 5 ) - همان ، ج 15 ، ص 176 ، باب 70 ، حديث 1 .\r\n","page_name":" 239 ","page_number":239},
  {"content":"\r\n\r\n5 - شرع حرام كرده است كه زن و شوهر از ترس حامله شدن يا از ترس بر كودك شير خوار ، با جلوگيرى از همبستر شدن به يكديگر زيان وارد آورند . اين نكته در قرآن آمده وسنت هم آن را تفسير كرده است ، در روايتى آمده است كه ابو الصباح كنانى پيرامون اين آيه شريفه ( لَا تُضَارَّ وَالِدَةٌ بِوَلَدِهَا وَلَا مَوْلُودٌ لَهُ بِوَلَدِهِ ) از امام صادق عليه السلام پرسش مىكند ، و حضرت عليه السلام مىفرمايد : « چنين بوده است كه زن شيرده مرد خود را از خويش مىرانده و مى گفته : به تو اجازه نمىدهم با من همبستر شوى . ترسم كه حامله شوم و فرزند شير خوار خود را بكشم .\r\nو نيز چنين بوده كه زنى مرد خود را به آميزش فرا مىخوانده و مرد مىگفته ؛ من مىترسم با تو همبستر شوم و تو باردار شوى و من فرزند خود را بكشم ، ولذا زن خود را كنار مىزده و با او همبستر نمىشده ، خداوند نهى كرده از اين كه مردى به زن يا زنى به مرد زيان وارد كند . » « 1 »\r\n6 - يكى از احكام شيردهى . كراهت دايه گرفتن زن زناكار و دختر حرامزادهء اوست . از امام كاظم عليه السلام رسيده است كه برادرش على بن جعفر دربارهء زنى سؤال كرد كه از زنا فرزندى را زائيده است ، آيا صلاحيت دايه شدن را دارد ؟\r\nحضرت عليه السلام فرمود : « نه خود او شايستگى دايه شدن را دارد و نه دخترش كه از زنا زاده شده است . » « 2 »\r\nونيز بر حسب روايت رسيده از امام صادق عليه السلام زن مجوسى نيز\r\n\r\n\r\n","description":"","footnote":"\r\n( 1 ) - همان ، ص 180 ، باب 72 ، حديث 1 .\r\n( 2 ) - همان ، ص 184 ، باب 75 ، حديث 1 .\r\n","page_name":" 240 ","page_number":240},
  {"content":"\r\n\r\nصلاحيت دايه شدن را ندارد : « نوزاد را نبايد زن مجوسى شير دهد ، ولى شيردادن توسط زن يهودى يا مسيحى اشكال ندارد ، و اينها نبايد ميگسارى كنند و از آن باز داشته مىشوند . » « 1 »\r\nزن ناصبى نيز نبايد به عنوان دايه شير دهد . « 2 »\r\n7 - اسلام توصيه مىكند دايه را بر حسب موازين شرعى وعقلى گزينش كنند . امير المؤمنين على عليه السلام مىفرمايد : « بنگريد چه كسى به فرزندان شما شير مىدهد ، زيرا فرزند بر شير او جان مىگيرد و جوان مىشود » « 3 » از اين رو كراهت دارد زن نادان واحمق يا زنى كه ضعف چشم دارد كودك را شير دهد زيرا توسط شير ( بيماريهاى روانى وجسمى ) سرايت مىكند . « 4 »\r\n8 - اسلام توصيه مىكند كه زنى زيبا به فرزند شير دهد نه زن زشت وقبيح رو . در حديثى از امام باقر عليه السلام رسيده است كه : « از بين دايه‌ها زنى را بر گزينيد كه زيبا رو باشد ، زيرا كه شير عامل سرايت است . » « 5 »\r\n\r\nو - آداب و سنن اسلام در تربيت كودكان\r\n1 - اسلام ، خير وخوبى نسبت به فرزندان را توصيه مىكند و دستور مىدهد آنها را دوست بدارند و به وعده‌هايى كه به آنها مىدهند وفا كنند . در حديثى از پيامبر صلى الله عليه و آله رسيده است : « كودكان را\r\n\r\n\r\n","description":"","footnote":"\r\n( 1 ) - وسائل الشيعه ، ج 15 ، ص 185 ، باب 76 ، حديث 1 .\r\n( 2 ) - همان ، ص 187 ، باب 77 ، حديث 1 .\r\n( 3 ) - همان ، ص 187 ، باب 78 ، حديث 1 .\r\n( 4 ) - همان ، ص 188 ، باب 78 ، حديث 2 .\r\n( 5 ) - همان ، ص 189 ، باب 79 ، حديث 2 .\r\n","page_name":" 241 ","page_number":241},
  {"content":"\r\n\r\nدوست بداريد و بر آنها رحم گيريد ، وهرگاه چيزى به آنها وعده كرديد به وعده خود وفا كنيد ، كه آنها گمان مىكنند شما روزى آنها را مىدهيد . » « 1 »\r\nو در حديثى از امام صادق عليه السلام پيرامون پاداش كسى كه فرزندان خود را دوست دارد آمده است : « خداوند بر بنده خود به سبب محبت فراوان او نسبت به فرزندش رحم مىگيرد . » « 2 »\r\n2 - از رحمت نسبت به كودكان است بوسيدن آنها كه پيامبر آن را تشويق كرده است و اين هنگامى بود كه مردى نزد حضرت آمد و عرض كرد : من هرگز فرزندم را نبوسيده‌ام ، و چون رفت پيامبر صلى الله عليه و آله فرمود : « اين مرد نزد من از اهالى دوزخ است . » « 3 » و در حديث ديگرى از پيامبر صلى الله عليه و آله نقل شده است : « هر كه فرزند خود را ببوسد خداوند حسنه‌اى براى او بنويسد . » « 4 »\r\nچنين است برابرى ميان كودكان وعدم تمايز ميان آنها ، پيامبر صلى الله عليه و آله مردى را ديد كه يكى از دو پسرش را مىبوسد و ديگرى را رها مىكند ، پيامبر صلى الله عليه و آله به او فرمود : « آيا ميان آن دو برابرى بر قرار نمىكنى . » « 5 »\r\n3 - از دوستى به كودكان است اداى حقوق آنها كه شرع آنها را به تفصيل بيان كرده است . مردى خدمت پيامبر صلى الله عليه و آله رسيد و عرض كرد :\r\n\r\n\r\n","description":"","footnote":"\r\n( 1 ) - وسائل الشيعه ، ج 15 ، ص 201 ، باب 88 ، حديث 3 .\r\n( 2 ) - همان ، ص 201 ، باب 88 ، حديث 4 .\r\n( 3 ) - همان ، ص 202 ، باب 89 ، حديث 1 .\r\n( 4 ) - همان ، ص 202 ، باب 89 ، حديث 2 .\r\n( 5 ) - همان ، ص 204 ، باب 91 ، حديث 3 .\r\n","page_name":" 242 ","page_number":242},
  {"content":"\r\n\r\nيا رسول اللَّه حق فرزند من بر من چيست ؟ پيامبر صلى الله عليه و آله فرمود : « نام نيك بر او نهى ، وخوب تربيتش كنى ، واو را در جايگاه ( اجتماعى ) پسنديده‌اى قرار دهى . » « 1 »\r\nپيامبر در اين باره الگوى مسلمانان است ، در روايت آمده است كه حضرت صلى الله عليه و آله نماز ظهر را با مردم گزارد و دو ركعت پايانى را سبك برگزار كرد ، چون پيامبر فارغ شد مردم گفتند : آيا در نماز چيزى پيش آمد ؟ فرمود : ( چه چيزى ؟ ) گفتند دو ركعت پايانى نماز را سبك برگزار كردى ، پيامبر فرمود : « آيا گريه كودك را نشنيديد ؟ » « 2 »\r\n4 - نيكى پدر به پسر در آينده به صورت نيكى پسر به پدر بازتاب مىيابد . پيامبر صلى الله عليه و آله فرمود : « خداوند بر كسى رحم كند كه فرزندش را در نيكى رساندن به او يارى رساند ، گفتند : چگونه فرزند را در نيكى رساندن به خودش يارى رساند ؟ فرمود : آنچه را براى او مقدور است از او مىپذيرد ، و از آنچه براى او مقدور نيست در مىگذرد ، واو را خسته نمىكند ، واو را در شرمندگى نيافكند » . « 3 »\r\n5 - اسلام براى تربيت ، سه مرحله مقرر كرده است و هر مرحله هفت سال است . امام صادق عليه السلام مىفرمايد : « بچه هفت سال بازى مىكند ، و هفت سال سواد و قرآن مىآموزد ، و هفت سال حلال و حرام را مىآموزد . » « 4 »\r\nونيز مىفرمايد : « بگذار فرزندت به شش سالگى برسد وسپس\r\n\r\n\r\n","description":"","footnote":"\r\n( 1 ) - وسائل الشيعه ، ج 15 ، ص 198 ، باب 86 ، حديث 1 .\r\n( 2 ) - همان ، ص 198 ، باب 86 ، حديث 3 .\r\n( 3 ) - همان ، ص 199 ، باب 86 ، حديث 8 .\r\n( 4 ) - همان ، ص 194 ، باب 83 ، حديث 1 .\r\n","page_name":" 243 ","page_number":243},
  {"content":"\r\n\r\nهفت سال او را نزد خود نگهدار وچنان كه مىخواهى او را ادب كن ، اگر پذيرفت و شايستگى يافت چه بهتر ، و الا او را رها كن . » « 1 »\r\nپيامبر صلى الله عليه و آله مىفرمايد : « هر كه فرزندش را ببوسد خداوند براى او يك حسنه مىنويسد ، و هر كه او را شاد كند خداوند در قيامت شادش كند ، وهركه به فرزند خود قرآن آموزد پدر و مادرش فرا خوانده مىشوند و دو حلّه بر آن دو پوشانده مىشود كه نور آن دو ، چهرهء بهشتيان را روشن مىگرداند . » « 2 »\r\nونيز پيامبر صلى الله عليه و آله مىفرمايد : « كودك ، هفت سال ارباب است و هفت سال بنده و هفت سال وزير ، اگر در بيست و يك سالگى در اخلاق و رفتار رضايت بخش بود چه بهتر ، والّا رها مىشود و تو نزد خداوند معذورى . » « 3 »\r\n6 - اسلام بر والدين ضرورىدانسته تا علم‌دين ( فرهنگ وشريعت ) را به كودكان خود بياموزند . امير المؤمنين در وصيتى براى امام حسن - كه بهترين الگوى تربيت شايسته است - مىفرمايد : « من به عللى در وصيت به تو پيشدستى كردم ، اگر اجل به من مهلت نداد ( تا اين كه مىگويد ) و ترسم هوى وهوس وفتنه‌هاى دنيا پيش از من به تو رسد ، و تو سخت و سركش شوى ، قلب نوجوان همچون زمين خالى است ، آنچه در آن افكنده شود مىپذيرد ، ولذا پيش از آن كه قلبت سخت گردد وانديشه‌ات مشغول شود ، به ادب كردن تو اقدام كردم . » « 4 »\r\n\r\n\r\n","description":"","footnote":"\r\n( 1 ) - وسائل الشيعه ، ج 15 ، ص 193 ، باب 82 ، حديث 2 .\r\n( 2 ) - همان ، ص 194 ، باب 83 ، حديث 3 .\r\n( 3 ) - همان ، ص 195 ، باب 83 ، حديث 7 .\r\n( 4 ) - همان ، ص 197 ، باب 84 ، حديث 6 .\r\n","page_name":" 244 ","page_number":244},
  {"content":"\r\n\r\n\r\nبخش پنجم : سنن وآداب ازدواج\r\n\r\n","description":"","footnote":"","page_name":" 245 ","page_number":245},
  {"content":"\r\n . \r\n","description":"","footnote":"","page_name":" 246 ","page_number":246},
  {"content":"\r\n\r\n\r\n1 - آغاز زندگى زناشويى\r\nدر حديثى منقول از زرارة بن اعين به نقل از امام صادق عليه السلام آمده است كه حضرت عليه السلام آغاز آفرينش وچگونگى خلق حواء را براى آدم عليهما السلام وايجاد مودت و رحمت ميان آن دو را تشريح مىكند ، در ضمن اين حديث آمده است :\r\nآدم گفت : پروردگارا اين‌آفريده نيكو چيست‌كه نزديكى ونگريستن به او موجب آرامش وأنس من است ؟ خداوند فرمود : اين كنيز من حوّاست ، آيا دوست دارى با تو باشد و تو را مأنوس گرداند ، وباتو هم سخن شود ، وپيرو امر تو باشد ؟ آدم عرض كرد : آرى بار خدايا ، وبدين سان - تا من زنده هستم - تو را حمد وسپاس مىگذرام . خداوند فرمود : او را از من خواستگارى كن كه كنيز من است ، واو نيز شايستگى همسرى تو را دارد ، وخداوند در دل حضرت آدم شهوت افكند و پيش از آن آگاهيهاى لازم را نسبت به همه چيز به آدم داد . پس آدم گفت : بار خدايا من او را از تو خواستگارى مىكنم ، خشنودى تو در چيست ؟ خداوند عز وجل فرمود : خشنودى من در اين است كه نشانه‌ها و احكام دينم را به او بياموزى . » « 1 »\r\n\r\n\r\n","description":"","footnote":"\r\n( 1 ) - وسائل‌الشيعه ، ج 14 ، ص 2 ، ابواب مقدمات النكاح وآدابه ، باب 1 ، حديث 1 .\r\n","page_name":" 247 ","page_number":247},
  {"content":"\r\n\r\n\r\n2 - ازدواج ، ضرورت گريز ناپذير\r\n1 - گروهى را مىبينيم كه هنگام برخورد با فاجعه‌اى همچون از دست دادن عزيزى ، يا زيانى مالى ، يا از دست دادن وطن ، از ازدواج سرباز مىزنند . هرگز چنين نيست ، بلكه ازدواج پيش از آنكه شهوت باشد يك مسؤوليت است ، وآدمى بايد در هر حال مسؤوليت خويش را ادا كند . در اين زمينه ، حديث ظريفى از امام صادق عليه السلام نقل شده است كه فرموده :\r\n« هنگامى كه يوسف صديق عليه السلام برادرش بنيامين را ديدار كرد گفت : اى برادر چگونه توانستى پس از من با زنى ازدواج كنى ؟\r\nبنيامين گفت : پدرم به من دستور داد وگفت : اگر مىتوانى نسلى داشته باشى كه زمين را با تسبيح الهى زنده كند چنين كن . » « 1 »\r\nهمين مفهوم در روايتى از پيامبر صلى الله عليه و آله رسيده است : « چه چيز مؤمن را باز مىدارد از اين كه خانواده‌اى بر گيرد تا مگر خداوند نسلى را روزى او كند كه زمين را با ( لا إله الا اللَّه ) سنگين كند . » « 2 »\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 5 ، باب 1 ، حديث 9 .\r\n( 2 ) - همان ، ص 3 ، باب 1 ، حديث 3 .\r\n","page_name":" 248 ","page_number":248},
  {"content":"\r\n\r\nاز همين رو عزب بودن مكروه است . در حديثى از پيامبر آمده :\r\n« پست‌ترين مردگان شما عزبها هستند . » « 1 »\r\nدر حديثى از امام صادق عليه السلام رسيده است كه فرمود پدرم فرموده است : « من دوست ندارم كه دنيا و ما فيها را داشته باشم ، ولى درشبى بدون همسر بخوابم . » « 2 »\r\n2 - انسان نبايد از ترس فقر ، ازدواج را رها كند كه اين خود ، سوء ظنى است به خدا . در آيه كريمه مىخوانيم : ( وَأَنكِحُوا الْأَيَامَى مِنكُمْ وَالصَّالِحِينَ مِنْ عِبَادِكُمْ وَإِمَائِكُمْ إِن يَكُونُوا فُقَرَاءَ يُغْنِهِمُ اللَّهُ مِن فَضْلِهِ وَاللَّهُ وَاسِعٌ عَلِيمٌ ) « 3 » .\r\n« ومردان و زنان بى همسر را همسر دهيد ، و همچنين غلامان وكنيزان صالح ودرستكاران را ، اگر فقير وتنگدست باشند خداوند آنها را از فضل خود بى نياز مىسازد ، وخداوند گشايش دهنده و آگاه است . »\r\nاز امام صادق عليه السلام روايت است كه فرموده : « كسى كه از ترس فقر ازدواج نكند به مقام خداوند بدگمانى ورزيده است . » « 4 »\r\n\r\n\r\n","description":"","footnote":"\r\n( 1 ) - همان ، ص 7 ، باب 2 ، حديث 3 .\r\n( 2 ) - همان ، ص 7 ، باب 2 ، حديث 4 .\r\n( 3 ) - سورهء نور ، آيهء 32 .\r\n( 4 ) - همان ، ص 24 ، باب 10 ، حديث 1 .\r\n","page_name":" 249 ","page_number":249},
  {"content":"\r\n\r\n\r\n3 - دوست داشتن همسران\r\n1 - بدين ترتيب دين اسلام ، دوست داشتن زن را به هدف تشكيل خانواده و به بار آوردن فرزندانى شايسته تشويق مىكند . در روايتى از امام صادق عليه السلام آمده است كه : « گمان نمىكنم خيرى در ايمان فردى افزايش يابد ، مگر آن كه دوستى او نسبت به زنان افزايش يابد . » « 1 » نيز مىفرمايد : « دوست داشتن زنان از اخلاق پيامبران است . » « 2 »\r\n2 - اسلام تشويق مىكند كه اين محبت نسبت به زن اظهار شود كه بر دوستى ومحبت زن و شوهر مىافزايد .\r\nدر حديثى از پيامبر صلى الله عليه و آله رسيده است : « اين كه مردى به زنش بگويد تو را دوست دارم هرگز از قلب زنش زدوده نخواهد شد . » « 3 »\r\n3 - ولى دوستى شوهر نسبت به زن نبايد فتنه‌اى گردد براى مرد كه او را از پرداختن به وظايفش باز دارد . خداوند سبحان مىفرمايد : ( يَا أَيُّهَا الَّذِينَ آمَنوا إِنَّ مِنْ أَزْوَاجِكُمْ وَأَوْلَادِكُمْ عَدُوّاً لَّكُمْ فَاحْذَرُوهُمْ وَإِن تَعْفُوا وَتَصْفَحُوا\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 9 ، باب 3 ، حديث 1 .\r\n( 2 ) - همان ، حديث 2 .\r\n( 3 ) - همان ، ج 14 ، ص 10 ، باب 3 ، حديث 9 .\r\n","page_name":" 250 ","page_number":250},
  {"content":"\r\n\r\nوَتَغْفِرُوا فَإِنَّ اللَّهَ غَفُورٌ رَحِيمٌ ) « 1 » .\r\nاى كسانى كه ايمان آورده‌ايد ، بعضى از زنان وفرزندانتان دشمنان شما هستند از آنها برحذر باشيد ، و اگر عفو كنيد و چشم بپوشيد وببخشيد ( خداوند شما را مشمول عفو ورحمتش قرار مىدهد ) چرا كه خدا آمرزنده ومهربان است .\r\nدر حديثى از امام صادق عليه السلام رسيده است كه : « چيره‌ترين دشمن براى مؤمن ، همسر بد است . » « 2 »\r\nنيز از حضرتش رسيده است كه فرموده : « نخستين عامل عصيان خداوند داشتن يكى از شش خصلت است : دنيا دوستى ، حب رياست ، دوست داشتن خواب ، حب زنان ، غذا دوستى وراحت طلبى . » « 3 »\r\nاما در صورتى كه مؤمن مسؤوليتهاى شرعى خود را ادا كند ، وزندگيش او را از پرداختن به واجبات شرعى باز ندارد ، بر دوستى زن مؤاخذه نخواهد شد و از همين رو در حديثى از امام صادق عليه السلام مىخوانيم كه : « سه چيز است كه مؤمن براى آنها مؤاخذه نمىشود :\r\nخوراكى كه مىخورد ، جامه‌اى كه مىپوشد وزن شايسته‌اى كه به او يارى مىرساند و به وسيله او عفّت خويش را حفظ مىكند . » « 4 »\r\nبلكه زن شايسته ، ياور مرد است در دين واداى واجبات ، چنان كه در حديث امام صادق عليه السلام مىخوانيم : « به هيچ‌كس چيزى بهتر از زن\r\n\r\n\r\n","description":"","footnote":"\r\n( 1 ) - سورهء تغابن ، آيهء 14 .\r\n( 2 ) - همان ، ص 12 ، باب 4 ، حديث 4 .\r\n( 3 ) - همان ، حديث 6 .\r\n( 4 ) - همان ، ج 14 ، ص 21 ، باب 9 ، حديث 1 .\r\n","page_name":" 251 ","page_number":251},
  {"content":"\r\n\r\nشايسته ندادند كه هر وقت او را مىبيند شاد مىشود ، وهرگاه براى او سوگند مىخورد آن را بر مىآورد ، و در غياب مرد ، مال وناموس او را نگه مىدارد . » « 1 »\r\n\r\nتزويج جوان عزب\r\n4 - بدين سان اسلام به ازدواج تشويق مىكند ، و جوانان را به ازدواج دعوت مىكند . خداوند مىفرمايد : ( وَأَنكِحُوا الْأَيَامَى مِنكُمْ وَالصَّالِحِينَ مِنْ عِبَادِكُمْ وَإِمَائِكُمْ إِن يَكُونُوا فُقَرَاءَ يُغْنِهِمُ اللَّهُ مِن فَضْلِهِ وَاللَّهُ وَاسِعٌ عَلِيمٌ ) « 2 » .\r\n« ومردان و زنان بى همسر را همسر دهيد ، و همچنين غلامان وكنيزان صالح ودرستكاران را ، اگر فقير وتنگدست باشند خداوند آنها را از فضل خود بى نياز مىسازد ، وخداوند گشايش دهنده و آگاه است . »\r\nدر حديثى از امام صادق عليه السلام آمده است : « كسى كه عزبى را به ازدواج در آورد از كسانى خواهد بود كه در روز رستاخيز خداوند به او نظر مىكند . » « 3 »\r\n\r\n\r\n","description":"","footnote":"\r\n( 1 ) - همان ، ص 22 ، باب 9 ، حديث 4 .\r\n( 2 ) - سورهء نور ، آيهء 32 .\r\n( 3 ) - همان ، ص 26 ، باب 12 ، حديث 1 .\r\n","page_name":" 252 ","page_number":252},
  {"content":"\r\n\r\n\r\n4 - چگونگى گزينش همسر\r\n1 - در فصلهاى گذشته اين كتاب احاديثى را پيرامون ويژگيهاى زنى خوانديم كه شايسته است به عنوان شريك زندگى بر گزيده شود ، ولى مهمترين اين ويژگيها گزينش زن است به سبب ديندارى او و نه براى مال وجمالش بدون در نظر گرفتن دين او .\r\nدر حديثى از امام صادق عليه السلام آمده است : « هرگاه مردى به سبب جمال يا مالِ زنى با او ازدواج كرد به همان واگذار مىشود ، وهرگاه به خاطر دينش با او ازدواج كرد خداوند مال وجمال را نيز به دو ارمغان كند . » « 1 »\r\n2 - اسلام ، ازدواج با خويشاوندان را تشويق مىنمايد ، امام زين العابدين مىفرمايد : « كسى كه براى خدا وصله رحم ازدواج كند خداوند تاج فرشتگان بر سر او نهد . » « 2 »\r\n3 - اسلام تشويق مىكند زنى زايا گرفته شود ، نه زن نازا ولو زيبا\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 30 ، باب 14 ، حديث 1 .\r\n( 2 ) - همان ، ج 14 ، ص 31 ، باب 14 ، ح 6 .\r\n","page_name":" 253 ","page_number":253},
  {"content":"\r\n\r\nو خوش سيما هم باشد . امام باقر عليه السلام مىفرمايد : « بدانيد كه زن سياه اگر زايا باشد نزد من محبوبتر است از زن زيباى نازا . » « 1 »\r\n4 - ونيز ايشان از جدش پيامبر اكرم روايت مىكند كه فرمود : « با دختر باكره زايا ازدواج كنيد ، و با زن نازاى زيبا ونيكو چهره ازدواج نكنيد كه من در روز رستاخيز به شما امت خود خواهم باليد . » « 2 »\r\nالبته اسلام از جنبه زيبايى نيز غافل نمانده ، و دستور داده زن زيبايى انتخاب شود كه دين دارد و فرزند بسيار مىآورد . امام رضا عليه السلام از جدش محمد مصطفى صلى الله عليه و آله روايت مىكند كه : « پيامبر فرمود : خير را نزد زنان زيبا روى بجوئيد كه كردار آنها شايسته‌تر است كه نيكو باشد . » « 3 »\r\n\r\n\r\n","description":"","footnote":"\r\n( 1 ) - همان ، ص 33 ، باب 15 ، حديث 3 .\r\n( 2 ) - همان ، ص 33 ، باب 16 ، حديث 1 .\r\n( 3 ) - همان ، ص 37 ، باب 21 ، حديث 4 .\r\n","page_name":" 254 ","page_number":254},
  {"content":"\r\n\r\n\r\n5 - شتاب در شوهر دادن دختر\r\n1 - اسلام توصيه مىكند همين كه دختر به حد زنانگى رسيد شوهرش دهند ، و نشانه آن قاعدگى ماهانه است . امام صادق عليه السلام فرمود : « از سعادت شخص آن است كه دخترش در خانه‌اش حيض نشود . » « 1 »\r\nپيامبر صلى الله عليه و آله حكمت اين كار را مصونيت در برابر تباهى و فساد دختران مىداند . حضرت صلى الله عليه و آله در خطبه شريفى مىفرمايد : « اى مردم ! جبرئيل از خداوند لطيف وخبير براى من خبر آورد كه :\r\nدختران باكره همچون ميوه هستند بر روى درخت كه هرگاه اين ميوه برسد وچيده نشود آفتاب او را فاسد مىكند وباد او را مىپراكند .\r\nدختران باكره نيز هرگاه به حد زنان برسند دارويى ندارند مگر شوهر ، و در غير اين صورت از تباهى مصون نخواهند بود ، زيرا آنها نيز انسانند . »\r\nمردى برخاست وگفت : يا رسول‌اللَّه دختران خود را به كه بدهيم ؟\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 39 ، باب 23 ، حديث 1 .\r\n","page_name":" 255 ","page_number":255},
  {"content":"\r\n\r\nفرمود : ( به همتاهايشان ) مرد عرض كرد : همتاهاى ايشان كيانند ؟\r\nپيامبر صلى الله عليه و آله فرمود : « مؤمنان ، كفو وهمتاى يكديگر هستند ، مؤمنان كفو وهمتاى يكديگر هستند . » « 1 »\r\nپيامبر صلى الله عليه و آله در همين معنا مىفرمايد : « خداوند با اسلام ، كسى را كه در جاهليت ارجمند بود پست كرد ، و كسى را كه در جاهليت پست بود ، با اسلام ارجمند گرداند ، و كسى را كه در جاهليت ذليل بود ، با اسلام گرامى داشت ، و با اسلام همه تكبرهاى جاهلى وباليدن به عشيره وقبيله ونسب و الا را از بين برد ، پس همه مردم امروز خواه سفيد باشند يا سياه ، قريشى باشند يا عرب يا عجم همگى از آدمند وآدم را هم خداوند از گل بسرشت ، ومحبوبترين مردم نزد خداوند فرمانبرترين ومتقىترين آنهاست . » « 2 »\r\nپيامبر صلى الله عليه و آله عملًا به همين كار پرداخت تا پس از خود سنتى بر جاى نهاده باشد . او دختر زبير عمويش را به ازدواج مقداد بن اسود در آورد همانطور كه در حديث امام صادق عليه السلام آمده است :\r\n« پيامبر صلى الله عليه و آله ، ضباعه دختر زبير بن عبد المطلب را به ازدواج مقداد بن اسود در آورد . حضرت رسول اين كار را كرد تا ازدواج را آسان كند ، و تا آن كه مردم از پيامبر صلى الله عليه و آله پيروى كنند ، و بدانند كه گرامىترين آنها نزد خداوند پرهيزگارترين آنهاست . » « 3 »\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 39 ، باب 23 ، حديث 2 .\r\n( 2 ) - همان ، ص 44 ، باب 25 ، حديث 1 .\r\n( 3 ) - همان ، ج 14 ، ص 45 ، باب 26 ، حديث 1 .\r\n","page_name":" 256 ","page_number":256},
  {"content":"\r\n\r\nبراساس همين روايت وروايات ديگر ، فقها ازدواج دختر هاشمى با پسر غير هاشمى را روا دانسته‌اند .\r\nوملاك در مرد آن است كه اخلاق ودينى پسنديده داشته باشد .\r\n2 - پيامبر صلى الله عليه و آله مىفرمايد : « اگر كسى به خواستگارى دختر شما آمد كه اخلاق ودين پسنديده‌اى داشت دختر خويش را به او بدهيد ، و اگر چنين نكنيد در زمين فتنه وتباهى بسيار پديد آيد . » « 1 » امام صادق عليه السلام در روايتى شرط توانگرى مالى را نيز بدان مىافزايد ومىفرمايد : « كفو وهمتا آن است كه پاكدامن باشد و ( از نظر مالى ) توانگر » . « 2 »\r\nترديدى نيست كه مرد توانگر بهتر از مرد نادار است ، ولى اصل ، ديانت و اخلاق است ، پس اگر كسى ثروتمند بود ولى ايمانى سست داشت واخلاقى ناپسند ، بايد فقير مؤمن خوش اخلاق را به او برترى داد .\r\n3 - از نشانه‌هاى ديندارى است ترك اعمال و رفتارهاى تباه كننده و مهلك ، بويژه ميگسارى ، وشرع نهى نموده از آن كه دخترى را به باده گسارى داد . در حديثى از امام صادق عليه السلام رسيده است كه : « كسى كه دختر خود را به باده گسارى دهد قطع رحم او كرده است . » « 3 »\r\n4 - ونيز اسلام مانع از آن شده كه به منحرف جنسى و ( مخنَّث ) دختر داد . در حديثى كه على بن جعفر از امام صادق روايت مىكند\r\n\r\n\r\n","description":"","footnote":"\r\n( 1 ) - همان ، ص 51 ، باب 28 ، حديث 1 .\r\n( 2 ) - همان ، ص 52 ، باب 28 ، حديث 5 .\r\n( 3 ) - همان ، ص 53 ، باب 29 ، حديث 1 .\r\n","page_name":" 257 ","page_number":257},
  {"content":"\r\n\r\nآمده است كه از حضرت درباره اين پرسيدم كه آيا دخترم با جوانى ازدواج بكند كه انسان نرمى است و پدرش هم اشكالى ندارد ؟\r\nحضرت عليه السلام فرمود : ( اگر بد كردار ( مخنث ) نيست به ازدواج او در آور . » « 1 »\r\n5 - در بُعد اخلاق ، شرع نهى مىكند از اين كه دختر را به ازدواج اقوامى در آورد كه از وفادارى دورند . در حديثى از امام صادق عليه السلام آمده است كه فرمود : « دختران خود را به اقوام زنجى وخزرى ندهيد كه بى وفا هستند . » « 2 »\r\nظاهر حديث دلالت بر آن دارد كه حكمت اين نهى ، كاستى در وفادارى است و اين حكمت همه موارد مشابه را در بر مىگيرد چنان كه با از ميان رفتن سبب ، حكم نيز از ميان مىرود ، پس اگر اهالى خزر به وفادارى شناخته شدند مىتوان با آنان خويشاوندى بر قرار كرد .\r\n6 - از ديانت است خردمندى ، پس شرعاً مكروه است زن نادان واحمقى را به همسرى گرفت . امير المؤمنين مىفرمايد : « بپرهيزيد از ازدواج با زن احمق كه همراهى با او بلا وفرزندش موجب تباهى است . » « 3 »\r\nبيشتر از زن احمق ، ازدواج با زن ديوانه كراهت دارد ، زيرا جنون او در كودكان اثر مىنهد .\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 54 ، باب 30 ، حديث 2 .\r\n( 2 ) - همان ، ص 55 ، باب 31 ، حديث 2 .\r\n( 3 ) - همان ، ص 56 ، باب 33 ، حديث 1 .\r\n","page_name":" 258 ","page_number":258},
  {"content":"\r\n\r\n\r\n6 - آداب ازدواج\r\n1 - خواندن خطبه ، پيش از عقد مستحب است ، و بهتر است شامل حمد وثناى خداوند وتوصيه به تقوا باشد ، وشايسته است هر آنچه را زن و شوهر وحضّار نياز دارند در خطبه يادآورى شود ، مانند اصول ايمان ومحاسن اخلاق وآداب و آنچه را دانشمند خواننده خطبه مناسب ببيند .\r\nخطبه امامان معصوم براى ما نمونه خوبى است . در خطبه امير المؤمنين آمده است كه ايشان پس از حمد خدا چنين خطبه كردند :\r\n« اوصيكم بتقوى اللَّه العظيم ، فإنّ اللَّه عزّ وجلّ قد جعل للمتّقين المخرج ممّا يكرهون ، والرزق من حيث لا يحتسبون ، فتنجّزوا من اللَّه موعوده ، واطلبوا ما عنده بطاعته ، والعمل بمحابه ، فإنّه لا يدرك الخير إلّا به ، ولا ينال ما عنده إلّابطاعته ، ولا تكلان فيما هو كائن إلّاعليه ، ولا حول ولا قوة إلّاباللَّه .\r\nأمّا بعد ، فإن اللَّه أبرم الامور وأمضاها على مقاديرها ، فهي غير متناهية عن مجاريها دون بلوغ غاياتها ، فيما قدر وقضى من ذلك ، وقد\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nكان فيما قدر وقضى من أمره المحتوم وقضاياه المبرمة ، ما قد تشعبت به الأخلاف ، وجرت به الأسباب ، وقضى من تناهي القضايا بنا وبكم إلى حضور هذا المجلس الذي خصنا اللَّه وإيّاكم للذي كان من تذكرنا آلائه ، وحسن بلائه ، وتظاهر نعمائه ، فنسأل اللَّه لنا ولكم بركة ما جمعنا وإيّاكم عليه ، وساقنا وإيّاكم إليه ، ثمّ انّ فلان بن فلان ذكر فلانة بنت فلان وهو في الحسب من قد عرفتموه ، وفي النسب من لا تجهلونه ، وقد بذل لها من الصداق ما قد عرفتموه ، فردوا خيراً تحمدوا عليه وتنسبوا إليه وصلّى اللَّه على محمّد وآله و سلم . » « 1 »\r\n2 - مستحب است گواهانى را بر ازدواج گرفت تا نسب و ارث اثبات گردد . و چه بسا حكمت اين مسأله شامل همهء مواردى گردد كه نسب وارث را حفظ مىكند واختلافها را از ميان مىبرد ؛ مثل ثبت در محضر ونظاير آن . در حديثى از امام صادق عليه السلام آمده است : « بيّنه‌ها براى اثبات نسب وارث مقرّر شده است . » « 2 »\r\n3 - مستحب است در ازدواج ، آن هم بدور از زياده روى وريا ، وليمه داده شود ، و بايد از اين طعام به فقرا نيز داده شود و تنها به توانگران وشخصيتها محدود نشود . و نبايد جشن ازدواج را بهانه‌اى قرار داد براى برترى جويى به مردم ، و آنچه قشرهاى آسيب پذير وميانى را به سبب عدم توانايى در همراهى با توانگران به دشوارى افكند . از پيامبر صلى الله عليه و آله روايت است كه فرمود : « اطعام هنگام ازدواج از سنتهاى پيامبران است . » « 3 »\r\n\r\n\r\n","description":"","footnote":"\r\n( 1 ) - الفروع من الكافى ، ج 5 ، ص 370 .\r\n( 2 ) - وسائل الشيعه ، ج 14 ، ص 67 ، باب 43 ، حديث 1 .\r\n( 3 ) - همان ، ج 14 ، ص 64 ، باب 40 ، حديث 1 .\r\n","page_name":" 260 ","page_number":260},
  {"content":"\r\n\r\nونيز پيامبر صلى الله عليه و آله مىفرمايد : « وليمهء روز نخست ، حق است ، و در روز دوم نيكى ، وافزون برآن ريا وشهرت‌طلبى . » « 1 »\r\n4 - از آداب ازدواج است گزينش وقت مناسب براى زفاف . پس دخول در شب بهتر از روز است ، و روز براى وليمه بهتر از شب . در روايتى از امام صادق عليه السلام رسيده است كه : « عروسهايتان را شب زفاف كنيد ، ووليمه را در روز دهيد . » « 2 »\r\nاسلام شب زنده دارى را جز در سه مورد نهى كرده كه از آن جمله است زفاف . از پيامبر صلى الله عليه و آله رسيده است كه فرمود : « شب زنده دارى نيست جز در سه مورد : تهجّد با قرآن ، يا در طلب دانش ، يا عروسى كه به خانهء بخت مىرود . » « 3 »\r\n5 - اسلام خوش نمىدارد ساعت گرمى براى زفاف برگزيده شود .\r\nبه امام باقر عليه السلام خبر رسيد كه مردى در ساعت گرم نيمروز ازدواج كرده ، پس حضرت عليه السلام فرمود : « آنها را نمىبينم كه به توافق برسند » پس از هم جدا شدند . « 4 »\r\n6 - نيز اسلام خوش نمىدارد عروسى در روزى صورت پذيرد كه قمر در برج عقرب است . امام صادق عليه السلام مىفرمايد : « هركه به هنگامى كه قمر در برج عقرب است ازدواج كند روى خوبى را نخواهد ديد . » « 5 »\r\n\r\n\r\n","description":"","footnote":"\r\n( 1 ) - همان ، ص 65 ، باب 40 ، حديث 4 .\r\n( 2 ) - همان ، ص 62 ، باب 37 ، حديث 2 .\r\n( 3 ) - همان ، ص 63 ، باب 37 ، حديث 5 .\r\n( 4 ) - همان ، ج 14 ، ص 63 ، باب 38 ، حديث 1 .\r\n( 5 ) - همان ، ج 14 ، ص 80 ، باب 54 ، حديث 1 .\r\n","page_name":" 261 ","page_number":261},
  {"content":"\r\n\r\n7 - همچنين است هنگام محاق ماه ( روزهاى پايانى ماه‌هاى قمرى ) امام حسن عسكرى مىفرمايد : « كسى كه به هنگام محاق ماه ازدواج كند بايد تسليم سقط جنين شود . » « 1 »\r\n8 - مستحب است هنگام دخول ، مرد وضو داشته باشد ودعاى مأثورى را بخواند كه از امام صادق عليه السلام روايت شده است : « هرگاه بر همسرت وارد شدى دست بر پيشانى او بگذار و روى به قبله آور وبگو :\r\n« اللّهمّ بأمانتك أخذتها ، وبكلماتك استحللتها ؛ فإن قضيت منها ولداً فاجعله مباركاً تقيّاً من شيعة آل محمّد ، ولا تجعل للشيطان فيه شركاً ولا نصيباً . » « 2 »\r\nوهرگاه آهنگ نزديكى كند دعايى را بخواند كه از امام باقر عليه السلام رسيده است :\r\n« اللّهمّ ارزقني ولداً واجعله تقيّاً زكيّاً ليس في خلقه زيادة ولا نقصان ، واجعل عاقبته إلى خير . » « 3 »\r\n9 - وهنگام نزديكى شايسته نيست زن را به شتاب اندازد ، و نبايد تا وقتى كه نياز زن بر آورده نشده او را رها سازد . اسلام از زبان حضرت على عليه السلام اين چنين به ما تعليم مىدهد : « هرگاه فردى از شما آهنگ همسر خود كرد نبايد او را به شتاب افكند ، زيرا زنان نيز نيازهايى دارند . » « 4 » حكمت اين كار آن است كه اگر زنى كامياب نشود\r\n\r\n\r\n","description":"","footnote":"\r\n( 1 ) - همان ، ص 80 ، باب 54 ، حديث 3 .\r\n( 2 ) - همان ، ص 81 ، باب 55 ، حديث 2 .\r\n( 3 ) - همان ، ص 82 ، باب 55 ، حديث 5 .\r\n( 4 ) - همان ، ص 83 ، باب 56 ، حديث 4 .\r\n","page_name":" 262 ","page_number":262},
  {"content":"\r\n\r\nچه بسا در انديشه مرد ديگرى افتد . امام صادق عليه السلام مىفرمايد : « چه بسا كسى از شما با همسرش همبستر شود وزنش از او چنان جدا شود كه اگر حتى مرد زنگى را هم ببيند به او در آويزد . پس هر كسى آهنگ همسر خود كرد بايد ميان آن دو ملاعبه‌اى صورت پذيرد كه اين بهتر است . » « 1 »\r\n10 - مستحب است اگر مردى با ديدن زنى ديگر غريزه‌اش به هيجان آيد سراغ همسر خويش آيد و از او كام بگيرد . على عليه السلام به ما تعليم مىدهد كه : « هرگاه كسى از شما زنى را ديد كه از او خوشش آمد ، كام از زن خود گيرد ، زيرا زن او همان دارد كه آن زن ، پس نبايد در قلبش براى شيطان راهى قرار دهد كه نگاه او را از زنش متوجه آن ديگرى كند . » « 2 »\r\nولى شايسته نيست آدمى با شهوت زن ديگرى خود را تحريك كند وسپس به شهوت آن زن با همسر خويش در آميزد ، اين عمل بر حسب روايت رسيده از پيامبر صلى الله عليه و آله مكروه است . چه ، پيامبر صلى الله عليه و آله مىفرمايد : « اى على ! با شهوت زن ديگرى با همسرت نزديكى مكن ، زيرا در اين صورت من از آن بيم دارم كه اگر نطفه فرزندى منعقد گردد ، كودك شما نامرد و بى عقل باشد . » « 3 »\r\n11 - برخى از فقها ، هنگام ميل و رغبت زن ، آميزش با او را مستحب مىدانند ، وحديث پيامبر صلى الله عليه و آله را مىآورند كه به مردى\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 82 ، باب 56 ، حديث 3 .\r\n( 2 ) - همان ، ص 73 ، باب 47 ، حديث 3 .\r\n( 3 ) - همان ، ص 188 ، باب 150 ، حديث 1 .\r\n","page_name":" 263 ","page_number":263},
  {"content":"\r\n\r\nفرمود : « آيا با روزه وارد صبح شدى ؟ عرض كرد : خير . »\r\nفرمود : « پس تهيدستى را اطعام كردى ؟ عرض كرد : خير . »\r\nپيامبر صلى الله عليه و آله فرمود : « پس نزد همسرت برو و با او آميزش كن ، كه او براى تو به منزلهء صدقه است . » « 1 »\r\n12 - شرعاً اشكالى ندارد كه مرد با هر وسيله ممكنى همسرش را از نظر جنسى كامياب نمايد ، ولى نبايد در كاميابى همسرش از چيزى جز اعضاى خودش ( اعضاى مرد ) بهره گيرد . امام صادق عليه السلام مىفرمايد : « اشكالى ندارد كه مرد در كاميابى با همسرش از همه قسمتهاى بدن خود كمك بگيرد ، ولى نبايد با ابزارى غير از پيكر خود به كامگيرى بپردازد . » « 2 »\r\n13 - اگر چه نگاه كردن به شرمگاه همسر جايز است ، ولى هنگام آميزش كراهت دارد ، چنان كه سخن گفتن در آن حال نيز مكروه است .\r\nدر احاديثى از پيامبر صلى الله عليه و آله رسيده است كه نگاه كردن به فرج زنان مكروه است زيرا كورى به بار مىآورد ، ونيز مكروه است سخن گفتن به هنگام جماع كه لالى در پى دارد ، ونيز آميزش جنسى زير آسمان مكروه است . « 3 »\r\n14 - مستحب است هر يك از زن و شوهر پس از جماع براى پاك كردن موضع ، از دستمالى جداگانه استفاده كنند و يك دستمال به كار\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 75 ، باب 49 ، حديث 1 .\r\n( 2 ) - همان ، ص 77 ، باب 51 ، حديث 2 .\r\n( 3 ) - همان ، ص 85 ، باب 59 ، حديث 6 .\r\n","page_name":" 264 ","page_number":264},
  {"content":"\r\n\r\nنبندند . پيامبر صلى الله عليه و آله به على عليه السلام مىفرمايد : « با همسرت نزديكى مكن مگر آن كه تو دستمالى داشته باشى واو دستمالى ، و خود را با يك دستمال تميز نكنيد تا مبادا شهوت بر شهوت قرار گيرد ، كه اين كار دشمنى ميان شما دو را در پى دارد . » « 1 »\r\n15 - از حديثى چنين پيداست كه به هنگام حصر - يعنى نيازى كه آدمى را به شتاب اندازد - جماع كراهت دارد . امام صادق عليه السلام فرمود :\r\n« انسانى كه خضاب كرده جماع نمىكند » راوى عرض كرد : فدايت گردم چرا انسانِ خضاب كرده جماع نمىكند ؟ فرمود : « زيرا در حصر است . » « 2 »\r\n16 - نيز بلافاصله پس از خوردن غذا با شكم پر نبايد همبستر شد .\r\nاز امام صادق عليه السلام روايت است كه فرمود : « سه چيز بدن را ويران مىكند و چه بسا آدمى را بكشد : با شكم پر به حمام رفتن ، با شكم پر با همسر آميزش كردن وازدواج با پير زنان . » « 3 »\r\n17 - شايسته‌است در اين اوقات كه در حديث امام باقر ذكر شده از مباشرت خوددارى كرد . ظاهراً آنچه همه اينها را گرد مىآورد حالت اضطراب وخوف است كه بر كودك حتى زن و شوهر اثر مىنهد . از امام عليه السلام پرسيدند : آيا وقتى هست كه جماع حلال در آن مكروه باشد ؟ حضرت عليه السلام فرمود : « آرى ، بين طلوع فجر وطلوع آفتاب ، و از غروب آفتاب تا غروب شفق ( يعنى سرخى آسمان ) ، و در شب و روز\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 188 ، باب 150 ، حديث 1 .\r\n( 2 ) - همان ، ص 87 ، باب 61 ، حديث 1 .\r\n( 3 ) - همان ، ص 191 ، باب 152 ، حديث 1 .\r\n","page_name":" 265 ","page_number":265},
  {"content":"\r\n\r\nخسوف وكسوف ، و در شب و روزى كه باد سياه يا سرخ يا زرد بوزد ، و شب و روزى كه در آن زمين لرزه پيش آيد . »\r\nامام عليه السلام سپس فرمود : « به خدا سوگند هيچ كس در اين اوقات كه پيامبر جماع در آن را نهى كرده وخبر اين روايت به او رسيده ، همبسترى نكرد مگر آن كه خداوند كودكى به دو دهد كه آنچه در كودكش مىبيند وى را خوش آيد . » « 1 »\r\nو ممكن است هر گونه حالت اضطراب زايى همين حكم را داشته باشد ، همچون آميزش هنگام ترس از سلطان ستمگر يا در وضعيتهاى جنگى ونظاير آن .\r\nپيامبر صلى الله عليه و آله نهى فرموده از اين كه در شب اول ماه‌هاى قمرى همبسترى كنند ، و به على عليه السلام مىفرمايد : « اى على ! در شب اول ماه ونيمه ماه و آخر ماه همبسترى مكن ، كه هر كس چنين كند بيم آن مىرود كودكش كودن از كار در آيد . » « 2 »\r\n18 - از نظر اسلام كراهت دارد مردى پس از بازگشت از سفر شبانگاه بر خانواده‌اش وارد شود ، و بهتر است تا صبح شكيبايى كند .\r\nدر حديثى از امام صادق عليه السلام روايت است كه فرمود : « كراهت دارد مردى كه شبانگاه از سفر رسيده بر خانواده‌اش وارد شود ، بلكه بايد تا صبح صبر كند . » « 3 »\r\n19 - نيز كراهت دارد مردى در شب مسافرت كه غالباً با اضطراب\r\n\r\n\r\n","description":"","footnote":"\r\n( 1 ) - وسائل الشيعه ، ج 14 ، ص 89 ، باب 62 ، حديث 1 .\r\n( 2 ) - همان ، ص 90 ، باب 64 ، حديث 1 .\r\n( 3 ) - همان ، ص 93 ، باب 65 ، حديث 1 .\r\n","page_name":" 266 ","page_number":266},
  {"content":"\r\n\r\nهمراه است و احتمال ضعف مىرود ، با همسرش همبستر شود . از پيامبر صلى الله عليه و آله رسيده است كه حضرت صلى الله عليه و آله كراهت داشت مرد در شبى مباشرت كند كه آهنگ سفر دارد . « 1 »\r\nچنين است هنگام سفرهاى كوتاه . در حديثى از پيامبر رسيده است كه فرمود :\r\n« اى على ! هنگامى كه براى سفرهاى كوتاه به مدت سه شبانه روز از خانه خارج مىشوى با همسرت در نياميز كه اگر فرزندى از شما پديد آيد يار ستمگر خواهد شد . » « 2 »\r\n20 - اسلام دستور مىدهد همبستر شدن در پنهان صورت پذيرد نه در حضور هوو و يا فرزندى كه صداى آنها را مىشنود وپيكرشان را مىبيند . از امام صادق عليه السلام روايت شده است كه فرمود : پيامبر صلى الله عليه و آله فرموده است : « سوگند به خدايى كه جان من در يد قدرت اوست ، اگر مردى با زنش در آميزد در حالى كه كودكى بيدار آن دو را مىبيند وصدايشان را مىشنود و صداى نفسهاى زن و شوهر به گوش او مىرسد اين كودك روى رستگارى را نخواهد ديد ، اگر پسر باشد زنا كار خواهد شد ، و اگر دختر باشد زانيه خواهد شد . »\r\nحديث مىافزايد : « هرگاه على بن الحسين عليه السلام آهنگ همسر شدن داشت ، در را مىبست وپرده‌ها را مىانداخت وخدمتگزاران را بيرون مىكرد . » « 3 »\r\n\r\n\r\n","description":"","footnote":"\r\n( 1 ) - همان ، ص 189 ، باب 150 ، حديث 2 .\r\n( 2 ) - همان ، ج 14 ، ص 189 ، باب 150 ، حديث 1 .\r\n( 3 ) - همان ، ص 94 ، باب 67 ، حديث 2 .\r\n","page_name":" 267 ","page_number":267},
  {"content":"\r\n\r\n21 - اسلام كراهت دارد كسى زير آسمان « 1 » يا روى بام ساختمان « 2 » يا در برابر خورشيد « 3 » يا زير درختان ميوه دار « 4 » جماع كند .\r\n22 - احاديث حاكى از كراهت همبستر شدن رو و يا پشت به قبله ، يا در حال برهنگى كامل ، يا در كشتى يا بر سر راه . امام صادق عليه السلام به نقل از پدرانش فرموده است : « پيامبر نهى مىكرد از اين كه مردى رو به قبله ، يا بر سر راهى آباد با زنش در آميزد وهركه چنين كند لعنت خدا و فرشتگان و همه مردم بر او باد . » « 5 »\r\n23 - اسلام كراهت دارد كه مردى ايستاده مباشرت كند و آن را كار دراز گوشها مىداند . در حديثى نبوى آمده است : « اى على ! ايستاده با زنت جماع نكن كه اين كار دراز گوشهاست . » « 6 »\r\n24 - نيز مباشرت پس از احتلام كراهت دارد . پيامبر صلى الله عليه و آله مىفرمايد : « كراهت دارد مردى پس از احتلام با زنش در آميزد ، مگر آن كه از احتلام غسل كند ، پس اگر بعد از احتلام و بدون غسل با زنش در آميخت وفرزندى ديوانه از او پديد آمد هيچ كس جز خود را نكوهش نكند . » « 7 »\r\n25 - اسلام دستور مىدهد هنگام مباشرت به خداى توجه كرد و از\r\n\r\n\r\n","description":"","footnote":"\r\n( 1 ) - همان ، ص 188 ، باب 149 ، حديث 2 .\r\n( 2 ) - همان ، ص 189 ، باب 150 ، حديث 1 .\r\n( 3 ) - همان ، ص 187 ، باب 149 ، حديث 1 .\r\n( 4 ) - همان .\r\n( 5 ) - همان ، ج 14 ، ص 98 ، باب 69 ، حديث 3 .\r\n( 6 ) - همان ، ص 189 ، باب 150 ، حديث 1 .\r\n( 7 ) - همان ، ص 99 ، باب 70 ، حديث 1 .\r\n","page_name":" 268 ","page_number":268},
  {"content":"\r\n\r\nشر شيطان به دو پناه برد . امير المؤمنين عليه السلام مىفرمايد : « هرگاه كسى از شما مباشرت كرد بايد بگويد : بسم اللَّه وباللَّه اللهم جَنِّبْنِي الشيطانَ وَجَنِّبِ الشيطان ما رزقتني . » وسپس فرمود : « پس اگر خداوند كودكى به آن دو داد هرگز شيطان زيانى به دو نرساند . » « 1 »\r\n26 - اسلام توصيه مىكند پيش از مباشرت با زن حامله وضو گرفته شود . پيامبر صلى الله عليه و آله مىفرمايد : « اى على ! هرگاه زنت باردار شد ، با او نزديكى مكن مگر آن كه وضو داشته باشى . » « 2 »\r\n27 - اسلام از اينكه مرد براى مدتى با همسرش آميزش جنسى نداشته باشد ، نهى كرده است ، چه بسا اين كار موجب فساد وتباهى زن گردد .\r\nامام صادق عليه السلام مىفرمايد « هركه چند زن داشته باشد ، و با آنها نزديكى نكند ، و يكى از آنها زنا كند گناهش به گردن او خواهد بود . » « 3 »\r\n28 - اسلام نهى كرده از اين كه از پشت زنان با ايشان نزديكى كرد .\r\nپيامبر صلى الله عليه و آله مىفرمايد : « پشت زنان امت من بر مردان امت من حرام است . » « 4 »\r\n29 - اسلام مردان را به غيرت دستور مىدهد ، و زنان را از غيرت نسبت به مردان خود باز مىدارد ، و به شكيبايى بر غيرت ( وناموس پرستى ) مردان دستورشان مىدهد . امام صادق عليه السلام مىفرمايد :\r\n« خداوند غيور است و هر غيورى را دوست دارد و از غيرت اوست كه\r\n\r\n\r\n","description":"","footnote":"\r\n( 1 ) - همان ، ص 96 ، باب 68 ، حديث 3 .\r\n( 2 ) - همان ، ج 14 ، ص 189 ، باب 150 ، حديث 1 .\r\n( 3 ) - همان ، ص 100 ، باب 71 ، حديث 2 .\r\n( 4 ) - همان ، ص 101 ، باب 72 ، حديث 5 .\r\n","page_name":" 269 ","page_number":269},
  {"content":"\r\n\r\nبدكاريها را - چه پيدا و چه پنهان - حرام كرده است . » « 1 »\r\nامام عليه السلام در حديث ديگرى مىفرمايد : « خداوند جهاد را بر مردان و زنان واجب كرد . جهاد مرد آن است كه مال وخونش را بدهد و در راه خدا كشته شود ، وجهاد زن آن است كه بر آزار همسرش وغيرت او صبر كند . » « 2 »\r\nامير المؤمنين عليه السلام مىفرمايد : « غيرت زن كفر است وغيرت مرد ايمان » « 3 »\r\n30 - شرع براى مرد حقوق بسيارى را بر عهده زن نهاده است ، تا او را از كامجويى ولذت‌طلبى در جاى ديگر مصون بدارد .\r\nدر حديثى از امام صادق عليه السلام آمده است كه فرمود : « زنى نزد پيامبر صلى الله عليه و آله آمد و عرض كرد : يا رسول اللَّه ! حق شوهر بر همسر چيست ؟ فرمود : بيش از آن است كه تصور مىكنيد .\r\nآن زن عرض كرد : بخشى از آن را به من بگوييد .\r\nپيامبر صلى الله عليه و آله فرمود : زن حق ندارد جز با اجازه شوهرش روزه مستحبى بگيرد ، يا از خانه بيرون رود . زن بايد بهترين عطر خود را بزند ، وبهترين جامه خويش را بر تن كند وزيباترين آرايش خود را به كار برد و بام وشام ، خويش را به شوهرش عرضه كند و حقوق مرد بر زن بيش از اينهاست . » « 4 »\r\nدر حديثى از پيامبر صلى الله عليه و آله آمده است كه : « حلال نيست زنى بخوابد\r\n\r\n\r\n","description":"","footnote":"\r\n( 1 ) - همان ، ص 107 ، باب 77 ، حديث 2 .\r\n( 2 ) - همان ، ص 111 ، باب 78 ، حديث 6 .\r\n( 3 ) - همان ، ج 14 ، ص 111 ، باب 78 ، حديث 8 .\r\n( 4 ) - همان ، ص 112 ، باب 79 ، حديث 2 .\r\n","page_name":" 270 ","page_number":270},
  {"content":"\r\n\r\nپيش از آن كه خود را بر شوهرش عرضه كند ، جامهء خود را از تن برگيرد ، وزير روانداز مرد رود ، و پوست خود را به پوست او بچسباند و اگر چنين كند خود را به شوهرش عرضه داشته است . » « 1 »\r\n31 - حقوق ووظايف زن و شوهر طرفينى است ، و هر كدام از آنها ديگرى را به خشم آورد عذاب خداوندى از آن او خواهد بود . در حديثى از پيامبر صلى الله عليه و آله بتفصيل ، آداب رفتار زن و شوهر بيان شده است : « اگر زنى شوهرش را بيازارد نماز وحسنه‌اش پذيرفته نيست ، مگر آن كه شوهر خود را راضى كند ، و اگر چنين نكند حتى در صورتى كه عمرش را روزه بگيرد و شب زنده دارى كند وبرده‌ها آزاد نمايد واموالش را در راه خدا انفاق كند باز نخستين كسى خواهد بود كه به آتش در مىآيد . سپس حضرت رسول صلى الله عليه و آله فرمود : مرد نيز همين كيفر را خواهد داشت اگر زنش را بيازارد وبدو ستم كند ، و هر كس بر بد اخلاقى زنش شكيبايى كند و آن را به روز جزا واگذارد ، خداوند براى هر بار صبر پاداشى به دو دهد كه به هنگام سربلندى در آزمون به دو مىدهد . » « 2 »\r\nحتى شايسته نيست طولانى شدن نماز زن ، توجيه كنندهء خوددارى زن از اهميت دادن به شوهر وپاسخ به تمايلات او باشد .\r\nپيامبر صلى الله عليه و آله به زنان مؤمن چنين تعليم مىدهد : « نماز خود را طولانى نكنيد تا شوهرانتان را بازداريد . » « 3 »\r\n\r\n\r\n","description":"","footnote":"\r\n( 1 ) - همان ، ص 126 ، باب 91 ، حديث 5 .\r\n( 2 ) - همان ، ج 14 ، ص 116 ، باب 82 ، حديث 1 ، حديث مفصل است و ما تنها قسمتى از آن را آورده‌ايم .\r\n( 3 ) - همان ، ص 117 ، باب 83 ، حديث 1 .\r\n","page_name":" 271 ","page_number":271},
  {"content":"\r\n\r\nپيامبر صلى الله عليه و آله بسيار مردان را به زنان توصيه مىكرد و مى فرمود :\r\n« بيشتر اهل بهشت زنان مستضعف هستند كه خداوند ضعف آنها را دانسته و بر آنها رحم گرفته است . » « 1 »\r\nنيز پيامبر صلى الله عليه و آله مىفرمايد : « بهترين شما بهترين شماست براى خانواده‌اش ، و من بهترين شما هستم نسبت به خانواده‌ام . » « 2 » در جاى ديگرى پيامبر اكرم صلى الله عليه و آله مىفرمايد :\r\n« نفرين باد ونفرين بر كسى كه نانخور خود را تباه سازد . » « 3 »\r\nامير المؤمنين عليه السلام در نامه‌اى به پسرش امام حسن عليه السلام مىفرمايد :\r\n« كارى را به زن نه سپار كه از مسائل شخصى او فزون باشد ، كه اين براى وضع او بهتر ، و براى خيال او خشنود كننده‌تر ، و براى زيبايى او ماندنىتر است ، وزن گل است نه پيشكار . » « 4 »\r\nپيامبر صلى الله عليه و آله كارها را ميان صديقه كبرى فاطمة زهرا سلام اللَّه عليها وهمسرش امام على عليه السلام تقسيم مىكرد و كارهاى داخل خانه را به فاطمه مىسپرد و كارهاى بيرون خانه را به على . « 5 »\r\n\r\n\r\n","description":"","footnote":"\r\n( 1 ) - همان ، ص 119 ، باب 86 ، حديث 4 .\r\n( 2 ) - همان ، ج 14 ، ص 122 ، باب 88 ، حديث 8 .\r\n( 3 ) - همان ، حديث 6 .\r\n( 4 ) - همان ، ص 120 ، باب 87 ، حديث 1 ، حديث مفصلتر از اين است .\r\n( 5 ) - همان ، ص 123 ، باب 89 ، حديث 1 .\r\n","page_name":" 272 ","page_number":272},
  {"content":"\r\n . \r\n","description":"","footnote":"","page_name":" 273 ","page_number":273},
  {"content":"\r\n . \r\n","description":"","footnote":"","page_name":" 274 ","page_number":274},
  {"content":"\r\n . \r\n","description":"","footnote":"","page_name":" 275 ","page_number":275},
  {"content":"\r\n . \r\n","description":"","footnote":"","page_name":" 276 ","page_number":276},
  {"content":"\r\n . \r\n","description":"","footnote":"","page_name":" 277 ","page_number":277},
  {"content":"\r\n . \r\n\r\n","description":"","footnote":"","page_name":" 278 ","page_number":278}
  ]