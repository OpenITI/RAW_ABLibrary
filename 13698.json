[
  {"content":"\r\n\r\nبسم الله الرحمن الرحيم\r\nعلامه امينى قدس سره\r\nجرعه نوش غدير\r\n* ( به ضميمهء جرعه هايى از الغدير ) *\r\nمؤلف : مهدى لطفى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nلطفى ، مهدى ، 1355 -\r\nجرعه نوش غدير ( به ضميمهء جرعه هائى از الغدير ) مؤلف مهدى لطفى . قم - انصارى ، 1379 .\r\n272 صفحه\r\nISBN : 964 - 6925 - 15 - 4\r\nفهرستنويسى بر اساس اطلاعات فيپا .\r\nكتابنامه به صورت زيرنويس\r\n1 . امينى ، عبدالحسين ، 1281 - 1349 - - سرگذشتنامه . 2 . مجتهدان و علما - - سرگذشتنامه . 3 . غدير خم . 4 . على بن ابى طالب ( ع ) ، امام اول ، 23 قبل از هجرت - 40 ق . - - اثبات خلافت . الف . امينى ، عبدالحسين ، 1281 - 1349 . الغدير . برگزيده .\r\nب . عنوان . ج . عنوان : الغدير . برگزيده .\r\n6 ل 8 الف / 3 / 55 BP\r\n998 / 297\r\nكتابخانه ملى ايران 25314 - 79 م\r\nشناسنامه كتاب\r\nدفتر انتشارات انصارى\r\nنام كتاب : علامه امينى جرعه نوش غدير\r\nمؤلف : مهدى لطفى\r\nناشر : دفتر انتشارات انصارى\r\nنوبت چاپ و تاريخ نشر : سوم / تابستان 1382\r\nشمارگان : 3000 جلد\r\nقيمت : 850 تومان\r\nكليه حقوق محفوظ است\r\nمركز پخش\r\nقم - خيابان آيت الله نجفى ( ره ) - پاساژ قدس - طبقه آخر - پلاك 174\r\nدفتر انتشارات انصارى تلفكس : 7731137\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nاهداء به تو\r\nاى يگانه غواص بحر بيكران ولايت كه از كوثر ولايت سيراب شدى و در عشق على عليه السلام پروانه وار سوختى و سر تا پا به نور محبت ائمه اطهار عليهم السلام مستنير و عاقبت مشعل هدايت گشتى و امين زمان شدى .\r\nيا ايها العزيز مسنا و أهلنا الضر وجئنا ببضاعة مزجاة فاوف لنا الكيل و تصدق علينا إن الله يجزى المتصدقين .\r\nمؤلف\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n\r\n[ درآمد 
  ]\r\nعلامهء شيخ عبد الحسين امينى ، تشنهء عشق على عليه السّلام بود ، به وادى معشوق شتافت جام عشق غدير را از دست صاحب مدينهء غدير گرفت و جرعه‌جرعه سر كشيد تا سيراب شود ، امّا تشنه‌تر شد ، تشنه‌اى كه سيراب شدن نداشت ، نور ولايت در او تجلى كرد و عشق على تمام وجودش را فرا گرفت و در معشوق خود فانى شد و معشوق عالميان گشت .\r\nو اثرات اين عشق سبب پيدايش « الغدير » شد . غديرى كه كار اكسير مىكند ، سينه را سينائى و دم را مسيحائى مىكند .\r\nامينى تراشهء قلمش از ذو الفقار على بود و قلم معاندان را مىشكند ، و بيانش تداعىگر بيان كميت بود .\r\nخلاصه ، امينى نابغه‌اى است كه ميزان شخصيتش ، از گنجينهء لاهوتى شخصيت على عليه السّلام بار گرفته است . . .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nبخش اول علّامه امينى جرعه نوش غدير\r\nمقدمه 13\r\nأمينى و الغدير در يك نگاه 17\r\nفصل اول زندگينامهء علّامهء امينى قدّس سرّه\r\nمولودى مبارك 29\r\nشروع به تحصيل 29\r\nسفر به نجف 30\r\nاساتيد علّامه در نجف 31\r\nبازگشت به تبريز 31\r\nبازگشت به نجف 32\r\nفصل دوم سجاياى اخلاقى و معنوى علّامه امينى\r\nپرورش يافته مكتب علوى عليه السّلام\r\nزهد علّامه 38\r\nتوسل و عبادت علّامه 40\r\nامينى از قرآن هدايت مىگرفت 42\r\nشجاعت علّامه امينى 43\r\nامينى امين زمان 45\r\nاراده صاحب الغدير 47\r\nادب امينى رحمه اللّه 49\r\nمطالعه و فعاليت و مقام علمى او 51\r\nآثار علمى و قلمى مشعل هدايت 55\r\nاحداث كتابخانهء امير المؤمنين عليه السّلام 62\r\nمعجزه‌اى از امير المؤمنين عليه السّلام 64\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nفصل سوم آرمانهاى معمار مدينه غدير\r\nتبين مسئلهء ولايت 67\r\nايجاد وحدت بين مسلمين 70\r\nتشكيل خانهء نويسندگان 72\r\nرسيدگى به نشريات جهان 73\r\nشناخت عناصر زمان 76\r\nفصل چهارم حكايات و كراماتى از علّامه امينى\r\nكرامتى از علّامه امينى قدّس سرّه 81\r\nعلّامه امينى و حسان 82\r\nعلّامهء امينى و آغا بزرگ تهرانى 83\r\nمقام علّامه در نزد حضرت امير عليه السّلام 85\r\nكمك حضرت على عليه السّلام براى تكميل « الغدير » 88\r\nعنايتى در تأليف الغدير از امام على عليه السّلام 90\r\nعنايتى ديگر 92\r\nكمكى ديگر از ناحيهء قدس علوى 93\r\nعنايتى ديگر 96\r\nدرس اخلاقى از علّامه 97\r\nمعجزه‌اى از امير المؤمنين عليه السّلام 100\r\nتوصيه‌اى از علامهء امينى 103\r\nشفاى مريضى توسط علّامه امينى 103\r\nاولين شعرى كه علّامه امينى حفظ كرد 106\r\nامينى نائب امير المؤمنين در كوثر 107\r\nامير المؤمنين متكفل معاش ايشان 108\r\nكمك امير المؤمنين در چاپ « الغدير » 109\r\nشفاى مريضى با ذكر « يا على » 110\r\nامام زمان ( عج ) امينى را نجات مىدهد 111\r\nامينى در اصفهان 113\r\nامينى نمايندهء امير المؤمنين عليه السّلام 113\r\nامير المؤمنين در اصفهان 114\r\nحكايتى ديگر 115\r\nتلاش در رفع نياز حاجتمندان 116\r\nمناظره‌اى خواندنى 118\r\nآخرين آرزوى علّامهء امينى 124\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nفصل پنجم امينى و الغدير ، در آئينه قلم\r\nتقريظ دكتر محمّد غلاب 127\r\nتقريظ دكتر صفا خلوصى 128\r\nتقريظ دكتر عبد الرحمن كيالى حلبى 128\r\nتقريظ محمد سعيد دحدوح 130\r\nتقريظ استاد يوسف اسعد داغر بيروتى 131\r\nتقريظ دكتر بولس سلامه 132\r\nمقاله‌اى از علّامه مير محمد على اردبادى 134\r\nتقريظ استاد توفيق فكيكى بغدادى 134\r\nتقريظ حضرت آية اللّه العظمى عبد الهادى شيرازى 135\r\nنامه آية اللّه علّامه عبد الحسين شرف الدين عاملى 137\r\nتقريظ استاد عبد الفتّاح عبد المقصود مصرى 138\r\nكلامى از علامه محمد تقى جعفرى 138\r\nعلامه در شعر شعرا\r\nشعرى از حبيب اللّه چايچيان 140\r\nشعرى از محمد حسين شهريار 143\r\nشعرى از سيّد حسون بعاج 144\r\nقصيده‌اى از شمس الدين خطيب 145\r\nغروب خورشيد هدايت 146 بخش دوم جرعه‌هائى از الغدير\r\nفصل اول بر ساحل بيكران الغدير\r\nمبناى تحقيقى علّامه امينى 153\r\nهدف ايشان از تأليف الغدير 155\r\nوحدت اسلامى در اعتقاد علّامه 156\r\nبحث ولايت در الغدير 159\r\nفصل دوم غوصى در اقيانوس بيكران الغدير\r\nجرعه‌هائى از جلد اول\r\nبلاغ مبين 171\r\nداستان غدير 172\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nبررسى سند حديث غدير 174\r\nغدير در آيات قرآنى 175\r\nجرعه‌هائى از جلد دوم الغدير\r\nشعر و شاعر در مكتب قرآن و اهلبيت عليهم السّلام 177\r\nغديريه‌هاى قرن اول و دوم 178\r\nغديريهء امير المؤمنين عليه السّلام 178\r\nغديريّه حسان ابن ثابت 179\r\nغديريه قيس ابن سعد بن عباده 180\r\nملكات نفسانى شاعر 181\r\nشرف و بزرگوارى قيس 182\r\nذكاوت و كاردانى او 183\r\nشجاعت او 184\r\nسخاوت قيس 185\r\nزهد و عبادت قيس 186\r\nمعرفت قيس به مقام ولايت 188\r\nوفات قيس 188\r\nغديريهء عمرو عاص 188\r\nكلماتى در پيرامون شاعر 192\r\nنسب عمرو عاص 192\r\nمادر عمرو عاص 193\r\nاسلام آوردن عمرو عاص 194\r\nكلام امام حسن مجتبى عليه السّلام 196\r\nمرگ عمرو عاص 196\r\nدرس دين و اخلاق 197\r\nغديريهء سيّد حميرى 199\r\nآيه انذار در اشعار حميرى 200\r\nولادت و وفات سيّد حميرى 201\r\nجرعه‌هائى از جلد سوم الغدير\r\nغديريه‌هاى قرن سوم و چهارم هجرى 203\r\nغديريهء وامق نصرانى 203\r\nفضائل اهل بيت در اشعار غير مسلمين 204\r\nاهداف مستشرقين از تاريخ‌نگارى 205\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nافترائات اهل سنت بر شيعه 205\r\nافترائات « ابن عبد ربّه » بر شيعه 206\r\nافترائات ابن حزم اندلسى 208\r\nافترائات شهرستانى در الملل و النحل 208\r\nپيامدهاى اين افترائات 211\r\nجرعه‌هائى از جلد چهارم\r\nغديريه‌هاى قرن چهارم و پنجم و ششم 212\r\nغديريه صاحب بن عباد 212\r\nوفات صاحب 214\r\nغديريه ابو الحجاج بغدادى 214\r\nعنايت اهلبيت عليهم السّلام به شاعر 216\r\nوفات شاعر 217\r\nغديريهء ابو الحسن فنجكردى 217\r\nظلمت را به نور راهى نيست 218\r\nجرعه‌هائى از جلد پنجم الغدير\r\nغديريه‌هاى قرن ششم و هفتم 220\r\nغديريهء سيد محمد اقساسى 220\r\nشاعر و مستنصر 220\r\nبحثى پيرامون طى الارض على عليه السّلام 222\r\nبررسى مناقب و فضائل اهلبيت : 223\r\nنماز هزار ركعت در هرشب 224\r\nاشكال ابن تيميه 224\r\nجواب ابن تيميه 225\r\nپاسخ ديگر 226\r\nزيارت مشاهد مشرفهء خاندان پيامبر صلّى اللّه عليه و آله 229\r\nكندكاوى در حديث 230\r\nجاعلان حديث 230\r\nحديث‌سازى عامل تقرّب به خدا 232\r\nانگيزه جعل حديث 234\r\nجرعه‌هائى از جلد ششم\r\nغديريه‌هاى قرن هشتم 235\r\nغديريه شمس الدين مالكى 235\r\nبررسى مناقب جعلى براى خلفاى راشدين 235\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nعلم على عليه السّلام 236\r\nجعل حديث در علم عمر 237\r\nانگيزهء جعل اين احاديث 238\r\nشاهكارهاى علمى عمر 239\r\nخليفه مسلمين تيمم را بلد نيست 240\r\nخليفه جاهل به كتاب اللّه 241\r\nعمر و يادگيرى سورهء بقره 243\r\nخليفه و حدّ زناى مغيره 244\r\nخليفه معنى قرآن را نمىداند 247\r\nتجسس خليفه 248\r\nزنان پشت پرده از عمر عالمترند 248\r\nجهل عمر به حكم مسئله 249\r\nخليفه مسلمين شراب مىخورد 249\r\nشرح حال جمال الدين خلعى 252\r\nجرعه‌هائى از جلد هفتم الغدير\r\nغديريه‌هاى قرن نهم هجرى 254\r\nمباحث اين جلد هفتم 254\r\nغديريه ابن داغر حلّى 255\r\nآغاز ظلم انحراف 256\r\nآتش به خانهء وحى 258\r\nملكات نفسانى ابو بكر 259\r\nخليفه در دوران جاهليت 259\r\nخليفه در دوران جاهليت 259\r\nخليفه بعد از اسلام 260\r\nعلم خليفه 261\r\nخليفه معنى « كلاله » را نمىداند 261\r\nخليفه معنى « كلاله » را نمىداند 261\r\nميزان علم او به سنت پيامبر صلّى اللّه عليه و آله 262\r\nجهل خليفه درباره ارث مادر بزرگ 265\r\nجنايت خالد بن وليد و حمايت ابو بكر 265\r\nمالك ابن نويره را بشناسيم 266\r\nجرم مالك ابن نويره 266\r\nعكس العمل ابو بكر 268\r\nشجاعت خليفه 271\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nبخش اول : علّامه امينى جرعه نوش غدير\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدمه :\r\n وَ قُلْ جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً  « 1 »\r\nپيكرهء رويين حقيقت ، هدف پيكان شكستهء باطل نيست ، آنجا كه باطل ابر مانند در برابر خورشيد حقيقت مىايستد ، باران حوادث مىبارد و توده‌هاى عظيم ابر از هم مىپاشد و دوباره انوار نافذ و پاكيزهء حقيقت ، آفتاب‌وار همه‌چيز را روشن و آشكار مىسازد .\r\nقرآن كريم باطل را ، به كف روى آب مثل مىزند ، كه گرچه كف و خس و خاشاك روى آب به مدت كوتاهى چهرهء زلال آب را كدر نشان مىدهند ولى ديرى نمىپايد كه اينها از بين مىرود و چهرهء زلال و صاف آب دوباره هويدا مىشود .\r\nبه تعبير ديگر در آنجا كه عفريت‌هاى پليد و پست باطل ، فرصت يافته ، و ارتباط خود را با دل ابناى بشر برقرار مىسازند . و با هوس انگيزى فريباى خود ، آنان را گمراه كرده و افق افكار را تيره و تار مىكنند ، باز فرشتهء حقيقت با چهرهء نورانى خويش نمايان شده و\r\n\r\n\r\n","description":"","footnote":"\r\n( 1 ) - اسراء ، 81\r\n","page_name":" 13 ","page_number":13},
  {"content":"\r\n\r\nتاريكيها را از چهرهء ملكوتى حق مىزدايد و نداى ملكوتى فضيلت و معنويت را در گوش جانها فرا مىخواند و آفتاب‌وار چهرهء واقعى باطل را به جامعه نشان مىدهد .\r\nدر طول تاريخ به مردانى بر مىخوريم ، كه همان فرشتهء حقيقت بودند ، كه در خفقان باطل و عوام‌فريبى ظهور كردند ، و يك‌بار ديگر چهرهء واقعى حق و باطل را نمايان و معرفى نموده و يك‌بار ديگر حجت را بر خلايق تمام كردند .\r\nبىگمان علّامهء بزرگوار شيخ عبد الحسين امينى رحمه اللّه از همين افراد است كه در قرن چهاردهم ظهور كرد و يك‌بار ديگر توانست چهرهء حقيقت را كه در زير غبارهاى تاريخ پنهان بود به جامعه بشرى بنماياند . پس او را بايد فرشتهء حقيقت ناميد . كه حياتش را تبرعا وقف در راه خدا كرد ، و جانش فداى اسلام شد . و با زحمات طاقت‌فرسا توانست چهره‌هاى « رشد » و « غىّ » را بر همگان نشان دهد [ حتى يتبين الرشد من الغى 
  ] .\r\nاو افرادى را شناساند كه با اعمال و رفتار خود ، به نام اسلام و دلسوزى به حال مسلمين جلو پيشرفت واقعى دين خدا را گرفتند و ميراث اسلام را به خود اختصاص دادند ، كه اگر حوادثى كه ايشان در كتاب نفيس « الغدير » تشريح كرده ، در آغاز اسلام پديد نمىآمد امروز اسلام دين جهانى و قرآن قانون اساسى دنيا بود .\r\nاما چه سود كه جهل جامعه به فرصت‌طلبان اجازه داد تا بار ديگر و براى هميشه خود را به جامعه تحميل كنند و جلو پيشرفت مكتب\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nالهى را بگيرند . بلكه اين جامعه بود كه سرنوشت خود را به دست آنان داد و تمام زحمات انبياء و جانشينان به حق آنها را به باد داد .\r\nاينجاست كه بايد با لسان الغيب شيراز همصدا شد و گفت :\r\n آه آه از دست صرّافان گوهر ناشناس * هرزمان خرمهره را با درّ برابر مىكنند \r\nآرى علّامه بحر بصيرتى بود كه حقيقت در او موج مىزد ، و رودخانهء يقين در سراسر وجودش جارى و سارى بود .\r\nو چون خاموش ماندن از معرفى چنين گوهرهاى گرانبها خصوصا در وضع كنونى شايد جايز نباشد و نپرداختن به معرفى چنين اشخاصى اگر ناسپاسى نباشد ، خسرانى بزرگ خواهد بود . با اينكه انجام دادن چنين امر خطير به شايستگى از عهدهء حقير و از عهدهء هر شخص خارج است ، و قلم را تواناى بيان مقام او نيست ، اقدام به نگارش اين كتاب نمودم كه ارمغانى باشد كه مورى به پيشگاه روح قدسى اين سليمان ملك معرفت تقديم مىكند .\r\nقم - مهدى لطفى\r\nذى القعده 1420 هجرى\r\nأحبّ إخوانى من اهدى الىّ عيوبى\r\nمحبوبترين برادرانم كسى است كه عيبهاى مرا بر من هديه كند\r\nپيشنهادات خود را مىتوانيد به دفتر انتشارات انصارى ارسال فرمائيد .\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nأمينى و الغدير در يك نگاه\r\nعلامهء امينى را ، از حيث اخلاق و معارف ، سخت است كه بتوانم به خوانندگان معرفى كنم ، قلم و بيان نارساست كه شخصيتى مانند ايشان را تحليل و بيانگر زندگى سراسر افتخار ايشان باشد ، زيرا زمانه مانند ايشان را نخواهد ديد مگر گاه‌گاه ، و مانند ايشان را نخواهد داد مگر به اتفاق .\r\nاو قلهء دانش و جلگهء تواضع را باهم جمع كرده بود . و جان عاشقش تنها با قرآن و سخن عترت آرام مىگرفت ، همنشين خاكيان بود لكن انس بيشتر با افلاكيان داشت . او زندگى ممتازى داشت ، و در خانوادهء ممتاز و شريف و عزيز تولد يافت . امينى آن ستارهء پرفروغى است كه در تاريخ يك هزار چهارصد سالهء اسلامى درخشيد ، امينى يعنى استوانهء علم اليقين ، جمال الملة و الدين .\r\nامينى جرعه‌نوش غدير عشق على عليه السّلام بود ، او سيراب شدهء كوثر ولايت بود و چنان شيفتهء ولايت بود كه هستى خود را يك‌باره در كوره عشق على عليه السّلام ريخت ، و پروانه‌وار سوخت و لبخند مستانه‌اش نشانى از پيروزيش بود .\r\nمحضرش هميشه يادآور مظلوميت على بود ، چشمانش به خاطر على عليه السّلام گوهر اشك به دامن مىفشاند ، وقتى به حرم مولايش\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمشرف مىشد ، گويا در جهان ديگر و با غير اين جهانيان بود ، چهره‌اش دگرگون مىشد و در هاله‌اى از ابهت و جلال فرو مىرفت ، براى اهل نظر جهانى از لطف و صفا بود ، كه هم لذت‌بخش بود و هم انسان‌ساز .\r\nعشق او به على عليه السّلام و عنايت خاص آن حضرت به وى و زحمت‌هاى طاقت فرسايش سبب پيدايش الغدير شد ، چنانچه خودش فرموده‌اند :\r\n« هرگاه پشت خود مىنشستم كه الغدير را بنويسم مثل اينكه على عليه السّلام را كنار ميز مىديدم كه مطالب را به من ديكته مىفرمود » « 1 »\r\n ز سبك الغديرش هست پيدا * كه علمش را على اعطا نموده\r\nو يا بىپرده‌تر گويم « حسانا » * على املاء و او انشاء نموده \r\nامينى آن فرشتهء حقيقت بود كه با چهرهء نورانى خودش نمايان شده و تاريكيها را از چهرهء ملكوتى على عليه السّلام كنار زد ، و نداى ملكوتى فضيلت و معنويت را به گوش جهانيان رسانيد و خفتگان قرون را از خواب غفلت بيدار كرد .\r\nآرى امينى بعد از 1400 سال توانست چهرهء واقعى و ملكوتى على را كه شيادان قرون زير گرد و غبار تاريخ مخفى نموده بودند به جامعه بشرى نشان دهد .\r\nاو ؛ صدايى داشت در خور دليران ، و چون به سخن او گوش فرا مىدادى ، مىگفتى قرنهاى اسلامى دهان گشوده‌اند تا با تو سخن بگويند .\r\nاو در فصاحت كلام و بيان صعصعة بن صوحان « 2 » ديگرى بود كه\r\n\r\n\r\n","description":"","footnote":"\r\n( 1 ) - مقدمهء شهيدان راه فضيلت\r\n( 2 ) - صعصعة بن صوحان از اصحاب عظيم القدر على عليه السّلام بود در كمال ايمانش همين بس\r\n","page_name":" 18 ","page_number":18},
  {"content":"\r\n\r\nبعد از چهارده قرن ظهور كرده بود . شجاعتش يادآور رشادتهاى قيس بن سعد بود و اگر بگويم در تفسير قرآن گوى سبقت را از ابن عباس ربوده بود بى جا نگفته‌ام ، اگر مناظراتش را ديدى يا خواندى به يقين خواهى گفت : او همان شاگرد مكتب امام صادق عليه السّلام هشام بن حكم مىباشد .\r\nوقتى قلم بدست مىگرفت گويى مالك اشتر شمشير بدست گرفته است ، نوك قلمش از ذو الفقار على بود و برنده‌تر از شمشير و فرو رونده‌تر از نيزه بود . امينى با كمك از قرآن و سنت پيامبر . . . حقايق غير قابل انكار را در انظار امت اسلامى به نمايش گذاشت ، و با اثبات واقعهء غدير خاطرهء افتخارات و ارزشهاى علوى را در صدر اسلام زنده كرد ، و روح افسردهء امت اسلامى را با ياد غدير و صاحب آن نشأة و اميد بخشيد .\r\nامّا ، نبوغ وى در دانش سرشار خلاصه نمىشود ، او در ايمان عميق و استقامت شگفت‌آور ، تقواى كامل ، قاطعيت منطق يقين ، سوز گفتار و سوز اصلاح . . . نابغه بود .\r\n\r\n\r\n","description":"","footnote":"\r\nكه امام صادق عليه السّلام مىفرمايد : « حقّ امير المؤمنين را نشناخت مگر صعصعة و اصحابش » و از فصيح‌ترين افراد تاريخ مىباشد و امير المؤمنين فصاحت او را ستوده و مىفرمايد : « هذا الخطيب الشحشح ( او خطيب بليغى مىباشد ) . به قول ابن ابى الحديد در فخر و عظمت و فصاحت او همين بس كه شخصى مثل امير المؤمنين او را مدح مىكند و مهارت و سخنورى او را ستايش مىكند .\r\nمدائح و مراثى كه صعصعة بر سر مزار آقا امير المؤمنين عليه السّلام گفته كنون كه مىخوانيم چون او و يارانش در كنار قبر امير المؤمنين ناله مىكنيم و اگر دل بىتوان گردد چون صعصعة از حال مىرويم ، آرى بايد او در كنار قبر على اينچنين ناله كند چون او ناله‌هاى جانسوز حسنين عليهما السّلام را در شب دفن امير المؤمنين ديده بود و با آنها از كوفه تا نجف در دل شب با چشم گريان تابوت على را بر دوش كشيده بود صعصعه شايد ناله‌هاى امّ المصائب را شنيده بود كه ياد آنها قلب هرمؤمن بالخصوص قلب رئوف شيعه مخلص خاندان على عليه السّلام را تا روز محشر جريحه‌دار و داغدار مىكند .\r\n","page_name":" 19 ","page_number":19},
  {"content":"\r\n\r\nامينى يك دانشمند حقيقى است كه به وظائف خطير وجدانى خود عمل كرد . امينى ، قلم بدستى هست كه جز حق و دفاع از حقّ مطلب ننوشت . امينى ، يكه تاز ميدان 1400 سالهء تاريخ اسلام شد ، و حق مسلم على را احقاق كرد .\r\n امينى ، دادخواه جرم تاريخ * شكايتنامهء او ، الغديرش \r\nامينى ، دادنامهء پيروان على را به محكمهء قضاوت افكار جهانيان تسليم نمود . امينى ، سرپرست محكمهء قضايى جنايات تاريخ و دادخواه حقوق مظلومان است . امينى ، ساليان دراز رنج برد ، مبارزه كرد از همه چيز دست شست ، تا يك حقيقت اصولى را به جهانيان نشان داد ، و پرچمدار انقلاب فكرى و مذهبى پردامنه‌اى شناخته شد .\r\nامينى مردى بود ، كه غيرت على را در الغديرش به دوستان مىچشاند . و چشمان تيزبينش در ايران و عراق و هند و حجاز به دنبال نشانه‌هاى على مىگشت . آنچنان در عشق على حيران بود كه چشم را بىسو مىكرد . او جامهاى خويش را در سحر از كوثر پر مىكرد و جرعه‌جرعه با « الغدير » سر مىكشيد و صداى ناسوتيش را به لاهوت مىرساند و تسبيح ملائكه به ترغيب او بر مىگشت .\r\nامينى ، ديدبان غدير در 14 قرن پيش است كه خيانتها و جنايات را چون درّ در غدير به تار كشيده و چهرهء آفتابى ولايت را بر چشمه‌سار نجف و قم مىانداخت و اعجاب دوستان و خشم دشمنان را برمىانگيخت .\r\nيا به قول دكتر عبد الفتاح مصرى :\r\nامينى آن غوّاص و شناورى است كه موكّل و مكفّل شده به پرده\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nبرداشتن از گوهرهاى گرانقدر ته درياى بيكران ولايت . امينى جهانى است وسيع كه گم مىشود در آن هوش و حافظه خوانندگان .\r\nاو ، يگانه غواص درياى بيكران ولايت بود كه عجايب آن بحر زخارى تمام شدنى نيست چنان در اين دريا غوطه‌ور شد كه خيال و هدف ديگرى برايش باقى نماند . و از بركت اشعهء توجّه مولى الموالى عليه السّلام سر تا پا به نور محبّت ائمه اطهار مستنير گشت ، و در تمام كارهايش عشق على عليه السّلام جلوه‌گر شد .\r\nامينى ، سيّد حميرى ديگرى بود كه حاضر نبود در مجلس وى سخنى جز آل رسول عليه السّلام باشد .\r\nامينى ، روحانى كامل عيارى بود ، كه در او نور عقل شرعى بوجه احسن تجلى كرد ، و مشعل هدايت را بدست او دادند .\r\nخلاصه : امينى ، استغاثهء مظلوميت على را لبيك گفت ، و به گوش جهانيان رسانيد و انسانها را بيدار كرد ، و خائن‌هاى قلم بدست تاريخ را كه در ماسك تقدس بودند رسوا نمود ، و رسالتى بس بزرگ ايفا نمود .\r\nاو براى خود تاريخى آفريد ، براى هميشه زنده و جاويد خواهد ماند ، و ابديت بر آثارش سايه افكنده است .\r\nبهشت برين بر تو باد ، به راستى ، حق و حقيقت بودى و شجاعى از شجاعان دين ، بر مردم ابلاغ نمودى رسالت مقدسهء خداى متعال را و از هيچ‌گونه تلاشى كوتاهى نكردى . عبد الحسين بودى ، و عبوديت را به نحو أحسن بر در اين خانه ادا كردى .\r\n* * * * *\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nالغدير ، الغدير ، الغدير ! ! !\r\n« الغدير » را الغديرش ناميدند براى تبرك ، و گرنه اقيانوس است ، يك اقيانوس متلاطم و بىكران ، درونش پر از گوهرهاى گرانبها است كه در اعماق آن مىدرخشد الغدير غديرى است كه در پى آن درياها و اقيانوسهاى علم جارى است ، اقيانوسى از علم و دانش آميخته با خلوص و صفايى بىپايان . « الغدير » خرمنى از حقايق و دلائل تابناك و استوار حقانيت آئين مقدّس جعفرى است .\r\n« الغدير » نتيجه يك عمر كوشش و مجاهده ، و مطالعه و تفحص و تحقيق و تتبع عميق و مبتكرانه براى يافتن گوهرهاى پراكندهء در كتابخانه‌ها و كتب اهل سنت است . و به تحقيق مىتوان گفت در عالم علم و ادب تاكنون چنين تحقيق دقيق و تتبع عميق كمتر سابقه دارد .\r\n« الغدير » گم‌گشتگان وادى حيرت و جهالت را به سايه‌هاى دامن گستر خود فرا مىخواند تا در سايه‌هاى آن از گمراهى و حيرت نجات يافته و دمى بياسايند .\r\n« الغدير » يكى از شاهكارهاى علمى عصر حاضر و دائرة المعارف آئين تشيّع مىباشد .\r\n« الغدير » پالايش داستان اسلام از جعليات قصه‌گويان هواپرست و مغرض است .\r\n« الغدير » شكوائيه آن عزيزى ( على عليه السّلام ) است كه خارى در چشم و استخوانى در گلو داشت .\r\n« الغدير » زبان سيلى خوردن اسلام از نيام خاموشى برآهيخته است .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n« الغدير » تبين‌كنندهء حديث پيامبر صلّى اللّه عليه و آله است كه فرمود :\r\nبدء الاسلام غريبا و سيعود كما بدء ، ( اسلام در آغاز غريب بود و به زودى مثل اول غريب خواهد شد ) .\r\nغربت اسلام زمانى آغاز شد ، كه شيادان منافق بعد از پيامبر صلّى اللّه عليه و آله اقدام به تخريب مدينهء غدير نمودند . مدينه‌اى كه قلب اسلام بود و حيات اسلام از انوار نافذ آن نشأة مىگرفت مدينه‌اى كه روح اسلام بود .\r\nآرى « الغدير » از همان ناله‌هاى جانسوز صاحب مدينهء غدير سرچشمه گرفته است كه از سوز دل بر غربت اسلام مىگريست .\r\nآرى امينى به فرداهاى غربت اسلام پى برد . و با الغديرش غريب‌نوازى نمود .\r\nآرى « الغدير » بيانگر فرداهاى غربت اسلام مىباشد .\r\nكدام فردها ؟ ؟ ؟ فرداهاى 28 صفر سال دهم هجرت .\r\nدر اين روز فروغ حيات دنيوى پيامبر صلّى اللّه عليه و آله خاموش شد . پس از سه روز بدن مباركش مظلومانه دفن گرديد ، آن شب بدن مبارك پيامبر را خاك سپردند مردم از فرط خستگى در خوابى سنگين غنوده بودند ؛ تنها دخترى بر سر مزار پيامبر با دو كودك خردسالش اشك‌ريزان زمزمه مىنمودند : يا ابت يا رسول اللّه ما ذالقينا بعدك من فلان و فلان . « 1 »\r\n( پدر جان ، يا رسول اللّه بعد از تو چه معصيتها از . . . ديديم )\r\nآرى ، چندى از رحلت پيامبر نگذشته بود كه :\r\n\r\n\r\n","description":"","footnote":"\r\n( 1 ) - الامامة و السياسة ج 1 / 13\r\n","page_name":" 23 ","page_number":23},
  {"content":"\r\n\r\nشيون بانوئى دلخسته و اندوهگين ( جگرگوشهء پيامبر ) شنيده مىشد كه از پرده برون آمده و با صداى حزين و گلوى بغض گرفته ناله مىزد « پدر جان يا رسول اللّه پس از تو از دست ابو بكر و عمر چه معصيت‌ها كشيديم . « 1 » و خطاب به ابو بكر مىگفت : ابو بكر چه زود بر خاندان پيامبر تاخت برده و به تاراجشان برديد . « 2 »\r\nآرى پيامبر از دنيا رفت ، منافقان مسلمان‌نما حق را از حقيقت جدا كردند ، فرمايشات پيامبر اسلام را در خصوص وصايت امير المؤمنين عليه السّلام ناديده گرفتند . و گوركنى ابو عبيده نام به مدد دلالى كه چهارپا مىفروخت « 3 » همت كردند و مردى بداخلاق ، بازارى كفن‌فروش « 4 » ( ابو بكر ) را به بهانهء اينكه از همه پيرتر است خليفهء مسلمين كردند .\r\nفردا ، خانهء وحى را آتش مىزنند ، و دستهاى پليد گل پيامبر را بين در و ديوار پرپر مىكنند . « 5 » فردا وصى و خليفه رسول اللّه صلّى اللّه عليه و آله [ على عليه السّلام 
  ] را به مسجد مىكشند ، و او را تهديد به بيعت مىكنند .\r\nفردا بقيع شاهد ، دفن شبانهء زهرا است . « 6 »\r\nفردا ، كسى حق ندارد كه اسم فرزندش را محمّد گذارد « 7 » ، و يا از محمّد صلّى اللّه عليه و آله روايت خواند . « 8 »\r\n\r\n\r\n","description":"","footnote":"\r\n( 1 ) - الغدير ج 7 / 77 به نقل از الامامة و السياسة 1 / 13 اعلام النساء 3 / 1206\r\n( 2 ) - شرح نهج البلاغه 2 / 57 خ 26\r\n( 3 ) - تاريخ طبرى ج 3 / 204\r\n( 4 ) - تاريخ طبرى 3 / 199 .\r\n( 5 ) - الغدير ج 7 / 77\r\n( 6 ) - مستدرك صحيحين ج 3 / 163\r\n( 7 ) - الغدير ج 6 / 309\r\n( 8 ) - الغدير ج 6 / 394 و 397\r\n","page_name":" 24 ","page_number":24},
  {"content":"\r\n\r\nفردا ، عامل ابو بكر ( خالد بن وليد ) به حمايت خليفه سر مالك ابن نويره را به تيغ مىزند ، و ناموس او را به كابين خود در مىآورد . « 1 » فردا روز غارت اموال مردم است ، فردا در نماز ، خليفه با خالد قرار ترور على عليه السّلام را دارد . « 2 »\r\nفردا ، براى اعتلاى دين اسلام و قرآن ، قرآن ناطق امير المؤمنين على عليه السّلام را با تيغ اجتهاد سر مىزنند . « 3 »\r\nفردا ، حسن بن على عليه السّلام از خنجر كينه‌توزان در بستر درد مىنالد ، فردا سبط نبى با جگرهاى پاره‌پارهء خويش نجوا دارد .\r\nفردا ، سر حسين عليه السّلام در طشت طلا ، از خليفه ضربت عصا مىخورد ، فردا دخت پيامبر را هامون‌به‌هامون مىگردانند .\r\nخلاصه ، فردا ، فرداى خزان باغ نبى است ، فردا . فرداى آن كفن فروش بداخلاق ، و آن دلال چهارپا و آن بزار خودخواه بىمروت و خالدها و مروانها مىباشد ، فردا روز سلطهء شجرهء ملعونهء بنى اميّه و فرزندان طلقاست .\r\nفردا ، فرداى غربت دين پيامبر است . فردا و فرداهاى ديگر وليدها با حمايت اربابان خود ، مست و مخمور ، در نماز جماعت امامت كنند . « 4 »\r\nفردا ، خليفه ، زناكار ثقيف ( مغيرة بن شعبه ) را بر ناموس بصره مسلط مىكند فردا مغيرة ابن شعبه‌ها پس از زنا با امثال ام جميل به\r\n\r\n\r\n","description":"","footnote":"\r\n( 1 ) - الغدير ج 7 / 106\r\n( 2 ) - الغدير ج 7 / 77\r\n( 3 ) - الغدير ج 3 / 190 - 191\r\n( 4 ) - الغدير ج 8 / 120\r\n","page_name":" 25 ","page_number":25},
  {"content":"\r\n\r\nمحراب مسجد آمده و اظهار تقدس كنند . « 1 »\r\nفردا ، روز تلاش افسانه‌پردازان است . فردا ، معاويه روات را براى ساختن اكاذيب ، به كاخ خضرا فرا مىخواند . « 2 »\r\nفردا خليفه سوگند ياد مىكند كه نام پيامبر را هم دفن كند . « 3 »\r\nالغدير : جواب ياوه‌سرايان هواپرستى چون ابن تيميه و موسى جار اللّه و عبد اللّه قصيمى مىباشد ، كه شيعه‌اى را كه در توحيد خطبه‌هاى توحيدى نهج البلاغه دارد ، و دعاى عرفه دارد ، تعليمات توحيدى امام صادق و امام باقر دارد ، و اعمال خود را بدون قصد قربت صحيح نمىداند ، و ذبيحه را بىذكر اسم خدا حلال نمىداند ، كافر معرفى مىكنند ؛ اين هواپرستان گويى از اعتقادات كفرآميز خود خبر ندارند ، كه خدا را هرسال به زيارت قبر احمد ابن حنبل مىآورند . « 4 »\r\n« الغدير » جواب آن اشخاص هواپرست و رياست‌طلب ، و بىفضلان مسمى به فضل مىباشد ، كه بعد از هزار و چهار صد سال دوباره قصد آتش زدن در خانهء رسالت را دارند . آتش اينها بر نوك قلم و سر زبانشان است ، كه از كين‌هاى باطن شعله‌ور شده است . اينان از بقاياى خوارج و نهروان مىباشند ، كه حضرت امير المؤمنين على عليه السّلام فرمود : بقاياى اينها دزدان سر گردنه مىشوند . اينان دزدان اعتقاد و افكار مردم هستند كه با لباس دوست وارد ميدان شده‌اند .\r\nالغدير . . . . . . .\r\n\r\n\r\n","description":"","footnote":"\r\n( 1 ) - الغدير ج 6 / 137\r\n( 2 ) - الغدير ج 11 / 73\r\n( 3 ) - الغدير ج 10 / 283\r\n( 4 ) - ج 5 الغدير ص 199 به نقل از مناقب احمد ص 607\r\n","page_name":" 26 ","page_number":26},
  {"content":"\r\n\r\n\r\nفصل اول : زندگينامهء علّامهء امينى قدّس سرّه\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nدر توصيف اين كوكب زمينى و پرورش‌يافته مكتب علوى به كلام مولايش امير المؤمنين على عليه السّلام تمسّك مىجوئيم كه به كميل بن زياد فرمود :\r\nزمين از مردانى كه حجّت‌هاى الهى را استوار سازند تا دليلهاى روشن الهى از بين نرود خالى نمىماند . به خدا سوگند آنان در شمارش كم هستند امّا نزد خداى متعال مقام و منزلت والايى دارند و خدا به وسيلهء آنان حجّتها و دليلهاى خود را حفظ مىكند تا به امانت سپارند به همتايان خودشان و بكارند در دلهاى خلف صالح خودشان .\r\nعلم يكباره با حقيقتى آشكار و روشن به آنها روى آورده و آنها ملازم شدند با روح يقين . بدنهاى آنان در دنيا ولى ارواح آنها به ملكوت الهى معلّق است آنها خلفاء خدا در زمين و دعوت‌كنندگان بر دين خدايند .\r\nآه ، آه شوقا الى رؤيتهم . ( آه آه چقدر علاقه دارم آنها را ببينم ) .\r\nنهج البلاغه\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nمولودى مبارك\r\nدر يكى از روزهاى 1320 هجرى در خانهء شيخ احمد امينى تبريزى ستاره‌اى پرفروغ درخشيد ، كه موجب شادى تشنگان فضيلت و علم شد . اين مولود همان مجاهد نستوهى است كه بعدها حقايقى را كه از جامعهء مسلمين افسرده شده بود زنده كرد . او در خانه‌اى متولّد شد كه زهد و تقوا و علم در آن موج مىزد و صاحبخانه خانه را با كردار صالح و معنويت خويش عطرآگين ساخته بود .\r\nاسم اين مولود را عبد الحسين نهادند ، او در فضاى پاكيزه و معنوى و در يك مكتبى كه مملو از علم و تقوا بود دوران كودكى را سپرى كرد .\r\n\r\nشروع به تحصيل\r\nشيخ عبد الحسين مقدّمات علوم را پيش پدرش شيخ ميرزا احمد امينى كه از علماى مشهور به زهد و تقوى تبريز بود فرا گرفت .\r\nآثار نبوغ از كودكى در او مشاهده مىشد ، اعمال و حركات او مثل\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nساير بچه‌ها نبود و به خاطر اين استعداد و ذوق سرشار تحصيلات مقدماتى نتوانست پاسخگوى ايشان باشد ، لذا براى تكميل دروس وارد مدرسه طالبيه تبريز شد و مقدمات و سطوح فقه و اصول را فرا گرفت ، و نزد اساتيد ممتازى به تحصيل پرداخت از جمله اساتيد ايشان عبارتند از :\r\n1 - آية اللّه سيّد محمّد موسوى مشهور به مولانا از مراجع تقليد تبريز و داراى مقامات عاليه معنوى و اخلاقى و علمى و از شاگردان آيات عظام : فاضل شربيانى ، شيخ هادى طهرانى ، شيخ الشريعة اصفهانى ، آية اللّه ميرزا احمد شيرازى بود .\r\n2 - آية اللّه سيّد مرتضى خسروشاهى كه از شاگردان مرحوم : آية اللّه شيخ عبد الكريم حائرى و سيّد ابو الحسين انگجى بود .\r\n3 - آية اللّه شيخ حسن توتونچى ، كه از شاگردان شيخ الشريعة اصفهانى ، آية اللّه نهاوندى ، آية اللّه شيخ محمّد حسن ممقانى و آية اللّه شيخ محمّد تقى شيرازى بود .\r\n4 - ميزا على اصغر ملكى .\r\n\r\nسفر علّامه به نجف\r\nايشان پس از تكميل سطوح در تبريز براى تكميل دروس خود و كسب معنويات و كمالات از محضر ائمه طاهرين عليهم السّلام راهى عتبات\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nعاليات شد و در نجف اشرف دروازهء شهر علم رسول اللّه ساكن شد و از محضر علماى عصر خود فقه و اصول را فرا گرفت .\r\n* * * * * \r\nاساتيد علّامه در نجف\r\n( 1 ) - آية اللّه سيّد محمّد باقر حسينى فيروزآبادى ، كه از بزرگان علماء شيعه و مراجع تقليد عصر خود بود .\r\n( 2 ) - سيّد ابو تراب خونسارى كه از فحول علماى عصر خود ، فقيه اصولى ، رجالى ، جامع معقول و منقول بود و در علوم حساب ، جغرافيا ، رياضيات و هندسه هم تبحر داشت ، و فردى عابد ، زاهد ، كريم النفس و اهل عبادت بود .\r\n( 3 ) - ميزا على ايروانى .\r\n( 4 ) - آية اللّه ميزا ابو الحسن مشكينى .\r\n\r\nبازگشت علّامه به تبريز\r\nپس از تكميل تحصيلات با عزم بازگشت به وطن راهى تبريز مىشود ، و در اين شهر مشغول ارشاد مردم و مطالعه و تأليف مىشوند ثمرهء اين مطالعات ، كتاب نفيس « تفسير فاتحة الكتاب »\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nاست . علّامه بعد از حدود دو سال اقامت در وطن خود و پس از ازدواج تصميم بازگشت دوباره به نجف اشرف را مىگيرد .\r\n\r\nبازگشت علّامه به نجف\r\nپس از مدتى اقامت ، در شهر تبريز ، گويى بارقه‌اى از نور ولايت از وادى مقدّس نجف اشرف ، بر او تابيده و همهء احساسات او را تحت تأثير خود قرار داد ، و وى را براى بازگشت بدان ناحيهء مقدس بازخواند . از اين رو بىدرنگ بار سفر مولى الموالى عليه السّلام را با زاد صفا و اخلاص بر راحلهء توكل بر بست . و خود را بدان آستان مبارك رسانيد .\r\nو در جوار باب علم رسول اللّه معتكف شد .\r\nانصراف علّامهء امينى از اقامت در تبريز صرفا منبعث از توجّه و ارادت و خلوص وى نسبت به ساحت قدس ولايت بوده ، و اين سرنوشت امرى بود الهى . كه ايزد متعال اين عنصر لايق و رشيد را با خصوصيات روحى و اخلاقيش براى شيعيان امير المؤمنين ( ارواحنا فداه ) و بلكه براى كافهء مسلمين دنيا ذخيره نموده بود . تا از ميان تيرگى اوهام و اختلاف ، حقيقت را آشكار سازد ،  « لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ »  .\r\nاو تشنهء عشق بود ، به وادى معشوق شتافت تا تشنگى را بر طرف سازد ، وقتى به كعبهء دلها رسيد ، جام عشق غدير را از دست صاحب\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nغدير گرفت و جرعه‌جرعه سر كشيد . تا سيراب شود ، امّا چون نظرش به رخ زيباى يار افتاد تشنه‌تر شد ، آن هم تشنه‌اى كه سيرابى نداشت .\r\nدرونش آتشى از عشق ولايت افروخته شد ، آتشى كه خاموش شدنى نبود و پيوسته زبانه مىكشيد و تا دم مرگ همراه او بود .\r\nو نور ولايت در او تجلى كرد و عشق على كل وجودش را فرا گرفت و بر اثر اين عشق پس از چندى كمر براى نصرت حق و دفاع از حقوق پايمال شدهء امير المؤمنين عليه السّلام بربست ، و گامى برداشت بىسابقه ، و از باطن صاحب الحق و فرزندش حضرت صاحب الامر عليه السّلام با كمال خلوص استمداد جست ، و مورد مدد هم واقع شد . و هرمشكلى برايش آسان گرديد ، مدرس الهى غيبى به امينى درس ولايت آموخت .\r\nو به او گفت :\r\n بشوى اوراق اگر همدرس مايى * كه درس عشق در دفتر نباشد \r\nو نور ولايت در او تجلى كرد ، و عشق على عليه السّلام كل وجودش را فرا گرفت .\r\nايشان اين دفعه كه به مهد علم و كمال برمىگردند در محضر علماء أعلام مشغول تكميل كمالات علمى و معنوى مىشوند در فقه و اصول به درجهء اجتهاد نائل مىشوند و در فلسفه و كلام به درجات علمى بالايى دست پيدا مىكنند و نزد اساتيدى همچون : آية اللّه سيّد ميرزا على شيرازى ، آية اللّه شيخ ميرزا حسن نائينى و آية اللّه شيخ\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nعبد الكريم يزدى و آية اللّه سيّد ابو الحسن اصفهانى و آية اللّه شيخ محمّد حسين اصفهانى ( مشهور به كمپانى كه جامع معقول و منقول بود ) كسب علم و كمال مىنمايند .\r\n* * * * *\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nفصل دوم : سجاياى اخلاقى و معنوى علّامه امينى قدّس سرّه\r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\nپرورش يافته مكتب علوى عليه السّلام\r\nاسلام مكتبى است انسان‌ساز ، و انسان موجد بزرگى و پاكى و زيبايى است و دست‌پروردگان مكتب تربيتى اسلام و اهلبيت عليهم السّلام ، قهرمانان شكوهمند آزاديند ، و مظاهر والاى انسان صالح و ايدال مىباشند . اينان مردانى هستند كه قلوب پاكشان جز به اميد زنده شدن فضيلت‌ها و شكست رذيلتها نمىتپد و نيروى خود را صرف اعتلاى انسانها به فضائل اخلاقى مىنمايند . تاريخ شيعه مشحون از سرگذشت بزرگمردانى همچون شيخ عبد الحسين امينى قدّس سرّه است كه چشم روزگاران به جوانمردى ، شجاعت ، بشردوستى ، حق‌طلبى ، زهد و تقوى ، مثل آنان را نديده است ، و مادر زمانه فرزندى آنچنان پرهيزگار ، آزاده ، برومند و پاكدل نپرورده است .\r\nعلّامه امينى را قبل از اينكه يك شخصيت علمى معرفى كنيم بايد يك شخصيت معنوى و اخلاقى معرفى كرد . كمتر عالم به آن درجاتى از معنويت و اخلاق مىرسد كه ايشان رسيده بود ، او عالمى عظيم القدر ، دانشمندى پرهيزگار ، مصلحى متفكّر ، معلّم اخلاق و فضيلت بود كه ديگران بايد در مكتب او فضائل و معنويات را كسب\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nكنند . او عالمى بود كه وظيفه خود را شناخت و بدان عمل كرد .\r\nعلّامه امينى در علم و معنويت يكه‌تاز ميدان هزار و چهار صد سالهء تاريخ اسلام شد . او چون اخترى فروزان بود ، كه در تاريخ ايران معاصر درخشيد ، ايشان علاوه بر اين كه يك شخصيت علمى بىنظير در تاريخ تشيع است ، يك شخصيت معنوى و اخلاقى ممتاز و بىنظير در تاريخ شيعه مىباشد . كه صدها سال بايد بگذرد تا فردى مانند ايشان به وجود آيد .\r\nاستاد محمّد عبد الغنى مصرى به حسن خلق علّامه پى برده و در قصيده خويش چنين مىسرايد :\r\n يشتدّ فى سبب الخصومة لهجته * لكن يرقّ خليقة و طباعا \r\nبه هنگام بحث او تند مىشود و لكن خلق و خوى او بسى نرم است .\r\n« محمّد سعيد دحدوح » در نامه‌اش خطاب به علّامه مىنويسد :\r\nبراستى شما از آل محمّد روش و اخلاقى را به ارث برده‌ايد كه نظير آن را در غير شما نخواهم يافت . . . از قديم شنيده بودم كه مرد مؤمن كسى است كه حال او ، تو را به خدا دلالت كند نه گفته او ، معنى اين حديث را نمىفهميدم تا آن كه شما را زيارت كردم . بايد گفت : او است مصداق اين حديث شريف كه مىفرمايد : « كونوا دعاة الناس به غير السنتكم »\r\n\r\nزهد علّامه\r\nيكى از خصايص اولياء اللّه و علماء ، زهد و عدم توجه به زخارف دنيوى مىباشد . زهد را سرلوحه زندگى خود قرار مىدهند و از دنيا\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nبه قدر حاجت و نياز توشه مىگيرند و اين را از ائمه خود به ارث برده‌اند ، فرزند علّامهء امينى قدسّ سرّه حاج آقا رضا امينى در مورد زهد پدرش مىگويد : او در تمام مراحل زندگى ملازم زهد و تقوى بود و انسانى بود كريم النفس و طمعى در مال كسى نداشت و متوكل بر خدا بود و به آنچه خدا روزيش مىفرمود شاكر بود از دنيا و زخارف آن اعراض كرده بود و اميدوار بود به درجات عالى آخرت و متوجه اين آيهء شريفه بود :  « تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ » .  « 1 »\r\nو به اين مسلك خانواده و شاگردان خودش را فرا مىخواند .\r\nايشان حتى در نجف خانه‌اى براى سكونت نداشت با اينكه مدت چهل سال در نجف اقامت داشت و كتابهاى متعددى تأليف نموده بود ، و مىتوانست مرفه‌ترين زندگى را داشته باشد . خانه‌اى هم كه در آخر عمرش خريده بود . مشترك بين ايشان و كتابخانه‌اش بود . « 2 »\r\nپس اوست عالم و فقيه واقعى و او بود فقيه اهلبيت عليهم السّلام او بود مصداق حديث امام باقر كه به ابان ابن تغلب فرمودند : انّ الفقيه حق الفقيه الزاهد فى الدنيا و الراغب فى الاخرة ، المتمسك بسنه النبى صلّى اللّه عليه و آله . « 3 »\r\nيعنى فقيه و عالم واقعى كسى هست كه زاهد در دنيا و طالب آخرت ، و پيرو سنت رسول اللّه باشد .\r\n\r\n\r\n","description":"","footnote":"\r\n( 1 ) - قصص 83\r\n( 2 ) - مقدمهء الغدير چاپ چهارم\r\n( 3 ) - اصول كافى ج 1 ص 70\r\n","page_name":" 39 ","page_number":39},
  {"content":"\r\n\r\nعالمى در نزد اهلبيت عليهم السّلام عزيز است كردارش گفتارش را تصديق كند و با فعلش مردم را به راستى دعوت نمايد لذا امام صادق عليه السّلام در ذيل آيه  « إِنَّما يَخْشَى اللَّهَ مِنْ عِبادِهِ الْعُلَماءُ »  مىفرمايد : مراد از عالم كسى است كه فعلش قولش را تصديق كند .\r\n\r\nتوسل و عبادت علّامه\r\nعلّامه امينى كسى بود سراپايش يك فرد ربانى و الهى بود مردى كه نشستنش و برخاستنش و نوشتنش و . . . به خاطره خدا بود . علّامه امينى را بايد مجسمه تقوى و نماينده ارزشهاى انسانى معرفى كرد .\r\nفرزندش در مورد عبادت و تقوى ايشان مىفرمايد :\r\nاو در قرائت قرآن ، بسيار حريص بود . هرروز نزديك اذان صبح ، از خواب بيدار مىشد ، نماز شب را به جاى مىآورد ، و به مناجات با خدا مشغول بود تا اذان صبح ، آنگاه كه فريضهء صبح را به جاى مىآورد . مشغول قرائت قرآن مىشد و هرروز يك جزء با تدبير و توجّه به آياتش قرائت مىنمود .\r\nبعد از صرف صبحانه مشغول مطالعه مىشد . تا آنگاه كه شاگردانش حاضر مىشدند و از نظريات و بيانات جذاب او در فقه و اصول . . . استفاده مىنمودند .\r\nمشغول درس و بحث بود تا اذان ظهر آنگاه كه اذان ظهر مىشد نمازش را به جاى مىآورد و بعد از صرف ناهار مقدارى استراحت مىكرد . و سپس به كتابخانه رفته و تا نصف شب مشغول مطالعه بود .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nاو بيشتر به زيارت حرم علوى مشرف مىشد . با خضوع و خشوع وارد حرم مطهر مىشد حزن و اندوه سراسر وجودش را فرا مىگرفت . در داخل حرم به كسى غير از امير المؤمنين عليه السّلام توجه نمىكرد . و همه را از خودش طرد مىنمود . روبروى ضريح مطهر مىنشست و در حالى كه قطرات اشك از چشمانش سرازير بود .\r\nفرازهاى زيارت حضرت را زمزمه مىنمود .\r\nخيلى به زيارت سيد الشهداء علاقمند بود و بيشتر اتفاق مىافتاد كه با پاى پياده قصد زيارت حضرت را مىنمود و در اين سفر پر بركت عدهء زيادى از مؤمنين وى را همراهى مىكردند . در اين سفر روحانى كه سه روز طول مىكشيد . ايشان از امر به معروف و نهى از منكر و وعظ و ارشاد مؤمنين غافل نبود . تا وقتى كه به كربلا مىرسيدند و آنجا تمام توجهش به امام حسين عليه السّلام بود . داخل حرم مىشد در حالى كه قطرات اشك از چشمانش سرازير بود .\r\nو حالاتش در زيارت مخصوص و منحصر به فرد بود .\r\nوقتى ماه رمضان مىرسيد . او بيشتر كارهايش را تعطيل مىكرد و در كربلا يا نجف اشرف مشغول عبادت مىشد . در ماه رمضان پانزده مرتبه قرآن را ختم مىنمود . ثواب چهارده مرتبه‌اش را به روح چهارده معصوم و يك مرتبه‌اش را به روح پدر و مادرش هديه مىكرد . و در بعضى از شبهاى ماه مبارك رمضان هزار ركعت نماز مىخواند\r\nآية اللّه سيّد مرتضى نجومى در مورد عبادت ايشان مىگويد : در عمرم نديدم كسى را كه مثل علّامه امينى نماز بخواند . نماز را با\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nحضور قلب و خشوع و خضوع به جاى مىآورد و قطرات اشك كه حاكى از سوز دل ايشان بود از چشمانش سرازير مىشد « 1 » . فرزندش دكتر محمد هادى امينى در اين مورد مىفرمود : او نمازش را در اول وقت و با حضور قلب به جاى مىآورد و در قنوت نماز گريه مىكرد .\r\nحجة الاسلام آخوندى مىگويد : همانا خصائص علّامه امينى ، تضرع و معنويتش را در كمتر عالمى ديدم ، در ايّام عاشورا و فاطميه حال علّامه متغيّر مىشد و با صداى بلند گريه مىكرد كمتر عالمى را ديدم كه با چنين حالى بگريد . « 2 »\r\nاگر ايشان در حرم مولايش بود از صداى گريه‌اش همه مىفهميدند كه علّامه امينى در حرم مطهر حضور دارد . ثمرهء اين عبادات و توسلات همان سفر عظيم الغدير شد كه كتابى است ، بىنظير و مورد توجه اهل علم و كمال .\r\n\r\nامينى از قرآن هدايت مىگرفت\r\nنكته‌اى كه قابل توجه براى خوانندگان الغدير است . آميختگى شگرف الغدير با قرآن كريم ، و قرآن محور بودن و حاكم بودن قرآن كريم بر سراسر كتاب مىباشد .\r\nدر مطالعه كتاب همواره با آيات قرآن به صورتهاى گوناگون افتتاح اختتام ، استدلال ، تأييد ، تضمين ، اقتباس ، روبرو مىشويم ، براى\r\n\r\n\r\n","description":"","footnote":"\r\n( 1 ) - ربع قرن مع العلامة ص ، 281\r\n( 2 ) - مدرك سابق .\r\n","page_name":" 42 ","page_number":42},
  {"content":"\r\n\r\nوقوف بر اين موضوع نگريستن بر خود الغدير لازم است .\r\nايشان وقتى مىخواهد سخنانى را به عنوان سر سخن و ديباچه با خواننده بگويد با آيات نورانى قرآن بيان مىكند . و اين آميختگى نورانيت ويژه‌اى به اين كتاب بخشيده است ، و اين چگونگى حال مؤلف را مىرساند كه مؤلف كتاب تا چه اندازه با كتاب خدا مأنوس بوده است و گويا قرآن بر سينهء او جا كرده بود كه كتابش چنين با قرآن مشوب شده است و از نور قرآن هدايت گرفته است و به خاطر همين است كه عبد الفتاح عبد المقصود مصرى استاد دانشگاه اسكندريه مىگويد :\r\nانّه ليستهدى التنزيل . « 1 » او به حق از قرآن هدايت مىطلبد .\r\n\r\nشجاعت علّامه امينى\r\nشجاعت يكى از اخلاق حسنه‌اى است كه محبوب مخلوق و خالق است . و در روايات وارد است كه خداوند شجاع را دوست مىدارد و لو به كشتن يك مارى ، و اهلبيت عليهم السّلام در مرتبه عالى از شجاعت بوده‌اند كه تاريخ شهادت مىدهد بر شجاعت اهلبيت عليهم السّلام و خصوصا امير المؤمنين عليه السّلام .\r\nعلّامه امينى از مولاى خودش اين اخلاق حسنه را به ارث برده بود و توانست عمرى با شجاعت و مردانگى زندگى كند ، كه هم در\r\n\r\n\r\n","description":"","footnote":"\r\n( 1 ) - الغدير ج 6 / و\r\n","page_name":" 43 ","page_number":43},
  {"content":"\r\n\r\nميدان جهاد نفس پيروز شد و هم در جهاد فرهنگى ، و از مردانى بود كه  « صَدَقُوا ما عاهَدُوا اللَّهَ عَلَيْهِ  و  لا يَخافُونَ  فى الله  لَوْمَةَ لائِمٍ » \r\nاينجا حكايتى نقل مىكنيم تا مطلب بر همگان روشن شود ، مرحوم علّامه نقل مىكند .\r\nسالى مشرف به حج بيت اللّه شدم در شب ترويه از مكّه به طرف عرفات حركت كردم شب را در صحراى منى ماندم بعد از نماز صبح روز عرفه به سوى عرفات حركت كردم ، زمانى به صحراى عرفات رسيدم كه صحرا پر از جمعيّت شده بود و از كثرت جمعيت جايى براى سكونت و نصب خيمه نبود . امّا در گوشهء بيابان مكانى خلوت بود ، كه گويا اين مكان مخصوص ملوك و اشراف عربستان بود به شخصى كه اثاث مرا حمل مىكرد گفتم وسائل را به آن مكان برد ، وسائل مرا در همان مكان زمين گذاشت اجرت او را پرداخت كردم او رفت . من شروع كردم به نصب خيمه ، يكى از مأموران با صداى بلند فرياد مىزد و مرا فرا مىخواند گويا مىخواست مانع از نصب خيمه در آن مكان شود . توجّهى به گفته‌اش نكردم . وقتى ديد كه من توجه به او نمىكنم آمد نزد من و دست مرا گرفت تا مانع نصب خيمه شود !\r\nايستادم و گفتم : چه مىخواهى ؟ و به خاطر چه مانع از نصب خيمه مىشوى ؟\r\nگفت : ممنوع است ، گفتم به خاطر چه چيزى ؟ گفت : مگر نمىبينى اينجا خيمه‌هاى امير نصب شده و اين مكان مختص امراء و ملوك مىباشد وقتى اين را شنيدم : با حالت تعجب و صداى بلند\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nفرياد زدم - تا هركه داخل خيمه است بشنود . گفتى امير ؟ ! ! گفتى امير ؟ ! !\r\nبه اميرت بگو از سرزمين ما بيرون رود . اينجا سرزمين بندگان است . و براى امراء و رؤسا در سرزمين بندگان جائى نيست .\r\nمأمور نظامى ترسيد و رفت تا كلام مرا به اميرش برساند .\r\nلكن امير فهميد كه اين فرد يك شخص عادى نمىباشد كه چنين شجاعتى دارد و ديگر متعرض ما نشد و ما در همان مكان ساكن شديم .\r\n\r\nامينى امين زمان\r\nامانت‌دارى يكى از سجاياى اخلاقى مهم مىباشد . در قرآن و احاديث تأكيد شده است كه انسان در زندگى خود امانت‌دار باشد ، و از اركان ايمان معرفى شده است و ائمه وقتى علائم مؤمنين و شيعيان را مطرح مىكنند مىفرمايند « و حسن الامانة » .\r\nامانت‌دارى در تأليف اهميت بسزائى دارد و عدم رعايت اين صفت در نويسندگى خيانت به تاريخ و علم است ، از آثار اين خيانت‌ها همين اختلافى است كه تاريخ‌نگاران شيطان‌صفت با خيانت و كتمان حقائق بين مسلمين بوجود آورده‌اند .\r\nصاحب الغدير توجه زيادى به اين مسئله داشت . چه اينكه كتبى كه پايهء آنها بر نقل استوار است ، تنها جوهرهء اصلى و مايه وثوق رعايت امانت‌دارى در نقل مىباشد علّامه در سراسر كتابش اين امر را مراعات نموده است يك‌جائى نمىشود پيدا كرد كه ايشان خيانت در نقل كرده و تحريف كلام نموده باشند . كه حتى علماى اهل سنت بر\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nنهايت امانت‌دارى وى اقرار نموده و او را ستوده‌اند . و به خاطر اين است كه استاد علاء الدين از عالمان الازهر ، همواره آرزوى ديدن نويسنده الغدير را داشت و در روزنامه‌هاى پر انتشار قاهره به معرفى و دفاع از كتاب او مىپرداخت .\r\nو مراجع نجف و قم ترويج الغدير را وظيفهء خود مىدانستند و بعضى از علما پيشنهاد مىكردند كه الغدير جزء كتب درسى حوزه باشد . « 1 »\r\nخود علّامه مزين به اين صفت بود ، و به پسرش وصيت مىكند كه در گفتار و تأليف بايد ملتزم به امانت‌دارى باشى ، يعنى اگر خواستى مطلبى از كتابى يا شخصى نقل كنى ، همان‌گونه كه صادر شده است ، نقل كن . فرزند علّامه مىگويد پدرم دربارهء تحقيق و تأليف مرا به دو چيز وصيت نمود :\r\n1 - واجب است ، اكثر روابط اجتماعى را ترك كنى ، و الّا وقت كافى براى نوشتن و تأليف پيدا نمىكنى . بايد خود را آماده كنى براى تحمل مشكلات زندگانى از گرسنگى و محروميت و . . . و بايد صبر كنى و الّا به هدف خود نخواهى رسيد . « 2 »\r\n2 - امانت در تأليف را رعايت كنى ، هرچيزى خواستى نقل كنى ، همان‌گونه نقل كن ، كه نوشته شده مثلا اگر نوشته « على كرّم اللّه وجهه » باشد بايد عين همان را نقل كنى ، حق ندارى به جاى « على كرّم اللّه وجهه » « على عليه السّلام » بنويسى . بپرهيز از تصرف در كتب تاريخى .\r\n\r\n\r\n","description":"","footnote":"\r\n( 1 ) - شيخ مجتبى قزوينى\r\n( 2 ) - ربع قرن مع العلامة ص 270\r\n","page_name":" 46 ","page_number":46},
  {"content":"\r\n\r\nلذا ، در نقل كلمات علماء و مورخين و احاديث نهايت امانت‌دارى در نقل را رعايت مىكند و مطلب را همانطور كه هست ، نقل مىكند ، حتى بعضى از كلمات توهين‌آميز را هم بدون تصرف و بعينه نقل مىكند .\r\n\r\nاراده صاحب الغدير\r\nاز جمله صفات بارز ايشان ارادهء پولادين او بود ، اراده‌اى كه برندگى شمشير در آن نهفته بود ، كه هرصعب و سختى را در برابر او سهل و ناچيز كرده بود ، اراده‌اى همسان كوهها و همتى همبر قله‌ها .\r\nسزاوار است در شأنش گفته شود :\r\n همّتى دونها السها و الثريا * قد علت جهدها فما تتدانى\r\nفأنا متعب معنى الى ان * تتفانى الايّام او أتفانى \r\nيعنى ستارهء سها و خوشه پروين فروتر از پايگاه بلند همت من جاى دارند ، همتى چنان‌كه تا اوج‌ها پرگرفته است و به هيچ روى امكان دست‌يافتن به آن نمىباشد ، آرى من ، خويش را به زحمت و تعب انداختم و رنجها را به جان خريدم تا آن دم كه روزهاى روزگار ، يا روزهاى عمر من تمام شود . در اثر اين همت بود كه كارى كرد كه كار يك ملت بود ، مرحوم آيت اللّه سيد عبد الهادى شيرازى در نامه‌اش مىنويسد :\r\nاگر ما از نزديك وضع علّامه را مشاهده نكرده بوديم كه او به تنهائى به تأليف چنين كتابى قيام كرده تصور مىكرديم كه كتاب الغدير تأليف يك جمعيت علمى است كه هركدام به نوشتن قسمتى از آن پرداخته‌اند . « 1 »\r\n\r\n\r\n","description":"","footnote":"\r\n( 1 ) - الغدير ، مقدمه ، ص 5\r\n","page_name":" 47 ","page_number":47},
  {"content":"\r\n\r\nدر اثر اين همت بود كه راهى پيمود كه ديگران عاجز بودند ، و در اين راه هرمشكلى را تحمل كرد . او عاشق على بود و مىرفت به هر كجا كه نام على بود ، هند يا نجف ، تهران يا لاهور دمشق يا استامبول ، بيروت . . . در همه‌جا دنبال نورهاى خورشيد بود ، و نورها در جانش بود ، عشق على او را از ديار آذربايجان به نجف كشيد به خاطر عشق على سرزنشهاى خار مغيلان را به جان خريد و در اين راه هيچ‌وقت احساس خستگى نكرد .\r\nنوعا مؤلفان بعد از مدتى كار در نيمه‌هاى كار خسته مىشوند ، و اين روحيه در نوشتجات آنها پديدار مىشود كه اواخر بحث را سرسرى گرفته است ، ولى مؤلف الغدير ، تا آخر عمرش در اين راه استقامت مىورزيد ، و در اين راه نهايت وسع خود را بذل مىنمود و لذا اگر به كتاب الغدير ايشان نگاه كنيم به هربحثى توجه كنيم گويا اين اولين بحثى است كه ايشان شروع كرده است . و از بس هرفصلى و مبحثى از هرنظر غنى است ناقدان به اين نكته نيز نيك توجه نموده و هركدام به گونه‌اى او را توصيف كرده‌اند يكى از آنها مىنويسد :\r\n« صاحب الغدير از جمله كسانى است كه خداوند ملكه وحى كردن را به دلهاى پاك آنان عطاء كرده است » .\r\nو با اين همت و اراده و عنايات اهلبيت توانست سيماى على را از لابلاى سطور غبار گرفته تاريخ يك‌بار ديگر نشان دهد آرى بايد على و ياران على را شناخت بايد راه رويم كه رهروان رفتند » .\r\n ز سبك الغديرش هست پيدا * كه عملش را على اعطا نموده\r\nو يا بىپرده‌تر گويم « حسانا » * على املاء و او انشاء نموده » \r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nادب امينى رحمه اللّه\r\nاو در طول عمر و تأليف خود يك‌بار هم ادب اسلامى را ترك نكرد . صاحب الغدير در خلال مطالعات خويش در كتب قرون گذشته و معاصران به صدها تعبير ركيك و توهين‌آميز ، جعل و افترا ، و فحش و هتك مقدسات برخورد كرد ( چنانچه خود با لحنى دردناك در صفحات الغدير از آنها ياد مىكند ) ولى در سراسر كتاب خودش همواره وقار يك مصلح دلسوز را با خود داشته و هيچوقت در برابر اين گفتارهاى ناروا ادب خود را از دست نداد . و به تعبير خودش به اقتباس از قرآن كريم  « وَ إِذا مَرُّوا بِاللَّغْوِ مَرُّوا كِراماً » \r\nو مىكوشيد با روشن‌كردن مطالب به هتك و توهين مؤلفان پاسخ دهد . و همواره زى يك محقق دوستدار را حفظ مىكرد . و چونان دريائى عظيم بود كه هرچه در آن اندازند خيزابه نگيرد . و به حركت علمى خودش ادامه مىداد . و گاهى در برابر هتاكى بعضى مؤلفين ، چونان دريائى بود كه از تلاقى امواج و سهمگينى طوفان كفى بر لب مىآورد . امّا اين مقدار به عظمت دريا لطمه نمىزند .\r\nچنانچه خودش در اول جلد هشتم الغدير آورده او در تمام تأليفات خود بر محور فرمايش على بن ابيطالب حركت مىنمود كه به حجر بن عدى و عمر بن حمق فرمود :\r\nدوست ندارم شما نفرين كن و ناسزاگو باشيد . از نفرين و ناسزا گفتن بيزارى جوئيد . اگر به جاى نفرين و ناسزا گفتن كارهاى بد آنان را\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nبشناسانيد و مثلا بگوئيد روش آنان اين چنين است هم سخنتان استوار خواهد بود و هم عذرتان پذيرفته و خوب است به جاى اينكه آنان را لعن كنيد و از آنان بيزارى جوئيد بگوئيد :\r\nپروردگارا ! خون ما و خون آنان را حفظ كن ، ميان ما و آنان آشتى ده و آنان را از گمراهى برهان .\r\nاگر اين گونه باشيد من اين روش را دوست دارم و هم براى شما بهتر است .\r\nعمر بن حمق و حجر بن عدى در جواب گفتند : يا امير المؤمنين پندت را مىپذيريم و به همين‌سان كه تو مىخواهى تربيت مىشويم .\r\nامينى نيز : اين را مىگويد ، و اين سخن همهء شيعه است .\r\nو الحق صاحب الغدير چنين عمل كرد از ناسزاگوئى پرهيز كرد امّا سيرهء گذشتگان را به ما شناساند .\r\nبه تعبير عبد الفتاح عبد المقصود : « امينى » محقق أمينى است كه در برگزيدن و استنباط آراء و عقايد خويش ، از دقيقترين شيوهء تحقيق منزّه و صحيح پيروى كرده است .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nمطالعه و فعاليت و مقام علمى او\r\nعلّامه امينى را بايد مجاهدى نستوه معرفى كرد كه در مسير حركت خود و خدمت به دين مبين اسلام و اهل بيت عصمت هيچ وقت احساس خستگى نكرد . فردى بود كه عمرى با كتاب و كتابخانه مأنوس بود ، به فرمايش خودش « هيچ كتابخانهء بزرگ يا كوچكى نبود كه از دسترس استفادهء من دور مانده باشد ، و از هيچ‌گونه توجه علمى و فقهى نبوده كه محروم شده باشم ، و از معاشرت هيچ پرهيزگارى نبوده كه برخوردار نشده باشم ، و از استماع موعظه هيچ واعظى نبوده كه بهره‌مند نشده باشم ، تا به اين درجه از اطلاعات كه كسب كرده‌ام رسيدم » . « 1 »\r\nبراى دست‌يافتن به اسناد لازم ، از سفرهاى دور و دراز و پرخطر پرهيز نمىكرد .\r\nخوب است اينجا قضيه‌اى كه شاهد شدت مطالعه و فعاليت ايشان است ذكر كنم ؛ گويند در كتابخانه يكى از شهرهاى عراق به مطالعه مىپرداخت چون اين كتابخانه هرشبانه‌روز فقط چهار ساعت باز بود ، ايشان هم نمىتوانست بيش از چهار روز در آن شهر بماند ، با توافقى كه ميان وى و رئيس كتابخانه برقرار شده بود ، « امينى » هرروز به هنگام ظهر - يعنى ساعت تعطيل كتابخانه - وارد كتابخانه مىشد و كتابدار در را به روى او مىبست تا روز بعد ساعت 8 صبح حدود 20\r\n\r\n\r\n","description":"","footnote":"\r\n( 1 ) - حماسه غدير ص 450\r\n","page_name":" 51 ","page_number":51},
  {"content":"\r\n\r\nساعت مشغول مطالعه بود ، و با لقمه نانى كه به همراه داشت و با جرعهء آبى كه كتابدار در اختيارش مىگذاشت توانست ، در مدت چهار روز از ميان چهار هزار نسخه خطى ، مآخذ دلخواه خود را پيدا كند . « 1 »\r\nسخن گفتن در مورد پركارى و مطالعه امينى توضيح واضحات است ، و عظمت علمى او واضحتر از خورشيد است ، كسى كه 70 سال بيشتر عمر نكرد و كتابى همچون الغدير آورد پيدا است چه سان بوده و چگونه كار كرده است . به گفتهء خودش براى تأليف الغدير ده هزار جلد كتاب را مطالعه كرده و به صد هزار جلد كتاب مراجعه مكرر داشته و چهل سال به خاطر اين كتاب زحمت كشيد ، از اينجا داستان پركارى نويسنده الغدير بر همگان آشكار مىشود .\r\nاينجا مناسب است اشاره كنيم به يكى از سفرهاى ايشان به هند ، اين سفر بيش از چهار ماه طول نكشيد در مدت اين چهار ماه ، علاوه بر ديد و بازديدها ، و منبر و خطابه . . . در حدود 2500 صفحه ، بدست خودش استنساخ كرد ، يعنى افزون بر 6 جلد كتاب 400 صفحه‌اى ، آن هم از روى اصول و ماخذ كهن و قديمى در درون كتابخانه‌هاى بزرگ ، غرق در گرد و خاك و با خط نامأنوس و اين علاوه بر كتابهائى است كه ايشان در چندين كتابخانه خوانده است . بعضى از كتابخانه‌هائى كه در اين سفر مورد استفاده وى قرار گرفته عبارتند از :\r\n\r\n\r\n","description":"","footnote":"\r\n( 1 ) - حماسهء غدير ص ، 427\r\n","page_name":" 52 ","page_number":52},
  {"content":"\r\n\r\n1 - كتابخانه ناصر ( لكنهو ) 000 / 30 جلد كتاب و نسخه‌هاى خطى فراوان .\r\n2 - كتابخانه مدرسة الواعظين ( لكنهو ) 000 / 20 جلد كتاب با مقدارى نسخه‌هاى خطى .\r\n3 - كتابخانه سلطان المدارس ( لكنهو ) حدود 5000 جلد كتاب با مقدارى نسخه خطى منحصر به فرد .\r\n4 - كتابخانه ممتاز العلماء ( لكنهو ) حدود 18000 جلد كتاب كه بسيارى از آنها خطى مىباشد .\r\n5 - كتابخانه ندوة العلماء ( لكنهو ) حدود 000 / 60 جلد كتاب و ( 500 / 5 ) جلد خطى .\r\n6 - كتابخانه امير الدولة ( لكنهو ) بيش 000 / 1100 جلد كتاب و كتابخانه‌هاى ديگر كه چندين صدها هزار جلد كتاب مىشود .\r\nخلاصه اينكه به جرأت مىتوان گفت كتابخانه‌اى مهم كوچك و بزرگ در ممالك اسلامى نماند ، كه ايشان كتابهاى آن را مطالعه نكرده باشد ، عمرى را به مطالعه و نوشتن گذراند ، و چه شبها كه تا صبح مشغول مطالعه بود و عاقبت هم كار زياد و استراحت اندك و بىخبر ماندن از خويش ، اين مرد بزرگ را ، كه از نيروى جسم و روحى خوبى برخوردار بود خيلى زودتر از موقع از پاى درآورد ، و عاقبت به خاطر همين زحمات به مرضى مبتلا شد كه اطباء علتش را كثرت مطالعه و نشستن بر سر كتاب و . . . تشخيص دادند . با اين زحمات توانست : از بركه ، « غدير » بر اين بوستان پژمرده شدهء اسلام و مسلمين در ظلمات تاريخ آب گشايد . »\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nآرى اين همه توانايى و پشتكار و دلبستگى به كار ، فقط در پرتو ايمان و عشق به ولايت ميّسر است عشق على بود كه او را از خود هم بىخبر كرده بود تنها چيزى كه در وجودش جريان داشت محبت امير المؤمنين عليه السّلام بود . او در راه آل محمّد جان خويش را بر كف نهاده بود و سينهء خود را براى جواب به هرشبهه‌اى سپر كرده بود\r\n امينى ، تراشهء قلم از ذو الفقار حيدر داشت * از آن به نيش قلم « ذو الفقار » امّت بود\r\nز شهر علم نبى بابها گشوده به جهد * كه خود به شهر ولاء بابى از ولايت بود \r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nآثار علمى و قلمى مشعل هدايت\r\nعن الصادق عليه السّلام : « علم را فرا گيريد و همراه علم ، خود را مزيّن به حلم و وقار كنيد و بر كسى كه مىخواهد از شما علم ياد گيرد تواضع كنيد و هركس از شما طلب علم نمود بر او تواضع نموده و جوابش را دهيد و نباشيد شما متكبّرين تا تكبر شما موجب بطلان علم و حقيقت شما شود » .\r\nاو عمر خود را صرف مطالعه و تحقيق و نوشتن كرد و بسيارى از شبها را تا صبح به نوشتن پرداخت و تمام تلاش و كوشش خود را در خدمت به مكتب اهلبيت عليهم السّلام و در دفاع از حريم تشيع به كار گرفت . و طبيبى بود دوّار به طبش كه به سراغ مريضها مىرفت . و خود را براى پاسخ‌گوئى به شبهات آماده نموده بود . و هركجا شبهه‌اى مىديد يا مىشنيد مهياى پاسخ‌گوئى مىشد . روزى در پاسخ موسى جار اللّه « شهداء الفضيلة » را مىنويسد . و زمانى ديگر در پاسخ به عالمان شهر حلب كتاب گرانسگ « سيرتنا و سنتنا » را مىنگارد آرى او تمام عمر شريفش را صرف احياى مكتب علوى نمود .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nاو يك مدرسه و يك دانشگاه علمى سيّارى بود ، كه هركجا نياز مىشد شيفتگان علم و ادب را سيراب مىكرد كسى بود كه هيچ‌كس از درش دستخالى برنمىگشت و هميشه پذيراى طالبين علم و حقيقت بود و به راستى او مصداق حديث فوق بود ، كه هركجا موقعيتى پيش مىآمد مطالب علمى و قلمى را عرضه مىداشت .\r\nآثار علمى علّامه عبارتند از :\r\n1 - « تفسير فاتحة الكتاب » اين كتاب در دو فصل است ، فصل اول در تفسير سوره ، و فصل دوم در تحليل و بيان ظرائف سوره مىباشد ، كه حق بحث را ادا كرده است و كمتر عالمى مىتواند مانند ايشان چنين بحث‌هايى داشته باشد . در فصل اول در سه بخش بحث مىكند .\r\n1 - اسماء سوره 2 - جامع بودن سوره بر علوم قرآنى 3 - شفاء به فاتحة الكتاب . در فصل دوم مطالبى كه از اين سوره استفاده مىشود مورد بررسى قرار مىدهد مانند : توحيد و قضا و قدر و جبر و اختيار . . .\r\nاين كتاب در سال 1395 ه ق در تهران چاپ شده است .\r\n2 - « شهداء الفضيلة » ، كتابى است تاريخى در شرح حال صد و سى نفر از علماء شيعه ، كه در راه اعتلاى كلمهء توحيد به درجهء رفيع شهادت نائل شده‌اند . انگيزهء تأليف اين كتاب شبهاتى بود كه « موسى جار اللّه » در مورد شيعه در كتابش آورده بود ، از جمله اينكه : شيعه اصول اعتقادى منطقى ندارد ، و شيعه كتابى در مورد اسلام . . . ندارد ، شيعه شهيدى در راه اسلام نداده است در جواب به اين شبهات\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nمرحوم كاشف الغطاء « اصل الشيعه و اصولها » را تأليف نمود مرحوم علّامه آغا بزرگ تهرانى كتاب « الذريعه » را تأليف كرد . و علّامه امينى رحمه اللّه در جواب به شبهه سوم كتاب « شهداء الفضيلة » را نوشت .\r\n3 - تحقيق « كامل الزيارات » اين كتاب تأليف فقيه الطائفه أبى القاسم جعفر بن قولويه ( متوفى 367 ه ق ) مىباشد . علّامه اين اثر را تحقيق نموده است و در سال 1356 ه ق در نجف اشرف چاپ شده است .\r\n4 - آداب الزائر لمن شمم الحائر ؛ اين كتاب رساله‌اى است موجز ، در مورد اعمال و مستحبات زيارت سيد الشهداء عليه السّلام ، كه همه دربرگرفته از احاديث و روايات مىباشد اين كتاب در نجف اشرف چاپ شده است .\r\n5 - سيرتنا و سنتنا ؛ كتابى است در مورد اقامهء ماتم و عزاء بر سيد الشهداء عليه السّلام .\r\n\r\nانگيزه تأليف اين كتاب\r\nعلّت تأليف اين اثر جاويد سفرى بود كه ايشان در سال 1384 هجرى قمرى به كشور سوريه نمودند . هدف ايشان از اين سفر استفاده نمودن از كتابخانه‌هاى اين كشور بود روى اين جهت در اين مسافرت ايشان چهار ماه در سوريه مىمانند . در خلال اين سفر ايشان سفرى به شهر حلب مىكنند . در مورد اين سفر در اول اين كتاب خود علّامه مىنويسند :\r\nدر اين شهر 22 روز توقف داشتيم . و در اين مدت ما بيشتر شبها را تا صبح بيدار بوديم . در اين مدت علماء و اساتيد اين شهر نزد ما\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمىآمدند و در مورد مطالب اعتقادى سؤال مىنمودند و گاهى تا نيمه شب مشغول بحث مىشديم روزى « شيخ محمّد سعيد دحدوح » « 1 » امام جماعت مسجد نوحيه را زيارت نموديم .\r\nاو مردى عالم بود كه حظ وافرى از علم و معنويت داشت . به همراهى ايشان به كتابخانهء دار الكتب وطنى حلب رفتيم . من در اتاق مدير مشغول خواندن فهرست كتابهاى موجود در كتابخانه بودم كه شخصى وارد اتاق شد . كنار شيخ سعيد دحدوح نشست . و با او به آرامى مشغول صحبت شد . و گويا شبهاتى داشت كه مىخواست بيان كند . امّا چون من مشغول مطالعه بودم از مطرح نمودن آن خوددارى مىكرد . لذا من از مطالعه دست كشيدم .\r\nدر اين هنگام محمّد سعيد دحدوح رو به من گفت : استاد اشكالى دارند و مىخواهند پاسخ ايشان را بدهيد .\r\nگفتم بفرمائيد :\r\nگفتند : من معتقد هستم كه شيعيان در محبّت اهلبيت رسول اكرم صلّى اللّه عليه و آله غلو مىكنند با اينكه در بين ايشان علمايى همچون شما مىباشد .\r\nپس چرا شماها با اين بدعت‌ها مبارزه نمىكنيد ؟ و جلو آنها را نمىگيرند ؟ اشكال من اين است كه همهء مسلمانان اهلبيت پيامبر و على عليه السّلام را دوست دارند . ما هم دوستدار اهلبيت عليهم السّلام هستيم . امّا من\r\n\r\n\r\n","description":"","footnote":"\r\n( 1 ) - ايشان از جملهء كسانى هستند كه پس از خواندن الغدير با خانواده‌اش و اطرافيانش شيعه مىشوند ، تقريظى بر الغدير دارند كه ذكر خواهد شد\r\n","page_name":" 58 ","page_number":58},
  {"content":"\r\n\r\nنمىدانم اين عزادارى شماها هرروز براى سيد الشهداء عليه السّلام به چه خاطر است ؟ اين چه روشى هست كه شما داريد ؟ حسين حسين گفتن و گريه‌كردن يعنى چه ؟ !\r\nاين تعبّد به تربت كربلا به چه خاطر است ؟ كه ملتزم هستيد به آن سجده كنيد اين كارها چه دليل شرعى دارند ؟\r\nما اشكالات او را گوش مىداديم و توجه داشتيم كه اين اشكالات و امثال آن مولود جهل به حقائق و غفلت نمودن از واقعيت‌ها مىباشد .\r\nبعد از شنيدن اين مطالب به خاطر درخواست بعضى از برادران تصميم گرفتم جواب ايشان را در رساله‌اى مستقل تدوين كنم . كه حجاب جهل از روى واقعيتها كنار بزند و مسلمين را به سوى واقعيات رهنمون سازد .\r\nو روى اين جهت كتاب « سيرتنا و سنتنا » را تأليف نموديم .\r\nاين اثر ايشان نيز همچون ساير آثارش كتابى است علمى كه پردهء جهل را از روى حقائق تابناك مكتب تشيع به كنار مىزند . و بر همگان امكان استفاده از اين مكتب را مىدهد و مىتوان گفت چون « الغديرش » غديرى ديگر است براى تشنگان علم و فضيلت .\r\nاعتماد ايشان در اين كتاب بر منابع اهل سنت مىباشد . ايشان در اين كتاب ثابت مىكنند كه عزادارى و گريه بر سيد الشهداء كه شيعيان ملتزم به آن هستند يك سنت نبوى است و پيامبر عظيم الشأن اسلام بناى اين مكتب را گذاشته است و شيعه در اين امر همچون ساير اعمالش از پيامبر خود تبعيت مىكند .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاين كتاب دو بخش است در بخش اول ايشان 24 مجلس ماتم و عزادارى را كه خود پيامبر براى فرزندش امام حسين پيش از شهادت ايشان در خانه‌هاى زنان خودش يا در مسجد خودش و جمع صحابه برگزار كرده از كتب اهل سنت مىآورد .\r\nدر بخش دوم در مورد سجده و چيزهائى كه سجده بر آنها صحيح مىباشد بحث مىكند . و در همين بخش علت تعبّد به تربت سيد الشهداء را نيز ذكر مىكنند .\r\nروزى كه خدمت فرزندش جناب حجت الاسلام و المسلمين شيخ رضا امينى . رسيده بودم ، ايشان مىفرمود در يكى از مسافرت‌هايم به مصر روزى در يك جمع كه همه از علماى اهل سنت بودند . در مورد سجده بر تربت سيد الشهداء بحث شد . من در جواب همان مطالب آخر كتاب « سيرتنا و سنتنا » را برايشان خواندم پس از شنيدن اين مطلب ديدم قطرات اشك از چشمان آنها سرازير شد .\r\nو با حال گريه از من تقاضا كردند كه اگر از تربت سيد الشهداء به همراه دارى مىخواهيم زيارت كنيم من تربتى به همراه داشتم به آنها دادم همه آن را زيارت نموده و به چشم خود مىماليدند . و تأثير عجيبى در آنها گذاشته بود .\r\nاين است عالمى كه دوار به طب خود بود و اوست معنى دانشگاه سيار كه هميشه و در همه حال آماده جواب دادن به طالبين علم بود .\r\nو او بود عالمى كه امام زمان مىخواهد .\r\nبه عبارت واضحتر ، معنى كامل و واقعى عالم در شيخ عبد الحسين امينى قدّس سرّه متجلى بود .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n6 - تعليقه بر كتاب رسائل شيخ انصارى ( مخلوط است و چاپ نشده ) .\r\n7 - تعليقه بر كتاب مكاسب شيخ انصارى ( مخلوط است و چاپ نشده ) .\r\n8 - المقاصد العليّه فى المطالب السنية ( مخلوط است و چاپ نشده ) .\r\n9 - « رياض الانس » خطى است و چاپ نشده و بنا به گفته فرزندش مرحوم دكتر محمّد هادى امينى قدّس سرّه مفقود شده است .\r\n10 - رجال آذربايجان شرح حال دويست و سى و چهار عالم و اديب و شاعر آذربايجانى مىباشد كه به ترتيب حروف الفبا بيان شده است .\r\n11 - ثمرات الاسفار .\r\nدو جلد است و مطالبى منتخب از كتابهائى است كه در هند و سوريه مطالعه كرده بود . مخطوط است و چاپ نشده است .\r\n12 - العترة الطاهرة فى الكتاب العزيز ، بيان آيات نازله در مورد اهل بيت عصمت مىباشد .\r\n13 - الغدير\r\nبه تعبير توفيق فكيكى ، الغدير مجموعهء بىمانندى است كه شامل فنون مختلفه و رموز دانش‌ها و دقايق تاريخ و شرح حال مردان نامى و . . . مىباشد . اين كتاب بزرگترين و جامع‌ترين دايرة المعارف ، مشتمل بر بسيارى از آراء و نظرات متين و مستدل دينى ، مىباشد بطورى كه با نيروى شگرفش نفوس حيرت‌زده و افكار فرورفته در تيرگىهاى نادانى را نجات بخشيده ، و به سر منزل آرامش و اطمينان مىرساند .\r\nايشان حدود چهل سال از عمرش را صرف نوشتن اين دايرة المعارف نمود . به خاطر نوشتن اين كتاب ايشان درس و بحث را\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nتعطيل كرده و در را به روى خود بستند و معتكف در كتابخانه‌ها شدند ، و حداقل هرروز 16 ساعت وقت خود را صرف مطالعه و نوشتن اين كتاب نمودند ، اين كار گرچه خارج از قدرت بشرى بود ولى او به خاطر عشق به ولايت و رسالت و به خاطر دفاع از ناموس اسلام ، و اداء وظيفهء شرعى و دينى خود هيچ‌وقت در اين مسير احساس خستگى نكرد .\r\nفرزندش مىفرمود : نهايت خوشحالى و سرور ايشان وقتى بود كه به سندى از اسناد حديثى كه وقوف بر آن مهم بود دست مىيافت و يا يك مشكل علمى برايش حل مىشد گاهى ده روز از عمر خود را صرف شناخت راوى حديثى يا تصحيح لفظ يك روايت مىنمود .\r\nاين كتاب 20 جلد است كه تاكنون فقط 11 جلد از آن چاپ شده است ، به اميد آنكه روزى بقيه آثار علمى ايشان هم به زيور چاپ آراسته شده ، و در اختيار جوامع اسلامى گذاشته شود .\r\nان شاء اللّه پيرامون اين اثر علّامه در آينده بحث خواهد شد .\r\n\r\nاحداث كتابخانهء امير المؤمنين عليه السّلام\r\nاز ديگر آثار جاويد و ماندگار علّامهء امينى احداث كتابخانه عظيم « امير المؤمنين » نجف اشرف مىباشد .\r\nعلّامهء امينى براى جمع‌آورى منابع و مصادر « الغدير » به كشورهاى مختلف سفر مىكرد و منابع و مآخذ دلخواه خود را تهيه مىنمود ولى نه به سادگى بلكه با سفرها و مشقات زياد . از اينجا آتش\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nعزمى در جان وى شعله‌ور شد . و به فكر احداث كتابخانه‌اى بزرگ كه منابع و مآخذ دست اول را و مهمات اصول كتب خطى و چاپى را حائز باشد افتاد .\r\nتا با اين وسيله بتواند مشكلات را از سر راه پژوهشگران و مؤلفان بردارد .\r\nاو مىرفت و كتابخانه‌هاى مجهز دنيا را مىديد كه بعضى از آنها تا ميليونها عدد كتاب داشت . و از طرفى مىديد كه نجف اشرف مهد شيعه و مركز علم و دانش فاقد كتابخانه‌اى است كه جوابگوى طالبين علم باشد .\r\nكه به فرمايش ايشان بزرگترين كتابخانه‌اش فقط چهار هزار كتاب داشت .\r\nو اين مصيبتى بزرگ بر ايشان بود . و برايش سؤال بود كه چرا دانشگاه هزار سالهء نجف اشرف بايد فاقد كتابخانه باشد و نتواند فرهنگ شيعه را به دنيا معرفى كند .\r\nروى اين جهات تصميم به احداث كتابخانه‌اى گرفت . و خودش در اين راه نخستين قدم را برداشت و كتابخانهء خودش را كه حدود 5 تا 6 هزار جلد كتاب معتبر و تاريخى داشت وقف كتابخانهء امير المؤمنين كرد .\r\nدكتر محمّد هادى در اين زمينه مىگويد : پدرم به من گفت اگر ما كتابهاى خودمان را وقف كتابخانه نكنيم براى ديگران الگو نخواهد شد . لذا خودش اولين قدم را برداشت و من هم كتابهاى خودم را كه حدود 1000 جلد مىشد به كتابخانه اهداء كردم . بزرگان نيز از تصميم ايشان استقبال كردند و در اين امر ايشان را يارى كردند .\r\nكتابهاى متعددى به كتابخانه اهدا كردند .\r\nعاقبت پس از زحمات بىوقفهء شبانه‌روزى ايشان كتابخانه در روز\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nعيد غدير خم سال 1379 هجرى قمرى افتتاح شد . علماء و دانشمندان زيادى در اين روز در مراسم افتتاحيه شركت داشتند شيخ آغا بزرگ تهرانى صاحب « الذريعه » نيز با آن كهولت سن حاضر بودند وقتى به كتابخانه وارد مىشوند . مىگويند : اگر از مردم پروا نمىكردم بر درگاه كتابخانه سجده مىكردم .\r\nاين كتابخانه داراى حدود پانصد هزار عنوان كتاب به لغات مختلف و حدود 70 هزار عنوان كتاب خطى مىباشد . « 1 »\r\n\r\nمعجزه‌اى ديگر از امير المؤمنين عليه السّلام\r\nدولت عراق در اقدامى مذبوحانه كليه كتابخانه‌هاى عراق را جمع آورى و به بغداد منتقل كرد . اما صلابت علامهء امينى و عنايت صاحب اصلى كتابخانه ، امير المؤمنين عليه السّلام اين كتابخانه را از هرگونه تعرض محفوظ داشت .\r\nدكتر محمّد هادى امينى مىگويد : در سال 1373 كه من در دانشگاه لبنان تدريس مىكردم چند تن از علماى عراق به ديدنم آمدند و گفتند كه رژيم بعثى تمام كتابخانه‌هائى را كه در عراق بود مصادره و در بغداد انبار كرد جز كتابخانهء امير المؤمنين ، رژيم گفته است يا با امينى نمىتوانيم طرف بشويم ، با اين كتابخانه كارى نداريم . « 2 »\r\nآرى آثار علّامه امينى تحت عنايت و حفاظت مولايش امير المؤمنين ارواحنا له الفداء مىباشد .\r\n\r\n\r\n","description":"","footnote":"\r\n( 1 ) - ربع قرن مع العلامة به نقل از شيخ رضا امينى نجفى\r\n( 2 ) - روزنامهء جوان\r\n","page_name":" 64 ","page_number":64},
  {"content":"\r\n\r\n\r\nفصل سوم : اهداف و آرمانهاى معمار مدينه غدير\r\n\r\n","description":"","footnote":"","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\n\r\nتبين مسئلهء ولايت در حوزه‌هاى علميه\r\nحماسى مردى چون معمار مدينه غدير « شيخ عبد الحسين امينى » مرزبان نيرومند حماسه جاويد غدير نمىتوانست دربارهء حقيقت الهى و جوهرهء اصلى تشيع ساكت ماند و زبان در كام كشد .\r\nآرزوى صاحب الغدير اين بود كه روزى بحث ولايت و امامت يكى از متون درسى حوزه‌هاى علميه باشد و اين مسئله مورد تحليل قرار گيرد .\r\nلذا وقتى ايشان از « دار التبليغ » ديدن مىفرمايند و نحوهء كار آنها را مىبينند پيشنهاد مىدهند يك درس هم تحت عنوان ولايت و امامت برگزار شود .\r\nايشان متوجه بود كه ، چرا بايد ما مغفول از مسئله ولايت باشيم ، مگر نه اين است كه هركس بميرد و معرفت به امام خود نداشته باشد به مرگ جاهلى مرده است .\r\nمگر نه اين است كه ولايت روح قرآن مىباشد ، مگر نه اين است كه حيات اسلام به ولايت است . مگر نه اين است كه ولايت على بن ابى طالب عنوان و سرلوحهء اعمال هرمسلمان مىباشد . مگر جوهرهء اصلى تشيع همان ولايت نمىباشد ؟ و . . .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nپس چرا نبايد درس ولايت همچون فلسفه و ادبيات و منطق و . . .\r\nدر حوزه‌هاى علمى مطرح باشد .\r\nچرا با اينكه در ايّام تبليغى چندين هزار روحانى به مناطق مختلف كشور هجرت مىكنند ، مردم معرفت لازم به اهلبيت را دارا نمىباشند .\r\nاين سؤالات بود كه سوز دل امينى را چون مولايش على عليه السّلام شعله‌ور مىنمود ، و از مشاهده اين قضايا چون مارگزيده به خود مىپيچيد .\r\nغفلت تا كى ، آيا وقت آن نرسيده كه ما هم همچون امينى به استغاثه مظلوميت اولين مظلوم عالم جواب دهيم و اين فرصت طلائى را كه بدست شيعه افتاده غنيمت شمرده و مكتب شيعه را به دنيا معرفى كنيم .\r\nآيا رسالت حوزه‌هاى علميه و نانخوران امام زمان جز دفاع از مكتب اهلبيت مىباشد . آيا ما وارث آن سلف صالح چون شيخ مفيد ، و مير حامد حسين ، قاضى نور اللّه شوشترى و . . . نمىباشيم كه در دفاع از شيعه و مكتب اهلبيت از هيچ فداكارى دريغ نمىكردند و حتى جان خود را سپر مىنمودند .\r\nوقتى كوچكترين شبهه‌اى بر عليه عقائد شيعه مىشد چون مار گزيد ، به خود مىپيچيدند و به دفاع از آن مىپرداختند آيا ما خلف آن مجاهدى نمىباشيم كه وقتى آگاه مىشود كتابى بر عليه شيعه نوشته شده با زحمتهاى فراوان و مشقتهاى طاقت‌فرسا آن را بدست مىآورد تا جوابش دهد و امامش كمكش مىكند .\r\nپس چرا ما در برابر اين هجوم بىرحمانهء دشمنان اهلبيت ساكت هستيم ؟ آيا دادگاه تاريخ در آيند ما را محاكمه و رسوا نخواهد كرد ؟\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nآيا در دادگاه عدل الهى محكوم نخواهيم شد ؟\r\nتاريخ بر اين گواه است كه اين مكتب به آسانى بدست ما نرسيده است ، مكتب شيعه از درياى خون شهيدانى چون فاطمه زهرا ، و امير المؤمنين و حسن بن على و حسين بن على عليهم السّلام و اصحاب با وفايش و شهيد اول و شهيد ثانى و قاضى نور اللّه . . . مىگذرد . پس چرا ما بايد به خون اين پاكان خيانت كنيم . و از اين مكتب نورانى دفاع نكنيم ، مگر خون ما از خون جگرگوشهء پيامبر فاطمهء زهرا عليها السّلام رنگين‌تر است ، مگر اهل و عيال ما از اهلبيت امام حسين عزيزتر است ! !\r\nپس غفلت تا كى . . . ؟ ؟ خداوندا از تو مىخواهم به خون پاكانى كه نثار اين درخت پرثمر علوى شده ما را به وظيفه خود آگاه كرده و از خواب غفلت بيدارمان كنى .\r\nآرى همين سؤالات بود كه دل معمار مدينه غدير را پر از خون نموده بود . و به نقل استاد محمّد رضا حكيمى « يكى از دردهاى استخوان‌سوز نويسنده « الغدير » علّامه شيخ عبد الحسين امينى اين بود كه چرا در حوزه‌هاى روحانى مسئلهء ولايت و تاريخ تشيع مطرح نيست . « 1 »\r\nچرا بايد كتابى چون « الغدير » كه آن را بايد منشور ولايت علوى ناميد به اندازهء حاشيه مكاسب و رسائل مطرح نباشد . كه وقتى علّامه امينى از مرجع تقليد آن زمان تقاضا كند كه هزينه چاپ اين كتاب را از وجوهات شرعيه دهد اجازه ندهد . و راضى شود كه چاپ كتابى همچون الغدير سه چهار سال به تأخير افتد .\r\n\r\n\r\n","description":"","footnote":"\r\n( 1 ) - حماسهء غدير ص ، 383\r\n","page_name":" 69 ","page_number":69},
  {"content":"\r\n\r\n\r\nايجاد وحدت بين مسلمين\r\nديگر از اهداف ايشان قرار دادن صفوف پراكندهء ملل اسلامى در يك صف واحد و ايجاد وحدت بين آنها بوده است . ايشان معتقد بود كه راز تفوق و عزّت مسلمين در پرهيز از تفرّق و بنيان سعادتشان در تمسك به حبل اللّه خلاصه مىگردد . و مسلمين زمانى خواهند توانست به عزت از دست‌رفته خود دست يابند كه به آيه  « وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا »  بديد عمل بنگرند و بدان عمل كنند .\r\nبالاترين هدف ايشان از تأليف الغدير ايجاد صلح و همدلى بين مسلمين بوده است . ايشان اين هدف خود را در اول جلد هشتم الغدير تحت عنوان « الغدير يوحّد الصفوف فى الملاء الاسلامى » ( الغدير صفوف پراكنده مسلمين را در يك صف متشكل مىسازد ) بيان مىدارد .\r\nو در تمام مجلدات الغدير متوجّه بود كه مطلبى ننويسد كه موجب آشفتگى صفوف مسلمين شود . روى اين جهت در كل كتابش حتى جمله‌اى را بدون سند به فردى يا قومى نسبت نمىدهند . و مطالب خود را با سندهاى مختلف بيان مىكند .\r\nايشان در صفحات الغدير حدود 150 كتاب كه موجب اختلاف بين مسلمين شده‌اند بررسى مىكند و مؤلفين آنها را محاكمه مىكند .\r\nپس كسانى كه تصوّر مىكنند مطالب الغدير موجب تفرقه بين ملل اسلامى شده است نه‌تنها از مطالب و مباحث الغدير و مبناى كارى\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nايشان بىاطلاع هستند ، از تأثير كتاب الغدير در ممالك اسلامى هم بىخبرند كه چگونه اين كتاب توانسته است صفوف مسلمين را به هم نزديك كند .\r\nتعداد زيادى از علماء فرق مختلف پس از خواندن الغدير به اين هدف والاى مؤلف پى برده و در تقاريظ خود به اين مطلب اعتراف نموده و او را ستوده‌اند . به عنوان نمونه :\r\nمحمّد عبد الغنى مصرى مىنويسد : از خدا مىخواهم كه به بركت ، آب حيات‌بخش و گواراى الغدير موجب صلح و صفا بين برادران شيعه و اهل سنت شود تا با وحدت و يگانگى بتوانند يك امّت متحد و يك بناى استوار و زوال‌ناپذير و يك زندگى توأم با آزادى و شرف تشكيل دهند . « 1 »\r\nعادل غضبان مدير يكى از مجلات مصر مىنويسد : اين كتاب منطق شيعه را به وضوح نشان مىدهد و اهل سنت را امكان آن مىدهد كه با آراء صحيح شيعه مطلع شوند ، كه ان شاء اللّه اين موجب نزديكى آراء شيعه و اهل سنت شود و بتوانند يك جمعيت واحد و متحد تشكيل دهند . »\r\n* * * * *\r\n\r\n\r\n","description":"","footnote":"\r\n( 1 ) - مقدّمه ج 1 الغدير\r\n","page_name":" 71 ","page_number":71},
  {"content":"\r\n\r\n\r\nتشكيل خانهء نويسندگان\r\nسختيهايى كه صاحب الغدير در راه تأليف ديده بود ، موانع را شناخته بود . روح علمى او ، انديشهء تأسيس « خانهء نويسندگان » را در وى پديد آورده بود . مقصود او از خانه نويسندگان آنگونه كه در « حماسهء غدير » از قول مرحوم علّامه آمده اين بود : « در كنار كتابخانه امير المؤمنين محلى زيبا و مدرن ساخته شود اتاقهاى متعددى احداث شود . هركدام در اختيار يكى از محققين و نويسندگان قرار گيرد ، تمام نيازهاى محقق تأمين شود ، در هراتاق يك قفسه از كتابهاى اوليه و مراجع ضرورى رشتهء كار محقق گذارده شود . و در هراتاق يك دوره فهرست كتابخانه گذارده شود تا محقق هركتابى خواست از كتابخانه بگيرد . و اگر به كتابى نياز پيدا كرد كه در كتابخانه نبود از جاى ديگر تأمين ، و در اختيارش قرار گيرد .\r\nاما نبود امكانات مالى اجازه عملى شدن اين طرح را نداد و اين غصه‌ها بود كه امينى را زودتر از موقع از پاى درآورد . دكتر منوچهرى ، پزشك معالج علامه امينى در پاسخ به سؤال دكتر محمد هادى امينى مبنى بر علل بيمارى پدرش مىگويد : علامه امينى برنامه‌ها و طرح‌هاى علمى و فرهنگى گسترده‌اى در ذهنش طرح‌ريزى كرده بود و چون فاقد امكانات مالى بود و عملىكردن اين طرح‌ها هزينهء زيادى مىطلبيد لذا به مغز و اعصابش فشار آورد و دچار اين بيمارى شد .\r\n* * * * *\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nرسيدگى به نشريات جهان\r\nيكى ديگر از اهداف مهم ايشان رسيدگى به نشريات جهان دربارهء اسلام بود مقدمتا عرض كنيم ، كه بحث دربارهء اسلام بيگمان به مذاهب اسلامى از جمله شيعه كشيده مىشود ، و اينها همه عواملى است كه عامل استكبار و استعمار مىتواند ، بذرهاى مقاصد خويش را در راه تحقير شرق ، از راه تحريف مفاهيم آن پخش كند ، و به اين وسيله مىتوانند در پراكنده‌كردن صفهاى متحد مسلمين سرمايه‌گذارى كنند .\r\nغربىها كتابهاى زيادى از مسلمين را چاپ يا ترجمه كرده‌اند ، نخست چنين به نظر مىرسد كه اين كار آنها تنها به خاطر خدمت به اسلام و مسلمين است ، امّا نه ، قضيه را بايد كمى دقيق‌تر ديد ، نخستين اقدام آنها كه از هزار سال پيش مىباشد . كه به فراگيرى زبان عربى شروع كردند ، بعد از آموختن زبان عربى مدارس شرق‌شناسى و خاورشناسى راه انداختند ، كتابهايى در مورد زبان عربى نوشتند ، به اين وسيله كليد فراگيرى و دستيابى به فرهنگ اسلامى را به چنگ آوردند ، سپس شروع كردند به سير و سياحت در ممالك اسلامى و غور و تأمل در كتابخانه‌ها و مساجد و مدارس و . . . سپس به تأليف دربارهء علوم اسلامى و مسلمين پرداختند آيا مقصود آنها از اين كار خدمت به اسلام بود ؟ چه مناسبتى بين مسلمين و آنها مىباشد ، آنها كه تشنهء خون مسلمين مىباشند آنها كه سالها ميلياردها دلار بودجه\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبراى از بين بردن اسلام صرف مىكنند بايد گفت آنها دزد بودند ، و به هدف خود رسيدند .\r\nاكنون آنچه را نهضت رنسانس و جهان غرب دارد مقايسه كنيد با آنچه ، از اسلام گرفته‌اند ، آنگاه بنگريد كه آيا اسلام و مسلمين مديون آنهاست ، يا آنها مديون اسلام و مسلمين مىباشند ؟ آيا در برابر آنچه بردند چه چيزى آوردند ؟ براى ما چه كردند ؟ سرزمينهاى اسلام را به چه حال درآوردند ؟ گمان نمىكنم كه پاسخ اين سؤالات بر پسر 15 ساله هم مجهول باشد ، تا به گفتن جواب نياز باشد .\r\nدشمنى يهود و نصارى با اسلام سابقه 1400 ساله دارد پس كتاب نوشتن آنها در مورد اسلام به خاطر خدمت نمىباشد . قلمى كه دست آنها است ، قلم كين است ، مىخواهد انتقام خيبر را از مسلمين گيرد .\r\nو لذا امير شكيب ارسلان مىنويسد :\r\nسزاوار است كه مردم مشرق‌زمين ، بويژه مسلمين ، از كتابهائى كه اروپا دربارهء آنان مىنويسند اطلاع يابند ، كتابهائى كه دربارهء سرنوشت آنان بحث مىكند و مقالاتى كه احوال و شئون آنان را با خيال‌پردازى نويسندگانش منعكس مىسازد ، اين كتابها از احزاب و مسلكهايى كه نويسنده‌گان دارند نشأة مىگيرد . « 1 »\r\nبايد ديد كه غربىها چگونه ذهنيّات ملتهاى شرق را آشفته ساختند ، ذهن عوام مردم را با فيلم و رمان و تبليغ سكس و ابتذال ،\r\n\r\n\r\n","description":"","footnote":"\r\n( 1 ) - كتاب « الامام الصادق » ج 3 / 382\r\n","page_name":" 74 ","page_number":74},
  {"content":"\r\n\r\nترويج جنايت آشفته ساختند . اما آشفته‌ساختن و مالك‌شدن بر افكار خواص و تحصيل‌كردگان تحقيق مىخواهد ، تأليف مىخواهد ، ترجمهء قرآن مىخواهد و . . . يعنى بايد كارى كرد كه دانشمندان هم فريب بخورند ، و فرزندان سرزمينهاى آيات قرآن ، بحث دربارهء قرآن و ترجمه و تفسيرهاى قرآن را از دست يهود و نصارى گيرند ، و هنگام برگشت از مهد كفر ( اروپا ) مطالبى كه در مورد اسلام از مغرضين و دشمنان 1400 سالهء اسلام فراگرفته‌اند به عنوان تهفه و هديه به خانواده و جامعه خود بياورند . پس واضح شد تأليف و تحقيق و احداث مؤسسه و دانشگاه اسلام‌شناسى غربىها جز براى فريب دادن و ادامه سلطه بر اين ملت نمىباشد .\r\nپس از اين مقدمه حماسهء پاك اين عالم مسلمان ، اين مجاهد خستگىناپذير مرحوم علّامه امينى قدسّ سرّه روشن مىشود ، كه يكى از اهداف او اقدامى جدّى در اين‌باره بود تا بتواند حق مردم مشرق زمين را زنده كند .\r\nآرمان وى ، در اين مورد ، آنگونه كه صاحب حماسهء غدير از قول ايشان نقل مىكند اين بود . « 1 »\r\n« هيئتى از طلّاب و دانشجويان فاضل و صاحب استعداد ، در زمينه علوم و فرهنگ وسيع اسلامى تا مرتبهء اجتهاد ، تربيت شوند . و با مراكز علمى جهان پيوسته تماس حاصل نمايند ، و در هرجا و هرگوشهء\r\n\r\n\r\n","description":"","footnote":"\r\n( 1 ) - حماسهء غدير ص 261\r\n","page_name":" 75 ","page_number":75},
  {"content":"\r\n\r\nجهان ، هركلاس و دانشكده و دانشگاه و مدرسهء عالى ، مؤسسه تحقيقاتى و مركز انتشارات كتاب ، مقاله و جزوه و . . . دربارهء اسلام و تشيّع منتشر مىشود به دست آورده ، و پس از تقسيم به رشته‌هاى ويژه در اختيار گروه نامبرده گذارده شود . گروه پس از آنكه نشريه را مورد رسيدگى قرار داد اشكالات و اشتباهاتش را نوشته و مدارك و دلايل را ثبت كند و آن يادداشتها را براى شخص يا مركز كه مطلب نادرست را نوشته بفرستد ، اگر خود شخص يا مركز اشتباه خويش را تدارك كرد و . . . ، چه بهتر ، ولى اگر خود شخص يا مركز ترتيب اثر نداد ، اين مركز ، تحقيقات و توضيحات را در سطح انتشار اصل در سطح جهان نشر دهد . و جلو باطل‌نويسى و اشاعهء فرضيّات نادرست را سد كند .\r\n\r\nشناخت عناصر زمان\r\nيكى ديگر از اهداف ايشان ، شناخت عناصر زمان بود ، او معتقد بود كه يك عالم بايد از فرهنگ معاصر و جارى بشرى در عصر حاضر اطلاع داشته باشد ، او از انجماد ذهنى و دور بودن برخى ، از مسائل زندگى جهان امروز بسيار نگران بود او اعتقاد داشت بايد حقائق زمانى را شناخت و اين شناخت در موضعگيرى درست و اداى تكليف و برخورد با انحرافات اثر مستقيم دارد ، او متوجه حديث امام صادق عليه السّلام بود كه فرمود : « العالم بزمانه لا تهجم عليه اللوابس » « 1 »\r\n\r\n\r\n","description":"","footnote":"\r\n( 1 ) - تحف العقول 372\r\n","page_name":" 76 ","page_number":76},
  {"content":"\r\n\r\n« كسى كه زمان خود را بشناسد ، دستخوش مسائل اشتباه‌انگيز نمىشود و حق و باطل بر او پوشيده نمىماند . »\r\nبه خاطر همين مسئله او طلاب را تشويق مىنمود ، به سير و سياحت در جهان ، اين همان كارى است كه استعمارگران و كشيشان از طريق سيّاحان و خاورشناسان كردند ، و وجب‌به‌وجب خاك كشورهاى اسلامى را درنورديدند و شناختند . با اينكه قرآن كريم به ما گفته برويد و بشناسيد نرفتيم و نشناختيم ، و به چنين روزى افتاديم كه هستيم ، ما يك بار ديگر ، بر خلاف وصيت على عليه السّلام رفتار كرديم . يعنى ديگران در عمل به قرآن بر ما سبقت گرفتند . حال آنكه وصيت حضرت امير بود كه ديگران در عمل به قرآن از شما سبقت نگيرند ، آنوقت افتاديم به روزى كه حضرت امير عليه السّلام پيش‌بينى كرده بود :\r\n« فو اللّه ما غزى قوم قطّ فى عقر دارهم الّا ذلّوا » .\r\n« به خدا سوگند ، هرملتى كه درون خانهء خويش بجنگيد ، خوار و مغلوب گشت » .\r\nسخن امام ، در پهنه‌هاى اجتماعى و نبردهاى فكرى و انديشه‌اى اعتقادى و جهاد فرهنگى صادق است . منحصر به نبرد و جنگ نظامى نمىباشد . ما مسلمين عوض اينكه فرهنگ اسلامى را به سرتاسر جهان ببريم و نقل كنيم ، نشستيم تا بيگانگان فرهنگ خود را آوردند ، بر ما وارد كردند ، اكنون درگيرى ما با اين فرهنگ از بيرون آمد و مبارزه با بديهاى آن مانند جهاد و دفاع ، در درون خانه است . . .\r\nلا حول و لا قوة الّا باللّه .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاينجا سخنى از خود ايشان كه ناظر بر مطالب مذكور است مىآوريم او مىفرمود :\r\n« از تعليمات آموزنده اين بزرگ برنامهء آسمانى ( قرآن ) كه خدا بسى بدان ترغيب كرده است ، سير در اطراف جهان و گشتن در آباديهاى گيتى است ، تا در نتيجهء آن ، انديشهء انسان نيك به جولان افتاده و بر سرمايهء معنوى خويش بيفزايد . جويندهء دانايى بايد در ميان جوامع و ملتها ، و طوايف ، و شهرها ، و دشتها و واديها ، و كوهها و درّه‌ها ، در زير اين آسمان بيكران ، به راه افتد ، و در شگفتيهاى آفرينش ، زيباييهاى هستى ، دانستنيها و تازگيهاى وجود به تدبّر و تأمل فرو رود . . .\r\nقرآن مجيد مسلمانان را بر جهانگردى و ارتباط با اقوام جهان امر كرده تا در نتيجهء آن ، محسّنات آنان را فرا گيرند ، و از پيشرفتهاى علمى و ذخائر فكرى ديگران بهره‌مند شوند ، و بر قدرت علمى و صنعتى و سياسى و جنگى و اقتصادى و هنرى خويش بيفزايند .\r\nدر اينجا بحث را در مورد اهداف اين مجاهد به پايان مىبريم .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nفصل چهارم : حكايات و كراماتى از غوّاص بحر بىكران ولايت\r\n\r\n","description":"","footnote":"","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\n\r\nكرامتى از علّامه امينى قدّس سرّه\r\nجناب دكتر صاوى مىگويد : روزى جوانى را ديدم در گردنش قلاده‌اى از طلا بود كه تصوير امام على عليه السّلام بر روى آن نقش شده بود .\r\nبه خاطر علاقهء وافرى كه به امام على عليه السّلام داشتم . با خود گفتم : اى كاش آن قلاده در گردن من بود . اما حيف كه مناسب شأن من نيست . [ چون طلاست و طلا بر مرد حرام مىباشد . 
  ]\r\nفرداى آن روز به ديدار علامهء امينى مشرف شدم . در اين هنگام عالمى از علماى ايران وارد مجلس شد . پس از مصافحه و احوالپرسى با علامه كيسه‌اى به علامه امينى داد . و او كيسه را از ايشان گرفته و به من داد و فرمود : آنچه مىخواستى در اين كيسه است دلم مىخواست هرچه زودتر بدانم كه در آن چيست مجلس پراكنده شد و من با علامه خداحافظى كرده و بيرون آمدم . بعد از آنكه سوار ماشين شدم كيسه را باز نمودم . ديدم قلاده‌اى از مرمر مىباشد كه سيماى حضرت على بر روى آن نقش شده است . از روى تعجب و خوشحالى ، گفتم اللّه اكبر .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nاين خواست من چگونه بر علامه الهام شد . و ايشان چگونه از باطن و خواست من با خبر شده است ؟ ! بعد از اين قضيه فهميدم كه ايشان فقط يك عالم و نويسنده نمىباشد . بلكه او كسى است صاحب كشف و كرامت كه با عالم غيب مرتبط مىباشد . « 1 »\r\nآرى اين گونه هستند اولياء اللّه و كسانى كه براى خدا تلاش كردند و خود را وقف امير المؤمنين نمودند . علّامه امينى از جملهء كسانى بود كه صاحب امدادهاى غيبى هستند هركس مقدارى با زندگى ايشان آشنا باشد بر اين مطلب واقف خواهد شد .\r\n\r\nعلّامه امينى و حسان\r\nايشان در مورد آشنائى خود با علّامه چنين مىگويد : در ايّامى كه مرحوم علّامه ماه محرم در مشهد مقدّس منبر مىرفت . روزى بعد از تمام شدن منبر كودك خردسالى بلند شده قصيده‌اى در مورد شب يازدهم محرم مىخواند ، مردم گريه مىكنند ، خود علّامه با صداى بلند ضجّه مىزند . وقتى ، قصيده تمام مىشود ، علّامه از شاعر اين اشعار سؤال مىكند و مىفرمايد كه مىخواهم او را ملاقات كنم ، لذا مرا دعوت كردند ، و به ملاقات ايشان نائل شدم و از آنوقت تا حين وفاتش ملازم ايشان بودم .\r\nروزى من و عده‌اى به استقبال علّامه امينى رفته بوديم وقتى با هم\r\n\r\n\r\n","description":"","footnote":"\r\n( 1 ) - ربع قرن مع العلامة صفحهء 289 .\r\n","page_name":" 82 ","page_number":82},
  {"content":"\r\n\r\nملاقات كرديم اشعارى كه در مدح ايشان سروده بودم ، خواندم . و انتظار داشتم كه علّامه خوشحال شود ، مرا تشويق كند ، از من تشكر كند . امّا علّامه نظر تندى به من كرد و فرمود : حسان اگر به جاى مدح من ، امام زمان ( عجل اللّه تعالى فرجه ) را مدح مىكردى به اجر معنوى بزرگى دست مىيافتى . گفتم من شما را مدح مىكنم به خاطر خدمتى كه شما به اهلبيت نموده‌ايد و به خاطر اخلاصى كه در اين راه داريد ، پس مدح شما مدح اهلبيت است . « 1 »\r\nحسان مىگويد : علّامه امينى مىفرمودند : واجب است بر شاعر مؤمن تبرى جويد از دشمنان آل محمّد ، علاوه بر اينكه مدح اهلبيت مىكند و مرثيه اهلبيت مىسرايد ، چه اينكه مسئلهء تبرى أعظم از مسئله تولى و مودة اهلبيت مىباشد .\r\n\r\nعلّامهء امينى و آغا بزرگ تهرانى\r\nشيخ آغا بزرگ تهرانى از علماى نامى شيعه و صاحب تأليفات متعددى مىباشد ، ايشان مىفرمايد :\r\nبعد از اينكه به محتوى و عظمت علمى كتاب الغدير علّامه پى بردم ، دست به دعا برداشته ، از خدا طلب نمودم كه بقيهء عمر مرا به علّامه امينى ببخشد ، تا ايشان صورت واقع به الغدير دهد . و اين نامه را به علّامه امينى نوشتم :\r\n\r\n\r\n","description":"","footnote":"\r\n( 1 ) - همان مدرك 285\r\n","page_name":" 83 ","page_number":83},
  {"content":"\r\n\r\nمن از وصف اين كتاب قيّم قاصر هستم . شأن « الغدير » بالاتر از اين است كه بشود ، آن را توصيف نمود ، تنها عملى كه از دست بنده مىآيد اين است كه از خدا مىخواهم عمر مؤلف را طول دهد و عاقبت ايشان را ختم به خير كند با خلوص نيت از خدا مىخواهم كه بقيه عمر مرا به عمر شريف مؤلف اضافه كند .\r\nايشان در وصف علّامه مىنويسند : از خصوصيات علّامه محبت و ارادت كامل به محمّد آل محمّد عليهم السّلام مىباشد ، كه زبانزده همه است مىتوان گفت الغدير اثرى از آثار آن محبت‌ها مىباشد به خاطر همين علاقه به اهلبيت است كه ايشان علاقهء خاصّى به شنيدن مصائب امام حسين عليه السّلام و اصحابش دارند . بر مصائب امام حسين عليه السّلام با صداى بلند گريه مىكند . خطباء و حاضرين مشاهده مىكنند ، كه حين ذكر مصيبت حال ايشان متغيّر مىشود و از گريهء ايشان همه متأثر مىشوند ، و به گريه ايشان گريه مىكند . به حقيقت مىتوان گفت ، مجلسى كه ايشان در آن مجلس حاضر است و ذكر مصيب آل محمّد عليهم السّلام مىشود ، گويا يكى از آل محمّد عليهم السّلام در آن مجلس حاضر مىباشد .\r\nاين حالت در ايشان بر اوج خود مىرسد ، زمانى كه خطيب ، مصيبت حضرت صديقه كبرى فاطمه زهرا عليها السّلام را بيان مىكند در اين زمان صورت ايشان سرخ مىشود و گريه مىكند ، همانند كسى كه به ناموس او اهانت شده باشد . . . » « 1 »\r\n\r\n\r\n","description":"","footnote":"\r\n( 1 ) - ربع قرن مع العلامة 273 به نقل از روزنامهء رسالت\r\n","page_name":" 84 ","page_number":84},
  {"content":"\r\n\r\n\r\nمقام علّامه در نزد حضرت امير عليه السّلام\r\nسيّد محمّد تقى حكيم صاحب كتاب « الاصول العامة للفقه المقارن » نقل مىكند ، يكى از علماء خوزستان مىگفت : در خواب ديدم كه قيامت برپا شده است و مردم در محشر موج مىزنند آنها در ناراحتى و حزن و عطش هستند ، مىگويند : خدايا مرا نجات بده . . .\r\nدر اين هنگام ديدم جماعت زيادى دور يك آبى جمع شده‌اند كه خيلى زلال و شفاف است . هركدام از مردم مىخواهند در خوردن آب سبقت از ديگرى گيرند ، در اين هنگام ديدم يك مرد نورانى كنار حوض آب آمد ، بعضى را مقدم مىكند و آب مىدهد بعضى را از خوردن آب منع مىكند .\r\nفهميدم كه او امام على عليه السّلام است ، جلو رفتم ، سلام كردم از حضرت اذن گرفتم كه از آب بخورم ، حضرت اجازه دادند يك كاسه‌اى از آب را گرفتم خوردم .\r\nدر اين هنگام ديدم مرحوم علّامه امينى رحمه اللّه مىآيند منتظر بودم كه ببينم امام با ايشان چگونه برخورد مىكند . وقتى علامه كنار حوض رسيد امام با احترام از ايشان استقبال كرد و با ايشان معانقه نمود ، حضرت كاسه‌اى از آب پر كرد ، خواست با دست علّامه را سيراب كند لكن علّامه از اين كار به خاطر احترام به حضرت امتناع مىكرد ، ولى امام اصرار مىكرد كه با دست خود ايشان را سيراب كند .\r\nآخر الامر علّامه امتثال امر نمود حضرت با دستان مباركش ايشان را سيراب نمودند .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nشيخ خوزستانى گويد ، وقتى اين قضيه را ديدم به حضرت عرض كردم : اى مولاى من يا امير المؤمنين احترام و برخوردى كه با علّامه نموديد با ما نكرديد ؟ !\r\nامام فرمود « الغدير غديره » . « 1 »\r\nالغدير او يك چشمهء سيراب‌كننده و نشأت گرفته از كوثر است .\r\nآرى ، غدير علمش از بركت الغدير فوران كرد چشمه‌ها از منابع فيض بىپايان ولايت از آن جوشش نمود و از آن چشمه‌ها و رودهاى خروشان جارى و درياها تشكيل داد .\r\n* * * * * « نظير همين قضيه را فرزند علّامه نقل مىكند كه ، وقتى خواستم بعد از رحلت مرحوم علّامه در سال 1390 از نجف به ايران بيايم .\r\nرفتم خدمت آيت اللّه سيد محمد تقى بحر العلوم كه از نوه‌هاى مرحوم علّامه بحر العلوم بود ، وقتى چشمش به من افتاد شروع كرد به گريه كردن . گفتم : به خاطر چه گريه مىكنيد ؟ ! فرمودند بعد از اينكه مرحوم پدرت رحلت كرد با خود فكر مىكردم كه امام على عليه السّلام چگونه از زحمات علّامه تشكر مىكند ! تا اينكه يك شب در خواب ديدم كه قيامت برپا شده است ، مردم در صحراى محشر هستند . همه توجه به يك طرفى دارند فهميدم كه آن حوض كوثر است رفتم طرف حوض كوثر ديدم كه حضرت امير المؤمنين در كنار حوض ايستاده‌اند ، و\r\n\r\n\r\n","description":"","footnote":"\r\n( 1 ) - ربع قرن مع العلامة ص 50\r\n","page_name":" 86 ","page_number":86},
  {"content":"\r\n\r\nمحبّين خودش را با كاسه‌هاى بلورى كه پر از آب زلال است سيراب مىكنند ، مدتى به اين كيفيت گذشت يك وقت صدايى از بين مردم بلند شد ، گفتم چه خبر شده است ؟ !\r\nگفتند : كه علّامه امينى به حوض كوثر و به محضر على عليه السّلام مشرف مىشوند ، من منتظر بودم كه امام چگونه با علامه برخورد مىكنند .\r\nديدم امام كاسه را زمين گذاشت و دو دست مباركش را از حوض پر كرد ، و آب را به صورت علّامه پاشيد و علّامه را با دستان مباركش سيراب نمود و سپس حضرت فرمود :\r\n« بيّض اللّه وجهك لقد بيّضت وجوهنا » خدا رويت را سفيد كند كه تو صورت ما را سفيد كردى .\r\nدر اين هنگام فهميدم مقام علّامه در نزد امير المؤمنين به خاطر تأليف كتاب الغدير چه‌قدر است . « 1 »\r\nآرى علّامه بود كه با زدودن غبار تاريخ چهرهء واقعى و ملكوتى امير المؤمنين را به جامعه معرفى نمود ، و او بود كه با زحمات خود توانست جعليات و افتراهاى مغرضين را از اهل بيت دور كند ، او بود كه توانست با زحمات بىوقفه غبار از چهرهء واقعى على عليه السّلام كنار زند و يك‌بار ديگر بعد از 1400 سال چهرهء واقعى حضرت را بر دنيا بنماياند . او بود كه با رفتار و زهد و تقوى و علم ، زينت اهل بيت شد .\r\n« سعيد دحدوح » مىگويد تو اين اخلاق نيكو و تقوى را از اهل بيت عليهم السّلام به ارث برده‌اى .\r\n\r\n\r\n","description":"","footnote":"\r\n( 1 ) - ربع قرن مع العلامة ص 272\r\n","page_name":" 87 ","page_number":87},
  {"content":"\r\n\r\n\r\nكمك حضرت على عليه السّلام براى تكميل « الغدير »\r\nحجة الاسلام شيخ آصفى از حجة الاسلام سيد محمد نورى كه در كتابخانه نجف اشرف ملازم علّامه امينى بود . نقل مىكند :\r\nعلّامه امينى مىفرمود كه : در يك شب جمعه زائر حرم حضرت امير المؤمنين بودم مشغول زيارت و دعا بودم ، از خدا مىخواستم به خاطر حضرت امير عليه السّلام كتاب « درر السمطين » را كه در آن زمان كمياب بود و در تكميل مباحث كتاب الغدير به آن نياز داشتم براى من مهيا كند .\r\nدر اين هنگام يك عرب دهاتى براى زيارت حضرت مشرف شد .\r\nاز حضرت مىخواست كه حاجت او را برآورده كند ، گاوش را كه مريض بود شفا دهد .\r\nيك هفته گذشت كتاب را پيدا نكردم ، بعد از اين هفته دوباره براى زيارت مشرف شدم ، از حسن اتفاق در وقتى كه مشغول زيارت بودم ديدم همان مرد دهاتى به حرم مشرف شد . از حضرت تشكر مىكند .\r\nكه حاجت او را برآورده كرده . وقتى من كلام آن مرد را شنيدم محزون شدم چون ديدم امام حاجت او را برآورده كرده بود ، ولى حاجت مرا برآورده نكرده .\r\nخطاب به حضرت عرضه داشتم : جواب اين مرد را دادى و حاجتش را برآورده كردى ! اما من مدتى است متوسل مىشوم ، به خدا و شما را شفيع قرار مىدهم كه آن كتاب را براى من مهيا كنيد ولى آن كتاب مهيا نشده آيا من كتاب را براى خودم مىخواهم ؟ يا به خاطر\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nكتاب شما « الغدير » ؟ گريه برايم مستولى شد . با حالت ناراحتى از حرم بيرون آمدم آن شب از ناراحتى چيزى نخوردم ، خوابيدم ، در عالم خواب ديدم مشرف به خدمت حضرت امير عليه السّلام شده‌ام ، حضرت به من فرمود : آن مرد ضعيف الايمان بود ، نمىتوانست صبر كند ، ولى تو بايد صبر داشته باشى . از خواب بيدار شدم . صبح سر سفره بودم كه در زده شد در را باز كردم ، ديدم همسايه‌اى كه شغلش بنايى بود داخل شد ، سلام كرد ، سپس گفت : من خانهء جديد خريده‌ام كه بزرگتر از اين خانه است . بيشتر اثاث خانه را به آنجا نقل داده‌ام ، اين كتاب را در گوشه خانه پيدا كردم خانمم گفت : اين كتاب به درد شما نمىخورد آن را به همسايمان شيخ عبد الحسين امينى هديه كن شايد او استفاده كند . من كتاب را گرفتم ، غبارش را پاك كردم ديدم همان كتاب خطى « درر السمطين » است كه دنبالش بودم . در اين هنگام بر اين نعمت سجده شكر كردم .\r\n* * * * * ( 1 ) - ربع قرن مع العلامة ص 3\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nعنايتى در تأليف الغدير از ناحيه امام على عليه السّلام\r\nآية اللّه سيد عباس كاشانى قضيه‌اى از علّامه امينى نقل مىكند كه علّامه مىفرمود : وقتى در تأليف الغدير به جلد ششم رسيدم به كتاب « ربيع الابرار » زمخشرى نياز پيدا كردم . اين كتاب آن زمان كمياب بود .\r\nفقط سه نسخه خطى از آن موجود بود كه يكى از آنها نزد امام يحيى بود در يمن ، دومى در كتابخانه ظاهريه دمشق بود سومين نسخهء آن نزد يكى از آيات عظام نجف اشرف بود . اين عالم فوت كرده بود و كتابخانه‌اش به پسرش ارث رسيده بود .\r\nرفتم در خانه آن شخص ، كتاب را سه روز امانت خواستم . او امتناع كرد .\r\nگفتم ، دو روز امانت بده يا يك روز باز آن شخص امتناع كرد .\r\nگفتم ، اجازه بده در خانهء خودت مطالعه كنم ، باز امتناع كرد ! ! متحير ماندم چه كنم پيش چه كسى روم .\r\nبعد از اينكه از همه‌جا مأيوس شدم ، به پناهگاه هميشگى خود پناه آوردم به طرف حرم حضرت امير عليه السّلام رفتم . شكايت پيش حضرت نمودم . و سپس با ناراحتى به خانه برگشتم . شب را بيدار ماندم .\r\nصبح خوابى بر من عارض شد در خواب حضرت امير را ملاقات كردم عرض حاجت كردم ، امام در جواب فرمود : حاجت تو پيش فرزندم حسين عليه السّلام است . بيدار شدم ديدم نزديك اذان صبح است لباس پوشيدم ، ماشينى اجاره كرده به كربلا مشرف شدم بعد از خواندن نماز صبح و زيارت مطلب خود را به حضرت عرض كردم .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nسپس به حرم حضرت ابو الفضل مشرف شدم زيارت كنم ، سپس به صحن حرم آمدم نزديك طلوع آفتاب بود در صحن حرم نشسته بودم يك دفعه « شيخ محسن ابو الحلب » را كه از خطباى كربلا بود ملاقات كردم مرا براى استراحت و صرف صبحانه به خانه‌اش دعوت كرد اجابت كردم و همراه ايشان رفتم . در باغچه خانه نشستيم . بعد از مدت كوتاهى استراحت ، گفتم كتابخانهء خود را به من نشان بده ، گفت بعد از صرف صبحانه گفتم : من به كتاب انسم و علاقه‌ام بيشتر از گل و . . . است ، ما را به كتابخانه برد . ديدم ، كتابخانه خوبى است از حيث كم و كيف . بين كتابخانه مىگشتم را جولان مىدادم و كتابها را نگاه مىكردم . . . كتابى را از قفسه برداشتم ، وقتى كتاب را باز كردم ديدم به گمشده خود دست پيدا كرده‌ام و اين همان كتاب « ربيع الابرار » مىباشد كه من دنبالش بودم . سرّ امر امام على عليه السّلام را كه مرا به امام حسين عليه السّلام حواله داده بود ، فهميدم . گريه شديدى بر من غالب شد .\r\nشيخ محسن آمد با تعجب علت گريهء مرا پرسيد .\r\nقضيه را نقل كردم . گفتم امير المؤمنين عليه السّلام مرا به امام حسين عليه السّلام حواله داد و حضرت مرا به شما حواله داده است .\r\nقضيه را شنيد ، حالش منقلب شد . كتاب را از من گرفت ، گفت :\r\nاستاد بزرگوار اين كتاب خطى ، از كتب كمياب است . قاسم ابن رجب آن را به مبلغ هزار دينار مىخواست از من بخرد ولى من اين كتاب را به او نفروختم .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nسپس قلم بيرون آورد نوشت ، اين كتاب هديه مىشود ، به علّامه امينى ، گفت : اين جواب حواله دو امام امير المؤمنين عليه السّلام و امام حسين عليه السّلام مىباشد . » « 1 »\r\n\r\nعنايتى ديگر\r\nايشان نقل مىكند در جمع‌آورى الغدير به كتاب « الصراط المستقيم » تأليف شيخ زين الدين عاملى نياز پيدا كردم . لازم به ذكر است كه كتاب مذكور ، خطى و كمياب بود ، و فقط نزد يكى از علماء نجف موجود بود ، قصد كردم بروم در خانه‌اش كتاب را از او امانت گرفته بخوانم ، اتفاقا يك روز به حرم مطهر مشرف شدم ، ديدم كه همان شخص در ايوان حرم مطهر با تعدادى از طلبه‌ها نشسته است ، نزد او رفته و سلام كردم . و از ايشان خواستم كه آن كتاب را به من امانت دهد ، ولى او قبول نكرد ! و گفت تو آن كتاب را نخواهى ديد ، ! ! ؟\r\nخيلى ناراحت شدم ، رفتم كنار ضريح حضرت ، ضريح را گرفتم ، با حال گريه عرض كردم الان متوجه مىشوم كه چه‌قدر غريب و مظلوم هستى ، يكى از دوستداران شما كتابى در مناقب شما نوشته و يكى از علاقه‌مندان شما مىخواهد آن كتاب را بخواند ، كتاب دست يكى از شيعيان شماست ، ولى آن شخص از دادن كتاب امتناع مىكند ! خيلى گريه كردم حالم منقلب شد ، در اين حال به قلبم خطور كرد ، كه\r\n\r\n\r\n","description":"","footnote":"\r\n( 1 ) - ربع قرن مع العلامة ص ، 71\r\n","page_name":" 92 ","page_number":92},
  {"content":"\r\n\r\nگمشدهء من در كربلاست بايد عزم آن ديار كنم به خانه آمدم ، و گفتم براى من مقدارى صبحانه آماده كنيد ، مىخواهم فردا به كربلا بروم .\r\nگفتند : چرا وسط هفته ؟ گفتم : كارى دارم . روز سه‌شنبه به زيارت كربلا رفتم ، رفقا با تعجب سؤال مىنمودند چرا وسط هفته آمده‌اى ؟\r\n( چون روش علما بر اين بود كه شبهاى جمعه به زيارت كربلاء مشرف مىشدند ) ، عرض كردم كارى در كربلا داشتم . زيارت كردم ، بعد از اينكه از زيارت فارغ شدم . بيرون آمدم . شخصى مرا به خانه‌اش دعوت كرد ، قبول كردم و رفتم به خانه‌اش ، بعد از مدتى نشستن مقدارى كتاب آورد ، گفت : اين كتابها از آن پدرم است ، ما چون نمىتوانيم از اين كتابها استفاده كنيم شما مىتوانيد ، به عنوان امانت از اين كتابها استفاده كنيد ، بقچه را باز كردم ، كتابها را تميز كردم ، اولين كتابى كه برداشتم ، ديدم همان كتاب « الصراط المستقيم » با خط بسيار عالى مىباشد كه من دنبالش بودم ، به سجده رفتم ، گريه كردم صاحب منزل علت گريه‌ام را پرسيد ، قضيه را برايش گفتم . او كتاب را به من امانت داد ، تا سه سال كتاب پيش من بود .\r\n\r\nكمكى ديگر از ناحيهء قدس علوى\r\nعلّامه امينى قدّس سرّه در حينى كه مشغول تأليف الغدير بودند ، مىرسند به يكى از فصلهاى كتاب ( به گمانم « نوادر الاثر فى علم عمر » باشد ، يا غير اين فصل ) ، نياز به كتابى پيدا مىكنند لكن خودشان اين كتاب را نداشتند ، از تحصيل كتاب عاجز مىشوند و چون مباحث كتاب\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nسلسله‌وار به هم متصل بودند ، ديگر نمىتوانست بحث را ادامه دهد ، مجبور مىشوند كه بحث و نوشتن را تعطيل كنند .\r\nوقتى از همه‌جا مأيوس مىشوند ، فكر مىكنند چه كنند كجا بروند ، از كجا پيدا كنند . . . ، آخر الامر پناهنده مىشوند به پناهگاه هميشگى خودش كه حرم مطهر علوى باشد . مىروند داخل حرم مقابل ضريح مىايستند ، مشكل خود را عرض مىكنند ، درخواست كمك مىكنند . به زبان حال مىگويند : مولاى من كتاب ، كتاب شماست ، من در دسترسى به كتابى كه براى كتاب شما ، مىخواهم عاجز شده‌ام اگر نيازى به كتاب « الغدير » داريد اين كتاب را براى ما مهيا كنيد .\r\nفرداى آن روز ، علماء به ديدن ايشان مىآيند ، علّامه از كتابى كه دنبالش بود سؤال مىكنند ، يكى از علما مىگويد : كتابى كه دنبال آن هستى در أعظميّه [ اسم يكى از محله‌هاى بغداد 
  ] نزد يكى از علماى اهل سنت مىباشد . اين عالم خيلى متعصب و ناصبى است . علاوه بر اين ايشان اين كتاب را حتى به نزديكترين فاميلهاى خود هم نمىدهد ، آن‌وقت تو چگونه مىتوانى كتاب را از ايشان بگيرى ؟ !\r\nعلّامه مىگويد : در وصول به مطلوب خود از خدا كمك مىگيرم .\r\nفرداى آن روز ايشان عازم سفر مىشوند . مىگويند : صبح از نجف به قصد زيارت سيّد الشهداء خارج شدم ماه رمضان بود روزه بودم ، با آب افطار كردم از كربلا به طرف كاظمين راه افتادم بعد از اداء مراسم زيارت در كاظمين به طرف اعظميه حركت كردم ظهر به آنجا رسيدم ، به در خانه آن شيخ رفتم ، در زدم ، خود شيخ آمد دم در ، به محض\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nاينكه ايشان را ديدم سلام كرده و با ايشان مصافحه و معانقه نمودم ، ايشان مبهوت شده بود .\r\nبعد گفتم : شنيده‌ام در كتابخانهء شما فلان كتاب است از نجف براى مطالعه آن آمده‌ام . گفتند : مولاى من بفرمائيد كتابخانه ، هركتابى مىخواهيد مطالعه كنيد . ما را به كتابخانه راهنمائى كرد . ديدم كتابها به روى هم انباشته شده ، گرد غبار روى آنها را گرفته ، ماهها و يا سالها است كه كسى از اين كتابها استفاده نكرده .\r\nتا عصر مشغول نوشتن شدم ، عصر خسته شده بودم ، نماز هم نخوانده بودم ، از طرفى تشنه بودم درب داخلى را زدم ، شيخ در حال خواب‌آلودگى آمد . وقتى مرا ديد جا خورد و گفت تو هنوز اينجايى من اصلا فراموش كرده بودم ، اين گرد و غبار چه مىباشد كه به صورتت نشسته ؟\r\nآبى از او خواستم نوشيدم و وضو گرفتم نماز خواندم . سپس به سوى نجف اشرف حركت كردم در حالى كه مقصود خود را يافته بودم و مطالبى كه مىخواستم استنساخ نموده بودم . « 1 »\r\nبلى ايشان اين چنين خود را به زحمت مىاندازد در راه ترويج ولايت و امامت ، حتى خطرات جانى را هم ناديده ، مىگيرد و اين گونه كمكش مىكنند  « وَ الَّذِينَ جاهَدُوا فِينا لَنَهْدِيَنَّهُمْ سُبُلَنا »  ( كسانى كه در راه ما به خاطر ما كوشش مىكنند آنها را به راههاى خودمان هدايت مىكنيم . )\r\n\r\n\r\n","description":"","footnote":"\r\n( 1 ) - ربع قرن مع العلامة ص 61\r\n","page_name":" 95 ","page_number":95},
  {"content":"\r\n\r\n\r\nعنايتى ديگر\r\nعلّامه آية اللّه سيد هبة الدين شهرستانى مىگويد :\r\nعلّامه امينى افتخار شيعه بود و . . . ، به خاطر شدت علاقه‌اى كه به اهل بيت عصمت داشت ، متحمل زحمات زيادى در دفاع از اين خاندان شد .\r\nبعد ادامه مىدهد : در يك مجلسى كه با علامه با هم بوديم ، ايشان به ما نقل نمود كه در جمع‌آورى « الغدير » نياز به يك كتابى پيدا كردم اين كتاب نزد يكى از علماء نجف موجود بود ، رفتم در خانه‌اش تا از ايشان به مدت چند روز آن كتاب را امانت گيرم و مطالعه كنم ، ولى ايشان در جواب گفت : اگر خواستى بيا در كتابخانهء خودم مطالعه كن .\r\nمن هيچ كتابى را به كسى امانت نمىدهم . مطالعه‌كردن در كتابخانه ايشان برايم سخت بود لذا راهى حرم علوى شدم ، حاجت خود را از حضرت خواستم ندائى به گوشم رسيد كه مشكل كتاب تو را پسرم حسين عليه السّلام حل مىكند ! !\r\nفورا از حرم بيرون آمدم . به سوى كربلا راه افتادم ، بعد از زيارت سيد الشهداء و حضرت ابو الفضل متوجه ترمينال شدم كه به نجف برگردم ، موقع ظهر بود و هوا خيلى گرم بود . جوانى مؤدب آمد و سلام كرد ، سؤال نمود آيا به حرم مشرف شده‌ايد ؟ گفتم : بلى ، حاجتى از امام حسين داشتم و به حضرت عرض كردم و الان مىخواهم ، به نجف برگردم .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nجوان گفت : جناب شيخ ، اگر در اين گرما بخواهى نجف به روى كار صحيحى نيست من فرزند فلان كس هستم ، برويم خانه غذا بخوريد و استراحت كنيد ، بعدا عصر به نجف برگرديد .\r\nدعوتش را اجابت كردم ، به خانه‌اش رفتيم بعد از نماز و صرف غذا مرا به يك سردابى راهنمائى كرد تا استراحت كنم . بعد مقدارى كتاب آورد و گفت : مىتوانيد ، از اين كتابها استفاده كنيد . گرد و غبار كتابها را پاك كردم . اولين كتابى كه خواستم بردارم ديدم همان كتابى هست كه دنبالش بودم ، به خاطر اين نعمت كه خدا مرا به در خانهء امام على عليه السّلام حواله داد و ايشان به فرزندش حسين عليه السّلام و بالاخره حاجت ما را برآورده كرد سجدهء شكر كردم . « 1 »\r\n\r\nدرس اخلاقى از علّامه\r\n « فَاعْتَبِرُوا يا أُولِي الْأَبْصارِ »  ( صاحبان بصيرت عبرت بگيرند . )\r\nاز ايشان نقل شده كه فرمودند : يكى از تجار مؤمن تهران قطعه زمينى در مكان مهمّ و حساس تهران داشت و در فكر بود كه زمين را مسجدى بسازد و مغازه‌هاى تجارى براى مسجد احداث كند . اما بعضى از رفقايش ، كه فقط امور مادى را مىديدند به او گفتند ، تو اين محل را سينما بساز . در اطراف آن مغازه‌هاى تجارى بساز ، سودش را صرف خيرات كن . حب مال از يك طرف و وسوسه شيطان از طرف\r\n\r\n\r\n","description":"","footnote":"\r\n( 1 ) - روزنامهء رسالت\r\n","page_name":" 97 ","page_number":97},
  {"content":"\r\n\r\nديگر او را وادار مىكند كه به گفته آنها عمل كند . عاقبت اين كار را انجام مىدهد ، سالهايى بر اين روال گذشت ، روزى اجل فرا رسيد ، و مرگ ايشان را درك كرد . مال هنگفت و زيادى براى ورثه خود به جاى گذاشت كه از جمله همان سينما بود .\r\nروزى يكى از رفقايش ورثهء ايشان را به خانه خود دعوت كرد ، بعد از پذيرائى به ورثه‌هاى او گفت : آيا مىدانيد به چه خاطر شما را به اينجا دعوت كرده‌ام ؟ جواب دادند ، تو به خاطر پدر ما با ما مهربانى كردى ، سپس پرسيد : آيا پدر شما در حق شما قصورى كرده ؟ گفتند :\r\nنه . خير ، ما دائما ايشان را به خير و نيكى ياد مىكنيم ، و رحمت بر او مىفرستيم . سپس اين مرد شروع مىكند ، به شمردن حقوق والدين بر گردن فرزند ، و ايشان را تشويق مىكند براى خدمت به والدين ، خصوصا بعد از وفات ايشان كه بعد از وفات نياز انسان چندين‌برابر مىشود .\r\nسپس مىگويد : من پدر شما را چند روز قبل در خواب ديدم ، او در حال بد ، و در شديدترين عذاب بود ، علت اين عذاب و بدى حال او به خاطر احداث اين سينما بود ، او ميگفت : هروقت كه فيلمى در آنجا نشان مىدهند . ملائكه مرا به خاطر آن فيلم عذاب مىكنند . و او از شما مىخواست كه او را از عذاب نجات دهيد و اين ساختمان را ويران كنيد ! !\r\nورثه‌ها بعد از شنيدن خواست پدرشان ، ساكت شده و با تعجب و ناراحتى به صورت همديگر نگاه كردند ! آخر الامر بزرگ ايشان مهلت مىخواهد تا تصميم گيرند ، هفته‌ها گذشت خبرى نشد ! دوباره اين مرد ايشان را دعوت مىكند و پذيرائى مفصلى از ايشان به عمل\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nمىآورد ، از عاقبت تصميم ايشان سؤال مىكند . بزرگشان جواب مىدهد ، آيا پدر ما اين سينما را احداث نكرده ؟ اين مرد مىگويد .\r\nبلى ، لكن او از غلطى كه كرده پشيمان شده و الان به خاطر آن كار معذّب است از شما مىخواهد ، نجاتش دهيد . ورثه‌ها جواب مىدهند ، او غلط كرده و بايد عذاب غلط خود را خودش متحمل شود ! ! ما نمىتوانيم اين ساختمان را ويران كنيم ! !\r\nاز جواب آنها تعجب مىكند مبهوت مىماند !\r\nاين قضيه دردناك درس و عبرتى است براى همگان . كه چگونه فرزندان به درخواست پدر خود جواب مىدهند ، و چه‌قدر وفادار هستند كه حاضر هستند ، پدرشان هرروز به بدترين عذاب معذّب شود و آنها به ثروتى كه از او مانده است متنعم شوند . « 1 »\r\nعبرت گيرند صاحبان عبرت و بدانند روزى ، در پيش است كه   « لا يَنْفَعُ مالٌ وَ لا بَنُونَ إِلَّا مَنْ أَتَى اللَّهَ بِقَلْبٍ سَلِيمٍ »  \r\n( روزى مىآيد كه مال و فرزند نفعى نخواهد داشت مگر كسى كه قلب سليم و عمل صالح داشته باشد . )\r\nو بدانند « من سن سنة سيئة فعليها عذابها الى يوم القيامة »\r\nهركس از خودش سنت بدى و آثار بدى به يادگار گذاشت ، گناهش تا قيامت به پاى او نوشته خواهد شد . اگر كار خيرى كند تا قيامت أجرش به پاى او نوشته مىشود .\r\n\r\n\r\n","description":"","footnote":"\r\n( 1 ) - ربع قرن مع العلامة ص 57\r\n","page_name":" 99 ","page_number":99},
  {"content":"\r\n\r\nمناسب است در اينجا سه تا از وصاياى علّامه امينى رحمه اللّه را ذكر كنيم .\r\n1 - از اولاد و رفقاى خود مىخواهم ، كه در اعمال صالح و دعاهاى خود و مجالس عزاء و توسل مرا فراموش نكنند .\r\n2 - كسى را نائب كنند تا ده سال روزهاى عاشورا از طرف من به زيارت كربلا برود .\r\n3 - تا مدت ده سال در ايام وفات حضرت فاطمهء زهرا عليها السّلام مراسم عزادارى برگزار كنند . « 1 »\r\n\r\nمعجزه‌اى از امير المؤمنين عليه السّلام\r\nعلّامه امينى رحمه اللّه مىفرمود : در شبى كه شب شهادت امير المؤمنين عليه السّلام و شب قدر بود در حرم مطهر علوى مشغول عبادت بودم ، ناگهان مردى كه سيماى روستائى لكن سيره و ضميرى روشن داشت وارد حرم مطهر شد . او تنها نبود يك بچه فلج و زمين‌گير به همراه داشت راههاى زيادى را طى كرده بود . و قصدش بود كه در اين شب مبارك شفاى فرزندش را از حضرت بگيرد . فرزندش را كنار ضريح مطهر زمين گذاشت ، مقدارى كنار او نشست ، و بعد با لهجهء محلى به فرزندش چنين خطاب نمود . « بوى انّى رايح آكل فرنى من باب الصحن و أجيك أشوفك طيّبك »\r\n( پسرم ، من مىروم به بيرون صحن تا مقدارى « فرنى » بخورم و تا من برگردم امام تو را شفا داده است ) .\r\n\r\n\r\n","description":"","footnote":"\r\n( 1 ) - ربع قرن مع العلامه ص 285\r\n","page_name":" 100 ","page_number":100},
  {"content":"\r\n\r\nفرزندش كنار ضريح ماند . او رفت . من از گفته اين مرد تعجب نموده به فكر رفتم كه اين مرد چگونه با قاطعيت خبر از شفا يافتن بچه‌اش مىدهد كه گويا وعده‌اى از امام براى شفاى مريض خود دارد .\r\nمنتظر ماندم كه چه اتفاقى خواهد افتاد ساعتى گذشت . ناگهان دست غيبى هويدا شد ، و توجهى از ناحيه قدس علوى به اين طفل مريض شد ، بچهء فلج و زمين‌گير بلند شد ! ! چند قدمى حركت كرده صدا زد « بوى انت وين عفتنى » ( پدر كجا رفتى و مرا تنها گذاشتى ) ناگهان پدرش وارد شد ديد كه بچه‌اش شفا يافته است . رو به او گفت « ها بوى طيبك على » ؟ ( پسرم امام شفايت داد ؟ ) و آمد جلو دست بچه‌اش را گرفت و در حالى كه از امام تشكر مىكرد بدون اينكه تعجب كند از حرم خارج شد . گويا اتفاق مهمى رخ نداده است ، و معجزه‌اى صورت نگرفته است . « 1 »\r\nآرى كسى كه علم داشته باشد ، كه على ، علت ايجاد كون و مكان است ، به بركت او « يسمك السماء ان تقع على الارض » از شفاى يك مريض به بركت وجود او تعجب نمىكند .\r\nدر احاديث بسيار وارد شده است ، كه خداوند خطاب به حضرت محمّد صلّى اللّه عليه و آله فرمود كه : « لولاك لما خلقت الافلاك » اگر تو نبودى ، من زمين و آسمان را خلق نمىكردم ، يعنى ديگران به طفيل وجود تو ، از اين خوان ، بهره‌مند مىشوند .\r\n\r\n\r\n","description":"","footnote":"\r\n( 1 ) - ربع قرن مع العلامة ص ، 51\r\n","page_name":" 101 ","page_number":101},
  {"content":"\r\n\r\nمقام على را نمىتوان شناخت ، بايد در مورد على گفت :\r\n نه خدا توانمش خواند نه بشر توانمش گفت * متحيرم چه نامم شه ملك لا فتى را \r\n* * * * *\r\n در پس پرده نهان بودى و قومى بضلالت * حرمت ذات تو نشناخته گفتند : خدائى\r\nپس چه گويد گر از آن طلعت زيبا كه تو دارى * پرده بردارى و انگونه كه هستى بنمائى \r\nچه زيبا سروده عالم سنى مذهب ابن ابى الحديد :\r\n يا قالع الباب الذى عن هزّها * عجزت اكف اربعون و أربع\r\nلو لا حدوثك قلت انك جاعل * الأرواح فى الاشباح و المنتزع \r\nيعنى ؛ اى كنندهء باب خيبر كه دست 44 مرد شجاع از تكان دادن آن عاجز بود ، اگر « حدوث » تو نبود ، مىگفتم كه تو خدائى . در ادامهء اشعار مىگويد : من عقيده‌اى در مورد تو دارم كه آشكار مىكنم و ارباب هدايت بشنوند ، و آن اينكه قسم به خدا ، اگر نبود ، على عليه السّلام ، خداوند اين جهان و مخلوقات را نمىآفريد . مولاى من روز قيامت حساب و كتاب ما بدست تو مىباشد ، و تو پناهگاه ما هستى .\r\nموالى لا احصى ثنائكم ، و لا ابلغ من المدح كنهكم .\r\n* * * * *\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nتوصيه‌اى از علامهء امينى\r\nمرحوم علّامه بزرگوار محمّد تقى جعفرى قدّس سرّه مىنويسد : يكى از خويشاوندان نزديك اينجانب در شهر اصفهان در خواب مىبيند كه در برابر مرحوم علّامهء مجاهد حاج شيخ عبد الحسين امينى در يك اتاق نشسته است .\r\nمرحوم آقاى امينى به ايشان مىگويد : آيا شما آقاى جعفرى را مىشناسيد ؟ ايشان پاسخ مىدهند : آرى مىشناسم . آقاى امينى يك پاكتى كه در ميان آن نامه‌اى بوده است ، به ايشان مىدهد . و مىگويد :\r\nاين نامه را به آقاى جعفرى دهيد و به ايشان بگوئيد : ما اكنون در عالم برزخ هستيم و دستمان از كار بسته است ( يعنى ديگر نمىتوانيم كارى انجام دهيم كار در دنيا بود كه ما پشت سر گذاشتيم ) ولى شما در آن دنيا هستيد در ميدان كاريد مىتوانيد كار كنيد ، دربارهء امير المؤمنين عليه السّلام كار كنيد . آقاى جعفرى مىنويسد ؛ وقتى اين خواب را برايم نقل كردند ، تصميم گرفتم براى نوشتن « ترجمه و شرح نهج البلاغه » و از آن زمان شروع به كار كردم . « 1 »\r\nاين توصيه‌اى است كه علامهء امينى مدام متذكّر آن مىشد ، فرزندش نقل مىكرد كه پدرم مكرر مىفرمودند : الان ديگر دوران تقيّه شيعه تمام شده است بايد الان وارد عمل شد و حقائق و معارف\r\n\r\n\r\n","description":"","footnote":"\r\n( 1 ) - تفسير نهج البلاغه ج 17 ص ، 82\r\n","page_name":" 103 ","page_number":103},
  {"content":"\r\n\r\nشيعه را بر دنيا عرضه كرد ، الان دوران دفاع شيعه سپرى شده است ، بعد از اين ، نوبت تهاجم است ، كه بايد ما افكار و عقائد خودمان را در دنيا نشر كنيم و مقام و منزلت ائمه معصومين عليهم السّلام و اسلام محمّدى را به دنيا عرضه كنيم .\r\n\r\nشفاى مريضى توسط علّامه امينى\r\nفرزند مرحوم علّامه امينى جناب حجة الاسلام و المسلمين حاج آقا رضا امينى برايم نقل كردند كه : وقتى انوار درخشان « الغدير » در نواحى مختلف جهان هويدا ، و گم‌گشتگان وادى حيرت و جهالت را با نورهاى خود هدايت نمود . تقريظها و منظومه‌هاى نغز و سخنان شيوائى در ستايش از الغدير و مؤلف در جهان از طرف علماء و دانشمندان منتشر شد .\r\nجناب آقاى محمّد عبد الغنى ( از شخصيت‌ها و رادمردان مصر ) نيز قصيده‌اى در مدح علّامه سروده و به مرحوم علّامه فرستاد ، كه ابيات زير از آن قصيده مىباشد :\r\n حىّ الامينى الجليل و قل له * أحسنت عن ال النبىّ دفاعا\r\n. . . للّه من قلم لديك موثق * كالسيل يجرى صاحبا دفّاعا « 1 » \r\nوقتى نامهء او بدست مرحوم علّامه رسيد ، قصيده را خوانده و نامه‌اى به عنوان تقدير به ايشان نوشته و متذكر شدند شما اصل را رها\r\n\r\n\r\n","description":"","footnote":"\r\n( 1 ) - اين قصيده 18 بيت است كه در اول جلد هشتم الغدير ، مرقوم شده است\r\n","page_name":" 104 ","page_number":104},
  {"content":"\r\n\r\nكرده و به دنبال فرع افتاديد ، شما كه زحمت كشيده و اين قصيده را سروده‌ايد ، بهتر بود كه اين شعر را در مورد اهلبيت عليهم السّلام مىسروديد و به اجر اخروى نائل مىشديد .\r\nبعد از مدتى نامهء دوم استاد محمّد عبد الغنى به دست ايشان رسيد و در آن نوشته بود ، كه نامهء شما به ما رسيد ، و نصيحت شما را به گوش گرفتم . لذا شعرى در مورد امير المؤمنين سروده و خدمت شما ارسال مىكنم ، امّا من اين قصيده را در حالى سروده‌ام كه تنها اميد زندگى من كه يك دختر است ، در بستر بيمارى افتاده است و پزشكان از درمان ايشان اظهار عجز نموده‌اند . من اين اشعار را در كنار بستر ايشان با چشمان اشك‌آلود سروده‌ام ، لذا از شما مىخواهم اين اشعار را خدمت مولايم امير المؤمنين عليه السّلام بخوانيد ، و شفاى دخترم را از ايشان طلب كنيد . من اميدوارم كه شما مىتوانيد شفاى ايشان را از حضرت بگيريد .\r\nشب جمعه بود مرحوم علّامه بعد از خواندن نامه راهى حرم مطهر علوى شد و عين اشعار و نامهء او را براى حضرت خواند ، و طلب شفا براى فرزند مريض او را كرد . فرداى آن روز نامه‌اى به ايشان ارسال كرد و نوشت كه من شب جمعه به حرم مطهر علوى مشرف شده و شفاى دختر را از حضرت طلب كردم كه اميدوارم حضرت شفاى ايشان را داده باشد . بعد از مدتى نامه سوم جناب محمّد عبد الغنى به علّامه رسيد ، نوشته بود ، من ساعت و زمان تشرف شما به حرم مطّهر را با تاريخ شفاى دخترم تطبيق نمودم ، ديدم همان\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nساعتى كه دختر من از بستر بيمارى بلند شد شما در حرم مطّهر شفاى ايشان را از حضرت درخواست نموده‌ايد .\r\nدر آخر دو بيت از اشعارى كه محمّد عبد الغنى در مورد امير المؤمنين عليه السّلام سروده بود به عنوان تبرك به اسم حضرت امير عليه السّلام ذكر مىكنيم .\r\n امير المؤمنين اليك ازجى * ولائى فى العشى و فى البكور\r\nامير المؤمنين فدتك نفسى * كما يفديك فى الوادى عشيرى \r\n\r\nاولين شعرى كه علّامه امينى حفظ كرد\r\nعلّامهء امينى در يك خانوادهء ممتازى تربيت يافته بود ، در خانه‌اى پرورش يافته بود كه نور ولايت در آن موج مىزد . پدرش ولائى بود و به او درس ولايت آموخت ، و مادرش عشق على را به او نوشاند .\r\nلذا اولين شعرى كه پدرش به او ياد داد و حفظ نمود ، همان ولايت نامهء علوى بود . اشعارى بود كه حضرت امير المؤمنين آن اشعار را در مدح خود در جواب معاوية بن ابى سفيان سروده بود . اين ابيات اولين شعرى بود كه علّامهء امينى حفظ نمود .\r\nاما اشعار اين است :\r\n محمد النبى أخى صنوى * و حمزة سيد الشهداء عمّى\r\nو جعفر الذى يضحى و يمسى * يطير مع الملائكة ابن عمى\r\nو بنت محمد سكنى و عرسى * منوط لحمها بدمى و لحمى\r\nو سبطا أحمد ولداى منها * فأيكم له سهم كسهمى \r\n\r\n","description":"","footnote":"","page_name":" 106 ","page_number":106},
  {"content":"\r\n\r\n سبقتكم الى الاسلام طرّا * على ما كان من فهمى و علمى\r\nفأوجب لى ولايته عليكم * رسول اللّه يوم غدير خمّ\r\nفويل ثم ويل ثم ويل * لمن يلقى إلاه غدا بظلمى \r\n\r\nامينى نائب امير المؤمنين در كوثر\r\nجناب دكتر محمد هادى امينى ، از يكى از مراجع تقليد « 1 » عصر حاضر نقل كردند ، كه روزى در نجف به خدمت علّامه امينى مشرف شدم ، در مجلس سخن در مورد يكى از علماى آن زمان به ميان آمد ، علّامه امينى به خاطر عملكرد او در يك موضوع ولائى كه حاكى از سستى و سهل‌انگارى او در اين مسئله بود ، يك انتقاد تندى از او نمود . ( امينى خودباختهء صاحب كوثر على بن ابى طالب بود و در اين وادى آنچه بر ايشان مهم بود فقط رضاى معشوق خود بود و رضاى هيچ‌كس ديگرى بر ايشان مطرح نبود ) .\r\nمن به خاطر اين انتقاد كدورتى در دلم نسبت به علّامه به وجود آمد . لذا بعد از آن ديگر پيش ايشان نرفتم ، و وقتى ايشان فوت كرد به تشييع جنازه و مراسم ختم اين خادم دربار علوى شرفياب نشدم .\r\nپس از رحلت ايشان شبى در عالم رؤيا ديدم كه عرصات محشر برپا شده ، تشنگى بر من غلبه كرده بود ، به سوى حوض كوثر رفتم تا از دست صاحب كوثر سيراب شوم . وقتى به آنجا رسيدم .\r\n\r\n\r\n","description":"","footnote":"\r\n( 1 ) - اين شخص الان زنده و از مراجع تقليد مىباشد .\r\n","page_name":" 107 ","page_number":107},
  {"content":"\r\n\r\nبا يك منظرهء عجيبى روبرو شدم ديدم امينى به جاى امير المؤمنين ايستاده و مردم را سيراب مىكند و آنجا بود كه مقام امينى بر من آشكار شد .\r\nاز خواب بيدار شدم از كردهء خود شرمنده شدم . از آن وقت تا حال هرروز براى علّامه امينى دعا و استغفار مىكنم .\r\n\r\nامير المؤمنين متكفل معاش ايشان مىشود\r\n28 محرم الحرام ( 1421 ه ق ) خدمت يكى از مراجع تقليد در قم مشرف شدم و ايشان اين مطلب را برايم بيان فرمودند كه روزى مرحوم علّامه امينى به كربلا مشرف شده بودند . بعد از زيارت به منزل ما آمدند ، در ضمن صحبت ايشان فرمودند :\r\nروزى پولم تمام شده بود . چيزى در بساط نداشتم . حتى در خانه غذائى براى اهل و عيال نداشتم ، و دو روز بود غذائى در منزل نبود ، در فشار مالى و روحى سختى بودم . لذا به حرم امير المؤمنين مشرف شدم .\r\nو بعد از خواندن زيارت قرآن را باز نمودم و اين آيه را براى حضرت خواندم :\r\n « إِنَّ اللَّهَ هُوَ الرَّزَّاقُ ذُو الْقُوَّةِ الْمَتِينُ » . \r\nو به حضرت عرضه داشتم يا على من معنى اين آيه را نمىفهمم ، و از حرم خارج شدم . از صحن مطهر بيرون نرفته بودم كه پول بدستم آمد . و از آن‌وقت تا حال هيچ‌وقت بىپول نشده‌ام .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nكمك امير المؤمنين در چاپ « الغدير »\r\nجناب آيت اللّه شيخ جواد كربلائى برايم از مرحوم علّامه چنين نقل كردند كه : شبى در عالم رؤيا ديدم 8 گاو سياه رنگ به سوى من حمله نموده‌اند ، وحشت و ترس بر من غلبه كرده بود ، و متحير مانده بودم كه چگونه خود را از دست اينها نجات دهم . تنها اميدم امير المؤمنين عليه السّلام بود .\r\nدر همين وقت امير المؤمنين را مشاهده كردم كه به من فرمودند :\r\nنترس و برو به جلو ، من به سوى آنها حركت كردم ، شاخهاى يكى از آنها را گرفتم و يك تكانى دادم . اين حيوان همچون بادكنكى كه با يك سوزن زدن از بين مىرود از بين رفت ، و هرهشت گاو را به اين نحو به هلاكت رساندم .\r\nو با عنايت امير المؤمنين خود را از شر آنها نجات دادم .\r\nو در اين هنگام از خواب بيدار شدم . نشسته بودم و در مورد اين رؤيا مىانديشيدم كه اين چه قضيه‌اى بود . كه ناگهان در خانه را زدند .\r\nتعجب كردم كه در اين وقت شب چه كسى در را مىزند ، رفتم در را باز كردم و ديدم 8 نفر شخص سياه چهره از رؤساى دولت عراق پشت در هستند اينجا بود كه متوجه خواب خود شدم و خوابم برايم تعبير شد .\r\nو به آنها گفتم بفرمائيد ، آيا كارى داشتيد ، گفتند : ما خدمت شما آمديم تا به شما ابلاغ كنيم كه در اين وضع زمانى چاپ اين كتاب شما مصلحت نمىباشد و شما نبايد اين كتاب را چاپ كنيد .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nدر جواب دادن به اين افراد از روح ملكوتى امير المؤمنين عليه السّلام استمداد جستم ، و با اينها وارد بحث شدم . بعد از مدتى بحث آنها را قانع نمودم كه اين كتاب بايد چاپ شود . و آنها با سرافكندگى برگشتند . و مانع چاپ كتاب نشدند .\r\n\r\nبا ذكر « يا على » مريضى خوب مىشود\r\nفاضل محقق حجة الاسلام و المسلمين سيد على اصغر ميلانى صاحب كتاب « خلاصهء عبقات الانوار » به يك واسطه از علّامه امينى نقل كردند : كه با يكى از علماى اهل سنت رفيق بودم ، روزى به ديدار ايشان رفتم ، وقتى در خانه را زدم صداى هلهله‌اى از درون خانه بلند شد ، اما وقتى در خانه را باز كردند اين صدا خاموش شد .\r\nبعد از ورود به خانه رفيقم گفت : بنده يك دخترى دارم كه مبتلا به مرض « صرع » ( تشنج و غش ) مىباشد ، هروقت اين مرض به سراغ ايشان مىآيد دعانويسى هست دعائى مىنويسد او خوب مىشود .\r\nلحظاتى قبل دوباره اين مرض بر ايشان عارض شد . ما دنبال دعا نويس فرستاده بوديم كه بيايد و دعائى بنويسد . وقتى شما در زديد افراد خانه خيال كردند كه آن دعانويس پشت در است لذا خوشحالى كردند ، اما وقتى در باز شد . معلوم شد شما پشت در بوديد خوشحالى جاى خود را به حزن و اندوه داد .\r\nمرحوم علّامه فرمود كه من به او گفتم : من دعائى مىنويسم . او خوب مىشود . روى كاغذى ذكر « يا على » را نوشتم و گفتم اين را به\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nبازوى راست او ببنديد ، و در باطن توسلى به مولى على بن ابى طالب عليه السّلام نمودم كه ما را شرمنده نكن .\r\nو او دعا را بر بازوى راست دختر بست ، و دختر عافيت يافت و به حالت اولى برگشت . ديو مرض از آنجا رخت بربست و فرشتهء عافيت جاى او را گرفت .\r\nآرى ذكر على شفاى هردردى مىباشد و اكسيرى است بس عظيم كه ملجاء و مأواى همگان حتى پيامبران مىباشد .\r\n\r\nامام زمان ( عج ) امينى را نجات مىدهد\r\nحضرت آيت اللّه شيخ جواد كربلائى از قول مرحوم امينى رحمه اللّه نقل كردند كه فرمود : رفيق تاجرى داشتم در بغداد و هرچند گاهى به ما سر مىزد . گاهى همراه يكى از دوستانش كه سنى مذهب بودند به منزل ، مىآمدند ، و در بين صحبت گاهى از مطاعن خلفا سخن به ميان مىآمد و ما بعض مطاعن عمر را ذكر مىكرديم .\r\nروزى اين شخص سنى ، من و رفيقم را به منزلش در بغداد دعوت نمود ما كه بىخبر از همه‌چيز بوديم دعوت او را اجابت كرديم و گفتيم ما شب هنگام مىآئيم .\r\nموقع غروب بود كه ما راه منزل او را گرفتيم . در بين راه به يك سيد ناشناسى برخورد نموديم ، او نزد ما آمد و سر سخن باز نمود ، فرمود :\r\nمن هم بايد با شما بياييم ، و با ما همراه شد .\r\nما رفتيم به منزل او رسيديم ، منزلش كنار شط بود ، وارد منزل شديم ما را به طبقه دوم منزلش برد . دو اتاق بود ، و جلو يكى از آنها\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nتعدادى كفش بود . معلوم بود افرادى داخل اتاق هستند ، گفتيم شايد از رفقايش است صاحبخانه ما را به اتاق دومى راهنمائى كرد ، وارد اتاق شديم با منظرهء عجيبى روبرو شديم ، ديديم در وسط اتاق يك منقل زغال گداخته گذاشته شده ، و بر روى آن تعدادى سيخ آهنى گذاشته شده كه از شدّت حرارت سرخ شده‌اند ، اين منظره موجب بروز وحشت در ما شد . وحشت‌انگيزتر از آن سخن صاحبخانه بود كه خطاب به ما گفت . شما را امشب دعوت كرده‌ام تا جزاى گفته‌هاى خود را بچشيد . اين آتش به خاطر آن مهيا شده است و اين افراد به خاطر همكارى من در اين امر دعوت شده‌اند .\r\nاين جمله او تمام نشده بود كه سيد گلوى او را گرفت و از پنجره‌اى كه به طرف شط باز مىشد به پائين پرت كرد . و به ما گفت : زود باشيد از اينجا بيرون رويم وقت آمدن سيد اتاقى را كه رفقاى او داخل آن بودند از پشت قفل كرد .\r\nاز خانه بيرون آمديم و سيد به ما گفت برويد به طرف شط كه آنجا كسى منتظر شماست ، و از ما جدا شد . ما رفتيم كنار شط ديديم يك شخص بر روى قايقى ما را صدا مىزند ، به نزد او رفتيم گفت : سوار شويد سوار شديم ، در بين راه گفت من خواب بودم امام موسى بن جعفر عليهما السّلام را در خواب ديدم كه فرمود ، برو كنار شط دو نفر از دوستداران ما به نام عبد الحسين امينى و . . . مىآيند آنها را سوار نموده و از شط به آن طرف ببر . من هم بيدار شده و آمدم شما را ديدم .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nامينى در اصفهان\r\nدر ماه صفر سال ( 1376 ه ) شهر اصفهان ميزبان شاگرد مكتب مقدس ولايت بود . وجودى قدم به اين ديار گذاشته بود كه مدتها در دانشگاه رفيع نجف ، و باطنا در پيشگاه شاه ولايت و قطب آسياى امامت و مسير جريان علم و معرفت درس ولايت آموخته بود . ايشان در اين سفر تاريخى و پربركت حدود يك‌ماه در اصفهان توقف مىنمايند . و در سه مسجد بزرگ اصفهان : ( مسجد سيد - مسجد نو - مسجد جامع ) به اقامه نماز جماعت و خطابه مىپردازند .\r\n\r\nامينى نمايندهء امير المؤمنين عليه السّلام\r\nهنگامى كه مسجد سيد را تعمير مىكردند . بقراريكه بعضى از بزرگان نقل مىكردند . يكى از كسانى كه در امر تعمير مسجد شركت كرده بود شبى در خواب مىبيند به او گفته مىشود مسجد را تعمير كنيد كه حضرت امير المؤمنين عليه السّلام يكنفر از نماينده‌هاى خود را خواهند فرستاد تا در مسجد نماز بخواند .\r\nبعد از مدتى مرحوم امينى قدم به آنجا گذاشته و در مسجد نماز جماعت اقامه نمودند . « 1 »\r\n\r\n\r\n","description":"","footnote":"\r\n( 1 ) - يك ماه در اصفهان\r\n","page_name":" 113 ","page_number":113},
  {"content":"\r\n\r\n\r\nامير المؤمنين در اصفهان\r\nصبح روز ورود علّامهء امينى به منزل آقاى خادمى ، جناب حجت الاسلام فيروزيان از وعاظ و خطباى محترم اصفهان كه از ورود معظم‌له بىخبر بودند . بخانهء ايشان آمده و اظهار داشتند كه شب گذشته در خواب ديدم كه جمعيت زيادى جلوى منزل شما گرد آمده‌اند . و بشدت ابراز احساسات مىكنند پرسيدم چه خبر است ؟\r\nدر جوابم گفتند امير المؤمنين عليه السّلام آمده است .\r\nاينك آمده بودم خوابم را بر شما نقل كنم . كه خوابم برايم تعبير شد . كه اگر مولى خودش نزول نفرمودند . شاگردش به اصفهان قدم نهاد تا روح ايمان و ولايت را در آنجا زنده كند . « 1 »\r\n* * * * *\r\n\r\n\r\n","description":"","footnote":"\r\n( 1 ) - مدرك سابق\r\n","page_name":" 114 ","page_number":114},
  {"content":"\r\n\r\n\r\nحكايتى ديگر\r\nمقدمتا عرض كنم كه مرحوم علّامه امينى روى عشق و علاقه‌اى كه به امير المؤمنين داشت ، به سادات بنى الزهراء نيز احترام و محبت عجيبى داشت ، و مىفرمود : كه سادات بضعهء فاطمه زهرا هستند و به توسط حضرت زهرا بضعهء رسول اكرم مىباشند .\r\nو لذا هروقت در مجلس ايشان سيدى وارد مىشد ايشان تمام قامت براى او بلند مىشد ، حتى اگر كودك خردسال بود . و هيچ‌وقت جلوتر از سادات راه نمىرفت و از مجلس قبل از آنها خارج نمىشد .\r\nفرزند ايشان جناب دكتر محمد هادى امينى قدّس سرّه برايم نقل كردند كه غالبا روز جمعه ايشان در منزل جلوس داشت ، روزى ايشان در مجلس نشسته بود و تعدادى از مريدان ايشان در مجلس ايشان حضور داشتند ، در اين هنگام سيد ناشناس معممى وارد مجلس شد ، ولى مرحوم علّامه براى ايشان بلند نشد ، و سرش را پائين انداخت دست را بر پيشانى نهاده بود و گويا از مطلبى در حيرت بود ، چندين دقيقه سكوت بر مجلس حاكم بود و مردم در فكر بودند كه چرا مرحوم علّامه هنگام ورود اين سيّد بلند نشد ، و به خاطر چه امرى در حيرت و ناراحتى فرو رفته است .\r\nدر اين ميان همين سيّد سكوت مجلس را شكست و خطاب به علّامه گفت سؤالى از شما داشتم . علّامه فرمود بفرمائيد .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nآن شخص گفت : حضرت آقا چه فرقى بين امام حسين و يزيد مىباشد و آيا يزيد امير المؤمنين نبود ؟ !\r\nعلّامه در جواب فرمود : مشكلى برايم پيش‌آمده بود و در سر آن در حيرت بودم . كه شما با اين سؤالت آن را بر من حل كردى ، چون هنگام ورود شما به مجلس من طبق سيرهء خودم خواستم بلند شوم ولى هرچه كردم نتوانستم و احساس كردم كه دو تا دست بر كتفهاى من فشار مىآورد كه من بلند نشوم و من هرچه كردم نتوانستم بلند شوم . حكمت اين مسئله بر من مخفى بود . ولى با اين سؤال شما جواب مسئله بر من واضح شد .\r\nقابل ذكر است كه اين شخص الان زنده هستند و همان افكار فاسد و شيطانى خود را ترويج مىكنند .\r\n\r\nتلاش در رفع نياز حاجتمندان\r\nيكى از دوستان علّامه مىگفت :\r\nعلّامه امينى برايم نقل كرد ؛ روزى براى خريد به بازار رفتم ، نزديك در مغازهء قصابى ايستاده بودم و قصد خريد گوشت داشتم . در كنار مغازهء قصابى دكان يك سيّد ضعيف الحالى بود . وقتى سيّد متوجه من شد از مغازه‌اش نزد من آمد . خواست مشكل و نياز خودش را بر من بيان كند اما چون اطراف مرا طلبه‌ها گرفته بودند او از بيان مطلب خودش منصرف شد . وقتى به خانه برگشتم يادم افتاد كه گويا آن سيّد مشكلى داشت و نتوانست مطرح كند . لذا به سراغ او رفتم تا از حاجتش مطلع شوم .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nوقتى به آنجا رسيدم سيّد بلند شد و مرا به مغازه‌اش برد . وقتى داخل مغازه شدم گفت خودم غير اين عبا لباس ديگر ندارم . و دخترانم هم فقط يك چادر دارند كه با آن نماز مىخوانند و لباس ديگرى ندارند .\r\nعلّامه امينى همان مردى كه عاشق اهلبيت عليهم السّلام بود - گفت : وقتى گفتار سيّد را شنيدم غضب بر من غلبه كرد و گفتم كجايند اغنياء و صاحبان حقوق شرعيه . انگاه دست او را گرفتم و گفتم با من بيا . و قصد نمودم او را به خدمت امير المؤمنين عليه السّلام ببرم و از ظلم كسانى كه حقوق شرعيه را نمىپردازند شكايت كنم .\r\nهنوز به در صحن نرسيده بودم كه يك نفر آمد و سى دينار به من داد [ كه آن زمان مبلغ زيادى بود و براى معاش يك سال يك خانواده كافى بود 
  ] و گفت : اين را يك نفر از عشاير داده تا به شما دهم كه صرف معاش زندگى خود كنى . علّامهء امينى مىگويد : آن مبلغ را از او گرفتم و به آن سيّد دادم گفتم : بگير كه اين حوالهء جدت امير المؤمنين است . سيّد آن مبلغ را گرفت و با خوشحالى برگشت .\r\n* * * * *\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nمناظره‌اى خواندنى\r\nجناب حجة الاسلام و المسلمين شيخ رضا امينى فرزند مرحوم علّامه امينى برايم از پدر بزرگوارشان نقل كردند كه در يكى از مجلات كه در بغداد منتشر مىشد بر قصيده‌اى كه استاد حسين على أعظمى ( وكيل حقوق بغداد ) در رثاء امام حسين عليه السّلام سروده بود واقف شدم . در تعليقه نوشته شده بود كه براى ايشان كتابى در مورد امير المؤمنين على عليه السّلام است .\r\nدر صدد بودم كه بر تأليف ايشان واقف شوم كه ترتيب كتابش را ببينم و اگر شعرى در مورد غدير دارد در شعراء قرن چهاردهم بياورم .\r\nروى اين جهت به ديدن ايشان رفتم . در منزلشان را زدم خادمش در را باز كرد . گفتم : مىخواهم استاد را ملاقات كنم .\r\nاستاد دم در آمد ولى با ديدن من به فكر فرو رفت و تعجب مىكرد كه يك عالم شيعى به چه خاطر به ديدن من آمده است و چه كارى دارد .\r\nسلام كردم و گفتم : من برادر دينى تو هستم . و قبل از هرچيز اعتراف مىكنم بر اسلام و ايمان تو ، به خاطر قصيدات كه در رثاء امام حسين عليه السّلام سروده‌اى و اگر شما در اسلام من شك دارى ، من شهادت مىدهم بر وحدانيت خداى متعال و نبوت حضرت محمد صلّى اللّه عليه و آله .\r\nپس از شنيدن اين جملات استاد بيرون آمد . مصافحه كرديم ما را به درون منزل برد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nمن روى سخن را در مورد قصيده و كتابى كه در مورد امير المؤمنين تأليف نموده بود باز كردم . كه من از نجف به اينجا آمده‌ام تا كتابت را ببينم و از اين تلاش شما تشكر كنم .\r\nدر اين بين سه فرزند ايشان با كمال ادب و متانت وارد مجلس شدند .\r\nبعد از مصافحه و احوالپرسى استاد فرصت را غنيمت شمرد ، و گويا مىخواست از ميزان تبحر ما در علوم اسلامى باخبر شود . لذا پرسيد :\r\nشيخنا ، نظر شما در مورد كتاب « عبقرية الامام » تأليف عباس محمود عقاد چه مىباشد .\r\nگفتم : خيال نكنم كتاب استاد عقاد كتابى باشد كه بتواند تشنه را سيراب كند و شخصيت امام را بيان كند ، اين سخن من بر آنها خيلى گران آمد همه‌شان به فكر فرو رفتند و مدتى سكوت بر مجلس حاكم شد .\r\nمن خودم ؛ سكوت مجلس را شكستم و گفتم : من نزاعى بين شما ايجاد كردم و اگر اين نزاع را حل نكنم و از اين‌جا بروم خواهيد گفت :\r\nكه من چون شيعه بودم ، روى اين جهت در مورد كتاب « عبقرية الامام » چنين قضاوت نمودم روى اين جهت من خودم اين نزاع را حل مىكنم و توضيحى پيرامون سخن خود مىدهم . اگر اشتباه بود شما استاد قضا هستيد خودتان قضاوت كنيد .\r\nرو به استاد گفتم : ، آيا ممكن است كه استاد عقاد را در فكر و علم با يكى از علماء ، امثال : ابو نعيم اصفهانى ، فخر رازى و ابن عساكر . . . كه در مورد على عليه السّلام كتاب تأليف نموده‌اند مقايسه كنيم .\r\nاستاد گفت : اگر استاد عقاد را با آنها بسنجيم و با آنها يكى بدانيم به مقام علم و علماء جفا كرده‌ايم .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nچه آنكه آنها از استوانه‌هاى علم و فكر بوده‌اند و تبحر عمده‌اى در حديث و تفسير و حكمة . . . داشته‌اند .\r\nگفتم : پس چرا آنها وقتى مىخواهند در مورد امام سخن گويند ، هيچ سخنى از خود در مورد شخصيت على عليه السّلام نمىگويند و در وصف او همان مطالبى را مىگويند كه از پيامبر در مورد ايشان وارد شده است . اما استاد عقاد همه از خود مىگويد . آنها مىگويند :\r\nپيامبر در مورد على عليه السّلام چنين فرمود : عقاد مىگويد : من مىگويم .\r\nاستاد گفت : اين يك مطلب تازه‌اى است و از شما مىخواهم توضيح دهيد تا بر مطلب واقف شويم .\r\nگفتم : در منطق خوانده‌ايم كه معرّف بايد اجلى و بالاتر از معرّف باشد ، صحابه و بزرگان حديث چون به فرمايش پيامبر پيرامون شخصيت على عليه السّلام . واقف شدند كه حضرت فرمود : « على ممسوس بذات اللّه » « 1 » ( على ممسوس در ذات خداست ) .\r\nو فرمود : على جان ، خدا را نشناخت مگر من و تو و مرا نشناخت مگر خدا و تو را نشناخت مگر من و خدا . « 2 »\r\nآن بزرگان چون اين فرمايشات پيامبر را كه جزئى از مناقب على عليه السّلام بود ديدند ، فهميدند كه بر امت مشكل است كه بتوانند شخصيت على را درك كنند . فهميدند كه على را نمىتوان شناخت مگر به فرمايشات خدا و پيامبرش روى اين جهت در بيان شخصيت\r\n\r\n\r\n","description":"","footnote":"\r\n( 1 ) - حلية الاولياء ج 1 / 68 .\r\n( 2 ) - مناقب ابن شهر آشوب ج 1 / باب مناقب على عليه السّلام\r\n","page_name":" 120 ","page_number":120},
  {"content":"\r\n\r\nايشان به اين دو منبع الهى اعتماد كردند و از خود سخنى نگفتند ، و به جامعه مسلمين اعلان كردند كه على وجودى است كه خدا در مورد او فرمود :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً »  « 1 »\r\nو فرمود :  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ »  « 2 »\r\nو بهترين گفتار در شخصيت على عليه السّلام فرمايش پيامبر در غدير خم بود كه فرمود : « من كنت مولاه ، فعلى مولاه اللهم وال من والاه و عاد من عاداه و انصر من نصره و اخذل من خذله » « 3 »\r\nو فرمود : « على مع الحق و الحق مع على يدور الحق مع على حيثما دار » « 4 »\r\nعلى با حق است و حق با على است و حق بر گرداگرد على مىچرخد .\r\nو فرمود : على بهترين بشر است و هركس او را انكار كند به تحقيق كافر شده است . « 5 »\r\nو فرمود : على با قرآن و قرآن با على است . از هم جدا نمىشوند تا در حوض بر من وارد شوند . « 6 »\r\nاين بود سيرهء گذشتگان .\r\n\r\n\r\n","description":"","footnote":"\r\n( 1 ) - احزاب ، آيه 23 ، سنن بيهقى ج 22 / 5 صحيح ترمذى ج 2 / 209 ، مستدرك حاكم ج 2 / 416\r\n( 2 ) - مائده ، آيه 55 ، تفسير طبرى ج 6 / 186 اسباب النزول ص 148 كنز العمال ج 6 / 319 تهذيب التهذيب ج 11 / 439\r\n( 3 ) - مصادر اين حديث در آينده ذكر مىشود\r\n( 4 ) - صحيح ترمذى ج 3 / 166 تاريخ بغداد ج 14 / 321\r\n( 5 ) - تاريخ بغداد ج 7 / 421 تهذيب التهذيب ج 9 / 419 كنوز الحائق ص 98\r\n( 6 ) - المعجم الصغير للطبرانى ج 1 / 255\r\n","page_name":" 121 ","page_number":121},
  {"content":"\r\n\r\nاما استاد عقاد ، فردى كه چندى قبل كتابى در مورد « مولوى » ( فردى كه كتابهاى متعددى در مورد او نوشته شده ) نوشت . اما نتوانست تاريخ صحيحى در مورد شخصيت و شعر ايشان ارائه دهد .\r\nلذا مقالات زيادى در نقد اين كتاب نوشته شد .\r\nاستاد عقاد كه نتوانسته است در مورد انسانى مثل خودش - با وجود منابع زياد - كتابى بنويسد كه بيانگر شخصيت او را باشد .\r\nچگونه مىتواند مقام فردى كه ممسوس بذات اللّه است را بيان كند ؟ و در مورد او از خود سخن براند ؟ چگونه مىتواند بيانگر شخصيت « قطب رحى حق » على بن ابى طالب باشد ؟ ؟\r\nو جناب استاد اگر شما هم در تأليف كتاب خود از سيرهء عقاد پيروى كرده‌اى ما را نيازى به آن نمىباشد . و اما اگر از سيرهء بزرگان تبعيت نموده‌اى از زحمات شما قدردانى مىكنيم و مىخواهم آن را ببينم .\r\nاستاد گفت : كلّا ، يا شيخ ، من در تأليف كتابم اعتمادم بر سخن خدا و سنت پيامبرش بوده است . و از شما تشكر مىكنم كه با اين بيان علمى خود ، ما را مستفيض و مستبصر نموديد .\r\nكتاب را آورد . و گفت ، من در اين كتاب به بيان چهار حديث از پيامبر پيرامون شخصيت على عليه السّلام پرداخته‌ام .\r\nحديث اول : « على مع الحق و الحق مع على يدور الحق معه حيثما دار »\r\nبه او گفتم : آيا اين حديث فقط در مورد على عليه السّلام صادر شده است ؟\r\nگفت : بلى ، نظير اين حديث در مورد شخص ديگرى صادر نشده است .\r\nگفتم : پس در مورد فرمايش پيامبر كه فرمود : « عمار مع الحق و الحق\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nمع عمار يدور عمار مع الحق حيثما دار » « 1 »\r\n( عمار با حق است و حق با عمار است و عمار بر مدار حق مىچرخد ) .\r\nبا شنيدن اين سخن استاد سرش را پائين انداخت و به فكر فرو رفت پس از دقائقى ، سرش را بلند كرد و گفت : شيخنا : با اين حديث 1 / 4 بحث كتابم را از بين بردى !\r\nگفتم : بلكه با اين حديث كتابت را زنده كردم و بر تو و امثال تو سرّى را كه در حديث نهفته بود ظاهر كردم .\r\nگفت : آن سرّ چه مىباشد ؟ ؟\r\nگفتم : چون پيامبر را در شأن على فرمود كه حق با او است و بر محور او مىچرخد . امت اسلامى مراد پيامبر را درك نكردند . روى اين جهت پيامبر حديث ديگرى در مورد عمار گفت تا امت اسلامى در فتنه‌ها و آشوب‌هاى آينده به راحتى بتوانند حق را تشخيص دهند .\r\nدر حديث اول ، پيامبر صلّى اللّه عليه و آله على عليه السّلام را محور و قطب حق معرفى كرد . و فرمود حق بر محور او مىچرخد ، در حديث عمار فرمود : عمار با حق است و حق با عمار است و عمار بر محور حق حركت مىكند .\r\nو خواست به امّت بفهماند كه على قطب و محور حق است و حق بر محور او مىچرخد . و هركس طالب حق است بايد از على جدا نشود تا بتواند در مسير حق حركت كند . كما اينكه عمار چون با على است و از على جدا نمىشود بر محور حق حركت مىكند . و دائما در\r\n\r\n\r\n","description":"","footnote":"\r\n( 1 ) - مصادر اين حديث در الغدير ج 1 صفحهء 331 مندرج است\r\n","page_name":" 123 ","page_number":123},
  {"content":"\r\n\r\nمسير حق و به حق است . و هركس از على جدا شد از حق جدا شده است .\r\nوقتى سخن به اينجا رسيد استاد و فرزندانش از روى خوشحالى و سرور با صداى بلند گفتند « اللّه اكبر »\r\n\r\nآخرين آرزوى علّامهء امينى\r\nفرزند علّامهء امينى جناب حجة الاسلام دكتر محمّد هادى امينى قدّس سرّه مىفرمود ، در آخرين روزهاى عمر پدرم از ايشان سؤال كردند كه شما چه آرزوئى به دل داريد ؟\r\nايشان در جواب فرمودند من فقط يك آرزو در دنيا دارم ، و آن اينكه خدا بر من يك عمر طولانى بدهد و من در اين عمر از همه كنار گرفته و در گوشهء بيابانى چادرى بزنم و آنجا ساكن شوم و تا آخر عمرم بر مظلوميت على عليه السّلام گريه كنم .\r\n* * * * *\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nفصل پنجم : امينى و الغدير در آئينه شعر و قلم\r\n\r\n","description":"","footnote":"","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n\r\n\r\nامينى و الغدير ، در آئينه قلم\r\nدر اين فصل ، فرازهائى از نامه‌ها ، و تقريظها ، و پيامهايى كه در وصف كتاب الغدير و علّامه شيخ عبد الحسين امينى از دانشمندان و علماء و محققين ملل و مذاهب مختلف صادر شده ، ذكر مىشود .\r\n\r\n1 : تقريظ دكتر « محمّد غلاب فيلسوف » مشهور مصرى ، استاد فلسفه و عقائدشناسى دانشگاه الأزهر مصر »\r\n« . . . جلد اول و دوم كتاب نفيس شما « الغدير » را از پست گرفتم .\r\nالغديرى كه در صفا و سود بخشيدن همانند غدير است كه پژوهنده مقصود و آرزويش را در آن به دست مىآورد .\r\nآن‌سان كه مسافر تشنه‌كام هنگام رسيدن به غدير آنچه كه تشنگيش را بر طرف سازد مىيابد ، . . . »\r\nو خوشحالم كه مبادى حقيقى و آراء صحيح شيعه اماميه را در پيش رو دارم و ديگر مثل سابق نيست كه بعضى از محدثين آن تهمت‌ها را به آنها روا دارند . « 1 »\r\n\r\n\r\n","description":"","footnote":"\r\n( 1 ) - ج 4 الغدير اول كتاب\r\n","page_name":" 127 ","page_number":127},
  {"content":"\r\n\r\n\r\n2 : تقريظ دكتر « صفا خلوصى » فارغ التحصيل و استاد دانشگاه لندن ،\r\nايشان الغدير را به زبان انگليسى ترجمه كرده است .\r\nمن نمىتوانم اعجاب شديدى ، را كه از شما دارم ، پنهان كنم من همواره اين موضوع را با بسيارى از برادران در بغداد و خاورشناسان در لندن در ميان مىگذارم . زيرا مردى كه پانزده سال . « 1 » از زندگيش را در راه تأليف كتابى سپرى سازد شايستهء بزرگداشت و سزاوار تعجب است . « 2 »\r\n\r\n3 : تقريظ دكتر عبد الرحمن كيالى حلبى ، متخصص در علوم اجتماعى ، وزير كشور و شخصيت بارز كشورهاى عربى ،\r\nتقريظى دارد طولانى كه مقدارى از آن ذكر مىشود .\r\n. . . معتقدم در كتاب « الغدير » شما بحثهايى وجود دارد . و مطالبى است كه يك حقيقت تاريخى را براى همه روشن مىكند ، كه مورخان در نقل آن اغراض را كنار نگذاشتند ، و نتايجى كه بر آن مترتب مىشد را ناديده گرفتند ، و لذا عالم اسلام از فهم حقيقت دور ماند ، حقيقت يك پيشامد تاريخى كه اگر اصحاب پيامبر صلّى اللّه عليه و آله بدان عمل كرده بودند و وصيت رسول خدا صلّى اللّه عليه و آله ( در امر خلافت و وصايت على عليه السّلام ) اجرا مىشد اين قضايا واقع نمىشد و اين بلاى جدايى و اختلاف بين مسلمين پيش نمىآمد . وحدت اسلامى چون حلقه‌ها زنجير به هم\r\n\r\n\r\n","description":"","footnote":"\r\n( 1 ) - 15 سال مدت تأليف مجلدات اول الغدير بود ، براى تأليف كل الغدير ايشان حدود نيم قرن وقت صرف كردند\r\n( 2 ) - جلد 5 الغدير ص ، « و »\r\n","page_name":" 128 ","page_number":128},
  {"content":"\r\n\r\nپيوسته مىماند ، و مقام خلافت همانگونه كه رسول خدا معين كرده بود شروع به كار مىكرد ، در حالى كه موكب همايون پيروزى بر گرداگردش به حركت در مىآمد و پرچمهاى هدايت و رستگارى با نيرومندى و هماهنگى بر جوانبش سايه مىافكند .\r\nاگر اين كار عملى شده بود ، و خلافت غصب نمىشد ، در منصب خلافت نمىنشست ، مگر كسى « 1 » كه صاحب استعداد ، كفايت ، علم ، اراده ، شجاعت ، نيرو ، دورانديشى ، و پايدارى بود . كسى كه سياست دين را درست درك مىكرد و به نيروى حكمت ميان دين و دنياى مردم ارتباط مىداد ، همان كسى كه داراى خوى نبوّت بود ، و در كار قضاوت هيچ‌گاه تحت تأثير سرزنش و سخنى واقع نمىگشت .\r\nآرى او [ على عليه السّلام 
  ] دست انتقام‌كش از ستمگر و مهرورز با ناتوان بود . . .\r\nهان كه حوادث تاريخ در قرون گذشته ، با امورى پسنديده و ناپسند درهم پيچيد . بايد از اين امور عبرت گيريم . . . و بيان كنيم ، زندگى و سيرت آن « وصىّ » پاك را كه براى خدا زندگى كرد و در راه اعتلاى كلمه توحيد و دفاع از حق شهيد شد و پسر عمّ خود ( پيامبر ) را از جان و دل پيروى و يارى كرد . . . »\r\nشما با تأليف الغدير گرد و غبار را از چهرهء وقايع تاريخى به يك سو زده‌ايد . امروز ما مىتوانيم با مطالعهء « الغدير » از بسيارى وقايع پنهان شده در زير گرد و غبار تاريخ به درستى آگاهى يابيم . بسيار به‌جاست\r\n\r\n\r\n","description":"","footnote":"\r\n( 1 ) - مراد على عليه السّلام مىباشد كه به اتفاق مسلمين پيامبر روز غدير ايشان را به عنوان خليفه بعد از خودش معرفى كرده بود\r\n","page_name":" 129 ","page_number":129},
  {"content":"\r\n\r\nكه هرمسلمانى با مطالعهء « الغدير » اطلاع يابد كه چگونه مورخين از بيان آن همه حقايق تاريخى كوتاهى ورزيده‌اند . « 1 »\r\n\r\n4 : تقريظ محمد سعيد دحدوح كه از دانشمندان و امام جمعه و جماعت اهل سنت حلب بود .\r\nپس از خواندن الغدير با پدرش محمد بشير و فرزندانشان و بزرگان اهل شهرستان حلب شيعه شده به مذهب تشيّع درآمده و از مروّجين مذهب شيعه جعفرى مىشوند .\r\n« . . . الغدير امورى را پىريزى كرد ، او هامى را ريشه‌كن ساخت ، حقايقى را پابرجا كرد و مطالبى را به اثبات رسانيد كه ما نمىدانستيم .\r\nالغدير گفته‌هائى را باطل كرد كه ما چندين قرن را با اعتقاد به آنها سپرى كرده‌ايم . آرى حوادث گذشته اين‌گونه كهنه شده بود كه مىگفتيم سرمنشاء آنها را نمىدانيم ، در اسرار آنها فكر نمىكرديم . . .\r\nامروز بر هرمحققى لازم است اين مباحث را بداند ، نه براى اينكه آتش اختلافات را دامن زند ، يا كينه‌ها را برانگيزد ، بلكه براى اينكه به مردم جهان بفهماند ، حق چيست و شيعيان « مرتضى » كيانند و اين مهر و دوستى نسبت به خاندان نبوّت از كجا با جان آنان درآميخته است و سرچشمهء اين عواطف كجاست و اين امورى كه به دروغ و ستم به آنان مىبندند كدام است ؟\r\nما پيش از اين از استادان و مؤلفان مىشنيديم كه حديث غدير ،\r\n\r\n\r\n","description":"","footnote":"\r\n( 1 ) - الغدير ج 4 ج - و\r\n","page_name":" 130 ","page_number":130},
  {"content":"\r\n\r\nداستانى دروغ است كه شيعه آن را ساخته و پادشاهان شيعه براى احتياجات سياسى خود آن را تأييد كرده‌اند ، اين مقدار دانش ما بلكه دانش آنها بود ، اما هم‌اكنون كه فصلها و بخشهاى « الغدير » را خواندم خود را در كنار رودى جارى بلكه در برابر دريايى مىبينيم كه مشحون به لؤلؤ و مرجان و درّهاى تابناك مىباشد . آرى ، من در برابر بزرگ درياى غدير ايستادم و در ژرفاى آن فرورفته و شنا كردم .\r\nو رهنمون گشتم كه واقعه غدير حق است و ساختگى نمىباشد و مردم ندانسته سخن مىگويند خدا مؤلف الغدير را جزاى خير دهد . . .\r\nو در پناه خود نگاه دارد و همچون شمشيرى برّان باقى بدارد . » « 1 »\r\n\r\n5 : تقريظ استاد يوسف اسعد داغر بيروتى ، دانشمند و محقق مسيحى ، مورخ پركار و صاحب تأليفات فراوان از جمله « مصادر الدراسة الادبية » مىباشد ،\r\nمىنويسد : « به خدا سوگند اگر براى شيعه ، در قرن چهاردهم هجرى ، نمىبود جز امينى بزرگ و « الغديرش » و مرحوم سيد محسن امين و « اعيان الشيعه‌اش » و علامه كبير شيخ آغا بزرگ تهرانى و « الذريعه‌اش » در نظر خردمندان ، همين مردان دين براى خدمت به علم و اجتماع و هدايت افكار كافى بودند . . . » « 2 »\r\n* * * * *\r\n\r\n\r\n","description":"","footnote":"\r\n( 1 ) - الغدير آغاز جلد دوم\r\n( 2 ) - الغدير ج 11 - صفحهء ك »\r\n","page_name":" 131 ","page_number":131},
  {"content":"\r\n\r\n\r\n6 : تقريظ دكتر بولس سلامه\r\nايشان دكترى حقوق و علوم اجتماعى دارند بعد از خواندن الغدير ، قصيده‌اى بيش از 3500 بيت سروده است كه به صورت كتابى درآمده است در مقدمه كتاب كه به اسم « عيد الغدير او ملحمة العربية » چاپ شده مىگويد : شش ماه از عمر خود را صرف سرودن اين قصيده نمودم .\r\nاين شخص مسيحى مذهب است ، در مقدمه كتابش مىنويسد :\r\nاگر سئوال كنند چرا در مورد على شعر سرودى با آنكه تو مسيحى هستى ؟ در جواب مىگويم : هريك از ابيات كتاب جواب سئوال توست و هركدام بيانگر فضلى از فضايل اوست . على مردى است كه همهء مسلمين او را به عظمت ياد مىكنند . مسيحىها هم او را به بزرگى و زهد و تقوى ياد مىكنند . احاديث او را در مجالس خود ذكر مىكنند . من در روى زمين كسى را در مقابل غم و اندوه و ستم ستمگران ، با صبرتر از على نيافتم ، كل زندگى اين مرد مشوب به غصه‌هاى متعدد بود ، على عليه السّلام از آن روزى كه چشم خود را در كعبه باز كرد . تا وقتى كه چشمش را در مسجد بست ، درگير با مشكلات و مصائب بود و . . . ، ولى در برابر همهء آنها صبر كرد .\r\nبعد مىنويسد : اگر شيعه بودن عبارت است از حب اهل بيت نبى ، من شيعه هستم ، سپس خطاب به حضرت على عليه السّلام مىگويد اشعار من در ساحل بيكران تو مانند يك سنگريزه مىباشد اما اين سنگريزه به خون حسين خضاب شده است پس اين هديهء ناقابل را به خاطر امام حسين عليه السّلام از من قبول فرما .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nايشان در تقريظ بر الغدير مىنويسد : . . . اى صاحب فضيلت‌ها ! اين كار بزرگى كه شما بدون مددكار بدان اقدام كرده‌ايد ، كارى دشوار است كه بر جماعتى از دانشمندان هم طاقت‌فرسات . پس چگونه توانسته‌ايد به تنهائى آمادهء انجام اين كار شويد ؟ بىگمان اين روح مقدس ، روح امام عظيم است كه مشكلات را رام ساخت و روشن بينى شما را به كنجهاى دانش گشوده است . . . اين كتاب نفيس شما تنها مجموعه‌اى از احاديث نمىباشد بلكه دائرة المعارفى است كه مايهء استحكام حقايق و اطمينان تاريخ و گشايش فضاى وسيع دانش و خرّمى بوستان شعر و ادب ، است همانا خواننده را موجى از رشك فرو مىگيرد ، و بدون اختيار دو كلمه‌اى را كه بر زبان سبك ، ولى در ميزان حقيقت سنگين است بر زبان مىراند ، و با تمام وجود مىگويد : « اللّه اكبر »\r\n. . . دلايل بر بزرگى شخصيت امير المؤمنين هرآينه برتر از آنست كه بشمار آيد . و آنكس كه بخواهد دلايل مزبور را بشمارد مانند كسى است كه بخواهد اشعهء خورشيد را به چنگ آرد . من در اين نامه اكتفا مىكنم بذكر يكى از آن دلايل ، و آن اين است كه دو مرد بر مبناى دوستى خاندان پيامبر صلّى اللّه عليه و آله با يكديگر تلاقى مىنمايند ، يكى از آن دو مرد ، شيعه بزرگوارى است كه پانزده سال است قلم خود را در راه خدمت به حق وقف نموده است ، او تو هستى ، دومين آنها اين مرد ناتوان است كه اخيرا [ در اثر مطالعه الغدير 
  ] به اين عقيده درآمده است . « 1 »\r\n\r\n\r\n","description":"","footnote":"\r\n( 1 ) - ج 6 الغدير ص ط - ى\r\n","page_name":" 133 ","page_number":133},
  {"content":"\r\n\r\n7 : مقاله‌اى گرانقدر از علّامه مير محمد على اردبادى » .\r\n« . . . خداى سبحان براى عصر طلائى ، نهضت علمى ، قهرمانى مقدّر گردانيد ( علّامه امينى ) كه بايد او را قهرمان جهاد و نگهبان حقايق ، يا قهرمان تحقيق و تتبّع ناميد ، او نمونهء عالى از هرنوع فضيلت ، و پرچمدار علم و مشعلدار هدايت است .\r\nوقتى خواننده پا به چشمه زلال ، غدير ( الغدير علّامه ) نهاد ، مىبيند رشته بحث پيرامون بسيارى از دلائل امامت كشيده شده خار و خاشاك فراوانى را كه فرا راه سالكان حقيقت ريخته‌اند همه را جاروب مىكند و نيشها و طعنه‌هاى گزنده كه باعث شق عصاى مسلمين شده و سنگ اختلاف در بين امّت اسلامى انداخته‌اند ، از بن بر مىكند ، و آنچه در پشت پرده‌هاى سوء نيت نهفته شده ، همه را پديدار مىسازد و كلنگهاى ويران‌كنندهء بنياد تعاليم اسلامى را كه در پشت تپه‌ها مخفى كرده‌اند كشف كرده ، و امت اسلامى را از ننگ و عار قلم‌هاى مزدورى ، پاك كرده است . » « 1 »\r\n8 : تقريظ استاد توفيق بغداى ، فارغ التحصيل الازهر ، وكيل دادگسترى « . . . اگر ادعا كنم كه كتاب « الغدير » از حيث علم و هنر و تهيهء تاريخ و تراجم ، در حد آخرين توان بشرى است واقعا گزافه‌گويى نكرده‌ام .\r\n\r\n\r\n","description":"","footnote":"\r\n( 1 ) - آغاز ج 3 الغدير\r\n","page_name":" 134 ","page_number":134},
  {"content":"\r\n\r\nاين كتاب بوستان روح‌افزائى است از نوادر ادبى و تحفه‌هائى چون گل خندان ، كه چشم دل را مىربايد ، بلكه بايد گفت : دائرة المعارفى است كه محكمترين آراء دينى و علمى را ارائه مىدهد ، و مىتواند مايهء اطمينان گمشدگان وادى جهالت و آرام‌بخش سرگشتگان باديه حيرت باشد .\r\nبلكه بايد به حقيقت اعتراف كرد كه اين اثر نفيس و جاويدان ، در آن حد است كه انجمن‌هاى علمى عصر حاضر ، مجتما از ارائه آن عاجز و ناتوان هستند ، بنابراين ابراز يك چنين قدرت و توان علمى ، بالاترين ، افتخار جاويدانى است كه در ميدان علم و دانش ، نصيب علامهء محقق شيخ عبد الحسين امينى شد . . . » « 1 »\r\n\r\n9 : تقريظ حضرت آية اللّه العظمى « عبد الهادى شيرازى » رحمه اللّه :\r\nبسم اللّه الرحمن الرحيم و ستايش مخصوص اوست ، درود بر پيامبر و آلش باد .\r\nاز حقايق بسيار روشن اين است كه : كتاب ارزشمند « الغدير » نوشتهء رهبر دينى بىنظير و مصلح كبير ، و معلم اخلاق ، حجة الاسلام امينى نجفى ، از عاليترين چيزهايى است كه دانشگاه بزرگ اسلامى « نجف اشرف » به آن فخر مىكند ، چناكه فخر تمام مسلمين مىباشد .\r\n\r\n\r\n","description":"","footnote":"\r\n( 1 ) - آغاز جلد 4 الغدير\r\n","page_name":" 135 ","page_number":135},
  {"content":"\r\n\r\n. . . اگر مؤلف عاليقدر اين كتاب « علّامه امينى » ميان ما نبود و نمىديديم كه او به تنهائى اقدام به اين عمل بزرگ نموده ، جا داشت كه گمان شود ، اين كتاب اثر جمعيتى است كه هركدام نگارش گوشه‌اى از آن را به عهده داشته‌اند . . . »\r\nاگر اين كتاب نوشتهء يك نفر است ، خيلى بعيد نمىباشد ، چون نويسندهء آن در جهان دانش بىنظير است و كسى به پاى او نمىرسد ، و اگر به اين دائرة المعارف « الغدير » دست يافتى خود را در ساحل آب جوشانى كه هرگز تمام نمىشود ، خواهى يافت و از آن برنمىگردى ، مگر آنكه مغزت را از معارف الهى و حافظه‌ات را از تعاليم قدسيهء دينى پر خواهى ديد و در برابر ديدگانت جلوه‌هاى گفتار خدا  « الَّذِينَ جاهَدُوا فِينا لَنَهْدِيَنَّهُمْ سُبُلَنا »  ( كسانى كه در راه ما كوشش كنند راههايمان را به آنان نشان مىدهيم ) قرار خواهد داشت .\r\n. . . مؤلف در همهء نوشته‌هايش از باب مدينه علم نبى ، امير المؤمنين عليه السّلام كه در نجف مدفون است كمك مىگيرد . . . « 1 »\r\nالاحقر : عبد الهادى الحسينى الشيرازى\r\n* * * * *\r\n\r\n\r\n","description":"","footnote":"\r\n( 1 ) - الغدير ج 4 اول كتاب\r\n","page_name":" 136 ","page_number":136},
  {"content":"\r\n\r\n\r\n10 - نامه آية اللّه علّامه عبد الحسين شرف الدين عاملى :\r\nدانشمند گوشاى استوار سنگر اسلام - امينى - كه خداوند او را گرامى دارد و آئين ما را بدست او ارجمند سازد . با درودى پاكيزه و سلامى بلند ، مىدانم تو بر من حقى دارى كه از مرز ستايشش از « الغدير » مىگذرد و اينكه بخواهم به زيبا شمردن كتاب پهناور كم مانندت بپردازم و آن را نمايندهء يك كوشش فرهنگى و يگانه در شمار آرم ، آنچه را به گردنم هست ، به انجام نرسانده‌ام ، سخن در اين‌باره كوچكترين واكنشى است كه در برابر تلاشهاى تو مىتوان نشان داد و ناچيزترين افزارى است كه به يارى آن مىشود كاوش و بررسىهاى موشكافانهء تو را به سنجش نهاد . . . توده‌هاى مسلمانان بدانند تو يك قهرمان كم مانند هستى . . .\r\nكتاب پهناور تو « الغدير » در ترازوى ارزيابى و فرمان ادب - بىچون و چرا - كارى سترگ و كتاب پردامنه‌اى است كه اگر گروهى از دانشمندان نيز در پديد آوردن آن با يكديگر همدست شده و در استوار ساختن آن به يارى هم مىشتافتند اگر بازده كارشان به اين خوبى در مىآمد به راستى باز هم آن گروه و تك‌تك ايشان كارى بزرگ را به پايان برده بودند . . . »\r\n* * * * *\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n11 - تقريظ استاد عبد الفتّاح عبد المقصود مصرى ، ( نويسنده كتاب « الامام على عليه السّلام » در چهار جلد ) در تقريظ خود مىنويسد .\r\n. . . امينى آن غوّاص و شناوريست كه موكّل و مكفّل شده به پرده برداشتن گوهرهاى گرانقدر از ته دريا . . . »\r\nامينى جهانيست وسيع كه گم مىشود در آن هوش و حافظه خواننده‌گان . . . »\r\nجهان بدون على عليه السّلام بازار گمراهى است و انسانيت بىوجود او كانون جاهليت و نادانى است . . . » « 1 »\r\n\r\n12 - كلامى از علامه محمد تقى جعفرى رحمه اللّه\r\nعبد الحسين امينى ، يكى از موثرترين گامهاى بلند را در زدودن گرد و غبار تاريخ از چهرهء اميدبخش على ابن ابى طالب برداشته است . « 2 »\r\n* * * * * اين بود مقدارى از كلماتى از بزرگان علم و دانش در مورد اين شخصيت ، كه بايد او را معجزهء امير المؤمنين ناميد ، كه كار و فعاليت او همه را به حيرت انداخته است و افق افكار را متوجه خود ساخته است . بعضى اقرار كرده بودند به اينكه اين كار در وسع قدرت بشرى نمىباشد ، بايد گفت امينى فرشتهء حقيقت بود كه در قرن چهاردهم\r\n\r\n\r\n","description":"","footnote":"\r\n( 1 ) - ج 6 الغدير\r\n( 2 ) - يادنامهء علامهء امينى ، در اول مقالهء استاد\r\n","page_name":" 138 ","page_number":138},
  {"content":"\r\n\r\nظهور كرد و بار ديگر حجت را بر مردم تمام كرد ، . . . » .\r\nو جملاتى بود ، در مورد سفر عظيم او كه به فرمايش بعضى بزرگان بايد اسمش را اعجاز گذاشت ، كتابى است بىنظير كه همه‌گان را به حيرت انداخته است . اگر كسى از تأثير الغدير ، در جهان و محتواى آن آگاه باشد ، اقرار مىكند كه بايد او را اعجاز ناميد ، و خود را از ابزار عقيده در مقابل اين كتاب عاجز مىداند . الغدير آن كتابى است كه  « لا رَيْبَ فِيهِ »  شكى در آن نمىباشد ، بسى محكم و متقن است  « فِيهِ هُدىً لِلْمُتَّقِينَ »  براى كسانى كه خالى از تعصب ، و نفاق باشند هدايت كننده و راه‌گشا مىباشد .  « وَ لا يَزِيدُ الظَّالِمِينَ إِلَّا خَساراً » \r\nوصف ما در مورد علامه چنان است كه ملاى رومى گفته است :\r\n در نيابد حال پخته هيچ خام * پس سخن كوتاه بايد و السّلام \r\nجائى كه شخصيتى مثل آغا بزرگ تهرانى ، مىنويسد وقتى قلم به دست گرفتم تا كلماتى پيرامون او بنويسم ، از هيبت و عظمت او « ارتعش القلم بيدى » قلم بدستم لرزيد . شخصى مثل من چه مىتواند در مورد او بگويد .\r\nدر شأن اينچنين عالم ربانى ، به كلام الهى تمسك مىجوئيم كه :\r\n « فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً » \r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nعلامه در شعر شعرا\r\nشعرى از حبيب اللّه چايچيان در وصف علامه و كتاب الغديرش شعرى است بسيار زيبا ، به خوبى توانسته علامه را توصيف كند .\r\n امينى ، رهنورد آهنين پى * روان در كوره راه گنگ تاريخ\r\nعدالت ، با قضاوتنامهء وى * جنايت پيشگان را كرده توبيخ\r\nامينى ، تك‌سوار دشت حيرت * كه دارد روز شب هرسو تكاپو\r\nگدازد از حرور عشق و غيرت * حقيقت‌جو دلش ، در سينهء او\r\nامينى آنكه با برهان و حجت * دهان ياوه‌گويان را شكسته\r\nبجز تسليم ، در پيش حقيقت * به هرباطل‌گرائى راه بسته\r\nامينى ، جاى پاى رفتگان را * يكايك ، پا نهاد و باز پيمود\r\nبه خلوت راه متروك زمانها * پى اثبات حق ، در جستجو بود \r\n\r\n","description":"","footnote":"","page_name":" 140 ","page_number":140},
  {"content":"\r\n\r\n به چشم حق‌شناس و تيزبينى * كتب را زيرورو كرده ، گذشته\r\nبه تأييد على ، دست امينى * كتاب « الغديرش » را نوشته\r\nبه مظلوميت آل محمد * چنان گريد كه سوزد هردلى را\r\nاز اين سوزوگداز و آه ممتد * به دلها افكند مهر على را\r\nدرون تيره ابر اختلافات * درخشد چهرهء مردانهء او\r\nكه مىپرسد به صد افسوس و هيهات * حقيقت كو ؟ محمد كو ؟ على كو ؟\r\nامينى دادخواه جرم تاريخ * شكايتنامهء او ، الغديرش\r\nنهال تلخ باطل ، كند از بيخ * كلام ، حق‌نماى دلپذيرش\r\nمنافق را كجا راه فرارى * كه از ميدان برهانش گريزد\r\nمبارز را ، نه تاب و اختيارى * كه چون افكندش از پا ، باز خيزد ؟ \r\n\r\n","description":"","footnote":"","page_name":" 141 ","page_number":141},
  {"content":"\r\n\r\n امينى ، رهبر آزادگان را * به ملتهاى روشندل نشان داد\r\nپريش و تيره دل نسل جوان را * صفا بخشيد از عشق و ، توان داد\r\nجمال مبهم تاريخ اسلام * ز يمن همتش ، گرديد روشن\r\nدهد ما را نشان آمار و ارقام * كه كار امتى را كرده يك تن\r\nز سبك الغديرش هست پيدا * كه علمش را ، على اعطا نموده\r\nو يا بىپرده‌تر گويم « حسانا » * على املاء و او انشاء نموده \r\n* * * * * شعرى ديگر از همين شاعر\r\n امروز فخر دانش عبد الحسين « امينى » است * در آسمان عرفان او كوكب زمينى است\r\nاز علم كم نظيرش حاكى است ، « الغدير » ش * از چشمهء ضميرش جارى ، علوم دينى\r\nشد جمع خرمن علم ، در الغدير و اكنون * اى عاشقان دانش ، هنگام خوشه‌چينى است \r\n\r\n","description":"","footnote":"","page_name":" 142 ","page_number":142},
  {"content":"\r\n\r\n از معجزات مولى ، در اين كتاب و الا * ديدار نور يزدان ، با چشم ذره‌بينى است\r\nپرسند گر حسانا در علم قهرمان كيست * گويم بدون ترديد ، عبد الحسين امينى است \r\n\r\nشعرى از محمد حسين شهريار\r\n رستم رزم‌آوران ، آن نه كه در جنگ ديو * شاخ سر ديو و دد به گاو سركوبدا\r\nبلكه جهانپلوان ، اوست كه از دست خصم * اسلحه برگيرد و بر سرش كوبدا\r\nيا به كمر پنجه و از سر زين بركنان * كلهء گند آوران به يكديگر كوبدا\r\nمؤلف الغدير فاتح فتح الفتوح * رايت اين فتح گو به عرش بر كوبدا\r\nمنطقش از « هل اتى » بازويش از « لا فتى » * گو كه على پنجه در كتف . . . كوبدا\r\nشصت هزارش حديث از خود سنت ، تو گو * شصت هزارش به سر ، تيغ و تبر كوبدا\r\nخفتهء خواب قرون ، خيز كه با « الغدير » * غلغهء محشرت حلقه به در كوبدا \r\n\r\n","description":"","footnote":"","page_name":" 143 ","page_number":143},
  {"content":"\r\n\r\n حجت حق شد تمام ، از جهت اتفاق * چند نفاقت در فتنه و شر كوبدا\r\nكار وصى ، چون نبى امر الهى بود * « شور » در آن ، خلق را سر به سقر كوبدا\r\nامر گر از خلق بود ، شور در آن جايز است * امر خدا خلق را ، « شور » به سر كوبدا\r\nمظهر تطهير حق ، با چو منى گو يكى است ؟ * آهن سرد اينقدر كس بهدر كوبدا ؟\r\nخضر رها كرده و در پى آب بقا * ظلمتى كوردل ، كوه و كمر كوبدا\r\nهركه به جنگ خدا ، تيغ كشد « شهريار » ! * تن به زره خايد سر به سپر كوبدا \r\n* * * * * شعرى بسيار عالى در وصف الغدير از سيّد حسون بعّاج .\r\n فاىّ غدير جاء و البحر دونه * غديرك بحر لا يساجله البحر\r\nفان قلت ؟ انّ البحر باهى بدرّه * ففيه عقود لا يماثلها الدرّ \r\nدر ترجمه بيت بالا بايد دانسته شود ، غدير در لغت به بركه آب در وسط بيابان گفته مىشود ، شاعر مىگويد :\r\nكدام غدير ( گودال آب ) است كه بر دريا فزونى گيرد ؟ سپس خودش جواب مىدهد كه : غدير تو ( مراد كتاب الغدير باشد ) دريايى است كه دريا از معارضهء با آن عاجز و ناتوان است ! !\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nاگر بگويى دريا به درّى كه دارد فخر مىكند ، گويم در غدير تو رشته‌هايى از گوهر است كه هيچ درّى بمانند آن نتواند بود !\r\n* * * * * قصيده‌اى از دانشمند فرزانه آقاى « سيّد شمس الدين خطيب بغدادى موسوى » كه ابياتى از آن ذكر مىشود .\r\n الفظ ام لئال ؟ ام عقود ؟ * تنظّم ؟ ام هو الدرّ النضيد ؟\r\nو نور ؟ ام سطور ؟ ام علوم ؟ * يميط لثامها العلم النجيد\r\nغدير و البحور تفيض منه * ببرهان به يعيى الجحود \r\nكتاب الغدير ، لفظ و كلمه است ؟ يا لؤلؤ است ؟ يا درّ چيده شدن است ، يا عقود منظم ؟ نور است ؟ يا سطور است ؟ يا منبع دانش ! يا ظاهر كنند علم مجسم است ، اين غديرى است ( بركهء آب ) كه از او درياهاى علم جارى است بلكه او دريايى ، از برهان مسلّم است و جنود مجنّد است براى منكران حقّ .\r\n* * * * *\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nغروب خورشيد هدايت\r\nوفات امينى ، يعنى مرگ شهداء فضيلت .\r\nامينى عالمى بود ، كه با رفتنش عالمى از ميان عالم رفت .\r\n از شمار ، دو چشم يك تن كم * و ز شمار خرد هزاران كم \r\nشخصيت افراد و ارزش واقعى هركس ، با اثر وجودى او تناسب دارد . هرقدر اثر وجودى شخص بيشتر باشد . و دائره نفوذ و گسترش اثرش وسيعتر و گشاده‌تر باشد ، ارزش معنوى آنها بيشتر خواهد بود ، اين حالت مخصوصا در فقدان و بعد از مرگ اشخاص بهتر روشنتر مكشوف و نمايان مىشود .\r\nگاهى اثر وجودى اشخاص از شهر و كشور مىگذرد و پرتو شعاعش در سراسر يك جامعهء بزرگ مذهبى يا سياسى و در شؤون فرهنگى و حيات معنوى و روحانى آنها اثر مىگذارد ، و فقدان او خلائى در آن اجتماع به وجود مىآورد و رخنه‌اى در اجتماع پديد مىآيد كه اثرش به تمام افراد جامعه بزرگ مىرسد و هرچه از زمان مىگذرد آن رخنه و شكافى كه از مرگ او در اجتماع حاصل شده بود بازتر و اثرش محسوستر و آشكارتر مىشود . اين همان ثلمهء دينى است كه در حديث وارد شده « لا يسدّها شىء الى يوم القيامة »\r\nعلّامه امينى صاحب « الغدير » از آن اشخاص بود كه مرگش در\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nتمام جامعهء بشرى اثر گذاشت ، كسى بود كه بايد در وفات او گفته شود ، « يوم على آل رسول عظيم » يعنى نه‌تنها در مردم اثر مىگذرد بلكه مصيبتى بزرگ بر محمّد و آل محمد است . امينى مالك اشتر دومى بود كه در مرگش ، وجودى چون على گريه مىكند .\r\nآرى هرچند أجل محتوم ، در قبضهء مشيت الهى است ، اما در عالم علل و اسباب مىتوان گفت : كثرت كار و زحمت بيشمار كه « امينى » در راه خدمت كشيد ، كم‌كم قواى بدنى او را ضعيف ساخت ، و دچار مرض شد . مدت سه سال با اين ساخت و عاقبت در روز جمعه ( 28 ربيع الثانى 1390 مصادف با 12 تير ماه 1349 ) هنگام اذان ظهر دعوت حق را لبيك گفت ، و دارفانى را وداع گفت ، در حالى چشم از اين جهان فرو بست كه زير لب اين عبارت را زمزمه مىنمود « اللهم ان هذه سكرات الموت قد حلّت ، فاقبل الىّ بوجهك الكريم . . . » جنازه‌اش پس از انتقال به نجف اشرف در كتابخانهء عمومى به خاك سپرده شد .\r\nفرزند مرحوم علّامه در مورد وفات پدرش مىفرمايد :\r\nروز جمعه ( 28 ربيع الثانى 1390 هجرى ) حال ايشان بد شد . و مرض ايشان شدت يافت از من خواست ، كه دهانش را با آبى كه ممزوج به تربت سيد الشهداء عليه السّلام باشد مرطوب كنم . و خواست كه دعاى « عدليه عند الموت » « 1 » را برايش بخوانم . من مىخواندم و ايشان هم با من زمزمه مىنمود ، بعد از اينكه اين دعا تمام شده ، از من خواست كه بعضى از دعاهايى كه از امام « على ابن الحسين زين\r\n\r\n\r\n","description":"","footnote":"\r\n( 1 ) - مفاتيح الجنان\r\n","page_name":" 147 ","page_number":147},
  {"content":"\r\n\r\nالعابدين عليه السّلام » نقل شده برايش بخوانم من هم شروع كردم به خواندن ، دعاى معروف ، به مناجات « متوسّلين » و مناجاة « معتصمين » او هم همراه من با صداى آرام و حزين مىخواند ، و اشك از چشمانش سرازير بود ، وقت ظهر رسيد ، تا نزديك اذان ظهر شد ، خودش دعاهايى مىخواند . آخرين الفاظى كه مىخواند ، و آخرين جمله‌اى كه فرمود ، اين بود « اللهم هذه سكرات الموت قد حلّت ، فأقبل الىّ بوجهك الكريم ، و أعنى على نفسى بما تعين به الصالحين على انفسهم . » « 1 »\r\nبسته شد آن چشمانى كه ، عمرى در عشق على بىخوابى كشيد و رفت به سوى معشوق واقعى خودش كه از آب كوثر سيرابش كند ، و جهانى را عزادار و در حسرت گذاشت . بايد در موردش گفت :\r\n گر چه از هرماتمى خيزد غمى * فرق دارد ماتمى تا ماتمى\r\nاى بسا كس مرد كس آگه نشد * مرگ او را مبدئى و مختمى\r\nاى بسا كس مرد و در مرگش نسوخت * جز دل يك چند يار همدمى\r\nليك اندر مرگ مردان بزرگ * عالمى گريد برآيد عالمى\r\nلاجرم در مرگ مردانى چنين * گفت بايد اى دريغا عالمى \r\n\r\n\r\n","description":"","footnote":"\r\n( 1 ) - ربع قرن مع العلامه ص 151\r\n","page_name":" 148 ","page_number":148},
  {"content":"\r\n\r\n\r\nبخش دوم : جرعه‌هائى از الغدير\r\n\r\n","description":"","footnote":"","page_name":" 149 ","page_number":149},
  {"content":"\r\n . \r\n","description":"","footnote":"","page_name":" 150 ","page_number":150},
  {"content":"\r\n\r\n\r\nفصل اول : بر ساحل بيكران الغدير\r\n\r\n","description":"","footnote":"","page_name":" 151 ","page_number":151},
  {"content":"\r\n . \r\n","description":"","footnote":"","page_name":" 152 ","page_number":152},
  {"content":"\r\n\r\nبر ساحل بيكران الغدير\r\n« شايد در وهله اول ، كسى كه اسم « الغدير » را مىشنود ، چنين تصور كند ، كه الغدير يك كتاب تاريخى در يك موضوع خاصى مىباشد .\r\nاما بعد از سيرى كوتاه پى خواهد برد كه الغدير يك دائرة المعارفى مىباشد كه در تمام زمينه‌هايى ادبى ، تاريخى ، فقهى ، حديثى ، رجال ، تفسير . . . بحث نموده است . و منبعى بس عظيم براى سيراب نمودن طالبين حق و حقيقت مىباشد . در بخش نامه‌ها اظهار نظر برخى از علماء و دانشمندان را در اين مورد آورديم كه چه اظهار نظرها در بعد علمى الغدير نموده‌اند . بايد گفت :\r\nالغدير غديرى است كه اقيانوسها پشت سر دارد .\r\n\r\nمبناى تحقيقى علّامه امينى\r\nحدود سى سال از رحلت علامه ، و حدود پنجاه سال ، از تاريخ تدوين كتاب الغدير مىگذرد ، به جرأت مىتوان گفت كه در دنياى تحقيقات اسلامى ، چه در ممالك اسلامى و چه در كشورهاى غربى ،\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nكسى يافت نمىشود كه با نام « الغدير » و علّامه امينى آشنا نباشد . با آنكه مطالب « الغدير » به مذاق بسيارى خوش‌آيند نمىباشد ، لكن از آن جائى كه با اتكاء به منابع و مآخذ متيقّن نوشته شده ، تاكنون ظرف اين مدت كسى يا گروهى نتوانسته نقدى يا ردّى بر كتاب الغدير يا حتى نقدى بر صفحه‌اى از صفحات آن بنويسيد . وقتى عده‌اى از اهل سنت از بزرگ خود درخواست مقابله با علامه امينى و كتابش را مىكنند ، او بعد از خواندن « الغدير » مىگويد : اگر بخواهيم با الغدير مبارزه كنيم ابتدا بايد كتابهاى ، خودمان را نابود كنيم ! ! !\r\nخود مرحوم علّامه فرموده‌اند : كه من براى نوشتن « الغدير » ده‌هزار كتاب را از باى بسم اللّه تا تاى تمّت خواندم و به صد هزار كتاب مراجعات مكرر داشتم ( و بايد توجه داشت كه برخى از اين كتب خطى و در چندين مجلد بوده‌اند كه اگر الان چاپ شوند به دها جلد مىرسد ) .\r\nلذا حضرت آية اللّه حكيم دربارهء الغدير مىفرمايند :\r\n « لا يَأْتِيهِ الْباطِلُ مِنْ بَيْنِ يَدَيْهِ »  و بعضى از بزرگان فرموده‌اند :\r\n « لا رَيْبَ فِيهِ ، هُدىً لِلْمُتَّقِينَ » . \r\nمصادر و منابعى كه در تدوين الغدير مورد استناد قرار گرفته ، همگى از كتابهاى علماى اهل سنت مىباشد . خود علّامه فرموده‌اند :\r\n« مطالبى كه در الغدير گفته‌ايم ، مذهبى نمىباشد ، بلكه اسلامى است » يعنى مسائلى نمىباشد كه فقط مذهب شيعه بدان معتقد است ، بلكه مطالبى است كه ميان تمام مذاهب اسلامى ، متفق عليه مىباشد . و\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nحقايقى كه ايشان با تأليف اين كتاب زنده نموده‌اند تمامش در كتب اهل سنت مسطور است .\r\n\r\nهدف ايشان از تأليف الغدير\r\nمهمترين ، هدف ايشان از تأليف اين كتاب بزرگ ، دستيابى مجدد مسلمين به اتحاد و يكدلى بود ، همان اتحادى كه در زمان رسول خدا حاكم بود ، و در سايهء همان اتحاد و همدلى بود كه اسلام روزبه‌روز پيشرفت كرد و تا اروپا و اسپانيا پيش رفت . به خاطر تفرقهء بين مسلمين بود كه به اين روزگار نكبت‌بار دچار شدند .\r\nايشان در پى برگرداندن آن وحدت به مسلمين بود ، لذا در اول جلد هشتم مىنويسند : « الغدير يوحّد الصفوف فى الملاء الاسلامى » يعنى « الغدير » ملل اسلامى را در يك صف متحد متشكل مىسازد . و در جلد سوم « الغدير » در صفحهء 77 در آغاز پرداخت به بررسى چند كتاب كه همه‌اش بهتان بر شيعه و تفرقه‌آفرين مىباشند ، مىنويسد ، اين كتابها را از اين جهت مورد رسيدگى قرار مىدهم ، كه آنچه در آنها نوشته شده است ، تخم هرشرّى و فسادى را مىكارد ، تعصبات فرقه‌اى را ميان مسلمانان زنده مىكند ، جامعه اسلامى را از هم پراكنده مىكند ، جمع امّت اسلامى را متفرق و مصالح عمومى اسلام را پايمال مىسازد . . . »\r\n* * * * *\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nوحدت اسلامى در اعتقاد علّامه\r\nاما نكته قابل توجه اين است كه مراد ايشان از وحدت ، آن وحدتى نمىباشد كه بعضى از استعمارگران و سياستمداران براى رسيدن به اهداف شوم خود ، به دست عمّال خود علم مىكنند اينان مرادشان وحدت نمىباشد بلكه اينها مىخواهند ، مردم را به همان جهل اوليه خود برگردانند ، و در سايه اين به اهداف خود برسند . اينان از دين چيزى نفهميده‌اند ، جز رياست و مقام‌پرستى ، و هدفشان از اين شعار ، پرده نهادن بر روى وقايع مسلّم تاريخى مىباشد . نه اينكه هدفشان رسيدن به وحدت باشد ، بلكه هدف اينان رسيدن به رياست است ، تحت هرعنوانى كه باشد .\r\nوحدت در نزد علّامه بر مبناى اظهار حقايق در بين امت اسلامى استوار بود . نه اينكه به خاطر وحدت پرده روى مسلمات تاريخى بكشيم ، بلكه گردوغبارى كه بعضى قلم به دستان مزدور و هواپرست روى حقائق كشيده‌اند بايد از بين ببريم ، تا حق و حقيقت براى همگان واضح و روشن شود ، و راه راست را پيدا كنند ؛ اين وقت مىباشد كه ما به وحدت كه همان وحدت قلوب باشد دست پيدا خواهيم كرد .\r\nولى اگر اين گونه نباشد وحدت فقط وحدت جسمانى خواهد بود با بغض و كينه‌هاى قلبى .\r\nبه عبارت واضحتر وحدت در اعتقاد او در سايهء تمسّك جستن به « حبل اللّه » كه همان ولايت اهلبيت عليهم السّلام است . ميسّر مىباشد . و\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nاين شعار شيعه است كه بايد به دنيا عرضه شود ، و براى اثبات حقانيت اين شعار به قول مرحوم علّامه كتب اهل سنت براى ما كافى مىباشد ، يعنى راه مستقيم همان صراط اهلبيت مىباشد و بقيه راهها گمراهى و ضلالت است .\r\nدر سايه عمل‌كردن به آيه  « وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا »  « 1 »\r\nمسلمين مىتوانند به وحدت و همدلى دست يابند . و بنيان سعادتشان در تمسك به حبل الهى مىباشد . و اگر مسلمين بخواهند به عزت از دست‌رفتهء خود دست يابند بايد به ديدهء تكليف به اين آيه نگاه كنند .\r\nمراد از « حبل اللّه » در آيه فوق همانگونه كه از برخى علماى اهل سنت نقل شده « ولايت على بن ابيطالب » مىباشد ، و امام شافعيان « محمد ابن ادريس شافعى » در ابياتى كه در اين خصوص سروده تصريح مىكند كه « حبل الهى » همان محبت و ولايت اهلبيت است :\r\n و لمّا رأيت النّاس قد ذهبت بهم * مذاهبهم فى أبحر الغىّ و الجهل\r\nركبت على اسم اللّه فى سفن النّجا * و هم اهل بيت المصطفى خاتم الرّسل\r\nو أمسكت حبل اللّه و هو ولاوهم * كما قد امرنا بالتّمسّك بالحبل « 2 » \r\n\r\n\r\n","description":"","footnote":"\r\n( 1 ) - آل عمران - 103\r\n( 2 ) - الغدير ج 2 ص ، 301\r\n","page_name":" 157 ","page_number":157},
  {"content":"\r\n\r\nيعنى : آنگاه كه ديدم مذاهب مردم ، آنها را در درياى گمراهى و هلاكت فرو برده است ، با نام خدا بر كشتىهاى نجات كه اهلبيت پيامبر هستند نشستم ، به « حبل اللّه » كه ولاى اهلبيت است چنگ زدم ، چرا كه ما به تمسك به « حبل اللّه » امر شده‌ايم .\r\nوحدت نزد ايشان يعنى برگرداندن مردم به زمان پيامبر ، و عملى كردن دستورات پيامبر و از بين بردن تحريفاتى كه در تاريخ و سنت پيامبر توسط نويسندگان مزدور واقع شده است . و احيا نمودن مدينهء غدير كه بنيانگذار آن پيامبر اكرم بوده است .\r\nراه دستيابى مجدد به اتحاد مسلمين - اتحادى كه زمان رسول خدا حاكم بود - تنها از طريق شناخت وقايع و تحريفات گذشته ميسّر است ، و تحصيل اين حقايق مستلزم تلاشى گسترده است . و خودش در اين راه بزرگترين قدم را برداشت كه به فرمايش خودش « كتاب الغدير كوششى براى كشف حقيقت مىباشد » .\r\nو در نشريهء كتابخانهء امير المؤمنين عليه السّلام كه تحت اشراف علّامه امينى تنظيم مىشد ، آمده است كه « وحدت اسلامى بر مبناى اظهار حقايق قرآنى و نبوى صلّى اللّه عليه و آله در بين امّت مىباشد . نه وحدت سياسى كه استعمارگران به دست عمّال خود آن را علم مىكنند وقتى نتيجهء مطلوب را گرفتند ؛ آن را به هم مىزنند » « 1 » پس وحدت ، در سايهء روشن نمودن حقايق تاريخى و شناساندن ، صحيح مسائل تاريخى به جامعه ممكن است و با اين وسيله است كه\r\n\r\n\r\n","description":"","footnote":"\r\n( 1 ) - نشريه مكتبة الامام امير المؤمنين عليه السّلام العامة شمارهء 3 سال 1383 ص 22 - 23\r\n","page_name":" 158 ","page_number":158},
  {"content":"\r\n\r\nوحدت ( كه همان همدلى است ) حاصل مىشود . با پرده كشيدن بر روى حقايق نه‌تنها وحدت حاصل نمىشود ، بلكه فاصله هم زيادتر مىشود . پس چقدر در اشتباه هستند كسانى كه مىخواهند براى ايجاد وحدت حقايق را در زير غبارهاى تاريخ پنهان كنند . وحدتى كه قرآن دستور به آن مىدهد يك وحدت اعتقادى و قلبى است نه وحدت سياسى به اميد اينكه روزى به وحدت و همدلى كه راز تفوق مسلمين مىباشد ، دست بيابيم .\r\n\r\nبحث ولايت در الغدير\r\nدر يك نگاه كلى ، تمامى مطالب « الغدير » را مىتوان در دو موضوع كلى خلاصه كرد .\r\nموضوع اول عبارت است از : اثبات ولايت مطلقهء أئمهء معصومين عليهم السّلام از طريق اثبات خلافت بلافصل امير المؤمنين عليه السّلام و اثبات اينكه امير المؤمنين عليه السّلام از طرف پيامبر به اين منصب مشخص شده است .\r\nتعيين خليفه و جانشين پيامبر صلّى اللّه عليه و آله يك امر الهى است ، و به حكم عقل و شرع بايد پيامبر براى خودش جانشينى تعيين كرده باشد . مردم تحت هيچ عنوانى حق انتخاب امام و ولى خدا را ندارند .\r\nدوم ؛ نفى ولايت غير معصوم ، در اسلام ، و تبيين‌كردن معنى و مراد آيهء شريفهء  « لا يَنالُ عَهْدِي الظَّالِمِينَ » \r\nو بررسى آثار شوم و خانمانسوزى كه از طريق ولايت غير معصوم\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nبر جامعه اسلامى وارد شده است . كه چه بسيار مصالح عمومى در اثر خلافت غير معصوم پايمال گرديد . و چه درهاى صلح و صفا و سعادت به خاطر خانه‌نشين‌كردن ولى اللّه از جامعه سلب شد . و چه لطمه‌اى بر عالم هستى وارد شد .\r\nالغدير مىگويد : غصب و سلب حق على يعنى نقض‌كردن غرض خلقت .\r\nالغدير مىگويد : ظلم بر على ظلم به يك شخص نبود بلكه ظلم به كل عالم بود .\r\nچون در واقع ، در كائن وحدانى ، عالم :\r\n اگر يك ذرّه را برگيرى از جاى * خلل يابد همه عالم سراپاى \r\nخصوصا اگر آن يك ، واحدى عظيم باشد . و در مقولهء عصمت و حيات سريان در همهء كائنات گيتى و تاريخ و زمان داشته باشد . يعنى طورى باشد كه خداوند حيات حق را در وجود او و به وجود او تمركز داده باشد . چنانچه به نقل شيعه و سنى پيامبر صلّى اللّه عليه و آله فرمودند :\r\n« على مع الحق و الحق مع على يدور الحق مع على حيثما دار » .\r\n( على با حق ، و حق با على است ، و حق برگرداگرد او مىچرخد ) .\r\nبنابراين ، على را ربع قرن خانه‌نشين‌كردن ، غصب حق يك نفر نمىباشد ، در خانهء على را بستن يعنى در علم را بر روى يك جامعه بستن .\r\nپيامبر فرمود : أنا مدينة العلم و على بابها ، ( من شهر علم هستم و على در آن شهر است ) پس آنان كه پس از پيامبر در خانه على را بستند در واقع مانع دست‌يابى جامعه به علم لدنى و وحيانى پيامبر شدند\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nخانهء على را بستن يعنى ظلم‌كردن ، بر دانش و فرهنگ و اجتماع ، و سر حسين را بر سر نيزه‌هاكردن و در شهرها و بيابانها گردانيدن ، در طشت طلا بر لبان او خيزران زدن ، دخت پيامبر را هامون‌به‌هامون گردانيدن ، خانه امام صادق عليه السّلام را زير نظر گرفتن ، كه جامعه حق ندارد به او مراجعه كند . در حيرهء كوفه ، موسى بن جعفر را چندين سال در زندانهاى زيرزمينى به غلّ و زنجير كشيدن . . . ظلم به يك تن نمىباشد ، اينها جناياتى است ، عمقش به عمق تاريخ و گستردگى زمان و وسعتش در حق همه كائنات هستى ، به ديگر سخن مصدوم كردن على مصدوم‌كردن حق است ، در حق تمام اشياء . و خشكانيدن آب حيات است . در همهء پهنه‌هاى زيست عينى و ذهنى انسان .\r\nثمرهء آن جنايات اين است كه پس از 1400 سال مىبينيم ، كه جهان و مسلمين به چه روزى افتاده است . حال اگر حق على غصب نمىشد و « مدينهء غدير » تشكيل مىشد ، و رئيس اين مدينه در خانه خود خانه‌نشين نمىشد ، و عمل به اسلام اصيل ادامه مىيافت ، آيا وضع اين‌گونه بود ؟ !\r\nبنابراين تأليف در مورد « غدير » و زنده‌كردن خاطرهء غدير مسئله تاريخى و فرقه‌اى و شخصى نمىباشد ، بلكه زنده‌كردن شعارى است كه الغدير به آن فرا مىخواند كه همان تشكيل « مدينهء قرآنى » باشد . طرح مدينه‌اى است كه طرّاح آن پيامبر اكرم صلّى اللّه عليه و آله بود و مسأله‌اى است ، مربوط به تمام انسانها در ابعاد زندگى و آفاق تحرك حيات .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nقرآن در مورد ، پيامبر صلّى اللّه عليه و آله مىفرمايد :  « ما أَرْسَلْناكَ إِلَّا كَافَّةً لِلنَّاسِ » .  « 1 » ما تو را به پيامبرى نفرستاديم مگر براى همه خلقها .\r\nنهايت زمان و مكان ، و مبارزات بىأمان روزگار نخستين اسلام ، و درگيريهاى صدر اسلام به محمد صلّى اللّه عليه و آله اجازه نداد ، تا بيش از آنكه كرد بكند ، و چون چنين بود ، تكميل جهانگير شدن تعاليم اسلام ، از ناحيه خود پيامبر به دستور خدا ، به عهدهء على و سپس ديگر امامان گذاشته شد . و اگر سدّ راه نمىشدند و به جاى قدرت‌طلبى و خلافت خواهى ، از اين خاندان نور پيروى مىكردند ، اين نتيجه بدست مىآمد . و عموميت رسالت پيامبر و اسلام در همان صدر اسلام عملى مىشد .\r\nامامت و خلافت على ، هسته اصلى و فلسفهء سياسى اسلام بود و همه شؤون و مصالح اسلام وابسته به آن بود ، به خاطر اين است كه شيعه و سنى نقل كرده‌اند از على عليه السّلام كه فرموده‌اند : « پايه‌هاى اسلام سه چيز است : نماز خواندن زكات دادن ، به ولايت و حكومت حقّه اعتقاد داشتن . »\r\nچه كسى مىتواند ولى مسلمين شود ، هركس از اسلام اندك اطلاعى داشته باشد و عينك تعصب را كنار بگذارد ، به يقين اقرار خواهد كرد كه اين شخص جز على ابن ابى طالب و اولادش كس ديگرى نمىتواند باشد . و تشكيل « مدينه غدير » نشر نهايى و\r\n\r\n\r\n","description":"","footnote":"\r\n( 1 ) - سباء 28\r\n","page_name":" 162 ","page_number":162},
  {"content":"\r\n\r\nقدرتمندانهء اسلام در عين عدل و رأفت اسلامى جز به دست مقتدر على ميسّر نبود .\r\nاما به گفتهء فيلسوف معروف فرانسوى : « آخرين ارادهء محمد انجام نشد ، او على را به جانشينى خود منصوب كرده بود . . . » « 1 » اغلب علماء اهل سنت به قضيه غدير اقرار مىكنند ، چه آنكه به فرموده يكى از آنها « اگر حديث غدير مسلّم نباشد ، هيچ امر مسلّمى در اسلام وجود ندارد » « 2 »\r\nحتى از خود عمر بن خطاب نقل مىكنند ، كه مىگفت :\r\nعلى از من و ابو بكر براى خلافت سزاوارتر بود » « 3 »\r\nپس معلوم شد كه غديرخم تعيين سرنوشت نهايى اسلام است ، و افكار غدير يعنى افكار اسلام .\r\nالغدير مىگويد : حكومت علوى و حسنى و حسينى و ديگر امامان ، و حكومت فاسق ، جاهل ، خونخوار و شرابخوار را نفى مىكند .\r\nالغدير مىگويد : بدون امام و پيشوا ، و وصى دين كامل نمىباشد ، به گفتهء شاعر معروف شيعى شيخ كاظم أزرى در قصيده‌هائيه :\r\n أنبى بلا وصىّ تعالى اللّه عمّا يقوله السفهاها . \r\nآيا پيامبر ، بىوصى و جانشين مىشود ؟ خدا و دين خدا بالاتر از اين سخن ناخردمند است .\r\nابو جعفر نقيب در جواب ابن ابى الحديد كه مىگويد :\r\n\r\n\r\n","description":"","footnote":"\r\n( 1 ) - حماسهء غدير ص 30\r\n( 2 ) - الغدير ج 1 ص 296\r\n( 3 ) - الغدير ج 1 ص 388\r\n","page_name":" 163 ","page_number":163},
  {"content":"\r\n\r\nدلم راضى نمىشود ، كه بگويم اصحاب محمد معصيت كردند و بر خلاف گفتهء او رفتند و نصّ غدير را زير پا گذاشتند .\r\nنقيب در جواب مىگويد : دل من راضى نمىشود كه بگويم پيامبر صلّى اللّه عليه و آله اهمال كار بود و امت را اين گونه رها كرد و رفت و مسلمانان را بىسرپرست گذاشت . با اينكه پيامبر صلّى اللّه عليه و آله هرگاه از مدينه مىرفت .\r\nبراى مدينه اميرى معين مىكرد . و اين در حالى بود كه خود زنده بود و از مدينه چندان دور نمىشد . پس چگونه ممكن است . براى پس از مرگش كسى را امير مسلمين قرار ندهد . « 1 »\r\nمرحوم علّامه امينى در الغدير از كتب معتبرهء اهل سنت نقل مىكند :\r\nعبد اللّه ابن عمر مىگويد : به پدر خودم ( عمر ابن خطاب خليفه دوم سنىها ) گفتم :\r\nمردم مىگويند تو نمىخواهى كسى را جانشين خود قرار دهى ! اگر تو ساربانى يا چوپانى مىداشتى ، به نزد تو مىآمد و شتران يا گوسفندان را همين‌گونه رها مىكرد ، تو مىگفتى اين چوپان مقصر است ، و حال كه اداره و سرپرستى مردم از چراندن شتر و گوسفند مهمتر است . اى پدر ! چون به نزد خداى ( عز و جل ) رسى ، چه پاسخ مىدهى در صورتى كه كسى را براى سرپرستى بندگان او بعد از خود معين نكرده باشى . « 2 »\r\n\r\n\r\n","description":"","footnote":"\r\n( 1 ) - شرح نهج البلاغه ج 9 ص 248 ، تحقيق محمد ابو الفضل ابراهيم\r\n( 2 ) - الغدير - ج 7 / 132\r\n","page_name":" 164 ","page_number":164},
  {"content":"\r\n\r\nيا عايشه به عبد اللّه بن عمر گفت :\r\n« پسرم سلام مرا به پدرت عمر برسان و بگو :\r\nامت محمد را بىسرپرست رها مكن ، و كسى را جانشين خود ساز ، و مسلمانان را چون رمهء بىشبان رها نكن ، مىترسم آشوب برپا شود . » « 1 »\r\nو وقتى معاويه مىخواهد فاسقى چون يزيد را به عنوان خليفه رسول خدا صلّى اللّه عليه و آله معرفى كند مىگويد :\r\nمن هراسناكم از اينكه امت محمد را پس از خود چون رمه‌اى بىشبان رها كنم . « 2 »\r\nاين چند سخن از اين اشخاص از مصادر اهل سنت نقل كرديم به خاطر تفهيم سرودهء شيخ كاظم ازرى ، ملاحظه كرديد كه اين افراد در نصب جانشين بعد از خود به يك چيزى تمسك جسته‌اند . كه يك حكم عقلى است ، كه اگر كسى مسئوليتى دارد و لو اينكه چوپان باشد ، بايد براى ايامى كه سر مسئوليت خود نمىباشد يك جانشين معين كند ، كما اينكه پيامبر در زمان حيات خود وقتى مىخواستند مدينه را ترك كنند و مسافرتى روند جانشين براى خود معين مىنمودند !\r\nبه همين جهت شيخ كاظم ازرى فرمودند :\r\n ضلّ من قال انّ طه تغافل * عن وصىّ من بعده و تعالل\r\nان يكن ذاك فالاله تساهل * أنبىّ بلا وصىّ تعالى\r\nاللّه عما يقوله سفهاها \r\n\r\n\r\n","description":"","footnote":"\r\n( 1 ) - الامامة و السياسة\r\n( 2 ) - تاريخ طبرى ج 6 / 170\r\n","page_name":" 165 ","page_number":165},
  {"content":"\r\n\r\n« گمراه است كسى كه بگويد پيامبر ، غافل شد و براى بعد از خودش وصى تعيين نكرد و خدا در لطف خود به بندگانش سهل انگارى كرده است . آيا پيامبرى بدون وصى مىشود ؟ خدا پاك و منزه است از آنچه بعض بىعقلان مىگويند . »\r\n. . . حالا سئوال مىكنيم : پس چگونه ممكن است پيامبر صلّى اللّه عليه و آله از ميان امت خود رحلت كند و خليفه‌اى براى بعد از خود معيّن نكند ؟ !\r\nآيا پيامبر با حكم عقلى مخالفت مىكند ؟ آيا معاويهء شرابخوار و عمر ابن خطاب به امت پيامبر از خودش دلسوزتر بودند ؟ !  « ما لَكُمْ كَيْفَ تَحْكُمُونَ » * \r\n« الغدير » جواب اين سئوال را مىدهد . كه پيامبر وصىّ خود را معين كرد . آن هم على را ، ولى منافقان به ظاهر مسلمان وصيت پيامبر را زير پا گذاشتند ، و اين است معناى حديث پيامبر كه فرمود :\r\n« بدء الاسلام غريبا و سيعود كما بدء » .\r\n« اسلام ، در آغاز تنها و بىياور بود و به زودى همان‌گونه غريب و بىياور مىشود . »\r\nمراد از اسلام ، اسلام در سايه ولايت و رهبرى معصوم مىباشد ، كه بعد از پيامبر غريب و مظلوم شد . يعنى على كه بزرگترين ياور اسلام بود اگر از اسلام جدا سازند اسلام غريب مىشود . غربت و مظلوميت على يعنى غربت اسلام و قرآن ، جداكردن على از اسلام يعنى روح اسلام را از آن جداكردن .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nچه زيبا سروده شاعر معاصر مصرى :\r\n لئن قيل الاسلام و ما قيل حيدر * فذالك قلب ليس ينبضه دم \r\n« اگر گويند اسلام و نگويند على ، اين قلبى است خون در آن جريان ندارد » واقعا بايد گفت : اسلام حقيقى ، همانگونه كه با مجاهدت على آفتابى شد ، با راندن على غروب كرد .\r\nآرى شمشيرهائى كه براى برافكندن على توسط منافقان به ظاهر مسلمان برهنه شده بود ، در واقع اين شمشيرها براى افكندن اسلام كشيده شده بود . تهديد نمودن على به بيعت يعنى برگرداندن حكومت طاغوت به جامعهء مسلمين و از بين بردن قرآن .\r\nسرانجام به گفتهء نويسندهء عرب ، دكتر الوردى :\r\nدين و مساواتى كه پيامبر آورد ، با على ابن ابى طالب در يك قبر مدفون شد . » « 1 »\r\n\r\n\r\n","description":"","footnote":"\r\n( 1 ) - نقش وعاظ در اسلام ص 198\r\n","page_name":" 167 ","page_number":167},
  {"content":"\r\n . \r\n","description":"","footnote":"","page_name":" 168 ","page_number":168},
  {"content":"\r\n\r\n\r\nفصل دوم : غوصى در اقيانوس بيكران الغدير\r\n\r\n","description":"","footnote":"","page_name":" 169 ","page_number":169},
  {"content":"\r\n . \r\n","description":"","footnote":"","page_name":" 170 ","page_number":170},
  {"content":"\r\n\r\n\r\nجرعه‌هائى از جلد اول بلاغ مبين\r\nمرحوم علّامه امينى به منظور اعتلاى اسلام ، ايمان آورندگان به دين حنيف را به وحدت و تمسك به « حبل اللّه المتين » فرا مىخواند و كتاب خودش را با دو حديث شريف ، از پيامبر صلّى اللّه عليه و آله عظيم الشأن اسلام ، ( كه متفق عليه بين شيعه و سنى است ) شروع مىكند ،\r\nحديث اول « عنوان ، صحيفة المؤمن ، حبّ على بن ابى طالب » « 1 »\r\n( سرآغاز نامهء عمل مؤمن ، دوست داشتن حضرت على ابن ابى طالب عليه السّلام است . )\r\nحديث دوم « من سرّه ان يحيى حياتى و يموت مماتى و يسكن الجنة عدن غرسها ربّى ، فليوال عليا من بعدى و ليوال وليّه ، و ليقتد بالائمة من بعدى فانّهم عترتى ، خلقوا من طينتى رزقوا فهما و علما ، و ويل للمكذّبين بفضلهم من امتى ، القاطعين فيهم صلتى ، لا أنا لهم شفاعتى » « 2 »\r\n\r\n\r\n","description":"","footnote":"\r\n( 1 ) - نقل مىكند از : تاريخ حافظ خطيب بغدادى ج 4 صفحهء 410\r\n( 2 ) - نقل مىكند از : حلية الاولياء ج 1 / 80\r\n","page_name":" 171 ","page_number":171},
  {"content":"\r\n\r\n( هركس خشنود گردد به اينكه زندگانى او با زندگانى من هماهنگ باشد ، مرگ وى همانند مرگ من باشد و در بهشت آراسته و جاودانى كه نهال آن را مولاى به من بدست خود نشانده مسكن گزيند بايد على عليه السّلام را دوست بدارد ، پس از من از او پيروى كند و به امامان بعد از من اقتدا نمايد ، زيرا ايشان عترت من هستند و از سرشت من خلق شده‌اند و از زلال فهم و علم كاملا بهره‌مند هستند . واى بر گروهى كه فضائل آنها را انكار كند و رشته ميان من و ايشان را قطع نمايد خداوند شفاعت مرا شامل حال آنان نفرمايد . )\r\n\r\nداستان غدير\r\nدر سال دهم هجرى ، رسول خدا عازم سفر حج شدند ، و جمعيت كثيرى همراه ايشان بودند تعداد جمعيت را 90 هزار و تا بيش از 120 هزار نفر در تاريخ ثبت كرده‌اند ، افراد بسيار نيز از بلاد ديگر به سوى سرزمين مكه شتافتند .\r\nپس از انجام مناسك حج در راه بازگشت از مكه در وادى غدير خم ( محل جدا شدن راههاى مدينه و مصر و عراق ) جبرئيل وحى آورد كه  « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما \r\n\r\n","description":"","footnote":"","page_name":" 172 ","page_number":172},
  {"content":"\r\n\r\n بَلَّغْتَ رِسالَتَهُ »  « 1 »\r\n« اى رسول خدا ، آن چيزى كه از سوى خدا ( درباره على ) به تو نازل شده به مردم ابلاغ كن ، و اگر چنين نكنى رسالت خداى را ابلاغ نكرده‌اى » .\r\nحضرت در آن وادى فرود آمدند . تمامى مردم را در آن گرماى سوزان برگرد خويش جمع نمودند . پس از اقامه نماز ظهر به ايراد خطبه‌اى طولانى پرداختند . و در ضمن آن چنين فرمودند « خدا مولاى من است و من مولاى تمامى مؤمنين . . . هركس كه من بر او ولايت دارم على نيز مولاى اوست » بعد پيامبر فرمودند : « خدايا دوستان على را دوست بدار ، و دشمنانش را دشمن باش . . . »\r\nپيامبر بعد دستور دادند : كه تمامى كسانى كه در اينجا حضور دارند بايد ، اين خبر را به غائبين ابلاغ كنند پس از آنكه حضرت خطبهء خويش را تمام كردند جبرئيل از جانب خدا وحى آورد  « الْيَوْمَ أَكْمَلْتُ لَكُمْ دِينَكُمْ »  « 2 » امروز دين شما را كامل نموديم . . .\r\nبعد پيامبر فرمودند : « الولاية لعلىّ من بعدى » ( ولايت و امامت بعد از من با على است ) و سپس مردم آمدند و با على عليه السّلام به عنوان جانشين پيامبر بيعت نمودند . مرحوم علّامه از طريق اهل سنت ( حدود 60 سند ) نقل مىكند كه از جملهء بيعت‌كنندگان با على عليه السّلام در روز غدير عمر و ابو بكر بودند كه آمدند پيش على بن ابيطالب و اين ولايت و امامت را برايشان تبريك گفتند و با ايشان بيعت نمودند « 3 »\r\n\r\n\r\n","description":"","footnote":"\r\n( 1 ) - مائده 67\r\n( 2 ) - مائده 3\r\n( 3 ) - الغدير ج 1 / 270 الى 283\r\n","page_name":" 173 ","page_number":173},
  {"content":"\r\n\r\nاين بود اجمال واقعهء غديرخم كه از مهمترين وقايع تاريخ و يكى از اعياد اسلامى مىباشد .\r\n\r\nبررسى سند حديث غدير\r\nواقعهء غدير را بايد از دو جنبه بررسى نمود ، جنبهء اول صحت وقوع ماجراى غدير ، جنبهء دوّم بررسى حديث از حيث دلالت .\r\nامّا در مرحلهء اوّل مرحوم علّامه مىفرمايد : حديث غدير را صد و ده نفر از صحابى پيامبر نقل نموده‌اند كه از جملهء آنها ، ابو هريرهء دويسى ، ابو بكر ابن ابى قحافه ، ابو ذر غفارى ، زبير ، سلمان فارسى طلحة ابن عبيد اللّه ، عايشه ، عثمان ابن عفّان ، عمار ابن ياسر ، عمر بن خطاب ، عمرو العاص ، مىباشد . و 84 نفر از تابعين نيز اين حديث را نقل نموده‌اند .\r\nو حضرات علماى اهل سنت از جمله از صاحبان صحاح ، حديث غدير را در كتب خويش نقل كرده‌اند . و آن را تا ابد در پهنه تاريخ اسلامى جاودانه نموده‌اند . تعداد اين علماء 360 نفر مىباشد كه اسامى آنها با مصادر مربوطه در الغدير درج شده است . « 1 » بسيارى از علماى طراز اول اهل سنت از جمله ، ترمذى ( صاحب جامع الصحيح ) طحاوى ، حاكم نيشابورى ، و چهل تن ديگر بعد از نقل حديث غدير ، آن را از احاديث صحيحه قلمداد كرده‌اند . « 2 »\r\n\r\n\r\n","description":"","footnote":"\r\n( 1 ) - الغدير ج 1 ص 73 الى 152\r\n( 2 ) - الغدير ج 1 ص 294 / 311\r\n","page_name":" 174 ","page_number":174},
  {"content":"\r\n\r\nمعلوم شد كه ، قضيهء غدير از جمله مسائل مسلم تاريخى است ، كه اگر قضيهء غدير مسلّم و قطعى نباشد ما در اسلام هيچ امر مسلّمى نخواهيم داشت .\r\n\r\nغدير در آيات قرآنى\r\nدر خصوص واقعه غدير سه آيه نازل شده است عبارتند از :\r\n1 -  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ »  « 1 »\r\n« اى پيامبر آنچه از طرف خدا بر تو نازل شده به مردم برسان و اگر اين كار را نكنى رسالت خدا را تبليغ نكرده‌اى ، خدا تو را از شر مردم حفظ خواهد كرد » .\r\nاحاديث متواترى وارد شده كه اين آيه در روز غدير در وادى غدير خم در مورد وصايت و جانشينى حضرت امير عليه السّلام نازل شده است . « 2 »\r\n2 - آيه الاكمال  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً »  « 3 » ( امروز دين شما را كامل نمودم و نعمت خود را بر شما تمام كردم . . . ) به استناد احاديث و تاريخ اين آيه بعد از ابلاغ پيامبر صلّى اللّه عليه و آله وصايت خود را به مردم و تعيين خلافت حضرت امير عليه السّلام نازل شده است . و كمال دين همان ولايت على صلّى اللّه عليه و آله مىباشد . « 4 »\r\n\r\n\r\n","description":"","footnote":"\r\n( 1 ) - مائده 67\r\n( 2 ) - الغدير ج 1 ص 214 الى 229\r\n( 3 ) - مائده / 3\r\n( 4 ) - الغدير ج 1 ، ص 230 الى 239\r\n","page_name":" 175 ","page_number":175},
  {"content":"\r\n\r\n3 - آيه :     سَأَلَ سائِلٌ بِعَذابٍ واقِعٍ * لِلْكافِرينَ لَيْسَ لَهُ دافِعٌ * مِنَ اللَّهِ ذِي الْمَعارِجِ »     « 1 »\r\nاجمال شأن نزول آيه اين است كه : بعد از اينكه پيامبر در غديرخم وصايت حضرت امير را ابلاغ كرد . شخصى بنام جابر بن نضر ( و برخى نوشته‌اند حارث بن نعمان ) آمد پيش حضرت رسول و به حضرت عرض كرد . همانا تو ما را امر كردى كه شهادت به يكتائى خدا و رسالت تو بدهيم و ما از تو پذيرفتيم تو ما را امر كردى پنج بار در شب و روز نماز كنيم رمضان را روزه بداريم و خانهء خدا را زيارت كنيم مال خود را با دادن زكات پاك كنيم و ما اينها را از تو قبول كرديم . به اينها اكتفا نكردى تا بازوان پسر عمويت را گرفتى و بلند نمودى و او را بر مردم برترى و فضيلت دادى و گفتى :\r\n« من كنت مولاه فعلىّ مولاه » آيا اين امرى بود از طرف خودت و يا از جانب خدا ؟ ! رسول خدا در حالى كه چشمانش سرخ شده بود فرمود : قسم به خدائى كه جز او معبودى نيست ، اين از طرف خدا بوده .\r\nدر اين هنگام اين شخص برخواست در حالى كه مىگفت :\r\nخداوندا اگر آنچه محمد مىگويد حق است ، پس سنگى از آسمان بر ما بفرست يا عذابى دردناك بر ما نازل كن . هنوز اين شخص نزديك شتر خود نرسيده بود كه سنگ‌ريزى از آسمان فرود آمد و به سرش اصابت نمود و فرو رفت و از دبر او خارج شد ، و هلاك شد . آنوقت اين آيه   « سَأَلَ سائِلٌ . . . »   نازل شد . « 2 »\r\n\r\n\r\n","description":"","footnote":"\r\n( 1 ) - معارج آيهء 1 - 3\r\n( 2 ) - الغدير ج 1 ص 136\r\n","page_name":" 176 ","page_number":176},
  {"content":"\r\n\r\n\r\nجرعه‌هائى از جلد دوم الغدير شعر و شاعر در مكتب قرآن و اهلبيت عليهم السّلام\r\nآنچه مسلم است ، اسلام عنايتى تام به شعر داشته ، و شعراء همواره از طرف پيامبر و اهلبيت مورد مدح واقع شده‌اند ، و فرموده‌اند : « انّ من الشعر لحكمة » ( پاره‌اى از شعرها حكمت است ) .\r\nامّا مسأله‌اى قابل توجه اين مىباشد كه ارزش شعر و شاعر نزد قرآن و اهلبيت مادامى است كه در طريق مستقيم حركت كنند و با اين هنر خدادادى ، دين خدا را يارى كنند . به خاطر همين است كه پيامبر به حسان ابن ثابت مىفرمايد : تا هنگامى كه با سخنت ما را يارى كنى از تأييدات روح القدس بهره‌مند مىشوى . « 1 »\r\nاما اگر اين چنين نبودند ، و موجب تغيير دين خدا گشته و عقائد فاسده را ترويج نمودند ، و به خاطر معاش دنيوى مدح هركس را گفتند . هردرى باز بود وارد شدند مشمول آيهء :  « الشُّعَراءُ يَتَّبِعُهُمُ \r\n\r\n\r\n","description":"","footnote":"\r\n( 1 ) - ج 2 ص ، 7\r\n","page_name":" 177 ","page_number":177},
  {"content":"\r\n\r\n  الْغاوُونَ » أَ لَمْ تَرَ أَنَّهُمْ فِي كُلِّ وادٍ يَهِيمُونَ »   « 1 » خواهند شد .\r\n( آيا نمىنگرى كه اين شاعران بهر درى روى مىآورند و بهر جانبى ميل مىكند و به هرمذهبى و عقيده‌اى در مىآيند ) .\r\n\r\nغديريه‌هاى قرن اول و دوم\r\nمراد از غديريه شعرى است كه در آن به واقعهء غديرخم اشاره شده . در جلد دوم الغدير 10 غديريه ذكر شده كه عبارتند از : غديريه امير المؤمنين ، حسان ابن ثابت ، قيس ابن سعد بن عباده ، عمرو العاص ، كميت ، محمد بن عبد اللّه حميرى ، سيّد حميرى ، عبدى كوفى ، ابو تمام ، دعبل خزائى .\r\n\r\nغديريهء امير المؤمنين عليه السّلام\r\nايشان همواره در مقابل مخالفين و معارضين خويش به واقعهء غديرخم احتجاج مىنمودند و از آنان مىخواستند كه اين واقعهء سترك تاريخ اسلام را با تعهداتى كه در آن روز به پيامبر سپرده‌اند به ياد آورند و به بيعتى كه در آن روز با حضرت كردند پايبند شوند . غديريه حضرت نيز نمونه‌اى از آن احتجاجات مىباشد كه اكنون ابياتى را به عنوان تبرك ذكر مىكنيم :\r\n و محمّد النبى أخى و صنوى * و حمزة سيد الشهداء عمّى\r\n. . . فأوجب لى ولايته عليكم * رسول اللّه يوم غدير خمّ . . . \r\n\r\n\r\n","description":"","footnote":"\r\n( 1 ) - شعراء 224 - 225\r\n","page_name":" 178 ","page_number":178},
  {"content":"\r\n\r\nمحمد پيامبر ، برادر مهربان و همتاى من است ، و حمزه - سرور شهيدان - عموى من است . . . در روز غديرخم رسول خدا ولايت خويش را - كه به من تفويض كرده بود - بر شما واجب كرد .\r\nاين ابيات را امام در جواب نامهء معاويه كه به حضرت نوشته و در آن خود را تعريف نموده و دائى مسلمين معرفى نموده بود ، سروده است . اين اشعار را به معاويه فرستاد . وقتى معاويه اين اشعار را خواند گفت اين اشعار را نابود كنيد كه مبادا به دست مردم شام افتاده و بر فضائل على عليه السّلام واقف شده و از من روىگردان شوند .\r\n\r\nغديريّه حسان ابن ثابت\r\nهشت سال قبل از ميلاد نبى اكرم متولد شد ، و 120 سال عمر كرد .\r\nدر خانه‌اى پرورش يافت كه شعر و سخنورى و فصاحت در آن موج مىزد ، خودش أفصح شعراء مىباشد . براى پيامبر شعر مىسرود . و حضرت براى او منبرى در مسجدش گذاشته بودند ، حسان بر روى آن رفته و شعر در مدح حضرت مىخواند . پيامبر در مورد ايشان فرمودند : حسان مورد تأييد روح القدس مىباشد مادامى كه در مسير ما حركت كند .\r\nو از جمله اوصاف بارز اين شاعر ترس او ، بود . ابن اثير در « اسد الغابة » مىنويسد : حسان ترسوترين مردمان بوده است ، در هيچ جنگى شركت نكرد .\r\nحسان در همان روز غدير ( پس از اينكه رسول خدا خطبه ايراد نمودند ) از رسول خدا سؤال مىكند آيا اجازه مىدهيد در مورد على\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nشعرى گويم و اين واقعه را به زبان شعر بيان كنم ، حضرت جواب مثبت مىدهند .\r\nحسان شعرى در فضائل حضرت على عليه السّلام مىسرايد .\r\n يناديهم يوم الغدير نبيّهم * بخمّ و اسمع بالرّسول مناديا \r\nپيامبر در غديرخم مردم را ( با صداى بلند ) چنين ندا داد .\r\n . . . فقال له : قم يا علىّ فانّنى * رضيتك من بعدى اماما و هاديا \r\nبه على فرمود : اى على برخيز من از اينكه تو بعد از من امام و هادى امت باشى خرسند هستم . « 1 »\r\n\r\nغديريه قيس ابن سعد بن عباده\r\nاو از بزرگان صحابهء پيامبر صلّى اللّه عليه و آله ، و از اشراف عرب به حساب مىآمد . جزء رؤسا و سياستمداران ، جنگ‌آوران ، سخاوتمندان ، سخنرانان ، زهاد و دانشمندان شمرده مىشد . از پايه‌هاى اصلى دين و استوانه‌هاى مذهب به شمار مىآيد .\r\nقصيده‌اى دارد ، بنا به نقل علّامه كراجكى اين قصيده را در جنگ صفين در حالى كه پرچم حق را در دست داشت ، در حضور امير المؤمنين عليه السّلام سروده است . « 2 » قيس در اين قصيده به امامت حضرت امير المؤمنين عليه السّلام بعد از رسولخدا ، كه در غديرخم به على عليه السّلام تفويض شد تصريح مىكند ، و اشاره مىكند به آيه‌اى كه در روز غدير خم در شأن حضرت امير نازل شده .\r\n\r\n\r\n","description":"","footnote":"\r\n( 1 ) - الغدير 2 / 34 الى 65\r\n( 2 ) - الغدير 2 / 68\r\n","page_name":" 180 ","page_number":180},
  {"content":"\r\n\r\n علىّ امامنا و امام * لسوانا أتى به التنزيل\r\nيوم قال النبىّ من كنت مولا * ه فهذا مولاه خطب جليل \r\n\r\nملكات نفسانى شاعر\r\nدر اينجا شمّه‌اى ، از خصوصيات نفسانى و مكارم اخلاقى شاعر را ذكر مىنمائيم ، تا به خوبى ثابت شود كه افرادى چون قيس در خور آن مىباشند كه در راه خدا به آنها اقتدا شود و سزاوار اين هستند كه در تهذيب نفس پيشرو و پيشواى بشر باشند و آداب اسلامى و اخلاق پسنديده را به مردم بياموزند ، و عهده‌دار اصلاحات اخلاقى و اجتماعى باشند .\r\nو با بررسى حالات بزرگ مردانى چون قيس و فاسقانى چون عمرو عاص كه شرح حالش بعدا بيايد . بعنوان دو نمونه از دو گروه اموى و علوى ميتوان ماهيت هردو گروه را مشخص كرد . شما خواهيد ديد كه قيس تمام مزاياى اخلاقى را دارا است ، بطوريكه اگر هريك از اين صفات مجسم شود قيس مثال و صورت آن خواهد بود .\r\nو عمرو عاص هيچ‌يك از اين مزاياى اخلاقى را دارا نمىباشد و عكس اين اوصاف در او نمايان است با پستى و رسوائى خاصى كه در ولادت و اصل و نسبت و حسب . . . او مىباشد ، مجسمه و مثال خارجى تمام رذائل اخلاقى و پستىها مىباشد .\r\n* * * * *\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n\r\nشرف و بزرگوارى قيس\r\nايشان رئيس قبيلهء خزرج ، و از اشراف و بزرگان آنان مىباشد خاندان او چه دوران جاهليت و چه در زمان اسلام داراى مجد و عظمت ويژه‌اى بوده است .\r\nكشى در رجال خود صفحه 73 مىگويد : قيس در دوران جاهليت و اسلام رياست و سرورى داشت ، خاندان قيس به بزرگوارى و شرافت معروف بودند . پدر و اجدادش همه رئيس قبيله بوده‌اند . . . » پدر قيس از آن افرادى است كه چندى بعد از بعثت پيامبر ، به پيامبر ايمان آورد و اسلام كل قبيله خود را ضمانت كرد .\r\nقيس در دوران زندگى رسول خدا به منزله رئيس دستگاه فرماندهى بود ، و مأموريتهاى شهرى را انجام مىداد و مسئول اجراء دستورات امنيتى و انتظامى در شهر مدينه بود . بعد از خلافت حضرت امير عليه السّلام از طرف ايشان به عنوان فرماندار مصر معيّن شد .\r\nچهار ماه و پنج روز در آن ديار خدمت كرد عاقبت در پنجم ماه رجب آن ديار را ترك ، و راهى كوفه شده و در جنگ جمل شركت نمود .\r\nحضرت ايشان را اين دفعه به عنوان استاندار آذربايجان معين مىكنند ، و چنانچه در جلد دوم تاريخ يعقوبى ص 178 آمده امير المؤمنين در نامه‌اى به قيس چنين مىنويسد : اما بعد خراج و ماليات را به حق و درستى از مردم بگير ، با سربازان و سپاهيانت با انصاف و عدالت رفتار كن ، از آنچه خدا به تو آموخته است به افرادى كه\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nدر حضور تو هستند بياموز ، . . . پرده و حاجب از پيش خود بردار و خانه را بر روى همگان باز كن و تكيه‌گاهت حق و حقيقت باشد . چه انكس كه با حق همراه باشد از حقيقت منحرف نمىشود . نزديكان و خواص خود را بر ديگران مقدم نمىكند . پيروى از هواى نفس و خواهشهاى نفسانى نكن كه پيروى هواى نفس تو را گمراه و از خدا باز مىدارد . . . ! »\r\nقيس در آذربايجان بود ، تا زمانى كه حضرت عزم جنگ صفين نمود وقتى حضرت مهياى جنگ صفين شد از قيس خواست به پيش حضرت شتافته و در جنگ شركت كند به دستور على عليه السّلام قيس آن ديار را ترك و راهى صفين شد .\r\n\r\nذكاوت و كاردانى او\r\nحضرت امير المؤمنين عليه السّلام همواره كاردانى و لياقت او را مىستود كه اين خودش دليلى بر شخصيت اجتماعى و سياسى قيس مىباشد .\r\nايشان را در تاريخ جزء سياستمداران و بزرگان عرب شمرده‌اند حلبى در كتاب « سيره » مىنويسد : هركس بر آنچه كه بين او و معاويه رخ داد ، آگاهى يابد از وفور عقل و زيركى او دچار شگفتى خواهد شد !\r\nابن كثير در جلد هشتم البدايه صفحهء 99 گويد : على عليه السّلام او را به حكومت و استاندارى مصر برگمارد . او با زيركى و سياست با معاويه و عمروعاص برابرى و در برابر نيرنگ‌هاى آنها مقاومت كرد !\r\nوجود قيس در طرف على و امام حسن مجتبى عليهما السّلام بار سنگينى بر\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nدوش معاويه و يارانش بود . لذا آن وقت كه از مصر به مدينه برگشت ، مروان و اسود ابن ابو البخترى او را تهديد كرده و تحت فشار قرار دادند ، و لذا قيس در صفين به امير المؤمنين پيوست . معاويه در نامه‌اى خشم‌اگين به اين دو نفر مىنويسد : به خدا سوگند اگر شما صد هزار جنگجو به كمك على عليه السّلام مىفرستاديد نزد ما از اين بدتر نبود كه قيس را وادار كرديد نزد على رود و كمك كار او باشد . « 1 »\r\nخود قيس مىگفت : اگر نه اين بود كه از رسول خدا شنيده‌ام كه « مكر و فريب در آتش است ، هرآينه من از مكارترين افراد اين امت بودم و اگر اعتقاد به اسلام نداشتم حيله‌اى مىنمودم كه عرب تاب مقاومت در مقابل آن را نداشته باشد » . « 2 »\r\n\r\nشجاعت او\r\nچه مىتوان گفت درباره كسى كه تاريخ به جز شجاعت و دلاورى از او به ياد ندارد . ايشان از شمشيرداران پيامبر اكرم بود ، و در دفاع از رسول خدا و حق سرسخت‌ترين مردم بود .\r\nدر شجاعت او همين بس كه وجود او در سپاه على عليه السّلام در ديد دشمنان از صفوف درهم فشردهء يكصد هزار نفرى سخت‌تر و ناگوارتر بود .\r\n\r\n\r\n","description":"","footnote":"\r\n( 1 ) - تاريخ طبرى ج 6 ص 53 .\r\n( 2 ) - الغدير ج 2 صفحهء 73 .\r\n","page_name":" 184 ","page_number":184},
  {"content":"\r\n\r\nقيس در تمام غزوه‌ها در ركاب رسول خدا حاضر و پرچم انصار را بدوش مىكشيد . بعد از پيامبر در خدمت حضرت امير عليه السّلام بود ، در تمام صحنه‌ها و عرصه‌هاى نبرد قيس با عظمت و جلال هرچه تمامتر و با قيافه و ژستى و بزرگ‌منشانه كه دلها را مىلرزانيد و شجاعان را مىترسانيد حركت مىكرد . بعد از امير المؤمنين عليه السّلام در ركاب امام حسن مجتبى عليه السّلام سردارى دلاور و فرماندهى وفادار بود ، و آن‌وقت كه بيشتر مردم حضرت را تنها گذاشتند ايشان همواره مدافع حضرت بود .\r\nمعاويه او را به نزد خود خواند و وعده‌هائى به او داد و او را تطميع كرد ، كه حسن بن على را رها كرده و به طمع مال دنيا و رياست به معاويه ملحق شود . قيس در جواب نامه نوشت : نه به خدا قسم هيچگاه مرا نخواهى ديد مگر اينكه بين من و تو نيزه فاصله باشد . « 1 » ( كنايه از اينكه مرا ملاقات نخواهى كرد مگر در جنگ و مبارزه با تو ) .\r\n\r\nسخاوت قيس\r\nقيس در سخاوت هم به خاندان عترت تأسى كرده بود ، وجود اين خصلت در خاندان قيس از قديم بوده ، تا به حدى كه رسول خدا صلّى اللّه عليه و آله مىفرمود : « جود و سخاوت در سرشت و فطرت اين خاندان نهفته است » « 2 »\r\n\r\n\r\n","description":"","footnote":"\r\n( 1 ) - شرح نهج البلاغه ، ج 4 ص 14 .\r\n( 2 ) - الغدير ج 2 صفحهء 85 .\r\n","page_name":" 185 ","page_number":185},
  {"content":"\r\n\r\nنمىتوان تمام مواردى كه نمايانگر ، سخاوت اوست ذكر كرد لكن نمونه‌هائى را ذكر مىكنيم .\r\nقيس ملكى را به معاويه فروخت به نود هزار درهم ، سپس به يك منادى دستور داد كه در شهر مدينه اعلان كند ، هركس قرضى مىخواهد به منزل قيس بيايد ، پنجاه يا چهل هزار درهم آن را قرض داد . و بقيه‌اش را به نيازمندان هديه كرد ، براى كسانى كه قرض داده بود سندى نوشت ، بعد از مدتى قيس مريض شد عيادت‌كنندگان كم بودند ، قيس خطاب به خانم خودش « قريبه » دختر ابى قحافه و خواهر ابو بكر گفت چرا عيادت‌كننده‌گان كم هستند ؟ زنش جواب داد به خاطر اينكه همهء آنها به شما مقروض هستند و خجالت مىكشند به عيادت شما آيند ، قيس گفت : خداوند مالى را كه باعث مىشود برادران ايمانى كمتر به ديدار همديگر روند نيست و نابود كند ، آنگاه دستور داد در شهر اعلان كند قيس تمام بدهكاران خود را بخشيد و از هيچكس طلب ندارد . بلافاصله مردم به خانه او هجوم آوردند به اندازه‌اى كه پلكان در ورودى منزل او خراب شد . « 1 »\r\n\r\nزهد و عبادت قيس\r\nاولياء ائمه افرادى بودند كامل كه تمام جهات نيكوى اخلاقى را دارا بودند ، در عين شجاعت فصيح در عين سخاوت و شجاعت . . .\r\n\r\n\r\n","description":"","footnote":"\r\n( 1 ) - تاريخ ابن كثير ج 8 / 69 حوادث سال 59 ه ربيع الابرار زمخشرى ج 4 / 91 .\r\n","page_name":" 186 ","page_number":186},
  {"content":"\r\n\r\nزاهد و عابد بودند ، در ميدان جنگ لرزه به دل شجاعان مىانداختند .\r\nدر محراب عبادت از خوف خدا مىلرزيدند . در برابر جبّاران چون كوهى استوار ، و در برابر يتيمان و ضعيفان چون برگ مىلرزيدند .\r\nرساترين سخن در مورد زهد قيس گفتار مسعودى است . در مروج الذهب ( جلد 2 ص 63 ) مىنويسد : « قيس از حيث زهد و ديندارى و تمايل بطرفدارى از على عليه السّلام داراى مقامى بزرگ است در مرتبهء بندگى و خوف از خدا كار را به جائى رسانيد ، كه در نمازش هنگامى كه به سجده خم شد ، ناگاه مارى بزرگ در سجده‌گاهش نمايان شد . او بدون اينكه به اين خطر توجهى كند به نمازش ادامه داد و در پهلوى مار به سجده رفت در اين موقع مار دور گردنش پيچيد ولى او در نمازش كوتاهى نكرد و چيزى نكاست تا اينكه از نماز فارغ شد مار را با دست خود از گردن جدا كرد و به طرفى انداخت . »\r\nاين وصيت پدرش بود كه به قيس وصيت مىكند : هنگامى كه وضوسازى آن را كامل انجام بده ، به نماز بپرداز مانند كسى كه با نماز وداع مىكند ، و گويا آخرين نمازش را مىخواند از مردم قطع اميد كن ، اين خود يك بىنيازى است ، و پرهيز كن از اينكه حوائج خود را نزد خلق بيان كرده و از آنها طلب كمك كنى چون خود اين يك فقر و پريشانى مسلمى است . و پرهيز كن از انجام كارى كه بعد از انجام بايد عذرخواهى كنى . « 1 »\r\n\r\n\r\n","description":"","footnote":"\r\n( 1 ) - تاريخ ابن عساكر ج 6 / 290\r\n","page_name":" 187 ","page_number":187},
  {"content":"\r\n\r\n\r\nمعرفت قيس به مقام ولايت\r\nرساترين گفتار در اين مورد گفتار خودش مىباشد خطاب امير المؤمنين عرض مىكرد : . . . اى امير المؤمنين ؛ در روى زمين محبوبتر از تو كسى را نداريم كه زمام امور ما را بدست گيرد و براى اقامه عدل و داد و اجراء احكام اسلامى بپاخيزد زيرا تو ستارهء فروزان و راهنماى شب تار ما هستى ، تو پناهگاه مائى كه در سختيها به تو پناه مىآوريم اگر تو را از دست دهيم زمين و آسمان ما تيره خواهد شد . « 1 »\r\n\r\nوفات قيس\r\nقيس به گفته الاستيعاب در سال 60 يا 59 هجرى آخر خلافت معاويه از دنيا رفت .\r\n\r\nغديريهء عمرو عاص\r\nغديريه عمرو عاص به قصيدهء جلجليّه معروف است ، عمرو عاص از طرف معاويه به حكمرانى مصر منصوب شد . وى از ارسال خراج ( ماليات ) مصر به شام كه مركز حكومت معاويه بود خوددارى مىنمود .\r\nمعاويه ، نامه‌اى به وى نوشته و ضمن سرزنش وى او را تهديد كرد .\r\nعمرو عاص در جواب معاويه ، نامه‌اى به صورت شعر نوشت كه به\r\n\r\n\r\n","description":"","footnote":"\r\n( 1 ) - امالى شيخ طوسى ص 185\r\n","page_name":" 188 ","page_number":188},
  {"content":"\r\n\r\nقصيدهء جلجليه معروف شده . جلجل به معناى زنگوله است ، مراد عمرو عاص اين بود كه اى معاويه فراموش نكن كه اين من بودم كه تو را به اين منسب رساندم ، اگر چنانچه سربه‌سر من گذارى ، زنگوله را بدين‌گونه به صداى درمىآورم و آبرويت را مىبرم ، و بلائى را كه بر سر مخالفين تو آوردم بر سر تو مىآورم .\r\nاين قصيده 66 بيت است ، در اين قصيده عمرو عاص به حقايقى اقرار مىكند كه از آن جمله قضيهء غديرخم مىباشد ، ايشان به حقايقى اشاره كرده كه هرمسلمان آزاده از خواندن آن متأثر خواهد شد . مضمون بعض ابيات قصيده از اين قرار است :\r\nعمرو عاص مىگويد : اى معاويه ، قضايا را فراموش نكن . . . اين من بودم كه به مردم گفتم نمازشان بدون وجود تو قبول نمىباشد ، اين من بودم كه آنها را برانگيختم تا با سيد اوصيا على عليه السّلام به بهانه خونخواهى آن مرد احمق ( عثمان ) جنگ كنند ( جنگ صفين ) . . . اين من بودم كه به لشگريانت ياد دادم كه هرگاه ديديد على عليه السّلام همچون شيرى براى كشتن شما به سويتان مىآيد پشت به او كرده و عورت خود را نمايان كنيد . تا او به خاطر حيا از كشتن شما منصرف شود . « 1 »\r\n\r\n\r\n","description":"","footnote":"\r\n( 1 ) - حلبى در سيره خود گويد اين امر در جنگ صفين دوبار اتفاق افتاد ، يكى موقع حمله حضرت به بسر بن ارطاة و ديگر موقع حمله به عمرو عاص ، كه چون ديدند ناچار بايد كشته شوند عورت خود را نمايان ساختند و حضرت از آنها روىگردان شد . سيره حلبى ج 2 ص 247\r\nاين امر را عمرو عاص از پسر ابى طلحه ياد گرفته كه در جنگ احد وقتى مورد حمله حضرت واقع شد چون ديد كشته خواهد شد كشف عورت كرد و نجات يافت .\r\n","page_name":" 189 ","page_number":189},
  {"content":"\r\n\r\nاى معاويه گفتگوى مرا با ابو موسى فراموش كرده‌اى ، فراموش كرده‌اى كه آن روز چگونه جامهء خلافت را بر تو پوشاندم ، . . . اى معاويه اين من بودم كه بدون جنگ و دعوا تو را بر فراز منبر نشاندم ، گرچه به خدا قسم لياقت آن را نداشتى و ندارى . . . اى پسر هند ما از روى نادانى تو را عليه على عليه السّلام يارى نموديم . على كسى بود كه خدا او را به عنوان « نبأ عظيم » ياد نموده است . . . وقتى تو را بر سر مسلمين بالا برديم به اسفل سافلين فرو افتاديم .\r\n. . . اى معاويه يادت هست كه پيامبر مصطفى در مورد على چقدر سفارش مىكرد ، و در غديرخم به منبر رفت در حالى كه دست على در دست او بود به امر خداوند گفت « اى مردم آيا من بر شما ولايت ندارم ، همه گفتند : بلى ، آنگاه حضرت فرمود « پس هركس كه من مولا و ولى او هستم على نيز ولى اوست » و در آن روز پيامبر دعا كرد كه خدايا دوستان على را دوست دار و دشمنان او را دشمن بدار . . . در آن روز استاد ( ابو بكر ) ديد ديگر گردنبند خلافت على پاره شدنى نيست ، آمد و به على تبريك گفت . . . اى معاويه : ما جايمان در آتش در درك اسفل جهنم خواهد بود . . . در فرداى قيامت خون عثمان ما را نجات نخواهد داد . . . فردا دشمن ما على مىباشد كه نزد خدا و رسولش عزيز است . . . پس واى بر تو و واى بر من . . . اى معاويه چه نسبتى مىتواند ميان تو و على باشد ؟ ! . . . على كه چون ستارهء آسمان است كجا ، تو كه چون ريگى هستى كجا ؟ ! . . . اى معاويه آگاه باش كه در گردن من زنگوله‌اى است كه اگر گردنم را تكان بدهم ، زنگوله به صدا خواهد آمد . »\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n « يَقُولُونَ بِأَفْواهِهِمْ ما لَيْسَ فِي قُلُوبِهِمْ وَ اللَّهُ أَعْلَمُ بِما يَكْتُمُونَ »  « 1 »\r\nمرحوم علامه امينى اين قصيده را در جلد دوم الغدير از مصادر اهل سنت و شيعه نقل كرده است . اينك ابياتى از قصيده را نقل مىكنيم .\r\n معاوية الحال لا تجهل * و عن سبيل الحق لا تعدل\r\nنسيت احتيالى فى جلق * على اهلها يوم لبس الحلى ؟\r\n. . . و قولى لهم : انّ فرض الصّلاة * به غير وجودك لم تقبل\r\n. . . فبى حاربوا سيد الاوصياء * بقولى : دم طلّ من نعثل\r\n. . . نصرناك من جهلنا يا ابن هند * على النبأ الاعظم الافضل\r\nو حيث رفعناك فوق الرؤس * نزلنا الى اسفل الاسفل\r\nو كم قد سمعنا من المصطفى * وصايا مخصّصة فى علىّ ؟\r\nو فى يوم خم رقى منبرا * يبلّغ و الركب لم يرحل\r\nو فى كفّه كفّه معلنا * ينادى بامر العزيز العلى\r\n. . . فقال : و من كنت مولى له * فهذا له اليوم نعم الولىّ\r\n. . . فبخبخ شيخك لمّا رأى * عرى عقد حيدر لم تحلل\r\n. . . و انّا و ما كان من فعلنا * لفى النار فى الدّرك الاسفل\r\nو مادم عثمان منج لنا * من اللّه فى الموقف المخجل\r\nو ان عليا غدا خصمنا * و يعتزّ بالله و المرسل\r\n. . . فما عذرنا يوم كشف الغطاء * لك الويل منه غدا ثمّ لى\r\n. . . و اين الحصا من نجوم السّما ؟ * و اين معاوية من علىّ ؟\r\nفان كنت فيها بلغت المنى * ففى عنقى علق « الجلجل » \r\n\r\n\r\n","description":"","footnote":"\r\n( 1 ) - آل عمران 167 .\r\n","page_name":" 191 ","page_number":191},
  {"content":"\r\n\r\n\r\nكلماتى در پيرامون شاعر\r\nاسمش عمرو ، پسر عاص ، يكى از پنج نفرى است كه بر تيزهوشى و حيله‌گرى در عرب مشهور بودند . « 1 » هرفتنه از او آغاز شد و به او خاتمه يافت ، و خودش نيز به اين مطلب در اشعار خود اشاره مىكند .\r\nاو در شر و فساد و دروغ و فتنه‌انگيزى در تاريخ مشهور مىباشد .\r\n\r\nنسب عمروعاص\r\nپدر او كسى است كه صريح قرآن او را مورد ذم و ابتر لقب داده است ،  « إِنَّ شانِئَكَ هُوَ الْأَبْتَرُ »  عقيدهء مفسرين مؤيد اين مطلب مىباشد ، هرچند كه بعضى تفاسير اين لقب را بين عاص و ابو جهل و ابو لهب ، و عقبة بن ابى معط مردد دانسته‌اند ، ولى حق مطلب گفتهء فخر رازى مىباشد : كه هركدام از اين افراد رسول خدا را نكوهش نموده‌اند ، منتهى عاص پدر عمرو عاص بيش از همه آنها در اهانت و سرزنش رسول خدا فعاليت نموده ، و آيه هرچند كه همهء نامبردگان را شامل مىشود ولى شمول آيه به او مؤكد و مخصوص مىباشد لذا مشهور بين مفسرين اين است كه مراد آيه عاص مىباشد . « 2 »\r\n\r\n\r\n","description":"","footnote":"\r\n( 1 ) - آن پنج نفر عبارت بودند از معاويه ، عمرو عاص ، قيس ابن سعد بن عباده ، مغيرة ابن شعبه ، عبد اللّه بن بديل ، از اين پنج نفر قيس و عبد اللّه اين تيزهوشى را در طريق حق به كار بردند . و اين سه نفر ، اين نعمت را در طريق اضلال مردم به كار بردند .\r\n( 2 ) - تفسير فخر 32 / 131 - 132 .\r\n","page_name":" 192 ","page_number":192},
  {"content":"\r\n\r\nاز آيه كريمه كه عاص پدر عمرو را ابتر خوانده است ، چنين استفاده مىشود كه عمرو از نظر قرآن منسوب به عاص نمىباشد . و حق مطلب هم اين است كه هرفرزندى كه به عاص نسبت داده شود حلال زاده نمىباشد ، براى روشن شدن مطلب بايد مادر عمرو را معرفى كنيم .\r\n\r\nمادر عمرو عاص\r\nمادرش ليلى عنزيّه است ، كه در شهر مكه مشهورترين زناكار و ارزانترين فاحشه بود ! كلبى از قول ابن هيثم نقل مىكند كه از جملهء زنازادگان عمرو عاص است . پس از آنكه عمرو متولد شد پنج نفر از كسانى كه با مادر او همبستر شده بودند ، ادعاى فرزندى او را نمودند ، ولى مادرش ليلى او را به عاص ملحق كرد ، چون عمرو به او شباهت زيادى داشت ، و عاص به ليلى بيش از بقيه پول مىداد .\r\n« أروى » دختر حارث بن عبد المطلب ، در مجلس معاويه به عمرو عاص مىگويد : اى پسر زناكار ! تو سخن مىگوئى ؟ در حالى كه مادرت مشهورترين زناكار مكه بود ، و حريص به زنا دادن و اجرت گرفتن بود ، به جايت نشين و پستى و رسوائى خود را به ياد بياور ! به پستى و بىپدرى خودت فكر كن ، به خدا قسم تو در ميان قريش اصل و حسبى ندارى و بىآبرو هستى . ! تو همان كسى هستى كه شش نفر از مردان قريش ادعاى فرزندى تو را كردند . « 1 »\r\n\r\n\r\n","description":"","footnote":"\r\n( 1 ) - بلاغات النساء صفحهء 27 عقد الفريد 1 / 164 الغدير ج 2 ص 122 .\r\n","page_name":" 193 ","page_number":193},
  {"content":"\r\n\r\nاين فضيلت عمرو از حيث نسب بود ، پيوسته عمرو به اين سبب مورد سرزنش واقع مىشد . پس از اين مطالب واضح شد كه عمرو شرعا ملحق به عاص نمىباشد و بىپدر است و بهتر است گوئيم ابن كثير است .\r\n\r\nاسلام آوردن عمرو عاص\r\nاگر در زندگى او يك سير كوتاهى نموده باشيم ، يقين خواهيم كرد كه اين عنصر پليد اصلا متدين به دين اسلام نبوده تنها امريكه سبب شد او به اسلام تظاهر كند ، جريانى است كه در حبشه پيش‌آمد ، عمرو عاص به همراهى عمارة بن وليد براى دستگيرى و برگرداندن جعفر ابن ابى طالب و ياران او كه فرستادگان پيامبر بودند به حبشه رفت ، نجاشى به او گفت : آيا مقصود تو اين است كه من فرستادهء مردى را كه چون موسى ، ناموس اكبر ( جبرئيل ) بر او نازل مىشود ، به تو تسليم كنم تا او را بكشى ، از من قبول كن محمد پيامبر بر حق است ، و از او پيروى نما ، زيرا به خدا قسم او بر حق است و بطور حتم بر مخالفين خود غلبه مىكند چنانچه موسى بر فرعونيان غلبه كرد ! « 1 »\r\nعمرو عاص كه يك مرد تيزهوش و مكارى بود ، به خوبى دريافت كه با شمشير نمىشود ، با پيامبر مقابله كرد و مخالفين او سركوب خواهند شد ، و به خوبى فهميد كه روزى اسلام سراسر جزيرة العرب . . . را خواهد گرفت ، اين امر او را وادار نمود ، به پيامبر\r\n\r\n\r\n","description":"","footnote":"\r\n( 1 ) - سيرهء ابن هشام 3 / 319 .\r\n","page_name":" 194 ","page_number":194},
  {"content":"\r\n\r\nنزديك و تسليم شود . از حبشه به حجاز برنگشت مگر بطمع اينكه به مقامى برسد ، و از منافع اسلام استفاده كند ، و با سپر اسلام حفظ جان كند .\r\nآرى عمرو عاص و اربابانش ، به دقت دريافتند كه با شمشير نمىشود در مقابل پيامبر ايستاد ، و جلو نشر اسلام را گرفت ، به اين انديشه افتادند كه به ظاهر اسلام بياورند ، تا دوران پيامبر سپرى شود و بعد از او با وصىّ او به مبارزه پردازند ، و با خانه‌نشين‌كردن او و جدا كردن اسلام از حق ( على ) اسلام را به انحراف كشانند ، و با اسلام مبارزه فرهنگى كنند و به اين نحو به اهداف شوم خود دست يابند . او و اربابانش مصداق گفتار حضرت امير هستند كه فرمودند :\r\n« و الذى فلق الحبة و برأ لنسمة ، ما اسلموا و لكن استسلوا و أسروا الكفر . . . »\r\nقسم به خدائى كه دانه را مىشكافد و مىروياند و خلائق را خلق نموده ، اينان اسلام نياوردند ، بلكه تظاهر به اسلام نمودند و كفرشان را پنهان كردند تا آنگاه كه يارانى پيدا كردند به همان كفر و دشمنى با خاندان پيامبر برگشتند . « 1 »\r\nابن ابى الحديد در تفسير نهج البلاغه‌اش مينويسد : عمرو عاص از ابتداء ملحد بود و هيچگاه از الحاد و كفرش دست نكشيد معاويه نيز مانند اوست . « 2 »\r\n* * * * *\r\n\r\n\r\n","description":"","footnote":"\r\n( 1 ) - نهج البلاغه نامه 16 .\r\n( 2 ) - شرح نهج البلاغه 2 / 65 خطبه 26\r\n","page_name":" 195 ","page_number":195},
  {"content":"\r\n\r\n\r\nگفتار امام حسن مجتبى عليه السّلام به عمرو عاص\r\nابن ابى الحديد در تفسير نهج البلاغه جلد 6 صفحهء 304 از امام حسن عليه السّلام نقل مىكند كه حضرت در مجلس معاويه به عمرو عاص فرمودند : در تمام جنگها ، با رسول خدا به جنگ برخاستى و حضرت را هنگامى كه در مكه بود هجو كردى ، و آزارش نمودى ، و هركيد و حيله‌اى داشتى عليه او به كار گرفتى و در تكذيب و دشمنى با رسول خدا از همه سرسختتر بودى . « 1 »\r\n. . . خود بهتر ميدانى و اين جمع آگاهند كه : هفتاد شعر در هجو و ذم رسول اللّه صلّى اللّه عليه و آله سرودى و رسول خدا فرمود . . . خداوندا به هرحرفش هزار لعنت بر او بفرست ، پس تو ملعون خدا هستى ، بيش از حد شمارش .\r\n\r\nمرگ عمرو عاص\r\nاو در سال چهل و سه هجرى در شب عيد فطر نزديك نود سالگى ، راهى درك اسفل شد . يعقوبى مىنويسد : همين كه مرگ عمرو عاص را فرا گرفت ، به پسرش گفت : پدر تو دوست داشت كه در جنگ « ذات السلاسل » مرده بود ، من در امورى دخالت نمودم كه نمىدانم چه حجت و دليلى در محاكمهء خدا دارم ، سپس نظر به اموال\r\n\r\n\r\n","description":"","footnote":"\r\n( 1 ) - خود عمرو عاص در اشعارى كه سروده مىگويد : . . . و شانى أحمد من بينهم و أقولهم فيه بالمنكر ( يعنى : من نكوهش كنندهء أحمدم و در گفتن ناروائى به او از همه اشخاص مقدم هستم ) .\r\n","page_name":" 196 ","page_number":196},
  {"content":"\r\n\r\nو ثروت هنگفت خود نموده ، و گفت : اى كاش ثروت من پشگل شتر بود و اى كاش سى سال قبل از اين مرده بودم . من دنياى معاويه را آباد و مهيا كردم در حالى كه دين خود را باختم ، دنيا را مقدم داشتم و آخرت را رها كردم ، در طريق رشد و صلاح بودم نابينا شدم تا اجلم فرا رسيد ، . . . « 1 »\r\nهنگام مرگ من كسى بر من گريه نكند ، جنازهء مرا مشايعت نكند بند كفنم را محكم ببنديد كه من مورد خصومت هستم ، به هرطرف كه جنازه‌ام قرار گيرد ، خاك را بر روى من بريزند ، همانا جانب راست من سزاوارتر از جانب چپ من نخواهد بود كه بر خاك قرار گيرد . ( زيرا من در حال كفر از دنيا رفتم . )\r\n\r\nدرس دين و اخلاق\r\nاز مطالبى كه گفته شد ، عدم ايمان عمرو عاص به وضوح روشن و اشكار است چه آنكه اسلام اگر در قلب نفوذ كرده باشد ، آثارش در اعضاء و جوارح روشن خواهد شد ، چه آنكه مملكت بدن عين يك كشور مىماند همان‌گونه كه در كشور وقتى قانون در محل تدوين قانون آماده شد به تمام نقاط اين كشور اعلان مىشود و ثمره‌اش و آثارش در كل نقاط كشور معلوم و مشهود مىشود اگر در كشور بدن هم اسلام به قلب ، مركز فرماندهى بدن وارد شود ، قلب وظيفه هركدام از\r\n\r\n\r\n","description":"","footnote":"\r\n( 1 ) - تاريخ يعقوبى ج 2 ص 222\r\n","page_name":" 197 ","page_number":197},
  {"content":"\r\n\r\nاعضاى بدن را طبق اسلام و ايمان مشخص مىكند ، و لذا مىبينيم كه آثارش در اعضاء و جوارح مشاهده مىشود .\r\nحال افرادى چون عمرو عاص كه در طول عمر خود جز پليدى از آنها صادر نشد و منبع تمام پليديها بودند ، كسى كه حيله‌گرى ، دروغ‌سازى ، بىحيائى ، ترس ، افتراء بستن ، و بىغيرتى به ناموس خودش سيرهء او بود بايد گفت : اسلام از محدودهء لسان بيشتر در وجود اين افراد تجاوز نكرده است ، اينان در همان حال جاهلى و دشمن دين و اسلام هستند لكن با لباس دوست وارد ميدان شده‌اند .\r\nاز طرف ديگر افرادى چون قيس كه اسلام در تمام اعضاء و جوارحش و در تمام اعمالش و افكارش ، اثر خويش را ظاهر كرده است و آن هم در حد عالى ، معلوم مىشود اسلام با قلب چنين افرادى عجين شده است ، و با گوشت و پوست آنها مخلوط شده است .\r\nاز اين دو عنصر كه ما از دو جبهه حق و باطل مطرح كرديم واقعيتى براى همه روشن خواهد شد . كه افرادى چون قيس تمام وجود خود را صرف پيروزى حق و اسلام نمودند ، و افراد پليدى چون معاويه و عمرو عاص تمام وجود خود را صرف مبارزه با اسلام و وصى رسول اللّه صلّى اللّه عليه و آله نمودند ، و افراد ضعيف الايمان زيادى را از طريق مستقيم منحرف نمودند .\r\n* * * * *\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\nغديريهء سيّد حميرى\r\nسيّد حميرى ( متوفى 173 ) 23 غديريه دارد كه همگى آنها در الغدير موجود است ، در اينجا به چند نمونه اشاره مىشود :\r\n يا بايع الدين بدنياه * ليس بهذا أمر اللّه\r\nمن أين ابغضت على الوصىّ * و أحمد قد كان يرضاه\r\nمن الذى احمد من بينهم * يوم غدير الخمّ ناداه\r\nهذا على بن ابيطالب * مولى لمن قد كنت مولاه \r\n( اى كسى كه دين خودت را به دنيا فروختى خدا اين‌گونه امر نكرده بود . چگونه به بغض و عنادورزى با على ، وصى پيامبر صلّى اللّه عليه و آله پرداختى در حالى كه خدا اين‌گونه امر نكرده بود . چگونه به بغض و عنادورزى با على ، وصى پيامبر پرداختى و حال آنكه پيامبر او را دوست مىداشت و او كسى بود كه پيامبر در روز غديرخم در ملاء اصحاب او را بلند كرد و ندا داد ، كه اين على بن ابيطالب مولا و امام است بعد از من براى هركسى كه من مولاى او هستم )\r\n فمن اولى بكم منكم ؟ فقالوا * مقالة واحد و هم الكثير\r\nجميعا : انت مولانا و اولى * بنا منّا و انت لنا نذير\r\nفانّ وليّكم بعد على * و مولاكم هو الهادى الوزير \r\nپيامبر صلّى اللّه عليه و آله فرمود : « چه كسى بر شما سزاوارتر از خودتان است ؟ در پاسخ ، تمامى آن جماعت يكصدا گفتند : تو مولاى ما هستى و از ما بر خودمان سزاوارتر مىباشى ، و تو هستى كه ما را انذار مىدهى سپس\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nپيامبر فرمود : « پس بدانيد بعد از من ولى شما على مىباشد و او مولاى و هدايت كنندهء شما و وزير من است . »\r\n\r\nآيه انذار در اشعار حميرى\r\nدر سال سوم هجرى آيه انذار  « وَ أَنْذِرْ عَشِيرَتَكَ الْأَقْرَبِينَ »  ( اى پيامبر ! خاندان نزديك خود را انذار ده ) « 1 » به پيامبر نازل شد ، پيامبر اكرم صلّى اللّه عليه و آله پس از نزول اين آيه ، چهل تن از بنى عبد المطلب را به منزل خويش دعوت نمود ، و آنها را به پرستش خداى تعالى فراخواند و فرمود « اولين كسى كه با من بيعت كند برادر و وصىّ و وزير و خليفه بعد از من خواهد بود ، به نقل تاريخ اولين فردى كه با پيامبر بيعت نمود حضرت على عليه السّلام بود سيّد حميرى اين واقعه را به صورت شعر بيان كرده است :\r\n بابى أنت و أمى * يا امير المؤمنينا\r\nبابى انت أمى * و بناتى و البنينا\r\nو فدتك النفس منى * يا امام المتقينا\r\nو امين اللّه و ال * وارث علم الاولينا\r\nكنت فى الدنيا اخاه * يوم يدعو الاقربينا\r\nليجيبو الى اللّه * فكانوا اربعينا »\r\nفورثت العلم منه * و الكتاب المستبينا . . . » \r\n\r\n\r\n","description":"","footnote":"\r\n( 1 ) - شعراء 214\r\n","page_name":" 200 ","page_number":200},
  {"content":"\r\n\r\n( اى امير المؤمنين ! اى امام متقين و اى وارث علم اولين ، جان من و مادرم و همه فرزندانم فداى تو باد در اين دنيا از آن روزى كه پيامبر صلّى اللّه عليه و آله چهل تن از عموها و عموزادگان خويش را براى اجابت دعوت خدا فرا خواند ، برادر و جانشين پيامبر بودى )\r\n\r\nولادت و وفات سيّد حميرى\r\nدر سال ( 105 ) هجرى تولد يافت پدر و مادر سيّد حميرى از فرقه اباضيه بودند ، [ ابا ضيه اصحاب عبد اللّه بن اباضى هستند . و اين فرقه مخالفين خود و حضرت امير المؤمنين عليه السّلام را كافر مىدانند و ايشان را سبّ مىكنند . 
  ] و وقتى از سيد سؤال مىكنند چگونه شيعه شدى ؟ جواب مىدهد ، رحمتى بر من رسيد و مرا از كفر نجات داد . سيد بعدا شيعه شده ، و از پيش پدر و مادرش هجرت مىكند .\r\nاو در ايّام زندگيش چراغى بود براى نشان دادن طريق حق براى طالبان حق و حقيقت ، و همچنين در مرگ او درس و عبرتى است ، كه در صفحات تاريخ ماندگار است .\r\nحسين بن عون : مىگويد در مرضى كه سيد بواسطهء آن فوت كرد به عيادت او رفتم ، در نزد ايشان عدهء زيادى از همسايه‌هايش بودند كه از عثمانيه بودند ، سيد خوش‌سيما و چهرهء نورانى داشت ، يك وقت ديدم كه در پيشانى او يك نقطه سياهى پيدا شد و بزرگ شد تا تمام صورتش را فرا گرفت ، موجب غمگينى شيعيانى بود كه نزد سيد بودند ، و ناصبىها از اين كار مسرور و خوشحال شدند ، و شروع به\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nشماتت شيعيان نمودند ، در بعض نقلها است كه سيد صورت خود را به نجف اشرف برگرداند و سه بار گفت يا امير المؤمنين با دوستان خود اين‌گونه رفتار مىكنيد ؟ ؟\r\nلحظاتى نگذشت كه يك نقطه سفيد و نورى در پيشانيش پيدا شد و كم‌كم بزرگ شد تا صورت را فرا گرفت ، خوشحال شد و در حالى كه مىخنديد اشعار زير را سرود :\r\n كذب الزاعمون انّ عليا * لن ينجّى محبّه من هنات\r\nقد و ربى دخلت جنّة عدن * و عفالى الاله عن سيئاتى\r\nفابشروا اليوم اولياء علىّ * و تولّوا علىّ حتى الممات\r\nثم من بعده تولّوا بنيه * واحدا بعد واحد بالصفات » \r\n( خطا كرده‌اند آن كسانى كه گمان مىكنند على عليه السّلام دوستان خود را از سختى نجات نمىدهد . به خدا قسم داخل بهشت شدم و خدا مرا بخشيد . امروز به دوستان على بشارت دهيد ، و بگوئيد : على را دوست دارند و بعد از او اولادش را دوست بدارند كه راه سعادت همين است ) .\r\nسپس شهادت به وحدانيت خدا و رسالت نبى اكرم داد و گفت :\r\n« و اشهد انّ عليا امير المؤمنين حقا حقا » چشمانش را بست و به ديار باقى شتافت »\r\nمرحوم علامه اين واقعه را در الغدير از مصادر اهل سنت ( الاغانى و بشارة المصطفى ) نقل مىكنند .\r\n* * * * *\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nجرعه‌هائى از جلد سوم الغدير غديريه‌هاى قرن سوم و چهارم هجرى\r\nدر اين جلد يازده غديريه كه مربوط به قرن سوم و چهارم هجرى مىباشد ، درج گرديده است . و در ضمن اين غديريه‌ها مباحث ديگرى مطرح است .\r\n\r\nغديريهء وامق نصرانى\r\nيكى از غديريه‌ها متعلق به وامق نصرانى مىباشد كه از بزرگان و پيشوايان ارامنه در سدهء سوم هجرى بوده ، اين شاعر در عين اينكه مسيحى است اشعار بسيار زيبائى در مدح اهلبيت عليهم السّلام سروده است .\r\nدر غديريه‌اش مىگويد :\r\n أ ليس بخم قد أقام محمّد * عليّا باحضار الملاء فى المواسم\r\nفقال لهم : من كنت مولاه منكم * فمولاكم بعدى على بن فاطم\r\nفقال الهى كن ولىّ وليّه * و عاد أعاديه على رغم راغم \r\nمضمون اشعار اين است : مگر محمد صلّى اللّه عليه و آله هنگام موسم حج در ملاء عمومى على را در ميان جمعيت بلند نكرد و به مردم گفت : هر\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nكس كه من مولاى او هستم ، پس از من على پسر فاطمه ( بنت اسد ) مولاى اوست سپس فرمود :\r\nخدايا دوستدار دوستان على را و با دشمنانش دشمن باش ، هر چند موجب ناخشنودى ديگران باشد .\r\n\r\nفضائل اهل بيت در اشعار غير مسلمين\r\nدر طول تاريخ اسلام از ملل ديگر افراد زيادى مثل وامق نصرانى در فضل اهل بيت شعر سروده‌اند و علاقهء قلبى خود را نسبت به اهل بيت اظهار داشته‌اند ، شايد براى ما تعجب باشد كه چگونه يك فرد غير مسلمان براى اهل بيت شعر مىگويد و مدح مىكند جواب اين سئوال را زينبا اسحاق كه خودش يك فرد مسيحى مىباشد در قصيدهء خودش بيان كرده است . ايشان در قصيده‌اى كه مدح اهلبيت سروده است گويد :\r\n يقولون ما بال النصارى تحبّهم * و اهل النهى من أعراب و اعاجم ؟ !\r\nفقلت لهم انّى لأحسب حبّهم * سرى فى قلوب الخلق حتى البهائم » \r\nبرخى سئوال مىكنند . براى چه مسيحيان و خردمندان عرب و عجم على و خاندانش را دوست دارند ؟ ! به آنها گفتم : من چنين مىپندارم كه محبت آنان در دل تمامى موجودات حتى حيوانات جاى گرفته است » .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nيكى ديگر از مسيحيان متأخر كه قصيده در مدح حضرت على عليه السّلام گفته است عبد المسيح انطاكى مصرى مىباشد ايشان قصيده‌اى كه 5595 بيت است در مدح اهل بيت گفته است ، كه موسوم به قصيدهء علويه است ، و در اشعارش مىگويد : دلهاى نصارى هم به حب على شيفته شده است و بدوستى او سروده خوانى مىكنند حتى اگر به ديرها و كشيش‌هاى مسيحى راه‌يابى خواهد ديد كه محبت على در دل آنها نشسته و به او عشق مىورزند . شما دليران ديلم را بنگريد ، وقتى در بحران جنگ فرو مىروند مىبينى همه به مرتضى پناه مىبرند و تصوير زيباى او را در شمشيرهاى خود نقش مىكنند . . . »\r\n\r\nاهداف مستشرقين از تاريخ‌نگارى\r\nقبلا گذشت كه مستشرقين در طول حيات اسلام خصوصا سدهء اخير كتب بسيارى در مورد مسائل اسلام حتى ترجمهء قرآن تدوين نموده‌اند ، انسان در اولين برخورد خيال مىكند كه اين كتب به خاطر خدمت به اسلام است ، ولى با كمى دقت خواهد يافت كه تدوين اين كتب خالى از اغراض فاسده نبوده است . در الغدير ضمن بررسى اين موضوع - به بررسى يكى از كتب مستشرقين به نام حيات محمد صلّى اللّه عليه و آله ( تأليف اميل در منگام ) پرداخته است .\r\n\r\nافترائات اهل سنت بر شيعه\r\nچه بسيار مؤلفانى كه كتاب ننوشتند جز براى تحريف و تخريب اسلام ، كتب تفسير ننوشتند مگر براى تحريف شأن نزول . تهمت‌ها و\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nافتراءهاى شنيعى كه بر شيعه زده‌اند فراوان است كه اين خود بذرى است براى هرمفسده ، و وسيله‌اى است براى تحريك تعصبات جاهلى ، و سنگ تفرقه انداختن بين مسلمين است ، اين بزهكاران از اتفاق و اتحاد مسلمين پيوسته در عذاب بوده‌اند ، كه با نگارش اكاذيب به ايجاد تفرقه ميان امت اسلامى پرداخته‌اند ، مرحوم علامه قدّس سرّه براى شناساندن اين عناصر پليد و از خدا نترس در جلد سوم به بررسى 16 كتاب از اين كتابها مىپردازد تا براى جامعه روشن شود كه اينان چگونه آيات قرآن را ملعبهء دست خود قرار داده و به تحريف آن پرداخته‌اند ، و عبرتى باشد براى ديگران كه با هواپرستى به بازى با احكام الهى نپردازند ، و طرفداران فضيلت و اخلاق از قربانيان هوى و هوس و سقوط هتاكانهء آنان آگاه گردند ، تا بدين وسيله هرنويسنده در كار خود امانت‌دارى و تقوى را رعايت كند .\r\n\r\nافترائات « ابن عبد ربّه » بر شيعه\r\n1 - ياوه‌سرائىهاى ابن عبد ربّه در « العقد الفريد »\r\nخواننده در اولين مرحلهء برخورد با اين كتاب خيال مىكند كه يك كتاب ادبى است نه مذهبى ، و در آن يك نوع پاكى خاصى مشاهده مىكند ، ولى همين كه گذرش به مباحث مذهبى افتاده . نويسنده را يك افتراگو و دروغ‌پرداز و جفاكار مىبيند ، براى نمونه در جلد اول كتابش در صفحهء 266 و 268 مىنويسد :\r\n1 - رافضيان ( شيعه ) يهود اين امت هستند ، اسلام را دشمن\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nمىدارند همان‌گونه كه يهود مسيحيان را .\r\n2 - يهوديان براى زنان ، عدهء طلاق قائل نمىباشند رافضيان هم قائل به عدهء طلاق نمىباشند .\r\n3 - رافضيان مثل يهوديان خون مسلمانان را حلال مىدانند .\r\n4 - يهوديان تورات را تحريف كرده‌اند رافضيان قرآن را .\r\n5 - شيعيان مىگويند جبرئيل اشتباه كرد ، وحى را بر محمد صلّى اللّه عليه و آله آورد بايد وحى را بر على ابن ابى طالب مىآورد .\r\n6 - يهوديان گوشت شتر نمىخورند همچنين رافضيان .\r\nجواب : مثل اينكه اين مردك در خيالات واهى خود ، مىپندارد از ملتى حرف مىزند و افتراء مىبندد كه منقرض شده و اثرى از آنها در روزگار به جاى نمانده است ، و هيچ‌كس نمىباشد كه از حيثيت آنان دفاع كند ، او فكر نمىكرد آينده كه روشنگر گذشته است كسانى را بر مىانگيزد تا از او سئوال كند چگونه ممكن است شيعيان دشمن جبرئيل باشند ، در حالى كه خدا در كتابش دشمن جبرئيل را كافر خوانده است .\r\nبه اين نويسنده بايد گفت اين تو و اين كتب شيعه اين قرآنى كه دست شيعه است ، آيا يكى از اين افتراهائى كه گفتى مىتوان در كتب شيعه پيدا كرد ، اين افتراهاى باطل را چگونه مىتوان به شيعه نسبت داد در حالى كه تمام احكامش نشأت گرفته از اهل بيت پيامبر صلّى اللّه عليه و آله است . آيا اين سخنان را به هيچ آدم معتوه و نابخرد يا انسان وحشى مىتوان نسبت داد تا چه رسد به شيعه . ؟\r\nاين بود پاره‌اى از گزافه‌گوئىهاى ابن عبد ربّه در « العقد الفريد »\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nافترائات ابن حزم اندلسى\r\nايشان در كتاب « الفصل فى الملل و الاهواء و النحل » نسبتهاى ناروائى به شيعه داده است از جمله مىگويد :\r\n1 - رافضيان مسلمان نيستند . « 1 »\r\n2 - اماميه ازدواج دائم با 9 زن را جائز مىداند . « 2 »\r\n3 - شيعيان معتقدند كه آيات بسيارى از قرآن كاسته شده و آيات بسيارى به قرآن اضافه شده است . « 3 »\r\nجواب : اين افترائات ابن حزم در هيچ كتاب شيعه يافت نمىشود ، چه كتابهائى كه قبل از ايشان نوشته شده چه كتبى كه بعد از ايشان نوشته شده است . منشاء اين افترائات دشمنى او با خاندان نبوت و شيعيان بوده است كه پيوسته قربانى اين كينه‌توزىها شده‌اند ، اى كاش اين شخص مغرض قبل از نوشتن اين مطالب نگاهى به كتب شيعيان مىنمود تا بداند كه اين مطالب جز افتراء چيزى نمىباشد .\r\nنمىدانم آيا بايد براى اين مرد به عنوان يك نفر نادان خنديد ، يا به عنوان يك ديوانه مسخره كرد .\r\n\r\nافترائات شهرستانى در الملل و النحل\r\nافرادى كه در مورد مسائل دينى و عقيدتى كتاب مىنويسند بايد بيش از بقيه ملازم تقوى و امانت‌دارى در نقل مطالب باشند ، و\r\n\r\n\r\n","description":"","footnote":"\r\n( 1 ) - الفصل ج 4 / 181 .\r\n( 2 ) - همان مدرك ج 4 / 182 .\r\n( 3 ) - همان مدرك .\r\n","page_name":" 208 ","page_number":208},
  {"content":"\r\n\r\nسعى كنند خلاف واقع در مطالبش راه پيدا نكند . چون مىتواند با نوشتن يك مطلب نادرست آبروى ملتى را از بين ببرد و موجب تفرقه بين مسلمين باشد .\r\nشهرستانى نه‌تنها در نوشته‌هايش ملازم اين مطلب نمىباشد بلكه در نوشته‌هاى خود دقيقا رفتارى ضد اين رويه را دارد ، و دنبال ايجاد مفسده و كاشتن تخم فساد مىباشد .\r\nاينك به نمونه‌هائى از ياوه‌سرائىهاى وى توجه كنيد . مىگويد : « 1 »\r\n1 - متكلّم شيعى ، هشام بن حكم مىگويد : على خدائى است واجب الاطاعة .\r\n2 - هشام ابن سالم ( شيعى ) مىگويد : خدا به صورت انسانى است كه قسمت بالايش تو خالى و مجوّف و قسمت پائينش تو پر است . . .\r\nخدا داراى حواس پنجگانه است و دست و پا و گوش و چشم و دهان دارد .\r\n3 - زرارة ابن اعين مىگويد : خدا قبل از خلق صفات نه عالم بوده است نه قادر ، نه حى و نه بصير ، نه مريد بوده و نه متكلم .\r\nجواب : اعتقادات شيعه در كتب آنها درج شده ، و شهرستانى مىتوانست به اين كتب رجوع كند و يا از علماء شيعه سئوال كند ، ببيند آيا در بين شيعه كسى است كه قائل به اين سخنان و يا قائل به الوهيت حضرت امير عليه السّلام باشد . چرا شهرستانى اين را به يكى از كتب شيعه ارجاع نمىدهد ؟\r\n\r\n\r\n","description":"","footnote":"\r\n( 1 ) - الملل و النحل ج 2 185 - 188 .\r\n","page_name":" 209 ","page_number":209},
  {"content":"\r\n\r\nپس كار سترگ و علمى شهرستانى در اين خلاصه مىشود كه دروغى بسازد ، سپس به فردى از جمله متكلمين شيعه نسبت دهد ، و عاقبت مانند يك دلقك ، فرقهء هشاميه و زراريه و يونسيه را بسازد ، كه در تاريخ تا زمان شهرستانى كسى از اين فرقه‌ها خبرى نداشت !\r\nهشام بن حكم تقريبا در سال 190 هجرى وفات يافته و شهرستانى كتاب خود را بعد از سال 500 هجرى نوشته پس شهرستانى بعد از حدود 300 سال چگونه سخنى را به هشام نسبت مىدهد بدون اينكه از كتابى نقل كند ؟ اين حرف را از كجا شنيده است ؟ ! آيا اين مىتواند جز دروغ چيز ديگرى باشد ؟ ؟\r\nشهرستانى فكر مىكرده كه از امتى سخن مىگويد كه منقرض شده و كسى نمىباشد از اين ملت دفاع كند ، و افترائات شوم ايشان را افشاء كند ، ايشان خبر نداشت كه بعد از صدها سال « عبد الحسين امينى » پيدا مىشود و امثال شهرستانى را در دادگاه تاريخ محاكمه و رسوا مىكند .\r\nدر اينجا مناسب است حرف ابو محمد خوارزمى كه معاصر شهرستانى است نقل كنيم خوارزمى مىگويد : اگر شهرستانى در اعتقادش سردرگمى نداشت ، و به الحاد و بىدينى متمايل نبود امام مىشد . بسيارى از اوقات ما كثرت فضل و كمال عقل او را مىديديم ، از تمايلش به چيزهائى بىپايه و اساس كه نه دليل عقلى داشت و نه نقلى شگفت‌زده مىشديم ، و « نعوذ باللّه من الخذلان » . . . من در بسيارى از سخنرانىهاى عمومى او حاضر شدم ، در ميان گفته‌هايش نه يك جمله « قال اللّه » و نه يك جمله « قال رسول اللّه » بود ( يعنى در ميان حرفهايش نه حرف خدا بود و نه حرف پيامبر ) « 1 »\r\n\r\n\r\n","description":"","footnote":"\r\n( 1 ) - معجم البلدان - ذيل كلمه شهرستانى .\r\n","page_name":" 210 ","page_number":210},
  {"content":"\r\n\r\n\r\nپيامدهاى اين افترائات\r\nاين افترائات موجب تفرقه و جدائى بين مسلمين شد ، همين دستها بود كه بذر نفاق و تفرقه را در ميان مسلمين پراكنده كرد ، و همين اكاذيب بود كه پيام دوستى و مهربانى و شفقت را در گلوى مسلمين خفه كرد .\r\nچه بسيار خونهائى كه بواسطهء اين افترائات ريخته شد اين افترائات كار را به جائى برد كه بعضى فتوى به حليت خون شيعه دادند . و خانه‌هائى بواسطهء اين افترائات ويران شد . بايد از ابن حزم و ابن عبد ربه و شهرستانى . . . پرسيد كه علت اين خونريزيها چه بوده است ؟ جواب اينها در قيامت با كيست ؟ الان وظيفه تمام مسلمين است كه ريشه‌هاى اين دروغ‌ها و افترائات را خشك كنند و نگذارند شيطان‌صفتانى چون ابن تيميه و ابن حزم و موسى جار اللّه با قلمهاى مسموم خود اتحاد امت پيامبر اكرم صلّى اللّه عليه و آله را از بين برند .\r\nو اين ديوهاى قلم به دست را به جامعه بشرى معرفى كنند .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n\r\nجرعه‌هائى از جلد چهارم غديريه‌هاى قرن چهارم و پنجم و ششم\r\nشعر و ادب ، روح حاكم بر جلد چهارم الغدير مىباشد . اين جلد شرح غديريه‌هاى قرن چهارم و پنجم و ششم مىباشد ، دربارهء شرح حال 31 نفر از اين غديريه‌سرايان در اين جلد به طور مبسوط بحث شده و ميزان توانائى اين شعراء از حيث ادبى هم مورد بررسى قرار گرفته است .\r\n\r\nغديريه صاحب بن عباد\r\nمرحوم مجلسى اول مىنويسد كه صاحب ابن عباد از أفقه فقهاى شيعه بوده است ، ايشان در غديريهء خود مىگويد :\r\n قالت : فمن صاحب الدين الحنيف أجب ؟ * فقلت أحمد خير السادة الرسل\r\n. . . قالت فمن ساد فى يوم الغدير أبن * فقلت من كان للاسلام خير ولى\r\n. . . قالت : فمن هو الفرد سمه لنا ؟ * فقلت : ذاك امير المؤمنين علىّ \r\n\r\n","description":"","footnote":"","page_name":" 212 ","page_number":212},
  {"content":"\r\n\r\n« گفت به من بگو صاحب اين دين حنيف كيست ؟ گفتم : بهترين سرور در ميان رسولان گفت : به من بگو كه چه كسى در روز غدير به سيادت و سرورى انتخاب شد ؟ گفتم همان كسى كه در اسلام بهترين ولى مىباشد گفت اين شخص چه كسى است ؟ نام او را بيان كن ؟\r\nگفتم او امير المؤمنان على ابن ابى طالب عليه السّلام است .\r\nكلمات حكيمانه‌اى از صاحب ابن عباد :\r\nآنكه : به درياى شيرين پويد ، گوهر آبدار جويد .\r\nآنكه : نعمتى را كافر آيد ، نقمتش به كيفر در سپارد .\r\nگوشتى كه از حرام رويد ، با داس بلا دروده آيد .\r\nآنكه با اشارهء اندك هوشيار نگردد ، از بيان مفصل چه سود گيرد .\r\nبسيار شد كه با سخن نرم و هموار كارى به سامان آمد ، آنجا كه بذل مال نافع نيامد .\r\nسينه از مايهء درون جوشد . از كوزه همان تراود كه در اوست .\r\nخورشيد تابان كه در پس ابر ماند ، ديرى نپايد كه رخسار نمايد .\r\nسخن كه بر سامعه مكرّر آيد در قلب ريشه دواند .\r\nمهربانى بىغش و پاك ، رساتر از زبانهاى پرآب‌وتاب است .\r\nهركارى به موقع آن شايد ، چونان كه هرميوه به فصل آن در مذاق خوش آيد .\r\nنفوذ سخن گاه به آنجا رسد كه تير پران به آنجا نرسد .\r\nچه بسا اعتراف به تقصير كه گوياتر است از زبان تشكر آيد . « 1 »\r\n\r\n\r\n","description":"","footnote":"\r\n( 1 ) - الغدير ج 4 ص 72 - 73 .\r\n","page_name":" 213 ","page_number":213},
  {"content":"\r\n\r\n\r\nوفات صاحب\r\nصاحب ، در شب جمعه 24 ماه صفر 385 هجرى در شهر رى ، دار فانى را وداع گفت : مردم به منظور تشييع اين وزير شيعه بازارها را تعطيل نموده و به تشييع ايشان آمدند ، جنازه صاحب از قصر بر دوش خدام خارج شد مردم به پا خواستند فرياد شيون و زارى بلند شد ، چندان گريه و ناله كردند كه از تاب رفته و به خاك افتادند ابو العباس ضبى بر جنازهء او نماز خواند . فخر الدوله پيشاپيش جنازه حركت مىكرد . و چند روز براى عزا در خانه نشست ، جنازه عباد به اصفهان نقل و در آنجا دفن شد .\r\n\r\nغديريه ابو الحجاج بغدادى\r\nغديريه سراى ديگر اين عصر ابو الحجاج بغدادى ( متوفى 391 ه ) مىباشد كه ابياتى از غديريه‌اش نقل مىشود :\r\n يا صاحب القبة البيضاء فى النجف * من زار قبرك و استشفى لديك شفى\r\nزوروا ابا الحسن الهادى لعلّكم * تحظون بالاجر و الاقبال و الزّلف\r\n. . . انى أتيتك يا مولاى من بلدى * مستمسكا من جمال الحق بالطرف \r\n\r\n","description":"","footnote":"","page_name":" 214 ","page_number":214},
  {"content":"\r\n\r\n . . . و ان اسمائك الحسنى اذا تليت * على مريض شفى من سقمه الدنف\r\n. . . لا قدّس اللّه قوما قال قائلهم * بخ بخ لك من فضل و من شرف\r\nبايعوك بخمّ ثم اكدها * محمد بمقال منه غير خفى\r\nعاقوك و اطرحوا قول النبى و لم * يمنعهم قوله هذا اخى خلفى \r\nاى صاحب بارگاه تابان نجف ! آن‌كس كه تو را زيارت كرد و از تو شفا طلبيد قطعا درمان يافت ، زيارت كنيد امام على الهادى را تا به پاداش و اجر و اقبال نائل آئيد . زيارت كنيد آن كسى را كه ، نجواى شما در آنجا مسموع است و هرگرفتارى او زيارت كرد حاجتش روا شد .\r\nهروقت به در حرمش رسيدى احرام ببند لبيك‌گويان وارد حرم شو ، دور حرمش هروله كن بگو : من به آرزوى زيارت تو از وطن خارج و در حالى كه رشتهء ولايتت را به چنگ مىفشارم شرفياب خدمت تو شده‌ام . هرگاه نامهاى مبارك شما بر مريض خوانده شود ، از درد و مرض خلاصى مىيابد .\r\nخداوند نيامرزد آن جماعت ( منافق ) را كه سخنگويشان به فضل و شرف تو آفرين گفت ( چرا كه آن گروه پيمان خود را شكستند ) آنان در روز غديرخم با تو بيعت كردند ، پيامبر در آن روز با بيانى رسا چنين تأكيد فرموده بود كه ( اين على پس از من ولى شماست هركس دست\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nبه دامن او زند ، هرگز دچار خوف و واهمه‌اى نخواهد شد ) ولى ترا عقب زدند و سخن رسول خدا را زير پا افكندند و سخن پيامبر كه فرمود اين برادر و خليفه من است . از اين حق‌كشى ، آنها را باز نداشت .\r\n\r\nعنايت اهلبيت به ابو حجاج\r\nدر كتاب « الدرّ النضيد » آمده است : موقعى كه سلطان مسعود فرزند بابويه ، به حرم شريف امير المؤمنين وارد شد ، با حسن ادب ، اعتاب مقدسه را بوسيد ، ابو عبد اللّه ابن حجاج در برابر او ايستاد و قصيدهء فائيه را كه قبلا ذكر شد انشاء كرد . چون به ابياتى رسيد كه فحش و ناسزا نثار دشمنان على عليه السّلام كرده بود سيد مرتضى « 1 » با خشونت او را از خواندن اين‌گونه اشعار در حرم شريف علوى منع فرمود ، و او هم ساكت شد .\r\nشب ابن حجاج على عليه السّلام را در خواب ديد كه حضرت به او مىفرمايد : اندوهگين مباش مرتضى ( علم الهدى ) را فرستاديم براى معذرت‌خواهى بيايد ، تا نيامده از خانه خارج مشو !\r\nشريف مرتضى هم در آن شب رسول اكرم را خواب مىبيند ، كه ائمه بتمامى در اطراف او نشسته‌اند ، سيد سلام مىگويد ، و از پاسخ آنان احساس سردى مىكند ! سيد از علت اين سردى مىپرسد ؟\r\nحضرت مىفرمايد : به خاطر اينكه شاعر ما ابن حجاج را دلشكسته و\r\n\r\n\r\n","description":"","footnote":"\r\n( 1 ) - سيد مرتضى ( برادر سيد رضى جمع‌آورى كنندهء نهج البلاغه ) از علماى و مفاخر اسلام و تشيع و مرجع آن زمان مىباشد ملقب به علم الهدى .\r\n","page_name":" 216 ","page_number":216},
  {"content":"\r\n\r\nغمگين ساختى بر توست كه زود به نزد ايشان رفته و عذرخواهى كنى . بعد او را برداشته خدمت مسعود ابن بابويه برده و از عنايت و شفقتى كه به اين شاعر داريم با خبرش سازى .\r\nسيد همان ساعت ، راهى منزل شاعر شده و از او معذرت خواهى مىكند ، بعد ايشان را پيش سلطان برده و از قضيه مطلعش مىسازد سلطان بعد از شنيدن رؤيا مقدم او را گرامى داشته و عطائى به او مىبخشد و دستور مىدهد شعرش را در حضور او بخواند .\r\n\r\nوفات شاعر\r\nابن حجاج در جمادى الاخر ( 391 ه - ق ) در « تيل » ( شهرى بين كوفه و بغداد ) دار فانى را وداع گفت جنازه او را به بقعهء مباركهء امام كاظم عليه السّلام برده و دفن مىكنند ، او وصيت كرده بود كه در پائين پاى دو امام او را دفن كنند ، و بر سنگ قبرش نويسند  « وَ كَلْبُهُمْ باسِطٌ ذِراعَيْهِ بِالْوَصِيدِ » \r\n( سگ آنان بر درگاه دست خود را گشوده بود )\r\n\r\nغديريهء ابو الحسن فنجكردى - ( 513 - 433 )\r\nايشان از رجال برجستهء ادب و حاذقان و پيشوايان در لغت است ، با وجود اين ادب بارع از فقهاء ، و شيوخ حديث به شمار مىآيد .\r\nمردى عفيف ، بىتكلّف ، خوش‌بيان ، و حق‌شناسى خوش‌كردار بود .\r\nاينك فرازهائى از غديريهء ايشان ذكر مىشود :\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n « لا تنكرنّ غدير خمّ أنّه * كالشمس فى اشراقها بل اظهر\r\n. . . فيه امامة حيدر و كماله * و جلاله حتّى القيامة يذكر\r\nاولى الأنام بان يوالى المرتضى * من ياخذ الاحكام و يأثر » \r\nاز چه منكر غديرخم مىشوى ؟ با آنكه مانند آفتاب درخشان ، بلكه واضحتر از آن است ؟ از آن روز امامت و كمال و جلال و سالارى حضرت امير عليه السّلام تا قيامت استوار است آن كسى كه دستور و فرمان رسول خدا را گيرد ، واجب است كه مرتضى را امام خود گزيند . »\r\n\r\nظلمت را به نور راهى نيست\r\nصاحب رياض الجنة ، در روضهء چهارم به شرح حال شاعر پرداخته و اين دو بيت شعر را از او ياد كرده .\r\n اذا ذكرت الغرّ من هاشم * تنافرت عنك الكلاب الشاردة\r\nفقل لمن لامك فى حبّه * خانتك فى مولودك الوالدك \r\nهرگاه خاندان تابان بنى هاشم را نام برى ، سگهاى ولگرد از نام آنان رم كنند .\r\nهركه در مهر و ولاى اهلبيت زبان بنكوهش برآرد به او بگو همانا مادرت بر پدرت خيانت كرده و حلال‌زاده نمىباشى .\r\nعلّامه امينى قدّس سرّه مىگويد : شاعر با اين دو بيت به حديث مشهورى اشاره مىكند كه « جز زنازادگان كسى على عليه السّلام را دشمن ندارد » براى اين حديث 12 مصدر ذكر مىكند ، ما چند مورد را ذكر مىكنيم :\r\n1 : عن ابى سعيد الخدرى قال : كنّا معشر الانصار نبور اولادنا بحبهم\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nعليا عليه السّلام فاذا ولد فينا مولود فلم يحبّه عرفنا انّه ليس منّا » « 1 »\r\nابو سعيد خدرى مىگويد ما گروه انصار فرزندان خود را با مهر على امتحان مىكرديم ، اگر على را دوست نمىداشت مىدانستيم ولادتش پاك نمىباشد .\r\n2 : حافظ مردويه نقل مىكند كه شافعى مىگفت از انس بن مالك شنيدم گفت : ناپاكى نسب افراد را با بغض به على عليه السّلام مىشناختيم .\r\n3 : حافظ بن مردويه از انس نقل مىكند : كه بعد از فتح خيبر ، مرد فرزند خودش را به دوش گرفته و مىآورد سر راه على عليه السّلام مىنشاند ، وقتى حضرت مىآمد با دستش اشاره به حضرت مىكرد و از بچه مىپرسيد آيا اين مرد را دوست دارى ؟ اگر بچه مىگفت بلى ، او را مىبوسيد ( مىدانست كه حلال‌زاده است ) و اگر بچه مىگفت دوست ندارم بچه را به زمين مىزد و مىگفت برو كه تو فرزند مادرت هستى .\r\n4 : ابو بكر مىگويد : رسول خدا را در زير خيمه‌اى مشاهده كردم كه بر كمان عربى تكيه كرده بود ، على و فاطمه و حسن و حسين ، در حضور اويند رسول خدا فرمود : گروه مسلمانان : من دشمن هستم با هركس كه با اينها كه در خيمه هستند دشمن باشد . و دوستم با هركس كه با اينها دوست باشد ، دوست نمىدارد اينها را جز پاك‌نژاد و حلال‌زاده و دشمن نمىدارد اينها را مگر بدگهر و حرام‌زاده . « 2 »\r\n\r\n\r\n","description":"","footnote":"\r\n( 1 ) - اسنى المطالب حافظ جزرى ص 8 شرح ابن ابى الحديد ج 4 ص 110 شرح خطبه 56\r\n( 2 ) - رياض النضرة حافظ محب الدين طبرى - ج 2 ص 189\r\n","page_name":" 219 ","page_number":219},
  {"content":"\r\n\r\n\r\nجرعه‌هائى از جلد پنجم الغدير غديريه‌هاى قرن ششم و هفتم\r\nاين جلد غديريه‌هاى شعراء اواخر قرن ششم تا اواخر قرن هفتم را بيان مىكند غديريه‌هاى اين دوره 11 تا مىباشد كه در اين جلد بيان شده است .\r\n\r\nغديريهء سيد محمد اقساسى\r\nاولين غديريه‌اى كه در اين جلد مطرح است ، متعلق به سيد محمد اقساسى ( متوفى 575 ه - ق ) مىباشد . به تبع اين غديريه مباحث سودمند اعتقادى ، اخلاقى . . . در حدود 370 صفحه در الغدير مطرح شده است كه بعضى از اينها ذكر خواهد شد .\r\nاما شاعر مذكور از خاندان اقساسى ، از بزرگان خاندان علوى از نسل زيد بن على بن الحسين عليهما السّلام مىباشد .\r\n\r\nشاعر و مستنصر\r\nشاعر مذكور قضيه‌اى خواندنى با مستنصر ( خليفه عباسى وقت ) دارد خلاصه‌اش اين است :\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nروزى خليفه قصد زيارت قبر سلمان فارسى را نمود ، ابو الحسن اقساسى نيز همراه وى بود . مستنصر در راه به اقساسى گفت : يكى از دروغهايى كه غلات شيعه براى على عليه السّلام روايت مىكنند اين است كه در روز وفات سلمان فارسى ، على ابن ابيطالب « طىّ الارض » كرده و به مدائن آمده و سلمان را غسل و كفن نمود و همان شب به مدينه بازگشت .\r\nاقساسى وقتى شنيد كه خليفه اين فضيلت حضرت امير عليه السّلام را كه در تاريخ مسطور است نفى مىكند و بعيد مىشمارد بالبداهه اين ابيات را سرود .\r\n انكرت ليلة اذ صار الوصى الى * ارض المدائن لما ان لها طلبا\r\n. . . و قلت : ذاك من قول الغلاة و ما * ذنب الغلاة اذ لم يوردوا كذبا ؟\r\nو آصف قبل ردّ الطرف من سبأ * بعرش بلقيس وافى يخرق الحجبا \r\n( اى مستنصر تو شبى را كه وصى پيامبر به مدائن طى الارض نمود انكار كردى . همان شبى كه در مدائن به وجود على نياز بود .\r\nو گفتى : اين حرفها ، از گفته‌هاى غلات است ، ولى غلات چه گناهى كرده‌اند اگر اين خبر دروغ نباشد . از طرفى هم اعتقاد دارى كه « آصف برخيا » در كمتر از يك چشم برهم زدن طى الارض نمود و تخت بلقيس را از سرزمين سبا به بيت المقدس آورده است . عجب است تو اين مطلب را در مورد « آصف برخيا » غلو نمىدانى ولى در مورد وصى پيامبر غلو مىدانى اگر احمد بهترين رسول خدا است ، على نيز بهترين اوصياء مىباشد ، مگر اينكه بگوئى همهء اخبار دروغ است .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\nبحثى پيرامون طى الارض على عليه السّلام\r\nشاعر مذكور در اين ابيات به نحو عالى جواب خليفه و تابعين او از اهل سنت را كه اين منقبت را براى حضرت امير المؤمنين عليه السّلام محال مىدانند ، بيان نموده است .\r\nبيان جواب : اگر اين بيچاره فكر كند در مىيابد كه طى الارض على فرض محال بودن هم يك محال عادى است نه محال عقلى چون اگر طى الارض محال عقلى بود بايد حديث معراج پيامبر صحيح نباشد كه در مدت كمى كل آسمانها را با همين بدن جسمانى سير نمود . و اگر محال عقلى باشد منافات پيدا مىكند با ظاهر قرآن كريم كه مىفرمايد : عفريتى از جنّ قدرت نداشت تخت ملكه سبا را به حضور سليمان بياورد قبل از اينكه سليمان از جاى خود برخيزد . ولى « آصف برخيا » كه يك بشر بود تخت ملكه سبا را به حضور حضرت سليمان آورد در مدت زمان يك پلك‌زدن . پس اگر خدا بخواهد مىتواند به يكى طى الارض عطا كند . همانطور كه به آصف برخيا اعطا نموده بود ، چه كسى بر اين مقام لايق‌تر از وجود مقدس على بن ابيطالب است كه اشرف مخلوقات بعد رسول اللّه است .\r\nبس مايهء شگفتى است كه برخى از علماء اهل سنت اين منقبت را براى مولايمان على عليه السّلام غير قابل قبول مىدانند و حال آنكه خودشان نظير اين منقبت را حتى براى افراد عادى و گمنام جعل مىكنند ، مرحوم علّامه در الغدير ، ده مورد از اين موارد را از كتب اهل سنت نقل\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nنموده است به عنوان نمونه :\r\nابن عساكر در تاريخ خود مىگويد : حبيب ابن محمد عجمى روز ترويه ( هشتم ذى الحجه ) در بصره بود و روز عرفه در عرفات بود . « 1 »\r\nابن كثير گويد : شيخ عبد اللّه يونينى از طريق هوا ( طى الارض ) به حج رفته است . « 2 » در شذورات الذهب آمده : جلال الدين سيوطى خادم خود را يك روزه از مصر به مكّه برد و بازگرداند . « 3 »\r\n\r\nبررسى مناقب و فضائل اهلبيت عليهم السّلام\r\nچنانچه گفته شد ، مرحوم علّامه در اين جلد تحقيق عميقى در اثبات مناقب ائمه هدى نموده است ، كه مخالفين اهل بيت مثل ابن تيميه . . . منكر آن شده‌اند ، مباحث خود را در پنج مرحلهء بيان مىكند .\r\nمرحلهء اول : ذكر احاديثى كه بيانگر از فضائل و مناقب ائمه هدى است .\r\nمرحلهء دوم : بررسى دلائل صحت احاديث مربوطه ، از جهت سند و متن .\r\nمرحلهء سوم : دفع وجه استبعاد و ردّ سخن منكرين اين فضائل .\r\nمرحلهء چهارم : ذكر احاديث جعلى در خصوص فضائل خلفاى غاصب ، و ائمه مذاهب اربعه و ديگران .\r\nمرحلهء پنجم : ارائه دليل ساختگى بودن احاديث مرحلهء چهارم ، از حيث سند و متن . . .\r\nما در اينجا به چند مورد از مناقبى كه ايشان در اين جلد بررسى نموده‌اند اشاره مىكنيم .\r\n\r\n\r\n","description":"","footnote":"\r\n( 1 ) - تاريخ ابن عساكر ج 4 / 33\r\n( 2 ) - البداية و النهاية ج 13 / 94\r\n( 3 ) - ج 8 / 54\r\n","page_name":" 223 ","page_number":223},
  {"content":"\r\n\r\n\r\nنماز هزار ركعت در هرشب\r\nبه حديث متواتر نقل شده است كه امام امير المؤمنين و امام حسين و امام زين العابدين عليهما السّلام در هرروز و شب هزار ركعت نماز مىخواندند . « 1 »\r\n\r\nاشكال ابن تيميه\r\nاين منقبت براى ائمه هدى متسالم عليه و مورد اعتماد عمومى و باور همه علماء بود ، تا زمانى كه ابن تيميه ، قدم به عرصه دانش گذاشت . اين شخص هوسران و مغرض اين منقبت را مورد خدشه قرار داده و چند اشكال بر اين منقبت وارد مىكند :\r\n1 - اين كه انسان شب تا صبح مشغول نماز شود مكروه است و فضيلت حساب نمىشود چون حضرت رسول صلّى اللّه عليه و آله هرشب بيش از 13 ركعت نماز نمىخواند و تمام شب را بيدار نمىماند . . . پس مداومت به شب‌زنده‌دارى نه‌تنها مستحب نمىباشد بلكه مكروه است .\r\n2 - خواندن هزار ركعت نماز در هرشب و روز خارج از قدرت بشرى است ، در آخر مىگويد : شب‌زنده‌دارى و تهجد و قرائت كل قرآن در يك ركعت نماز ثابت است و عثمان اين كار را انجام مىداد .\r\nپس شب‌زنده‌دارى و تلاوت قرآن عثمان از ديگران ( امير المؤمنين . . . ) آشكارتر است .\r\n\r\n\r\n","description":"","footnote":"\r\n( 1 ) - عقد الفريد ج 2 / 309 - 3 / 39 تاريخ ابن خلكان 1 / 350 - 3 / 274 تهذيب التهذيب ابن حجرج 7 / 306 الغدير ج 4 / 25 .\r\n","page_name":" 224 ","page_number":224},
  {"content":"\r\n\r\n\r\nجواب ابن تيميه\r\nجواب : قول به كراهت اين عمل مخالف سنت نبوى است ، چه آنكه رواياتى از رسول خدا صلّى اللّه عليه و آله رسيده است كه نماز بهترين عمل است هركس خواست زياد بخواند و هركس خواست كمتر بخواند ، و حدى براى اين عمل مشخص نشده است .\r\nاما اينكه ايشان گفتند حضرت رسول هرشب بيش از 13 ركعت نماز نمىخواند مخالف احاديث و تاريخ است و ايشان در محكمه تاريخ روسياه و شرمسار است ، رواياتى از طريق اهل سنت نقل شده كه دلالت مىكند بر كثرت عبادت حضرت رسول صلّى اللّه عليه و آله در شبها در بعضى هست كه آنقدر نماز خواند كه پاهايش ورم كرد يا از پاهايش خون جارى شد . . . »\r\nبطريق صحيح از بخارى و مسلم روايت شده كه : پيامبر آنقدر روى پا به عبادت ايستاد تا پاهايش ورم كرد ، در روايت ديگر آمده كه از قدمهايش خون جارى شد .\r\nبنابراين مداومت بر شب‌زنده‌دارى در تمام شب اگر مستحب نباشد مكروه نمىباشد ، چنانچه كه ابن تيميه پنداشته است .\r\nاينجا اين سئوال مطرح مىشود كه اين عمل چگونه در كتب اهل سنت از فضائل بزرگان آنان بشمار آمده است ؟\r\nمثلا در مورد ابو الحسن اشعرى مىنويسند كه بيست سال نماز\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nصبح را با وضوء نماز عشاء مىخوانده است « 1 » در مورد ديگر مىنويسند چهل سال نماز صبح را با وضو نماز عشاء خواند - ولى وقتى به اهل بيت عصمت و طهارت مىرسد اين عمل فضيلت حساب نمىشود ؟ و يك عمل مكروه تلقى مىشود ! ! !\r\n\r\nپاسخ ديگر\r\nنكته ديگرى كه در پاسخ ابن تيميه بايد متذكر بود اين است كه « سنت » طبق عقيده برادران اهل سنت و ابن تيميه تنها با فعل پيامبر ثابت نمىشود ، بلكه با رفتار ، هرفردى از افراد مسلمين ثابت مىشود ، روى اين حساب ، چه مانعى دارد كه امير المؤمنين كسى باشد كه خواندن هزار ركعت نماز در يك شب و روز را سنت قرار دهد ؟\r\nچنان كه سيوطى و ديگران تصريح كرده‌اند كه « نخستين كسى كه نماز « تراويح » را سنت قرار داد عمر بن خطاب بوده است ، و او اولين كسى است كه مردم را براى اين عمل دستور داد و بجا آوردن نمازهاى مستحب را با جماعت در ماه رمضان بدعت كرد . و بدعت‌هاى ديگرى كه اين خلفا آوردند ، بعدا نيكو شمرده شد و مورد پيروى قرار گرفت .\r\nمگر خود اهل سنت از پيامبر نقل نمىكنند كه فرمود : بر شما باد عمل‌كردن به سنت من و سنت خلفاء راشدين . ( كه از جعليات اينها به\r\n\r\n\r\n","description":"","footnote":"\r\n( 1 ) - طبقات الاخيار ج 2 ص 172 .\r\n","page_name":" 226 ","page_number":226},
  {"content":"\r\n\r\nشمار مىآيد ) اگر قبول كنيم اين حديث از پيامبر رسيده چرا آن را اختصاص مىدهيد به خلفاى راشدين منهاى على عليه السّلام و شمول آن را نسبت به حضرت منع مىكنيد ؟ ؟ ؟\r\nبراى رفع پندارهاى ابن تيميه و كسانى كه قىّ كرده او را مىخورند .\r\nشيخ محمد عبد الحىّ حنفى رساله‌اى نوشته و نام آن را « اقامة الحجة على ان الاكثار فى التعبد ليس ببدعة » گذارده است و در آن نام عده‌اى از صحابه و تابعان را كه كوشش فراوان در بندگى خدا داشته ذكر مىكند .\r\nاما جواب اينكه اين عمل مقدور نمىباشد :\r\nعلّامه مىگويد : ما هم‌اكنون از يارانمان ، كسانى مىشناسيم كه گاهى در شب و گاهى در شبانه‌روز در كمتر از هفت ساعت ، هزار ركعت نماز مىخوانند . بنابراين بجا آوردن هزار ركعت نماز در شبانه روز هيچ‌گاه تمام وقت را اشغال نمىكند و مخالف سنت پيامبر هم نمىباشد .\r\nقابل ذكر است كه خود مرحوم علامه مكرر اين عمل را انجام داده بود . و در يك شب هزار ركعت نماز را در كنار قبر امام رضا عليه السّلام بجا آورده بود .\r\nمحمد عبد الحى از علماء سنت در جواب ابن تيميه گويد : اما اينكه گفته : چنين كارى مقدور نمىباشد منشاء آن كسالت روحى او از انجام عبادت زياد است و كسانى كه در تمام عمرشان نشاط انجام چنين عبادتى را نداشته و از رفتار پسنديده و عادت خدائى پارسايان و بندگان خالص خدا بدور بىبهره‌اند مىپندارند كه چنين كارى غير مقدور است ، ولى كسانى كه شيرينى اطاعت و بندگى خدا را\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nچشيده‌اند اين گونه اعمال را ، جزء امور عادى مىشمارند .\r\nنكته قابل توجه اين است كه اين ملعون اين عمل را براى امير المؤمنين غير مقدور مىداند ، و خودش براى عثمان نقل مىكند كه در هرشب يك ختم قرآن مىنمود ، ؟ و براى ابو حنيفه مىنويسد كه در هرشبانه‌روز ماه رمضان 2 ختم قرآن مىنمود . و براى برخى در هر شب تا چهار ختم قرآن ذكر مىكنند ، و براى بعضى در هرشب 8 ختم قرآن ذكر مىكنند تا آنجا كه نقل مىكنند كه على مرضعى گفت من در حال سلوكم سيصد ركعت نماز و 60 ختم قرآن در يك شبانه‌روز خوانده‌ام . . . »\r\nاينها جز افسانه‌اى كه گذشتگان نوشته‌اند نمىباشد . لكن با آنكه همه اينها در برابر چشمان ابن تيميه و پيروانش بوده است ، با اين حال از آنان كوچكترين اعتراضى شنيده نشده است ، در صورتى كه شايسته بود چنين افسانه‌ها و مطالب بىاساس در كتب افسانه نوشته شود نه در كتابهاى علمى و اسلامى .\r\nواى بر آن بزرگانى كه در برابر اين موهومات سر تعظيم فرود آورده و آنها را شايسته نقل در كتابهايشان دانسته‌اند . و اگر ابن تيميه مىدانست كه دقت كامل در اين‌باره ، چهرهء واقعى اين شرمندگى را براى كسانى كه بعدا مىآيند آشكار مىسازد هرآئينه در اين‌باره سكوت مىنمود و از نماز امير المؤمنين . . . صرف نظر كرده ، و با ايراد گرفتن مغرضانه بر آن ، ننگ و عار را براى خود و پيروان خود نمىخريد .\r\n* * * * *\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n\r\nزيارت مشاهد مشرفهء خاندان پيامبر صلّى اللّه عليه و آله\r\nيكى از مسائل ديگرى كه هدف تيرهاى مغرضانه ابن تيميه قرار گرفته است ، زيارت مشاهده مشرفه است از صدر اسلام تاكنون ، زيارت قبر پيامبر صلّى اللّه عليه و آله و ائمه هدى عليهم السّلام و اولياء خدا مورد و توجه مردم و كار مورد اتفاق فرقه‌هاى اسلامى بود ، تا آنكه روزگار شخص پليدى به اسم ابن تيميه زائيد . او شروع به هذيان‌گوئى كرد و سنت را بازيچه و مقدسات را مورد هتك و توهين قرار داد ، و حركت براى زيارت پيامبر اكرم را حرام و مسافرت بر اين عمل را معصيت دانسته و فتوى داد بايد نمازش را تمام بخواند .\r\nبسيارى از علماء بزرگ اهل سنت - كه در قرون مختلفه مىزيسته‌اند - ابن تيميه را به دليل چنين نظرياتى تكفير نموده‌اند ، و برخى از معاصرين ابن تيميه وى را كافر خوانده‌اند و برخى فتوى به حبس او داده‌اند ، و كتب بسيارى در رد ايشان نوشته‌اند .\r\nصاحبان صحاح سته و ديگر محدثين اهل سنت روايات صحيحه‌اى در فضيلت زيارت قبر پيامبر صلّى اللّه عليه و آله نقل نموده‌اند به عنوان نمونه چند مورد ذكر مىشود .\r\nپيامبر فرمود : من زار قبرى وجبت له شفاعتى . « هركس قبر مرا زيارت كند شفاعت من برايش واجب مىشود » . « 1 »\r\nفرمود : « من حجّ فزار قبرى بعد وفاتى كان كمن زارنى فى حياتى »\r\n\r\n\r\n","description":"","footnote":"\r\n( 1 ) - الكنى و الاسماء ج 2 / 64 كنوز الحقائق ص 128 كشف الخفاء ج 2 / 250\r\n","page_name":" 229 ","page_number":229},
  {"content":"\r\n\r\n( هركس به حج برود و قبر من را بعد از وفاتم زيارت كند مانند كسى است كه مرا در حال حيات ملاقات نموده است ) « 1 »\r\nو فرمود : من حجّ و لم يزرنى فقد جفانى » ( هركس به حج برود و به زيارت من نيايد به من جفا نموده است ) « 2 »\r\n\r\nكندكاوى در حديث « اذا ظهرت البدع فللعالم ان يظهر علمه و الّا فعليه لعنة اللّه »\r\nبعد از آنكه عده‌اى معاند و سودجو شتر خلافت را در خانه ديگران خواباندند ، براى موجه جلوه دادن اين امر ، و انحراف افكار عمومى ، دو طرفند پيش گرفتند .\r\nاول نقل حديث در مورد اهلبيت را از پيامبر ممنوع اعلان نمودند ، و هركس حديثى نقل كرد كه در آن اشاره به فضائل اهلبيت شده بود يا اسم على بن ابيطالب در آن حديث بود . حدش زدند .\r\n\r\nجاعلان حديث\r\nو ديگر آنكه اقدام به جعل حديث نمودند ، و در مقابل هرحديث كه در فصل على عليه السّلام از پيامبر نقل شده بود ، براى خلفاى خود مثل آن را جعل نمودند و حتى گاهى احاديثى به نام على عليه السّلام جعل كردند .\r\nمرحوم علّامه امينى در اين كتاب صرف‌نظر از اينكه حقانيت\r\n\r\n\r\n","description":"","footnote":"\r\n( 1 ) - سنن بيهقى ج 5 / 246 وفاء الوفاء ج 2 / 297\r\n( 2 ) - كنوز الحقائق ص 126\r\n","page_name":" 230 ","page_number":230},
  {"content":"\r\n\r\nولايت و خلافت بلا فصل على عليه السّلام را ثابت مىكنند . كسانى را كه از روى سوء نيت ، حديث به نفع وضع موجود ، ساخته و يا تهمت‌هاى ناروا به پيروان راستين على عليه السّلام زده‌اند معرفى فرموده‌اند . در همين جلد در حدود 150 صفحه بحثى جالب و جامع الأطرافى نموده و حدود هفتصد نفر از روات اهل سنت را كه كذاب و حديث‌ساز بوده‌اند معرفى مىكند . كه احاديث جعلى اينها در تمام كتب اهل سنت پراكنده است . تنها 43 نفر از اين هفتصد نفر چهار صد و هشت هزار و ششصد و هشتاد و چهار ( 408684 ) حديث ساخته‌اند ، اين هفتصد نفر غير از آن كذابهايى است كه در كتب معتبر عامه از آنها به عنوان افراد موثق ياد شده است كه شمارشان كم نمىباشد .\r\nعلاوه بر اين ايشان حدود 100 حديث دروغ كه در خصوص خلافت و فضائل خلفاى اهل سنت ساخته شده است و در برخى از آنها حتى از مقام يزيد تجليل شده مورد بررسى قرار مىدهد .\r\nاينها جواب افترائات عبد اللّه قصيمى به شيعه است . كه گفتارى عجيب و غريب در مورد شيعه آورده است ايشان در « الصراع » جلد 4 صفحهء 85 مىنويسد :\r\n« حقا دروغ‌سازان در رجال شيعه و مردم هواپرست - به خاطر رسيدن به دنيا و تقرب به اهل آن ، يا كينه و دشمنى با حديث و سنت و طرفدارانش ، زيادند ، ولى علماء اهل سنت ماهيت آنها را به عاليترين وجه آشكار نموده‌اند » ! ! ! تا آنكه ميگويد : در ميان اهل سنت ، كسى كه متهم به دروغ‌سازى باشد وجود ندارد . . . »\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nشايد پژوهشگر گمان كند كه در اين ادعاهاى بىاساس ، بوئى از راستى است . غافل از اينكه قلمهاى مزدور چيزى جز تهمت و دروغ ندارند . اگر خدا در قرآنش دروغگو و تهمت زننده را وعدهء عذاب نداده بود هيچ‌گاه اينان بيش از اين نمىتوانستند دروغ بگويند كه گفته‌اند ؟ !\r\nبايد گفت : شيعه نيازى به جعل حديث ندارد . حقانيت شيعه از خورشيد آسمان روشنتر است . و دليل حقانيت شيعه در كتب خود اهل سنت پنهان شده است ، به فرمايش مرحوم علامه امينى : اگر روزى هم كتب شيعه نباشد كتب اهل سنت براى اثبات حقانيت شيعه در اصول و فروع شيعه كافى است . . . ؟ ؟\r\nجناب قصيمى آيا حدود نيم ميليون حديث جعلى و دروغ از جعليات اهل سنت است يا شيعه ؟ ؟ ؟ اگر اين بزهكار مىدانست كه روزى در دادگاه تاريخ به قلم امينى كه تراشهء قلمش از ذو الفقار على است اين گونه رسوا خواهد شد . اين تهمت را به شيعه نمىزد .\r\n\r\nحديث‌سازى عامل تقرب به خدا ! ! !\r\nقصيمى آن را ادعا در حالى مىكند كه گوئى خبر از كتب خود اهل سنت ندارد . كه جعل حديث نزد آنها منافاتى با زهد ندارد . بلكه از اشعار صالحان و عامل تقرب آنها به خداست .\r\nيحيى بن سعيد قطان گويد : صالحان را در چيزى دروغگوتر از حديث نديدم » و قرطبى در « التذكار » صفحه 155 گفته است ، التفاتى\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nبه آن احاديث دروغ و اخبار نادرى كه حديث‌سازان دربارهء فضيلت‌هاى قرآن و ديگر اعمال ساخته‌اند نبايد كرد . زيرا آنها چنين عملى را به عنوان قصد قربت . . . انجام دادند »\r\nدر شرح حال بعضى از رجال حديث خود مىنويسند : شب تا صبح عبادت مىكرد ، و صبح جلوس مىكرد براى تقرب به خدا حديث جعل مىكرد . ديگرى براى تقرب به خدا حديث در فضل معاويه و يزيد جعل مىكند . همين‌ها بودند كه براى بازار داغ حديث سازى جايزه معين مىنمودند ، و بازار حديث‌سازى چنان رائج شد كه يحيى بن معين گفته است : از دروغ‌گويان به قدرى كتاب نوشتم كه تنور را با آن برافروختيم و نان پخته از آن درآورديم » « 1 » همين شخص مىگويد : كدام صاحب حديث است كه از كذابى ، هزار حديث ننوشته باشد . « 2 »\r\nيا مىنويسند : ابو داود سجستانى ، در سننش 4800 حديث آورده كه آن را از ميان 000 / 500 حديث انتخاب كرده است .\r\nصحيح بخارى مشتمل بر 2761 حديث غير مكرر است كه از ميان 000 / 600 حديث انتخاب نموده است . مسلم 4000 حديث را از بين 000 / 300 حديث انتخاب مىكند . يا بخارى مىگويد دويست هزار حديث غير صحيح حفظ نموده‌ام . » « 3 »\r\nبا اينكه اينها تا حدود 100 سال نقل حديث را ممنوع اعلان نموده بودند اينهمه حديث از كجا بوجود آمد ؟ جناب عبد اللّه قصيمى اينهمه حديث دروغ را علماء اهل سنت جعل نموده بود يا شيعه ؟ !\r\n\r\n\r\n","description":"","footnote":"\r\n( 1 ) - تاريخ خطيب بغدادى 14 / 184\r\n( 2 ) - تاريخ بغداد ج 1 ص 43\r\n( 3 ) - رجوع شود به الغدير ، ج 5\r\n","page_name":" 233 ","page_number":233},
  {"content":"\r\n\r\n\r\nانگيزه جعل حديث\r\nروايات و احاديث دروغين ( مربوط به خلافت ) جز سر صداى بىاساس و مغلطه‌كارى براى تحريف افكار مردم در برابر حق مسلم و خلافت حقيقى امير المؤمنين على بن ابيطالب نمىباشد .\r\nاين احاديث ، جز جنجال و آشوب در برابر حقيقى كه مردم دربارهء آن اختيار ندارند نخواهد بود . پيامبر در ابتداى دعوتش تصريح فرمود كه خلافت بدست خداست ، و به هركس بخواهد مىدهد . اين را پيامبر زمانى فرمود كه سخنگوى قبيله بنى عامر به پيامبر گفت : اگر به تو ايمان آوريم رياست و خلافت بعد از خود را به ما واگذار مىكنى ؟ ! رسول خدا فرمود : « خلافت در دست خداست به هركس بخواهد مىدهد . « 1 »\r\nاين احاديث مجعول ، جز زنجير بلا و حلقهء بدبختى نمىباشد كه امت اسلامى را به سوى بدبختى مىكشاند و آنان را همواره در تاريكى جهل نگه مىدارد ، و به سوى دره‌هاى سقوط و هلاكت مىكشاند .\r\nاينها جز ساختهء دستهاى بهتان و دروغ ، و جز رنگهاى دروغ و وارونه جلوه دادن حقائق چيز ديگرى نمىباشد كه ثمره‌اى جز گمراه كردن مردم بىچاره و نادان ندارد .\r\n* * * * *\r\n\r\n\r\n","description":"","footnote":"\r\n( 1 ) - سيره ابن هشام ، جلد 2 / 33 ، سيره حلبى ، جلد 2 / 3\r\n","page_name":" 234 ","page_number":234},
  {"content":"\r\n\r\n\r\nجرعه‌هائى از جلد ششم غديريه‌هاى قرن هشتم\r\nدر اين جلد غديريهء هفت نفر از شعراء قرن هشتم ذكر شده ، و بررسى شده است .\r\n\r\nغديريه شمس الدين مالكى\r\nشمس الدين مالكى يكى از غديريه سرايان قرن هشتم مىباشد .\r\nقصيده‌اى دارد 49 بيت كه سوره‌هاى قرآن را در آن تضمين كرده است . بيت اولش چنين است :\r\n فى كلّ فاتحة للقول معتبرة * حقّ الثّناء على المبعوث بالبقره \r\n\r\nبررسى مناقب جعلى براى خلفاى راشدين\r\nدر اين جلد بعضى از مناقب على عليه السّلام مورد بررسى قرار گرفته است . و در ضمن آن به بررسى روايات جعلى كه اصحاب عامه در مقابل فضائل على عليه السّلام براى خلفاى خود جعل نموده‌اند پرداخته شده است .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nعلم على عليه السّلام\r\nبه اتفاق تمام صحابه على عليه السّلام اعلم اصحاب پيامبر بود . روايات بسيارى از پيامبر در مورد علم حضرت در كتب عامه ذكر شده كه ما به عنوان نمونه چند مورد را آوريم :\r\n1 - پيامبر اكرم فرمود : من شهر علم هستم و على درب آن شهر است ، و بر شهر نمىتوان وارد شد مگر از درش .\r\n2 - ابن عباس از پيامبر نقل مىكند كه فرمود : من شهر علم هستم على در آن شهر است ، هركس طالب علم است به در علم روى آورد .\r\n3 - على برادر من است ، و من از على هستم او در علم من ، وصى و جانشين من است .\r\n4 - على پس از من اعلم اصحاب من است .\r\n5 - على مخزن علم من است .\r\n6 - على خازن علم من است .\r\n( مرحوم علّامه براى اين احاديث حدود 150 مصدر از كتب اهل سنت ذكر مىكند . )\r\nهمچنين تمامى صحابهء پيامبر صلّى اللّه عليه و آله يقين داشتند كه على عليه السّلام در ميان آنها اعلم است ، و حتى كسانى كه عليه امير المؤمنين عليه السّلام وارد جنگ شدند به اين موضوع اقرار نمودند .\r\nعايشه مىگويد : على عليه السّلام اعلم مردم به سنت پيامبر است .\r\nمعاويه گويد : هرگاه عمر با مسئله مشكلى برخورد مىكرد از على سؤال مىنمود .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nو خود عمر در موارد متعددى مكرر مىگفت : « لو لا على عليه السّلام لهلك عمر » ، « اگر على نبود عمر هلاك مىشد . » ؛ « خدايا مرا در هيچ مشكله‌اى قرار نده كه على بن ابيطالب نباشد » ؛ « پناه مىبرم به خدا از مشكلى كه على آنجا نباشد » ؛ « زنان عاجز هستند فرزندى مثل على بياورند » يا « به تحقيق اگر على نبود عمر هلاك مىشد » يا « اى على اگر تو نبودى ما بىآبروى مىشديم . »\r\n\r\nجعل حديث در علم عمر . . .\r\nدر مقابل اين منقبت حضرت امير ، روات كذاب احاديثى در منقبت اربابان خود جعل كرده و تابعين آنها در كتب خود ذكر نموده‌اند .\r\nكه چند نمونه از آنها را ذكر مىكنيم :\r\nابن حجر هيتمى در كتاب « الصواعق المحرقه » صفحه 20 مىگويد : پيامبر فرمود : « انا مدينة العلم و ابو بكر اساسها و عمر حيطانها و عثمان سقفها و على بابها » يعنى : من شهر علم هستم ابو بكر اساس آن ، عمر ديوار آن ، عثمان سقف آن ، و على در آن است !\r\nابن حجر اين روايت را از « فردوس الاخبار ديلمى » نقل مىكند ، اين حديث در « فردوس الاخبار » و « صواعق » بودن سند ذكر شده است ، و بعضىها به آخر حديث اضافه مىكرده‌اند « و معاوية حلقتها » ( و معاويه حلقهء در آن است ) .\r\nحديث ديگرى جعل كرده‌اند كه « اگر علم عمر در يك كفهء ترازو قرار گيرد و علم تمامى مردم روى زمين در كفهء ديگر ، علم عمر سنگين‌تر خواهد بود . »\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nانگيزهء جعل اين احاديث\r\nبه طور كلى جعل حديث در اعلميت عمر يا ابا بكر جهت توجيه غصب خلافت مىباشد ، چرا كه تقديم مفضول بر فاضل عقلا قبيح است ، و معقول نمىباشد كه خليفه پيامبر اعلم نباشد ، خودشان هم مىدانند كه خفاش نمىتواند براى آفتاب ، جهل مطلق براى علم محض ، غوطه‌ور در شهوات براى منزه‌ترين شخص از شهوات ، ظلمت مطلق براى نور محض ، عاشق مقام و رياست براى متنفر از رياست و مقام ( مگر براى احقاق حق ) بيگانه از خدا براى عاشق شيفته و بىقرار خدا ، بىاعتناء به همه اصول عالى انسانى براى خاضعترين شخص در مقابل اصول عالى انسانى ، راهنما و خليفه باشد .\r\nامّا اين حادثه وقيح و كشنده در تاريخ اسلام رخ داد ، و عده‌اى از همين مردم هم آن را تأييد كردند و آتشش را برافروخته‌تر كردند و عده‌اى هم به تماشاى آن پرداختند ! ! !\r\nاى بشر تو ، خيلى جانور پست و محقرى هستى ، به پستى و حقارت تأييد كننده‌گان چنان حادثه عقل‌كش و وجدان‌سوز . و خيلى بزرگ و با عظمتى ، به بزرگى و عظمت آن كمال يافتگان كه در برابر آن حادثه‌هاى وقيح جان خود را باختند . يا سوختند و تحمل كردند .\r\nنتوانستند از حق مطلق دفاع كنند .\r\nچقدر پست و خائن هستند قلم بدستانى مثل ابن حزم و ابن تيميه كه براى توجيه و استوار ساختن بناى خراب و كثيف\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nخود ، دست به تحريف تاريخ ، و دروغ‌پردازى زده و مىنويسند « علمى كه عمر بن خطاب داشت چندين برابر علم على بود ! . . . گفتار اين جاهلان ( كه قائل به اعلميت على مىباشند ) باطل است و كسى كه در مسئله با ما مخالفت كند يا جاهل است يا بىحيا كه دروغگوئى و جهلش آشكار مىباشد » « 1 »\r\nموسى جار اللّه هم از اين شخص رذل و پليد تبعيت كرده و ادعا مىكند كه عمر افقه صحابه به قرآن و سنت نبوى بوده است »\r\nگويا اين افراد خبر از كتابهاى خود ندارند . بطلان حرف اين گونه افراد واضح و آشكار مىباشد . امّا براى اينكه نهايت ، دروغگوئى ، و خبث باطن اين افراد معلوم شود ، سيرى در كتب خودشان مىكنيم .\r\n\r\nشاهكارهاى علمى عمر\r\nمرحوم علّامه در الغدير صد مورد از شاهكارهاى علمى عمر را از كتب اهل سنت ذكر مىكند . كه ما در اينجا به چند مورد اشاره مىكنيم : تا معلوم شود گفته‌هاى فوق چقدر بىاساس مىباشد و معلوم شود كه نه‌تنها عمر افقه صحابه نبوده بلكه جاهلترين صحابه ، و باب جهل بوده است . و صحابه پيامبر حتى زنان پرده‌نشين حق استادى بر عمر دارند .\r\n\r\n\r\n","description":"","footnote":"\r\n( 1 ) - الفصل ج 4 / 138\r\n","page_name":" 239 ","page_number":239},
  {"content":"\r\n\r\n\r\nخليفه مسلمين تيمم را بلد نيست\r\nمسلم در صحيح خود در باب تيمم از چهار طريق از عبد الرحمن نقل مىكند كه :\r\nمردى نزد عمر آمد و گفت : من گاهى جنب مىشوم ، و آب براى غسل پيدا نمىكنم تكليف من چه مىباشد چگونه نماز بخوانم ؟\r\nخليفه گفت : نماز نخوان . در بعضى نقلها است كه اگر من جاى تو بودم نماز نمىخواندم تا آب پيدا كنم .\r\nعمّار گفت : اى خليفه يادت هست كه من و تو در جنگى بوديم جنب شديم آب براى غسل پيدا نكرديم تو نماز نخواندى ! ! ! امّا من در خاك غلطيدم و نماز خواندم بعد وقتى خدمت پيامبر آمديم پيامبر نحوهء تيمم را ياد داد كه دستان خود را به خاك زده ، صورت و دستهايتان را با آن مسح كنيد ؟ عمر خطاب به عمار گفت : از خدا بترس ! عمار در جواب گفت : يا خليفه اگر تو بخواهى حرف نمىزنم ! ! ! « 1 »\r\nآيا خليفه دو آيه تيمم را در قرآن نخوانده بود ؟ ! آنجا كه مىفرمايد :\r\n . . . أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ . . . »  « 2 »\r\nيا آيا خليفه خبر از احاديث مختلفى كه از پيامبر در مورد تيمم است خبر نداشت ؟ چگونه حكم مىكند بر ترك بهترين فريضه براى\r\n\r\n\r\n","description":"","footnote":"\r\n( 1 ) - صحيح مسلم ج 1 / 355 ح 112 ، كتاب الحيض مسند احمد ، ج 4 / 265\r\n( 2 ) - مائده 6 .\r\n","page_name":" 240 ","page_number":240},
  {"content":"\r\n\r\nشخص جنب و لو اينكه يك ماه آب پيدا نكند ! ! ! اين است خليفه رسول اللّه كه حكم يك مسئله جزئى را هم نمىداند ؟ ؟\r\nعلماء اهل سنت براى حفظ آبروى ارباب خود هركدام ترفندى پيش گرفته‌اند ، بخارى در صحيح خود ج 1 صفحهء 45 اين حديث را نقل مىكند اما براى حفظ مقام خليفه جواب عمر را از آخر حديث كه مىگويد : « نماز نخوان » حذف مىكند ، غافل از اينكه سخن عمار در اين صورت مربوط به چيزى نخواهد بود .\r\nبعضى ديگر به جاى « نماز نخوان » نوشته‌اند خليفه ندانست در جواب مسئله چه گويد . بعضى پا را از اين فراتر نهاده و پناه به باب اجتهاد آورده و نوشته‌اند كه خليفه اجتهاد كرد و آيه تيمم را مخصوص حدث اصغر دانست ، اجتهادش او را واداشت كه جنب تيمم نكند . اين را از فتاواى معروف عمر حساب مىكنند . » « 1 »\r\nآرى اجتهاد در مقابل نص صريح قرآن و احاديث متواتر پيامبر از خصوصيات خلفاء اهل سنت و ملجاء و مأواى غاصبان خلافت است .\r\n\r\nخليفه جاهل به كتاب اللّه است\r\nزنى را آوردند پيش عمر كه شش ماه بعد از تزويج زائيده بود ، عمر مصمم شد كه او را سنگسار كند . اين خبر به گوش على عليه السّلام رسيد .\r\nفرمود : بر اين زن حدّى نيست . عمر كسى را فرستاد پيش حضرت و سئوال كرد چرا رجم و سنگسار نشود . حضرت در جواب فرمود :\r\n\r\n\r\n","description":"","footnote":"\r\n( 1 ) - فتح البارى 1 / 433 .\r\n","page_name":" 241 ","page_number":241},
  {"content":"\r\n\r\nخدا در قرآن مىفرمايد : « مادران بايد فرزندان خود را دو سال كامل شير دهند . » « 1 » در آيه ديگر مىفرمايد « حمل ( آبستنى ) و شيرخوارى او سى ماه است » . « 2 »\r\nپس شش ماه دوره آبستنى و دو سال هم دوران شيرخوارگى سىماه مىشود عمر آن زن را رها كرد ، و گفت « لو لا على لهلك عمر » « 3 »\r\nشبيه اين قضيه را در مورد عثمان نقل مىكنند ، اما مىنويسند وقتى عثمان از فرمايش على عليه السّلام با خبر شد ، كه آن زن را رجم كرده بودند . زن حين سنگسار به خواهر خود گفته بود كه اى خواهر غمگين مباش بدن مرا جز شوهرم كسى نديده است . وقتى آن طفل بزرگ شد شباهت زيادى به پدرش داشت و آن مرد اقرار نمود كه اين فرزند اوست ، و زنش بىگناه بوده . او به خاطر نسبت ناروائى كه به همسرش داده بود به مرضى مبتلا شد و بدنش پاره‌پاره شد و به رختخوابش ريخت . « 4 »\r\nخواننده عزيز : آيا ننگ نمىباشد مردى جاى خالى پيامبر را اشغال كند و كسى مسلط بر جان و ناموس مردم باشد كه از قرآن اطلاعى ندارد . آيا از انصاف است كه واگذارند نواميس اسلاميه و روشن آئين و اختيار مسلمين را بدست خليفه‌هائى كه رفتارشان اين است . آن وقت در علم را بسته ، و جان رسول اللّه را در خانه محبوس كنند ؟ آيا اين ظلم به بشريت نمىباشد ؟\r\n\r\n\r\n","description":"","footnote":"\r\n( 1 ) - بقره آيه 233 .\r\n( 2 ) - احقاف آيهء 14 .\r\n( 3 ) - مسند احمد ج 1 / 190 ، 195 » تفسير نيشابورى ج 3 سوره احقاف .\r\n( 4 ) - سنن كبرى بيهقى ج 7 ص 442 .\r\n","page_name":" 242 ","page_number":242},
  {"content":"\r\n\r\n\r\nعمر و يادگيرى سورهء بقره\r\nعلماى اهل سنت در كتب تاريخى و حديثى خود ، مطلبى آورده‌اند ، كه از آن به خوبى ميزان علم عمر را به قرآن مىتوان معين نمود .\r\nبيهقى در « شعب الايمان » ، و قرطبى در تفسير خود به سند صحيح از عبد اللّه ابن عمر ( فرزند خليفه ) آورده‌اند ، كه عمر سورهء بقره را در 12 سال ياد گرفت ، و وقتى از فراگيرى اين سوره فارغ شد به شكرانهء اين نعمت ، شترى قربانى كرد . « 1 » اين بعد از وفات پيامبر بوده است ، چون اين سوره در آخرين سالهاى وفات پيامبر نازل شده است پس بايد خليفه اين سوره را نزد يكى از اصحاب پيامبر ياد گرفته باشد ، پس بنابراين ميزان و اعتبار گفتار كسانى كه خليفه را اعلم اصحاب مىدانند معلوم مىشود .\r\nبنابراين ، حساب خليفه اگر مىخواست كل قرآن را ياد گيرد حدود صد و پنجاه سال وقت لازم داشت و معلوم است كه عمر خليفه كفاف نمىكند كل قرآن را ياد بگيرد . بخاطر همين امر بود ، كه خليفه احكام موجود در قرآن را نمىدانست و حتى كيفيت تيمم را هم بلد نبود .\r\nچه‌قدر جاى تعجب است كه خليفه به جاى اينكه در قرآن و سنت نبوى . . . معلم مردم باشد از همه مردم به قرآن جاهلتر و شاگرد صحابه باشد امّا در اين مورد خليفه سزاوار سرزنش نمىباشد . زيرا از كسى كه\r\n\r\n\r\n","description":"","footnote":"\r\n( 1 ) - شعب الايمان 2 / 331 ح 1957 تفسير قرطبى ج 1 / 34 سيرهء عمر ( ابن جوزى ) ص 165 الغدير ج 6 / 197 .\r\n","page_name":" 243 ","page_number":243},
  {"content":"\r\n\r\nتا ديروز دلال چهارپا بود انتظار بيش از اين نبايد داشت كسانى سزاوار سرزنش هستند كه امور مسلمين را بدست چنين فردى سپردند و عاقبت قلم‌بدستانى مزدور براى حفظ آبروى خليفه و به كرسى نشاندن مذهب باطل خود دست به تحريف تاريخ اسلام و جعل حديث زدند .\r\nاين حال خليفه بود قبل از اينكه فراموشى و نسيان بر وى عارض شود . امّا بعد از عارض شدن فراموشى از « محمّد بن سيرين » روايت شده كه عمر در آخر عمرش نسيان بر او عارض شد ، حتى تعداد ركعات نماز را هم فراموش مىكرد ، لذا حين امامت مردى جلو او مىايستاد و كيفيت نماز را بر او تلقين مىكرد ، هروقت آن شخص اشاره مىكرد كه ركوع كند يا بلند شود جناب خليفه طبق دستور او عمل مىكرد . « 1 » بسى جاى تعجب است ، كه جناب خليفه با اين حال چگونه خود را لايق شأن امامت و خلافت مىدانست ؟ و با اين حالى كه داشت چگونه فتوى مىداد ؟ و بين مردم قضاوت مىكرد ؟\r\n\r\nخليفه حد زناى مغيره را تعطيل مىكند\r\nزناى محصنه « مغيرة ابن شعبه » با « ام جميل » دختر عمرو از مشهورترين قضاياى تاريخى است ، كه در كتب تاريخى در قضاياى سال هفدهم هجرى مطرح شده است .\r\nحاصل قضيه از اين قرار است كه مغيرة در زمانى كه از طرف عمر حكمران بصره بوده ، نزديك ظهر از دار الامارة خارج مىشده ، و به\r\n\r\n\r\n","description":"","footnote":"\r\n( 1 ) - سيره عمر بن خطاب ( ابن جوزى ) ص 135 شرح ابن ابى الحديد ج 12 / 65 خطبه 223\r\n","page_name":" 244 ","page_number":244},
  {"content":"\r\n\r\nسراغ « ام جميل » مىرفت ، روزى ابو بكره و نافع و زياد و شبل فرزندان سميه در غرفه نشسته بودند ، منزل ام جميل در همسايگى و روبروى منزل آنان بود . با در غرفهء « ام جميل » را باز نمود هرچهار نفر نظرشان به مغيره افتاد كه با ام جميل در آويخته است . بعد مغيره خارج شد تا با مردم نماز بگذارد ( در حال جنابت ) .\r\nقضيه را طى نامه‌اى به عمر اطلاع دادند ، عمر آنها را به مدينه احضار نمود ، مغيره و شهود نزد عمر رفتند ، ابتداء سه نفر از شهود آنچه ديده بودند به تفصيل شهادت دادند ، كه مغيره را در حال جماع با ام جميل ديده‌اند . وقتى نوبت به زياد مىرسد عمر به او فهماند كه ما راضى نمىباشيم با شهادت خود جان مغيره را به خطر اندازى و خطاب به زياد گفت : من مردى را مىبينم كه خداوند با زبان او مردى از مهاجرين را رسوا نمىكند .\r\nراوى گويد : اشك چشم زياد جارى ، و رنگش سرخ شد . سپس گفت : يا امير المؤمنين ( عمر ) آنچه را سه شاهد قبلى ديده و گفتند نزد من نيست ! من منظره‌اى قبيح ديدم و صداى نفسى بلند شنيدم و ديدم كه مغيره روى . . . قرار گرفته است .\r\nعمر گفت : ديدى كه يدخله كالميل فى المكحلة ؟\r\nگفت نه ! ديدم رافعا برجليها و رأيت خصيتيه تتردّدان بين فخذيها . . .\r\nعمر گفت اللّه اكبر ! اى مغيره برخيز و شهود را حد بزن . مغيره برخاست و شهود را هشتاد تازيانه زد . . . ابو بكره بعد از حد خوردن گفت ، من دوباره شهادت مىدهم كه مغيره اين عمل را انجام داده عمر خواست كه او را دوباره حد بزند ، ولى على عليه السّلام مانع شد و فرمود :\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nاگر او را حد بزنى من هم براى رفيقت مغيره حد جارى مىكنم » « 1 »\r\nاين خدمت عمر به مغيره و تعطيل حد زناى محصنه او ، و تازيانه زدن شهادت‌دهندگان بر زناى او به خاطر خدماتى بود كه مغيرة به عمر كرده بود مغيرة همان كسى است به دستور عمر تازيانه بر بازوان حضرت زهرا عليها السّلام زد . او اولين كسى است كه عمر را « امير المؤمنين » خطاب كرد . عمر اين مجلس محاكمه را به طرز ماهرانه‌اى به نفع مغيره عوض كرد ، و او را دوباره به استاندارى كوفه برگزيد » . او در حالى حد زناى مغيره را تعطيل مىكند كه خودش يقين به اين كار مغيره داشت در موسم حج خطاب به مغيره مىگويد : به خدا ! ما شك نداشتيم كه ابو بكره راست مىگفت . . . » « 2 »\r\nاين است خليفه پيامبر ، كه در محكمه خلافت او بايد سه نفر بيگناه به جرم شهادت تازيانه بخورند ، ولى زناكار در امان باشد ، و فردى را مسلط بر جان و ناموس مردم كند كه در تاريخ به زناكارى معروف است . حلبى در سيره خود مىنويسد كه او با سيصد تا هزار نفر زنا كرد . كه هشتاد نفر آنها شوهردار بودند با اين وصف عمر چنان مراعات حال او مىكند كه گويا مىخواهد فرشته‌اى را محاكمه كند ، چرا كه مغيره اولين كسى است كه به عمر امير المؤمنين گفت .\r\n\r\n\r\n","description":"","footnote":"\r\n( 1 ) - تاريخ طبرى - ج 4 / 207 حوادث سال 17 هجرى - تاريخ ابن خلكلان ج 2 / 455 تاريخ كامل ابن اثير ج 2 / 228 شرح نهج البلاغه ابن ابى الحديد 12 / 236 خ 223 .\r\n( 2 ) - الاغانى 14 / 147 شرح نهج البلاغه ابن ابى الحديد 12 / 238 خ 223 .\r\n","page_name":" 246 ","page_number":246},
  {"content":"\r\n\r\n\r\nخليفه معنى قرآن را نمىداند\r\nانس ابن مالك گويد : كه عمر بالاى منبر اين آيه را قرائت كرد      « فَأَنْبَتْنا فِيها حَبًّا وَ عِنَباً وَ قَضْباً وَ زَيْتُوناً وَ نَخْلًا وَ حَدائِقَ غُلْباً وَ فاكِهَةً وَ أَبًّا »      « 1 » ( پس رويانديم در زمين دانه و انگور و نوعى خرما و زيتون و درخت خرما و باغهاى پردرخت و ميوه و چراگاه را . ) و گفت : همهء اينها را شناختيم ولى معنى « أبّ » را ندانستيم ! سپس عصائى كه در دستش بود انداخت و گفت : به خدا قسم اين كار دشوارى است ، پس چه عيبى دارد براى تو اگر ندانستى » « ابّ » چيست ، پيروى كنيد آنچه بيان شده ، براى شما و هدايت و رهنموئى از آن قرآن است پس عمل كنيد . و آنچه نشناختيد ، واگذار به پروردگارش كنيد . » « 2 »\r\nخليفه مسلمين حتى معنى ظاهر قرآن را نمىفهمد ، با اينكه اگر كسى عرب هم نباشد و مختصر آشنائى با قرآن داشته معنى اين لفظ را خواهد فهميد ، چون معنى و تفسير لفظ « ابّ » را خداى متعال در آيه قبل بيان مىكند آنجا كه مىفرمايد  « مَتاعاً لَكُمْ وَ لِأَنْعامِكُمْ » *  ( خوراك براى شما و چهارپايان شما ) هرشخص به خوبى مىداند كه خوراك چهارپا علف و چراگاه است ! ! !\r\n\r\n\r\n","description":"","footnote":"\r\n( 1 ) - سورهء عبس 28 - 32 .\r\n( 2 ) - مستدرك حاكم ج 2 / 514 تاريخ خطيب ج 11 / 468 ابن جوزى در سيرهء عمر ص 120 نهايه ابن اثير ج 1 / 10 تفسير رازى 8 / 389 فتح البارى ابن حجر ج 13 / 230 و مصادر ديگر كه در الغدير ج 6 / 100 ذكر شده است .\r\n","page_name":" 247 ","page_number":247},
  {"content":"\r\n\r\n\r\nتجسس خليفه\r\nعمر ابن خطاب شبى شبگردى مىكرد ، پس به خانه‌اى گذشت صدائى از آن شنيد مشكوك شد از ديوار بالا رفت ، مردى را ديد در كنار زنى با ظرف مشروبى ، گفت : اى دشمن خدا آيا خيال كردى كه خدا تو را مىپوشاند و تو بر معصيت او هستى . مرد گفت : اى پيشواى مسلمين اگر من يك گناه كرده‌ام تو مسلما سه گناه كرده‌اى :\r\n1 : خداوند مىفرمايد  « لا تَجَسَّسُوا »  ( تجسس نكنيد ) و تو تجسس كردى . « 1 » 2 : خدا مىفرمايد : « خانه‌ها را از درهايش وارد شويد » « 2 » تو از ديوار بالا آمدى .\r\n3 : خدا فرموده : « هرگاه وارد خانه‌اى شديد سلام كنيد » « 3 » تو سلام نكردى ، و داد زدى .\r\nعمر با شرمندگى گفت : آيا پيش تو خيرى هست اگر من از تو صرف نظر كنم ؟ گفت : آرى به خدا قسم ديگر برنمىگردم . عمر گفت :\r\nبرو كه من از تو گذشتم » « 4 »\r\n\r\nزنان پشت پرده از عمر عالمترند\r\nعمر روزى به منبر پيامبر رفت و مردم را از اين كه مهريه زنانشان را بيش از چهارصد درهم قرار دهند منع كرد . پس از آن كه از منبر پائين\r\n\r\n\r\n","description":"","footnote":"\r\n( 1 ) - سورهء حجرات .\r\n( 2 ) - سورهء بقره 189 .\r\n( 3 ) - سورهء نور 61 .\r\n( 4 ) - الدر المنثور ج 6 ص 93 شرح نهج البلاغه ابن ابى الحديد - ج 1 - ص 61 .\r\n","page_name":" 248 ","page_number":248},
  {"content":"\r\n\r\nآمد ، زنى از او سئوال كرد : ما از كتاب خدا تبعيت كنيم يا از حرفهاى تو ؟\r\nعمر گفت : كتاب خدا را . زن گفت مگر تو در قرآن نخوانده‌اى ، كه خدا مىفرمايد :  « آتَيْتُمْ إِحْداهُنَّ قِنْطاراً »  ( اگر مال بسيار به زنان خود قرار داديد چيزى از آن باز نگيريد ) . « 1 » عمر وقتى اين را شنيد گفت :\r\nكلّ الناس أفقه من عمر ( تمامى مردم از عمر عالم‌تر هستند . ) « 2 »\r\n\r\nجهل عمر به حكم مسئله\r\nعمر ابن خطاب هنگام نماز مغرب ، در ركعت اول ، حمد و سوره نخواند و در ركعت دوم دو بار حمد و سوره خواند و پس از نماز دو سجده سهو بجا آورد به او گفتند : چرا در ركعت اول ، حمد و سوره نخواندى ؟ عمر گفت : ركوع و سجود نماز من چطور بود ؟ گفتند : ركوع و سجودت خوب بود . عمر گفت پس اشكالى ندارد « 3 »\r\n\r\nخليفه مسلمين شراب مىخورد\r\nيكى از خصائص عمر در جاهليت شرابخوارى و ميگسارى وى بود و بعد از اسلامش هم اين عمل را انجام مىداد مطالبى كه مىخوانيد نمونه‌هائى از شرابخوارى خليفه است .\r\n1 - روزى شراب بسيار تندى خورد و مست شد ، و استخوان فك شترى را گرفت و بر سر عبد الرحمن بن عوف زد و سر او را شكست\r\n\r\n\r\n","description":"","footnote":"\r\n( 1 ) - نساء 20 .\r\n( 2 ) - سنن بيهقى ج 7 / 233 .\r\n( 3 ) - كنز العمال ج 4 / 213 .\r\n","page_name":" 249 ","page_number":249},
  {"content":"\r\n\r\nسپس نشست ، براى كشته شده‌هاى روز بدر ( از كفار ) مرثيه‌سرائى كرد . . . » « 1 »\r\nاو مكرر اين عمل را انجام مىداد و هيچگاه ترك نكرد ، و گاهى به همراهانش هم تعارف مىكرد و اگر غليظ بود - به خاطر اينكه مست نشود - مقدارى آب مخلوط مىنمود ، به عنوان نمونه :\r\n2 - در راه مدينه ، يك اعرابى به خيال اينكه در كوزه عمر آب هست ، كوزهء وى را برداشت و از آن نوشيد غافل از اينكه در كوزهء جناب خليفه ، شراب است نه آب ، اعرابى پس از خوردن شراب مست شد ، عمر دستور داد وى را 80 تازيانه بزنند ، اعرابى پس از آنكه حد برايش جارى شد به عمر گفت اى امير المؤمنين ! من از شرابى خوردم كه تو مىخورى ! ، عمر مقدارى آب در شراب ريخت و خورد ، و گفت : ( من تو را به دليل شراب خوردن نزدم بلكه به دليل مست‌كردن زدم ) ، اگر مىترسيد شراب شما را مست كند ، تندى آن را با آب بشكنيد » « 2 »\r\nمواردى كه ذكر شد مقدار كمى بود از شاهكارهاى علمى عمر كه حد علم عمر را به سنت نبوى و قرآن معين مىكند ، خود عمر به جهل خودش در موارد متعددى اقرار نموده است از جمله :\r\nكل احد افقه من عمر ( سنن بيهقى ج 7 / 232 كنز العمال ج 8 / 98 )\r\nكل احد اعلم من عمر ( تفسير كشاف ج 7 / 357 تفسير كشاف ج 1 / 161 )\r\n\r\n\r\n","description":"","footnote":"\r\n( 1 ) - ربيع الابرار زمخشرى 4 / 51 ، المستطرف 2 / 260 الغدير 6 / 251 .\r\n( 2 ) - احكام القرآن - ج 2 / 565 جامع مسانيد ابى حنيفه 2 / 192 كنز العمال ج 3 / 110 الغدير ج 6 / 258 .\r\n","page_name":" 250 ","page_number":250},
  {"content":"\r\n\r\nكل الناس افقه من عمر ( تفسير ابن كثير ج 1 / 467 . شرح ابن ابى الحديد ج 1 / 182 .\r\nكل الناس افقه منك يا عمر حتى النساء - الفتوحات الاسلامية ج 2 / 312 كل احد افقه منك حتى العجائز يا عمر - اعلام الناس صفحه 3\r\nكه در موارد فوق عمر اقرار به جهل خود مىكند كه تمامى مردم حتى زنان پشت پرده از ايشان اعلم و افقه هستند با توجه به مطالب ذكر شده بطلان گفته‌هاى ابن حزم . . . معلوم مىشود ، و همچنين با مطالبى كه گفته شد معلوم مىشود حال احاديثى كه در فضل او جعل نموده‌اند . كه پيامبر فرمود : « اگر من به پيامبرى مبعوث نمىشدم هرآئينه عمر مبعوث مىشد » . يا اينكه پيامبر فرمود : « اگر قرار بود بعد از من پيامبرى مبعوث شود هرآئينه عمر مبعوث مىشد » و احاديث ديگرى كه جعل نموده‌اند .\r\nچطور ممكن است كسى كه در مسائل واضح اسلامى و در قرآن به قدر يك زن پرده‌نشين علم ندارد . پيامبر شود ؟ كسى را مىخواهند پيامبر كنند كه سوره بقره را در 12 سال ياد گرفته است .\r\nاين احاديث نمىباشد مگر بخورات كلهء تابعين عمر كه مىخواهند ، با اين احاديث مطالب بىاساس و مذهب باطل خود را به كرسى حقيقت نشانند ، مثل اينان مثل آن غريقى است كه به هر خس و خاشاكى دست مىزند تا خود را از غرق نجات دهد آنها مىخواهند با اين پرده‌هاى ظلمت جلو آفتاب ولايت را گرفته تا در تاريكى و ظلمت اين مطالب مردم را از حق منحرف كنند ، و ديو صفتان را حور نشان دهند .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\nغديريه جمال الدين خلعى ( متوفى 750 هجرى )\r\nاو يكى از غديريه سرايان قرن هشتم هجرى مىباشد كه سرگذشتى زيبا و خواندنى دارد . و درسهائى در داستان زندگى وى نهفته است .\r\nپدر و مادر شاعر ناصبى بودند ( از كسانى كه اهل بيت را دشمن و به اهل بيت ناسزا مىگويند ) پدر و مادر از داشتن فرزند محروم بودند و روى اين جهت مادر او نذر مىكند ، كه اگر صاحب پسرى شود ، به شكرانه اين نعمت وقتى كه پسر بزرگ شد ، او را به قتل و غارت زوار سيد الشهداء عليه السّلام بفرستد . اتفاقا خدا براى او فرزندى داد . اسمش را جمال الدين گذاشت ، پسر بزرگ شد به سن جوانى رسيد مادر به خاطر وفاى به نذر خود پسر را به قتل و غارت زوار سيد الشهداء فرستاد ، پسر رفت در نزديكى كربلا سر راه زوار كمين گرفت ، منتظر بود ، كه قافله‌اى برسد . خوابش مىبرد و زوار آمده و رد مىشوند ، او در عالم خواب مىبيند ، كه قيامت برپا شده او را به طرف جهنم مىكشانند ، ولى مىبيند كه آتش جهنم بدنش را نمىسوزاند ، سئوال مىكند كه چرا آتش بدنش را نمىسوزاند ؟ معلوم مىشود به خاطر غبارى است كه از زير پاى زوار حسين عليه السّلام بر بدن او نشسته است . او از خواب بيدار مىشود در حالى كه از خواب غفلت بيدار شده بود . و به سعادت بزرگى دست يافته بود ، او در حال كفر و ضلالت به خواب رفته بود اما وقت بيدار شدن به فيض بزرگى نائل شده بود . و به\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n« حبل اللّه المتين » تمسك جسته و بر كشتى نجات قدم نهاده بود .\r\nاو از خواب بيدار شد نگاهى به اطراف انداخت ، خوابى كه ديده بود برايش تعبير شد . و همان خاك پربركت و نورانى را كه در خواب ديده بود بر بدن خود مشاهده كرد ، ديد كاروانى آمده و رد شده است .\r\nنور پرده غفلت و جهل را كنار زد ، انگاه فرشته حقيقت در جلوش هويدا شد . و او را به سوى كشتى نجات و مصباح هدى راهنمون ساخت . او در حالى كه محبت اهل بيت را بدل گرفته بود بر وادى « طور ايمن » قدم نهاد ، وارد حرم سيد الشهداء شد و اين اشعار را سرود :\r\n اذا شئت النجاة فزر حسينا * لكى تلقى الاله قرير عين\r\nفان النار ليس تمسّ جسما * عليه غبار زوار الحسين \r\nاگر خواستى نجات يا بى ، امام حسين را زيارت كن ، تا با سفيد روئى خدا را ملاقات كنى همانا آتش بر بدنى كه غبار پاى زوار حسين بر آن است حرام است پس بر كسى كه داخل حرم او شد آتش جهنم حرام خواهد بود ) او پس از اينكه اكسير عظيم محبت را بدست آورد و در محبت خود اخلاص مىورزد و مورد توجه و عنايت اهل بيت مىشود ، و تخلّص خلعى از طرف امام حسين به او داده مىشود .\r\n* * * * *\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n\r\nجرعه‌هائى از جلد هفتم الغدير غديريه‌هاى قرن نهم هجرى\r\nدر اين جلد غديريه‌هاى سه نفر از شعرا قرن نهم هجرى بررسى شده است .\r\nمباحث اين جلد\r\nاز جملهء مباحثى كه مطرح است مسئله امامت و ولايت از ديدگاه شيعه و سنى است كه نظر شيعه و علماء عامه در اين بحث مطرح و بررسى شده است .\r\nمسئله ديگر بررسى مناقب جعلى و دروغين در مورد ابو بكر مىباشد كه در اين جلد 28 مورد از اين مناقب بررسى شده ، و در جلد هشتم نيز 42 مورد از مناقب دروغين وى مطرح و بررسى شده است .\r\nبحث ديگر ملكات نفسانى ابو بكر مىباشد كه در اين بحث خلقيات و شاهكارهاى علمى خليفه در حدود 200 صفحه مورد بحث قرار گرفته است .\r\nبحث ديگر : شرح حال و فضائل ابو طالب و ايمان ابو طالب مىباشد كه در آخر جلد هفتم در حدود 100 صفحه بحث شده است .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\nغديريه ابن داغر حلّى\r\nدومين غديريه‌اى كه در اين جلد مطرح شده غديريهء ابن داغر حلى متوفاى اواسط قرن نهم مىباشد ، آنچه كه مشاهده مىكنيد از غديريه اين شاعر انتخاب شده است .\r\n . . . و حباه فى يوم الغدير ولاية * عام الوداع و كلّهم اشهادها\r\n. . . قبلت وصيّة احمد و بصدرها * تخفى لال محمّد أحقادها\r\nحتى اذا مات النبىّ فأظهرت * أضغانها فى ظلمها اجنادها\r\nمنعوا خلافة ربّها و وليّها * ببصائر عميت و ضلّ رشادها\r\nو أعصو صبوا فى منع فاطم حقّها * فقضت و قد شاب الحياة نكادها\r\n. . . و عذا يسبّ على المنابر بعلها * فى امة ضلّت و طال فسادها . . . \r\nگروهى در روز غدير به ظاهر وصيت پيامبر را در خصوص جانشينى على عليه السّلام قبول كردند ، ولى كينه‌هائى كه نسبت به آل محمد داشتند در سينه مخفى نمودند . وقتى پيامبر از دنيا رفت آن اشخاص كينه‌هاى ديرينه خود را به آل محمد آشكار نمودند آن كينه‌توزان ، خلافت و ولايت الهى را از روى گمراهى و كوردلى قبول نكردند . گرد هم آمده و حق فاطمه را از وى گرفتند ، و زندگى او به غصه و غم تبديل شد .\r\nفاطمه از دنيا با غصه و اندوه رفت و بعد از او حسين عليه السّلام را سر بريدند و اولادش را كشتند . و فردايش على عليه السّلام بر روى منابر لعن مىشود توسط قومى گمراه و فاسد كه بىخبرند اين منابر با شمشير على برافراشته شده است .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nآغاز ظلم انحراف\r\nشاعر در شعرش به دو مطلب اشاره مىكند :\r\nاول اينكه بنيانگذاران ظلم به اهلبيت ، پيامبر ، كينه‌توزان و سياستگزاران سقيفه مىباشند ، و بناى شهادت امام حسين و سبّ على عليه السّلام بر منابر از همان مكان گذاشته شد ، و تيرى كه روز عاشورا به گلوى على اصغر شيرخوار اصابت نمود ، از همين سقيفه با دست ابو بكر پرتاب شد .\r\nدوم اشاره مىكند به انحراف اسلام و حق از مسير واقعى خود بعد از فوت رسول خدا صلّى اللّه عليه و آله ؟\r\nآرى خيلىها منتظر اين روز بودند ، ساعاتى بيش نبود كه فروغ دنيوى رسول خدا خاموش شده بود ، كه منافقان فتنه‌گر شروع به فتنه كردند . مردم دو دل بودند بگريند يا منتظر آينده باشند ؟ ! ارعاب نو بنياد حاكم بر مدينه ، جرأت هرگونه اعتنا به جنازه پاك پيامبر صلّى اللّه عليه و آله را از بين برده بود . همان شخصى كه چندى قبل گستاخانه به پيامبر خدا ( كسى كه قرآن مىفرمايد : هرچه از لبان مباركش بيرون مىآيد وحى و از طرف خداست ) نسبت هذيان مىداد ، « 1 » امروز فتنه‌اى ديگر به سر داشت و فرياد كشيد ، عده‌اى از منافقين گمان مىكنند پيامبر مرده است ، من سر از تن كسى كه اين حرف را بزند جدا خواهم كرد » « 2 » اين\r\n\r\n\r\n","description":"","footnote":"\r\n( 1 ) - صحيح بخارى ج 1 كتاب العلم صحيح مسلم كتاب وصيت .\r\n( 2 ) - تاريخ طبرى ج 3 / 198 البداية و النهاية ج 5 / 242 .\r\n","page_name":" 256 ","page_number":256},
  {"content":"\r\n\r\nگفتار او فتنه‌اى بيش نبود ، آنها مىخواستند با اين فتنه‌ها به خواست خود برسند و اسلام را با پيامبر دفن كنند . فتنه‌سازان در كوچه‌هاى مدينه به صدا درآمده بودند « پيامبر نمرده و نبايد دفن شود » « 1 » قطرات اشك در رخسارهء تنها يادگار پيامبر خشك شده بود آنان با اين فتنه‌ها در گوشه شهر در محلى به اسم « سقيفهء بنى ساعده » جمع شده و مست رياست بودند ، سقيفه در ميان فحاشىها و نعره‌هاى صحابه غرق شده بود ، عده‌اى از انصار مىگفتند : « يك امير از ما يك امير از قريش » آن ديگرى عربده مىكشيد : « امراء از ما وزراء از شما » عمر با دهان كف كرده « 2 » و پرخاشگرانه ، سخنى ديگر مىگفت ، او و آن مرد گوركن ، مردم را به بيعت ابو بكر فرامىخواندند « 3 » ولى ديدند سودى ندارد ، عمر با عصبانيت فرياد مىكشيد . « سعد منافق است ، او را بكشيد » « 4 » با فرياد عمر وقت حسابهاى شخصى فرارسيد ، گروهى حباب ابن منذر را زير لگد گرفتند ، دهانش را از خاك پر نمودند .\r\nگروهى مقداد را مىزدند و گروهى ديگر . . . در اثر اين ضربات صداى مخالفين ابو بكر خاموش شد . عاقبت عمر و يك فرد گوركن ( ابو عبيده جراح ) ابو بكر را به بهانهء اين كه از همه كهنسالتر است خليفهء مسلمين كردند . ولى هنوز كار تمام نشده است ، الان وقت انتقام\r\n\r\n\r\n","description":"","footnote":"\r\n( 1 ) - تاريخ ابى الفداء 1 / 152 .\r\n( 2 ) - طبقات ابن سعد ج 2 / قسمت دوم ص 53 ، تاريخ الخميس ، ج 2 / 185 .\r\n( 3 ) - مسند احمد ، ج 1 / 56 ، الصواعق المحرقه ، ص 7 .\r\n( 4 ) - مسند احمد ج 1 / 56 ، تاريخ طبرى ، ج 3 / 210 .\r\n","page_name":" 257 ","page_number":257},
  {"content":"\r\n\r\nكينه‌هاى پنهان شده در قلبها مىباشد اكنون نوبت على عليه السّلام است ابو بكر خطاب به عمر مىگويد : « برويد سراغ على و چنانچه بيعت نكرد به او حمله كنيد . » « 1 »\r\n\r\nآتش به خانهء وحى\r\nدر پى سخن خليفه گروهى به همراهى عمر راهى خانه وحى شدند ، حرمت دخت پيامبر را شكستند ، و بر در خانه آتش برافروختند ، عمر فرياد مىزد اهل خانه را به آتش مىكشم ، عاقبت دستهاى پليد به خواست خود رسيدند ، گل پيامبر را بين در و ديوار ، پرپر نمودند . « 2 »\r\nاينان براى انتقام بدر و حنين آمده‌اند كينه‌هاى ديرينه با خاندان نبوت دارند ، بيست و سه سال است منتظر اين روز بودند ، جسورانه وارد خانه شدند ، ساعاتى بعد على عليه السّلام را از خانه بيرون كشيدند ، روباه شيرى را به مسجد مىكشاند ، و قهرمان جنگها را تهديد به قتل مىكرد ، و « خليفة اللّه » را مجبور به بيعت با ابو بكر مىكرد ، . . . » « 3 »\r\nآرى اينان حق را از مسير اصلى خود منحرف كردند . جنازه پيامبر صلّى اللّه عليه و آله بايد سه روزى روى زمين بماند تا اسلام هم با او دفن شود ،\r\n\r\n\r\n","description":"","footnote":"\r\n( 1 ) - العقد الفريد ، 2 / 250 .\r\n( 2 ) - الامامة و السياسة 1 / 18 تاريخ طبرى 4 / 52 حوادث سال 11 هجرى مروج الذهب 1 / 414 .\r\n( 3 ) - الامامة و السيامة 1 / 12 . شرح ابن ابى الحديد 2 / 5 خطبهء 66 .\r\n","page_name":" 258 ","page_number":258},
  {"content":"\r\n\r\nو يك پير بىسواد كسى كه از سنت پيامبر و قرآن چيزى بلد نبود ، به بهانهء اينكه از همه كهنسالتر است به جاى مدينه علم نشاندند و در علم را بستند ، و در خانه‌اش محبوس كردند ، كسى خليفه پيامبر شد كه هيچ سنخيت با پيامبر نداشت ، نه از حيث علم نه از حيث اخلاق نه از حيث عبادت . . . » اينجا سيرى كنيم در زندگى ابو بكر تا مطلب براى همه واضح و روشن شود .\r\n\r\nملكات نفسانى ابو بكر خليفه در دوران جاهليت\r\nما توجهى به حالات ايشان در قبل از اسلام نمىكنيم چون « الاسلام يجبّ ما قبله » بنابراين ما قول عكرمه را كه مىگويد : ابو بكر با ابىّ بن خلف و غير او از مشركين قماربازى مىكرد را ناديده مىگيريم . « 1 »\r\nو همچنين غمض نظر مىكنيم از قول ابن عباس كه مىگويد : مردم در دوران جاهليت بر سر اموال و حتى زنان خود قمار مىكردند ، و جصاص ( متوفى 371 ) در ذيل عبارت ابن عباس مىنويسد : ابو بكر نيز از جملهء قماربازان آن دوره بود . « 2 » و همچنين شرابخوارى خليفه را كه از اوصاف و ملكات بارز خليفه بود ، ناديده مىگيريم .\r\n\r\n\r\n","description":"","footnote":"\r\n( 1 ) - كشف الغمه ، امام شعرانى 2 / 154 .\r\n( 2 ) - احكام القرآن ج 1 / 388 .\r\n","page_name":" 259 ","page_number":259},
  {"content":"\r\n\r\n\r\nخليفه بعد از اسلام\r\nتاريخ‌نويسان نقل مىكنند يك بار ابو بكر شراب خورد و مست شد ، و اين شعر را خواند :\r\n تحىّ ام بكر بالسلام * و هل لى بعد قومك من سلام ؟ \r\nاى مادر بكر ! درودى توأم با صلح و آرامش بر تو باد ، آيا مىپندارى پس از كشته شدن بستگان تو ( كشته شدگان جنگ بدر از مشركين ) براى من آسايشى مانده است . زمانيكه اين خبر به گوش پيامبر رسيد حضرت در حالى كه جامه‌اش به زمين كشيده مىشد ، نزد ابو بكر رفت و او را با عمر يافت ، پيامبر با چهرهء برافروخته و سرخ‌شده به ابو بكر نگاه كرد ، ابو بكر گفت : از غضب رسول خدا به خداوند پناه مىبرم » « 1 »\r\nاين روايت را بعض علماى اهل سنت نقل كرده‌اند ، ولى براى حفظ آبروى خليفه روايت را تحريف كرده و نوشته‌اند اين قضيه در زمان جاهليت بوده است . غافل از اينكه در اين روايت ابو بكر پيامبر را « رسول خدا » خطاب مىكند چطور ممكن است اين واقعه در زمان جاهليت و قبل از بعثت حضرت به پيامبرى اتفاق افتاده باشد .\r\nو ثانيا شعرى كه ابو بكر مىخواند . در مورد كشتگان بدر است پر واضح است كه اين واقعه ( مست شدن ابو بكر ) بعد از جنگ بدر بوده است .\r\nو ثالثا اگر اين قضيه قبل از تحريم شراب بوده باشد ، چگونه پيامبر متعرض شرابخورى آنها مىشود .\r\n\r\n\r\n","description":"","footnote":"\r\n( 1 ) - الاصابة ج 4 / 23 .\r\n","page_name":" 260 ","page_number":260},
  {"content":"\r\n\r\nو رابعا شراب‌خوارى خليفه منحصر به اين مورد نمىباشد كه با تحريف نمودن اين مورد بتوان اين لكهء ننگ را از دامن خليفه زدود بلكه در كتب تاريخ است كه در سال فتح مكه مجلس ميگسارى كه در خانه ابو طلحه پسر سهل بود 11 نفر شركت داشتند و و انس جوان 18 ساله ساقى قوم بود ، جناب ابو بكر و عمر هم جزء آن 10 يا 11 نفر بودند » « 1 »\r\n\r\nعلم خليفه\r\nاما در نبوغ خليفه در علم تفسير و قرآن ، كافى است بدانيم كه هيچ مطلب قابل توجهى از ايشان در اين زمينه وارد نشده است ، حتى جناب خليفه معنى كلمات قرآن را نمىدانسته و از پيش خود نظرات غلطى اظهار مىكرد ، كلمات « ابّ » « 2 » و « كلاله » « 3 » از آن جمله مىباشد همانگونه كه قبلا ذكر شد كلمه « ابّ » به معنى چراگاه مىباشد و معنى « ابّ » را هرشخص عرب زبانى به خوبى مىداند ، ولى مفسرين اهل سنت نوشته‌اند ابو بكر نيز مانند عمر از معنى كلمه « ابّ » بىاطلاع بوده است . « 4 »\r\n\r\nخليفه معنى « كلاله » را نمىداند\r\nهمچنين هنگامى كه از ابو بكر معنى كلمه « كلاله » ( برادر و خواهر تنى يا برادر و خواهر پدرى ) را پرسيدند گفت . . . من به رأى خودم\r\n\r\n\r\n","description":"","footnote":"\r\n( 1 ) - فتح البارى 10 / 30 الغدير ج 7 ص 100 مسند احمد 3 / 227 ، 181 تفسير طبرى 7 / 14 .\r\n( 2 ) - سورهء عبس آيه 32 . . .   وَ فاكِهَةً وَ أَبًّا مَتاعاً لَكُمْ وَ لِأَنْعامِكُمْ .  \r\n( 3 ) - سورهء نساء آيه 176  يَسْتَفْتُونَكَ قُلِ اللَّهُ يُفْتِيكُمْ فِي الْكَلالَةِ . . . \r\n( 4 ) - فتح البارى ج 13 / 230 درّ المنثور ج 6 / 317 .\r\n","page_name":" 261 ","page_number":261},
  {"content":"\r\n\r\nسخن مىگويم اگر درست بود كه از خداست ، و اگر اشتباه بود از من و شيطان است - خدا و رسول او از شيطان بيزارند - به گمانم به فاميلهاى هرشخص بجز پدر و مادر او كلاله مىگويند . « 1 »\r\nوقتى بعد از ابو بكر رفيقش به خلافت رسيد از معنى كلاله سئوال مىكنند مىگويد من شرم دارم چيزى را كه ابو بكر گفته رد كنم .\r\nاز اين مطالب به خوبى ميزان اطلاع خليفه از قرآن معلوم مىشود .\r\nچه‌قدر مايه تعجب و شگفتى است كه خليفه رسول اللّه از ترجمهء قرآن هم بىاطلاع مىباشد آن‌وقت چنين شخصى چگونه مىخواهد جوابگوى مسائل مسلمين باشد و جاى خالى پيامبر را پر كند .\r\nشگفت‌آورتر از اين ، گفتار برخى از نويسندگان است كه براى حفظ آبروى خليفه دست به توجيهات و علت‌تراشى براى جهل خليفه زده‌اند ، يك‌بار گفته‌اند ، كلمه « ابّ » عربى نبود لذا خليفه معنى آن را نمىدانست يك‌بار گفته‌اند ، خليفه احتياط مىنمود و معنى آنها را نمىگفت .\r\nواضح است اين توجيهات جز آبروريزى فايده ديگرى نخواهد داشت .\r\n\r\nميزان علم او به سنت پيامبر صلّى اللّه عليه و آله\r\nبراى معلوم شدن ميزان علم خليفه در سنت پيامبر كافى است بدانيم كه امام احمد بن حنبل در كتاب مسند خود فقط 80 حديث از خليفه نقل مىكند ، و از اين 80 حديث 20 موردش تكرارى است كه با حذف اينها فقط 60 حديث از ابو بكر نقل شده است .\r\n\r\n\r\n","description":"","footnote":"\r\n( 1 ) - سنن دارمى ج 2 / 365 سنن بيهقى ج 6 / 223 .\r\n","page_name":" 262 ","page_number":262},
  {"content":"\r\n\r\nابن كثير با زحمتهاى كثير فقط 72 حديث توانسته است از خليفه جمع كند و اسم آن را ، « مسند صديق » نهاده است ، اين مجموعهء احاديثى است كه علماء اهل سنت براى خليفه جمع نموده‌اند ، شما اگر اين احاديث را با احاديثى كه از پيامبر صادر شده است حساب كنيد مثل قطره‌اى مىماند در مقابل اقيانوس بىكران . ابو هريره ، فقط 3 سال پيش پيامبر بوده است ، تقى ابن مخلد در مسند خود 5300 حديث از ابو هريره نقل مىكند كه از پيامبر شنيده است . « 1 » احمد ابن فرات يك ميليون و پانصد هزار حديث از پيامبر مىنويسد ، و از بين آنها سيصد هزار حديث انتخاب مىكند . « 2 » ابو زارعة صد هزار حديث حفظ بود و بعضى مىگويند : هفتصد هزار حديث حفظ بوده است بعضى يك ميليون صد هزار . . . حديث از پيامبر حفظ بودند كه در كتب تاريخ مسطور است مرحوم علامه در الغدير ج 7 ، ص 115 الى 117 اسامى آنها را ذكر مىكند .\r\nحال شما قضاوت كنيد ، اسلامى كه زمينهء دانش آن به اين گستردگى هست آئين و برنامه‌هاى آن به اين فراوانى مىباشد و هنرهايش به اين سرشارى است ، پيامبرى كه اينها گفتار و روش اوست ، چگونه سزاوار مىباشد جانشين پيامبر فقط 104 حديث از پيامبر ياد گرفته باشد ؟ آيا تودهء مردم قبول مىكنند ، كه خليفهء مسلمين با اين علم اندك بتواند زمينهء ته شده با رحلت پيامبر را پر كند ؟ اين نمىباشد مگر از كمى حافظه جناب خليفه پس با اين حال چگونه\r\n\r\n\r\n","description":"","footnote":"\r\n( 1 ) - الاصابة 4 / 205 .\r\n( 2 ) - خلاصة التهذيب ( الخزرجى ) 1 / 27 ، رقم 104 .\r\n","page_name":" 263 ","page_number":263},
  {"content":"\r\n\r\nخليفه خود را لايق مقام خلافت مىدانست ؟\r\nكجايند آزادمردان بشر اين ظلم را مشاهده كنند كه چنين شخصى جانشين پيامبر شده . اما آنكه باب علم بود ، با صداى رسا مىگفت « سلونى قبل ان تفقدونى » ( سئوال كنيد از من قبل از آنكه من از بين شما بروم ، به راههاى آسمانها مسلطتر و آگاه‌تر از طرق زمين هستم . ) و كسى كه تورات را بهتر از اهل تورات ، انجيل را بهتر از اهل انجيل . . .\r\nمىدانست . بيل به دستش دهند تا مشغول كشاورزى باشد ، آيا اين ظلم به بشريت نمىباشد . . . ؟ !\r\nبا اين مطالب جواب گزافه‌گويانى كه ادعاى اعلميت ابو بكر را مىكنند معلوم مىشود ، چگونه كسى مىتواند اعلم باشد كه نه ترجمه ظاهر قرآن بلد است و از سنت پيامبر فقط 104 حديث ياد گرفته است ، آن‌هم چه احاديث كه نوشتن آنها جز سياه‌كردن كاغذ فائده‌اى ديگر ندارد . و لكهء ننگى است بر دامن خليفه و تاريخ‌نگاران كه چگونه اين احاديث جعلى را بر پيامبر نسبت داده‌اند . به عنوان نمونه يكى از احاديث جناب خليفه ذكر مىشود :\r\nقال ابو بكر : ان رسول اللّه أهدى جملا لابى جهل ( رسول خدا به ابو جهل يك شتر هديه كرد ) .\r\nاين حديث را مقايسه كنيد با خطبه‌هاى نهج البلاغه ، تا ميزان علم و آگاهى خليفه واضح شود . به خاطر همين كاستى علم خليفه است كه ميمون پسر مهران مىگويد : اگر كسى منازعه يا مسأله‌اى پيش خليفه مىبرد ، اگر چيزى از قرآن يا سنت پيامبر مىدانست طبق آن قضاوت مىنمود و اگر چيزى نمىيافت بيرون آمده و جواب مسئله را\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nاز مسلمين مىپرسيد ، گاهى مىشد گروهى نزد وى جمع شده هر كدام نظريه‌اى مىدادند ، . . . و اگر چيزى يافت نمىشد سران و نيكان مردم را جمع مىنمود و در خصوص مسئله با آنان مشورت مىنمود . . . » « 1 »\r\nاين بود شيوهء خليفه در دادرسى ، چگونه كسى كه مىخواهد جاى ته پيامبر را پر كند به سادگى مىپذيرد آئين‌نامه‌هاى ارجمند پيامبر را از مردم بپرسد ، و از كسانى جواب مسئله را فراگيرد كه خود را خليفهء آنان مىداند . در ميان دادرسىهاى خليفه به رويدادهائى بر مىخوريم كه همگى مىتواند روشنگر ميزان دانش وى باشد .\r\n\r\nجهل خليفه درباره سهم ارث مادربزرگ\r\nاز قبيصه پسر ذؤيب نقل شده : كه مادربزرگى به نزد ابو بكر رفت ، در مورد سهم ارث خود سئوال نمود كه از نوه‌اش چه اندازه ارث مىبرد ؟ خليفه جواب مىدهد ، در قرآن براى تو سهمى نيافتم و در سنت پيامبر هم نمىدانم تو سهمى دارى يا نه ، اينك برگرد تا از مردم بپرسم . . . » « 2 »\r\n\r\nجنايت خالد بن وليد و حمايت ابو بكر\r\nقصهء مظلوميت مسلمانى مثل مالك ابن نويره لكهء ننگى بر دامن ابو بكر در صفحات تاريخ ماندگار است ، از اين ماجرا ميزان شخصيت ابو بكر و اتباع وى را مىتوان معين نمود .\r\nاين ماجرا در بطاح ( نقطه‌اى از سرزمين مالك ابن نويره ) واقع شد در آن روز فرماندهى كل قواى اسلام از طرف ابو بكر به فاسقى مثل\r\n\r\n\r\n","description":"","footnote":"\r\n( 1 ) - سنن دارمى ج 1 / 58 .\r\n( 2 ) - الموطأ للمالك ج 1 / 335 مسند احمد ج 4 / 242 سنن بيهقى 6 / 234 .\r\n","page_name":" 265 ","page_number":265},
  {"content":"\r\n\r\nخالد واگذار شده بود ! خالد در ميان قبيله مالك ، نه‌تنها مسلمانان را پس از امان دادن كشت بلكه كشتگان را مثله كرد . و زنان با ايمان را اسير نمود ، و اموال و نواميسى كه خدا حرام كرده بود ، مباح دانست ! احكام و حدود شرعى را تعطيل نمود و جناياتى مرتكب شد كه مىتوان ادعا كرد كه در جاهليت هم نظير نداشت .\r\n\r\nمالك ابن نويره را بشناسيم\r\nمالك ابن نويره ، سر آمد اشراف قبيله بنى تميم و مرد با نفوذ از عرب اصيل بود ، مالك از كسانى بود كه از لحاظ شخصيت ، سخاوت و پاكى ، شجاعت و دليرى - به تمام معانى آن - و جوانمردى او مثل مىزنند ، و از اين نظر در رديف پادشاهان بود . وقتى مالك مسلمان شد ، كليهء قبيلهء بنى يربوع به وسيلهء او اسلام اختيار كردند . و پيامبر اكرم نيز نظر به وى وثوق و اعتماد داشت و وى را متصدى امر زكات قوم خود نمود .\r\n\r\nجرم مالك ابن نويره\r\nتنها جرم او خوددارى نمودن از پرداخت زكات به حكومت ابو بكر بود . زيرا مالك حكومت ابو بكر را مشروع نمىدانست ، و مقام خلافت را لايق آن فردى مىدانست كه پيامبر در روز غدير خم معرفى نموده بود ، خلاصه علت كشته شدن مالك همان علتى بود كه بواسطهء آن خانهء وحى را به آتش كشيدند ، و امانت پيامبر را با دستهاى پليد پرپر نمودند ! ! !\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nبرگرديم سر اصل ماجرا :\r\nوقتى خالد بن وليد با سربازان خود از كار قبيلهء اسد و غطفان فراغت يافت قصد « بطاح » نمود كه همان سرزمين مالك بن نويره بود ، وقتى افراد خالد به آنجا رسيدند كسى را در آنجا نيافتند ، چون مالك قبلا قبيله خود را متفرق كرده بود و توصيه كرده بود كه بر دين اسلام باقى مانند و از برخورد با خالد پرهيز نمايند ، تا خداوند پراكندگى را گردآورد . خالد نفرات خود را به تعقيب ايشان فرستاد سربازان ، مالك بن نويره و تنى چند از بنى يربوع را آوردند ، و به خالد تسليم نمودند سپس اتفاقى رخ داد كه گوشه‌اى از آن را با نهايت تأثر و تأسف نقل مىكنيم .\r\nاسيران را دست بسته در حالى كه « ليلى » زن مالك ابن نويره نيز در ميان ايشان بود ، نزد خالد آوردند . « ليلى دختر منهال » به گفتهء مورخين در زيبائى بويژه زيبائى چشم و پاها از مشهورترين زنان عرب بود .\r\nمىگويند زنى از لحاظ جمال چشمها و زيبائى پاها مانند او ديده نشده بود . اين زيبائى خيره‌كننده بود كه خالد را مفتون ساخت .\r\nدر حالى كه ميان خالد و مالك گفتگو در گرفته بود ، زن زيباى مالك نيز در كنار او بود ، سرانجام خالد گفت : اى مالك تو را خواهم كشت .\r\nمالك گفت : آيا همكار تو ( ابو بكر ) چنين فرمانى به تو داده است ؟\r\nمالك گفت : اى خالد ما را پيش ابو بكر بفرست تا او خود در مورد ما تصميم گيرد . « عبد اللّه ابن عمر » و « ابو قتاده انصارى » به حمايت از مالك اصرار كردند و از خالد خواستند مالك و همراهانش را نزد خليفه گسيل دارد . ولى خالد گفت ممكن نمىباشد از كشتن وى دست بردارم . سپس به « ضرار بن اوزر اسدى » دستور داد تا مالك را گردن زند .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nدر اين هنگام مالك نگاه به زن خود كرد و به خالد گفت : اين است كه مرا به كشتن داد . ( يعنى اى خالد تو به خاطر اين زن است كه مرا مىكشى ) .\r\nولى خالد به ضرار گفت گردنش را بزن ، ضرار هم گردن مالك را زد .\r\nخالد سر مالك را برداشت و در اجاقى كه غذا مىپختند در آتش نهاد .\r\nآنگاه خالد ، زن مالك را به خيمهء خود برد و همان شب با وى در آويخت ! ! و با تجاوز به زن مالك ، شب را به صبح آورد ، خالد بدون هيچ ملاحظه‌اى به هوس خود رسيد و مالك را شهيد كرد ، اما بعد از مالك سرپرست يتيمان و بيوه زنان كيست ؟ بنى تميم بزرگ و كوچك مبتلا شدند . به مرگ قهرمان خود ( مالك ) ، كه همگى چشم اميد به وى داشتند .\r\nخالد در شب بسيار سردى بقيه اسرا را حبس كرد . سپس با ترفند و شگردى ماهرانه همهء آنها را كشت سپس سرهاى آنان را مثله كرد كارى كه پيامبر از آن نهى نموده بود ( و لو نسبت به حيوانات ) و سرهاى آنان را در آتش نهاد . . . ! ! !\r\n\r\nعكس العمل ابو بكر\r\nابو قتادة انصارى و به همراهى متمم ابن نويره ( برادر مالك ) به سوى مدينه حركت كردند وقتى اين دو به مدينه رسيدند ، ابو قتاده در حالىكه سخت غضبناك بود به ملاقات ابو بكر رفت و ماجرا را براى او نقل كرد كه چگونه خالد مالك را كشت و با ليلى ( زن مالك ) همبستر شد .\r\nمتمم ابن نويره هم مطالبى گفت ، و آنقدر گريست كه كمان از دستش افتاد و بيهوش نقش زمين شد ! ولى ابو بكر سخت تحت تأثير\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nنقش خالد و پيروزيهاى او بود . بر همين جهت به شكايت ابو قتاده ترتيب اثر نداد ! ! ! و حاضر نشد ابو قتاده اين سخنان را در مورد خالد بگويد ! !\r\nو از اين‌رو ابو قتاده ، عمر ابن خطاب را ملاقات كرد ، و داستان را براى او نقل كرد : عمر نزد ابو بكر رفت و از وى خواست كه خالد را عزل كند . و اظهار داشت كه از شمشير خالد ظلم و فساد مىبارد ، و خواست كه خالد را بازداشت كند . ولى ابو بكر هيچكدام از حكام خود را بازداشت نمىكرد . سپس ابو بكر خطاب به عمر گفت : اى عمر ! بس است . خالد حكم خدا را تأويل كرد و اشتباه نمود ! زبانت را از نكوهش بازدار ! . . . اى عمر من شمشيرى كه خداوند بر سر كفّار بران نموده است . به غلاف نمىكشم ! ! !\r\nاين بود يكى از اجتهادات و جنايات ابو بكر . خالد مسلمانى مثل مالك ابن نويره را كشته است ، و با زنش زنا نموده است ولى ابو بكر هيچ عكس العمل نشان نمىدهد ، حتى اين شخص را كه قرآن فاسقش خوانده به گفته عمر از شمشيرش ظلم مىبارد - از منصبش عزل نمىكند ، و به اين خوشحال است كه خالد مخالفين او را سركوب مىكند ، و او در تحت شمشير خالد و امثال او بر مسند خلافت تكيه زده است ، و به همين خاطر است كه خليفه ، فاسقانى مثل خالد و ضرار ابن اوزر كه شراب‌خوار و اهل فسق و فجور بودند بر جان و مال و ناموس مسلمين مسلط مىكند . اين است ثمرات حكومت غير معصوم ، و كسى كه مست مقام رياست است حاضر است كه به خاطر رسيدن به اين مقام قرآن و سنت پيامبر را زير پا گذارد . كه صفحات تاريخ از اين‌گونه جنايات ، ابو بكر و اتباع وى سياه است .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nاين بود ، حكومت ابو بكر و عكس العمل خليفه در برابر چنين ظلمى كه حتى حاضر نمىباشد كوچكترين عكس العملى نشان دهد ، حدالاقل خالد را نهى از منكر و امر به معروف كند ، او حاضر است به خاطر حكومت و رياست هرگونه ظلمى را ناديده گيرد . كه اين يكى از هزاران موردى بود كه ما ذكر كرديم ، .\r\nاما گذرى كنيم بر حكومت امير المؤمنين ، تا واضح شود چه ظلمهائى به خاطر غصب حق مسلّم على عليه السّلام بر انسانيت شد ، و چه خونهائى به ناحق ريخته شد .\r\nوقتى بر حضرت امير المؤمنين مىرسد كه عمال معاويه بر شهر انبار تاخته‌اند ، و خلخال و دستبند از دست يك زن غير مسلمان به يغما برده‌اند حضرت چنين فرمود :\r\nبه من خبر رسيده كه مردانى از سپاه آنان بر زن مسلمان يا غير مسلمان كه معاهده زندگى در جوامع اسلامى ، آسايش او را تأمين نموده است ، هجوم برده خلخال از پا و دستبند از دست آنان در آورده‌اند . گردنبند و گوشواره آنان را به يغما برده‌اند ، اين بينوايان در برابر آن غارتگران جز گفتن  « إِنَّا لِلَّهِ وَ إِنَّا إِلَيْهِ راجِعُونَ »  و سوگند دادن به رحم يا طلب رحم و تحريك دلسوزى آنان چاره‌اى نداشتند . . . » « فلو انّ مسلما مات من بعد هذا اسفا ما كان به ملوما بل كان به عندى جديرا » .\r\n( اگر پس از چنين حادثه دلخراش مرد مسلمان از شدت تأسف بميرد ، مورد ملامت نخواهد بود ، بلكه در نظر من مرگ براى انسان مسلمان\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nبه جهت تأثر از اين فاجعه امرى شايسته و بايسته است . « 1 »\r\nابو بكر و اتباع وى براى بدست آوردن قدرت چند روزى دنيا حاضر هستند و هرجنايتى را مرتكب شوند و على بن ابى طالب ندا مىدهد : « و اللّه لو اعطيت الاقاليم السبعة بما تحت افلاكها على ان أعصى اللّه فى نملة اسلبها جلب شعيرة ما فعلت » . به خدا قسم اگر حكومت اقاليم هفت‌گانه را با آنچه كه در زير افلاك آن اقاليم است به من دهند در برابر اينكه خدا را با كشيدن پوست جوى از دهان مورچه‌اى معصيت كنم من اين كار را نخواهم كرد ) . « 2 »\r\n\r\nشجاعت خليفه\r\nاز ابو بكر پيش از مسلمانيش واقعه‌اى نمىتوان يافت كه دلالت بر شجاعت او كند و همچنين بعد از اسلامش با آنكه در بسيارى از غزوات شركت داشته ولى تاريخ از شجاعت و دلاورى وى چيزى سراغ ندارد ، در اين جنگها حتى يك بار هم نشده كه وى كوچكترين جراحتى به دشمنان وارد سازد ، با اينكه در بعض جنگها بر پيامبر 70 زخم شمشير وارد شده ولى جناب خليفه در دفاع از پيامبر هيچ نقشى نداشته است و تاريخ شجاعتى براى ايشان نقل نكرده است . نه‌تنها شجاعتى از وى به خاطر ندارد بلكه فرار او را در جنگ از ياد نبرده است ، آرى او و رفيقش عمر در جنگ خيبر بود كه از ميدان نبرد گريختند « ابن ابى الحديد معتزلى » در قصيدهء علويهء خود در اين مورد مىگويد :\r\n\r\n\r\n","description":"","footnote":"\r\n( 1 ) - خطبه 27 نهج البلاغه .\r\n( 2 ) - خطبهء 222 نهج البلاغه .\r\n","page_name":" 271 ","page_number":271},
  {"content":"\r\n\r\n« هرچه را از ياد ببرم ، فراموش نمىكنم آن دو را ( عمر و ابو بكر ) كه از ميدان نبرد . ( جنگ خيبر ) فرار كردند با آنكه مىدانستند گريختن از ميدان جنگ گناه است . بيرق بزرگى را كه آنان برداشته بودند ، ذلت و خوارى فرا گرفته بود .\r\n. . . آيا راستى آن دو - با آن كمدلى و ناتوانى - از مردان بودند يا از زنان ناخن رنگ كرده و چهره به نازپرورده ؟\r\nآنچه را كه ذكر كرديم مواردى از ملكات نفسانى ابو بكر بود كه در جلد هفتم الغدير در حدود صد و پنجاه صفحه بطور مفصل مورد تحقيق واقع شده است .\r\n* * * * * اين بود جرعه‌هائى از كتاب شريف الغدير و چكيدهء مطالبى است كه از جلد اول تا هفتم الغدير انتخاب و تقديم كرديم ، خلاصه‌اى از بقيهء جلدها انشاء اللّه بعدا ارائه خواهد شد .\r\nو آخر دعوانا ان الحمد للّه ربّ العالمين\r\n\r\n\r\n","description":"","footnote":"","page_name":" 272 ","page_number":272}
  ]