[
  {"content":"\r\n\r\nبسم الله الرحمن الرحيم\r\nحج ، سلوك خداجويان\r\nبه انضمام : هفتاد نكتهء فقهى و اخلاقى مورد نياز در حج و عمره\r\nمرجع عاليقدر\r\nحضرت آيت الله العظمى مظاهرى\r\n\" مدظله العالى \"\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمؤسسهء فرهنگى مطالعاتى الزهراء عليها السلام\r\nمجموعهء آثار حضرت آية الله العظمى مظاهرى مدظله\r\nسرشناسه : مظاهرى ، حسين ، 1312 -\r\nعنوان و نام پديدآور : حج ، سلوك خداجويان / حسين مظاهرى .\r\nمشخصات نشر : اصفهان : مؤسسه فرهنگى مطالعاتى الزهراء عليها السلام ، 1388 .\r\nمشخصات ظاهرى : 88 ص ؛ 5 / 16 * 12 س م .\r\nفروست : مجموعه آثار ؛ 19 - اخلاق / 8\r\nشابك : 10000 ريال : 0 - 21 - 2985 - 964 - 978\r\nوضعيت فهرست نويسى : فيپا\r\nموضوع : حج\r\nرده بندى كنگره : 5 ح 583 م / 8 / 188 bp\r\nرده بندى ديويى : 357 / 297 شماره كتابشناسى ملى : 1859604\r\nحج ، سلوك خداجويان\r\nمجموعه آثار - 19 اخلاق / 8\r\nمرجع عاليقدر حضرت آيت الله العظمى مظاهرى \" مدظله العالى \"\r\nناشر : مؤسسهء فرهنگى مطالعاتى الزهراء عليها السلام\r\nنوبت چاپ : اول / 1388 شمارگان : 3000 نسخه\r\nقيمت ك 10000 ريال\r\nشابك : 0 - 21 - 2985 - 964 - 978\r\nح تمام حقوق براى \" مؤسسهء فرهنگى مطالعاتى الزهراء عليها السلام محفوظ است\r\nمركز توزيع : مؤسسهء فرهنگى مطالعاتى الزهراء عليها السلام - دفتر اصفهان\r\nتلن و دورنگار : 4463671 - 0311\r\nآدرس اينترنتى : www . al - zahra . ir\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسمه‌تعالى\r\nكتاب « حج ، سلوك خداجويان » ، مشتمل بر بيانات اخلاقى مرجع عاليقدرحضرت آيت الله العظمى مظاهرى « مدّظلّه‌العالى » در زمينهء اهميت ، اعمال و اسرار فريضهء الهى و انسان‌ساز حج مىباشد كه به منظور بهره‌مندى بيشتر زائران گرامى و در راستاى توجّه و اهتمام آنان به بُعد اخلاقى و عرفانى سفر روحانى حجّ تمتّع يا عمرهء مفرده ، تنظيم گرديده و به انضمام 70 نكتهء فقهى و اخلاقى مورد نياز در حج و عمره ، كه\r\nبرگرفته از آثار معظّم له مىباشد ، منتشر شده است .\r\nمؤسسهء فرهنگى مطالعاتى الزّهراء ( س )\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nفصل اول : اهميت : حج\r\nفصل اول :\r\nاهميت حج\r\nمنازل عرفانى حج\r\nمقدمات حج\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nمسلمانان به منزلهء يك خانواده هستند كه در نقاط مختلف زمين زندگى مىكنند و شايسته است همهء آنان از هر نژاد و طبقه‌اى كه هستند ، با يكديگر مودّت ، برادرى و اتّحاد داشته باشند . خداوند با وضع احكام و قوانينى كه ضامن سعادت مسلمانان است ، برنامه‌هاى خاصّى براى تحكيم برادرى و اتّحاد آنان ترتيب داده كه به صورت‌هاى گوناگون از جمله نماز جماعت ، نماز جمعه ، نمازهاى عيد و مانند آنها اجرا مىشود و حج از همهءاين موارد عمومىتر و سودمندتر است .\r\n« حج » در لغت به‌معناى قصد و آهنگ كردن است و در اصطلاح فقهى مسافرتى است كه مسلمانان در صورت توانايى مالى وجسمى به آن اقدام مىكنند و در ايام خاصّى ، در مكان مقدّسى گِرد هم مىآيند و اعمال و مناسك مخصوصى انجام مىدهند و ضمن عبادت پروردگار ، روابط اجتماعى - جهانى خود را تحكيم مىبخشند .\r\nحج يكى از پايه‌هاى دين اسلام و عامل تحكيم پيوند و دوستى ميان مسلمانان است .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nخداوند در قرآن كريم در وجوب حج مىفرمايد :\r\n. . . وَ لِلَّهِ عَلَي النّاسِ حِجُّ الْبَيْتِ مَنِ اسْتَطاعَ إِلَيهِ سَبيِلًا وَ مَن كَفَرَ فَإِنَّ اللهَ غَنِيٌّ\r\nعَنِ العَالَمِينَ « 1 »\r\nو حقّ خداوند بر مردم ، حجّ آن خانه است ، بر كسانى كه استطاعت رفتن به آنجا را داشته باشند ، واجب است . و هركس راه كفر پيش گيرد ، بداند كه خداوند از جهانيان بىنياز است .\r\nبنابر اين آيهء شريفه ، كسانى كه مستطيع باشند ؛ يعنى از نظر مالى و جسمى توانايى رفتن به مكّه را داشته باشند و هنگام بازگشت از مكّه نيز بتوانند زندگى خود را اداره كنند ، حج بر آنان واجب مىشود .\r\nالبته ، انجام دادن فريضهء حج در تمام طول زندگى فقط يك بار بر مستطيع واجب مىشود كه به آن « حجّةالاسلام » مىگويند . قرآن شريف بر عمل به اين فريضهء الهى تأكيد فراوان مىكند ، تا اندازه‌اى كه اگر مسلمانى به فرض استطاعت ، از رفتن به حج سر باز زند ، در زمرهء كافران قرار مىگيرد . در فرهنگ قرآن ، تنها به منكران خداوند كافر گفته نمىشود ، بلكه بىتوجّهى به هر يك از احكام مهمّ دين اسلام ، انسان را از مدار ايمان خارج مىكند و در مسير كفر و الحاد قرار مىدهد .\r\n\r\n\r\n","description":"","footnote":"\r\n( 1 ) . آل‌عمران / 97\r\n","page_name":" 10 ","page_number":10},
  {"content":"\r\n\r\nدر روايات آمده است ، كسانى كه تا لحظهء مرگ حج را رها كنند و اين وظيفهء مهم را انجام ندهند و از دنيا بروند ، روز قيامت با كافران\r\nمحشور مىشوند . از سوى ديگر ، براى حجّ واجب و مستحبّ ثواب و پاداش بسيارى در روايات ذكر شده است .\r\nامام صادق ( ع ) فرمودند : « مردى اعرابى ، رسول خدا ( ص ) را ملاقات نمود و عرض كرد : اى رسول خدا ! من به قصد حج از ديار خود خارج شدم ، امّا توفيق انجام دادن آن را نيافتم . من مردى ثروتمند هستم ، چه كارى انجام دهم تا به اندازهء حاجيان پاداش ببرم ؟ رسول خدا ( ص ) روى به او كردند و فرمودند : به كوه ابىقبيس بنگر ! اگر به اندازهء اين كوه طلاى سرخ در راه خداوند انفاق كنى ، به پاداش حاجيان دست نمىيابى . سپس حضرت فرمودند : همانا مسلمان هنگامى كه تصميم مىگيرد تا وسايل سفر حج را آماده كند ، در حالىكه هنوز برنداشته است ، براى او دَه حسنه نوشته مىشود ، دَه بدى از نامهء اعمال او پاك مىگردد و دَه درجه به مقام او افزوده مىشود . هنگامى كه بر مركب خود سوار و آمادهء حركت مىشود ، همانند آنچه گفتم براى او مقرّر مىشود . هنگامى كه دور خانهءخدا طواف مىكند ، از گناهان خود پاك مىشود . وقتى سعى صفا و مروه انجام مىدهد ، بار ديگر گناهان او محو مىشود . زمانى كه در عرفات وقوف مىكند ، از گناهان مبرّى مىگردد . هنگامى كه به رمى جمرات\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمىپردازد ، باز از گناهان پاك مىشود . همين‌طور رسول خدا ( ص ) مواقف حج را يكى پس از ديگرى برشمردند و فرمودند : در آن موقف\r\nحاجى از گناهان پاك مىشود . سپس به آن اعرابى فرمودند : چگونه مىتوانى به پاداشى دست‌يابى كه حاجيان بدان نايل مىشوند ؟ امام صادق ( ع ) در پايان حديث فرمودند : چهار ماه بر حاجى گناه نوشته نمىشود و يكسره نيكويىهاى او ثبت مىگردد ، مگر آنكه گناه كبيره‌اى مرتكب شود . » « 1 » در حديث ديگرى از حضرت على ( ع ) نقل شده كه مىفرمايند : « . . . حجّ خانهء خدا و عمره ، فقر را از آدمى مىزدايد ، گناهان را پاك مىكند و بهشت را واجب مىگرداند . » « 2 » حج عبادتى كامل است و از عبادت‌هاى ديگر نيز نشانه‌اى در خود دارد ، مانند نماز داراى ذكر و حركات خاصّى است ، همانند روزه با ترك امورى همراه است ، نظير جهاد مبارزه با شيطان ( رمى جمرات ) و تحمّل سختىها را در خود دارد و مانند خمس و زكات مستلزم انفاق مال در راه خدا و دادن هديه ( قربانى ) در پيشگاه حقّ است . در اهميت حج همين بس كه در حديثى نقل شده : «\r\nالحَج‌ّلَهُ وَ هُوَ جَزَائه\r\n- حج براى خداست و او پاداش آن را خواهد داد . »\r\n\r\n\r\n","description":"","footnote":"\r\n( 1 ) . بحارالانوار ، ج 96 ، ص 163\r\n( 2 ) . تحف العقول ، ص 149\r\n","page_name":" 12 ","page_number":12},
  {"content":"\r\n\r\n\r\nمنازل عرفانى حج\r\nحج يك سفر عرفانى است و بنابر نظر علماى اخلاق ، سفرى است كه انسان به قصد نزديك شدن به خداوند آن را انجام مىدهد تا به مقام « لقاء الله » برسد . مسلمان در راه سفر حج سه منزل را طى مىكند ، منزل نخست آن « سِيرِ مِنَ الخَلقِ إلَي الحَق » نام دارد كه در آن مسلمان خود را براى سفر حج و حضور در پيشگاه خداوند آماده و از دنيا و مردم قطع علاقه مىكند .\r\nمرحلهء دوّم « سِيرِ مِنَ الحَقّ فِي الحَق » است كه از لحظهء مُحرم شدن حاجى در يكى از ميقات‌ها تا پايان اعمال حج ادامه دارد . در اين مرحله ، مسلمان خود را به طور كامل در محضر ربوبى احساس مىكند و به كسى و چيزى جز حقتعالى توجّه نمىكند .\r\nوقتى اعمال حج تمام مىشود ، مرحلهء سوّم سفر عرفانى حاجى شروع مىشود ؛ آن زمان به وطن خود بر مىگردد تا از دستاوردهاى سفر معنوى خود استفاده كند و به راهنمايى مردم بپردازد ، اين مرحله « سِيرِ مِنَ الحَقّ فِي الخَلق » نام دارد .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاگر كسى بتواند حقيقتاً اين منزل‌ها را طى كند ، حالتى در او به وجود مىآيد كه گوش شنوا پيدا مىكند ، همانند حضرت موسى ( ع ) كه كلام خداوند را شنيد ، شخص هم هنگام لبّيك گفتن مىتواند پاسخ دلنشين خداوند را بشنود . شنيدن سخن خداوند براى همه كس ميسّر نيست ، امّا انسان مىتواند به حالتى دست يابد كه از طريق الهامات و واردات غيبى و با زبان حال سخن حقّ را بشنود و قرآن كريم اين وعده را داده است و مىفرمايد :\r\nإِن تَتَّقُوا اللهَ يَجعَل لَكُم فُرقَاناً « 1 »\r\nاگر تقواى الهى را پيشهء خود سازيد ، خداوند به‌شما فرقان ( وسيلهء تميز حقّ و باطل ) عطامىكند .\r\nاگر انسان متّقى باشد و تقوا در عمق جان او نفوذ كرده باشد ، حالتى در او به وجود مىآيد كه ناخودآگاه بين حقّ و باطل تميز مىدهد و الهامات رحمانى را از وسوسه‌هاى شيطانى تشخيص مىدهد .\r\n\r\n\r\n","description":"","footnote":"\r\n( 1 ) . انفال / 29\r\n","page_name":" 14 ","page_number":14},
  {"content":"\r\n\r\n\r\nمقدّمات حج\r\nهنگامى كه مسلمان براى اين سفر روحانى آماده مىشود ، بايد از تعلّقات دنيوى چشم بپوشد و به خداوند متّصل شود تا به مقام قرب الهى برسد .\r\nنخستين قدم در اين راه ، توبه است . توبه به معناى برگشت از شياطين و طاغوت‌ها به الله ، برگشت از هوى و هوس به عقل و دين ، برگشت از دنيا به آخرت و سرانجام برگشت از گناه به ثواب است . كسى كه مىخواهد عازم مكّه شود ، هيچ گناهى نبايد در نامهء اعمال او بماند . اگر شخص در تمام عمر از شيطان و هواهاى نفسانى پيروى كرده و گناهان بىشمارى را مرتكب شده باشد ، چنانچه حقيقتاً توبه كند و به سوى خداوند برگردد ، حتماً پروردگار عالم توبهء او را مىپذيرد . قرآن كريم مىفرمايد :\r\nإِلَّا مَن تَابَ وَ آمَنَ عَمِل‌َعَمَلًا صَالِحًا فَاولَئِك‌َيُبَدّل‌ُاللهُ سَيّئَاتِهِم حَسَنَاتٍ وَ كَان‌َاللهُ غَفُوراً رَحِيماً « 1 »\r\n\r\n\r\n","description":"","footnote":"\r\n( 1 ) . فرقان / 70\r\n","page_name":" 15 ","page_number":15},
  {"content":"\r\n\r\nمگر آن كسانى كه توبه كنند و ايمان آورند و كارهاى شايسته انجام دهند . خدا گناهانشان را به نيكىها بدل مىكند و خدا آمرزنده و مهربان است .\r\nرسول‌اكرم ( ص ) مىفرمايند :\r\n« التَّائِبُ مِنَ الذَّنبِ كَمَن لَا ذَنبَ لَهُ » « 1 »\r\nتوبه كنندهء از گناه ، مانند كسى است كه گناه نكرده است .\r\nدر توبه دو لطف وجود دارد و هر دو لطف از سوى خداوند است ؛ نخستين لطف او اين است كه به بنده توفيق توبه عطا مىكند و دوّمين لطف او آن است كه توبهءاو را مىپذيرد .\r\nبر اثر توبه ، حالت يقظه در انسان به وجود مىآيد ؛ يقظه به معناى بيدارى است . در اين بيدارى انسان بايد با خود بينديشد كه اگر به جاى سفر حج به عالم برزخ وارد مىشدم ، وضع من چگونه بود ؟ آيا در محضر خداوند مىتوانم جواب كارهايم را بدهم يا خير ؟ آيا پروردگار از من راضى است يا خير ؟\r\nاگر به راستى حالت يقظه در انسان به وجود بيايد و به اين نكته توجّه پيدا كند ، قبل از حج و قبل از مرگ به جايى مىرسد كه خداوند\r\nاو را مخاطب قرار داده و مىفرمايد :\r\n\r\n\r\n","description":"","footnote":"\r\n( 1 ) . وسائل‌الشّيعة ، ج 16 ، ص 75\r\n","page_name":" 16 ","page_number":16},
  {"content":"\r\n\r\nيَاأيَّتُهَا النَّفسُ المُطمَئِنَّةُ ، ارجِعِي إِلَي رَبّكِ رَاضِيَةً مَرضِيَّةً ، فَادخُلِي فِي عِبَادِي ، وَ ادخُلِي جَنَّتِي « 1 »\r\nاى جان آرامش يافته ، خشنود و پسنديده به‌سوى پروردگارت بازگرد و در زمرهء بندگان من داخل شو و به بهشت من وارد شو !\r\nقدم دوّم ، محاسبهء نفس است . كسى كه مىخواهد به حج برود ، بايد هدف از اين سفر مقدّس را براى خود تبيين كند . آيا اعمال عبادى نظير نماز ، روزه ، خمس و ساير عبادت‌هاى او به نحو صحيح انجام شده است ؟ آيا مال او حلال است ؟ اگر مالى كه انسان در راه حج صرف مىكند ، حلال نباشد ، حجّ او مورد قبول حقّ تعالى قرار نمىگيرد .\r\nامام صادق ( ع ) مىفرمايند :\r\n« إِذَا اكتَسَبَ الرَّجُلُ مَالًا مِن غَيرِ حِلّهِ ثُمَّ حَجَّ فَلَبَّي نُودِيَ لَا لَبَّيكَ وَ لَا سَعدَيكَ » « 2 »\r\nوقتى كسى با مالىكه حلال نيست به حج برود ، هنگامى\r\nكه لبّيك گويد خداوند لبّيك او را نمىپذيرد .\r\n\r\n\r\n","description":"","footnote":"\r\n( 1 ) . فجر / 29 - 26\r\n( 2 ) . الكافى ، ج 5 ، ص 124\r\n","page_name":" 17 ","page_number":17},
  {"content":"\r\n\r\nامام باقر ( ع ) نيز در اين زمينه مىفرمايند :\r\n« لَايقبَل‌الله عَزَّوَجَل حَجًّا وَ لَاعُمرَة مِن مَال حَرَام » « 1 »\r\nخداوند متعال حجّ و عمره‌اى را كه از مال حرام انجام شود ، قبول نمىكند .\r\nمحاسبهء نفس اين است كه انسان قبل از حج متوجّه اعمال خود شود . نماز و روزه‌اش را مورد برّرسى قرار دهد ، اگر خمس و زكاتى بر عهدهءاوست ، پرداخت كند ، چنانچه به كسى بدهكار است ، دِين خود را ادا كند و اگر به مسلمانى ستم كرده است ، رضايت او را جلب كند . خلاصه بكوشد تا همهء كارهاى خود را اصلاح و نقاط ضعف آن را جبران كند . بنابراين ، كسى كه به حج مىرود ، درست مانند كسى كه در لحظهء مرگ قرار دارد و خود را براى رفتن مهيا مىكند ، بايد به تمام اعمال خود رسيدگى كند . حجّى كه با آمادگى كامل همراه باشد ، ارزشمند است و ذخيره‌اى براى آخرت مىشود .\r\nقدم سوّم ، خالص كردن نيت است . كسى كه عازم سفر حج مىشود بايد ناخالصىها را از نيت و قصد خود پاك كند . نخستين شرط صحيح بودن تمام عبادت‌ها اين است كه براى رضاى خداوند باشد . هدف از مكّه رفتن تنها اطاعت از فرمان الهى و انجام دادن\r\nوظيفه است و براى به دست آوردن عنوان ، تجارت ، استراحت و\r\n\r\n\r\n","description":"","footnote":"\r\n( 1 ) . الأمالى الصّدوق ، ص 442\r\n","page_name":" 18 ","page_number":18},
  {"content":"\r\n\r\nتفريح و . . . نمىباشد . در روز قيامت كه وجههء ملكوتى اعمال انسان‌ها آشكار مىشود ، اگر حج براى خدا نباشد ، ظلمت و آتش به همراه دارد و اگر خالص و لِلّه باشد ، نورانى و درخشنده است .\r\nپيامبر اكرم ( ص ) در آخرين سفر حجّ خود فرمودند :\r\n« يَأتِى عَلَى النَّاسِ زَمَانٌ يَكُونُ فِيهِ حَجُّ المُلُوكِ نُزهَةً وَ حَجُّ الأغنِيَاءِ تِجَارَةً وَ حَجُّ المَساكِينِ مَسألَةً » « 1 »\r\nزمانى مىرسد كه بزرگان امّت من براى تفريح و ثروتمندان براى تجارت و فقيران نيز براى ريا و به دست آوردن عنوان و اعتبار به حج مىروند .\r\nو نيز امام صادق ( ع ) فرمودند : « حج دو گونه انجام مىشود : براى خدا و براى مردم . پس كسى كه براى خداوند حج انجام دهد ، پاداش او رضاى پروردگار و بهشت اوست و كسى كه براى مردم به حج برود ، در قيامت پاداش خود را از مردم بايد بگيرد . » « 2 » قدم چهارم ، كسب آمادگى روحى است و مقصود از آن ، آماده ساختن خود براى حضور در مكان‌هاى مقدّس ، از نظر پاكى روح و\r\nروان ، به منظور اتّصال به عالم غيب و درك حقايق معنوى است . حضور در اماكن مقدّسه و مشاهد مشرّفه مانند مكّه ، مدينه ، نجف ،\r\n\r\n\r\n","description":"","footnote":"\r\n( 1 ) . تهذيب الاحكام ، ج 5 ، ص 463\r\n( 2 ) . وسائل الشّيعة ، ج 8 ، ص 76\r\n","page_name":" 19 ","page_number":19},
  {"content":"\r\n\r\nكربلا ، مشهد و ساير قبور مطهّر ائمهء اطهار ( ع ) مستلزم آمادگى روحى است .\r\nكسى كه مىخواهد به ديدار يك انسان مهذّب و بندهءمقرّب الهى برود ، پيش از ملاقات خود را آماده مىكند و با خود مىانديشد كه چگونه با آن بزرگوار گفتگو كند و تمام فكر و ذهن او به اين ديدار متوجّه مىشود . او از نظر جسمى نيز خود را مهيا مىكند ، بدن خود را شستشو مىدهد ، لباس پاكيزه مىپوشد و با ظاهرى تميز و آراسته به خدمت آن انسان كامل و وارسته مىرود و در حضور او ادب را مراعات مىكند . اين همه آمادگى و ادب حضور براى آن است كه به ديدار بندهء مقرّب خداوند مىرود . پس حاضر شدن در خانهء خدا و حضور در پيشگاه الهى آمادگى و ادب حضور بيشترى را مىطلبد .\r\nحضور در بارگاه ملكوتى پيامبر اكرم ( ص ) و ائمهء طاهرين ( ع ) نيز بايد با آمادگى قبلى باشد . چنانچه انسان با آمادگى كامل در اين مكان‌هاى مقدّس حضور يابد ، با رعايت ادب حضور و برقرارى ارتباط معنوى با آن بزرگواران از طريق خواندن دعا ، مىتواند فيض كاملى ببرد . در احاديث نقل شده براى حضور در مسجد نيز بايد آمادگى كسب كرد ؛ يعنى بايد وضو گرفت ، لباس تميز پوشيد ، بوى خوش\r\nاستفاده كرد و با ظاهرى آراسته به مسجد وارد شد . قرآن كريم مىفرمايد :\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nخُذُوا زِينَتَكُم عِندَ كُلّ مَسجِدٍ « 1 »\r\nزينت‌هاى خود را در هنگام ورود به هر مسجد همراه خود كنيد .\r\nمسجد خانهءخداست و انسان در آنجا در محضر ربوبى قرار مىگيرد و با خواندن نماز مىتواند عروج كند و به لقاء الله برسد . لذا انسان بايد در مسجد ادب حضور را مراعات كند . ادب حضور نزد عرفا و علماى اخلاق اهميت بسيارى دارد و آنان در تربيت شاگردان خود به اين امر بسيار توجّه كرده‌اند .\r\nاز سيرهء پيامبر اكرم ( ص ) و ائمهءاطهار ( ع ) شواهد و نمونه‌هاى زيادى در اين باره نقل شده است . عايشه ، همسر پيامبر ( ص ) نقل مىكند : « هنگامى كه مؤذّن تكبير مىگفت ، تلاطمى در پيغمبر اكرم ( ص ) پديد مىآمد و رنگ صورتشان تغيير مىكرد . آن حضرت ديگر به كسى توجّهى نداشت ، گويى كسى را نمىشناخت و فقط زير لب زمزمه مىكرد كه هنگام اداى امانت الهى و خواندن نماز فرا رسيده است . سپس آن حضرت وضو مىگرفت و در حالى كه از خوف\r\nخداوند مىلرزيد ، به طرف مسجد مىرفت . » « 2 » دربارهء امام حسن مجتبى ( ع ) نيز نقل شده است ، هنگامى كه آن\r\n\r\n\r\n","description":"","footnote":"\r\n( 1 ) . اعراف / 31\r\n( 2 ) . عدة الداعى ، ص 152\r\n","page_name":" 21 ","page_number":21},
  {"content":"\r\n\r\nحضرت مىخواست به مسجد برود ، غسل مىكرد ، وضو مىگرفت ، بوى خوش استفاده مىكرد و بعد از پوشيدن لباس‌هاى تميز ، با قدم‌هاى آهسته به سوى مسجد مىرفت و هنگام داخل شدن به مسجد ، پاى مبارك آن حضرت مىلرزيد . « 1 » بنابر اين ، آنچه براى رفتن به مكّه و مدينه و حضور در پيشگاه قدسى و بارگاه ملكوتى پيامبراكرم ( ص ) و زيارت امامان معصوم ( ع ) در بقيع لازم است ، آمادگى و رعايت ادب حضور مىباشد .\r\nعلماى دين نيز براى حضور در مكان‌هاى مقدّس ، خود را از قبل آماده مىكردند و با آمادگى كامل در آن مكان‌هاى روحانى و پر فضيلت حاضر مىشدند . علامهء مجلسى حكايت مىكرده كه روزى قصد كردم به عتبات عاليات بروم ، ابتدا به نجف اشرف رفتم . وقتى خواستم به حرم حضرت على ( ع ) بروم ، آمادگى روحى لازم براى حضور در آن مرقد مطهّر را در خود احساس نكردم . بنابر اين ، تصميم گرفتم تا ده شبانه روز با توسّل و راز و نياز به درگاه الهى ، آمادگى لازم را كسب كنم .\r\nروزها در حالى كه روزه بودم ، در وادىالسّلام‌مقام امام زمان ( ع ) - به دعا و راز و نياز با پروردگار مىپرداختم و شب‌ها در رواق مطهّر حضرت على ( ع ) عبادت مىكردم . بدين ترتيب ، در اين\r\n\r\n\r\n","description":"","footnote":"\r\n( 1 ) . بحارالانوار ، ج 43 ، ص 339\r\n","page_name":" 22 ","page_number":22},
  {"content":"\r\n\r\nمدّت به حرم حضرت على ( ع ) داخل نشدم و ادب حضور را مراعات كردم و فقط از دور به آن حضرت سلام مىدادم . بعد از گذشت نُه روز ، در شب دهم حالت كشف براى من حاصل شد . ديدم در سامرا هستم و امام زمان ( ع ) بر مزار پدر بزرگوارشان زيارت مىخوانند . وقتى حالت كشف تمام شد ، در همان موقع ، پياده از نجف به سوى سامرّا حركت كردم .\r\nپس از چند روز زيارت و عبادت در آنجا ، به زعم اينكه آمادگى لازم را به دست آورده بودم ، مىخواستم به سوى نجف اشرف حركت كنم كه در يك حالت روحانى چشمم به جمال امام زمان ( ع ) روشن شد و آن حضرت را ديدم كه بر مزار پدرشان به خواندن دعا و زيارت مشغول‌اند . همانجا ايستادم و به شيوهء مداحان ، زيارت جامعه را خواندم . سپس آقا فرمودند : « بيا اينجا ! » ابهّت و شكوه آقا مرا گرفته بود ، به طورى كه نمىتوانستم قدم بردارم . حضرت با دست مبارك اشاره كردند و فرمودند : « بيا بنشين ! » من هم آهسته خدمت امام رسيدم . آن بزرگوار دست مبارك خود را روى كتف من گذاشتند و\r\nفرمودند :\r\n« نِعمَ الزّيارَة هَذِه\r\n؛ چه زيارت خوبى است ! »\r\nعرض كردم : « آقا اين زيارت از جدّ بزرگوارتان ، امام هادى ( ع ) است ؟ » امام زمان ( ع ) در حالى كه به مزار مبارك عسكريين ( ع ) اشاره كردند ، فرمودند : « بله ! » در آن موقع سؤال‌هايم را از آن حضرت پرسيدم و\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nتلطّف‌ها ديدم و لذّت بردم و بعد از آن با آمادگى كامل به زيارت حرم حضرت على ( ع ) شتافتم .\r\nاين حكايت و امثال آن ، حاكى از آن است كه حضور در مكان‌هاى مقدّس ، به خصوص مكّه و مدينه و انجام مناسك ، با آمادگى كامل بسيار ارزشمند است .\r\nطواف ، نماز طواف و حتّى نگاه‌كردن به مطاف ثواب بسيارى دارد ، امّا بدون آمادگى لازم نتيجهء كامل به دست نمىآيد ! كسى كه با آمادگى به حج برود ، آن‌گاه كه لبّيك بگويد ، پاسخ خداوند را مىشنود .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nفصل دوّم : اعمال حج و اسرار آن\r\nاحرام\r\nطواف و نماز آن\r\nسعى صفا و مروه\r\nتقصير\r\nوقوف در عرفات\r\nوقوف در مشعرالحرام\r\nوقوف در منى\r\nاعمال پاياني حج\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\nحج نيز مانند تمام عبادت‌هاى ديگر داراى ظاهر و اسرار باطنى است . اعمال ظاهرى آن مناسكى است كه حاجى بايد در ايامى خاص به‌جا آورد و در هر يك از آن‌ها اسرارى نهفته است .\r\nمراسم حج در حقيقت مرورى نمادين بر مبارزات حضرت ابراهيم ( ع ) و منزلگاه‌هاى مختلف توحيد ، سلوك عرفانى و اخلاص در بندگى است . اگر مسلمانان هنگام انجام مناسك حج ، به روح و اسرار آن واقف باشند و به جنبه‌هاى نمادين آن نيز توجّه كنند ، مىتوانند درس‌هاى تربيتى ارزنده‌اى در زمينه‌هاى خداشناسى ، پيامبرشناسى و انسان شناسى از آن فرا گيرند .\r\n* \r\nاحرام\r\nاعمال حج با احرام بستن در يكى از ميقات‌ها شروع مىشود . در آنجا مسلمانان لباس معمولى خود را كه نشانه‌اى از فرهنگ ملّى و قومى آن‌هاست ، از تن بيرون مىآورند و لباس مخصوص احرام به\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nتن مىكنند . با پوشيدن اين لباس ، بسيارى از كارها بر شخص محرم حرام مىشود . پوشيدن لباس يكرنگ و يكدست مىتواند موجب تحكيم وحدت ميان مسلمانان شود . مسلمانان با نژادها ، زبان‌ها و مليت‌هاى گوناگون از كشورهاى مختلف ، براى انجام مناسك حج در مكّه گرد هم مىآيند و با پوشيدن لباسى يكرنگ ، اتّحاد و همبستگى خود را ثابت مىكنند .\r\nنكتهء ديگر آنكه لباس احرام شبيه كفن است و حكمت آن شايد اين باشد كه انسان هنگام محرم شدن ، به روز قيامت و جهان آخرت بينديشد و توجّه او به امور دنيوى معطوف نشود و نيز متوجّه اين امر باشد كه در روز رستاخيز با اين شكل و حالت وارد محشر مىشود و در پيشگاه خداوند متعال قرار مىگيرد .\r\nحاجيان هنگام پوشيدن لباس احرام ، لبّيك مىگويند ؛ يعنى خالصانه ابراز مىدارند كه خدايا با دعوت تو به زيارت خانه‌ات شتافتيم و با تمام وجود به سوى تو آمديم ، از تعلّقات دنيوى دل بريديم و از صميم قلب به تو روى آورديم . لبّيك گفتن براى اهل دل خيلى مشكل است . نقل كرده‌اند امام سجاد ( ع ) هنگام لبّيك گفتن زبانش بند مىآمد . به ايشان عرض مىكردند : « اى فرزند رسول خدا ! لباس احرام پوشيديد ، پس لبّيك و سعديك بگوييد ! » امام ( ع ) مىفرمودند : « از آن بيم دارم كه خداوند خطاب كند كه لالبّيك و لا\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nسعديك ، ما تو را دعوت نكرده‌بوديم ، براى چه آمدى ؟ » « 1 » اگر انسان بخواهد خداوند او را به خانه‌اش دعوت كند و هنگام لبّيك گفتن به او خوش‌آمد بگويد ، بايد صفات رذيله را از دل خود خارج و فضيلت‌ها را جايگزين آن كند . خداوند انسان فاسق ، ظالم ، بد اخلاق و پرخاشگر را به خانه‌اش دعوت نمىكند و اگر چنين كسى ، عمل مستحبّى را بدون داشتن تقوا و اخلاص انجام دهد ، از او نمىپذيرد . قرآن كريم مىفرمايد :\r\nإنَّمَا يَتَقَبَّلُ اللهُ مِنَ المُتَّقِينَ « 2 »\r\nهمانا خداوند فقط از تقوا پيشگان مىپذيرد .\r\nبا گفتن لبّيك ، از نظر فقهى برخى از امور بر حاجى حرام مىشود ، ولى از نظر اخلاقى و عرفانى ، تمام دلبستگىهاى دنيوى بر او حرام مىشود و حاجى بايد توجّه خود را صرفاً متوجّه ذات بارى تعالى بكند .\r\nلبّيك گفتن هنگام احرام و در آغاز اعمال حج ، مانند گفتن تكبيرهءالاحرام در ابتداى نماز است . از نظر فقهى با گفتن تكبيرهءالاحرام در نماز ، كارهايى مانند صحبت‌كردن ، به اطراف نگاه\r\nكردن ، خوردن ، آشاميدن و . . . بر انسان حرام مىشود . از نظر اخلاقى\r\n\r\n\r\n","description":"","footnote":"\r\n( 1 ) . عوالى اللآلى ، ج 4 ، ص 35\r\n( 2 ) . مائده / 27\r\n","page_name":" 29 ","page_number":29},
  {"content":"\r\n\r\nنيز وقتى مسلمان تكبير مىگويد ، توجّه به كارهاى دنيايى بر او حرام مىشود و شخص بايد با حضور قلب كامل ، خود را در محضر خداوند احساس كند و به غير او توجّهى نداشته باشد . در حج نيز چنين است . وقتى مسلمان لباس احرام مىپوشد و لبّيك مىگويد ، امورى مانند نگاه كردن در آينه ، كشتن حيوانات ، استعمال بوى خوش و . . . بر او حرام مىشود . از نظر علماى اخلاق نيز انسان با لبّيك گفتن در پيشگاه ربوبى قرار مىگيرد و توجّه به غير حقّ بر او حرام مىگردد .\r\nانسان بايد در تمام اعمال حج حضور قلب داشته باشد ؛ يعنى از هنگام بستن احرام تا پايان مراسم حج ، خود را در محضر پروردگار عالم احساس كند . از نظر علماى اخلاق ، حضور قلب در تمام عبادت‌ها شرطى اساسى است و همهء اعمال عبادى را بايد با قصد تقرّب و خلوص انجام داد ؛ در حج نيز انسان با داشتن حضور قلب مىتواند به خداوند تقرّب جويد . چنانچه در اعمال حج حضور قلب نباشد ، مورد قبول خداوند متعال قرار نمىگيرد . البته از نظر فقهى كسى كه مناسك حج را درست انجام دهد ، حجّ او صحيح است و موجب رفع تكليف از او مىشود .\r\nعلماى اخلاق عقيده دارند ، همانطور كه در نماز گاهى يك دهم ، گاهى ثلث و گاهى نصف آن قبول مىشود ؛ يعنى همان مقدارى كه با حضور قلب انجام مىشود ، در حج نيز بخش‌هايى از آن\r\nكه با حضور قلب انجام شده باشد ، مورد قبول خداوند قرار مىگيرد .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nممكن است از يك حاجى فقط احرام او و از حاجى ديگر طواف ، نماز و سعى او پذيرفته شود .\r\nگفتن لبّيك در فاصلهء بين ميقات تا شهر مكّه مستحبّ است ، علّت اين امر شايد اين باشد كه توجّه حاجى به خداوند لحظه‌اى قطع نشود و پيوسته ذكر خدا را بر لب داشته باشد تا نور الهى بر دل او بتابد . دل مؤمن به منزلهء عرش الهى و خانهء اوست ، همانطور كه در خانهء انسان جز خانواده و بستگانش نمىتوانند وارد شوند و افراد غريبه و نامحرم اجازهءورود به خانهءاو را ندارند ، دل مسلمان هم در زمان احرام بايد چنين باشد و غير خدا در آن راه نيابد .\r\nهنگامى كه كسى توفيق مىيابد خانهء خدا را زيارت كند ، خانواده ، خويشان و دوستان خود را در زمان احرام فراموش مىكند . مادرى كه به فرزند خود بسيار علاقه‌مند است ، در هنگام انجام دادن مناسك حج ، به خصوص در حال احرام ، فرزند خود را فراموش مىكند و توجّه او به طور كامل به اين فريضهءدينى معطوف مىشود .\r\nداشتن حضور قلب هنگام انجام دادن اعمال حج از الطاف بزرگ الهى است و اگر كسى بتواند از اين لطف خداوند بهره‌بردارى كند و اعمال حج را با توجّه كامل به خداوند انجام دهد ، به سرّ حج دست يافته است .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nطواف و نماز آن\r\nدوّمين عمل در حج ، طواف است . مسلمانان بعد از احرام بستن در يكى از ميقات‌ها به سوى مكّه حركت مىكنند و پس از رسيدن به مسجدالحرام و زيارت كعبهء مقدّس به طواف خانه‌مىپردازند . طواف به معنى گرديدن به دور خانهء خداست ؛ طواف هفت دور انجام مىشود و از نقطه‌اى مشخّص ( مقابل حجرالاسود ) شروع و به همان نقطه ختم مىشود .\r\nاز نظر فقهى ، طواف اين است كه حاجيان بايد در محدودهء مشخّص و جهت معينى به دور خانهء خدا حركت كنند و در هنگام طواف به اطراف ، به خصوص پشت سر خود نگاه نكنند . امّا از نظر اخلاقى ، طواف فدا كردن همه چيز براى خداست ؛ طواف كننده با زبان حال و با تار و پود وجود خود مىگويد : « خدايا من آمده‌ام تا خود را و همهء دلبستگىها ، دارايىها و عزيزترين نزديكان خود را در راه تو فدا كنم تا به قرب تو نايل شوم . »\r\nيكى از اسرار طواف اين است كه انسان بتواند از جان و مال خود در راه خداوند بگذرد ، ولى اگر كسى در طواف چنين احساسى نداشته باشد ، طواف او ارزش حقيقى ندارد و او فقط طوافى ظاهرى به‌جا آورده است . البته ، اگر حاجى مناسك حج را مطابق نظر فقها انجام\r\nدهد ، طواف او صحيح است .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nشايد حكمت هفت دور طواف اين باشد كه فرصت مناسبى براى حج‌كننده است كه اگر در دور اوّل نتوانست خود را در محضر ربوبى احساس كند و همه چيز را فداى او نمايد ، در دورهاى بعدى جبران كند و سرانجام در دور هفتم طواف ، حاجى احساس كند كه فقط خداوند در دل او جاى دارد و از اعماق وجود به سوى حقّ تعالى توجّه كند .\r\nطواف نزد خداوند ثواب بسيارى دارد . امام صادق ( ع ) فرمودند :\r\n« مَن طَافَ بِالبَيتِ اسبُوعاً كَتَبَ اللهُ عَزَّوَجَلَّ لَهُ سِتَّةَ آلَافِ حَسَنَةٍ وَ مَحَا عَنهُ سِتَّةَ آلَافِ سَيّئَةٍ » « 1 »\r\nاگر كسى هفت بار طواف به‌جا آورد ، خداوند شش هزار حسنه به او عنايت مىفرمايد و شش هزار گناه او را مىآمرزد .\r\nبعد از طواف ، دو ركعت نماز طواف در پشت مقام ابراهيم ( ع ) خوانده مىشود . طواف حقيقى آن است كه انسان پس از انجام دادن آن ، آمادگى عروج به محضر ربوبى را پيدا كرده باشد و نماز طواف به منزلهء مركب عروج او به عرش الهى است . پيامبراكرم ( ص ) فرمودند :\r\n\r\n\r\n","description":"","footnote":"\r\n( 1 ) . الكافى ، ج 2 ، ص 194\r\n","page_name":" 33 ","page_number":33},
  {"content":"\r\n\r\n« الصَّلاةُ مِعرَاجُ المُؤمِن » « 1 »\r\nنماز سبب عروج مؤمن است .\r\nمتأسّفانه عدّه‌اى در حج ، هدف اصلى انجامِ اعمال را فراموش كرده‌و به ظاهر احكام آن تمسّك مىجويند . مثلًا هنگام احرام بستن به درست بودن تلفّظ لبّيك بيش از حد توجّه مىكنند و براى آنكه اين الفاظ را درست ادا كنند ، به معناى آن توجّهى ندارند . توجّه افراطى به ظواهر احكام فقهى موجب ايجاد وسواس در بعضى از حاجيان مىشود . در طواف نيز وقتى نگرانى حاجى در اين است كه شانهء او به اطراف منحرف و از محدودهء معينى خارج نشود ، ديگر محلّى براى توجّه او به معنا و اسرار طواف باقى نمىگذارد . چه نيكوست همان‌طور كه در اعمال حج به مسائل فقهى توجّه مىكنيم ، به اسرار اعمال و نكات اخلاقى و عرفانى آن نيز توجّه كنيم تا اين اعمال باعث تحوّل معنوى در وجود ما باشد .\r\nچه خوب است كه فقهاى معاصر شرايط كنونى را در نظر بگيرند و با توجّه به جمعيت حج‌گزار ، به ويژه در ايام حجّ واجب ، فتاواى خود را به نحوى بيان كنند كه حجّاج به زحمت نيفتند و در شرايط ازدحام بتوانند در محدودهء وسيع‌ترى طواف كنند و هر كجاى مسجد كه مقدور بود ، نماز طواف را به‌جا آورند .\r\n\r\n\r\n","description":"","footnote":"\r\n( 1 ) . بحارالانوار ، ج 81 ، ص 255\r\n","page_name":" 34 ","page_number":34},
  {"content":"\r\n\r\n\r\nسعى صفا و مروه\r\nبعد از طواف و نماز آن ، سعى بين صفا و مروه است . صفا و مروه دو كوه كوچك در مكّه است كه در ضلع شرقى مسجدالحرام ، در سمتى كه درِ خانهءكعبه و مقام ابراهيم است ، قرار دارد . اين دو كوه با فاصلهء حدود 420 متر در مقابل هم قرار گرفته‌اند و اكنون فاصلهء ميان آن دو به‌صورت سالن بزرگ سر پوشيده‌اى در آمده است . حاجيان حركت خود را از كوه صفا شروع مىكنند وبه‌سوى كوه مروه مىروند ، اين حركت هفت‌بار انجام‌مىشود و در مروه به پايان مىرسد .\r\nسعى صفا و مروه يادآور خاطره‌اى است كه در آن گذشت ، ايثار ، فداكارى ، تلاش و عشق وجود دارد . حضرت ابراهيم ( ع ) در ايام پيرى صاحب فرزندى به نام اسماعيل شد و به فرمان خداوند فرزند و مادرش ، هاجر را به مكّه برد كه در آن زمان بيابانى خشك و بىآب و علف بود . حضرت ابراهيم ( ع ) هنگام خارج شدن از مكّه فرمودند :\r\nرَبَّنَا إِنّي أسكَنتُ مِن ذَرّيَّتِي بِوَادٍ غَيرِذِيزَرعٍ عِندَ بَيتِكَ المُحَرَّمِ رَبَّنَا لِيُقِيمُوا الصَّلَوةَ فَاجعَل أفئِدَةً مِنَ النَّاس‌ِتَهوِيإلَيهِم وَارزُقهُم‌مِنَ الثَّمَرَاتِ لَعَلَّهُم يَشكُرُونَ « 1 »\r\n\r\n\r\n","description":"","footnote":"\r\n( 1 ) . ابراهيم / 37\r\n","page_name":" 35 ","page_number":35},
  {"content":"\r\n\r\nپروردگارا ! همانا من بعضى از فرزندانم را در درّه‌اى بىكِشت و زرع ، در نزد خانهء محترم و مصون تو ساكن كردم . پروردگارا ! تا نماز را برپا دارند . پس چنان كن كه دل‌هايى از مردم به سوى آنها ميل كنند و از محصولات گوناگون روزى آنان گردان ، باشد كه سپاس گزارند .\r\nحضرت ابراهيم ( ع ) با اين دعا از مكّه بيرون رفت و هاجر و اسماعيل در آن بيابان ماندند . طولى نكشيد كه آب و غذاى آن‌ها تمام شد ، اسماعيل از تشنگى و گرسنگى بىتابى مىكرد ، مادرش با اضطراب به جستجوى آب برخاست . او ابتدا به سوى كوه صفا آمد ، در آنجا اثرى از آب نديد ، سرابى از كوه مروه نظر او را به خود جلب كرد ، به گمان آب به سوى آن كوه شتافت ، امّا آنجا نيز آبى نيافت . دوباره به كوه صفا نگاه كرد ، سراب را در آنجا ديد و به سوى آن بازگشت . بدين ترتيب ، هاجر هفت بار فاصلهء كوه صفا و مروه را به اميد پيدا كردن آب طى نمود ، ولى اثرى از آب پيدا نكرد . سپس با اضطراب و ناراحتى به سوى فرزند خود بازگشت ، ناگهان متوجّه شد كه از زير پاى كودك چشمه‌اى فوران كرد . اين چشمهء مقدّس كه به پاس سعى خالصانهء هاجر در آن سرزمين بىآب و علف از زمين\r\nجوشيد به نام « زمزم » معروف گرديد .\r\nسعى صفاو مروه يادآور گذشت و فداكارى حضرت ابراهيم ( ع ) و\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nهمسرش هاجر و نيز الهام‌بخش سعى و تلاش براى زندگى و نشانهء اميدوارى به حق‌ّتعالى است . انسان مىتواند در سعى صفا و مروه از خداوند بخواهد كه گذشت و فداكارى به او عنايت كند . يكى از اسرار سعى صفا و مروه اين است كه با خدا عهد ببنديم در گفتار و كردار خود صداقت و در زندگى حسن خلق داشته باشيم . به عهد خود وفا و قانون مواسات را بر زندگى خود حكمفرما كنيم .\r\n\r\nتقصير\r\nهنگامى كه سعى صفا و مروه به پايان رسيد ، حاجيان در كوه مروه تقصير مىكنند . تقصير از نظر فقهى آن است كه حاجى از سر و صورت خود مويى بچيند يا ناخنى از انگشتان خود بگيرد . با اين كار حاجيان از احرام خارج و كارهايى كه در مدّت احرام بر آن‌ها حرام بود ، برايشان حلال مىشود .\r\nتقصير از نظر عرفانى و اخلاقى تأكيد بر دو بُعدى بودن انسان است ؛ يعنى در حالىكه انسان روح خود را تعالى مىبخشد ، بايد به جسم خود نيز توجّه داشته باشد . يكى از معانى تقصير اين است كه حاجى به خداوند مىگويد : « خدايا به مطلوب و مقصود خود رسيدم و\r\nاكنون به سوى دنيا و مردم برمىگردم ، زيرا مسلمان همان‌گونه كه بايد رابطه‌اش را با خداوند محكم كند ، با مردم نيز بايد رابطه‌اى استوار داشته باشد . » مسلمان در حالى كه به آخرت توجّه مىكند ، بايد\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nمتوجّه دنياى خود نيز باشد . قرآن كريم مىفرمايد :\r\nوَ ابتَغِ فِي مَا آتَاكَ اللهُ الدَّارَ الآخِرَةَ وَ لَا تَنسَ نَصيِبَكَ مِنَ الدُّنيَا « 1 »\r\nو از آنچه خداوند به تو ارزانى داشته است ، سراى آخرت را جويا باش و بهره‌ات را از دنيا فراموش مكن .\r\nامام صادق ( ع ) در اين زمينه مىفرمايد :\r\n« لَيسَ مِنَّا مَن تَرَكَ دُنيَاهُ لِآخِرَتِهِ وِلَاآخِرَتَهُ لِدُنيَاهُ » « 2 »\r\nاز ما نيست كسى كه دنيا را فداى آخرت و آخرتش را فداى دنيا كند .\r\nشايسته است همهء مسلمانان علاوه بر مسائل و احكام دينى ، به امور دنيا از جمله خانواده و اجتماع خود نيز توجّه كنند . كسى كه همهء همّ و غم خود را بر امور اخروى مصروف مىدارد و از زندگى خانوادگى و اجتماعى خود غافل مىماند ، در اسلام مطرود است و عكس آن نيز چنين است . كسى نبايد فقط به امور دنيوى مشغول\r\nشود و از آخرت غفلت ورزد .\r\nپس يكى از معانى ديگر تقصير اين است كه مسلمان با خداوند\r\n\r\n\r\n","description":"","footnote":"\r\n( 1 ) . قصص / 77\r\n( 2 ) . وسائل الشيعة ، ج 17 ، ص 76\r\n","page_name":" 38 ","page_number":38},
  {"content":"\r\n\r\nپيمان مىبندد كه مانند مؤمن واقعى در حالىكه به خداوند توجّه دارد ، به مردم و جامعهء خود نيز توجّه داشته باشد ؛ در حالىكه به آخرت فكر مىكند ، به دنيا نيز بينديشد . امام حسن ( ع ) به جناده فرمودند :\r\n« إعمَل لِدُنيَاكَ كَأنَّكَ تَعِيشُ أبَدًا وَ اعمَل لِآخِرَتِكَ كَأنَّكَ تَمُوتُ غَداً » « 1 »\r\nبراى دنيايت چنان عمل كن كه گويى تا قيامت زنده هستى و براى آخرتت چنان باش كه گويى فردا از دنيا مىروى .\r\nاين پنج عمل ؛ يعنى احرام بستن ، طواف ، نماز طواف ، سعى بين صفا و مروه و تقصير را « عمره » مىگويند . در اينجا اعمال عمره تمام مىشود و حاجى از احرام بيرون مىآيد .\r\n\r\nوقوف در عرفات\r\nكسانى كه به حجّ تمتّع مىروند ، علاوه بر عمره بايد اعمال ديگرى نيز انجام دهند . يكى از اين اعمال ، وقوف در عرفات است .\r\nشب نهم ذىالحجّه ، حاجيان از مسجد الحرام براى دوّمين بار احرام مىبندند .\r\n\r\n\r\n","description":"","footnote":"\r\n( 1 ) . مستدرك الوسائل ، ج 1 ، ص 146\r\n","page_name":" 39 ","page_number":39},
  {"content":"\r\n\r\nاحرام دوّم نكتهء مهمّى را به انسان‌ها مىآموزد و آن اينكه همان‌گونه كه جسم به غذا نياز دارد و لازم است به طور مكرّر به‌بدن غذا رسانده شود ، روح نيز چنين است . براى تغذيهء روح امر شده كه به طور مرتّب نماز بخوانيم و براى كامل شدن اين تغذيه ، نماز مستحبّى و نماز شب هم بخوانيم . همان‌طور كه اگر به جسم ما غذا نرسد يا به مقدار لازم نرسد ، جسم ضعيف مىشود يا از بين مىرود ، به روح نيز اگر غذا نرسد يا كم برسد ، به ضعف مبتلا مىشود يا حتى ممكن است بميرد . انسانى كه روحش بميرد ، مشكلات زيادى براى او و اجتماعش به وجود مىآيد . نماز ، رابطهء با خدا ، خدمت به خلق خدا با انگيزهء نزديكى به خداوند ، حج و ساير عبادات اسلامى به منزلهء غذاى روح هستند .\r\nاحرام بستن براى بار دوّم از مسجدالحرام انجام مىشود و بعد از آن مسلمانان به سوى سرزمين عرفات حركت مىكنند . حاجيان در عرفات نصف روز مىمانند و در اين مدّت كم مىتوانند راه صد ساله را طى كنند . به ذلّ عبوديت و عزّ ربوبيت معرفت پيدا كنند و ربط حادث به قديم را بشناسند . عرفه شناخت اين حقيقت است كه موجودى جز خداوند در اين جهان نيست و بقيهء موجودات جلوه‌اى از وجود بارىتعالى هستند . در عرفات انسان به حقيقت قرآن ، نبوّت ،\r\nامامت و معاد عرفان پيدا مىكند . در آنجا همه چيز يافتنى است ، نه دانستنى ! و آنچه براى انسان مفيد است ، يافتنىهاست .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nدرك معارف دين تقليدى نيست و ما بايد آن را استدلالى بياموزيم . كسانى كه به وجود خداوند يقين دارند و به قرآن ، نبوّت ، امامت و معاد معتقد هستند ، اعتقادات آنان بايد با استدلال همراه باشد ؛ يعنى عقل آن‌ها اين معتقدات را باور كند و به اين ، علم يا دانستنى مىگويند . اگر از هر انسان با ايمان و تحصيل كرده‌اى سؤال شود كه به چه دليل خداوند عادل است ؟ او بايد پاسخى براى اين سؤال داشته باشد ، و گرنه در مشكلات زندگى ، خود را گم مىكند و ممكن است با دل و زبان عدالت خداوند را منكر شود .\r\nكسانى كه ايمان تقليدى دارند ، ممكن است در عدالت خداوند شك كنند و اگر در اين زمينه تلاش علمى نكنند ، ايمان تقليدى آنان را نابود مىكند تا جايى كه در عقايدى چون نبوّت ، امامت و معاد نيز شك مىكنند .\r\nبنابر اين ، اصول دين را بايد با استدلال قبول كنيم . اينها همه « دانستنى » است و اين معارف دانستنى در تعالى انسان اثر چندانى ندارد و نمىتواند انسان را در جزر و مدهاى زندگى حفظ كند ؛ آن چيزى كه انسان را در برابر مشكلات حفظ مىكند ، يافتنىهاست !\r\n« يافتنى » اين است كه انسان از عمق جان به خداوند معرفت\r\nپيدا كند و او را باور نمايد و اين داراى مراتبى است . مرتبهء نخست آن « علم اليقين » است كه دانش استدلالى است ؛ مرتبهء بالاتر آن « عين‌اليقين » است كه يافتن از راه حواس است و مرحلهء سوّم كه\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nبالاترين مرتبهء معرفت است ، « حقّ اليقين » نام دارد . اين مراحل مانند مراتب نور است ، همان‌طور كه نور شمع ، نور لامپ و نور خورشيد هر سه نور و روشنىبخش هستند ، امّا هر كدام با ديگرى متفاوت است ، مراحل شناخت خداوند نيز همين‌طور است . يافتنىها در نهايت به عصمت منتهى مىشود . عصمتى كه ما براى اولياى دين خود قائل هستيم ، از يافتنىها ناشى مىشود .\r\nبر اثر يافتنىهاست كه انسان از نظر روحى از قدرتى برخوردار مىشود كه از پيشامدهاى ناگوار نه تنها ناراحت نمىشود ، بلكه از آن‌ها در جهت زندگى صحيح استفاده مىكند و هيچ‌گاه در برابر مشكلات لب به شكوه نمىگشايد و در برابر مشيت الهى ناشكرى و ناسپاسى نمىكند . نمونهء چنين انسانى حضرت زينب ( س ) است . آن حضرت در حادثهء عاشورا مصائب زيادى را تحمّل كرد ؛ فرزندان ، برادران و خويشان خود را از دست داد و همراه زنان و كودكان خاندان پيامبر ( ص ) به اسارت دشمن درآمد . با وجود اين ، آن بانوى بزرگوار در مجلس يزيد در جواب دشمن كه به او گفت : « ديدى خداوند بر سر شما چه آورد ؟ » با شجاعت و شهامت پاسخ مىدهد : « ما\r\nرأيتُ الّا جميلًا - من جز خوبى از خداوند نديدم . » « 1 » اين همه شجاعت و سلحشورى حاصل يافتنىهاست ، نه دانستنىها .\r\n\r\n\r\n","description":"","footnote":"\r\n( 1 ) . اللهوف ، ص 160\r\n","page_name":" 42 ","page_number":42},
  {"content":"\r\n\r\nحجّ واقعى يافتنىهاى انسان را افزايش مىدهد ، به ويژه در عرفات و مشعر انسان مىتواند به يافتنىهاى بيشترى دست يابد . عرفات و مشعرالحرام مكان‌هايى هستند كه حاجى در آن‌ها به تأمل در رابطهء خود با خداوند مىپردازد . وقوف در عرفات و مشعرالحرام از اركان حج به شمار مىرود . اگر انسان متوجّه باشد ، در عرفات و مشعر مىتواند يافتنىها را بيابد و در آنجا با تمام وجود خود با خداوند راز و نياز كند و با چشم و گوش‌دل حقايقى را ببيند يا بشنود . اگر كسى توفيق آن را نيافت كه در مكّه و عرفات حضور يابد ، بهترين جا براى يافتنىها نماز است . البته ، نمازهايى كه روح داشته باشد و با حضور قلب خوانده شود . در ساير عبادات نيز اگر با حضور قلب و توجّه به خداوند همراه باشد ، يافتنىها را مىتوان به دست آورد . اگر روزه با حضور قلب باشد و انسان در هنگام روزه‌دارى مرتكب گناهى نشود ، مىتواند به يافتنىهاى زيادى دست پيدا كند . اين يافتنىها در وقت افطار و سحر بيشتر است . بزرگترين‌يافتهء روزه‌دار اين است كه در روز عيد فطر حاكميت خداوند را بر دل خود احساس كند .\r\nحاصل وقوف در عرفات اين است كه انسان به آنچه از شناخت‌ها\r\nو يافتنىها نيازمند است ، دست مىيابد . حاجيان از ظهر تا غروب روز نهم در سرزمين عرفات وقوف مىنمايند و سپس با دلى نورانى و سرشار از معرفت الهى به سوى سرزمين مشعرالحرام حركت مىكنند .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nوقوف در مشعرالحرام\r\nسرزمين مشعرالحرام تقريباً در ده كيلومترى عرفات و در مسير مكّه قرار دارد . صدها هزار نفر از سراسر جهان با لباس احرام ، در حالى كه در بيابان عرفات مورد لطف و بخشايش پروردگار قرار گرفته‌اند ، براى ادامهء اعمال حج به سرزمين مقدّس مشعر مىروند .\r\nزمان وقوف در مشعر ، فاصلهء زمانى بين طلوع فجر و طلوع خورشيد است . در اين زمان روحانى كه براى عبادت مناسب‌ترين زمان است ، حاجيان در بيابان ملكوتى مشعر به عبادت مىپردازند ، نماز و دعا مىخوانند و رابطهء خود را با خداوند محكم مىكنند .\r\nمشعر از ريشهء شعور به معناى آگاهى است . انسان در آن سرزمين شعور پيدا مىكند ؛ يعنى آنچه را دل در عرفات يافته است ، به چشم ، گوش و ديگر اعضاى بدن مىدهد . در حديثى نقل شده است :\r\n« مَا أخلَصَ عَبَدَ لله عَزَّ وَ جَل اربَعِينَ صَبَاحاً الَّا جَرَت يَنَابيِعَ الحِكمَةِ مِن قَلبِهِ عَلَي\r\nلِسَانِه » « 1 »\r\nكسى كه چهل روز با خلوص كامل براى خدا باشد ، چشمه‌هاى حكمت از قلب او به زبانش جارى مىشود .\r\nبنابر اين حديث ، اگر كسى چهل روز خودش را براى خدا خالص\r\n\r\n\r\n","description":"","footnote":"\r\n( 1 ) . عيون اخبار الرّضا ، ج 2 ، ص 69\r\n","page_name":" 44 ","page_number":44},
  {"content":"\r\n\r\nكند ؛ يعنى نه تنها گفتار و كردار ، بلكه دل او نيز خدايى شود ، چشمه‌هايى از حكمت و معرفت در دل او مىجوشد ؛ به عبارت ديگر ، يافتنىها را مىيابد ، سپس حكمت‌هايى كه دل شخص به دست آورده است ، بر زبان او جارى مىشود ؛ يعنى دل معرفت را به تمام اعضاى بدن مىدهد و چشم ، گوش ، زبان ، دست و پاى انسان خداگونه مىشود .\r\nزمانى كه حاجى از مشعرالحرام بيرون مىرود ، روز عيد است و اين‌چنين استنباط مىشود كه خداوند مىخواهد به او عيدى بدهد . اگر انسان شايستگى يافته باشد كه در عمره ، عرفات و مشعر خودش را به خدا بدهد ؛ يعنى تمام وجود خود را فداى حقّ كند ، خداوند نيز خودش را به او عيدى مىدهد و دل حاجى عرش الهى مىشود و خداوند بر دل او حاكم مىگردد .\r\n\r\nوقوف در منى\r\nصبح روز عيد قربان ، هنگام طلوع آفتاب ، حاجيان از مشعرالحرام به سوى منى مىروند . اين سرزمين جاذبه‌هاى بسيارى دارد . سرزمينى است پر رمز و راز كه نويدبخش رجا و رحمت الهى براى حاجيان است . حاجيان با اميد فراوان به رحمت و غفران الهى به سرزمين منى وارد مىشوند .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nبا ورود به سرزمين منى ، نخستين وظيفهء حاجيان رمى جمره است . رمى جمره ؛ يعنى پرتاب‌كردن سنگ به ستونى كه نماد شيطان است . فلسفهء رمى جمره به حكايتى از زندگى پيامبر بزرگ توحيد ، حضرت ابراهيم ( ع ) بر مىگردد .\r\nحضرت ابراهيم ( ع ) از طرف خداوند فرمان يافت تا فرزند خود ، حضرت اسماعيل ( ع ) را قربانى كند . حضرت ابراهيم ( ع ) فرمان حق را پذيرفت و تصميم گرفت تا دستور الهى را اجرا كند . آن حضرت به فرزند خود فرمودند :\r\nإِنّي أرَي فِي المَنَامِ أنّي أذبَحُكَ فَانظُر مَاذَا تَرَي\r\nدر خواب از سوى پروردگار به من وحى شده است كه تو را در راه حقّ قربانى كنم ، تا نظر تو چه باشد ؟\r\nحضرت اسماعيل ( ع ) در جواب پدر عرض كرد :\r\nيَا أبَتِ افعَل مَا تُؤمَرُ سَتَجِدُنِي إن شَاءَ اللهُ مِنَ\r\nالصَّابِرِينَ « 1 »\r\nاى پدر ! آنچه به آن امر شده‌اى ، انجام بده ! به اميد خداوند مرا از صابران خواهى يافت .\r\nحضرت ابراهيم ( ع ) به محلّ جمرهء اولى رفت . شيطان هم براى\r\n\r\n\r\n","description":"","footnote":"\r\n( 1 ) . صافّات / 102\r\n","page_name":" 46 ","page_number":46},
  {"content":"\r\n\r\nوسوسهء او به آنجا رفت تا او را به سرپيچى از فرمان الهى تشويق كند ، ولى حضرت ابراهيم ( ع ) با پرتاب كردن سنگ‌هايى به شيطان ، او را از خود دور كرد . آن حضرت در جمرهءدوّم نيز شيطان را ديد و به سوى او سنگ انداخت ، سرانجام در جمرهء عقبه نيز شيطان را با پرتاب كردن سنگ از خود دور كرد و عمل آن حضرت در تاريخ به صورت سنّت درآمد .\r\nدر روز عيد قربان ، حاجيان فقط رمى جمرهء عقبه مىكنند و با سنگريزه‌هايى كه در مشعر جمع كرده‌اند ، به طرف ستون سوّم كه از دو ستون ديگر بزرگتر است ، هفت سنگ پرتاب مىكنند ؛ به عبارت ديگر ، در آنجا بت بزرگ را رمى مىكنند و آن را مىشكنند . جمرهء عقبه سمبل بزرگ بت و بزرگترين بت ، نفس امّاره است كه انسان را به انجام دادن بدىها امر مىكند . سرسخت‌ترين دشمن انسان هم اوست . چنان‌كه در حديث آمده است :\r\n« أعدّي عَدُوَّكَ نَفسَكَ الَّتِي بَينَ\r\nجَنبَيكَ » « 1 »\r\nبزرگترين دشمن تو ، نفس توست كه در نهاد تو قرار دارد .\r\nهنگامى كه انسان به جمرهء عقبه سنگ پرتاب مىكند ، بايد با اراده و معرفت اين كار را انجام دهد و از صميم قلب بر نفس امّاره\r\n\r\n\r\n","description":"","footnote":"\r\n( 1 ) . عدة الدّاعى ، ص 314\r\n","page_name":" 47 ","page_number":47},
  {"content":"\r\n\r\nحمله كند ، سرّ سنگ زدن به جمرهء عقبه اين است كه خدايا بت درونى خود و نفس امّاره را مىشكنم يا آن را كنترل و مهار مىكنم . نفس امّاره را كه مانند اسب چموش و سركشى است ، مىتوان با زدن دهنه مهار كرد و بر آن تسلّط يافت .\r\nآزاد گذاشتن نفس امّاره موجب بروز مصيبت‌هاى زيادى براى انسان مىشود و اين نفس مانند مركبى سركش انسان را به هرجا كه مىخواهد ، مىبرد . مهم‌ترين عامل در كنترل نفس‌ِامّاره ، تقويت ايمان و معرفت به مبدأ و معاد است .\r\nهنگام رمى جمره ، حاجى بايد خاطرهء سنگ زدن حضرت ابراهيم ( ع ) به شيطان را در نظر بياورد و مانند آن حضرت ، بر شياطين درون و برون سنگ بزند و آنان را از خود براند . بعد از رمى جمرهء عقبه ، حاجى بايد دو عمل واجب ديگر نيز انجام دهد ؛ يكى « قربانى » و ديگرى « حلق » .\r\nقربانى كردن نيز مانند سعى صفا و مروه از شعائر الهى است و از روزگاران قديم ، از زمان حضرت آدم ( ع ) وجود داشته است . قرآن شريف دربارهءهابيل و قابيل ، دو پسر حضرت آدم ( ع ) مىفرمايد :\r\nإذ قَرَّبَا قُربَاناً فَتُقُبّلَ مِن أحَدِهِمَا وَ لَم يُتَقَبَّل مِنَ الآخَرِ قَالَ لَأقتُلَنَّكَ قَالَ إِنَّمَا يَتَقَبَّلُ اللهُ مِنَ المُتَّقيِنَ « 1 »\r\n\r\n\r\n","description":"","footnote":"\r\n( 1 ) . مائده / 27\r\n","page_name":" 48 ","page_number":48},
  {"content":"\r\n\r\nآن‌گاه كه آن دو قربانى كردند ، قربانى يكى از آن‌ها پذيرفته شد و از ديگرى پذيرفته نشد . گفت : تو را مىكُشم . گفت : خدا قربانى پرهيزگاران را مىپذيرد .\r\nبنابراين ، از همان ابتداى خلقت انسان ، يعنى از زمان حضرت آدم ( ع ) و پسرانش ، قربانى رواج يافت و قربانى كردن نشانهء آن بود كه صاحب قربانى حاضر است همه چيز خود را در راه حقّ فدا كند .\r\nحضرت ابراهيم ( ع ) نيز مىخواست فرزندش را در راه حقّ قربانى نمايد . آن حضرت به امر پروردگار به سرزمين منى رفت تا دستور خدا را به انجام برساند . وقتى كارد را به گلوى فرزند كشيد ، كارد گلوى اسماعيل ( ع ) را نبريد . حضرت ابراهيم ( ع ) كارد را تيزتر كرد و دوباره بر گلوى فرزند كشيد ، باز كارد نبريد ، در آن هنگام جبرئيل نازل شد و\r\nفرمود :\r\nقَد صَدَّقتَ الرُّءيَا إنَّا كَذَلِكَ نَجزِي المُحسِنِينَ إِنَّ هَذَا لَهُوَ البَلَاءُ المُبِينُ وَ فَدَينَاهُ بِذِبحٍ عَظِيمٍ « 1 »\r\nبه‌راستى كه خوابت را به‌حقيقت پيوستى و ما نيكوكاران را چنين پاداش مىدهيم . اين آزمايشى آشكارا بود و او را به ذبحى بزرگ باز خريديم .\r\n\r\n\r\n","description":"","footnote":"\r\n( 1 ) . صافّات / 107 - 105\r\n","page_name":" 49 ","page_number":49},
  {"content":"\r\n\r\nآن‌گاه جبرئيل فرمود : « از امتحان موفّق بيرون آمدى و قربانى تو پذيرفته شد . اين گوسفند را به جاى فرزندت ذبح كن ! » اين عمل در دين اسلام سنّت شد و مسلمانان براى يادآورى آن خاطرات و فداكارىها روز عيد قربان در منى قربانى مىكنند . در حجّة الوداع ، پيامبر اكرم ( ص ) ، حضرت على ( ع ) و اطرافيانشان نزديك به هفتاد شتر ذبح كردند و اين نشانهء ايمان و عشق حقيقى به خداوند است .\r\nذبح حيوان در منى ، نماد گذشت و فداكارى است . رمزى براى ذبح هوى و هوس است . قربانى به معناى اين است كه خدايا از بهترين مالم در راه تو مىگذرم و حاضرم همه چيزم را فداى تو كنم . در اسلام سفارش شده است كه حاجيان در منى سالمترين و فربه‌ترين حيوان‌هاى حلال گوشت مانند شتر ، گاو و گوسفند را ذبح\r\nكنند . در قربانى ، هدف اصلى گذشت از مال و دارايى و اظهار عشق و علاقه به خداوند است . قرآن كريم مىفرمايد :\r\nلَن يَنَال‌َاللهَ لُحُومُهَا وَ لَادِمَاؤُهَا وَ لَكِن يَنَالُه‌ُالتَّقوَي مِنكُم « 1 »\r\nگوشت و خون اين شتران به خدا نمىرسد . آنچه به او مىرسد ، پرهيزكارى شماست .\r\n\r\n\r\n","description":"","footnote":"\r\n( 1 ) . حج / 37\r\n","page_name":" 50 ","page_number":50},
  {"content":"\r\n\r\nهدف از قربانى كردن ، شكوفايى روح ايثار و فداكارى ، قرب به حق تعالى و به دست آوردن تقوا براى حاجيان است . گذشت از مال در راه خداوند و به قصد قربت ، عامل شكوفايى روحيهء تقوا و پرهيزگارى در انسان‌هاست . در روايات آمده است كه با ريختن اوّلين قطرهء خون قربانى ، خداوند گناهان صاحب آن را مىآمرزد . رمى جمره و قربانى كردن ، خاطراتى از آزمايش‌ها و فداكارىهاى حضرت ابراهيم ( ع ) است كه در دين اسلام آمده تا مسلمانان اين خاطره‌ها را فراموش نكنند و از آن‌ها پندهاى فراوان بگيرند .\r\nبعد از قربانى كردن ، وظيفهء حاجى انجام دادن حلق يا تقصير در منى است . حلق ؛ يعنى تراشيدن موى سر و تقصير به معناى كوتاه كردن موى سر ، صورت يا گرفتن ناخن است .\r\nدر مورد حلق و تقصير در ميان فقها اختلاف نظر وجود دارد . عدّه‌اى از آنان معتقدند ، كسانى كه براى اوّلين‌بار به حجّ تمتّع مىروند ، بايد حلق و بقيه تقصير كنند . برخى ديگر عقيده دارند كه مطلقاً تقصير براى همهء حاجيان كفايت مىكند و تراشيدن موى سر لازم نيست . بنابر اين ، لازم است هر يك از مسلمانان در اين زمينه و در ساير مناسك حج از مرجع تقليد خود تبعيت كنند .\r\nتراشيدن موى سر علامت عبوديت ، ذلّت و خوارى بنده و اظهار بندگى در برابر حقّ تعالى است ؛ به عبارت ديگر ، حاجى با عمل حلق\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nبه خداوند اظهار مىدارد كه خدايا ! بندهء خالص تو هستم و بردهءشيطان و هوى و هوس نيستم . خدايا ! ديگر هيچ كس و هيچ چيز را جز تو پرستش نمىكنم . خدايا ! ديگر در برابر طاغوت و نفس امّاره سر فرود نمىآورم .\r\nبعد از حلق يا تقصير ، كارهايى كه در زمان احرام بر حاجى حرام بود ، به جز چند عمل ، براى او حلال مىشود . وقتى اعمال منى در روز عيد تمام مىشود ، حاجيان دو شب ديگر هم لازم است در منى بيتوته كنند و از غروب تا نيمه‌هاى شب در آن سرزمين مقدّس بمانند و به عبادت بپردازند .\r\nتوقّف در منى براى حاجى خيلى لذّت‌بخش است ، به ويژه انجام دادن عبادت‌هاى مستحبّى در نيمه‌هاى شب خيلى ارزشمند است . در روز يازدهم و دوازدهم حاجيان بار ديگر رمى جمره انجام مىدهند .\r\nدر اين دو روز آنان سه ستون را كه نمادهاى مختلف شيطان و طاغوت است ، سنگباران مىكنند . در رمى جمرهء اولى زبان حال حاجى اين است : « خدايا ! از اين پس شيطان را از خود مىرانم و از او متابعت نمىكنم . » در رمى جمرهء دوّم مىگويد : « خدايا ! از كافران و مردم شيطان صفت پيروى نمىكنم . » و سرانجام در رمى جمرهء عقبه سخن حاجى اين است : « خدايا ! از شياطين جنّى و انسى بدتر ، نفس امّارهء من است كه او را كنترل و مهار خواهم كرد و به دنبال خواهش‌هاى نفس امّاره نخواهم رفت . »\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nماندن در منى ، به دست آوردن رحمت الهى است كه مقدمهء آن سنگ زدن به شيطان‌هاى جنّى و انسى و نفس امّاره است . تكرار پرتاب كردن سنگ به شيطان در سه روز متوالى نشانهء مبارزهء مستمر با شيطان به منظور حاكم كردن خداوند بر وجود انسان است .\r\nبا تمام شدن اعمال منى ، آرزوها نيز در آنجا پايان مىيابد و حاجى بايد سعى كند تا اميدش به يأس مبدل نشود . بهترين دستاورد حاجى از وقوف در منى ، حاكم كردن خدا بر دل و جان خويش است . اگر حاجى به اين امر موفق نشد ، بايد دست كم سعى كند محبت خدا را در دل خود جاى دهد ، اگر اين هم ميسر نشد ، بايد بكوشد اخلاق نيكو در خود ايجاد كند . اگر حاجى نتوانست در منى اين فضايل را كسب كند ، حجّ او برايش بهره‌اى نداشته است .\r\nنشانهء اينكه اعمال حاجى در منى دستاورد معنوى داشته ، اين است كه وجود او از رذايلى چون غيبت ، تهمت ، پرخاشگرى ، ربا و رشوه‌خوارى و ظلم به مردم و مانند آن پاك مىشود و به جاى آن فضايلى چون خيرخواهى ، نوع دوستى ، حق‌طلبى ، عدالت‌جويى و مانند آن در وجود او پا مىگيرد .\r\n\r\nاعمال پايانى حج\r\nپس از آنكه حاجيان در منى حَلق يا تقصير كردند ، همهء امورى كه بر آنان حرام بود ، به‌جز همسر ، بوى خوش و شكار بر آنان حلال\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nمىشود . حاجيان بعد از منى به سوى مكّه رهسپار مىشوند تا بقيهء اعمال حج را در آنجا انجام دهند .\r\nحاجيان با ورود به مكّه ، طواف ، نماز طواف ، سعى صفا و مروه ، طواف نساء و نماز طواف نساء را انجام مىدهند و بدين ترتيب از احرام خارج مىشوند . طريقهء انجام دادن اين مناسك مانند اعمال عمره است .\r\nانجام دادن اين اعمال ، آمادگى روحى در حاجى به وجود مىآورد تا بتواند بر غرايز حيوانى خود مسلّط شود . طواف كردن خانهء خدا براى دوّمين بار ، به دليل آن است كه حاجى دوباره رابطهء خود را با خداوند محكم كند و همه چيز را در راه دوست فدا كند تا خداوند به او پاسخ دهد . اگر پروردگار لبّيك حاجى را اجابت كند ، او به مقصود\r\nخود رسيده است . بدين ترتيب ، اعمال حج به پايان مىرسد ، در حالى كه حاجى به هدف‌هاى با ارزشى دست يافته و فضيلت‌هاى زيادى را به دست آورده است و مىتواند با دستانى پربار از معنويت و چهره‌اى تابناك از نور الهى به وطن خود باز گردد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\nضميمه : 70 نكته فقهى و اخلاقى مورد نياز در حج و عمره\r\nنكات اخلاقى\r\nنكات فقهى\r\n\r\n","description":"","footnote":"","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n\r\nنكات اخلاقى\r\n\r\n1 ) توجّه :\r\nزائران گرامى كه به سفر حجّ تمتّع يا عمرهء مفرده مشرّف مىشوند ، قبل از هر چيز بايد به عظمت و معنويت اين سفر روحانى ، توجّه داشته باشند . توجّه به اينكه به چه سفرى مىروند و اين سفر عرفانى چه بركات و فوائدى را مىتواند براى آنان به همراه داشته باشد ، ضرورى است . « توجّه داشتن و غافل نبودن » ، اوّلين گام در سير و سلوك است . بدين ترتيب زائر خانهء خدا بايد با هوشيارى و توجّه كامل ، از فريضهء انسان‌ساز حج ، كمال بهره‌بردارى را بنمايد تا علاوه بر اينكه عبادت او مورد پذيرش حضرت حق « تبارك‌وتعالى » واقع شود ، پيشرفت قابل ملاحظه‌اى نيز در سير و سلوك داشته باشد .\r\n\r\n2 ) تفكّر :\r\nتفكّر ، در آموزه‌هاى دينى از اهميت والايى برخوردار است . سفر معنوى حج ، فرصت بسيار مناسبى براى تفكّر است . خداوند تعالى ، در آيات متعدّدى از قرآن كريم ، فلسفهء نزول قرآن را ، تفكّر برمىشمارد :\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nكَذلِكَ يُبَيِّنُ اللَّهُ لَكُمُ الْآياتِ لَعَلَّكُمْ تَتَفَكَّرُون « 1 »\r\nچنان كه در آيات متعدّدى ، انسان را به سبب بىتوجّهى و عدم تفكّر مؤاخذه مىكند :\r\nقُل‌ْهَل‌ْيَسْتَوِي الْأَعْمي وَ الْبَصيرُ أفَلا تَتَفَكَّرُون « 2 »\r\nهم چنان كه در آيات متعدّدى ، تفكّر را ويژهء انسان‌هاى خردمند و خردپيشه مىداند :\r\nوَ ما يَذَّكَّرُ إِلَّا أُولُوا الْأَلْبابِ « 3 »\r\nانسان بايد با سلاح تفكّر به مبارزه با شيطان بپردازد . خصوصاً كسى كه به حج مشرّف مىشود بايد بيش از ديگران خود را به سلاح تفكّر مجهّز نمايد . گاهى اوقات عدم تفكّر موجب مىشود حج گزار از ناحيهء عباداتى كه انجام مىدهد ، فريب شيطان را بخورد . اساساً كسى كه اهل تفكّر نباشد ، نمىتواند توجّه و آگاهى پيدا كند و به ورطهء غفلت كشانده مىشود . بنابراين زائر خانهء خدا بايد در شبانه‌روز ، ساعتى يا ساعاتى را به تفكّر اختصاص دهد و با خود بينديشد كه هدف از خلقت او چيست ؟ براى چه در اين دنيا آمده است ؟ و به كجا\r\nخواهد رفت ؟ بايد در مورد حركتى كه به سوى خدا دارد فكر كند . به\r\n\r\n\r\n","description":"","footnote":"\r\n( 1 ) . بقره / 219\r\n( 2 ) . انعام / 50\r\n( 3 ) . بقره / 269 ، آل‌عمران / 7\r\n","page_name":" 58 ","page_number":58},
  {"content":"\r\n\r\nزاد و توشه‌اى كه در اين راه پر مشقّت لازم دارد ، بينديشد . در مورد اسرار و رازهاى شگفت نهفته در فريضهء انسان‌ساز حج تفكّر كند تا اعمالى كه به جا مى آورد علاوه بر صحّت فقهى ، از حقيقت و كمال معنوى نيز برخوردار شود و داراى صحّت اخلاقى نيز باشد و مقبول درگاه پروردگار متعال گردد .\r\n\r\n3 ) محاسبهء نفس :\r\nكسى كه مىخواهد به حج يا عمره مشرّف شود ، بايد قبل از سفر به محاسبهء نفس بپردازد . يعنى از اعمال و احوال خود ، بازرسى دقيقى به عمل آورد و بنگرد كه آيا عباداتى نظير نماز ، روزه ، خمس ، صلهء رحم ، نيكى به ديگران و ساير عبادات را به نحو صحيح انجام داده است ؟ آيا اموال و دارايى او حلال است ؟ آيا ديگران به ويژه نزديكان و وابستگان او از وى راضى هستند ؟ و بدين صورت قبل از سفر به سوى خداوند متعال ، متوجّه اعمال خويش گردد و ضمن محاسبهء آن اعمال ، با خود بينديشد كه اگر به‌جاى سفر حج ، به عالم برزخ وارد مىشد ، وضع او چگونه بود ؟\r\nيا أَيُّهَا الَّذينَ آمَنُوا اتَّقُوا اللَّهَ وَلْتَنْظُرْ نَفْسٌ ماقَدَّمَتْ لِغَدٍ وَ اتَّقُوا اللَّهَ إِنَّ اللَّهَ خَبيرٌ بِما تَعْمَلُون « 1 »\r\nاى كسانى كه ايمان آورده‌ايد ، تقواى الهى پيشه كنيد و هركس بايد بنگرد كه براى فردا ، چه عملى پيش فرستاده\r\n\r\n\r\n","description":"","footnote":"\r\n( 1 ) . حشر / 18\r\n","page_name":" 59 ","page_number":59},
  {"content":"\r\n\r\nاست . تقواى الهى پيشه كنيد كه خداوند به اعمال شما آگاه است .\r\nبنابر اين آيهء شريفه ، هر انسانى بايد بنگرد كه آيا در محضر خداوند قادر مىتواند پاسخگوى رفتار ، گفتار و كردار خويش باشد ؟ و سپس بر اين اساس به اصلاح اعمال خود بپردازد و سعى كند خداوند متعال و بندگان خداوند را از خود راضى نموده و آنگاه آمادهء سفر حج يا عمره شود و به تعبير زيباى اميرمؤمنان ( ع ) :\r\n« حَاسِبُوا أَنْفُسَكُمْ بِأَعْمَالِهَا وَطَالِبُوهَا بِأَدَاءِ الْمَفْرُوضِ عَلَيْهَا وَ الْأَخْذِ مِنْ فَنَائِهَا لِبَقَائِهَا و تَزَوّدوا وَ تأهبُوا قَبلَ أن تبعَثُوا » « 1 »\r\nبه حساب اعمال نفس خود رسيدگى كنيد و از آن بخواهيد كه وظايف و مسئوليت‌هاى خود را انجام دهد و از آنچه رفتنى و تمام‌شدنى است براى آنچه ماندنى و جاودان است بهره برگيرد و پيش از آنكه برانگيخته شويد ، توشهء راه و سفر را برداريد و خود را آماد و مهيا سازيد .\r\n\r\n4 ) توبه :\r\nكسىكه مىخواهد عازم مكّه شود ، نبايد در نامهء اعمال\r\nخود ، هيچ گناهى را باقى گذارد .\r\n\r\n\r\n","description":"","footnote":"\r\n( 1 ) . غررالحكم ، 4779\r\n","page_name":" 60 ","page_number":60},
  {"content":"\r\n\r\nيا أَيُّهَا الَّذينَ آمَنُوا تُوبُوا إِلَياللَّهِ تَوْبَةً نَصُوحاً « 1 »\r\nاى كسانى كه ايمان آورده‌ايد ! به درگاه خداوند توبه كنيد ؛ توبه‌اى نصوح و خالصانه .\r\nاگر زائر خانهء خدا قبلًا از شيطان و هواهاى نفسانى پيروى كرده و مرتكب گناه شده است ، قبل از تشرّف به حج شايسته است كه از معاصى گذشته توبه نمايد و در برابر رحمت خداوند رحمان و رحيم ، شرمسار و خجالت‌زده باشد . و مطمئن باشد كه اگر واقعاً توبه نمايد ، خداوند گناهان او را مىآمرزد و پروندهء سياه و پر از گناه او را به پرونده‌اى روشن و درخشان - كه صفحهء اوّل آن مزين به توبه است - مبدّل مىسازد :\r\nإِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ وَ كانَ اللَّهُ غَفُوراً رَحيماً « 2 »\r\nكسانى كه توبه كنند و ايمان آورند و كارهاى شايسته\r\nانجام دهند ، خداوند بدىهايشان را به نيكىها تبديل مىكند و خداوند آمرزنده و مهربان است .\r\n\r\n\r\n","description":"","footnote":"\r\n( 1 ) . تحريم / 8\r\n( 2 ) . فرقان / 70\r\n","page_name":" 61 ","page_number":61},
  {"content":"\r\n\r\nو انجام حج يا عمره با چنين پروندهء درخشانى بهتر و بيشتر مورد قبول خداوند واقع مىشود ، چراكه بنابر فرمودهء رسول خدا ( ص ) :\r\n« لَيْس شَيْءٌ أَحَبَّ إِلَي اللَّهِ مِنْ مُؤْمِنٍ تَائِبٍ أَوْ مُؤْمِنَةٍ تَائِبَةٍ » « 1 »\r\nنزد خداوند هيچ چيز محبوب‌تر از مرد يا زن توبه كننده نيست .\r\n\r\n5 ) اجتناب از گناه :\r\nپس از آنكه زائر خانهء خدا از گناهان گذشتهء خود توبه كرد و مشرّف به سفر حج يا عمره شد ، بايد مراقبت و مواظبت كامل از اعمال و رفتار خود داشته باشد . از هرگونه گناه و معصيتى اجتناب نمايد و خداوند سبحان را ناظر بر اعمال خود ببيند :\r\nإِنَّ اللَّهَ كانَ عَلَيْكُمْ رَقيبا « 2 »\r\nبه درستى خداوند مراقب شما است .\r\nنكتهء مهمّى كه بايد توجّه داشت اين است كه اگر كسى متّقى شود و تقوا را در عمق جان خود رسوخ دهد ، حالتى در او به وجود مىآيد كه ناخود آگاه بين حق و باطل تميز مىدهد و الهامات\r\nرحمانى را از وسوسه‌هاى شيطانى تشخيص مىدهد و به اين ترتيب\r\n\r\n\r\n","description":"","footnote":"\r\n( 1 ) . بحارالانوار ، ج 6 ، ص 21\r\n( 2 ) . نساء / 1\r\n","page_name":" 62 ","page_number":62},
  {"content":"\r\n\r\nمىتواند وظيفهء و مسئوليت « مراقبه » را به خوبى انجام دهد :\r\nيا أَيُّهَا الَّذينَ آمَنُوا إِنْ تَتَّقُوا اللَّهَ يَجْعَلْ لَكُمْ فُرْقاناً وَ يُكَفِّرْ عَنْكُمْ سَيِّئاتِكُمْ وَ يَغْفِرْ لَكُمْ وَ اللَّهُ ذُو الْفَضْلِ الْعَظيمِ « 1 »\r\nاى كسانى كه ايمان آورده‌ايد ! اگر تقواى الهى پيشه كنيد ، خداوند براى شما نورانيت درون و وسيلهء تشخيص حق از باطل قرار مىدهد و گناهانتان را مىپوشاند و شما را مىآمرزد ؛ و خداوند داراى فضل عظيم است .\r\nچنين كسى وقتى در مراسم حج و عمره ، لبّيك مىگويد ، مىتواند پاسخ دلنشين خداوند متعال را با گوش دل و جانِ خويش بشنود . بنابراين زائر خانهء خدا بايد متّقى شود و توجّه داشته باشد كه گناه موجب سقوط و ظلمت است و اين ظلمت ، مانع رسيدن رحمت خداوند متعال به او مىشود . و از اين‌رو از همهء گناهان مخصوصاً گناهانى نظير سوءظن ، بداخلاقى ، غيبت ، تهمت ، استهزاء ، سخن‌چينى ، اهانت و . . . پرهيز كند و اگر خداى نخواسته گناهى براى او پيش آمد ، بايد فوراً به فكر جبران و تدارك آن باشد ، يعنى از رحمت خداوند\r\nمأيوس نشود و مجدداً توبه نمايد و با حفظ توبهء خود ، مراقبت كند كه\r\n\r\n\r\n","description":"","footnote":"\r\n( 1 ) . الانفال / 29\r\n","page_name":" 63 ","page_number":63},
  {"content":"\r\n\r\nدر سراشيبى گناه واقع نشود . گناه متعدّد و گناه روى گناه و خصوصاً توجيه گناه ، آدمى را سياه‌بخت و حج و عمرهء او و بلكه همهء اعمال او را ضايع خواهد كرد :\r\nفَأَهْلَكْناهُمْ بِذُنُوبِهِم « 1 »\r\nپس گناهكاران را به خاطر گناهشان هلاك و نابود ساختيم .\r\n\r\n6 ) ذكر :\r\nدوام ذكر و استمرار ارتباط با خداوند متعال و قطع ارتباط با غير خداوند ، در اين سفر معنوى از اهميت فراوانى برخوردار است ؛ چرا كه باعث مىشود انسان مورد توجّه خداوند واقع شود :\r\nفَاذْكُرُوني أَذْكُرْكُم « 2 »\r\nمرا ياد كنيد تا شما را ياد كنم .\r\nكسى كه به حج يا عمره مشرّف مىشود ، بايد دنيا و تعلّقات دنيوى و مادّى مربوط به آن را رها كند و دائماً در حالت ذكر و به ياد خداوند سبحان باشد و او را تحميد و تسبيح نمايد و به اين وسيله ، آمادگى و آرامش لازم براى درك معنويت حج و عمره را به دست آورد و از اضطراب‌ها و تشويش‌هاى ماديت و دنياگرايى رهايى پيدا كند :\r\n\r\n\r\n","description":"","footnote":"\r\n( 1 ) . انفال / 54\r\n( 2 ) . بقره / 152\r\n","page_name":" 64 ","page_number":64},
  {"content":"\r\n\r\nأَلَّذينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ أَلا بِذِكْرِ اللَّهِ تَطْمَئِنُّ الْقُلُوب « 1 »\r\nآنان كه ايمان آورده‌اند و دل‌هايشان با ذكر و ياد خداوند آرامش مىيابد ، آگاه باشيد كه دل‌ها با ياد و ذكر خداوند آرام مىشود .\r\nنماز و دعا و تلاوت قرآن در ايجاد و استمرار اين ارتباط و حالت ذكر ، نقش برجسته‌اى دارد . بنابراين حج‌گزار نبايد از خواندن نماز اوّل وقت و نماز شب و ساير نمازهاى مستحب غافل شود :\r\nفَاعْبُدْني وَ أَقِمِ الصَّلاةَ لِذِكْري « 2 »\r\nمرا عبوديت كنيد و براى ذكر و ياد من نماز بگزاريد .\r\nو نيز نبايد از تلاوت قرآن غفلت نمايد و دست كم در اين سفر روحانى ، يك دوره قرآن كريم را تلاوت و ختم نمايد و در مفاهيم آيات شريفه ، تا حدّى كه براى او ممكن است دقّت و تدبّر كند و چنان كه رسول خدا ( ص ) فرموده‌اند :\r\n« عَلَيْكَ بِتِلَاوَةِ الْقُرْآنِ وَ ذِكْرِ اللَّهِ كَثِيراً فَإِنَّهُ ذِكْرٌ لَكَ فِي السَّمَاءِ وَ نُورٌ لَكَ فِي\r\nالْأَرْض » « 3 »\r\n\r\n\r\n","description":"","footnote":"\r\n( 1 ) . رعد / 28\r\n( 2 ) . طه / 14\r\n( 3 ) . الخصال ، ص 525\r\n","page_name":" 65 ","page_number":65},
  {"content":"\r\n\r\nبر تو باد به تلاوت قرآن و بسيارى ذكر و ياد خداوند ؛ زيرا كه آن در آسمان براى تو نام و آوازه خواهد بود و در زمين موجب نور و روشنايى براى تو خواهد شد .\r\nالبته نكتهء مهم در مسألهء « ذكر » ، توجّه به حقيقت ذكر است . رسول خدا ( ص ) در اين‌باره مىفرمايند :\r\n« مَنْ أَطَاعَ اللَّهَ عَزَّ وَ جَلَّ فَقَدْ ذَكَرَ اللَّهَ وَ إِنْ قَلَّتْ صَلَاتُهُ وَ صِيَامُهُ وَ تِلَاوَتُهُ لِلْقُرْآنِ » « 1 »\r\nهركس خداوند را اطاعت و فرمانبردارى كند ، به درستى كه ذكر خدا كرده است ، هرچند نماز خداوند و روزه گرفتن و قرآن خواندنش ، اندك باشد .\r\nو بايد توجّه داشته باشيم كه روىگردانى از ياد و ذكر خداوند تعالى ، آثار و تبعات وحشتناك و شكننده‌اى دارد كه مهم‌ترين آن ، همنشينى و همراهى شيطان با انسان است :\r\nوَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرين « 2 »\r\nهركس از ياد خداوند رحمان ، روى گرداند ، شيطانى را بر او مىگماريم تا همدم و همراه او باشد .\r\n\r\n\r\n","description":"","footnote":"\r\n( 1 ) . بحارالانوار ، ج 77 ، ص 86\r\n( 2 ) . زخرف / 36\r\n","page_name":" 66 ","page_number":66},
  {"content":"\r\n\r\n\r\n7 ) دعا :\r\nدعا ، مغز عبادات و خواسته و محبوبِ الهى و بهترين عبادت و كليد رستگارى و چراغ تاريكى و سلاح مؤمن و قائمهء دين و به تعبير بلند قرآن كريم ، وسيلهء جلب توجّه خداوند تعالى است :\r\nقُلْ ما يَعْبَؤُا بِكُمْ رَبِّي لَوْلا دُعاؤُكُم « 1 »\r\nبگو اگر دعاى شما نباشد ، پروردگارم هيچ اعتنايى به‌شما نمىكند .\r\nو حتّى امام باقر ( ع ) در پاسخ به اين سؤال كه زياد تلاوت قرآن كردن بهتر است يا زياد دعا كردن ؟ با استناد به همين آيهء شريفه فرمودند : « دعا كردن . » « 2 » بهترين دعاها كه بايد در مواقع استجابت دعا به آن اهميت داده شود ، دعا براى ظهور و فرج حضرت ولىعصر « ارواحنافداه » است كه استجابت همهء دعاهاى ديگر را نيز در بردارد و بعد از آن مىتوان به دعا براى عافيت ، حسن عاقبت ، كسب تقوا ، رفع صفات رذيله و تقرّب إلىالله به عنوان بهترين دعاها اشاره نمود . همچنين زائران گرامى بايد دعا براى ديگران را مقدم بر دعاى\r\nبراى خود بدانند و براى رفع گرفتارىها و رنج‌هاى شخصى و اجتماعى مؤمنان دعا نمايند . امام صادق ( ع ) نقل فرموده‌اند كه حضرت زهراى اطهر ( ع ) هرگاه به دعا بر مىخاست ، براى مردان و\r\n\r\n\r\n","description":"","footnote":"\r\n( 1 ) . فرقان / 77\r\n( 2 ) . بحارالانوار ، ج 93 ، ص 299\r\n","page_name":" 67 ","page_number":67},
  {"content":"\r\n\r\nزنان مؤمن دعا مىكردند و براى خودشان دعا نمىفرمود . در اين‌باره از آن حضرت سؤال شد حضرت زهرا ( س ) فرمودند : اوّل همسايه سپس خانه . « 1 »\r\n\r\n8 ) توسّل :\r\nتوسّل به عترت طاهره ( ع ) وسيلهء ارتباط با خداوند است :\r\nيا أَيُّهَا الَّذينَ آمَنُوا اتَّقُوا اللَّهَ وَ ابْتَغُوا إِلَيْهِ الْوَسيلَة « 2 »\r\nاىكسانىكه ايمان آورده‌ايد ! تقواى الهى پيشه كنيد و براى تقرّب و نزديكى به او ، وسيله و واسطه بجوييد .\r\nو رسول خدا ( ص ) هم فرموده‌اند : « امامان و رهبران اين امّت از نسل حسين بن على ( ع ) هستند . هركه آنان را اطاعت كند ، خدا را اطاعت كرده و هركه آنان را نافرمانى كند ، خداوند را سرپيچى كرده است . آنان دستگيرهء محكم‌اند و آنان وسيلهء تقرّب و نزديكى به\r\nخداوند عزوجل هستند . » « 3 » بنابراين بايد با توسّل و به واسطهء اهل بيت عصمت و طهارت ( ع ) به درگاه خداوند رفت . توسّل به آن ذوات مقدّس در استجابت دعا و استغفار و قبولى حج و عمره تأثير فراوانى\r\n\r\n\r\n","description":"","footnote":"\r\n( 1 ) . بحارالانوار ، ج 93 ، ص 388\r\n( 2 ) . مائده / 35\r\n( 3 ) . عيون اخبار الرّضا ، ج 2 ، ص 52\r\n","page_name":" 68 ","page_number":68},
  {"content":"\r\n\r\nدارد . و از برترين توسّلات ، دعا و استغفار در مراقد و مزارات مطهّر آنان است كه در حقيقت دعا و استغفار در محضر آن‌ها است . از اين رو به زائران محترم توصيه مىشود ، خصوصاً زمانىكه در مدينهء منوّره به سر مىبرند ، از توسّل به حضرات معصومين ( ع ) غفلت ننمايند .\r\n\r\n9 ) اخلاص :\r\nحجّ و عمره بايد تنها و تنها ، براى رضاى خداوند متعال به جا آورده شود و هيچ رنگى جُز رنگ خدا كه بهترين رنگ‌هاست نداشته باشد :\r\nصِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً وَ نَحْنُ لَهُ عابِدُون « 1 »\r\nرنگ خداوند را بپذيريد و چه رنگى از رنگ خداوند بهتر است ؟ و بگوييد ما تنها و تنها او را عبادت مىكنيم .\r\nكسى كه به مكّه مىرود بايد ناخالصىها را از نيت و قصد خود پاك كند و حج يا عمرهء خود را فقط براى اطاعت فرمان الهى انجام دهد ؛ چرا كه اگر غير از اين باشد ، به تعبير رسول خدا ( ص ) مورد\r\nقبول خداوند واقع نخواهد شد :\r\n« إِذَا عَمِلْتَ عَمَلًا فَاعْمَلْ لِلَّهِ خَالِصاً لِأَنَّهُ لَا يَقْبَلُ مِنْ عِبَادِهِ الْأَعْمَالَ إِلَّا مَا كَانَ خَالِصا » « 2 »\r\n\r\n\r\n","description":"","footnote":"\r\n( 1 ) . بقره / 138\r\n( 2 ) . بحارالانوار ، ج 77 ، ص 103\r\n","page_name":" 69 ","page_number":69},
  {"content":"\r\n\r\nهرگاه عملى را انجام دادى ، آن را تنها براى خداوند انجام ده ، زيرا او تنها ، اعمالِ خالص بندگانش را مىپذيرد .\r\nاگر حج يا عمرهء كسى جنبهء تفريحى پيدا كند يا براى به دست آوردن عنوان و شهرت يا براى تجارت و استراحت و مانند اين‌ها باشد ، يا تكرار آن از شأن او بالاتر باشد ، حقيقتِ عبادىِ خود را از دست مىدهد و به ظاهرى بدون مغر و قالبى پوچ تبديل مىگردد و به اين ترتيب نابود مىگردد و به تعبير اميرمؤمنان ( ع ) :\r\n« ضَاع مَن كَان لَه مَقصَد غير الله » « 1 »\r\nهر كس مقصد و هدفى غير از خداوند داشته باشد ، ضايع و تلف و نابود مىشود .\r\nبنابراين شايسته است مؤمنين به جاى حجّ استحبابى متعدّد يا عمره‌هاى مكرّر ، از همنوعان به ويژه بستگان و نزديكان خويش دستگيرى كنند و آنان را در مشكلات و رنج‌هايشان يارى و مساعدت\r\nنمايند .\r\n\r\n10 ) اغتنام فرصت :\r\nشايسته است زائران گرامى در اين مدّت كوتاه ، فرصت‌ها را غنيمت دانسته و از دست ندهند و نسبت به حضور همراه با توجّه و ادب در حرم‌هاى شريفه و انجام اعمال و مستحبّات مكّهء مكرّمه و مدينهء منوّره و احياء و شب زنده‌دارى در ايام حج و\r\n\r\n\r\n","description":"","footnote":"\r\n( 1 ) . غررالحكم ، 5907\r\n","page_name":" 70 ","page_number":70},
  {"content":"\r\n\r\nعمره ، غفلت نورزند و وقت خود را به بطالت نگذرانند و به جاى حضور بيش از اندازه در بازار و محلّ اقامت و مكان‌هاى ديگر ، به عبادت در مسجدالحرام يا مسجدالنّبى ( ص ) مشغول باشند . و از بركات معنوى آن دو مسجد شريف بهره بگيرند و خلاصه فرصت كوتاه و زودگذر اين سفر معنوى را غنيمت بشمارند و از آن به خوبى بهره‌بردارى نمايند . اميرمؤمنان ( ع ) مىفرمايند :\r\n« إنْتَهِزُوا فُرَصَ الْخَيْرِ فَإِنَّهَا تَمُرُّ مَرَّ السَّحَاب » « 1 »\r\nفرصت‌هاى خوب را دريابيد ، زيرا فرصت‌ها همچون ابر مىگذرند .\r\n\r\n11 ) حضور قلب :\r\nزائر مكّه و مدينه ، بايد بيش از هر زمان ديگر ، در استمرار و افزايش حضور قلب خود ، سعى و اهتمام نمايد و توجّه داشته باشد كه در محضر خداوند تعالى و معصومين ( ع ) است و گفتار\r\nو كردار و افكار و نيات او در محضر آن بزرگواران مىباشد و از اين جهت بايد با دلى پاك ، ضميرى خالص و با آمادگى كامل به مسجدالحرام ، حرم مقدّس نبوى ( ص ) و قبرستان بقيع وارد شود و ادب حضور را ، به كلّى مراعات نمايد و بداند كه خداوند متعال فرموده است :\r\n\r\n\r\n","description":"","footnote":"\r\n( 1 ) . غررالحكم ، 2501\r\n","page_name":" 71 ","page_number":71},
  {"content":"\r\n\r\nوَ قُلِ اعْمَلُوا فَسَيَرَي اللَّهُ عَمَلَكُمْ وَ رَسُولُهُ وَ الْمُؤْمِنُون « 1 »\r\nو بگو عمل كنيد ! خداوند و رسول او و مؤمنان ( كه اهل‌بيت عصمت و طهارت ( ع ) هستند ، ) اعمال شما را مىبينند .\r\nلذا با حضور قلبِ هرچه بيشتر از فيض آن اماكن مقدّس براى سلوك معنوى خود بهره گيرد . چنان كه در زيارت جامعهء كبيره خطاب به آن بزرگواران مىگوييم : « بِكُمْ يسْلَكُ إِلى الرِّضْوَان » و در دعاى ندبه مىخوانيم : « فَكَانُوا هُمُ السَّبِيلَ إِلَيْكَ وَ الْمَسْلَكَ إِلَي رِضْوَانِكَ » ، از آن ذوات مقدّس براى سير و سلوك و كمك و مساعدت بطلبد .\r\n\r\n12 ) حُسن خُلق :\r\nزائران خانهء خدا بايد از نظر اخلاقى ، نمونه و\r\nاسوه باشند و در عمل ، موجب اعتلاى آبروى اسلام و مسلمانان و تشيع و نيز مايهء زينت و فخر ائمّهء طاهرين ( ع ) باشند . امام صادق ( ع ) خطاب به شيعيان مىفرمايند :\r\n« مَعَاشِرَ الشِّيعَةِ كُونُوا لَنَا زَيْناً وَ لَا تَكُونُوا عَلَيْنَا شَيْناً قُولُوا لِلنَّاسِ حُسْناً وَ احْفَظُوا أَلْسِنَتَكُمْ وَ كُفُّوهَا عَنِ\r\n\r\n\r\n","description":"","footnote":"\r\n( 1 ) . توبه / 105\r\n","page_name":" 72 ","page_number":72},
  {"content":"\r\n\r\nالْفُضُولِ وَ قَبِيحِ الْقَوْلِ » « 1 »\r\nاى جماعت شيعه ! مايهء آبروى ما باشيد نه باعث بدنامى ما . با مردم به زيبايى و خوبى ، سخن بگوييد . زبان‌هايتان را حفظ و مواظبت كنيد و آن‌ها را از بيهوده‌گويىو سخنان زشت ، باز داريد .\r\nبنابراين لازم است زائرين گرامى به حكم آيهء مباركهء إِنَّمَا الْمُؤْمِنُونَ إِخْوَة . . . « 2 » با يكديگر رفتارى همراه با گذشت و بردبارى ، ايثار و فداكارى ، حُسن خلق و مهربانى داشته باشند و عطوفت و مهرورزى و محبّت در ميان آنان حكمفرما باشد و بدانندكه به‌فرمودهء امام حسن عسكرى ( ع ) :\r\n« شِيعَةُ عَلِيٍّ ( ع ) هُمُ الَّذِينَ\r\nيَقْتَدُونَ بِعَلِيٍّ ( ع ) فِي إِكْرَامِ إِخْوَانِهِمُ الْمُؤْمِنِين » « 3 »\r\nشيعيان على ( ع ) ، آنانند كه در اكرام و احسان و گرامى داشت برادران مؤمن خويش به على ( ع ) اقتدا مىكنند .\r\nدر حقيقت همانگونه كه خداوند تعالى هميشه به بندگان خويش نيكى و خوبى مىكند ، آنان نيز به همديگر\r\n\r\n\r\n","description":"","footnote":"\r\n( 1 ) . امالى الصّدوق ، ص 327\r\n( 2 ) . حجرات / 10\r\n( 3 ) . بحارالانوار ، ج 68 ، ص 162\r\n","page_name":" 73 ","page_number":73},
  {"content":"\r\n\r\nنيكى و خوبى مىنمايند و به دنبال فسادانگيزى و شرّ و بدى نيستند ؛ چرا كه خداوند مفسده‌انگيزان را دوست نمىدارد :\r\nوَأَحْسِنْ كَما أَحْسَنَ اللَّهُ إِلَيْكَ وَ لاتَبْغِ الْفَسادَفِي الأَرْضِ إِن‌َّاللَّه‌َلايُحِبُّ الْمُفْسِدين « 1 »\r\n\r\n\r\n","description":"","footnote":"\r\n( 1 ) . قصص / 77\r\n","page_name":" 74 ","page_number":74},
  {"content":"\r\n\r\n\r\nنكات فقهى\r\n\r\n13 )\r\nرعايت عفاف و پوشش اسلامى و اخلاقى براى همگان ، اعمّ از مردان و زنان ، لازم و ضرورى است . به ويژه بانوان محترمه بايد با چادر مشكى كه نشانه و نمادِ بارز عفاف است ، باشند و ارتباط آنان با نامحرم به اندازهء متعارف و به قدر ضرورت باشد .\r\n\r\n14 )\r\nانجام هر عملى كه موجب وهن شيعه و بىاحترامى به پيشوايان دين و اولياء معصومين ( ع ) و هتك حرمت شيعيان مىشود ، جايز نيست ؛ بنابراين زائران بايد از امورى نظير دست‌كشيدن و بوسيدن در و ديوار حرمين شريفين ، ضريح پيامبراكرم ( ص ) و نرده‌هاى بقيع و يا نمازخواندن در قبرستان‌هاى بقيع و ابوطالب و نيز برداشتن خاك از بقيع يا ساير اماكن متبرّكه و اعمالى از اين قبيل جدّاً پرهيز نمايند .\r\n\r\n15 )\r\nشايسته است انسان به نيابت از انبياى عظام و حضرات ائمّهء معصومين ( ع ) و اولياى الهى و بزرگان دين ، حج مستحب يا عمرهء مفرده يا طواف مستحب به جا آورد .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\n16 )\r\nيكى از شرايط قبولى حج و عمره ، استفاده از مال حلال و اداء واجبات مالى براى اين سفر معنوى است و اگر كسى با مال غصبى يا با مالى كه خمس يا زكات آن را نداده است ، به حج يا عمره مشرّف شود ، هرچند حج و عمرهء او صحيح است ، ولى گناه بسيار بزرگى مرتكب شده كه ثواب حج و عمره نمىتواند موجب جبران آن گناه شود و خداوند سبحان چنين حج و عمره‌اى را قبول نمىكند .\r\n\r\n17 )\r\nكسى كه تا كنون مقلّد هيچ‌يك از فقهاى عظام نبوده ، براى انجام اعمال حج يا عمره بايد از يك مجتهد جامع‌الشّرايط زنده تقليد كند و اعمال گذشته را حمل بر صحّت نمايد .\r\n\r\n18 )\r\nكسى كه‌حجّهءالاسلام ( حجّ واجب ) بر ذمّه‌اش‌باشد و موفّق به انجام آن نشده باشد ، واجب‌است‌پيش از مرگ خود به انجام‌آن‌وصيت‌كند . و بر ورثهء اوواجب است حجّ او را از اصل باقيماندهء اموال وىادا كنند ، هرچند وصيّت نكرده باشد .\r\n\r\n19 )\r\nبيرون‌بردن قرآن و ديگر اشياء از مسجد الحرام و مسجدالنّبى ( ص ) جايز نيست و موجب ضمان مىباشد .\r\n\r\n20 )\r\nبرداشتن سنگ از صفا و مروه جايز نيست و به طور كلّى برداشتن هر شيئى كه بدون اجازه ، از حرمين شريفين و يا ساير مكان‌هاى مكّه و مدينه برداشته شود ، موجب ضمان است .\r\n\r\n21 )\r\nمستحبّ مؤكّد است كه نمازهاى پنجگانه در مسجدالحرام\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nو مسجدالنّبى ( ص ) خوانده شود و سزاوار نيست مؤمنين فضيلت نماز در اين دو مسجد گرانقدر را از دست بدهند .\r\n\r\n22 )\r\nشركت در نماز جماعت اهل سنّت كه در حرمين شريفين برگزار مىشود ، مستحب است و زائرين گرامى بايد نماز را به همان صورتى كه آنان مىخوانند ، بخوانند . ولى اكتفا كردن به آن نماز صحيح نيست و بايد اعاده كنند .\r\n\r\n23 )\r\nهنگام اقامهء نماز جماعت مسجدالحرام و مسجدالنّبى ( ص ) خروج از اين دو مسجد جايز نيست . همچنين سزاوار نيست زائرين ، هنگام برگزارى نماز جماعت به كارهاى ديگرى نظير مراجعه به بازار و نظاير آن بپردازند .\r\n\r\n24 )\r\nسجده‌بر انواع سنگ‌هايى كه در مسجد الحرام و مسجدالنّبى ( ص ) به كار رفته است ، صحيح مىباشد .\r\n\r\n25 )\r\nاستفاده از مهر ، حصير ، كاغذ و نظائر آن براى سجده در مسجدالحرام و مسجدالنّبى ( ص ) موجب انگشت نما شدن و وهن شيعه مىشود و جايز نيست .\r\n\r\n26 )\r\nدر راه رفت و برگشت سفر حجّ و عمره ، در هواپيما ، اگر وقت نماز واجب تنگ باشد ، زائرين مىتوانند به همان صورتى كه در صندلى نشسته‌اند ، نماز خود را بخوانند و رعايت قبله و ساير موارد لازم نيست . بلكه اگر مسئولين هواپيما اجازه ندهند ، قبله‌يابى ،\r\nايستادن و . . . جايز نيست .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\n27 )\r\nزائران مىتوانند نماز خود را در تمام شهر جديد و قديم مكّه و مدينه و مكان‌هايى كه بعداً به اين شهرها افزوده مىشود ، به صورت تمام بخوانند ، بلكه تمام خواندن نمازها ، افضل و بهتر است .\r\n\r\n28 )\r\nروزهء مستحبّ مسافر صحيح است و نياز به قصد ده روز ندارد . بنابراين كسى كه در مكّه يا در مدينه حضور دارد ، مىتواند بدون قصد يا نذر ، روزهء مستحب بگيرد ، هرچند روزهء قضا بر عهده داشته باشد .\r\n\r\n29 )\r\nهر غسلى - چه واجب و چه مستحب - كفايت از وضو مىكند و مىشود با آن ، طواف و نماز واجب و مستحب را به جا آورد ، مگر غسل استحاضه . بنابراين اگر كسى با غسل احرام يا غسل زيارت يا غسل طهارت و نظائر آن طواف كند يا نماز بخواند ، طواف و نماز او صحيح است ، گرچه بهتر است وضو هم بگيرد .\r\n\r\n30 )\r\nكسى كه از ترك محرّمات حج يا از به جا آوردن اعمال حج به طور متعارف معذور است ، نظير اينكه بايد در حال احرام ، زير سايه برود يا در طواف و رمى نايب بگيرد ، يا به ناچار بايد بعد از نيمه شب از مشعر به مِنى برود ، مىتواند نايب شخص ديگرى شود و حجّى كه مطابق وظيفه و طبق فتواى مرجع تقليد خودش به جا مىآورد ، كافى از حجّ منوب‌ٌعنه مىباشد . همچنين نايب شدن مرد از طرف زن يا زن از طرف مرد در حج يا عمره يا برخى اعمال ، اشكال ندارد .\r\n\r\n31 )\r\nانجام حج در هر سال براى كسانى كه حجّ واجب خود را به\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nجا آورده‌اند ، مستحب است ، ولى در شرايطى كه عزيمت به‌حج موجب تأخير نوبت كسانى مىشود كه تاكنون به حج مشرّف نشده‌اند ، سزاوار است به‌جاى حجّ مستحب ، عمرهءمفرده يا كار خير ديگرى انجام شود .\r\n\r\n32 )\r\nانجام حجّ مستحب يا عمرهء مفرده براى زن شوهردار يا زنى كه در عدهء طلاق رجعى است ، نياز به اذن شوهر دارد . ولى اذن شوهر براى زنى كه در عدهء طلاق بائن يا وفات است ، شرط نيست .\r\n\r\n33 )\r\nاگر انجام حجّ مستحب يا عمرهء مفردهء فرزند ، موجب آزار و اذيت پدر و مادر شود و يا او را از رفتن نهى نمايند ، رفتن او اشكال دارد .\r\n\r\n34 )\r\nحجّ مستحب و عمرهء مفرده را مىتوان به نيابت از افراد بىشمارى به جا آورد و فرقى نمىكند كه آن افراد قبلًا حج يا عمره به جا آورده باشند يا خير . همچنين مىتوان ثواب حج و عمره را به ديگران هديه نمود ، گرچه در حين عمل يا بعد از اتمام آن باشد .\r\n\r\n35 )\r\nعمرهء مفرده‌بر كسىواجب‌نيست ، گرچه استطاعت‌آن‌را داشته‌باشد يا براىحجّ نايب‌شده باشد ، ولىبه‌جا آوردن‌آن‌خصوصاً در ماه‌رجب‌مستحبّ است .\r\n\r\n36 )\r\nدر هر زمانى - حتى در ايّام حجّ تمتّع‌مىشود عمرهء مفرده به جا آورد . و فرقى نمىكند كسى كه مىخواهد عمرهء مفرده به جا\r\nبياورد ، اهل مكّه باشد يا نباشد و قبل از عمرهء تمتّع باشد يا بعد از آن .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nو بالأخره در هر زمانى انجام عمرهء مفرده جايز است .\r\n\r\n37 )\r\nلازم نيست فاصله‌اى بين دو عمرهءمفرده يا عمرهء تمتّع و عمرهء مفرده باشد . بنابراين هر روز مىشود به نيّت خود يا ديگران ، عمرهء مفرده به جا آورد . بلكه در شبانه روز مىتوان چندين عمرهء مفرده به جا آورد و قصد رجاء هم لازم نيست .\r\n\r\n38 )\r\nحجّاج بايد براى تعيين روز عرفه و عيد قربان و ساير ايام حج ، تابع اعلام كشور سعودى باشند و هماهنگ با ساير حجّاج عمل كنند . و لازم نيست شيعيان در اين امور تحقيق كنند و نبايد به شك يا گمان خود اعتنا نمايند ، بلكه اگر بر فرض نادر يقين به خلاف كنند ، انجام اعمال در همان ايام صحيح است .\r\n\r\n39 )\r\nحدودى كه اهل سنّت براى عرفات و مشعر و منى و مسلخ و مانند اين‌ها تعيين كرده‌اند ، كفايت مىكند و لازم نيست شيعيان در اين امور تحقيق كنند و نبايد به شك يا گمان خود اعتنا نمايند بلكه اگر بر فرض نادر يقين به خلاف پيدا كنند ، انجام اعمال در همان حدود تعيين شده كفايت مىكند .\r\n\r\n40 )\r\nهمه جاى مسجدالحرام مطاف است . بنابراين طواف - چه واجب و چه مستحب - در پشت مقام ابراهيم ( ع ) و مكان‌هاى دور تر مسجد و در طبقات بالا هم صحيح است . گرچه بهترين مكان براى\r\nطواف ، بين خانهء كعبه و مقام ابراهيم ( ع ) است .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\n41 )\r\nكارهايى كه اهل وسواس براى به‌دست آوردن محاذات حجرالاسود انجام مىدهند ، مثل اينكه توقف مىكنند يا عقب و جلو مىروند چه قبل از شروع طواف باشد و چه در بين طواف ، حرام است .\r\n\r\n42 )\r\nدر حال طواف لازم نيست در همهء حالات ، شانهء چپ طواف كننده به طرف كعبهء معظّمه باشد و اگر در موقع دور زدن به واسطهء رسيدن به حجر اسماعيل يا رسيدن به گوشه‌هاى خانهء كعبه و نظائر آن شانهء چپ طواف كننده قدرى از سمت كعبه خارج و يا متمايل به پشت شود ، اشكال ندارد . و به طور كلّى طواف كننده بايد به طور متعارف و همان‌طور كه همهء مسلمين طواف مىكنند ، دور بزند و از كارهايى كه اهل وسواس مىكنند ، پرهيز نمايد .\r\n\r\n43 )\r\nاگر طواف كننده به واسطهء كثرت جمعيت ، بىاختيار به اين سو و آن سو كشيده شود يا در حال اقامهء نماز طواف قدرى جابه‌جا شود ، طواف و نماز طواف او صحيح است .\r\n\r\n44 )\r\nنماز طواف واجب بايد پشت مقام ابراهيم ( ع ) خوانده شود . ولى لازم نيست حتماً نزديك مقام ابراهيم ( ع ) باشد ، بلكه نماز طواف در پشت مقام ابراهيم ( ع ) و دو طرف آن تا آخر مسجدالحرام و در\r\nهمهء طبقات مسجد صحيح است . هر چند بهتر است در صورتى كه امكان آن باشد و مزاحمتى براى نمازگزار و ديگران ايجاد نشود ، نماز طواف در پشت مقام و نزديك‌به آن خوانده شود .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\n45 )\r\nنماز طواف‌مستحب‌ّرا در همه جاى مسجد الحرام مىشود خواند ، گرچه‌بهتر است‌در صورت امكان و در صورتى كه مزاحمت براى ديگران ايجاد نشود ، پشت‌مقام‌ابراهيم ( ع ) و هرچه‌نزديك‌تر به آن خوانده شود .\r\n\r\n46 )\r\nنماز طواف واجب‌را مىتوان به جماعت خواند . به شرط آنكه امام جماعت هم مشغول خواندن نماز طواف واجب يا ساير نمازهاى واجب يوميّه باشد .\r\n\r\n47 )\r\nلازم نيست در نماز طواف مرد جلوتر از زن بايستد و اگر زن برابر مرد يا جلوتر بايستد ، نماز هر دو صحيح است .\r\n\r\n48 )\r\nكثيرالشّك ، در عدد شوطهاى ( دورهاى ) طواف و سعى ، نبايد به شك خود اعتنا كند و بايد بنا را بر آنچه به نفع اوست بگذارد .\r\n\r\n49 )\r\nقطع طواف مستحب به جهت رفع حوائج مسلمانان ، جايز بلكه مستحب است و قطع طواف‌واجب به‌جهت رفع حوائج مسلمانان ، اگر قبل از شوط چهارم باشد ، جايز بلكه مستحب است ، ولى بعد از اتمام شوط چهارم ، جايز نيست .\r\n\r\n50 )\r\nانجام طواف نساء و نماز آن در حجّ تمتّع و عمرهء مفرده بر همه - اعمّ از مرد و زن ، پير و جوان و بالغ و نابالغ - واجب است .\r\n\r\n51 )\r\nسعى مستحبّ نداريم و شايسته است كسانىكه سعى واجب خود را انجام داده‌اند ، مكان سعى را براى سايرين كه سعى واجب دارند ، ترك نمايند .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\n52 )\r\nمكان سعى ، حدّ فاصل دو كوه صفا و مروه است . و فرقى نمىكند كه در طبقهء اوّل باشد يا در طبقات بالا و اگر در آينده طبقات فوقانى اضافه شود يا زيرزمين در اين مكان احداث شود ، سعى از آنجا هم صحيح است . و همچنين اگر مكان سعى عريض‌تر شود ، گرچه از دو كوه صفا و مروه بگذرد ، سعى در آنجا نيز صحيح است .\r\n\r\n53 )\r\nكسى كه سعى صفا و مروه به جا مىآورد ، لازم‌نيست‌در هر شوطىروىكوه‌صفا يا مروه‌برود و همين‌مقدار كه از ابتداىسراشيبى صفا شروع‌و به ابتداىسراشيبى مروه‌ختم‌كند و يا به‌عكس ، يك‌شوطمحسوب مىشود .\r\n\r\n54 )\r\nمُحرم مىتواند قبل از تقصير خودش ، مو يا ناخن ديگرى را به عنوان تقصير كوتاه نمايد و ضررى به احرام خود يا ديگرى نمىزند .\r\n\r\n55 )\r\nمحلّ احرام‌حج ، شهر مكّهء مكرّمه‌است‌و در هر موضع از شهر مكّه حتّى نقاط تازه‌ساز ، انجام احرام كفايت‌مىكند . ولىمستحبّ است‌در مسجدالحرام‌و نزد مقام‌ابراهيم ( ع ) يا در حجر\r\nاسماعيل ( ع ) باشد .\r\n\r\n56 )\r\nمرد مُحرم اگر در روز مسير ميقات تا مكّه را طى مىكند يا در حال مسافرت ديگرى باشد ، نمىتواند در ماشين سقف‌دار بنشيند\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nولى سايه قرار دادن او در مكّه يا مكان ديگرى كه براى استراحت و . . . اسكان مىكند و يا در شب ( بين راه يا مكّه ) اشكال ندارد و كفّاره هم ندارد . همچنين سايه قرار دادن زن‌ها و بچه‌هاى مُحرم - اعمّ از دختر و پسر - در هر زمانى اشكال ندارد .\r\n\r\n57 )\r\nافراد دائم‌السّفر كه به واسطهء شغل خود ، زياد از مكّه خارج مىشوند نظير راننده‌ها و متصدّيان امور حجّاج ، مىتوانند بدون احرام از ميقات گذشته و وارد مكّه شوند .\r\n\r\n58 )\r\nاحرام عمره در همهء مكان‌هاى توسعه يافته‌اى كه امروزه به عنوان مسجد شجره شناخته مىشود ، صحيح است و لازم نيست حتماً در مكان مسجد قبلى باشد . همچنين لازم نيست كه احرام در مسجدشجره يا ساير مواقيت باشد ، گرچه بهتر است . بنابراين اشخاص جنب و حائض بايد نزديك مسجد و يا در حال عبور از مسجد محرم شوند .\r\n\r\n59 )\r\nپوشيدن چيزهايى كه به آن‌ها لباس نمىگويند نظير كمربند ، زانو بند ، مُچ بند ، فتق بند ، هميان ، كوله بار ، ساعت و مانند اين‌ها براى محرم مانعى ندارد ، هرچند دوخته باشد .\r\n\r\n60 )\r\nكسى كه در اثر بيمارى ، قادر به نگهدارى از بول خود نيست مىتوانند لباس كوچكى كه براى نگهدارى ادرار استفاده مىشود بپوشد ، هرچند آن لباس دوخته باشد .\r\n\r\n61 )\r\nكسى كه در اثر بيمارى ، قادر به نگهدارى بول يا باد معدهء\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nخود نيست ، يك وضو يا غسل براى انجام طواف و نماز طواف او كفايت مىكند ، هر چند آن طواف ، طواف واجب باشد . همچنين اگر بدن و لباس او نيز مرتباً نجس مىشود ، مىتواند با همان بدن و لباس ، طواف را ادامه دهد .\r\n\r\n62 )\r\nطواف با چيز نجسى كه جزو لباس طواف كننده نيست ، صحيح است . مثل در بغل گرفتن بچه با بدن و لباس نجس يا همراه داشتن انگشتر و عينك و دستمال نجس و نظائر آن .\r\n\r\n63 )\r\nرطوبت‌هايى كه در اثر شستشوى كف مسجدالحرام يا مسجدالنّبى ( ص ) ايجاد مىشود ، محكوم به طهارت است و اجتناب از آن‌ها لازم نيست .\r\n\r\n64 )\r\nگره زدن لباس احرام اشكال ندارد ، گرچه گره نزدن آن مخصوصاً گره نزدن لنگ بهتر است . همچنين قرار دادن سنگ و اشياء مانند آن در لباس احرام و بستن آن با نخ و كش و امثال آن و يا وصل‌كردن دو طرف جامهء احرام با سنجاق و نظائر آن به همديگر ، اشكال ندارد .\r\n\r\n65 )\r\nكفّارات انجام محرّمات احرام مربوط به وقتى است كه آن محرّمات با علم و عمد و با اختيار و بدون عذر ، انجام شود . ولى اگر از روى جهل يا نسيان يا عذر واقع شود ، به صحّت عمره ضررى نمىرساند و كفّاره نيز ندارد .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\n66 )\r\nرمى تمامى ديوارى كه در مِنى ساخته‌اند و ديوارى كه احياناً در آينده اضافه مىشود و رمىاز طبقهءدوّم و طبقاتى كه احياناً در آينده اضافه مىشود ، جايز است .\r\n\r\n67 )\r\nقربانىدر هر نقطه از مِنى - مسلخ جديد و قديم - و حدودى كه اهل‌سنّت براى مسلخ تعيين كرده‌اند ، جايز است ، ولى در مكان ديگرى خارج از مِنى جايز نيست .\r\n\r\n68 )\r\nذبح قربانى با كاردهاى استيل كه آهنى بودن آن مشخّص نيست و نيز ذبح قربانىبا وسايل ماشينى - در صورت‌رعايت احكام ذبح جايز است .\r\n\r\n69 )\r\nدر عمرهء مفرده و عمرهء تمتّع ، فقط تقصير ( كوتاه كردن موى سر ) ، جايز است و حَلق ( تراشيدن سر ) جايز نيست ، ولى در حجّ واجب ، مردها بين حلق و يا تقصير مخيرند ، هر چند سال اوّل حجّ آن‌ها باشد يا نايب باشند . ولى زن‌ها بايد تقصير كنند و حلق براى آن‌ها كافى نيست .\r\n\r\n70 )\r\nكسانى كه از حجّ تمتّع يا عمرهء مفرده به وطن خود باز مىگردند ، بايد از نظر رفتار و گفتار و روش و منش و خلاصه در\r\nاخلاق فردى و اجتماعى ، سرمشق و نمونه براى ديگران بشوند . حُسن خلق و مهربانى و گذشت و ايثار و فداكارى را سرلوحهء اعمال خود قرار دهند و با اهتمام به فرائض دينى نظير نماز خصوصاً نماز جماعت ، اهميت اين فرائض را به طور عملى به ديگران بياموزند .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nغفلت از نماز و ساير واجبات ، يا اهميت ندادن و كوچك شمردن خمس و زكات ، يا عدم رسيدگى به همنوعان يا عدم اجتناب از گناه و يا عدم پرهيز از رذائل و مفاسد اخلاقى ، بعد از اتمام حج يا عمره ، حاكى از اين است كه زائر بهره‌اى از حج يا عمرهء خود نبرده است . همچنين بانوان بايد پس از بازگشت از حج يا عمره ، در حجاب و عفاف اسوه و نمونهء ديگران واقع شوند .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\" امور استفتائات و پاسخ به سؤالات \"\r\nدفتر حضرت آيت الله العظمى مظاهرى \" مدظله العالى \"\r\nآمادهء پاسخگويى به سؤالات شرعى ، اعتقادى و اخلاقى\r\nمى باشد .\r\nآدرس : اصفهان - خيابان عبدالرزاق - كوچه قصر - كوى مدرسه قدسيه\r\nكد پستى : 99581 - 81486 تلفن : : 4464691 - 0311\r\nنشانى اينترنتى : www . almazaheri . ir\r\nهمچنين علاقه مندان جهت دريافت ديگر آثار و تأليفات معظم له ، در زمينه هاى تفسير قرآن كريم ، فقه ، اخلاق اعتقادات ، رجال و تاريخ وسيره ، مى توانند با مؤسسهء فرهنگى مطالعاتى الزهراء عليها السلام تماس حاصل نمايند .\r\nتلفن و دورنگار : 4463671 - 0311\r\nنشانى اينترنتى : www . al - zahra . ir\r\n\r\n\r\n","description":"","footnote":"","page_name":" 88 ","page_number":88}
  ]