[
  {"content":"\r\n\r\nروزنامهء خاطرات عين السلطنه\r\nجلد دوم\r\n\r\n","description":"","footnote":"","page_name":" 971 ","page_number":1},
  {"content":"\r\n\r\nگنجينهء\r\nخاطرات و سفرنامه هاى ايرانى\r\n9\r\nزيرنظر\r\nايرج افشار\r\n\r\n","description":"","footnote":"","page_name":" 972 ","page_number":2},
  {"content":"\r\n\r\nروزنامهء\r\nخاطرات\r\nعين السلطنه\r\nجلد دوم\r\nروزگار پادشاهى ناصرالدين شاه\r\nبه كوشش\r\nمسعود سالور / ايرج افشار\r\nانتشارات اساطير\r\n212\r\n\r\n","description":"","footnote":"","page_name":" 973 ","page_number":3},
  {"content":"\r\n\r\nانتشارات اساطير\r\nروزنامهء خاطرات عين السلطنه ( جلد دوم )\r\nتأليف قهرمان ميرزاعين السلطنه\r\nبه كوشش مسعود ميرزاسالور - ايرج افشار\r\nچاپ اول : 1376\r\nحروف چينى : نظرى\r\nليتوگرافى و چاپ : ديبا\r\nتيراژ : 2200 نسخه\r\nناشر : اساطير : ميدان فردوسى ، اول ايرانشهر ساختمان 10 تلفن : 8821473 - 8836199 فاكس : 8824250\r\nحق چاپ محفوظ است .\r\nشابك 3 - 05 - 5960 - 964\r\nISBN 964 - 5960 - 05 - 3\r\n\r\n","description":"","footnote":"","page_name":" 974 ","page_number":4},
  {"content":"\r\n\r\n\r\n[ جلد دوم 
  ]\r\n\r\nفهرست مندرجات\r\nصفحه\r\nدنبالهء روزنامهء نهم\r\n( 25 ذى الحجهء 1313 - 20 محرم 1314 ) . تهران 999\r\nروزنامهء دهم\r\n( 23 ربيع الثاثى 1315 - 2 رمضان 1316 ) . تهران - قزوين 1165\r\nروزنامهء يازدهم\r\n( 15 شوال 1316 - صفر 1320 ) 1375\r\nسفرنامهء فارس ( 15 شوال 1316 - بازگشت تهران 25 محرم 1317 )\r\nسفرنامهء زنجان ( 15 شوال 1319 - صفر 1320 ) 1489\r\nروزنامهء دوازدهم\r\nسفرنامهء كرسف ( 26 جمادى الثانيه 1319 - 4 رجب 1319 ) 1515\r\nسفرنامهء ابهر ( 23 رجب 1319 - 3 شعبان 1319 ) 1529\r\nسفرنامهء همدان ( 17 ربيع الاول - 8 ربيع الثانى 1320 ) 1539\r\nسفرنامهء ابهر ( 14 جمادى الاولى 1320 - 30 جمادى الاولى 1320 ) 1563\r\nسفرنامهء ايل دويرن ( 8 رجب 1320 - 4 رمضان 1320 ) 1575\r\nبازگشت از زنجان به تهران ( 16 ربيع الاول 1321 ) 1601\r\nاقامت الموت ( 21 ربيع الاول 1321 - 15 جمادى الاولى 1321 ) 1609\r\nدفترهاى سفر\r\nسفر خراسان - مشهد ( 20 ربيع الثانى 1324 - 23 جمادى الاولى 1324 ) 1639\r\nسفر تركستان ( 26 جمادى الاولى 1324 ) 1683\r\nبازگشت به مشهد ( 17 جمادى الثانيه 1324 ) 1735\r\n\r\n","description":"","footnote":"","page_name":" 975 ","page_number":5},
  {"content":"\r\n . \r\n","description":"","footnote":"","page_name":" 976 ","page_number":6},
  {"content":"\r\n\r\n\r\nيادداشت ديگر\r\nدومين مجلد از سلسلهء خاطرات دامنه‌ور شصت و پنج سالهء قهرمان ميرزا سالور ( عين السلطنه ) فرزند عبد الصمد ميرزا عز الدوله « * » ( برادر ناصر الدين شاه ) كه مربوط مىشود به روزگار پادشاهى مظفر الدين شاه قاجار ( از هنگام ورود او به تهران و جلوسش بر سرير سلطنت تا به گاه مرگش كه ده روزى پس از توشيح فرمان مشروطيت روىداد ) به دوستداران تاريخ و وقايع و دستيابان به منابع احوال اجتماعى و اوضاع خانوادگى و مسائل حكومت و سياست تقديم مىشود .\r\nآنچه به‌طور اصول دربارهء كيفيت و حيثيت و اهميت اين مجموعهء خاطرات مناسب مىنمود در مقدمهء جلد اول گفته شد و نيازى به تكرار آن مطالب نيست . اما اشارت تازه‌اى به چند نكته خالى از سودبخشى نخواهد بود .\r\nيكى اينكه هرچه بر سنين عمر عين السلطنه مىگذرد و پختگى ادارى و اجتماعى او را حاصل شود بينش نسبت به جريانها و قضايا دقيق‌تر مىشود و معمولا مىكوشد جوانب هر قضيه و علل و موجبات بروز و حدوث هر واقعه و حادثه‌اى را بيابد و بگويد . به اصطلاح نوشته‌ها تاحدودى جنبهء تحليلى مىيابد . در مواردى مثل قتل ناصر الدين شاه ، عزل امين السلطان و امين الدّوله تنها به گزارش‌نويسى كه احيانا ممكن است دربرگيرندهء چيزى نادرست و شايعه‌اى نادرست‌تر مىبوده اكتفا نكرده است . نكته‌هايى كه دربارهء اخلاق و عادات ناصر الدين شاه ، ازجمله پرخورى ، گرايش دوستى ، مضحكه‌پردازى او جاىجاى آورده است ( مثلا 1076 - 1078 ) و يا آنچه دربارهء بخششها و حاتم‌بخشيهاى بى جا و بيقاعدهء مظفر الدين شاه ( ازجمله ص 1037 ) گفته و اطلاعاتى كه از عده و حالات زنان ناصر الدين شاه و وضح حرم ( صفحات 1017 - 1019 ) و سرنوشت آنها و همچنين قدرت و اعمال خواجه‌ها و عملهء خلوت نوشته است همه مطالبى است كه بدين‌روشنى و شايد وثوق در خاطرات ديگر نيست .\r\nديگر اينكه درين جلد آنچه دربارهء ورود مظفر الدين شاه از كرسىنشين وليعهدى ( تبريز ) به پاىتخت كشور و طرز قبضه كردن امور ادارى و سياسى كشور توسط اطرافيان او كه همه را با خود از تبريز حركت داده و آورده بود ، مىخوانيم متضمن جزئياتى است كه ما را به وضع آن روزگار و نحوهء انتقال قدرت آگاه مىسازد و خوب دريافته مىشود كه چگونه و با چه مهارتى\r\n\r\n\r\n","description":"","footnote":"\r\n( * ) - دربارهء عز الدوله ، آقاى مسعود سالور ضمن نقل و تصحيح سفرنامه‌هاى عز الدوله و همراهانش به فرنگ در روسيه ، سرگذشت مبسوط و مستندى از او را براساس منابع و مدارك يگانهء خانوادگى كه در اختيار داشت تهيّه و نشر فرموده است . اين كتاب در سال 1375 توسط انتشارات « نامك » در تهران منتشر شده است .\r\n","page_name":" 977 ","page_number":7},
  {"content":"\r\n\r\nامين السلطان درين ماجرا خود را از برخورد شديد با مردمانى كه از تبريز آمده و داعيهء تصدى امور را داشتند محفوظ نگاه دارد و هريك را بر سر كارى كه مناسب مىبود و مزاحمت ايجاد نمىكرد بگمارد .\r\nديگر اينكه آگاهيهاى مفيدى از طرز گرفتارى ميرزا رضا كرمانى و كشتن او ، طرز نخستين سلام دربار مظفر الدين شاه و مهمانى امين السلطان ، قروض نايب السلطنه كامران ميرزا ( ص 1038 ) و جزئياتى مانند احوال همسر حكيم قاآنى ( ص 1041 ) و حساب‌رسى آن و اغتشاشهاى مملكتى ( مانند آنچه در همدان اتفاق افتاد ، ص 1063 ) و فوت ملك‌آرا ( ص 1139 ) و چوب خوردن عزيز خان ( ص 1105 ) درين جلد مندرج است كه هم خواندنى است و هم مفيد فايدهء تاريخى .\r\nديگر اينكه اطلاعات بسيار خوبى دربارهء رجال و افراد سرشناس ، مخصوصا آنها كه در دورهء مظفر الدين شاه مصدر امور شده بودند از ميان نوشته‌هاى اين جلد به دست مىآيد كه بسيارى از موارد آن در كتب ديگر مذكور نيست ، مانند مطالب مربوط به حكيم الملك ، عين الدوله ، مستشار الملك ، سهم الملك ، نصرت السلطنه ، شعاع السلطنه ، سالار الدّوله ، صديق ديوان ، عميد الدّوله ، نظم السلطنه ، نظام الدوله ، سعد السلطنه ، نير الدوله ، عضد الدوله ، فخر الملك اردلان ، فخر الملك كفرى ، نصر السلطنه ، آصف الدوله ، فرمانفرما و ديگران .\r\nديگر اينكه در موارد متعدد توانسته است وضع بىپولى مملكت و مردم و اوضاع بىنظام قشون و لشكر را ترسيم كند و با اشارات نسبة روشن طرز حكومت‌دارى واليان و حاكمان ولايات را عرضه دارد . مخصوصا آنچه دربارهء واليگرى نظام الملك در فارس ( كه خود از اعضاى آن حكومت مىبود ) و سفرهاى مأموريتى خود در كرسف و ابهر و ايل دويرون نوشته است همه نوشته‌هايى است قابل توجه و دقت نظر .\r\nديگر اينكه قسمتهاى كلى از اين مجلّد به متن چند سفرنامه اختصاص دارد و آنها شرح مسافرتهاى عين السلطنه به قزوين - فارس - زنجان ( كرسف و ابهر و طارم و دويرون ) - همدان - مشهد - الموت است . همچنين شرح مسافرت به تركستان روس از راه خراسان حاوى مطالب خواندنى است و از اين حيث كه اين سفر مقارن صدور فرمان مشروطيت و انعكاس اخبار تهران در آن بلاد دوردست مىبوده است مورد اعتنا تواند بود . عين السلطنه در اين سفرنامه‌ها اطلاعات مفيدى از وضع عشاير و قبايل ، راهها و آباديها ، محصولها ، قيمتها ، مالياتها ، مجازاتها ، نحوهء مسافرت با اسب و طرز حمل‌ونقل و احوال خدم و حشمى كه با افراد دولتى حركت مىكرده‌اند به دست داده است .\r\nدر اينكه از جاىجاى اين مجلد مىتوان بر ميزان تسلط و قدرت و تدبير و مردمدارى و سلوك ميرزا على اصغر خان امين السلطان و نيز از ناتوانى سياسى و كم‌تدبيرى امين الدوله در ادارهء امور مملكت كه منجر به افتادن او از كار شد وقوف يافت و دريافت كه اصولا ايران در حكومت\r\n\r\n","description":"","footnote":"","page_name":" 978 ","page_number":8},
  {"content":"\r\n\r\nهردو چه روزگار خفت و بيحاصلى را مىگذرانيده است .\r\nروزنامه‌نويسى عين السلطنه در دورهء مظفر الدين شاه چندان منظم نيست . گاه آن را رها مىكرده است و خود اغلب بدان‌موارد توجه داده است ( مانند ، ص 1167 ) و ما در حاشيهء صفحات متذكر آنها شده‌ايم . جز اين در صفحهء 1014 به‌بعد يادداشتى دارد دربارهء كيفيات روزنامه‌نويسى خود و دفاع از رويه‌هاى كه درآوردن جزئيات داشته است و به‌خوبى توانسته است خواننده را با هدفى كه در نگارش دارد آشنا كند . چون نقل آن قسمت را در اين مقدمه خالى از لطف و فايدت نمىبيند سطورى از آن را باهم بخوانيم .\r\nمىدانم كسى كه اين روزنامه را قرائت كند چون عهدى نگذشته و آنچه نوشته‌ايم عينا مشاهده مىكند ايراد خواهد گرفت كه اين همه اباطيل و طول كلام براى يك سلام و يا ورود يك سلطان چه حاجت . همه‌كس تخت مرمر را ديده ، درياى نور الان موجود است و سلام را مشاهده مىكند . چه لازم به اين تفاصيل و زحمت فوق العاده بود كه نويسنده كشيده . ليكن اين‌طور نيست و از اول بنا و وضع تواريخ ايران مغشوش بوده و هست و هيچ مورخى ضبط اين چيزها را نكرده . در لباس و عادات و جزئيات و فرمايشات سلام و اندرون و شكار و سوارى هيچ ننوشته ، تماما عبارت‌پردازى و تملق است . فرضا شكارى [ را 
  ] تفصيل داده . اگر پادشاه جغد و گنجشكى هم نزده باشد او صد شير و پلنگ و مرال ضبط كرده . اگر كلمه‌اى فرمايش كرده صد كلمه به عبارات مغلق بىمعنى شرح داده و آخر حرف او معين نمىشود . اگر جنگى كرده و شكست خورده تماما به فتح و ظفر نسبت داده . فقط كليات امر و آن هم بطور رسمى درج كرده‌اند و جهت همان تصورات بىمعنى بوده و گمان مىكردند هميشه سلاطين به يك قسم بوده . لباس و سلام و كارهاى آنها ابدا تغييرپذير نيست و حال آن‌كه هميشه در تغيير است . لباس عهد فتحعلى شاه چه قسم بوده و حالا چه‌جور است .\r\nكلاههاى آن‌وقت با حالا نيم ذرع فرق كرده و كوتاه شده . آن لباسها هيچ نيست .\r\nپردور نمىرويم كدام‌يك از كارهاى شاه عباس و نادر شاه افشار و كريم خان زند را الان مىدانيم يا نوشته‌اند ، مگر كليات امور آنها را . چه قسم سلام مىنشستند ، لباس و ترتيب قشون و كردار آنها چه بوده ، چند عدد زن داشتند ، كدام محترم بود ، اولاد چه داشتند . اگر هم نوشته‌اند مثل درهء نادرى و جهانگشاى نادرى چيزى بىسروته و تمام عبارات به ذهن دور كه ابدا مطلب دست نمىدهد .\r\nمحل جنگ را نمىنويسند . اسم آن را نمىبرند ، چه رسد به مجلس عيش و سور و شكار و مهمانى و قس عليهذا فعلله و تفعلله . به كلى بر خلاف تواريخ فرنگ\r\n\r\n","description":"","footnote":"","page_name":" 979 ","page_number":9},
  {"content":"\r\n\r\nاست كه از چهار صد و هشتاد سال قبل از عيسى تاكنون نكات جزئيه يك نفر سردار يا وزيرى معلوم است ، چه برسد به سلاطين بااقتدار . « هرودوت » مورخ يونانى همانطور تاريخ نوشته كه الان در پاريس و لندن پس از هزار سال تمدن و ترقى مىنويسند . « پلوتارك » مورخ كه سردارهاى رمن و يونان را تتبع مىكند تاكنون نتوانسته‌اند يك صفحهء آن را بنويسند . حتى بعضى از قسمتهاى آن مفقود شده مورخين محترم با علم فرنگ نتوانسته‌اند آن چند صفحه را طورى بنويسند كه مطابق با اصل باشد . هركس بخواند به آن موقع كه برسد مىداند كه از ديگرى است .\r\nهزار سال بعد كسى چه مىداند كه شاه چه قسم كشته شد و پسرش چه قسم آمد و نشست . تخت مرمر چه بود . تاج كيان چيست . هركس كجا ايستاد . مثل اين كه ماها نمىدانيم . اگر اين‌طور است كه مورخين عهد ما شرح مىدهند و در روزنامه‌هاى رسمى درج مىشود كه نبايد صحيح باشد . پس از اين روزنامه‌هاى محرمانه « 1 » است كه دروغ مورخ عهد مثل اعتماد السلطنه و سپهر و غيره معلوم مىشود . اسكندر بيك‌منشى يا خواندمير يا ميرزا مهدى خان هرچه به ميل سلطان بوده نوشته و تمام را به عبارت‌پردازى و كلمات مغلق پرداخته‌اند ، مقصود اظهار كمالات خود بوده نه تاريخ ، چه مىدانيم راست است يا دروغ .\r\nصدق و كذب مورخ معلوم نيست . هرچه گفته‌اند نوشته و بعضيها را هم محض خوش‌آمد بر خلاف واقع ثبت كرده . هركس تواريخ را خوانده مىداند چقدرها معيوب و بىمعنى است ، و السلام خير ختام .\r\nضمنا نگران آن بوده است مبادا كه نوشته‌هايش به دست نااهلان بيفتد و « قشقره‌اى » پيش بيايد . مىنويسد :\r\n« من هرچه جلوى قلمم مىآيد مىنويسم . خدا كند اين نوشته‌جات به دست نااهلان نيفتد كه اسباب مخمصه بشود و روح من در عذاب باشد . ان شاء الله تعالى از نااهلان مصون و محفوظ خواهد ماند . » ( ص 1047 )\r\nدر تنظيم و تصحيح متن همانطور كه قبلا هم اشاره شده است در مواردى كه الفاظ لاتينى آمده است كوشيده‌ام كه ضبط لاتينى آن كلمه ( اعم از عام يا خاص ) را تا جايى كه توانايى بوده و دستيابى به منابع خارجى پيش‌آمده است به دست داده شود .\r\nاشعارى كه مؤلف به مناسبتها نقل كرده است ، براى آنكه صورت نسبة صحيحى داشته باشد\r\n\r\n\r\n","description":"","footnote":"\r\n( 1 ) - مرادش از روزنامه‌هاى محرمانه نوع خاطرات خودش است . اما قطعا بىخبر بوده است كه همان اعتماد السلطنه هم روزنامهء محرمانه مىنوشته است ( ا . ا . )\r\n","page_name":" 980 ","page_number":10},
  {"content":"\r\n\r\nضرورة و معمولا با منابع ديگر ازجمله ديوانهاى سرايندگان حتى المقدور مقابله شده است .\r\nدرين مجلد هم به مانند جلد پيش سهوهاى املائى و سهو القلمهاى تأليفى مؤلف بدون‌آنكه به مورد به مورد اشاره شود اصلاح شد و مطلعان بر اوراق و اسناد دورهء قاجارى مىدانند كه اين گونه نادرستيهاى لفظى مرسوم انشاء غالب رجال آن دوره بوده است . بنابراين چه ضرورت به اينكه گفته شود كه در اصل زرابخانه ( ضرابخانه ) ، مزمون ( مضمون ) ، مطانت ( متانت ) ، صقا ( سقا ) ، ضمخت ( زمخت ) ، صيقه ( صيغه ) ، مزمت ( مذمت ) ، استخان ( استخوان ) ، مكس ( مكث ) ، طبعه ( تبعه ) ، كسافت ( كثافت ) ، توفنگ ( تفنگ ) ، معاخذه ( مؤاخذه ) بوده است . آن هم در حالى كه مؤلف هريك ازين كلمات را ممكن است در يك‌جا به نادرستى نوشته باشد و در مورد ديگر به همان صورت كه بايد باشد .\r\nدرين جلد هم همانند جلد پيشين در مواردى كه مؤلف مطلب را به نقطه‌چين برگذار كرده است در پاورقى متذكر شده‌ايم كه نقطه‌چين در اصل بوده است و در مواردى كه نقطه‌چين به مناسبت حذف مسائل خانوادگى و يا به جاى كلمات نامناسب و نسبتهاى غيرمحقق و موارد مانده است فقط به آوردن نقطه‌چين اكتفا شده .\r\nدر نقطه‌گذارى ( موارد تعجب و سؤال ) آنچه در نسخه بوده است آورده شده و فقط نقطه‌هاى فاصل ميان جملات ( اعم از نقطه و « ويرگول » ) از مصححان است . كلمات خاص و واژه‌هاى عاميانه و عبارات ضرب المثل يا آنها كه به مناسبتى ضرورت داشته است ، مورد توجه خواننده باشد در ميان « » قرار داده شد .\r\nعنوان‌گذارى موضوعى بندها و عبارات براى سهولت آگاهى يافتن خواننده و مراجعه‌كننده است و اميد است تا وقتىكه فهرست اعلام و راهنماى واژه‌اى براى كتاب عرضه خواهد شد . با اين تمهيد توانسته باشيم تاحدودى خوانندگان و مراجعه‌كنندگان را بر مطاوى و مضامين كتاب بهتر آگاه ساخته باشيم .\r\nفهرست موردنظر پس از پايان گرفتن چاپ مجموعهء خاطرات به چاپ خواهد رسيد زيرا اگر در پايان هريك از مجلدات فهرستى براى آن مجلد تهيه و چاپ شود موجب آن خواهد بود كه مراجعه‌كننده براى يك نام مثلا « زنجان » يا جهانشاه خان افشار يا . . . همه مجلدات ( كه احتمالا ده جلد مىشود ) را جداجدا بنگرد در حالىكه اگر يك فهرست جامع براى همه مجلدات گردآورى و چاپ شود خواننده به يك بار مراجعه مىتواند به آنچه مىخواهد دست يابد . به اميد پروردگار اين كار پرارزش با همكارى دوستم آقاى محمد رسول درياگشت كه تجربه‌اى روشن در استخراج فهرست منابع دوره قاجارى دارد سرانجام خواهد گرفت .\r\nباز سپاسگزارى خود را به محضر دوست عزيز كريم آقاى مسعود سالور عرض مىكند كه با علاقه‌مندى اين خاطرات مفصل را استخراج و استنساخ فرموده و در غلطگيرى دو سه باره كتاب مرا يارى داده است .\r\nايرج افشار\r\n\r\n","description":"","footnote":"","page_name":" 981 ","page_number":11},
  {"content":"\r\n\r\nيك صفحه از خاطرات عين السلطنه به خط نويسنده\r\n\r\n","description":"","footnote":"","page_name":" 982 ","page_number":12},
  {"content":"\r\n\r\nفخر الملك اردلان عز الدوله اميرزاده محمد حسن ميرزا\r\n\r\n","description":"","footnote":"","page_name":" 983 ","page_number":13},
  {"content":"\r\n\r\nمحمد حسن ميرزا معتضد السلطنه قهرمان ميرزا آجودان حضور\r\nربيع الثانى 1309\r\n\r\n","description":"","footnote":"","page_name":" 984 ","page_number":14},
  {"content":"\r\n\r\nمحمد تقى ميرزا ركن الدوله فرزند محمد شاه قاجار\r\n\r\n","description":"","footnote":"","page_name":" 985 ","page_number":15},
  {"content":"\r\n\r\nحسينقلى ميرزا عماد السلطنه\r\n1312\r\n\r\n","description":"","footnote":"","page_name":" 986 ","page_number":16},
  {"content":"\r\n\r\nنزهت الملوك\r\nدهم شعبان 1312 در سن سيزده ماه و نوزده روز\r\n\r\n","description":"","footnote":"","page_name":" 987 ","page_number":17},
  {"content":"\r\n\r\nعين السلطنه قهرمان قاجار\r\nشهر جمادى الاول در دار السلطنهء قزوين در سن بيست و شش سال و شش ماهگى انداخته شد . از قزوين به دار الخلافهء طهران براى گلين خانم يادگار فرستاده شد .\r\n\r\n","description":"","footnote":"","page_name":" 988 ","page_number":18},
  {"content":"\r\n\r\nحسنعلى ميرزا اعتضاد السلطنه مظفر الدين شاه محمد على ميرزا وليعهد\r\n\r\n","description":"","footnote":"","page_name":" 989 ","page_number":19},
  {"content":"\r\n\r\nروز ورود شيراز چهار ساعت به غروب مانده جمعهء 2 شهر ذيقعدهء 1316\r\n\r\n","description":"","footnote":"","page_name":" 990 ","page_number":20},
  {"content":"\r\n\r\nعين السلطنه\r\nشيراز - رجب 1317\r\n\r\n","description":"","footnote":"","page_name":" 991 ","page_number":21},
  {"content":"\r\n\r\nهرمز ميرزا حور العين\r\n1317\r\n\r\n","description":"","footnote":"","page_name":" 992 ","page_number":22},
  {"content":"\r\n\r\nعين السلطنه سليمان ميرزا امير نصرت\r\nشيراز 1317\r\n\r\n","description":"","footnote":"","page_name":" 993 ","page_number":23},
  {"content":"\r\n\r\nقهرمان ميرزا عين السلطنه نايب الاياله نظام الملك ميرزا عبد الوهاب خان فرمانفرماى فارس\r\nشيراز 1317\r\n\r\n","description":"","footnote":"","page_name":" 994 ","page_number":24},
  {"content":"\r\n\r\nسلام عيد فطر در باغ نظر عمارت كاخ دار العلم شيراز\r\nتنگوزئيل 1317\r\n\r\n","description":"","footnote":"","page_name":" 995 ","page_number":25},
  {"content":"\r\n\r\nاجزاء حكومتى زنجان\r\n1320\r\n\r\n","description":"","footnote":"","page_name":" 996 ","page_number":26},
  {"content":"\r\n\r\nفريدون ميرزا حاج افخم الدوله\r\nدر سفر مكه - محرم 1320 در بغداد\r\n\r\n","description":"","footnote":"","page_name":" 997 ","page_number":27},
  {"content":"\r\n\r\nعين الملوك در سن سه سالگى\r\nدار العبادهء زنجان محرم 1320\r\n\r\n","description":"","footnote":"","page_name":" 998 ","page_number":28},
  {"content":"\r\n\r\n\r\nدنبالهء روزنامه نهم 25 ذى الحجهء 1313 تا 20 محرم 1314\r\n\r\n","description":"","footnote":"","page_name":" 999 ","page_number":29},
  {"content":"\r\n . \r\n","description":"","footnote":"","page_name":" 1000 ","page_number":30},
  {"content":"\r\n\r\n\r\nسال 1313\r\n\r\nورود بىخبر شاه\r\nيكشنبه 25 شهر ذى الحجة الحرام سنهء 1313 هجرى - مطابق هفتم ماه جون 1896 ميلادى 18 درجهء جوزا 26 دىماه 818 جلالى . صبح را منزل حضرت و الا رفتم .\r\nديروز كه در ركاب مبارك خانهء معز الدوله و حشمت الدوله رفتيم فرمودند براى تشريف‌فرمائى شاه صدراعظم فردا را مجلس قرار مىدهد كه در لباس و ورود قرارهاى لازمه داده شود ، بيائيد درب خانه . من به اين خيال رفتم . حضرت و الا تشريف برده بودند . افخم الدوله هم نبود . رحل اقامت انداختم . فخر الملك هم آنجا آمد . افخم الدوله هم آمد . هيچ خبر از امروز نداشتيم . چهار و نيم از دسته گذشته بود صداى شليك توپ آمد . بيست و يك تير شليك كردند . نواب عليه فرمودند حكما شاه آمده . عقل ما تصور نمىكرد كه محرمانه و بدون خبر تشريف بياورند . خصوصا طاقهاى نصرت و تفصيلات زياد در خيابان اميريه و دروازهء باغ اسب‌دوانى تهيه كرده بودند . افواج و غيره خبر كرده بودند . گفتيم خير هرگز نيامده ، قرار و رسم نيست بدون اخبار و « انكوننو » « 1 » وارد شوند .\r\n\r\nفراشهاى تبريزى\r\nناهار حاضر شده بود . رفتيم سر ناهار خبر رسيد . از شدت اخبار يقين شد . ناهار خورده برخاستيم . رنگ‌وروى فخر الملك پريده بود . آنقدر غصه مىخورد كه نزديك است خداى نكرده تلف شود . هيچ‌كس را به كم‌ظرفى او نديده‌ام . پياده به سمت درب\r\n\r\n\r\n","description":"","footnote":"\r\n( 1 ) .  Inconnu \r\n","page_name":" 1001 ","page_number":31},
  {"content":"\r\n\r\nخانه رفتيم . باروبنه در ارگ جمع بود . فراشهاى ترك [ با 
  ] قمه‌هاى بلند ، سبيل‌هاى كلفت خيلى تماشا داشتند . كلاههاى « پاپاخ » سطح ارگ را گرفته بود . الفاظ تركى و تغيرات و صداهاى عجيب بيمزه نبود . داخل درب « آلاقاپو » شديم . يك قاپچى معمولى يك سمت ، قاپچى ترك سمت ديگر . اين قاپچى طهرانى معرفى كرد يعنى پس از رد شدن ما قاپچى ترك گفت « ياخچى ياخچى » . درب حياط تخت مرمر هم همين قسم . سفريها از بشره و لباس تميز داده مىشدند .\r\n\r\nجاى وزارت خارجه\r\nرفتيم بالاخانه‌هاى وزارت خارجه كه صدراعظم براى خودش منزل قرار داده .\r\nچندين بالاخانه [ است 
  ] و رو به جنوب به حياط كوچك نگاه مىكند . اين بالاخانه‌ها را از خلوت كريم‌خانى ساخته و براى وزارت خارجه قرار دادند . اطاق دربار سابق در زير اين است . آن خلوت مشهور معروف را ضايع كردند . آن خلوت تاريخى بود . استخوانهاى نادر شاه افشار در كرياس آن خلوت دفن بود . شاهنشاه شهيد آقا محمد شاه از خراسان استخوانهاى نادر را هر قسم بود آورد كه هميشه از آن‌رو عبور كند . « 1 »\r\n\r\nخلوت تاريخى\r\nشاه شهيد اين خلوت تاريخى را ضايع كرد . نصف داخل موزه شد ، نصف اين اطاقها شد . نصف ديگر حياط كوچكى و حوض خانه كه الان موجود و در باغ واقع است . از ابنيهء قديم همين خلوت باقى بود منهدم شد . ديگرى تالارهاى عمارت گلستان الان است . كلاه فرنگى هم وسط باغ بود خراب كرده نارنجستان كوچكى به جاى آن ساختند كه ابدا موقع و معنى ندارد . داخل اطاق شده مشغول ناهار خوردن بودند ، اطاق ديگر نشستيم . شاه در باغ بودند درها را بسته‌اند . هيچ‌كس بدون اذن داخل نمىشود .\r\n\r\nتفصيل ورود شاه\r\nتفصيلات ورود شاه را بهتر اين است از قول و فرمايش حضرت و الا بنويسم . بعد از آنجا كه خودم ديدم شرح دهم . مىفرمودند صبح كه رفتيم جمعا در حياط جلو ( كه از آنجا به باغ مىروند و كشيك خانه ، فراش خانهء دربار همين بالاخانه‌هاى وزارت‌خانه خارجه تماما در آن واقع است ) صدراعظم نشسته بود . اغلب شاهزادگان و وزراء و امراء\r\n\r\n\r\n","description":"","footnote":"\r\n( 1 ) - نويسنده اشتباه كرده است منظور استخوانهاى كريم خان است .\r\n","page_name":" 1002 ","page_number":32},
  {"content":"\r\n\r\nجمع بودند . نشستيم . امام جمعه هم بود . گفت شاه الان وارد مىشود . صدراعظم صلاح دانسته كه بطور ساده و بدون اخبار تشريف بياورند . بعد كم‌كم همه فهميدند . بعد خبر آوردند كه شاه نزديك است . رفتيم حياط تخت مرمر درب طويله را باز كرده ( سمت مغرب تخت مرمر درى است چون در جلوى اصطبل خاصه واقع شده درب طويله شهرت دارد ) آنجا ايستاديم . صدراعظم بيرون در در خيابان جلوى طويله ايستاده بود .\r\nچهار ساعت از دسته گذشته معدودى سوار ترك ، بعد كمى قزاق گذشته كالسكهء سلطنتى هم گذشت . كالسكهء ديگر ساده‌اى هم رد شد . كالسكهء سيم ايستاد شاه بيرون تشريف آوردند . صدراعظم به خاك افتاد . پاى شاه را بوسيد . داخل حياط شده سالار السلطنه سر صف بود ، پاى شاه را بوسيد . بعد من به خاك افتاده بوسيدم . شاه مات و متحير بود . ابدا فرمايشى نكرد . راه افتاد . ديگر كسى پاى شاه را نبوسيد ، يعنى حركت فرمودند . جمعى از سركردگان هم پائين‌تر صف كشيده بودند شاه فقط سرى تكان داده رد شدند به حياط كوچك ، از آنجا به باغ رفتند . فقط صدراعظم و معدودى از ملتزمين داخل شدند . ما تماما با امام جمعه جلوى اطاق حاجب الدوله نشستيم . يك ساعت نشستيم . شعاع السلطنه آمد گذشت . باوجودى كه بچه است بسيار خوب برخورد و تعارف كرد كه هيچ‌كس منتظر و متوقع نبود . با من خيلى صحبت كرد . رفتيم بالاخانه ، قدرى گذشته صدراعظم آمد سر ناهار رفتيم . تا اينجا نبودم ، در سر ناهار وارد شدم . ناهار كه صرف شد تماما به اطاق بزرگى كه ما نشسته بوديم تشريف آوردند . دست شسته صدراعظم قلمدان خواسته در صفحهء كاغذ آبى چيزى نوشته بعد از اتمام به امام جمعه داد خواند .\r\n\r\nمعافى قصابخانه و خبازخانه\r\nتالار رو به جنوب ارسى دارد . بالاى اطاق رو به مغرب است . امام جمعه ، حضرت و الا ، بعد سايرين ، پشت به ارسى سالار السلطنه ، بعد صدراعظم . امام جمعه كه كاغذ را خواند صدراعظم بيان كرد كه الان شاه فرمودند ورود موكب همايون كه به ولايات تلگراف مىشود معافى كل قصابخانه و نانواخانه‌هاى ممالك محروسه از شهر و قصبات و دهات اعلان شود و در حقيقت خيراتى است كه به روح شاهنشاه سعيد شهيد فرموده‌اند و دنبالهء همان معافى طهران است كه تكميل فرمودند و معادل يك كرور تومان كليهء آنها مىشود . امام جمعه بيانى ندارد . خيلى در حرف زدن كند [ است 
  ] و تمام را « منّ و منّ » و « مزمز » مىكند . هنوز هم اصفهانى غليظ حرف مىزند . مثل اين است كه امروز از اصفهان وارد شده . هرچه علم و بيان و كمال كم است ما شاء الله تنه و توشه و تركيب\r\n\r\n","description":"","footnote":"","page_name":" 1003 ","page_number":33},
  {"content":"\r\n\r\nهست . خيلى آرام و بسيار كثيف تشكر مىكرد و گفت . بعد صدراعظم رو كرده گفت اين فقره هم از اصفهان شما صورت گرفت . چون شاه پس از جلوس ماليات قصابخانه‌ها و خبازخانه‌هاى آذربايجان را تخفيف مرحمت فرمودند علما و رعاياى اصفهان هم عريضهء تلگرافى كرده كه اگر رعيت شاهنشاه فقط آذربايجانى و طهرانى هستند ما چه كاره هستيم . اگر آنها خدمتى كرده و ما نكرده‌ايم معين شود . دليل ندارد كه قبلهء عالم ما را از نظر مرحمت دور فرموده و تخفيف گوشت و نان مرحمت نشود . خدمتى از ساير رعايا سر نزده كه ما شريك نبوده‌ايم ، ناخدمتى هم نكرده‌ايم كه محروم باشيم . همه حكم واحد داريم . اغلب مجلس تشكر كرده دعا كردند .\r\n\r\nفرمان به انشاى دبير الملك\r\nنصر الله خان تلگرافچى مخصوص را احضار فرموده فرمودند الان اين تلگراف را به تمام ولايات بكنيد ، رفت . بعد فرمانى آوردند صدراعظم ملاحظه كرده گفتند فرمان معافى است . چون اول فرمانى است كه به صحهء مبارك موشح مىشود انشاء الله مبارك و ميمون است . امام جمعه خوانده اصرار كرد يك نفر در ميان مجلس بلند بخواند . آجودان مخصوص بلند بخواند . آجودان مخصوص را بلند كردند وسط مجلس نشسته فرمان را به‌دست گرفت . سر بلند كرده گفت مرورى بكنم . چون آلت مضحكه و خنده است تماما بىاختيار شكرخنده‌اى نمودند . مرور كرده بلند خواند . خيلى خوب و خوش عبارت نوشته بودند . ذكر هم شده بود چون شاهنشاه شهيد اين تخفيف را مرحمت فرموده بودند به اهالى طهران ، لهذا پس از شهادت ايشان ما خواستيم خيرات بزرگى براى روح پرنور پدر بزرگوار خودمان بفرستيم لهذا كليهء ماليات قصابخانه و خبازخانهء ممالك محروسه را معاف فرموديم كه هميشه مردم ياد شاه شهيد بوده روح او را به آمرزش و خيرات ياد و شاد كنند . مفصل بود . از صدراعظم هم تمجيد و تعريفى داشت . دبير الملك نوشته بود . او نويسندهء كامل استادى است . بهتر از او الان كسى نيست .\r\n\r\nجلوس خاص\r\nبعد صدراعظم گفت چون امروز ساعت است و تلگراف هم كرده‌ايم جلوس واقع شد بهتر اين است جلوس خاص واقع شود . من مىروم باغ دستور العملى داده اطلاع مىدهم تشريف بياوريد . بلند شد رفت . اطاق گرم [ بود 
  ] و به اندازه‌اى سقفهاى آهن هوا را گرم و خفه كرده بودند كه حساب نداشت . عرق اتصالا جارى بود . تا حال به اين گرمى نبود . ديروز و امروز شدت كرده . به‌قول عوام گرماى پختن توت است . اطاق جلو رفتيم .\r\n\r\n","description":"","footnote":"","page_name":" 1004 ","page_number":34},
  {"content":"\r\n\r\nآقاى عماد السلطنه هم آمد . اغلب شاهزادگان رفته بودند . چندان محترمين نبودند .\r\nمقبل السلطنه پسر امير آخور تا قزوين با يدك و نىدار رفته بود تعريف مىكرد . يك ساعت نشستيم بعد احضار فرمودند . از اين بالاخانه‌ها راهى هست كه به دالان داخل مىشود و به باغ مىرود . پائين رفتيم . عزيز السلطان واهمه داشت راهش ندهند . متوسل به مؤيد الدوله شده بود و مىترسيد . مؤيد الدوله مىگفت فرضا راه ندادند ديگر واهمه ندارد . همه داخل شدند . قاپچى ترك ناقلائى جلوى در بود . رفتيم نزديك درب تكيهء دولت در طاق‌نماها نشستيم . جمعى از عملهء خلوت شاه شهيد گرد درخت بيد مجنونى جرگه زده بودند مثل حاجب الدوله ، مجد الدوله ، امين خلوت ، فخر الملك . مغموم و مهموم مثل آدمهاى پدرمرده بلكه بدتر . يك مرتبه از دور شاه پيدا شد . قبض روح شدند .\r\nحالت بدى دارند . شاه از حياط بادگير بيرون آمد . مصطفى خان فراشباشىشان جلو بود ، شاه وسط . سردارى مشكى مغزىدارى پوشيده ، كلاه پوست غيرنظامى به سر ، شلوار مشكى ، عصاى مشكى به دست . صدراعظم يك طرف ، نايب السلطنه هم طرف ديگر .\r\nنايب السلطنه سردارى مشكى ساده ، كلاه قزاقى بدون شير و خورشيد ، دستكش سفيدى به دست . دو مرتبه هم دست تكان داد . معلوم مىشد حرف مىزند . شعاع السلطنه هم مىآمد . شاه نزديك تكيه رسيد . چندين مرتبه تعظيم كردند . داخل تكيه كه خواستند بشوند به نايب السلطنه چيزى فرموده نايب السلطنه ايستاد . با صدراعظم در همان طاق نماها نشستند . ما هم تماما نشستيم . حضرت و الا را احضار فرمودند . دنبال شاه مىرفت .\r\nمىفرمودند داخل تكيه شديم . اشخاصى كه همراه شاه بودند مثل عين الدوله و فراشباشى و چند نفر ديگر همانجا ايستادند . من و شعاع السلطنه با سالار السلطنه همراه رفتيم سر قبر شاه . امام جمعه سر مقبره ايستاده بود . ديگر هيچ‌كس نبود . شاه پاى پله رسيد ، كفشها را كنده بالا رفتند . شعاع السلطنه و سالار السلطنه همان‌جا ايستادند . من هم كفشها را كنده بالا رفتم . چون صدراعظم خيلى سفارش كرده بود نگذاريد شاه گريه كند ، بالا رفتم . شاه عصاى خود را پلهء چهارم انداخته بالا رفت . نگاهى به قبر كرده حالت غم و گريه دست داد . خيلى فكر كردند ، رو به من كرد [ گفت 
  ] اين پدرسوخته چه كارى بود كرد .\r\nلعنت بر او باد . حيف نبود . گريه مرا هم گرفته بود . ديدم اگر گريه كنم بدانند بدتر مىشود .\r\nهر قسم بود نكردم . امام جمعه خواست نطق كند . ديدم بدتر دارد مىكند . حرف را از دهن امام جمعه گرفته عرض كردم كسى كه مثل قبلهء عالم پسرى داشته باشد مثل اين است كه هرگز نمرده ، خداوند قبلهء عالم را سلامت بدارد . همين خيراتى كه امروز فرموديد براى او بس است . خداوند او را به همين خيرات آمرزيده و در اعلى عليين شاد و از شما خشنود است . مختصر يك ربع از اين مطالب گفتم . فى الجمله قلب شاه آرام\r\n\r\n","description":"","footnote":"","page_name":" 1005 ","page_number":35},
  {"content":"\r\n\r\nگرفت . بعد عرض كردم بيش از اين توقف شاهنشاه در اين‌جا با اين هواى گرم جايز نيست . در ساعت جلوس تأخير مىشود . شاه راه افتاد ، پله‌ها بلند بود به زحمت مىرفت . باوجودى كه جثهء من مناسب زيربغل گرفتن و كمك كردن نبود زيربغل شاه را گرفته بعد عصاى شاه را برداشتم . شاه گرفته ، به حالت ادب دست مرا گرفت تكان داد .\r\nمن هم دست شاه را بوسيده پائين آمديم .\r\n\r\nخلعت امام رضا ( ع )\r\nبيرون تشريف آوردند . از دنبال رفتيم به حياط بادگير . شاه بالا رفت ، ما هم مىرفتيم .\r\nداخل تالار شد . تالار بزرگى است از قديم آينه‌كارى . جنوب و شمال دورو و خنك است .\r\nدر سرسرا و پله‌ها ايستاده بوديم . خلعت حضرت امام ثامن ( ع ) كه سردارى ترمهء گلى و تمام‌سفيد مرواريددوز و سردست هم مرواريددوز بود صدراعظم تن شاه كرد . بعد كلاه قزاقى كه جيقهء الماس و تل داشت امام جمعه به سر شاه گذاشت . رو به قبله مسند مرواريدى انداخته بالاى مسند متكاى مرواريددوز . صندلى طلائى وسط مسند گذاشته بودند .\r\nشاه تشريف برده به سلامتى و اقبال جلوس خسروانى فرمودند . هركس بود داخل تالار شده به مسافت چهار ذرع دور حلقه زدند . امام جمعه دست راست شاه نزديك مسند نشسته ، به فاصلهء دو ذرع با شاه نايب السلطنه ايستاده ، بعد سالار السلطنه ، بعد عز الدوله ، بعد صدراعظم ، بعد صاحب ديوان ، مابقى داخل هم دو صفه و سه صفه . شاه كمى رو را سمت امام جمعه كرده فرمود اميدوارم كه بواسطهء توجه و كوشش من روز به روز بر شوكت و اعتبار دين محمدى ( ص ) افزوده شود و اسباب رونق و پيشرفت اين دين مبين بطورى كه دلخواه خود من و علماى اعلام است حاصل شود و به خواست خدا اسباب آسودگى و رفاه براى مردم حاصل و فراهم بيايد كه همه راحت و آسوده بشوند .\r\nامام جمعه بيان مختصرى نمود . ازبس كثيف و آرام حرف زد درست ملتفت آن نشدم .\r\nشاه به سمت جمع نگاه كرده فرمودند من الحمد لله تا حال به راست‌قولى و صدق‌گوئى قلم رفته‌ام . هرگز دروغ خوش ندارم . انشاء الله طورى خواهم كرد كه وضيع و شريف آسوده و راحت شود . از علما و شاهزادگان عظام و وزراء و امرا كمال رضايت را داريم .\r\nالحق همگى در اين موقع خدمت كردند و از احدى ناخدمتى بروز نكرد ، خصوصا از شخص صدراعظم . حقيقت وزيرى ممتاز [ ست 
  ] و به اندازه‌اى خدمت كرده است كه ما فوق آن متصور نيست . از همه راضى هستيم خصوصا از او .\r\n\r\n","description":"","footnote":"","page_name":" 1006 ","page_number":36},
  {"content":"\r\n\r\n\r\nنطق اتابك\r\nهمه تعظيم كردند و صدراعظم بناى نطق را گذاشت ، نزديك به اين بيانات ليكن مفصل‌تر . خداوند عالم سايهء بلندپايهء اعليحضرت اقدس شهريارى را از سر تمام اهل ايران كم و كوتاه نفرمايد و جلوس ميمنت مأنوس شاهنشاهى انشاء الله تعالى مبارك و ميمون و تا تخت و تاج هست پاينده و بر سرير عزت و جهانبانى مستدام باشيد . عموم مردم از راه ولينعمت‌پرستى دعاگو و اميدوار هستند كه بواسطهء عدل و معدلت شاهانه آسوده و مرفه الحال باشند . خصوصا اين مرحمتى كه امروز دربارهء عموم اهالى مملكت فرموديد تماما از صميم قلب دعاگو و روح شاهنشاه شهيد سعيد بواسطهء اين خيرات عظيم شاد [ ست 
  ] و بالاتر از اين خيراتى ممكن نبود . وظيفهء چاكران خدمتگزارى است و اگر تا قطرهء آخر خون خودمان را فدا كنيم كم است و هنوز خدمتى در مقابل مراحم شاهانه نشده است . خداوند هزار جان به چاكران بدهد كه هر دقيقه فداى خاكپاى مبارك كنيم . چيزى ننموده و هنوز كارى نكرده‌ايم و خدمتى بروز و ظهور نكرده كه درخور همچو مراحم بىكران شاهانه باشيم .\r\n\r\nتوشيح فرمان معافى\r\nبسيار خوب نطق كرد . فصيح و بليغ ، بلند و خوب . در بين اين عرايض شاه باز اظهار التفات مىفرمودند . امام جمعه هم زمزمه مىكرد . يك‌دفعه هم روبه نايب السلطنه كرده او هم در ميان نطق عرض كرد بلى جناب صدراعظم خدمتگزار است . و خدا مىداند به چه حالت گفت . بعد صدراعظم عرض كرد فرمان معافى قصابى و خبازى كل ممالك نوشته و حاضر است . در همين ساعت كه بسيار سعد است مزين فرمايند و به صحهء مبارك موشح شود . چون امر خيرى است لازم است زودتر انجام بگيرد . عين الدوله از پشت‌سر فرمان به دست با قلمدانى جلو آمد . صدراعظم عصاى خود را زمين انداخته فرمان و قلمدان را گرفته جلو برد . شاه قلم برداشته صحه گذاشتند . عرض كرد مهر هم تمام‌شده و الان حاضر است به حضور آورده مزين خواهد شد . شاه فرمودند همين هفته چاپ كرده به تمام ولايات روانه كنيد . عرض كرد دو ساعت قبل موهبت شاهانه را با ورود موكب اعلى تلگراف كرده‌ام . بعد جميعا تعظيم كرده بيرون آمديم .\r\nمزه داشت كه صدر السلطنه پشت‌سر من ايستاده بود . هروقت شاه اظهار التفاتى به وزراء مىفرمودند او هم از آن پشت تعظيم مىكرد . يعنى بله ما هم هستيم . والى جلو رفته پاى شاه را بوسيد . مجد الدوله نزديك‌تر بود از گوشه چشم نگاه مىكرد فورا عودت كرده\r\n\r\n","description":"","footnote":"","page_name":" 1007 ","page_number":37},
  {"content":"\r\n\r\nشكر خنده‌اى نموده عرض كرد بنده هم مىخواهم پاى شاه را زيارت كنم . جلو رفته بوسيد . بلند شده دو كلمه حرفى هم زد . بيرون آمدند . اهل نظام هيچ‌كس نبود فقط نظم الدوله رئيس پليس حاضر بود . امين الدوله هم نبود . مشير الدوله بود . بيشتر عملهء خلوت شاه شهيد بودند . نايب السلطنه در گوشهء سرسرا ايستاده مشغول التماس و نجواى با صدراعظم بود . من و تاج الدين ميرزا روى پله ايستاده بوديم . بعد از اتمام نجوى آمد بگذرد احوال‌پرسى گرم و نرمى كرد .\r\n\r\nاعتماد نظام\r\nتنها با يك نفر اعتماد نظام رفت . تمام نوكرها پراكنده شدند . كسى كه حاضر و آشكار خدمت مىكند همين اعتماد نظام است . خيلى افتاده و پشيمان است . آن روزهاى خوش هروقت به يادش مىافتد قبض‌روح مىشود . در حقيقت روزى هزار دفعه جان مىدهد .\r\nتمام از دماغش به اضعاف مضاعف بيرون آمده . خيلى است اگر تلف نشود . رمقى ديگر برايش باقى نمانده . بيرون آمديم .\r\n\r\nنايب السلطنه\r\nعمارت خورشيد و سروستان را نايب السلطنه خالى كرده . شعاع السلطنه آنجا منزل گرفته . رفت از او ديدن كند . سال گذشته روزى كه اميريه شاه مهمان نايب السلطنه بود و وليعهد ناخوش بود نيامد همين شعاع السلطنه و سالار الدوله سر سفره بودند حضور داشتم . بىاعتنائى و حركاتى كه از نايب السلطنه مشاهده مىنمودم و ياد همچو روزى مىكردم كه به مكافات بايد گرفتار شود خوش سلوكى نداشت .\r\nرفتيم خانهء حضرت و الا . گرما به شدتى بود كه حساب نداشت . غروب منزل آمدم .\r\nمشغول بنائى هستيم . حوض اندرون خراب بود . چهل تومان خرج تعمير آن شد . نه خروار آهك برد . پانزده ذرع طول حوض [ است و 
  ] چهار ذرع عرض دارد . بيرونى هم همين‌طور حوض دارد . از سال گذشته تا حال متصل تعمير مىكنم . باز جاى ديگر خراب است . اين حوض همه ساله خرابى دارد ، خصوصا آنقدر بزرگ باشد . پنجاه تومان تا حال خرج باغ شده هنوز شن‌ريزى نشده .\r\nدوشنبه 26 ذيحجة الحرام - صبح را خانهء حضرت و الا رفته افخم الدوله با محمد حسن ميرزا باهم رفتند . من با حضرت و الا كالسكه نشسته رفتيم . ازدحام از اسب و كالسكه و نوكر آنقدر در ميدان ارگ بود كه حساب نداشت ، چون در اين اواخر شاه شهيد تمام درهاى ارگ را مسدود كرده فقط عبور و مرور را از اين درب آلاقاپى قرار داده\r\n\r\n","description":"","footnote":"","page_name":" 1008 ","page_number":38},
  {"content":"\r\n\r\nبودند . حالا هم همان‌طور است . حوض بزرگى وسط است و طرفين آنقدر جا براى اين همه نوكر و مال ندارد . به‌سختى گذشته يك‌سر به بالاخانه رفتيم . جمعيت زياد بود . هوا به‌شدت هرچه تمامتر گرم . در باغ هم كسى نمىرود . خانهء نايب السلطنه هم نيست .\r\nمحبورا تمام اطاق صدراعظم جمع بودند . بعد از ساعتى صدراعظم به باغ رفت . مجلس را به حضرت و الا واگذار كرد . از ضيق مكان و گرما برخاسته اطاق ديگر رفتيم . اين خلق و مردم كه حيات دارند اين واقعات را نديده‌اند . در ميان تمام اين امراء و محترمين هيچ كدام نبوده‌اند . همه درجه سيم نوكرها هستند . فقط صاحب ديوان ، سارى اصلان ، ساعد الدوله ، ديگرى مردن شاه را ياد ندارد . براى تماشا هم شده جمع مىشوند .\r\n\r\nحرفهاى عزيز السلطان و عزيزى او\r\nبارى عزيز السلطان لباس نظام پوشيده حمايل سردارى كه اواخر اختراع نموده بودند انداخته با شمشير مرصعى . امير آخور سر به سرش مىگذاشت و مضحكه مىكرد . او هم ساكت نبود جواب مىداد و تكيه‌كلام و ترجيع‌بند اين بود « عزيز پدرش بوده‌ام ، حالا نوكر خودش هستم . نگاه‌دارى كرد هستم ، نكرد پىكار خود مىروم » . هر بلائى به سر اختر الدوله آورد حالا تلافى مىكند . جرأت ندارد حركت خلافى بكند . آخر شاه اولاد اين را نديد . چه تهيه‌ها كرده بودند . چه ترتيبات گذاشته بود ! يك ماه قبل از فوتش ده هزار تومان نقد ، هشت طاقه شال براى رخت بچه مرحمت فرمود . عشق غريبى بود ، به وصف و تحرير درست نمىآيد . هزار يك آن را نمىشود نوشت .\r\n\r\nطرز سلام\r\nمدتها تماشاى اين گفتگوها را داشتيم . تعجب از امير آخور كردم كه اين چه حرفها بود و براى چه مىزد . سلام خبر كردند . برخاسته به تخت مرمر رفتيم . سلامهائى كه شاه شهيد مىنشست اگر در اطاق ده نفر و پانزده نفر [ بودند 
  ] مابقى نمىآمدند . اما امروز به قدر صد نفر در اطاق از شاهزادگان و وزراء و بعضى از مستوفيهاى محترم بودند . ساير صفوف نظام و قاجار و استيفا و دفتر لشكر ، كشيك‌خانه ، فراشخانه ، وزارت خارجه و عدليه و پليس و غيره و غيره به جاهاى خود و بىاندازه از هر صنفى جمعيت بود . اين را ننوشتم كه در ميان دالان وقت آمدن ظهير الدوله نشسته و به هركس بليت مىداد و به خط طلا اين عبارت درج بود « اجازهء دخول سلام ديوانخانهء تخت مرمر » . نوكر احدى را نمىگذاشتند داخل شود ، مگر با حضرت و الا و دو نفر برادرهاى شاه يك نوكر داخل شد .\r\n\r\n","description":"","footnote":"","page_name":" 1009 ","page_number":39},
  {"content":"\r\n\r\nاجازهء ورود سلام ديوانخانه تخت مرمر\r\n\r\n« گچين » جارچى\r\nساعت چهار از دسته گذشته صداى « گچين » بلند شد . شاه از درب باغ بيرون مىآمد .\r\nيك نفر جارچى محض اعلان « گچين » مىگويد ، خيلى بلند . اقلا دو دقيقه اين كلمه را مدّ مىدهد ، به صداى ملايم نه خشن . بعد از « گچين » او آجودانباشى كل نظام كه حالا حسن خان افشار است خبردار بلندى مىدهد . امروز چهار مقابل سابق صدا را بلند كرد .\r\nسر صف نظام هم سردار اكرم ايستاده بود . بعد كه شاه داخل اطاق شد و از پلهء تخت بالا رفت آجودانباشى فرمان « به پيش فنگ » مىدهد و از صف توپخانه هم فرماندهء كل « شمشير پيش » فرمان مىدهد . از تمام دسته‌جات موزيكانچى صداى موزيك سلام بلند مىشود . بعد فرمان « به دوش فنگ » مىدهند . قليان سلام آورده بعد شاه چند كلمه فرمايش مىكند و مخاطب سلام كه جلوى حوض كوچك كه مقابل تالار است ايستاده جواب موافق سؤال عرض مىكند . فرمايشات آن شاه اغلب از هوا بود ، جز آن فرمايشى نمىفرمود . شيپور مىكشند و شليك توپ مىشود . نقاره‌خانه هم مىزنند .\r\n\r\nخطبهء خطيب\r\nشاه بعد از چند كلمه حرف ساكت شده خطيب خطبه مىخواند . پس از اسامى پيغمبر و ائمهء اطهار نام شاهنشاه را مىبرد . در اسم اول كه حضرت رسول ( ص ) و حضرت امير ( ع ) و حضرت صاحب الامر ( ع ) مىباشد شاه و تمام مردم تعظيم مىكنند .\r\nشاه همانطور نشسته سرى تكان مىدهد . بعد كه اسم شاه برده مىشود سايرين . بعد از خطبه شاعر يعنى شمس الشعرا قصيده در تهنيت عيد و مدح شاه خوانده سلام تمام مىشود . شاه برخاسته اول قليان را مىبرند . بعد شاه برمىخيزد آجودانباشى فرمان اول\r\n\r\n","description":"","footnote":"","page_name":" 1010 ","page_number":40},
  {"content":"\r\n\r\nرا داده موزيك سلام مىزنند . در حياط تخت مرمر از قديم جاى هركس و هر اداره معين است . جلوى تالار سكوئى و حوض بيضى است . بعد پله خورده حوض درازى است و در خيابان دو طرف حوض . بعد باغچه ، باز دو خيابان .\r\n\r\nمراتب صفهاى سلام\r\nجلوى حوض كوچك مخاطب سلام ، دست راست او صدراعظم . روبه مغرب كنار حوض كوچك به فاصلهء چهار ذرع كشيكخانه و غلام پيشخدمت رو به مشرق . مرتبهء دوم پشت به حوض بزرگ وزارت خارجه و عدليه رو به مغرب در خيابان صف نظام و توپخانه و قزاق و فرنگيهاى معلم پشت به نرده رو به شمال نظام الملك و اهل دفتر لشكر .\r\nخيابان ديگر رو به مشرق مقابل تالار صف قاجار و مستوفيها و فراشخانه و پليس و متفرقه . تماما به شاه نگاه مىكنند و روبه آن سمت ايستاده‌اند . توپچى در كنار حوض ، افواج ديگر دور حياط و در مقابل دم در دخول به حياط و پشت تخت مرمر در حياط ديگر تقريبا دو فوج قراول مخصوص و فوج مخصوص .\r\nدر توى تالار هم شاهزادگان ، حالا بعضى از وزراء هم داخل مىشوند . اما سابق رسم نبود . خود تالار هم اين شكل است ، مربع مستطيل . وسط تخت مرمر است كه فتحعلى شاه مبرور ساخته ، بسيار مرمر خوبى ، كتيبه‌اى هم از اشعار در مدح او دارد .\r\nتخت بسيار قشنگ است . وسط تخت هم حوض كوچكى دارد كه دستى آب مىريزند .\r\nپشت تخت روبه شمال شاه‌نشين كوچكى دارد . جنوب باز ، فقط دو ستون مرمر كه آقا محمد شاه شهيد از شيراز آورده و اقلا هزار نفر براى حمل اين ستونها تلف شدند تا طهران رسيد . از عمارت كريم خانى كند و آورد .\r\n\r\nستونهاى عمارت كريمخانى\r\nحكايت مىكنند وقتى كه كريم خان اين ستونها را به عمارت شيراز نصب مىكرد آقا محمد خان ايستاده و طور غريبى تماشا مىكرد . كريم خان ملتفت تماشاى او شد و پرسيده است چرا اين‌طور نگاه مىكنى ؟ مىخواهى بگويم چه خيال مىكردى ؟ ميل دارى و خيال مىكنى چه‌وقت اين ستونها را طهران ببرم ! آيا ممكن مىشود . محض همين حرف كه حقيقت آن تصور را هم در آن موقع كرده بود مخارج زياد كرد و به دوش مردم بيچاره به طهران آورد .\r\nدر دو ستون پسرهاى شاه يا اگر نباشند برادر يا عمو ، دور اطاق هم شاهزادگان ديگر .\r\nاگر شاهزادگان شمشير گرفته باشند دو طرف تخت مىايستند .\r\n\r\n","description":"","footnote":"","page_name":" 1011 ","page_number":41},
  {"content":"\r\n\r\n\r\nآمدن شاه\r\nبرويم سر مطلب . شاه تشريف آورد . سردارى مشكى پوشيده ، سردوشى الماس هر يك طرف سه دانه الماس بزرگ ، دو سمت سينه هم چهار رج باريك الماسهاى اعلى ، كلاه قزاقى با جيقه كه وسط جيقه زير تل ، الماس مشهور درياى نور نصب بود ، شمشير مكلل به الماس با بند جواهر . سردارى شاه شهيد بود ، گشاد و بلند . حقيقت در تركيب و جوانى يگانهء دهر بود . شاه ريش كمى داشت . سبيلهاى شاه ما شاء الله كلفت و بلند ، كمتر از سبيل هومبرت پادشاه ايتاليا نيست ، شلوار يراقدار مشكى . بالاى تخت با قدرى سختى تشريف بردند .\r\n\r\nطرز ايستادن افراد\r\nشعاع السلطنه در ستون راست و دو برادرهاى شاه سالار السلطنه و ركن السلطنه زير دست او . شاهزادهء ما ستون ديگر . جمعى از شاهزادگان هم شمشير گرفته بودند . اين امتياز هم حق اولاد عباس ميرزا نايب السلطنهء مبرور است . چندى است شلوغ كرده‌اند .\r\nمثلا امروز سه نفر از نوه‌هاى خاقان خلد آشيان هم شمشير گرفته بودند اما « بنى عباس » نزد خود راه نداده دست راست تخت كه پست‌تر از دست چپ است ايستادند . چون شاه از اين طرف داخل اطاق مىشود به اين جهت [ است 
  ] كه جلو واقع مىشوند و در وقت خروج و دخول ملاحظه مىكند . بر خلاف قاعده دست چپ معتبرتر است .\r\n\r\nقليان سلام و معين البكاء\r\nبعد از موزيك قليان سلام را حكيم الملك طبيب مخصوص و پيشخدمت خودشان آورد . قضا را صبح بين والى و برادرش حاجى آقا نزاع بود . والى مىگفت اين كار من بوده مدتى به تو رجوع كردم ، حالا نمىخواهم . خودم بايد قليان را ببرم . او مىگفت شأن شما نيست ، بگذاريد حالا هم من ببرم . به جائى نرسيد . ديگرى برد . روزى خدمت صدراعظم بودم معين البكاء عريضه داد . بعد از رفتن او صدراعظم رو به مجد الدوله كرده كه اين چه مىخواهد ، همه روزه مزاحم من است . عرض كرد معين البكاء واهمه كرده .\r\nچون سيد مراغه‌اى همراه شاه است مىترسد كارش را او ببرد و او از امورات تعزيه‌خوانى بازبماند . امير آخور رو به مجد الدوله كرده گفت براى هركدام ماها كه اينجا نشسته‌ايم يك معين البكاء همراه اردو هست . خنده درگرفت و خيلى خوش تقريرى كرد . معين البكاء والى هم معلوم شد همراه بوده . قهوه نياوردند . قليان سلام خيلى قيمتى\r\n\r\n","description":"","footnote":"","page_name":" 1012 ","page_number":42},
  {"content":"\r\n\r\nاست . جواهرهاى خوب دارد . دود نمىدهد . آتش ندارد . همان قليان سلام است .\r\n\r\nتاج كيانى\r\nتاج كيان كه مدور و تماما مرواريدهاى قيمتى به‌قدر دانهء فندقى دارد و بالاى آن مخروطى [ است 
  ] و ميل طلائى از كلهء آن بيرون آمده ، بالاى آن ياقوت خيلى درشتى دارد از اختراعات آقا محمد شاه است . بسيار قيمتى [ است 
  ] . در موقع سلام آورده دست راست شاه روى تخت در روى « استول » كوچكى گذاشتند . اگر شاه سر مىگذاشت خيلى شكوه داشت . در بالا [ ى 
  ] رفهاى تخت مرمر اشكال زياد از قديم كشيده شده ، جنگهاى امير تيمور و نادر و غيره ، دو پردهء شاه شهيد هم هست : يكى با لباس قاقم و تاج كيان است .\r\n\r\nسخنان ديگر شاه\r\nشاه بعد از آن‌كه دو سه مرتبه سرنى پيچ را به دهن بردند اين فرمايشات را فرمودند :\r\nالحمد لله كه از راه دور به منزل رسيديم و بر تخت موروث نياكان خودمان جلوس فرموديم . به حول و قوهء الهى اميدواريم كه اين امر خطير كه به ما رجوع شده طورى از عهده برآئيم كه عموم رعايا و برايا آسوده و راحت باشند . سه « فراز » بود و در هريك ايستى مىفرمودند . در « فراز » ثانى كمى لكنت به زبان مبارك جارى شده زود رفع فرمودند . بعد فرمودند حقيقت از شخص صدراعظم كمال رضايت را داريم ، همچو وزيرى هيچ‌كس ندارد ، يگانه و ممتاز است .\r\nشاهزاده جهانسور ميرزا مخاطب سلام بود . در حقيقت معين البكاء نظام الملك بود .\r\nخوب هم جواب داد . خطيبى هم همراه اردو بوده رسيد . گويا همان مدعى معين البكاء باشد . خطبه خواند ، خطيب سابق نبود . شمس الشعراء قصيده خواند . قليان را برنداشته بودند شاه بلند شد و تشريف بردند . اول روزى بود كه صدراعظم با جبهء ترمه در اين هواى گرم آفتاب سلام را نوش‌جان كرد . تاكنون به سلام حاضر نشده بود . حقيقت شاه خوش تقرير و فرمايش فرمودند . فرمايشات معنى داشت . قبل از وقت نوشته و حفظ فرموده بودند . همه‌كس از فرمايشات اين سلام تمجيد و تعريف كرد .\r\n\r\nدرياى نور - كوه نور\r\nسواى درياى نور الماسهاى ديگر لباس شاه حقيقة ممتاز و اقلا شش هفت كرور قيمت آنها بود . جواهرهاى ايران را هيچ‌جا ندارند ، آن‌قدر الماسهاى كهنهء هندوستان و\r\n\r\n","description":"","footnote":"","page_name":" 1013 ","page_number":43},
  {"content":"\r\n\r\nياقوتهاى رمّانى و زمرد و مرواريدهاى غلطان در خزانه و صندوقخانه هست كه حدّ و حصر ندارد . افسوس كه اسامى و اشكال و قيمتهاى آنها درج و ثبت نيست . يك انقلابى كه بشود تماما از ميانه خواهد رفت . فتحعلى شاه مبرور خيلى به زنها بخشيد . اما شاه شهيد نگاه‌دارى كرد و بسيار خوب ضبط نمود . اگرچه به خانمها بسيار داده اما آنچه ممتاز است باقى است . تا اين چه كند . چون اسمى از درياى نور پيشتر و حالا برده شده لازم آمد آنچه در باب الماس درياى نور ياد دارم بنويسم . كوه نور و درياى نور دو الماس ممتاز گرانبها بودند كه نادر شاه افشار از هندوستان آورد . درياى نور مربع و به قدر يك مهر نماز متوسط است ، بىتراش پشت گلى رنگ ، صاف و براق به اندازه‌اى كه بهتر از آن متصور نيست ، به وزن يكصد و هشتاد قيراط . كوه نور مدور و الان در مملكت انگليس نزد ملكهء انگليس است . پس از آنكه در فوت نادر افغانها به خراسان ريختند اين الماس به دست آنها افتاد و از آنها به انگليسها . در لندن تراش دادند . از قضا خوب از زير تراش بيرون نيامد . الان به وزن يكصد و چهل قيراط است . قيمة پست‌تر از درياى نور است . در حقيقت هيچ‌كدام قيمت ندارند ، خصوصا درياى نور . و اين درياى نور به زنديه رسيد و مشهور است كه از ميان عمامهء لطفعلى خان زند شاه شهيد آقا محمد خان بيرون آورد .\r\nدر باغ كسى نمىرود مگر احضار شود يا صدراعظم اجازه بدهد . با تاج الدين ميرزا ، شعاع الدين ميرزا ، محمد حسن ميرزا خانهء حضرت و الا اطاق افخم الدوله رفتيم . ناهار مختصرى حاضر كرده آنقدر گرما خورده بوديم كه جاى ناهار باقى نبود . حضرت و الا و بعضى از شاهزادگان محض شرفيابى منيف پاشا سفير فوق العادهء عثمانى و « كور ديپلماتيك » براى حمل شمشير به باغ رفتند ، يكان‌يكان از روى صورت . تا غروب آنجا بوديم . شب چراغان بود و آتش‌بازى ، گردش رفتيم . زن كم بود چندان شورى نداشت .\r\n\r\nضبط جزئيات در تاريخ « 1 »\r\nمىدانم كسى كه اين روزنامه را قرائت كند چون عهدى نگذشته و آنچه نوشته‌ايم عينا مشاهده مىكند ايراد خواهد گرفت كه اين‌همه اباطيل و طول كلام براى يك سلام و يا ورود يك سلطان چه حاجت . همه‌كس تخت مرمر را ديده ، درياى نور الان موجود است و سلام را مشاهده مىكند . چه لازم به اين تفاصيل و زحمت فوق العاده بود كه نويسنده\r\n\r\n\r\n","description":"","footnote":"\r\n( 1 ) - توجه مؤلف به اينكه بايد جزئيات زندگى و مراسم و آداب را ضبط كرد و تاريخ را به لون ديگر نوشت سزاوار دقت است و ظاهرا بايد متأثر از آن باشد كه تاريخ بيهقى را مكرر مىخوانده است . ( ا . ا . )\r\n","page_name":" 1014 ","page_number":44},
  {"content":"\r\n\r\nكشيده . ليكن اين‌طور نيست و از اول بنا و وضع تواريخ ايران مغشوش بوده و هست و هيچ مورخى ضبط اين چيزها را نكرده . در لباس و عادات و جزئيات و فرمايشات سلام و اندرون و شكار و سوارى هيچ ننوشته ، تماما عبارت‌پردازى و تملق است . فرضا شكارى [ را 
  ] تفصيل داده . اگر پادشاه جغد و گنجشكى هم نزده باشد او صد شير و پلنگ و مرال ضبط كرده . اگر كلمه‌اى فرمايش كرده صد كلمه به عبارات مغلق بىمعنى شرح داده و آخر حرف او معين نمىشود . اگر جنگى كرده و شكست خورده تماما به فتح و ظفر نسبت داده . فقط كليات امر و آن هم بطور رسمى درج كرده‌اند و جهت همان تصورات بىمعنى بوده و گمان مىكردند هميشه سلاطين به يك قسم بوده . لباس و سلام و كارهاى آنها ابدا تغييرپذير نيست و حال آن‌كه هميشه در تغيير است . لباس عهد فتحعلى شاه چه قسم بوده و حالا چه‌جور است . كلاههاى آن‌وقت با حالا نيم ذرع فرق كرده و كوتاه شده . آن لباسها هيچ نيست . پردور نمىرويم كدام‌يك از كارهاى شاه عباس و نادر شاه افشار و كريم خان زند را الان مىدانيم يا نوشته‌اند ، مگر كليات امور آنها را . چه قسم سلام مىنشستند ، لباس و ترتيب قشون و كردار آنها چه بوده ، چند عدد زن داشتند ، كدام محترم بود ، اولاد چه داشتند . اگر هم نوشته‌اند مثل درهء نادرى و جهانگشاى نادرى چيزى بىسروته و تمام عبارات به ذهن دور كه ابدا مطلب دست نمىدهد . محل جنگ را نمىنويسند . اسم آن را نمىبرند ، چه رسد به مجلس عيش و سور و شكار و مهمانى و قس عليهذا فعلله و تفعلله . به كلى بر خلاف تواريخ فرنگ است كه از چهار صد و هشتاد سال قبل از عيسى تاكنون نكات جزئيه يك نفر سردار يا وزيرى معلوم است ، چه برسد به سلاطين بااقتدار . « هرودوت » مورخ يونانى همانطور تاريخ نوشته كه الان در پاريس و لندن پس از هزار سال تمدن و ترقى مىنويسند . « پلوتارك » مورخ كه سردارهاى رمن و يونان را تتبع مىكند تاكنون نتوانسته‌اند يك صفحهء آن را بنويسند . حتى بعضى از قسمتهاى آن مفقود شده مورخين محترم با علم فرنگ نتوانسته‌اند آن چند صفحه را طورى بنويسند كه مطابق با اصل باشد . هركس بخواند به آن موقع كه برسد مىداند كه از ديگرى است .\r\nهزار سال بعد كسى چه مىداند كه شاه چه قسم كشته شد و پسرش چه قسم آمد و نشست . تخت مرمر چه بود . تاج كيان چيست . هركس كجا ايستاد . مثل اين‌كه ماها نمىدانيم . اگر اين‌طور است كه مورخين عهد ما شرح مىدهند و در روزنامه‌هاى رسمى درج مىشود كه نبايد صحيح باشد . پس از اين روزنامه‌هاى محرمانه « 1 » است كه دروغ\r\n\r\n\r\n","description":"","footnote":"\r\n( 1 ) - مرادش از روزنامه‌هاى محرمانه نوع خاطرات خودش است . اما قطعا بىخبر بوده است كه همان -\r\n","page_name":" 1015 ","page_number":45},
  {"content":"\r\n\r\nمورخ عهد مثل اعتماد السلطنه و سپهر و غيره معلوم مىشود . اسكندر بيك منشى يا خواندمير يا ميرزا مهدى خان هرچه به ميل سلطان بوده نوشته و تمام را به عبارت‌پردازى و كلمات مغلق پرداخته‌اند ، مقصود اظهار كمالات خود بوده نه تاريخ ، چه مىدانيم راست است يا دروغ . صدق و كذب مورخ معلوم نيست . هرچه گفته‌اند نوشته و بعضيها را هم محض خوش‌آمد بر خلاف واقع ثبت كرده . هركس تواريخ را خوانده مىداند چقدرها معيوب و بىمعنى است ، و السلام خير ختام .\r\n\r\nشرفيابى عز الدوله\r\nچهارشنبه 28 ذيحجه - اين دو شب هم آتش‌بازى و چراغان بود . هرسه شب را گردش رفتيم . ديشب را هم شعاع السلطنه گردش رفت . پيشكشهاى خوب هم گرفت .\r\nديروز صبح همراه حضرت و الا به قول روزنامهء اختر « بطور خصوصى از ما بين مبارك گذشتيم » . اول حضرت و الا رفت و ما را راه ندادند . در اطاق حاجب الدوله نشستيم .\r\nبيچاره جعفر قلى خان حاجب الدوله همان روز ورود معزول شد . مصطفى خان قاجار كه فراشباشى خودشان است ، سالها خودش و پدرش فراشباشى بودند به جايش نشست .\r\nلقب و عصاى مرصع هم مرحمت شد . مابقى كارها نظارت با وثوق الدوله « 1 » : آبدارخانه ، قهوه‌خانه . ساير كارها معلوم نيست . بعد آمده ما را هم بردند باغ خلوت . صدراعظم و عين الدوله دم در بودند . مدتى نشستيم . صدراعظم حضور رفت . حضرت و الا با عين الدوله مدتها صحبت فرمودند . بعد مصدق الدوله برادر مهندس الممالك كه پيشخدمت مخصوص است آمده احضار كرد . شاه جلوى شمس العماره ايستاده بود . با صدراعظم صحبت مىفرمودند . نزديك رفتيم . فقط چهار نفر پيشخدمت در گوشه‌اى خزيده بودند . ديگر احدى پيدا نبود . شاه فرمودند انشاء الله طورى بكنيم كه همه آسوده شوند . بعد روبه صدراعظم كرده فرمودند شاهزاده را من باطنا دوست دارم و بسيار خوشم مىآيد . حقيقت از همه بهترند . صدراعظم تمجيدات زياد كرده بعد عرض كرد شاهزاده حقيقة خدمتگزار و جامع كمالات هستند . چند سال هم هست بيكار هستند .\r\nشاه شهيد هم خيلى التفات داشت ، ليكن ديگران نمىگذاشتند . فرصت نمىدادند به شاهزاده كارى برسد . انشاء الله در زير سايهء مبارك به مشاغل عمده بايد برسد كه رفع اين كسالت چندين ساله بشود .\r\n\r\n\r\n","description":"","footnote":"\r\n- اعتماد السلطنه هم روزنامهء محرمانه مىنوشته است ( ا . ا . )\r\n( 1 ) - وثوق الدوله متصدى استيفاى آذربايجان بود ( مسعود سالور )\r\n","page_name":" 1016 ","page_number":46},
  {"content":"\r\n\r\n\r\nمعرفى فرزندان عز الدوله\r\nبعد عماد السلطنه را معرفى كرده بعد من و بعد افخم الدوله : در توپخانه بودند مدتها خدمت كردند ، تربيت شده‌اند . عماد السلطنه حكومت ملاير و تويسركان و نهاوند و همدان را كرده . معقول ، با علم ، از شاهزادگان بسيار خوب هستند . از فرانسه و علم توپخانه و بعضى ترجمه‌ها كه كرده‌اند سؤال فرمود . بعد با صدراعظم براى اردو فرمايشات شد . تعظيم كرده آمديم .\r\n\r\nمظفر الدين شاه در حرم ناصر الدين شاه\r\nشاه همان روز ورود يك ساعت به غروب مانده اندرون تشريف بردند . احمد خان خواجه فقط در باغ بود . پرسيدم گفت در ميان دالان تشريف آوردند . شاهزاده و شاهزاده خانمهاى كوچك را احضار فرمودند . بعد خانمهاى محترم كه شاهزاده هستند با حضرت قدسيه آمدند . به همه اظهار التفات زياد فرمودند ، خصوصا با دو پسرهاى كوچك شاه .\r\nديگران را احضار نفرمودند . ديروز هم تشريف آوردند ، فقط هميشره‌ها و چند نفر خانمهاى محترم بودند . امروز هم تشريف مىبرند ، عزت الدوله و عزيز الدوله شرفياب مىشوند . هنوز خزانه نرفته‌اند و جواهرها را از فاطمه تحويل نگرفته‌اند .\r\n\r\nزنهاى ناصر الدين شاه\r\nزنهاى محترم شاه از اين قرارند ، يعنى نجيبه .\r\n- گلين خانم بنت محمد على ميرزا ابن خاقان ، والدهء افسر الدوله .\r\n- تاج الدوله صبيهء شاهزاده سيف الله ميرزا ابن خاقان ، والدهء عصمت الدوله\r\n- شمس الدوله صبيهء عضد الدوله ابن خاقان\r\n- زينت السلطنه نوهء شاهزاده سالار ، مادر سالار السلطنه\r\n- ( 2 ) « 1 » خانم شاهزاده دختر معتضد الدوله ، مادر يمين الدوله و تاج السلطنه\r\n- ( 2 ) آقا شاهزاده دختر قاسم ميرزا ، دو پسر از شاه داشت : عماد السلطنه ، عين السلطنه هردو فوت شدند .\r\n- بدر السلطنه دختر رضا قلى ميرزا ، پسرش ركن السلطنه\r\n- ( 2 ) اختر السلطنه دختر شاهزاده\r\n\r\n\r\n","description":"","footnote":"\r\n( 1 ) - اين عدد به همان ترتيب كه در نسخه است نقل شد و عين السلطنه آن را نشانهء مراتب جوانى و خوشگلى زنها قيد كرده است . ( در دو صفحه بعدتر ) .\r\n","page_name":" 1017 ","page_number":47},
  {"content":"\r\n\r\n- ( 2 ) شاهزاده كوچك دختر نادر ميرزا\r\n- نزهت خانم نوهء اسحق ميرزا\r\n- چندين زن شاهزادهء شاه هم فوت شده است ، مثل شكوه السلطنه والدهء شاه و دختر عماد الدوله و غيره و غيره\r\nمابقى كه شاهزاده نمىباشند ليكن محترم و معزّز مىباشند از اين قرار است :\r\n- حضرت قدسيه دختر . . . « 1 » امامه‌اى\r\n- منير السلطنهء ترك تبريزى ، والدهء حضرت نايب السلطنه اميركبير\r\n- ليلى خانم يوشى والدهء افتخار السلطنه\r\n- عايشه خانم يوشى\r\n- مرجان خانم تركمان ، والدهء عضد السلطنه و فرح السلطنه\r\n- ( 2 ) خانم باشى دختر حسين خان تجريشى . دو پسر و يك دختر از شاه داشت فوت شدند .\r\n- ( 2 ) بالا خانم والدهء عزّ السلطنه . الان هم از شاه حمل دارد\r\n- شيرازى بزرگه والدهء فروغ الدوله فوت شده\r\n- شيرازى كوچكه\r\n- خاور سلطان خانم كاشانى\r\n- ( 2 ) شوكت خانم دختر قاطرچى مجد الدوله\r\n- ( 2 ) منور خانم مازندرانى\r\n- فاطمه سلطان خانم ملقبه به [ خانم 
  ] دراز\r\n- فاطمه سلطان خانم ملقبه به كتاب‌خوان\r\n- ( 2 ) ضحاح تركمان\r\n- ( 2 ) روشنك كجورى\r\n- ( 2 ) خانم سرخه\r\n- ( 2 ) خانم سفيده ، هردو آشتيانى\r\n- ( 2 ) خديجه خانم استانكرود كجورى\r\n- صفيه خانم بلده‌اى\r\n- ( 2 ) نصرت الزمان برادرزادهء حضرت قدسيه\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1018 ","page_number":48},
  {"content":"\r\n\r\n- ( 2 ) فرخ تاج خانم قزوينى\r\n- ( 2 ) خانم تبريزى\r\n- صغرى خانم ، شاهزاده عبد العظيمى ، والدهء اختر الدوله زن عزيز السلطان\r\n- ( 2 ) سيمين عذار كرد\r\n- بالا خانم ملقبه به « دم‌درى »\r\n- گلچهره خانم كرد\r\n- ( 2 ) عصمت خانم\r\n- دلبر خانم\r\n- دلپسند خانم\r\n- اصفهانى بزرگه\r\n- اصفهانى كوچكه\r\n- چركسى دو نفر : نصيب ملك - نجم سحر ، كه در دو سفر فرنگ خريدارى كردند و همراه شاه بودند\r\n- عاليه خانم\r\n- خديجه سلطان خانم طهرانى ، والدهء شرف السلطنه\r\n- ( 2 ) نصرت خانم نورى . « 1 »\r\n\r\nحضرت قدسيه\r\nآنچه از اسامى خانمها حاضر الذهن بودم نوشته شد . از هفتاد و دو گروه شاه زن داشت . در ميان تمام آنها خانم باشى محبوب القلوب بود و حضرت قدسيه در اوايل و حالا رئيس و از همه محترمتر [ ست 
  ] . در حقيقت ملكهء ايران بود . مهمانيهاى رسمى با او بود و جلالت و اقتدارش از همه بيشتر . سايرين تماما از شاهزاده و غيره به او احترام مىكردند . بعد از فروغ السلطنه جيران روزبه‌روز ترقى كرد . در اوايل كلفت فروغ السلطنه بود . اولاد از شاه پيدا نكرد عقيم بود . شكل و صورت خوبى ندارد . سياه و كوتاه و چاق است .\r\nعايشه خانم و ليلى خانم هم وقتى محبوبه بودند و همين حكايت باشى و خواهرش ماهرخسار بود . عمر شاه باقى نماند و الا آن دو خواهر را هم گرفته بود . مىگويند ماهرخسار آبستن است ، العهدة على الراوى . مدتها بود خدمت شاه مىآمد .\r\n\r\n\r\n","description":"","footnote":"\r\n( 1 ) - حاشيه : مطلقه نمودن سكينه خانم . او هم ديگر در اندرون نمانده بيرون آمد شوهر كرد .\r\n","page_name":" 1019 ","page_number":49},
  {"content":"\r\n\r\n\r\nزنهاى عقدى - دو هزار زن\r\nدر ميان اين زنها كه نوشتيم فقط گلين خانم و تاج الدوله عقدى هستند . مادر شاه و دختر عماد الدوله هم عقدى بودند . هردو فوت شده‌اند . فروغ السلطنه هم عقدى بود ، يعنى بعد از فوت دختر عماد الدوله « 1 » او را عقد كردند . در اسامى آنها آنچه نمرهء 2 گذاشته شده جوان و از خانمهاى تازه و خوشگل هستند . مابقى قديمى و كامل يا پير مىباشند . انشاء الله اسامى تمام زنهاى شاه را از بابا رستم پرسيده در ورقهء عليحده نوشته جزو همين روزنامه مىگذارم . همين‌قدر مىدانم عدهء آنها با كنيز و كلفت از دو هزار افزون است .\r\n\r\nمقدار نان اندرون\r\nروزى خدمت صدراعظم پس از فوت شاه بودم . اعتماد الحرم آغاباشى آمد گفت برات يكصد و سى خروار نان التفات فرموده بوديد براى مخارج شهر ذى حجهء اندرون ، به جائى نمىرسد . بيست خروار ديگر التفات كنيد تا كفايت كند . سالى يك كرور تومان مواجب آنها بود ، سواى خرج سفر و انعامات و جواهرآلات و جيرهء تره از نان و قند و چاى و زغال و نان و مخارج اسب و خواجه و غيره و غيره . فقط انيس الدوله كه حضرت قدسيه باشد سالى سى هزار تومان خرج رخت و لباس و كارخانه مىگرفت .\r\n\r\nخواجه‌هاى حرم\r\nخواجه‌هاى آنها هريك صاحب مبلغها مواجب و انعام و جيره و عليق بودند . اقلا آقا بهرام خان و عزيز خان و مغرور خان و اعتماد الحرم و آقا محمد خان صاحب يك كرور ملك و مال هستند . رئيس عمله و خدمهء قهوه‌خانهء شاه و مطاربه بعد از فوت امين اقدس اقل بيكه تركمان و فاطمه همدانى بودند . زيردست آنها از كرد و تركمان و دخترهاى ديگر بسيار بودند . خدمات شاه و عمارت خوابگاه شاه و غذاهاى شاه كلا با آنها بود .\r\nخزانه و جواهرآلات نفيسه و صندوقخانهء اندرون با روزنامه‌هاى شاه با فاطمه بود . مابقى كارها با اقل بيكه خانم . غالب دخترهائى كه زيردست آنها بودند همخوابهء شاه بودند ، بيشتر عقد و نكاحى نداشتند . بعضيها را كه مايل مىشدند صيغه كرده منزل و مكان عليحده مىدادند .\r\nتحقيقا معلوم شد كه از اندرون شاه يك هزار و هشتصد نفر زن خارج شد ، از خانم و\r\n\r\n\r\n","description":"","footnote":"\r\n( 1 ) - روى « فوت دختر عماد الدوله » خط كشيده شده .\r\n","page_name":" 1020 ","page_number":50},
  {"content":"\r\n\r\nكنيز و كلفت و غيره ، پير و جوان . در درب اندرون هنگام خروج گويا سياهه و شماره كرده‌اند .\r\n\r\nزنهايى كه خارج شدند\r\nچند روز ديگر بيرون مىآيند شهر و دهات پر مىشود . از قرار معلوم از اسباب و جواهرات آنها هم ابدا شاه طمعى نكرده و هيچ نگرفته است . غالب زنها براى بيرون آمدن زنهاى شاه حال خوشى ندارند . متصل در خانه‌ها دعوا و نزاع با شوهر است .\r\nاين زنها غالبا دهاتى بودند . همين‌قدر كه وارد اندرون شده چندى مشغول خوش‌گذرانى مىشدند به كلى از صورت و شكل توفير مىكردند . لباس و خوراك و عزت طورى آنها را احاطه مىكرد كه اگر مثل نىقليان بودند مثل فيل فربه مىشدند . اگر سياه بودند سفيد مىشدند . هرعيب و نقصى در آنها بود مستور مىماند . يك نفر از زنهاى شاه لاغر و ضعيف نمىباشد . تماما به اعلى درجه فربه هستند . مردها خيلى وعده و نويد به خودشان مىدهند . محترمين كه اجبارا محروم خواهند بود . تمام اوقات مشغول خوش‌گذرانى بودند . اين را هم بايد دانست كه بعضى القاب يا اسامى را شاه به آنها مىگذاشت و مخاطب قرار مىداد كه از هم تميز داده شوند ، مثل عايشه و شيرازى كوچكه يا روشنك يا فاطمه سلطان دراز و غيره و غيره . اسم اصلى آنها اغلب چيز ديگر است .\r\n\r\nسه طبقه زنهاى شاه\r\nو كلية آنها به سه قسمت مىشوند : زنهاى اوايل شاه مثل تاج الدوله ، انيس الدوله ، گلين خانم و غيره . زنهاى اواسط مثل عايشه و ليلى و شمس الدوله و غيره ، طبقهء ثالث اين زنهاى جوان تازه مىباشند . از قبيل باشى و ضحاح ، روشنك ، شوكت ، نزهت خانم و غيره و غيره . كسان و اقرباى اين خانمها كلا داخل كار و اغلب صاحبان مشاغل بودند .\r\nبيشتر عملهء خلوت شاه اقوام خانمها هستند . كارهاى آنها رونقى داشت و مبلغها در سال انعام و مواجب به ذكور و اناث آنها شاه التفات مىكرد كه علاوهء مخارج زنها بود . بيشتر ميل شاه به زنهاى دهاتى و نانجيبها بود . شاهزاده خانمها رسما محترمه بودند . التفات باطنى با ديگران بود . چندان هم دربند خوشگلى نبود . معلوم نبود به چه ميل دارد و سليقه چه‌جور است . خيلى زنهاى خوشگل داشت كه سال به سال نديده بود و هيچ دوست نداشت . به قول زنها « سياه‌بخت » بودند و بسى بدشكلها همه‌شب در بستر شاه بودند . مثل خانم باشى و حضرت قدسيه . براى اين روشنك كه زبان آدم بلد نبود ، مثل\r\n\r\n","description":"","footnote":"","page_name":" 1021 ","page_number":51},
  {"content":"\r\n\r\nگاو بود ، شاه غش مىكرد و سال به سال به خانم شاهزاده حرف نمىزد .\r\n\r\nصفت بد شاه\r\nصفت بد شاه همين نامهربانى با نجباء و اقوام نزديك خودش بود . مثلا يك نفر آدم نجيب يا شاهزاده در خلوت او نبود . تماما بىكس و نانجيب . هرگز به ماها ميل نداشت و حرف نمىزد . در چهل روز سفر كه همراه بوديم دو كلمه با من و عماد السلطنه صحبت نكرد و يك مرتبه احوال نپرسيد و حال آن‌كه همه روزه شرفياب بوديم و روزى صد هزار كلمه فرمايش با ميرزا محمد خان و آقا مردك خان و جلودارها و فراشها مىفرمود .\r\nدر اندرون هم بيچاره شاهزاده خانمها همين‌طور بودند . ميل و التفات قلبى با همان كردها و دهاتيها بود . باشى يك دختر تجريشى بيشتر نبود . حضرت قدسيه دختر يك نفر امّامه‌اى [ است 
  ] كه اسم پدرش را از صد نفر پرسيدم نمىدانست و خجالت كشيدم از برادرهايش سؤال كنم . تحقيقا يكصد و دوازده نفر صيغه و عقدى زن شاه دارد . سواى خدمهء قهوه‌خانه كه آنها هم خيلى مىشوند . صحبتى الان ميانه نيست مگر صحبت زنهاى شاه ، ازبس مشهور و ممتاز و با كردار و گفتار خوب شهرت كرده‌اند . حقيقت در لباس و تميزى و نزاكت به اعلى درجه بودند . اما حالا آن وضعها براى آنها مقدور نمىشود . آن مواجب و مرسوم نيست . كم‌كم تمام مىشوند . همه‌كس به خودش وعده‌اى داده .\r\n\r\nمحمد على ميرزا وليعهد\r\nجمعه سلخ شهر ذيحجه - منزل بودم . عصر خانهء حضرت و الا رفتم . دربخانه تشريف برده بودند ، دستخط وليعهدى حضرت اعتضاد السلطنه محمد على ميرزا را با حضور شاهزادگان عظام و وزراء قرائت كرده بودند . بعد حضور مبارك رفته شاه هم نطقى در سپردن ولايت عهد به محمد على ميرزا فرموده بودند . پسر بزرگ شاه است . در 14 شهر ربيع الثانى سنهء 1289 در تبريز متولد شده . با من هم‌سن است . يك سال متولد شده‌ايم . مادرش ام الخاقان دختر ميرزا تقى خان امير است از عزت الدوله عمهء بطنى و صلبى شاه . چون از مادرى ام الخاقان شاهزاده است مىتوان گفت برحسب قانون ايران عيبى ندارد . اما ظن غالب بود كه شعاع السلطنه وليعهد خواهد شد ، چه مادرش نوهء خاقان خلد آشيان است . انشاء الله در ماه ربيع الاول طهران تشريف مىآورند و جشن وليعهدى گرفته خواهد شد .\r\n\r\n","description":"","footnote":"","page_name":" 1022 ","page_number":52},
  {"content":"\r\n\r\n\r\nام الخاقان\r\nام الخاقان تفصيل‌ها دارد . عزت الدوله دو دختر از امير داشت يكى را شاه به ظل السلطان داد ، ديگرى را به وليعهد . ظل السلطان يك پسر و يك دختر از او دارد :\r\nجلال الدوله و كوكب السلطنه زن حاجب الدوله معزول و مرحومه شد . ام الخاقان هم يك پسر و يك دختر [ دارد 
  ] و قريب بيست سال متجاوز است كه از شاه طلاق گرفته طهران آمده ، يعنى به افتضاح طلاق گرفت . باوجود آن . . . در تبريز كرد شاه طلاق نمىداد . رفت در امامزاده بست نشست تا طلاق گرفت و طهران آمد . خيلى خوشگل و خوب بود ، برعكس حالا . مثل اين است كه مسخ شده . حراف و طرار است . شيرزنى است نمكين و بسيار خوش‌صحبت . به كارها . . . بعد زن معتمد السلطنه مستوفى آذربايجان شد . . . چندى عيال او بود از او هم طلاق گرفت . مخلا به طبع زندگى مىكرد . بعد زن ميرزا على جان نوكر حسام السلطنهء مرحوم شد و الان زن اوست . نصير السلطنه در سفر خراسان لقب گرفته وزير مؤيد الدوله است . حكايتها از ام الخاقان نقل مىكنند كه هركدام كتابى عليحده لازم دارد . اين معتضد السلطنه دو مرتبه از او كتك وافرى خورد به‌حال مردن . با محمد حسن ميرزاى داماد حضرت و الا التفاتى به حد كمال داشت . به هر جهت الان تائب شده و مشغول عبادت است . خيلى خدمت عزت الدوله ملاقات كرده‌ايم . چندان اعتنا به ما نمىكرد . خوش‌صحبت است . خصوصا عيد گذشته كه تاج الدين ميرزا و شعاع الدين ميرزا با من و افخم الدوله رفتيم آنجا نشسته بود دو ساعت صحبت كرد . سر به سر تاج الدين ميرزا خيلى گذاشت . تاج عينك گذاشته بود ، مدتى صحبت سر آن بود .\r\nمىگفت اين غمزه‌ها تازه درآمده . هركس غمزه‌اى به خيالش مىرسد عينك مىگذارد .\r\nهميشه با ماها صحبت مىكند و غالب مسخره و مضحكه مىكند . خدمت شاه با عزت الدوله رفته بود رو گرفته كنارى ايستاده بود . شاه ملتفت شد . صدا كرده بودند بيا جلو ، رو مىگيرى . عرض كرده بود بلى شوهر دارم . چون شما خيلى مقدس مىباشيد نمىخواهم داخل معصيت بشويد . شاه باز صدا كرده بود رويش را باز كرده است . تمام صحبت را نمىدانم . همين‌قدر مىدانم شاه فرموده است نوهء خوبى دارى ، خيلى عزيز من است . پسرت كوتاه است خيلى هم خسيس ( خيلى رو دارى ام الخاقان ) . بعد فرموده است اگر . . . به من راپرت دادند بگويم هم تو و هم عمه خجالت خواهيد كشيد . جواب داده است بلى اگر من هم كارهاى شما را بگويم بيشتر خجالت خواهيد كشيد و آن‌وقت معلوم مىشود من پررو هستم يا تو . خيلى مجلس بامزه بوده . ام الخاقان خيلى از شاه حرف‌زن‌تر است . از جواب عاجز نخواهد ماند .\r\n\r\n","description":"","footnote":"","page_name":" 1023 ","page_number":53},
  {"content":"\r\n . \r\n","description":"","footnote":"","page_name":" 1024 ","page_number":54},
  {"content":"\r\n\r\n\r\nسال 1314\r\nچهارشنبه پنجم شهر محرم الحرام 1314 - صبح را حضرت و الا درب خانه تشريف بردند . اعليحضرت اقدس شهريارى امروز يك جهت قصر و عمارت صاحب قرانيه ييلاق تشريف بردند . تماما در حياط دربار ايستاده بوديم . نزديك آمدن شاه نوكرها تمام مردم را بيرون كردند . احدى در حياط تخت مرمر باقى نماند . درها را هم بستند . بعد شاه بيرون تشريف آورد . لباس شاه تمام مشكى بود ، كلاه غيرنظامى ، عصاى مشكى هم دست گرفته بودند . بعد از اظهار التفات به حياط تخت مرمر تشريف‌فرما شده . دو سمت تخت مرمر را مقرر فرمودند عمارت ساخته شود براى صدراعظم و سايرين . عمارت تخت مرمر شمال و جنوب ، سمت مشرق و مغرب باز بود . اين دوجا را حكم شده بسازند . تمام صحبت تا دم درب طويله و نشستن به كالسكه همين بود .\r\n\r\nشاه به عقيدهء زنها\r\nاز قرارى كه گفتند تمام خيابان را تا دم دروازه خلوت كرده ، در پشت‌بامها هم پليس و فراش گذاشتند كسى نباشد . سوار و سرباز زيادى هم در دو سمت خيابان صف كشيده ، احدى شاه را زيارت نكرد . خيلى شاه را ترسانيده‌اند . بيشتر صدراعظم باعث است .\r\nاحدى باغ نمىرود . اجزاء خود شاه هم اين فقره را غنيمت شمرده براى آن‌كه ديگران داخل نشوند تقويت و همراهى از گفتهء صدراعظم نموده‌اند . بهرجهت اين واهمهء شاه اسباب رنجش تمام مردم شده . تمام محترمين از دخول به باغ ممنوع هستند . به اين جهت بد مىگويند . در به‌روى چاكران قديم صديق بستن البته اسباب انزجارخاطر مىشود .\r\nاين‌جا مملكت چين و ژاپن نيست . شاه را بايد همه‌كس زيارت كند و عرض حال خود را\r\n\r\n","description":"","footnote":"","page_name":" 1025 ","page_number":55},
  {"content":"\r\n\r\nبكند . نوشته‌جات مردم بلاواسطه به حضور برسد . حالا ممتنع است و بسته به ميل صدراعظم مىباشد . در ميان زنها معروف است و جزو اعتقاد آنها است كه هركس سالى يك دفعه شاه را زيارت نكند روزه و نمازش صحيح و مقبول نيست . سلاطين ايران مجبور هستند كه خود را نشان بدهند . مردم هم رفتن را خيلى كم كرده‌اند بلكه هيچ نمىروند . درب خانه خلوت [ است . 
  ] صدراعظم هم راه گريزى پيدا كرده ، از صبح تا ظهر در باغ مشغول لله‌گى و راحت است . بعد آمده ناهارى مىخورد ، هركس باشد فرق نمىكند ، برخاسته مجددا به باغ مىرود . مردم نشسته خميازه مىكشند .\r\n\r\nصفات شاه تازه\r\nفى الجمله خوب است از تاريخ و صفات شاه بنويسم . تولد اعليحضرت مظفر الدين شاه در 14 جمادى الثانيهء سنهء 1269 در دار الخلافهء طهران از بطن مرحومه شكوه السلطنه بنت محمد على ميرزا واقع شده . والدهء شاه در سال و بائى سنهء 1310 در طهران فوت شد . در حضرت عبد العظيم امانت است .\r\nپس از فوت امير قاسم خان در سنهء 1287 هجرى به منصب ولايت عهد سرافراز شدند و روز عيد غدير خم ، 18 ذيحجة الحرام همان سال تبريز وارد شدند . جناب نظام العلماى حاليه اين قطعه را در همان تاريخ گفته است .\r\n زيبندهء تخت و تاج و اورنگ و سرير * شهزاده مظفر آنكه شه داشت ظهير\r\nتاريخ ولايتش بجستم ز خرد * گفتا كه قدر نوشته در يوم غدير \r\nاز ظل السلطان كوچكتر هستند . بواسطهء انتساب والدهء شاه به سلسلهء جليلهء قاجاريه به ولايت عهد برقرار شدند .\r\nزن عقدى شاه اول ام الخاقان بود . حضرت وليعهد حاليه با يك همشيره كه عيال فرمانفرماى حاليه است از بطن او به‌وجود آمده . پس از مطلقه شدن او دختر فيروز ميرزاى فرمانفرما را به عقد ازدواج درآورده سرور السلطنه لقب دارد . سه دختر دارد . يك پسر هم خداوند تازه عطا فرموده ، يعنى شش روز بعد از شهادت شاه . اسمش را ناصر الدين ميرزا گذاشتند . سه پسر ديگر شعاع السلطنه و سالار الدوله و ابو الفضل ميرزا از منقطعه‌هاى ديگر [ ند 
  ] . چندين دختر هم شاه دارد كه در خانهء شوى هستند . شاه الان قريب به دوازده زن دارند . به زن چندان شاه مايل نيست . بواسطهء سوءمزاج هم ممنوع مىباشند . قد شاه ميانه است . صورت خوبى دارد با سبيلهاى بلند . خيلى آرام تكلم مىفرمايند ، با كمال ادب و مربوط . به زينت و جواهرات هيچ مايل نمىباشند . لباس سادهء مردانه دوست دارند . زياده مهربان هستند ، خصوصا با اولادهاى خودشان . خيلى مقدس\r\n\r\n","description":"","footnote":"","page_name":" 1026 ","page_number":56},
  {"content":"\r\n\r\nو مؤمن و خداترس‌اند . حتى المقدور ذره‌اى از جادهء شريعت منحرف نمىشوند . مثلا نماز شاه ترك نمىشود . در ظروف نقره و طلا ابدا چيزى ميل نمىفرمايند . از محرمات و مسكرات به كلى كناره دارند . مسكرات هيچ استعمال نمىفرمايند . در شكار و سوارى يگانهء دهر مىباشند . گلوله را هيچ‌كس به خوبى شاه مشق نكرده . نيم پولى سياه و ده شاهى سفيد را در روى هوا با گلولهء تفنگ طورى مىزنند كه شير و خورشيد وسط سكه پريده و دورهء سكه باقى مىماند . به يادگار آن حلقهء سكه را به هركس حضور داشته باشد التفات مىفرمايند . شكارچى قابلى مىباشند . خط فارسى را خوب مرقوم مىدارند . از احاديث و اخبار و آيات بىاطلاع نمىباشند . سواد فارسى شاه خوب است . تاريخ و اشعار ملاحظه فرموده‌اند و بىميل به آن نمىباشند . زبان فرانسه را بهتر از شاه شهيد مىدانند .\r\nبه روزنامه و اخبار و پلتيك خارجه خيلى ميل دارند . از فنون جنگ و مشق قشون اطلاع كامل دارند . در تبريز خيلى مشق داده و مشق كرده‌اند . طبعا سخاوتمند هستند . به مال غير ابدا چشمى ندارند و هيچ‌وقت تصرف اموال غيرمشروعه را نفرموده‌اند . آنچه از صفات شاه به عقل ناقص خود درك كردم يعنى از پارسال تاكنون از قرارى است كه شرح داده شد ، تا بعد چه شود . روزگار در تغيير و توفير است .\r\nاگرچه پادشاهان مشرق‌زمين را كلية و شاهنشاهان ايران‌زمين را خصوصا بايد داراى تمام صفات حميده و كردار خجسته و علوم غريبه دانست ، قهرا جامع كمالات صورى و معنوى مىباشند . هرچه بكنند و هرچه بگويند صلاح و صواب است . ليكن آنچه نوشتم بدون اغراق و تملق بود . از آينده خدا بهتر اطلاع دارد . عيب شاه فقط سكوت و رحمى است كه بىاندازه دارد و تمكين از گفتهء صدراعظم مىكند . غضب و سخط شاه خيلى كم است و بىاندازه دهن‌بين است . هرچه بگويند اطاعت دارد . از خود رأى و تدبيرى ندارد . مظفر الدين به اسقاط دو تاريخ جلوس شاه است . اين يك فرد را هم گفته‌اند .\r\n دو چشم خصم درآمد برون از آن تاريخ * جلوس شاه مظفر مظفر الدين است \r\n1313 - 2 - 1315\r\n\r\nمسجد تركها\r\nچهارشنبه 12 محرم . اين چند روزه اغلب مسجد شيخ عبد الحسين روضه بودم .\r\nمجلس خوبى تركها ترتيب داده‌اند . از حياط اندرون هم راه به مسجد داريم و در شبستان تجير كشيده ، پردهء حصيرى كشيده ، جاى خلوت خنكى براى استماع ذكر مصيبت بود .\r\nساير تجار و كسبه هم در ساير مساجد مجالس ممتاز داشتند . در روضه‌خوانى افراط كرده‌اند .\r\n\r\n","description":"","footnote":"","page_name":" 1027 ","page_number":57},
  {"content":"\r\n\r\n\r\nنايب السلطنه و فوت دخترش\r\nدختر نايب السلطنه عيال مجد الدوله فوت كرده . بيچاره پنج ماهه آبستن بود و پانزده سال داشت . مجد الدوله سرخور غريبى است . سال دوم بود كه در خانهء او بود . يك دختر هم دارد . اعتقاد اطباء بود كه بواسطهء صغرسن و آبستنى فوت كرد . خيلى خوشگل و خيلى زن خوبى بود . غم تازه به نايب السلطنه وارد آمد . نمكى بود كه به جراحت او پاشيده شد . بيچاره سرور الدوله هرچه اولاد داشت فوت شد . حالا يك پسر و يك دختر كه عيال وليعهد است بيشتر اولاد ندارد . بواسطهء اين اتفاق عصر را با حضرت و الا اميريه خدمت نايب السلطنه رفتيم . در اندرون كوچك كه صيغه‌ها منزل دارند بود . پادرد هم عود كرده . اطلاع دادند رفتيم اندرون . خواجه هرچه داد مىكرد به خرج زنها نمىرفت .\r\nتا داخل حياط شديم از اطاق آقا زن بيرون مىرفت . آقا نشسته پاى خود را روى متكا گذاشته بودند . احوال‌پرسى گرم نرمى فرموده بعد اعتماد نظام هم آمده نشست . صحبت از حكومت كرمان شد كه به آقا داده و مجبورا مىگويند آنجا برود . مىفرمودند همدان و ملاير را هم تكليف كرده‌اند ، يا آنجاها يا كرمان . خيلى شكايت داشت و خيلى از عرايض بىمعنى مردم و حساب كتاب نظامى مىگفت . مىفرمودند باز كرمان ، همدان كه هيچ مداخل ندارد . اما كرمان دور است ، دل آدم تنگ مىشود . حضرت و الا فرمودند همدان خوش‌هوا و باصفا است اما خوانين آنجا بهتر مشهود راى سركار و الا مىباشند .\r\nساعد السلطنه و ناصر الملك را خوب مىشناسيد . اى كاش مىرفت و آن‌همه تقويت كه از آنها مىكرد و به ما ظلم شد به سرش مىآمد و مزهء آن كارها را مىچشيد .\r\n\r\nسردار شدن ساعد السلطنه - سردار افخم\r\nحرف از سردارى ساعد السلطنه شد . بعد از فوت شاه خود را سردار قلم داده فرمان دروغى بدون مهر درست كرده گويا صحهء شاه را هم به توسط امين خلوت ساخته باشد .\r\nمىگويد در جاجرود گرفتم و حال آنكه شاه يك ماه پس از سفر جاجرود فوت شد و او امروز شير و خورشيد خود را درست كرده و اين مطلب را مىگويد و محال بود در ظرف اين يك ماه كسى ملتفت نشود و به همه‌كس او اظهار نكند و در روزنامه درج نشود .\r\nفرمودند اين سردار ما را هم ضايع كردند . حضرت و الا كدام فرمودند ، سردار افخم .\r\nپرسيدند مگر خدمت شما نمىآيد ؟ فرمودند چرا اما مردم بد مىگويند . من عرض كردم آنچه به ظاهر شهرت دارد اين است كه سردار افخم به شما خيانت و بىحقوقى كرده .\r\nفرمودند بلى همه اينها را من ترقى دادم . من صاحب كار و شغل و نان كردم . حالا اول با\r\n\r\n","description":"","footnote":"","page_name":" 1028 ","page_number":58},
  {"content":"\r\n\r\nمن ستيزه و نفاق كردند . من خيلى مهربانى و التفات به همه كردم منتهى به غير محل بود .\r\nاگر ( رو به من كرد ) ده نفر مثل شماها و مردمان نجيب با حقوق را جلو كشيده كار مىدادم امروز حالم اين نبود . اقلا نزد من مىآمدند و دلجوئى مىكردند و مهربانيهاى مرا منظور مىداشتند . به حالتى گفت كه دل من با آن‌همه كارها كه نسبت به ماها كرده بود سوخت و ياد آوردم آن‌همه بىالتفاتيها و آن‌همه كم‌محليها و آن‌همه تغيرات و فحشها و آن اصرارها كه براى ده شاهى جيره و ده نفر ابو ابجمعى مىكرديم و از اين حرف امروز خودش شكرگزار شدم كه به زبان خودش اين فقره را گفت و ثابت شده است كه التفات به ما بهتر از به سايرين بود . تمام مدت از اين مقوله صحبت بود و تمام را افسوس و دريغ مىخورد و افسوس گذشته و دريغ اين موقع ثمرى نداشت . آنقدر كه ما رفت‌وآمد كرديم و او بىالتفاتى كرد و كارها را به آن اشخاص داد كه حالا صورت مىدهند و ناگفته‌ها را مىگويند و متصل درصدد صدمهء او هستند سزاوار است .\r\n\r\nقروض نايب السلطنه\r\nمىفرمودند شصت هزار تومان [ به 
  ] بانك قرض دارم . سى هزار تومان براى جشن آن بيچاره اسباب تهيه كرده بودم مثل شمع و نفت و شيرينى و غيره و غيره . حالا پول ندارم .\r\nلابد اسباب حراج مىكنم . صندوق‌دارش آمد گفت حراج خبر كن و آن جواهرها را به فروش تا قرضها داده شود . اما دروغ مىگويد . آنقدر پول و جواهر و ملك دارد كه حساب ندارد . شانزده سال است وزارت جنگ و حكومت طهران با كمال استقلال با اوست . گذشته از آنها چندين سال حكومت گيلان ، مازندران ، قم با او بود . فقط از قصابخانهء طهران سالى صد هزار تومان مداخل مىكرد ، تا به كارهاى ديگر چه رسد . در هر نقطهء ايران كارى واقع مىشد مداخل آن در كيسهء آقا بود . هركس در طهران كارى داشت منافع آن با آقا بود . روزى نبود برويم مشغول جواهر خريدن و قطع و فصل قيمت آن نباشد . منتهى حالا براى ظاهرسازى و فروختن اسباب بيمعنى زيادى براى خود كارى پيدا كرده . از قرارى كه ميرزا ربيع مستوفى سركارات « 1 » و ديگران گفتند نايب السلطنه سالى هفتاد و پنج هزار تومان مواجب داشت . با مادرش و اجزائش يكصد و پنجاه هزار تومان در سال از ديوان به اسم مواجب و جيره مىگرفت . فقط سال گذشته دوازده هزار تومان براى پسر پنج سالهء خود مواجب برقرار كرد . اين مواجب بود . مداخل آقا از دويست هزار تومان علاوه بود . يك ساعت به غروب مانده مراجعت كرديم .\r\n\r\n\r\n","description":"","footnote":"\r\n( 1 ) - ميرزا ربيع علىآبادى مرادست ( ا . ا . )\r\n","page_name":" 1029 ","page_number":59},
  {"content":"\r\n\r\n\r\nزنهاى ناصر الدين شاه\r\nزنهاى شاه را روز ششم محرم از اندرون بيرون كردند ، خيلى بد و مستهجن كه ابدا شايسته نبود . اول بنا نبود تا انقضاى مدت بيرون بروند . نمىدانم صدراعظم چه كرد كه روز پنجم خواجه رفته حكم كرد كه فردا تماما برويد و روز ششم بيچاره‌ها نصفى با الاغ كرايه ، نصفى با ترامواى ، نصفى پياده ، نصفى با كالسكه بيرون رفتند . مردم هم دسته دسته ، جوقه‌جوقه در خيابان ايستاده نظاره مىكردند و اينها به اين اشكال بيرون مىرفتند . هركس به خود وعده مىداد و يكى را انتخاب مىكرد . اين زنها كه سايهء آنها را آسمان نمىديد و در وقت بيرون آمدن صداى « دور شو كور شو پس برو » گوش عالم را كر مىكرد به اين حال بيرون مىرفتند كه دل مردم به تمام آنها سوخت . يكصد و دوازده صيغه و عقدى بيرون رفت كه هزار و هفتصد نفر زن جمع آنها بود . در تمام كوچه و محلات شهر پراكنده شدند . بعضيها كه جا و مكان نداشتند به خانه‌هاى دخترهاى شاه شهيد و اقوام دور خود پناه بردند . در هر خانه امشب ذكر اين بود و زنها مرافعه داشتند .\r\nكسى هم نيست كه نگويد بايد خدمت اينها رسيد و بعضى را گرفت . هركس به خودش يكى و دوتا وعده داده ، وضيع و شريف حرفشان همين است . هيچ صحبتى در اين ايام بيشتر از اين صحبت رواج ندارد . هردو نفر آدمى كه در جائى نشسته باشند يا در حركت باشند صحبت از اين مىكنند و كنكاش اين مطلب را مىكنند . طورى صحبت آنها شيوع دارد كه بالاتر از صحبت قتل شاه در آن ايام [ است 
  ] . حقيقت هيچ بهرامى و مأمونى اين قدر زنهاى خوشگل جمع نكرد و محال است آنقدر زن جمع كردن . پنجاه سال سلطنت ناصر الدين شاه و هفتاد سال عمر او به جمع‌آورى و تربيت اينها صرف شد و حقيقت از هرجهت در اين كار استاد بود و مثل او احدى در اين كار قوه و قدرت نداشت . شهوت آن مرد هفتاد ساله بيشتر از جوان چهارده ساله بود . تا مرد بخت و اقبال با او همراهى كرد . بخت را در « ميتولژى » كه علم ارباب انواع باشد به شكل پسر كوچك خوشگلى مىكشند كه با دو بال در بالاى سر آدم پرواز مىكرد ، اين پسر كوچك خوشگل تا دم مردن و بعد از مردن در بالاى سر او و جنازهء او پرواز مىكرد و هنوز هم مىكند .\r\n\r\nتداخل غذا و مزاج ناصر الدين شاه\r\nصد قسم غذاى مختلف اگر مىخورد باكى نبود . الان دوغ و ماست خورده بود دو دقيقه بعد يك تنگ آب انار مىخورد . فورا چهار سيخ كباب ، بعد هندوانه ، بلافاصله بستنى آبليمو ، قدرى گذشته خربوزه ، خيار . دو دقيقه گذشته شام كه انواع كبابها و\r\n\r\n","description":"","footnote":"","page_name":" 1030 ","page_number":60},
  {"content":"\r\n\r\nخوراكهاى فرنگى و غذاهاى ايرانى بود و تا نصف‌شب مشغول بود . . . ساق و سلامت .\r\nدر اين هفتاد سال يك روز غذاى معين نخورد كه مجبور باشد به خوردن چلو يا كباب يا آبگوشت . هرچه مىخواست درهم و برهم مىخورد . از صبح تا غروب تداخل بود .\r\nغذاى ده دقيقه قبل با بعد ابدا به هم رابطه نداشت . مدت العمر چنين بود . شهوت او مقابل با شهوت بيست مرد عرب بود . خوراك او هم مقابل همان‌قدر جوان ، حركت و سوارى و راه رفتن او هم به همان اندازه . حقيقة شاه شهيد تركيب شده بود از بيست مرد قوىبنيه و جثه . آنچه در بيست مرد روى هم رفته تصور شود او يك نفر دارا بود . اين چنين حالت و مزاج در احدى از آحاد ناس متصور نيست و محال است تصور كرد .\r\nخواننده گمان نكند مبالغه كرده‌ام . خدا شاهد است در نوشتن ملاحظه كرده و ثلث آن را نوشته و اغماض كرده‌ام . عشر از اعشار آن درج نشده است . خداوند رحمت كند ، چيز غريبى بود .\r\nدوشنبه 17 محرم . هوا به‌شدت گرم شده كوچه‌ها خشك و كثيف است . روى هر برگ درختى يك انگشت خاك نشسته . شميران هم نرفتيم . گرفتار بيكارى و مخارج گزاف و هواى گرم هستيم . خداوند خودش ترحم كند .\r\n\r\nشاه و اتابك در شميران\r\nاعليحضرت اقدس شهريارى صاحب قرانيه تشريف دارند . صدراعظم شبها و ايام راحت خود در باغ مرحوم حاجب الدوله كه عزيز خان خواجه خريدارى كرده است .\r\nمقارن ظهر درب خانه آمده يك‌سر باغ مىروند . مردم در اطاقهاى دربار كه در ميان جلوخان باغ است منتظر نشسته‌اند . پنج ساعت به غروب مانده بيرون آمده ناهار حاضر است مشغول خوردن ناهار مىشوند . بعد از ناهار قريب دو ساعت كاغذ مىخوانند و جواب عرايض مردم را مىدهند . بعد يا شاه احضار مىكند و باغ تشريف مىبرند يا بازديد فرنگيها و باغ قيطريه كه پائين دزاشوب است و امسال تازه خريده‌اند محض راحت و عيش تشريف‌فرما مىشوند .\r\n\r\nشاه بىرأى\r\nشاه هم از خود ابدا راى ندارد . آنچه هست به دست صدراعظم است ، قشونى و قلمى ، از جزئى و كلى . صورت ظاهرى است . كسى هم بدون احضار يا اجازهء صدراعظم حضور نمىرود . يا با خود مىبرد يا راه نمىدهند . همه‌روز عصرها با شاه سوار مىشود با معدودى از خواص . حاصلهاى مردم خيلى پاىمال شده . همه‌روزه به خود شاه\r\n\r\n","description":"","footnote":"","page_name":" 1031 ","page_number":61},
  {"content":"\r\n\r\nشكايت مىكنند . شكار بلدرچين مىفرمايند .\r\n\r\nپيشكارى آذربايجان\r\nاز تقسيم كارها بنويسم . پيشكارى كل مملكت آذربايجان با شرايطى معين به جناب امين الدوله مرحمت شد . با كوكبه و دبدبهء مفصلى مىرود . رياست قشون آذربايجان [ را 
  ] به نواب و الا حاجى بهاء الدوله ، درب خانهء حضرت وليعهد را به صديق السلطنه مرحمت فرمودند . از قرار معلوم حاجى عباس خان مهندس باشى و جناب اقبال الملك و مشكوة الدوله ابراهيم ميرزا و مظفر الملك و دبير حضور و امين دربار در معيت جناب امين الدوله مىروند كه براى هركدام كارى پيدا كند . اينها تماما از دوستان و هواخواهان قديم امين الدوله مىباشند .\r\nحكومت كرمان را هم به نايب السلطنه التفات فرمودند . فرمانفرما طهران به خيال كارهاى عمده معجلا مىآيد .\r\n\r\nتسلط اتابك\r\nتركها « 1 » و همراهان شاه كارى نكردند . با آن ابهت و جبروتى كه مىآمدند و لرزه به جان ماها انداخته بودند كارى صورت ندادند . پراكنده شده با همديگر نفاق كردند و گذشت . صدراعظم تدابير خوب به كار برد و بهتر از سابق مسلط شده . هرگز حاجى ميرزا آقاسى و ميرزا تقى خان امير اين قسم تسلط به محمد شاه و ناصر الدين شاه شهيد نداشته‌اند . دروغ است و محال است وزيرى آنقدر مقتدر و مسلط باشد . تركها روزهاى اول طورى به ماها نگاه مىكردند و قسمى تفاخر و مباهات مىنمودند كه ما فوق آن متصور نيست . در كوچه اگر همديگر را ملاقات مىكردند طرفين رو را از همديگر برگردانيده به سمت مخالف نگاه مىكردند . هر تركى كه سواره يا پياده يا در كالسكه از كوچه عبور مىكرد چشمها به سمت او نگران مىشد و همه‌كس به ديگرى اشاره مىكرد . آنها هم مثل اين بود كه مملكتى را به زور شمشير از غير گرفته و شاهزادهء خودشان را پادشاه و حكمران آن ولايت نموده‌اند .\r\n\r\n\r\n","description":"","footnote":"\r\n( 1 ) - اصطلاحى بوده است به رجال و افرادى مىگفتند كه با مظفر الدين شاه از تبريز به تهران آمدند اعم از آذربايجانى و غيرآذربايجانى ( مسعود سالور )\r\n","page_name":" 1032 ","page_number":62},
  {"content":"\r\n\r\n\r\nعين الدوله در طهران\r\nعين الدوله كه دلها را متزلزل مىداشت چند روزى خيلى افاده كرد . صدراعظم كارهائى كه براى او تعيين كرد در حقيقت ضايع شد و خودش نفهميده متصل عريضه كرد كه اينها كار من نيست . در آذربايجان پيشكار و مالك الرقاب بود . باز صدراعظم كار ديگرى داد . باز او عجله كرده عريضه نموده تا شاه منزجر شد و صدراعظم عرض كرد بيست نفر را من بيكار كرده كارهاى آنها را به عين الدوله داده‌ام باز عريضهء شكايت مىنويسد . تمام مردم را نمىشود در اول دولت از شغل و كارهاى موروثى خارج كرد .\r\nشاه تصديق فرموده آخر الامر حكومت و سوار مازندران را از سردار امجد گرفته به او دادند و حكم شد چندى براى نظم مازندران آنجا برود . هرچه استعفا كرد به جائى نرسيد .\r\nالان مأمور گذاشته‌اند كه حكما برود . كارهاى او از اين قرار است : حكومت و سوارهء كرد و ترك و خواجه‌وند مازندران - اصطبل خاصه - كالسكه‌خانه - زيندارخانه - اسلحه‌خانه - تفنگدارخانه - باغات و قنوات شهريارى .\r\n\r\nامير بهادر جنگ\r\nامير بهادر جنگ هم كه از خواص و اجلهء خدمهء شاه بود او هم در به دو ورود براى كشيكخانه كوشش مىكرد . ده دوازده روز ندادند تا درست تشنه شد و پناه به صدراعظم آورد . وقتى كه درست مأيوس شد و تمام فكر و ذكر خود را كشيكخانه قرار داد و محرمانه ملتزم شد خلاف نكند صدراعظم كشيكخانه را داد و به همان منصب ممنون و متشكر شد .\r\n\r\nحكيم الملك\r\nاجزاء ديگرى كه قابل باشند شاه نداشت . يك نفر حكيم الملك كه خيلى خيلى محرم و طبيب و پيشخدمت مخصوص است با خود همدست كرده از پول و اسباب آنقدر داد كه لال شد . من جمله سه هزار تومان و پانصد خروار غله از اصل ماليات استدعا كرده .\r\nشاه هم كه باطنا مايل بود فرمان نوشتند . مىگويند چهار هزار تومان هم مواجب داشت .\r\nخانهء آغاباشى را هم دوازده هزار تومان خريدارى كرده به حكيم الملك مرحمت فرمودند كه خانه‌اش نزديك ارگ باشد .\r\n\r\n","description":"","footnote":"","page_name":" 1033 ","page_number":63},
  {"content":"\r\n\r\n\r\nآغاباشى\r\nآغاباشى را هم حكم شده تبريز برود و آغاباشى حضرت وليعهد باشد . در رفتن اكراه دارد ، اما چاره نيست . خواجهء خوب و آدم قابلى است . حيف است ديگرى خواجه‌باشى بشود و او خانه‌نشين . ساير خواجه‌ها هم پراكنده [ شدند 
  ] جز على خان و احمد خان كه حر هستند و خواجهء مرحومه شكوه السلطنه بودند ، ديگرى را نگاه نداشتند . از سياه و سفيد تماما مرخص شدند .\r\n\r\nنظام العلمائيها\r\nبخت صدراعظم خيلى بلند است . شش ماه قبل از اين واقعه نظام العلمائيها كه تماما مردمان باكفايت و طايفهء بزرگى هستند بواسطهء شورش تبريزيها از كار خلع شدند و در اين موقع پراكنده و مخلوع بودند .\r\n\r\nديگران\r\nفرمانفرما هم كرمان بود . فقط يك نفر عين الدوله و همين امير بهادر جنگ در كار بودند . آنها هم نفهميده با ساير اجزاء به‌هم زدند و اين‌طور شد . نصرت السلطنه هم در آذربايجان ماند . هرآينه اينها جمع بودند و اتفاقى مىكردند اين قسم به سرشان نمىآمد .\r\nكسانى را كه صدراعظم داخل خلوت شاه كرده به ميل و دلخواه خود : امين خلوت را دو سه روزى همراه برده و خودش كاغذ خواند و او پاكت كرد . بعد استدعا كرد كه همان امين خلوت كاغذها را بخواند . بعضى مطالب محرمانه هست نبايد ديگران مطلع شوند .\r\nحالا كارش خوب است و محرم شده . اين كار را هم از عين الدوله گرفتند كه معظم كارهاى او بود . معير الممالك را هم با پسرش پيشخدمت نموده . عزيز خان خواجه را هم داخل خلوت كرده . اين جمع همه‌روزه مىروند و هرچه واقع شود شب‌به‌شب به صدر اعظم راپرت مىدهند . ديگر هيچ‌كس را نگذاشته داخل خلوت بشوند .\r\n\r\nوضع محقق\r\nمحقق را شاه مايل بود و حكم كرد همه‌روزه بيايد او هم چادرى برده در صاحبقرانيه زد . دو سه روزى رفت‌وآمد كرد و بعد صدراعظم گويا فرمود دم در ممانعت كرده نگذاشتند برود . او هم ديد صدراعظم مايل نيست به خانهء خود رفته ديگر نيامد . شاه هيچ نگفت و هيچ نپرسيد . اين محقق سالها بواسطهء خدمت به وليعهد مغضوب بود و\r\n\r\n","description":"","footnote":"","page_name":" 1034 ","page_number":64},
  {"content":"\r\n\r\nخانه‌نشين ، حالا هم اين‌طور شد . اخبارات طهران را كلية براى شاه محقق مىنوشت .\r\nشاه شهيد فهميده بىالتفاتى كرد و از خلوت خارج شد .\r\n\r\nسردار افخم - فوج مخصوص\r\nبرويم سر سردار افخم بيچاره . از آنجا رانده و از اين‌جا مانده . از نايب السلطنه كناره كرد بلكه اينجا كارش درست شود اينجا هم نشد . تكه‌تكه‌اش كردند . الان به همان شكل اول است كه بود ، مثل اين است كه خوابى طولانى ديده باشد . فوج مخصوص را همان روزهاى اول مرخص خانه كردند . حالا مىگويند به نايب السلطنه مرحمت فرمودند كه همراه به كرمان ببرد . حيف بود ، خوب فوجى بود ، مشق كرده و كارآمد ، با صاحب منصبان تربيت شدهء به اعلم . حقيقت فوجى كه در ميدان مشق جلوه داشت و اسباب تماشا و سرمشق ساير افواج بود همين فوج بود . از هر جهت منظم و خوب بود . سالها نايب السلطنه و سردار افخم اقتدار خودشان را صرف تعليم و تربيت اين فوج كرده بودند .\r\nدر قراولخانه‌هاى شهر در عوض فوج امير بهادر جنگ قراول است ، خيلى كثيف و بد .\r\nهيچ‌طرف نسبت با فوج مخصوص و نظم آنها نيست . به مردم هم صدمه خيلى مىزنند .\r\nوقتى كه فوج مخصوص قراول شهر بود قراولخانه‌ها مثل دستهء گل پاك و تميز [ بود 
  ] . حالا آنقدر كثيف و بد است كه در وقت عبور انسان متأذى مىشود . سرباز و صاحب‌منصب داخل دادوبيداد مىكنند . يك سمت غذا طبخ مىكنند . يك سمت رختشوئى دارند . يك طرف الاغ و شتر بسته‌اند . يك‌جا بار هيزم و انگور مردم را غارت مىكنند . به كلى بر خلاف آن‌وقت است . آن سرباز و صاحب‌منصب تربيت داشت و هميشه منظم بود .\r\n\r\nوكيل الدوله\r\nلقب وكيل الدوله كه بعد از سردار افخم شدن خودش به پسرش التفات شده بود گرفته به ميرزا محمد خان ترك كه سالها پيشكار آذربايجان و جزو خدمتگزاران آستان بود مرحمت فرمودند .\r\n\r\nتقسيم مناصب نظامى\r\nقورخانه به صنيع الدوله پسر مخبر الدوله داماد شاه التفات شد . مخزن تداركات عسكريه را به حاجى نظم السلطنه . « 1 » فوج ملاير را به اعتضاد نظام بد گوشت گنه‌گنه ،\r\n\r\n\r\n","description":"","footnote":"\r\n( 1 ) - حاجى ميرزا موسى خان مير پنج پسر محمود خان حكيم الملك و بعدها جزو مهاجمين به تهران ( ا . ا . )\r\n","page_name":" 1035 ","page_number":65},
  {"content":"\r\n\r\nفوج نهاوند را به مقبل السلطنه پسر ميرآخور . به ميرآخور هم لقب يمين السلطان دادند .\r\nحكومت زرند و ساوه و ايل بغدادى و سوار بغدادى با فوج زرند ميانه است ، هنوز به كسى نداده‌اند . گفتند لقب سردار افخمى را هم به آقا خان سردار اروميه كه با اردوى نظامى همراه شاه بود دادند . بهرجهت الان در خانهء صدراعظم بست نشسته كه حسابش را رسيدگى كنند . احتساب و تنظيف را هم از فخر الملك گرفته به نظم الدوله زير پليس دادند .\r\n\r\nاخبار دربارى\r\nپنجشنبه 27 - آقاى عماد السلطنه سرخجه درآورده‌اند ، خيلى شديد و سخت . اين مرض مال اطفال بود . امسال شدت دارد و مردهاى كهنسال گرفتار شده‌اند . در خانهء عماد السلطنه پنج شش نفر گرفتار هستند . محض تماشاى كارها و ديدن شاهزاده والى و فخر الملك امروز را بالا رفتيم . محمد حسن ميرزا هم بود . راه خيلى زياد است . دو ساعت از دسته گذشته صاحبقرانيه رسيديم . صدراعظم باغ بود . جمعى در اطاق بودند ما هم داخل شديم . صدر السلطنه نزديك من بود . خيلى صحبت كرديم . مختصر چهار ساعت صدراعظم در باغ بود . حاجى بهاء الدوله خلعت پوشيده حضور رفت . امين نظام هم امير توپخانه شده به حضور رفت . از قرارى كه گفتند انبار و اصطبل توپخانه را هم گرفتند .\r\nساعد الدوله حاكم عراق شده ، سردارى قشون آنجا را هم گرفته . فخر الملك و نصر الملك و امين خاقان مضطرب بودند كه فوجهاى آنها هم رفته باشد . اينها مقدمات وزارت جنگ سردار اكرم است كه اين چند نفر سرجنبان را پراكنده مىكنند . پنج ساعت به غروب مانده صدراعظم بيرون آمد . ناهار دو ساعت بود چيده بودند نشستند به ناهار .\r\nاطاق كوچك ، جمعيت زياد . هر قسم بود ناهارى صرف شد . امين نظام « 1 » بالادست من بود . تهنيت گفتم . خوب آدمى است . اين دفعهء سيم است امير توپخانه شده .\r\n\r\nصدراعظم شاه است\r\nامين الدوله بعد از سيزده صفر المظفر مىرود ، با همان همراهان كه نوشتيم . شاه همانطور محصور است ، در حقيقت شاه صدراعظم است . مردم ديگرى را نمىشناسند و از ديگرى توقع ندارند . الصدراعظم ما الصدراعظم و ما ادراك الصدراعظم . ديگر احدى نيست . با هركس كه بد است كارش را گرفته . اگر برود شكايتى كند مىگويد دست من نيست شاه گرفته .\r\n\r\n\r\n","description":"","footnote":"\r\n( 1 ) - شامبياتى ( حاشيه )\r\n","page_name":" 1036 ","page_number":66},
  {"content":"\r\n\r\nوزارت بقايا و تفنگدارخانه را هم از حاجى امين السلطنه و امين خلوت گرفته براى همين‌كه جواب بدهد اگر دست من بود اين دو نفر را بيكار نمىكردم . با هركس قوم است و مرحمت دارد پشت هم كار مىدهد و انعام و مواجب معين مىكند .\r\n\r\nناظم الدوله - وضع فارس\r\nناظم الدوله را حاكم فارس كردند . عقلها حيرت دارد . اين هم برادر نظام العلماء است .\r\nهميشه وزير مختار [ بوده 
  ] و در خارجه خدمت داشته ، هيچ‌وقت حكومت نكرده . از حكومت اطلاع ندارد . يا فرانسه بايد حرف بزند يا تركى ، زبان فارسى بلد نيست . حالا كه حاكم است و ركن الدوله معزول . خيلى در اين ايام فارس شلوغ بود . ايل قشقائى شهرها و دهات را غارت كردند . مال التجارهء تجار هرچه بود بردند . مىگويند معادل يك كرور تومان به اهل فارس و تجار خسارت و ضرر وارد آمد . تمام را ايل عرب و قشقائى بردند .\r\n\r\nغارت اسباب وزير مختار\r\nركن الدوله هم تمام را مشغول عيش بود و ابدا به كار رسيدگى نمىكرد ، مثلا يك شب اهل شهر محلهء يهود را ريخته غارت كردند ، آنها هم دفاع كرده قبل از وقت تهيهء تفنگ و سنگر نموده نگذاشتند كارى بكنند . از سر شب تا به صبح در شهر شيراز صداى تفنگ و هياهو بلند [ بود 
  ] و متصل همديگر را مقتول و غارت مىكردند . من جمله شصت صندوق اموال و اسباب وزير مختار آلمان را كه از راه ابو شهر به طهران مىآمد بين راه بردند كه وزير مختار يك دست لباس نداشت روز ورود بركند . بردند و خوردند . هيچ نقطهء ايران به قدر فارس اغتشاش به‌هم نرسانيد .\r\n\r\nبخششهاى دربارى\r\n[ ايلخانى 
  ] قاجاريه را هم از مجد الدوله گرفته به اصرار تمامى به عضد الملك دادند . به نايب السلطنه و ظل السلطان نفرى بيست و پنج هزار تومان مقررى ، هزار خروار غله و هزار خروار كاه خانوارى دادند . به ساير برادرها شش هزار تومان . خواهرها هرچه داشتند . به وليعهد بيست و پنج هزار تومان ، به پسرهاى ديگر نفرى پانزده هزار تومان . به زنهاى شاه شهيد به تفاوت از ماهى پنج تومان تا سالى دو هزار تومان . از نايب السلطنه و ظل السلطان هيچ نگرفتند و حقيقت خيلى خيلى خوب برادرى [ را 
  ] به جاى آورد . شاه شهيد كاش بود و برادردارى را ياد مىگرفت . ملك‌آراى بيچاره هرچه داشت گرفتند و غارت كردند . شهر به شهر ، ديار به ديار فرار كرد و حال آن‌كه سن او قابل نبود و ذره‌اى\r\n\r\n","description":"","footnote":"","page_name":" 1037 ","page_number":67},
  {"content":"\r\n\r\nخلاف نكرده بود . حالا اينها باوجود آن كارها كه مىدانيم كردند آنقدر مواجب مىدهد ، آنقدر التفات مىكند . حكومت مىدهد . حتى شنيدم حكم فرموده‌اند هركس از دست نايب السلطنه به ديوانخانه عرض بكند ابدا قبول نشود و جواب ندهند . آن‌همه مكنت از نقد و جنس و ملك و آب ، اين مواجب گزاف و آن حكومت خوب . از مال قشونى يك كرور در اين سه ساله نايب السلطنه خورده دينارى نگرفتند . حالا باز هم ناراضى باشند خيلى مطلب است . از اين‌همه زنها يك تكه جواهر ده تومانى شاه طمع نكرد .\r\n\r\nحراج اموال نايب السلطنه\r\nنايب السلطنه اموال خود را حراج كرد . آنقدر اسباب زيادى بود كه حد و حصر نداشت . تمامش را سمسارها و تجار خريدند . من جمله گفتند پانصد دانه دوربين حراج كرد . از اين يك فقره ساير اسباب معلوم مىشود . مشت نمونهء خروار است . پانصد دوربين كم نيست . اسبابهاى كامرانيه را نصف شهر آورده نصف ديگر را در امامزاده صالح تجريش حراج كردند . به قدر صد هزار تومان اسباب زيادى از قبيل چراغ و فرش و غيره حراج كرد . شاه از اين فقره قدرى رنجيده‌خاطر شده‌اند و فرموده‌اند مگر نايب السلطنه را غارت كرده‌اند ، يا ما چيزى خواسته‌ايم يا ندار است كه اين قسم در افتضاح دولت مىكوشد . من اگر مىخواستم به حرف حساب از روى سند و نوشته دو كرور مال مردم را مىگرفتم ممكن بود و اگر بخواهم سندات بانك و تنخواه نقدى كه آنجاها دارد با ملك و مالى كه موجود است تخمين كنم چندين كرور مىشود . يك قلم جواهر نايب السلطنه مبلغهاى گزاف است ، چه شده كه اين‌طور اسباب حراج مىكند ؟\r\nچه گرفته‌اند ، چه خواسته‌اند كه اين قسم به خود افتاده ؟ مواجب و مرسوم تمام نوكرهاى خودش با جيره و عليق آنها به خرج كرمان آمد . هرچه خواست شاه داد و هيچ نفرمود اينها نوكر تو هستند چه دخل به ديوان دارد . مواجبهاى قشونى را هم خورده و هيچ نداد .\r\nالان هم كامرانيه نشسته مشغول جمع‌آورى اسباب و حساب و كتاب خود است .\r\nظل السلطان كارش از اين بهتر . بدبخت همان برادرهاى شاه شهيد بودند . حالا هم معلوم نيست خوشبخت باشند . . فقط همان التفات خشك و خالى است . تا صدراعظم چه خيال كرده باشد .\r\nبارى بعد از ناهار منزل فخر الملك رفتيم . كسل و پژمرده بود . پيشخدمتهاى شاه شهيد از همه بيشتر نزد صدراعظم مىروند و خيلى ميل دارند دو مرتبه داخل خلوت بشوند . اما گمان مىكنم محال باشد . تا عصر آنجا بوديم . بعد سوار شده به شهر آمديم .\r\n\r\n","description":"","footnote":"","page_name":" 1038 ","page_number":68},
  {"content":"\r\n\r\n\r\nسردار كل رئيس قشون\r\nپنجشنبه پنجم شهر صفر المظفر - سردار اكرم را رئيس قشون كرده لقب سردار كل مرحمت شد . صدراعظم به اطاق نظام رفته نطقى فرموده كه سپهسالارى و رياست قشون به‌عهدهء شخص اعليحضرت است و اين رياست را بشخصه قبول فرموده‌اند و از طرف خود به من مرحمت فرمودند . من هم از جانب خود به سردار كل رجوع كردم . بعد دستخط شاه را قرائت نمودند و صدراعظم رفت . سردار كل با دماغى نشسته مشغول پذيرائى شد . رفتن ساعد الدوله به عراق و حاجى بهاء الدوله به آذربايجان و عزل نظام الدوله تمامش براى اين كار بود .\r\n\r\nوضع نظام - عين الدوله آواز دهل\r\nصدراعظم هروقت در حضور شاه صحبتى از قشون مىشد طورى درآمد مىكرد و به گردن شاه مىگذاشت كه خود قبلهء عالم از همه مشق كرده‌تر [ يد 
  ] و از امر قشونى بهتر اطلاع داريد . حقيقت كسى به پايهء علم شما در نظام نيست و رياست قشون با نفس نفيس اعليحضرت است ، منتهى يك نفر مىگذاريم كه واسطه باشد و عرايض آنها را به خاكپاى مبارك برساند . ديگر سپهسالار مستقلى لازم نيست . قبلهء عالم در اين راه زحمتها كشيده نبايد به ديگرى رجوع فرمايند . شاه هرچه در اين ضمن طفره مىزد جائى نمىرسيد . او مسلسل با آن لسان طلاقت به گردن شاه مىگذاشت كه مبادا خيالى بكند و از شاهزادگان معتبر وزير جنگ معين كند . شاه هم از تمجيدات رضايت داشت . آخر الامر به همين پلتيك كار را براى خودش و دامادش گرفت . پسرهاى شاه و فرمانفرما سرشان بىكلاه ماند .\r\nمعلوم است شاه رياست بر همه دارد و عموم كارها را رئيس است . مگر قشون غير كارهاى دولتى است . شاه ساده‌لوح گمان مىفرمود رياست قشون هيچ‌وقت با سلاطين نبوده ، تازگى اين كار را جزو امورات سلطنتى فرموده‌اند . به همين عنوانات لا يعنى تعيين وزير جنگ مستقل معتبرى نشد . اختيار و رأى از خود ندارد . تمامش به دست صدراعظم است و آب بدون اجازهء او نمىخورد . كسى هم اطرافش نيست . تماما ترك و آدمهاى ساده‌اند كه ابدا زيرك و هوشيار نمىباشند و كارى از آنها ساخته نيست .\r\nعين الدوله هم همان حكايت آواز دهل بود . معلوم شد آدم كم‌ظرف عجولى است . كار خودش را ضايع كرد ، هيچ محل اعتنا نيست .\r\n\r\n","description":"","footnote":"","page_name":" 1039 ","page_number":69},
  {"content":"\r\n\r\n\r\nنوكرهاى شاه\r\nنوكرهاى شاه را كسى نمىشناسد و احدى از آنها ديدن نكرده ، كسى مراوده ندارد .\r\nحتى كسانى كه سال گذشته باهم دوست و آشنا و جان در يك قالب بودند امسال ترك مراوده نموده‌اند . از ترس صدراعظم احدى به آنها سلام و احوال‌پرسى نمىكند ، چه رسد به ديد و بازديد . مردم هم ديدند كارى از آنها ساخته نيست و بىجهت اسباب رنجش و كدورت صدراعظم مىشود متاركه نمودند .\r\n\r\nميرزا رضا كرمانى\r\nميرزا رضا زنده و گنده مشغول تناول غذاهاى لذيذ است . جمعى از كسبه كه براى دوختن پرده و بريدن روفرشى به اندرون رفته بودند حكايت كردند كه ميرزا رضا روزها روى نيمكت يا پله‌اى نشسته سربازهاى سوادكوهى كه قراول وجود همايون و حرمخانه هستند گرد او جمع شده عقايد نقل مىكند و از احاديث و اخبار و آيات نظير و دليل مىآورد . به كلى عقايد سربازها را برگردانيده و همه‌روز موعظهء او را مشاهده مىكنيم ، با آن زبان و بيان كه دارد . مردم از نكشتن او خيلى حرفها مىزنند و بد مىگويند . حتى پيرزنها و مردمان خيلى پست .\r\nهوا گرم است . شب‌ها در حياط استراحت مىكنيم . خانهء حضرت و الا خيلى گرمتر است . روزها غالبا آنجا هستيم ، در اطاق چينىخانه . آقاى عماد السلطنه ، افخم الدوله ، ميرزا ابراهيم اغلب تشريف دارند . محمد حسن ميرزا هم بعضى روزها هست . تمام صحبت از روزگار است . الحمد لله باز جائى براى جمع شدن و صحبت كردن داريم . دو روز هم اينجا تشريف آوردند . هرمز و نزهت الحمد لله سلامت هستند . گرما كمى صدمه مىزند . مينو خانم بسيار بانمك شده خيلى دوستش دارم . . . حضرت و الا گاهى شهر و گاهى شميران تشريف دارند . عمر ما به همين منوال مىگذرد . اين دو بيت سعدى وصف الحال است .\r\n گه اندر نعمتى مغرور و غافل * گه اندر تنگ‌دستى خسته و ريش\r\nچو در سرّا و ضرّا كارت اين است * ندانم كى به حق پردازى از خويش \r\n\r\nروضه\r\nجمعه 27 شهر صفر . از روز 21 ابتداى روضه در خانهء حضرت و الا بود ، در همان حياط حسينيه كه خلوت افخم الدوله باشد اطاق چينىخانه . حضرت و الا تشريف\r\n\r\n","description":"","footnote":"","page_name":" 1040 ","page_number":70},
  {"content":"\r\n\r\nداشتند . در اطاق سمت شمال نواب عليه ملا محمد على هزار جريبى و ميرزا محمد رضاى همدانى كه از مشاهير واعظين شهرند داد موعظه را مىدادند . جمعيت خيلى جمع مىشود .\r\n\r\nفوت عيال قاآنى\r\nآقاى عماد السلطنه از سرخجه خلاص شده‌اند . حالا طبيب شراب داده . عيال حكيم قاآنى والدهء حكيم سامانى شيرازى كه مدتها است در خانهء حضرت و الا خدمت نواب عليه بود يك سال است سكتهء ناقص كرده به خانهء دخترش برده بودند روز بيستم صفر فوت كرد ، پير و افتاده بود . پادرد قديمى داشت . اما خوش‌صحبت بود . عمرش زياد بود و گمان مىكنم نود و صد بود . اما تا پارسال جز پادرد علتى نداشت و خوب مشاعرش بجا بود . صحبت را خيلى شيرين مىكرد . مؤمنه و خيلى باخدا بود ، رحمها الله . خود حكيم قاآنى هم مدت العمر خدمت اعتضاد السلطنهء مرحوم بود . به آن واسطه عيالش نزد نواب عليه مانده بود .\r\n\r\nحكام تازه\r\nنايب السلطنه از رفتن به كرمان طفره دارد و آخر الامر نخواهد رفت . ناظم الدوله به فارس حكما مىرود . ركن الدوله باز بناى آه و ناله را گذاشته كه مخارج آمدن ندارم ، مقروضم . اما جواب سخت داده شد . آذربايجانيها رفتند . امين الدوله با جبروت و دستگاه خيلى مفصلى رفت . اقبال الملك و صديق السلطنه هنوز نرفته‌اند ، مشغول تهيه هستند .\r\nفرمانفرما وارد شده لدى الورود حكومت طهران و حكومت ساوه و زرند و ايل سوار شاهسون بغدادى و ايل زرگر و قراسورانى طهران مرحمت شد . ليكن نظم الدوله را عزل نكردند . قصابخانه و خبازخانهء شهر را هم به ديگرى دادند . فرمانفرما الان قبول نكرده و استعفا نموده و مىگويد عتبات عاليات مىروم . به خيال وزارت جنگ بود . چون از اول داخل آن كار بوده به آن بيشتر مايل است . ناف آن هم بريده شده فقط همين كار باقى است . ايران اين‌طور نوكر عمل مىآورد كه هرچه كار بدهند باز ناراضى [ است 
  ] و شكايت دارد . الان شهر طهران بيست روز است حاكم ندارد . فقط نظم الدوله اظهار حياتى مىكند . صديق الدوله بواسطهء سيصد تومان كه از نانوا گرفته بود و آمدن فرمانفرما هم نزديك شده بود معزول شد . اين گرفتن پول در اين موقع معافى ماليات نانوا اسباب شد .\r\n\r\n","description":"","footnote":"","page_name":" 1041 ","page_number":71},
  {"content":"\r\n\r\n\r\nدار زدن ميرزا رضا\r\nچهارشنبه دوم شهر ربيع الاول 1314 - روزى است براى اهل ايران مبارك . ديشب از امين نظام كاغذى رسيد كه صبح قبل از طلوع آفتاب ميدان مشق براى قتل ميرزا رضاى خبيث مخذول حاضر شويد . اين خبر را چندى بود شهرت داده بودند و منتظر بوديم . با معتضد السلطنه قرار گذاشته بوديم اتفاقا برويم . لهذا صبح بسيار زود آنجا رفتم . كالسكه نشسته به سمت ميدان مشق رفتيم . جمعيت كم‌كم مىرفت . وسط ميدان دارى برپا كرده بودند . دو پاى دار از هم به قدر پنج ذرع فاصله داشت كه به زمين بست كرده بودند . تير ديگرى به ارتفاع هشت ذرع بالاى آنها نصب كرده بودند . وسط آن قرقره بود و طنابهاى آن از دو طرف به پايه‌هاى دار بسته بود . در حقيقت عقابين بود . تمام افواج ساخلوى طهران از توپخانه و غيره دور دار صف كشيده بودند به شكل دايره . دو صف سرباز هم از قرب دايره تا به سربازخانهء قراول مخصوص نظام بسته بود . ميرزا رضا را ديشب پس از استنطاق اخير كه صدراعظم و ملك‌آرا و بعضى ديگر حضور داشتند به اين سربازخانه آورده بودند .\r\nسردار كل و عموم صاحب‌منصبان نظامى جلوى دار وسط دايره ايستاده بودند .\r\nسردار كل فرمود كه دير مىشود و جمعيت زياد خواهد شد ، بياورندش . آفتاب تازه زده بود . قدرى نگذشته حاجب الدوله آمد دنبال او اعتضاد نظام جلوى ميرزا رضا ، بعد چند نفر پليس و فراش . ميرزا رضا لخت بود ، فقط زيرجامه در پا داشت . به كمر زيرجامه هم شالى بسته بودند كه باز نشود . دستهايش را پشت‌سر دست‌بند و قفل نموده بودند .\r\nچاق‌تر شده بود . موى سر و ريشش بلندتر شده بود . خوب راه مىآمد . بدون واهمه و جبن وارد دايره شد . از در سربازخانه كه بيرون آمده بود چند صلواة فرستاده شهادتين گفته بعد چند استغفر الله فرستاده بود . ديگر حرفى نزده است . جلوى دار رسيد . عكاس زيادى جمع بود . خواستند مشغول شوند عكاسها صدا كردند ، خودش ملتفت شده پشتش سمت دوربين بود خودش را گردانيده صورتش روبه دوربين شد . خوب نگاه مىكرد . چند شيشه عكس انداختند . بعد ميرغضبها پيدا شدند . صاحب‌منصب سوادكوهى كه مستحفظ او بود و سر زنجير به دستش بود دست به جيب برده كليدى بيرون آورده قفل طوق را باز كرده زنجير را گشاد . ميرغضب باشى و دو سه نفر ديگر جلو آمده طنابهاى دار را باز كرده قرقره به زمين آمد . طناب نازك ديگرى آوردند به گردن ميرزا رضا انداخته از طرفين بالا كشيدند . به قدر نيم ذرع كه بالا رفت ندانستم چه نقصى در طناب گردن به‌هم رسيده بود كه پائين آوردند . طناب را باز كردند . با اين حالت خوب\r\n\r\n","description":"","footnote":"","page_name":" 1042 ","page_number":72},
  {"content":"\r\n\r\nنگاه مىكرد و ابدا خودش را نباخته بود . تغييرى در حالش پيدا نشد و حال آن‌كه نيم ذرع بالا بردند و قطع اميدش شده بود . خيلى دل و زهره داشت . همه‌كس متعجب و متحير بود . مجددا طناب را انداختند و بالا كشيدند . تمام اين مدت را طبل مىزدند به شكل مخصوص . حين بالا رفتن جمعى از پائين فحش دادند . فقط امين همايون و دو سه نفر ديگر پدرسوخته گفتند . طنابهاى طرفين را محكم بستند . از تمام دسته‌جات موزيكانچى موزيك سلام بلند شد . من خيلى نزديك بودم . محمد حسن ميرزا هم پهلوى من بود .\r\nدرست يك ساعت و ربع به دسته مانده بود كه بالا رفت . شكم و پاهايش طورى تكان مىخورد كه انسان حيرت مىكرد . آنچه من فهميدم بيش از يك ربع جان نداشت و قبض روح شد . همين‌طور شكم و پايش تكان مىخورد به‌شدت سخت . اين را ننوشتم كه بعد از آن‌كه دفعهء اول پائين كشيدند طناب را دومرتبه درست كنند رو را به سمت ميرغضب باشى كرده دو كلمه حرف زد . بعد پرسيدم گفته بود طناب را همان‌طور اول محكم كن .\r\nمشاهده كنيد در اين حال وقتى كه بالا كشيدند و نيم ذرع از زمين بالا رفته ديگر قطع حياتش شده پائين بياورند حرف بزند و خودش را نباخته باشد چقدر دل و زهره دارد .\r\nاگر داراى اين دل و جرأت نبود آن كار از او سر نمىزد . تمامش از جرئت و دل آفريده شده بود . به هر جهت موزيك به نغمات دلكش مترنم بود . بعد رفتيم بالاتر قشون دفيله كرد . روز اولى بود كه بىوجود محترم آقاى نايب السلطنه ميدان رفتيم و دفيله تماشا كرديم . سردار كل مثل رستم ايستاده بود ، اما ايستادن نايب السلطنه با اين ايستادن خيلى فرق داشت . . . . « 1 » آجودان باشى جلوى قشون افتاده قداره كشيد ، همان‌طور تا آخر ايستاده بود . اين هم پلتيك سردار كل است . با او ساخته كه تو بكن تا سايرين هم بكنند و عارشان نيايد به تو تأسى كنند . آنها به اطاق نظام رفتند . يك مرتبهء ديگر به زيارت ميرزا رضا رفته در كالسكه نشسته به منزل آمدم . جمعيت زن و مرد آنقدر به تماشا مىرفت كه حساب نداشت . زنهاى قشنگ قشنگ همه خودى درست كرده گرداگرد دار جمع بودند . تا سه روز نعش ميرزا رضا بالاى دار آويزان و عبرة للناظرين خواهد بود . يك دسته سرباز به قراولى گذاشتند . مردم شهر از صغير و كبير ، وضيع و شريف به تماشا مىروند جز معدودى از زنها كه واهمه مىكنند و مىترسند شب به خواب آنها بيايد ، از جمله اهل خانه‌هاى ما تازه گل سه ماه بود كه شب و روز گفتگوى تماشاى قتل ميرزا رضا را با من داشت . قهرها كرد ، تفصيلات داشت . امروز گفتم بيا برو و حكما بايد به روى . چون حكايتش را كرده بودم از اصغاى آن واهمه كرده بود نرفت . خواستم مجبورا روانه كنم\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1043 ","page_number":73},
  {"content":"\r\n\r\nديدم تا يك سال مرافعه دارم . شبها هيچ كارى نخواهد كرد و متصل دروغ خواهد ساخت . پشيمان شدم . عكس زيادى برداشتند . از عكسها بايد خريدارى نمود . حالا روح هردو مشغول مشاجره و مناظره مىباشند . آقاى عماد السلطنه هم بود اما با امين نظام از دور تماشا مىكردند ، خيليها جرأت نكردند نزديك آمده تماشا كنند . بعضيها منزل رفته احوالشان برهم خورد . اما حال من توفيرى نكرد . كشتن به اين شكل انزجارى نداشت .\r\nمردم گفتند خيلى راحت كشته شد . هرگز خوب نبود به اين راحتى كشته شود . هيچ رنج و تعب نديد . صدمه نزدند . اقلا دست و پايش را قطع مىكردند يا از حلق آويزان مىكردند يا شقه مىكردند كه دو سه ساعتى گرفتار صدمه و رنج باشد .\r\nتا غروب منزل بودم . باغ بىصفا نشده اگرچه گردوخاك و كثافت طراوت و لطافت به درختها و گل نگذاشته . روى هر برگ درخت دو انگشت خاك نشسته . رنگ ساق و برگ درخت معلوم و پيدا نيست . امسال تابستان نيم ساعت سهل است سه دقيقه باران نيامد . خشك و بدست . همه ساله چندين دفعه بارانهاى خوب مىآمد و كثافت را كم مىكرد .\r\n\r\nسرنوشت عملهء خلوت\r\nدوشنبه هفتم ربيع الاول - عصر روز جمعه چهارم با افخم الدوله دزآشوب باغ فخر الملك رفتيم . خود فخر الملك به لواسان بزرگ چند شبى به گردش و رفع دلتنگى و شكار رفته بود . بيچاره‌ها عادت به سوارى و شكار و ييلاق دارند . حال مدتى است انبارى شده از خانه بيرون نرفته‌اند . براى آنها خيلى تلخ و سخت است . آن تملقاتى كه مردم مىكردند ، آن پول و تعارفات كه شب و روز از در و ديوار مىريخت ، آن مرحمت شاه كه بالاترين نعمتها بود حال به كلى سدّ شده ، احدى اعتنا ندارد و هيچ‌كس احوال نمىپرسد . آن صحبتها و رفاقتها كه باهم داشتند به كلى از ميان رفته . حقيقت وضع خوش خوبى داشتند كه بالاتر از آن تصور نمىشود نمود .\r\nروز شنبه عصر را با افخم الدوله منزل شارژدفر هلاند رفتيم . خيلى با من ميانه دارد .\r\nعمارت كثيفى كرايه كرده بود . يك ساعت و نيم بوديم . عيال و خواهرش بودند . زنش پيانو زد . صحبت زياد شد . از آنجا كه بيرون آمدم احوال به‌هم خورد . تب و كسالتى عارض شد . روز يكشنبه با حالت كسالت شهر آمدم گنه‌گنه خوردم . حال احوالم بهتر است .\r\n\r\n","description":"","footnote":"","page_name":" 1044 ","page_number":74},
  {"content":"\r\n\r\n\r\nدرخواست جيره\r\nروز شنبه شاه شهر آمد . ديروز افخم الدوله درب خانه رفت . ابلاغ جيره نوشته بودم كه جيره از هذه السنه به ماها مرحمت شود . خودم حالت رفتن نداشتم ، گفتم عرض كن چندين سال است در نظام هستم ، كرورها مردمان بىمعنى به هزار اسم و رسم از مال ديوان جيره و مواجب مىبرند و به ماها دينارى مرحمت نشده . اگر به خدمت است رجوع خدمتى نشده ، وآنگهى آنها چه خدمت نمايانى كرده‌اند . خواجه‌ها و نوكرهاى مردم چه‌وقت به دولت خدمت نموده‌اند . به ما هم كارى رجوع نشده تقصير از ما نيست .\r\nاگر خدمت همان ميدان رفتن و لباس نظامى پوشيدن است متصل مشغول هستيم . اينها را گفته بود . فرموده بودند چندى صبر كنيد البته البته برقرار مىكنم . تا خدا چه خواهد .\r\nهركس داخل نظام شده سال اول صاحب مواجب و جيره شده مگر ماها . اگر پول هم به ميرزاها و لشكرنويسها بدهيم احتياط مىكنند و طفره مىروند .\r\n\r\nپولهاى خزانهء اندرون\r\nاين چند مرتبه كه شاه شهر آمده تمامش پول از خزانهء اندرون بيرون آورده و قروض بانك شاهنشاهى را داده‌اند . گمان مىكند از اين به بعد باز مىشود پول جمع كرد و شاه شهيد در ظرف يك سال اين پولها را جمع كرده . هيهات هيهات . اين مخارج بىحاصل ، بىمعنى و اين بانك ، دولت ايران را فقير و گدا خواهد كرد . با اين پولها وداع بايد كرد . پول از كجا جمع مىشود . نه صنايع ، نه زراعت ، نه معادن ، نه فتح و ظفر . از كجا مىتوان من بعد پول جمع كرد . دولت ايران مغرور به جواهرات خود نشود . فقيرتر و گداترين دولتهاى روى زمين است . به هر جهت سه كرور پول بيرون آوردند . هفتصد هزار تومان آن را اطلاع دارم اشرفى بود و هزار اشرفى شانزده قران به پاى شاه حساب كردند . هفده هزار ده شاهى به بانك شاهنشاهى دادند و از هر اشرفى يكهزار و پانصد مداخل كردند و حال آن‌كه نصف و ثلث اين قرض از خزانهء عامره سند داده شده بود و شاه شهيد دستخط فرموده بودند خزانه برساند . گفتند خزانه خزانهء اندرون است . علاوهء آن خيلى بروات درست كردند و گفتند مقارن فوت شاه صادر شده و به صحه نرسيده بود و حساب كردند ، خيلى هم سياهه درست كردند . هرچه خواستند نمودند . شاه هم از احدى جويا نشد . هرچه اظهار كردند داد . مثل مردمان تازه به دولت رسيده اين پول و جواهر و اسباب و مملكت را وجوه بازيافتى گمان كرده و گمان مىكند در هر سالى مىشود آنقدر پول و جواهر آماده و حاضر كرد . قرار اشخاص پدرمرده و به دولت\r\n\r\n","description":"","footnote":"","page_name":" 1045 ","page_number":75},
  {"content":"\r\n\r\nرسيده همين است . در خيال آدم آنقدر سخت خطور نمىكند ، هر سمت را كه نگاه كند مملو است . اين روزها مداخل حضرات صد هزار تومان و پنجاه هزار تومان است . به هزار و دو هزار و ده هزار قناعت و اعتنا ندارند . همه‌چيز دست خودشان ، همه‌كس مطيع و جبون [ است 
  ] . شاه هم هيچ‌كس را جلو نكشيده و احدى ياراى گفتن ندارد .\r\n\r\nاسم صدراعظم و مقام او\r\nنوكرهاى خود شاه هم جرأت ندارند اسم صدراعظم را بىموقع در حضور شاه بياورند ، چه رسد به بعضى مطالب . به‌محض آوردن صبح مؤاخذه سخت مىكند . قدرت كسى ندارد خوب يا بد او را خدمت شاه عرض كند ، مگر به اجازه و فرمودهء خودش .\r\nهرگز نادر هم به شاه طهماسب « 1 » اين قسم مسلط نبود . يك فقره هم هست . براى اين شاه اين وزير هم لازم است و الّا كار تمام بود . واهمه و استقلال او جلوى بعضى آدمها و كارها را گرفته . به آن طمطراق كه تركها مىآمدند و آن تسليم شاه ولايت و مملكت خراب بود .\r\nباز مردم را صدراعظم مىشناسد . از كم و كيف كارها اطلاع دارد . شؤونات مردم را بجا مىآورد . از مواجب و مرسوم و مداخل و نيك و بد هركس مطلع است . حق مردم را ضايع نمىكند . احترامات مردم به جاى خود است . شناسائى او خود كار بزرگى است .\r\nفرضا عين الدوله يا ديگرى روى كار بود از هيچ‌جا مطلع نبود و همه‌كس انزجار داشت ، به‌جهت آن‌كه چهار نفر معرف لازم داشت تا [ اجازهء 
  ] ورود به منزل عين الدوله بدهد . آن‌وقت هم چقدرها خفت بكشد . هيچ‌كس به اصطلاح اكر « 2 » نبود . آنها هم به همان اجزاء خود همراهى داشتند . مردم ديگر ضايع و نابود بودند . انسان تصور كند خيلى قدر صدراعظم معلوم مىشود . تا شاه مردم را نشناخته و از كارها به كلى مطلع نشده وجودش مغتنم است . دو سال و سه سال لازم بود تا مثل منى حالت خود و گذران خود و مواجب خود را به عين الدوله حالى كنم . از كجا آنقدر موقع به دستم مىآمد و قوهء رفتن داشتم با آن ناملايمات . حالا در مجلس او وارد مىشوم . جاى معين ، شناسائى او معين ، جالسين آشنا . همه‌كس قدر و مكان خود را مىداند . او هم از خود آدم ، در حق خود آدم بصيرتر و كامل‌تر [ ست 
  ] .\r\n\r\nشاه و سادات\r\nاين قدغن باغ شاه هم لازم است به جهت آن‌كه شاه مهربان و كم‌رو به همه‌كس احترام\r\n\r\n\r\n","description":"","footnote":"\r\n( 1 ) - اصل : شاه سلطان حسين .\r\n( 2 ) - اكر - معنى آن بدست نيامد ( مسعود سالور )\r\n","page_name":" 1046 ","page_number":76},
  {"content":"\r\n\r\nمىكند . مثلا پارسال نقيب السادات خودش و سه پسرش حبيب و اكبر « 1 » از طلوع فجر تا شش ساعت از شب رفته زانو به زانوى وليعهد نشسته آنى منفك نمىشدند و دقيقه‌اى بيرون نمىرفتند . خواب و خوراك شاه با حضور آنها بود ، همين‌طور خيليها . قبل از ورود شاه هم اجازه نگرفته استقبال [ مى 
  ] رفت . صدراعظم از اينجا محرمانه نوشت كه جلوى اين اشخاص بايد از حالا گرفته شود و الّا كار ضايع و تباه است . لدى الورود عريضه نوشته چندين كار و تيول استدعا كرد . گفتند جلو رفته در ميانهء جمع صورت شاه را بوسيده بود و تا وقت خواب بيرون نرفته بود . شاه هم چنانچه نوشته‌ام به سادات خيلى احترام مىكند . جنسا مهربان و آرام هم هست ، نقيب هم آدم حرّاف زرنگى . خوب شكارى به دست خود گرفتار ديد . تا شهر آمد دماغى داشت . اين قدغنها اسباب اين شد كه اين اشخاص تجرى نكنند و مردم از شرّ آنها آسوده و راحت باشند ، و الّا از دست نقيب يا مثل نقيب كسى راحتى نداشت . هزار نفر را بايد تملق كند و از هزار نفر واهمه و انديشه داشته باشد . روزبه‌روز هم بر عدهء آنها افزوده مىشد .\r\nشانزده سال است صدراعظم داخل كار [ ست 
  ] و صدارت مىكند ، منتهى اوايل اين اسم را نداشت . ليكن كار همان كار بود . همه‌كس را مىشناسد و از همه كار اطلاع دارد .\r\nمىداند نقيب يا ديگران چه كاره هستند و جلوگيرى آنها لازم است .\r\n\r\nاين نوشته‌جات\r\nمن هرچه جلوى قلمم مىآيد مىنويسم ، خدا كند اين نوشته‌جات بدست نااهلان نيفتد كه اسباب مخمصه بشود و روح من در عذاب باشد . انشاء الله تعالى از نااهلان مصون و محفوظ خواهد ماند .\r\n\r\nسرخجه\r\nشنبه 19 - اين مدت را گرفتار و مبتلاى ناخوشى سرخجه بودم . آن تب و كسالت مقدمهء سرخجه بود . بچه‌هاى شاهزاده والى سرخك داشتند مزاج من هم گويا استعدادى بهم رسانيده بود و ناخوش شدم . خيلى سخت ناخوشى است ، يك سرفه و تب و سردرد بسيار بسيار سختى دارد . چهار شب تا به صبح ده دقيقه خواب نكردم . آن سرفه از همه بالاتر است . گنه‌گنه‌هائى كه خورده بودم سينه را مغشوش‌تر كرد . بهرجهت خيلى سخت مرضى است . امسال هم زياد است . معمول بود كه بچه‌ها گرفتار مىشدند\r\n\r\n\r\n","description":"","footnote":"\r\n( 1 ) - نام پسر سوم نوشته نشده است ( مسعود سالور )\r\n","page_name":" 1047 ","page_number":77},
  {"content":"\r\n\r\nبرعكس تمام معمرين مبتلا شدند . اشخاص شصت هفتاد ساله بسيار گرفتارند . امروز طبيب حمام داده از چرك و كثافت بيرون آمدم . نواب عليه شمران تشريف دارند . طفل دو سالهء فخر الملك كه على خان نام داشت و در مراجعت از كربلا در كرمانشاهان متولد شده بود به همين سرخجه فوت شد . پسر ديگرش ابو الفتح خان ناخوش است . گلويش باد مىكرد از تتمهء سرخك است .\r\n\r\nخلعت براى اتابك\r\nروز عيد افخم الدوله و محمد حسن ميرزا سلام رفته بودند . اعليحضرت سلطنت‌آباد تشريف آورده‌اند . كثافت اردوى صاحبقرانيه اسباب رفتن آنجا شد . شاه خيلى در سلام تعريف از صدراعظم فرموده بودند . خلعتى هم مرحمت شده بود . جبّهء ترمهء مرواريددوز با شمسه و شرابهء مرواريد اعلى با يك تمثال مبارك . مرواريدهاى جبّه خيلى خيلى اعلى است و تمامش از خزانه بيرون آورده شده . شاهزاده جهانسوز ميرزا امير نويان مخاطب سلام بود . در جواب تمجيدات عرض كرده است اين صدراعظم فوق « 1 » تمام صدراعظمهاست .\r\n\r\nشاه پس از سلام\r\nشاه بعد از سلام كلافه شده . توى حوضخانه لباسها را كنده مدتى مشغول خنك شدن بودند . حضرت و الا مىفرمودند ميان دالان حوضخانه معطل آوردن كفشها بوديم .\r\nشاه جلوى حوض سر باز نشسته لباسها را كنده ناظم الحكماء برادر بزرگ حكيم الملك كه حالا حكيم‌باشى نظام شده جام آب دست گرفته شاه صورت خود را در آب زده بودند . حكيم الملك با همان جبه و شال كلاه كه غليان سلام را برده بود آمد از ميان دالان گذشته كه خدمت شاه برود . شال كلاه سنگينى مىكرد و خوب نبود با همان شكل برود .\r\nدست برده كلاه ميرزا محمد خان وكيل را برداشته شال كلاه را به سر او گذاشته و دويد توى حوض خانه . ميرزا محمد خان كنار ديوار ايستاده و شال كلاه را از سر برداشته به دست گرفته هر كس مىگذرد به همان لهجهء تركى مىگويد كلاه مرا حكيم الملك برده است . سرش مو ندارد . به اين شكل ايستادن و حرف زدن آنقدر مضحك بود كه به عقل راست نمىآيد . تماشاى خنده‌دار امروز ما همين فقرهء وكيل الدوله بود . گفتند خلعت صدراعظم كه جبه و شمسه و تمثال باشد بيست و هشت هزار تومان برات صادر شد و امين السلطنه هرچه سعى داشت به عمل آورده بود كه از هر جهت ممتاز باشد و دندان\r\n\r\n\r\n","description":"","footnote":"\r\n( 1 ) - اصل : فرض ( ؟ )\r\n","page_name":" 1048 ","page_number":78},
  {"content":"\r\n\r\nطمع را ازين يك خلعت كنده بود . حامل خلعت حكيم الملك بود و پنج هزار تومان خلعت بها گرفت .\r\n\r\nبهاى حكومت كرمان - فرمانفرما\r\nافخم الدوله مىگفت آقاى نايب السلطنه قبل از سلام به اتفاق صدراعظم به حضور رفت . لباس نظام پوشيده بود ، يعنى نيم رسمى با كلاه نظامى و شير و خورشيد . قداره هم بسته بود . سردار كل و صاحب‌منصبان ديگر محض احترام صدراعظم جلو رفتند . رنگش تغيير كرد . ليكن احوال‌پرسى گرم و نرمى نمود . قبل از سلام بيرون آمده به كامرانيه رفت .\r\nكرمان هم نمىرود . ده هزار تومان از فرمانفرما گرفته امسال را به او رجوع كرد . آنچه تفاوت عمل و ماليات وصولى داشت بهجت الملك نايب الحكومهء فرمانفرما گرفته بود .\r\nحالا به قم مىرود ، از آنجا ساوه و زرند سر املاكات خود . مىگويد شب عيد كرمان مىروم . ليكن باز دروغ مىگويد . شهرت دارد كه آقا در يك خانه يهوديها را نشانيده ، در يك خانه سادات طلاب را ، در خانهء ديگر دراويش و اهل دعا مشغول ختم و ذكر و چله هستند . آقا هم اعتقادى دارد و از قرار معلوم آنها به آقا وعدهء صريح داده‌اند . به اين جهات طفره از رفتن كرمان مىزند و مىخواهد يا طهران يا قرب طهران باشد . اين مطالب خيلى شهرت دارد . همه‌كس مطلع است . فرمانفرما حكومت طهران را قبول كرد با وزارت پليس و احتساب و تنظيف ، اين سه فقره كار و نظم الدوله را براى ناز ايشان باقى گذاشته بودند . ما شاء الله صدراعظم مدبر و عاقل است . اگر نظم الدوله و اين سه كار را هم از اول مىدادند چيز ديگر مىخواست . براى ناز و قهر آقا چيزى نگاه داشته بود .\r\n\r\nمستشار الملك و سهم الملك\r\nمستشار الملك كه همراه ركن الدوله فارس رفته بود و شاهزاده تمامش كرد و آنچه داشت صرف اين سفر كرد حال آمده و وزارت طهران را گرفت ، يعنى از طرف فرمانفرما .\r\nپليس و احتساب و تنظيف را به سهم الملك داد .\r\nسهم الملك پسر صمصام الملك عراقى است . دختر نجم السلطنه خواهر بطنى فرمانفرما را دارد . در جزو سوار مهديه و منصور كه ابو ابجمع علاء الدوله است صاحب منصب است . اين دو ساله هم نزد علاء الدوله در خمسه نايب الحكومه بود . حالا امير تومان و وزير پليس شده . سوار خود را به پسرش داده . جوان بدى نيست . مكنتى هم دارد .\r\n\r\n","description":"","footnote":"","page_name":" 1049 ","page_number":79},
  {"content":"\r\n\r\n\r\nقصابخانه و گرانى\r\nنان و گوشت خوب نيست . چندان تفاوتى نكرده . همه‌چيز به اعلى درجه گران و كم است . در اسعار « 1 » شهر هيچ ملاحظه نمىشود . هركس هرچه خواست مىكند و به هر قيمت رسيده مىفروشد . اوزان هم مغشوش ، هر دكانى يك‌جور است . « فردى » كه صورت ماليات تمام قصابخانهء ايران از شهر و قصبه و دهات را نوشته بودند حضرت و الا خدمت صدراعظم ملاحظه فرموده بودند مىفرمودند جمع كل آنها هفتاد و پنج هزار تومان بود . حكام چهار مقابل عمل مىكردند ، من جمله خود طهران از صد هزار تومان علاوه بود . مثلا قصابخانهء شهر تبريز پنج هزار تومان ماليات ديوانى آن بود ، چهل هزار تومان معز الملك مىگرفت . قزوين دو هزار تومان است چهارده هزار تومان عمل مىشد و قس عليهذا . حالا اگر همين هفتاد و پنج هزار تومان را به عدل و انصاف مىگرفتند و در تحت قاعده و نظامى بود خيلى بهتر بود . حالا مغشوشتر است و زمستان بدتر خواهد شد . اگر باشد يا نباشد رئيس ندارد و مؤاخذه نمىشود . كارهاى ايران را نمىشود به طبيعت و حال خود واگذار كرد . اگرچه تمام كارهاى اين دوره به طبيعت و حال خود است . رسيدگى و تحقيق و قاعده ندارد . آن‌وقت هم كه قصابخانه رئيس داشت آنطور بود . پس باز به حال خود باشد شايد بهتر باشد . همه كارها شلوغ است . اجزاء صدراعظم اين روزها ده مقابل آن ايام مداخل مىكنند . ناسخ و منسوخ و احكام است كه شهر و دهات را فراگرفته .\r\n\r\nنقرس ارثى\r\nجمعه 25 ربيع الاول - پسر ديگر فخر الملك ابو الفتح خان به مرض خناق فوت كرد .\r\nامروز اجماعا شهر آمدند تا عصر در خانهء حضرت و الا گرفتار گريه و زارى بوديم . اين پسر هشت سال داشت . خيلى زرنگ و زيرك بود . شميران بدى رفتند . تمام مدت اقامت گرفتار مريض و دوا بودند . پاى محمد حسن ميرزا هم به‌شدت درد گرفته . شاهزاده خانم عيالش چندى بود باد آورده حالا او بهتر است . خودش پادرد گرفته . اين نقرس ارث بدى است .\r\n\r\nحرم شاه ، هفت زن\r\nاعليحضرت دو روز است شهر تشريف آورده‌اند . امروز حرم شاه وارد مىشود . دو شب شهر مىمانند بعد سلطنت‌آباد مىروند . شاه هم محض استقبال آنها و ترتيبات\r\n\r\n\r\n","description":"","footnote":"\r\n( 1 ) - قيمت‌ها . نرخ‌ها\r\n","page_name":" 1050 ","page_number":80},
  {"content":"\r\n\r\nاندرون شهر تشريف آورده‌اند . از قرارى كه عليمردان خان گفت صبح زود حرم وارد شد .\r\nدر اين مدت شاه زن نگرفت ، بلكه بعضيها اصرار كردند قبول نفرمود . ميل با . . . « 1 » چند نفرى مستخدم هستند مواجبهاى خوب هم مىدهد . اين اندرون به اين بزرگى و اين جمعيت كم به‌قول زنها « بىوقتى » « 2 » خواهند شد . بايد دعاى ترس بگيرند . آن خانمها و آن دستگاه را اندرون به خود نخواهد ديد . چيز ديگرى بود گذشت . زنها وقت رفتن از اندرون هريك به قسمى خرابى كرده‌اند . مثلا از وسط ديوار اطاق يك تكه كاغذ كنده‌اند يا آن‌كه نصف گچ‌برى بخارى را خراب كرده‌اند . نردهء چوبى و شيشه آنچه بوده شكسته‌اند . دماغه‌هاى در و چفتها را كلية خراب كرده‌اند امين الملك حكايت مىكرد كه طورى خرابى كرده‌اند كه نمىشود تعمير نمود . مثلا يك تكه از فلان كاغذ اطاق كه ده سال قبل گرفته شده حال من از كجا پيدا كنم . يا بخارى گچبرى را چه قسم وصله كنم . اين شاه هفت نفر زن كه معين است ، بيشتر ندارد . اجزاء قهوه‌خانه هم دارد . انشاء الله من بعد خواهيم دانست .\r\nيك نفر از زنهاى شاه عذرى خانم است دختر « 3 » . وقتى كه در خانهء نظام الملك بوديم تقريبا پانزده سال قبل با خواهرش صغرى خانم و مادرش خدمت نواب عليه بودند . اين عذرى همبازى شاهزاده خانم و شاهزاده والى و شاهزاده آغا [ بود 
  ] ، آقاى عماد السلطنه هم بقول بچه‌ها داخل بازى . صغرى همبازى آغا شاهزاده بود و من هم داخل بودم .\r\nعذرى خانم خيلى خوشگل بود و صورتى مثل آينه داشت . به آن صافى صورت كمتر مىشود . وليعهد طهران آمده بود . در اندرون شاه كه به همراهى نواب عليه رفته بود ملاقات كرده بعد فرستاده نواب عليه مادرش را راضى كرده گرفتند و بردند . آمديم به اين خانه صغرى خانم هم بود . به آن خوشگلى نيست . مهر آبله و آبله دارد . . . الان طراوت الدوله لقب دارد . شوهرش ابتهاج الملك و پيشخدمت شاه است . خيلى از خواهرش خوبتر و بهتر . آن بيچاره ترقى نكرده ، شاه آنقدرها مايل نيست . هردو فرزندى ندارند . گفتند ابتهاج الملك در صاحبقرانيه منقطعه گرفته . اما طراوت الدوله حالا طراوتى ندارد خيلى ضايع شده . لدى الورود خدمت خانم آمد . تا حال كه كارش از عذرى خانم بهتر بود . ديگر من بعد چه شود خدا عالم است .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - بىوقتى - در تداول زنان آسيب يافتن از جن و پرى ( دهخدا )\r\n( 3 ) - جاى نام پدر بياض مانده .\r\n","page_name":" 1051 ","page_number":81},
  {"content":"\r\n\r\n\r\nصيغه براى محمد على ميرزا\r\nكشور خانم دختر عموى خانم هم آمده ميرزا يوسف خان شوهرش مدتها نوكر حضرت و الا بود . خيلى مفلوك و بد بود . داخل تلگرافخانه شد ، پس از چندى تحويلدار تلگرافخانهء تبريز شده رفت . دخترى از عيال سابقش داشت براى اعتضاد السلطنه وليعهد حاليه منقطعه خواستند بگيرند اين دختر را پسند كردند . او هم به اسم كشور خانم كه آزادست و نوهء حاجى عباسقلى ميرزا ابن خاقان است قلم داده صيغه كردند . فرزندى از وليعهد بهم رسانيد . الان اعتضاد السلطنه لقب دارد و شش ساله مىباشد . كارشان خوب شد . پس از گرفتن دختر آقاى نايب السلطنه اين را طلاق دادند ، با پسرش در اندرون خود شاه بود . شاه خيلى به اين پسر ميل دارد و محبوب القلوب است . الان هم طهران آورده‌اند .\r\nدور نيست پادشاه آتيهء ما باشد « 1 » . ميرزا يوسف خان را ملاقات نكرده‌ايم . كاروبار تبريزيها در آذربايجان خيلى بهتر از اين‌جا بوده . اسم و رسمى داشتند كه اين‌جا هيچ ندارند .\r\n\r\nوضع مزاجى شاه\r\nشاه امشب و فردا شب شهر تشريف دارند . از قرار معلوم همان سرور السلطنه بالا مىرود مابقى شهر خواهند ماند . يكشنبه گذشته را هم اعليحضرت اردوى نظامى قزاق تشريف بردند باوجود نقاهت . از شدت ميل به اتفاق محمد حسن ميرزا و افخم الدوله رفتيم . وقتى رسيديم كه بناى دفيله بود . شاه روى صندلى نشسته ، صدراعظم و مدعوين تماما دوره ايستاده بودند . شاه سردارى مشكى مغزىدار پوشيده ، فقط از جواهر يك قدارهء تمام الماس با بند گرانبها حمايل كرده و شير و خورشيد الماس‌ريزى به كلاه قزاقى نصب فرموده . مدتى بود زيارت نكرده بودم . چاق شده بودند . رنگ بشره خيلى باز و خوب بود . ابدا طرف نسبت با چندى قبل نبودند . خيلى حال‌تر و بهتر [ بودند 
  ] . به كلى فرق كرده بودند .\r\n\r\nشعاع السلطنه و سالار الدوله\r\nشعاع السلطنه و سالار الدوله بودند . اولى لباس سويل پوشيده و دومى لباس نظام با قداره . شعاع السلطنه گويا قهر است كه چرا وليعهد نشده و بعد از آن رياست نظام و\r\n\r\n\r\n","description":"","footnote":"\r\n( 1 ) - حسنعلى ميرزا اعتضاد السلطنه در پادشاهى احمد شاه در سفر اول او به اروپا نيابت سلطنت به او واگذار شد پس از خلع قاجاريه همچنان در تهران ماند فرزندانش نام خانوادگى اعتضاد مظفرى دارند ، ( مسعود سالور )\r\n","page_name":" 1052 ","page_number":82},
  {"content":"\r\n\r\nحكومت طهران مرحمت نشده است . پلتيك صدراعظم فعلا آنها را هم مضمحل كرده ، كارى ندارند . همان سالى پانزده هزار تومان مواجب است . اسب و كالسكه و نوكر از دولت معين شده . گفتند پنجاه هزار تومان مواجب ظل السلطان را نصف به خودش و نصف ديگر را بين اولادش تقسيم فرمودند . پلتيك او هم خوب پيش‌آمد . كارش از پيشتر بهتر است . بارى شاه گاهى برخاسته ، گاهى نشسته بودند . وقت تكلم جلو صدراعظم مىدويد و يك مرتبه ملتفت شده مىايستاد . اين حركت شاه را مردم خيلى ملتفت بودند .\r\nهروقت مىدويد جلو به هم اشاره مىكردند . كمتر فرمايش مىفرمودند . سيگاردى « 1 » هم خواستند . يك نفر پيشخدمت سيگارد بلندى به سر سيگارت كهربائى زده به يك دست فندك نقره با فتيلهء مشتعل به دست ديگر وارد شد . شاطرباشى جلو رفت ( همان شاطرباشى شاه شهيد . فقط از تمام مناصب شخصى اين يك كار به جاى خود باقى است با كار امين السلطنه ) . سيگارت را شاه به لب گذاشته شاطرباشى فندك را جلو برده سيگار آتش گرفت . دفيله تمام شد .\r\n\r\nروزگار شاه شهيد\r\nچادر جمعيت پارسال را نداشت . آن‌همه عملهء خلوت نبود . شاه شهيد و فرمايشات و اشخاصى كه حضور داشتند تمام جلوى چشم مجسم بود . تمام فكر و خيالم آنجا بود .\r\nچه دنيائى است . عزيز السلطان بيچاره آمده تعظيمى كرده ده دقيقه ايستاد و رفت .\r\nنايب السلطنه با آن كوكبه و دبدبه كه سال قبل ديدم حال چه شد . فخر الملك و معتضد السلطنه بودند اما چه بودنى . مخصوصا ديشب روزنامهء سال قبل اردوى قزاق را كه در همين جلد نوشته شده خواندم حالا به‌نظر افسانه و خيال مىآيد .\r\nوكيل الدوله سردار افخم كنج خانهء صدراعظم مشغول كش‌مكش است . آن روز چه طرف التفاتها و فرمايشات بود ، فاعتبروا يا اولى الابصار . عجب غفلتى خدا به بنده مرحمت فرموده . اگر اين يك چيز نبود دل و دست انسان پى هيچ كارى نمىرفت .\r\n\r\nمشق نظام بچه‌هاى كوچك\r\nدفيله و مشق تمام شد . پلكنيك اسب كهر قشنگ سال قبل خود را تاخت كرده جلوى چادرآمد . شاه جلوتر رفته ، فرمودند دو مرتبه دفيله خواهيد كرد . عرض كرد خير . بعد صدراعظم جلو رفته عرض كرد تمجيد و تعريفى بفرمائيد ! . آن‌وقت شاه اظهار التفات و\r\n\r\n\r\n","description":"","footnote":"\r\n( 1 ) - - سيگارت\r\n","page_name":" 1053 ","page_number":83},
  {"content":"\r\n\r\nتعريف از مشق و انواع بازيهاى قزاقها فرمودند . قزاقها هورا كشيده به سمت اردو رفتند ، به همان قاعدهء سال قبل . با معتضد السلطنه كالسكه نشسته رفتيم . گردوخاك شديدى بود . رفتيم در چادر . سه نفر پسر كوچك يكى سه سال و نيم ، يكى پنج سال ، ديگرى شش سال با لباسهاى قرمز قزاقى و كلاه سفيد ايستاده بودند . دور اين سه پسر شاه و همراهان حلقه زدند . اول پسر كوچك جلو ايستاده آن دو را مشق داد ، به حالت خوشى كه صداى تعريف و تمجيد از شاه و همراهان برخاست ، همين‌طور آن دو ديگر . مثل اين بود يك عروسك دو عروسك ديگر را با ماشين و اسباب مشق بدهد . بعد قاسم خان پدر آنها جلو آمده دو نفر آنها را مشق قداره داد ( اسكريم ) . آنقدر قشنگ و بقاعده مشق شمشير كردند كه حساب نداشت . بعد آن پسر كوچك با آن بزرگ مشق شمشير كردند .\r\nخيلى خيلى خوب از عهده برآمد . طورى آن پسر كوچك قداره كشيد و جلو آمد مثل اين بود كه با شير جنگ مىكند . لباس و خوشگلى اين سه طفل كه با حركات آنها مقابلى مىكرد خيلى سفيد و خوشگل بودند . نيم ساعتى تماما مشغول تماشاى مشق اين سه طفل بودند . بعد صدراعظم جلو رفته عرض كرد خوب است راحتى بفرمائيد . شاه هر چه اشرفى خواست كه انعام بدهد كسى نداشت ، يا داشت نداد . بعد از بيرون رفتن از چادر سالار الدوله پنج اشرفى از جيب درآورده حضور برد . رفتيم به همان ايوان . عصرانه و غيره همه‌چيز زياد و خوب [ بود 
  ] . حكيم الملك از جانب شاه آمده [ گفت 
  ] فرمودند مواجبى به اين سه پسر بدهيد . انعامى هم شاه التفات فرموده بودند ، گويا همان پنج هزاريها بود . صدراعظم هم به پلكنيك فرمود نفرى پنجاه تومان مواجب به اين سه نفر مرحمت شد . ساير پسرهاى صاحب‌منصبان را هم همين‌طور مشق بدهند . حقيقت خيلى قشنگ مشق كردند و مدتى اسباب تماشا بود .\r\n\r\nعين الدوله ، تفنگ به گردن\r\nيك ساعت توقف فرموده بعد جمعا حضور رفتند . عكس انداخته شد شاه تشريف بردند . فرمانفرما هم با صدراعظم در كالسكه نشسته تشريف بردند . عين الدوله امروز تماشائى به مردم داد . در چادر اول كه بوديم تفنگ دولول ته‌پرى « قراباتى » « 1 » به گردن انداخته ايستاده بود . همه‌كس تعجب مىكرد و خنده مىكرد كه اين تفنگ را براى چه به اين شكل گردن انداخته ، مضمونها گفتند . حقيقت اين حركت او با صدارت منافى بود .\r\nصدراعظم هم هر دقيقه نگاهى كرده شكر خنده‌اى مىفرمود كه كسى كه كبادهء صدارت\r\n\r\n\r\n","description":"","footnote":"\r\n( 1 ) - ( - كراوات ) يعنى بطور كراوات .\r\n","page_name":" 1054 ","page_number":84},
  {"content":"\r\n\r\nمىكشد حالش اين و عقلش اين است . هنوز حضرات از وضع طهران مطلع نمىباشند .\r\nگمان مىكنند آذربايجان است .\r\nمكرر شاه عقب صدراعظم مىفرستاد و مردم جمع بودند ، مىگفت يك غليان بياوريد كشيده حضور بروم . تا نيم ساعت خودش را مشغول كرده آن‌وقت مىرفت . حال اين عين الدوله تفنگ‌دارباشى است . خيال مىكند بايد اين قسم حركت كند ، اما در انظار طور ديگر جلوه مىكند . با معتضد السلطنه كالسكه نشسته شهر آمديم گردوخاك شديدى بود .\r\n\r\nفضولى موقوف\r\nاز قرارى كه شنيدم اعليحضرت معز الدوله را احضار فرموده پس از اظهار التفات فرموده‌اند به مؤيد الدوله و شعاع الدوله و معتضد السلطنه بگو اگر ترك حركات بيمعنى و حرفهاى لا طائل فورا كرديد فبها ، و الّا هر سه شما را روانهء قلعه اردبيل خواهم كرد . به شما مطالب دولتى چه دخل دارد . اين فضوليها را موقوف كنيد . جمعى هستند كه از اين وضعها خوشحال نمىباشند . در اول خيليها داخل بودند . جمعى هم خدمت حضرت و الا پيغام دادند ، اما جمعشان پراكنده شد و ترسيدند . اين سه نفر خيلى بىمحابا گفتگو كرده بودند و گويا از خانهء حشمت الدوله اين حرف به گوش صدراعظم رسيد . بعد خود حشمت الدوله خيانت كرده گفت صدراعظم به شاه عرض كرده اين‌طور دستور العمل داد . اين شاه مهربان و صدراعظم هنوز به كسى بدى نكردند ، و براى اين مردم شاه و صدراعظمى بهتر از اين پيدا نمىشود .\r\n\r\nكثافت تهران و بيمارى\r\nدوشنبه 28 ربيع الاول . سرشب بود . فخر الملك خانهء حضرت و الا [ آمد 
  ] تا كلفت و نوكر و اسبابها از شميران آورده شد . آقاى عماد السلطنه ده روزه به دماوند تشريف بردند . فردا يا پس‌فردا بايد تشريف بياورند . پاى اميرزاده درد مىكند . متصل گرفتار مريض هستيم . ناخوش‌دارى ول‌كن نيست . بيشتر از همه‌چيز در اين شهر ناخوشى است ، ازبس كثيف و بدهواست . مورث تمام اين ناخوشيها كثافت است كه از هرچيز زيادتر داريم . هيچ‌چيز از قرار تجربه‌هاى جديد امراض را بهتر از نظافت قلع و قمع نمىكند .\r\nاين است كه در فرنگستان از هركارى نظافت شهر و خانه و لباس را بيشتر طالب [ اند 
  ] و اصرار دارند و بهمين‌جهت است كه در آنجا ناخوشى كمتر است . بيشتر اين گلودردها از گردوخاك اين شهر است كه متصل به دهن و دماغ و گوش و چشم داخل مىشود .\r\n\r\n","description":"","footnote":"","page_name":" 1055 ","page_number":85},
  {"content":"\r\n\r\n\r\nآب تهران : گه‌آلود\r\nديگر اسباب ناخوشى آب است . آب شهر همه‌چيز داخل دارد . از جائى كه آفتابى مىشود تا وقتىكه به گلو داخل مىشود كثافت رخت و كهنه‌هاى بچه و سگ مرده و گربه مرده و به بول و غايط مملو است و بايد تمام اين كثافت را در آب انبار كرده نوش جان كرد . نمىدانم كى گفته بود كه آبهاى شهر طهران از صبح تا ظهر آبى است گه‌آلود ، از ظهر تا شب گهى است آب‌آلود . « 1 » هيچ‌كس دربند نيست كه يك فقره از كارهاى نيك را جارى كند . اين مردم هم روزبه‌روز بىتربيت‌تر مىشوند .\r\n\r\nمناصب فرمانفرما\r\nفرمانفرما مشغول حكومت است اما به همان وضعهاى سابق . علاوهء مناصبى كه نوشتيم حكومت كرمان و چهار فوج و ئيل و سوار قورت بيگلو هم مرحمت شده است .\r\nيكى از آن افواج « فوج مخصوص » است . به نايب السلطنه التفات كرده بودند و او مىخواست همراه ببرد . فوج شصت هفتاد هزار تومان نقد و جنس طلب‌كار بود . آقا شنيد مىخواهند عرض و داد كنند كه اگر آقا مىخواهد ما را از وطن دور كند و همراه ببرد اين طلب ما را بايد بدهد . فورا آقا كه اين اظهارات آنها را استماع كرد استعفا نموده فوج خلج قم را در عوض خواست ، مرحمت كردند كه در اين سفر قراول آقا باشند . بعد هم اگر كرمان رفت همراه ببرد . سردار كل مىگفت بعد از آن‌كه صد هزار نفر قشون را از دست آدم بگيرند چرا بايد پيرامون يك فوج بشود . از هر فوج و دسته آقا قراول لازم داشت . مىفرمود البته البته با كمال ميل مىداديم . اين فوج هم مال فخر الملك بود .\r\nبواسطهء اتهام آقا كار فخر الملك اين شد . حال هم اين يك فوج را كه باقى گذاشته بودند خود آقا گرفت . دوستى و خدمت با آقا عاقبتش اين شد براى او ، و گمان نشود كه ندانسته كرد . خير ، مخصوصا عمدا اين كار را كرد و الّا فوج زياد بود . از كجا خلج قم را پيدا كرد ؟\r\n\r\nوضع تازهء قشون\r\nسردار كل خدمت حضرت و الا آمده بود . مىگفت براى قشون نشسته « رژيمان » بندى مىكنم كه از روى نظم و قاعده مواجب و مرسوم و صاحب‌منصب گذاشته و داده\r\n\r\n\r\n","description":"","footnote":"\r\n( 1 ) - اين حرف به ياد مىآورد حرفى را كه ويندل ويلكى در ديدار از تهران ( پس از پايان جنگ جهانى دوم ) گفته بود : آب تهران در قسمت شمالى آبى است به فضولات آلوده و در جنوب شهر فضولاتى است به آب آميخته . ( ا . ا . ) .\r\n","page_name":" 1056 ","page_number":86},
  {"content":"\r\n\r\nشود . قشون را سه قسمت كرده‌ايم و بايد هر قسمتى يك ماه طهران اردو زده بعد تقسيم سرخدمت شود و يك قسمت هم هميشه طهران ساخلو ، و قسمت ديگر مرخص باشد .\r\nآن هم به اين قسم افواجى داريم كه هيچ رنگ تهران و پادشاه خودشان را نديده [ اند 
  ] و معلوم نيست اين افواج هست يا نيست . فقط اسمى دارند و پولى مىدهيم ، حاكم و صاحب‌منصب در ميان خود تقسيم مىكنند . مثل افواج كرمان و خراسان و جاهاى ديگر .\r\nبايد حاضر شوند و اين افواج بايد بر خلاف سابق مأمور شوند . مثلا كرمانى آذربايجان برود ، كردستانى كرمان ، خراسانى كردستان تا تمام ولايت را گردش كنند و چون اهل آن ولايت نيستند هروقت خدمتى واقع شود بهتر انجام مىدهند ، ملاحظه‌اى ندارند . از اهل ولايت اغماض نمىكنند . مواجب آنها را هم به اندازه و جيرهء آنها را هم موافق نرخ روز بايد داد . صاحب‌منصبان آنها را هم منتخب كرده هريك را هم مطابق منصب مواجب زياد [ داد 
  ] كه محتاج به بعضى كارها نباشند . مثلا يك نفر سلطان سيصد تومان معين شده ، همين‌طور هرقدر بالا برود .\r\nاز سوار خيلى شكايت داشت كه آنقدر شلوغ است كه نمىشود به قاعده درست كرد . خيلى دسته‌جات سوار هست كه عدهء آنها بيست نفر است : يك امير تومان ، يك سرتيپ اول ، يك سرهنگ ، يك ياور ، هفت هشت نفر هم سلطان و نايب دارند . اين بيست نفر هم تمام نوكرهاى خود آنها است و در سال مبلغى از دولت به آنها مرحمت مىشود كه يك دينار آن مثمر ثمرى نيست . اين صورتها را نوشته‌اند . از قرارى كه مىگفت خرج آن هم با آنچه الان مىدهند برابر است در همه موارد . منتهى به خيلى كسان نبايد داد و اين ميرزاها دستشان كوتاه خواهد شد . خدمت شاه نبرده‌اند . تا شاه و صدراعظم قبول بكنند و مجرا شود يا نه . و اين رؤساء و صاحبان طايفه كه فوج و سوار دارند خواهند گذاشت ؟ اغتشاش نخواهد شد . اطاعت مىكنند يا نه ؟ جان ساعد السلطنه را بگيرند بهتر است تا فوج او را . همين‌طور تمام اين فوج و سوار هريك ساعد السلطنه‌اى دارند . مگر معدودى ، آن هم قابل نيست . يك مرتبه بىدخل بشوند خيلى سخت است . مىگفت يكصد و شصت نفر امير تومان داريم كه داخل قشون هستند و حال آن‌كه تمام اين قشون ده نفر امير تومان بايد داشته باشد . خود سردار خيلى ميل دارد اين قرارها صورت بگيرد . شرط آن همراهى دولت است كه جواب اين رؤسا و صاحب‌منصبان مستقل را بدهد . اين سرباز نان مىخواهد ، ابدا ابدا ملاحظهء صاحب منصب محلى را نمىكند . اينها دروغ است ، مطلبى است كه خود آن صاحب‌منصبان براى پيشرفت كار خودشان درست كرده و گوشها را پر كرده‌اند . سرباز بيچاره كمال انزجار را از آنها دارد ، چه بواسطهء تسلط و اقتدار آنها صاحب جان و مال نيست . در سال\r\n\r\n","description":"","footnote":"","page_name":" 1057 ","page_number":87},
  {"content":"\r\n\r\nدينارى از مواجب خود را دريافت نمىكند . تمامش تقديم صاحب‌منصب است : و الّا صاحب‌منصب ديوانه نمىباشد كه با سالى پنج تومان خدمت بكند . يك نفر سرتيپ كه در سال سه تومان مواجب ندارد پس از كجا خرج مىكند . تمامش از حقوق سرباز است كه ده هزار تومان ، پنج هزار تومان يك شب قمار مىزند يا خرج مهمانى و عمارت و اسب مىكند .\r\nايران خوب قشونى پيدا خواهد كرد ، مشروط بر اين‌كه پول بدهند و خرج بكنند و تربيت بشود . انشاء الله اميدواريم اين كارها صورت بگيرد و اسباب آسودگى فراهم بيايد .\r\nتمام دعاى سردار هم همين بود و آرزو مىكرد روزى بشود اين قرارداد مجرا شود و قشون ايران صورتى پيدا كند و اسمى از اين دولت باقى بماند .\r\n\r\nبيمارى ديفترى\r\nيكشنبه [ چهارم 
  ] شهر ربيع الثانى - آسودگى در اين روزگار ما خلق نشده . يك نفر شاهزاده والى و فخر الملك [ درين 
  ] ميانه از بعضى جهات آسوده بودند حال آن بيچاره‌ها سخت‌تر گرفتار شده‌اند . گور پدر كار و شغل آنها . اين بلاها و ناخوشيها كه به خانهء آنها رو كرده نمىدانم چه‌چيز است . هرروز را تازه‌اى و هر دقيقه بلائى رخ مىدهد . چند روز مىشود كه شب و روز خود را نمىدانيم . يك مرتبه گلوى امان الله خان « ديف‌تريك » گرفته و تمام دهن و گلو زخم شده ، روز بعد آن مطلع شده تماما آنجا رفتيم . فخر الملك را ديدم در ميان اطاق مثل مرده افتاده . شاهزاده والى از او بدتر . چشمشان از آن دو طفل ترسيده . حرف به گوششان فرونمىرود . الان منتظر فوت امان الله خان هستند « 1 » ، يا يك دقيقه بعد . اين مرض هم دو سه سال است طفل باقى نگذاشته . همه‌كس از وضع آدمكشى آن بصيرت دارد . اول آنچه بچه داشتند از خانه پراكنده كرديم . رضا قلى خان ، همدم الملوك ، عز الملوك خانهء حضرت و الا ، ناصر قلى خان كه طفل چهار ماهه است خانهء عماد السلطنه ، مريم خانم را خانهء من روانه كردند .\r\n\r\nبيمارى و معالجهء امان الله اردلان\r\nبعد رفتيم سر امان الله خان . ميرزا سيد حسين خان داماد ميرزا زين العابدين خان و ميرزا على انتظام الاطبا طبيب خودشان و يك نفر ديگر بودند . گفتند نزد حكيم‌باشى طولزان فرستاد دواى « سرم » كه تازه يك سال است در پاريس اختراع شده گرفته بياورند .\r\n\r\n\r\n","description":"","footnote":"\r\n( 1 ) - امان الله خان عز الممالك اردلان نزديك يكصد و ده سال زندگى كرد . ( ا . ا . )\r\n","page_name":" 1058 ","page_number":88},
  {"content":"\r\n\r\nساعت دو هر قسم بود فخر الملك را برداشته روبه منزل خود آوردم . بين راه آدم كه خانهء طولزان رفته بود با شيشهء دوا رسيد . منزل روانه كرديم . خودمان رفتيم خانهء حكيم‌باشى بلكه بشود سر مريض ببريم . در اطاق نشسته بود و ميرزايش نشسته كتاب مىخواند .\r\nاميدوارى داد كه دواى اين ناخوشى همين بود كه فرستادم . من ديگر آدم نيستم كه سر مريض بيايم . از قوه و قدرت افتاده‌ام . ميرزا سيد حسين خان طولزان جوانى است هرچه بكند صحيح است . خيلى دلدارى داده منزل آمديم . افخم الدوله جلوتر آمده معتضد السلطنه را آورده بود . تا صبح تمامش به خيالات گذشت . معتضد السلطنه شمران رفت دكتر اشنيدر را بياورد . آن روز سيم يك شيشه از « سرم » را بواسطهء « آب‌دزدك » از پهلوى راست داخل جلد كردند . روز ديگر شيشهء ديگر . سه شب فخر الملك را نگاه داشتيم تا الحمد لله به خواست خدا و مرحمت دكتر « روس » شاگرد حكيم مشهور « پاستر » « 1 » احوالش بهتر شد . از خطر گذشت . اما تا به اينجا رسيد جان ما به لب آمد .\r\nفخر الملك كه قريب به سكته بود .\r\n\r\nسرم ديفترى\r\nشاهزاده والى ناخوش شده گلويش باد مىگيرد . قبل از وقت طبيب خبر داده بود كه شاهزاده والى ناخوش خواهد شد . حال گرفتار شاهزاده والى هستيم . دو شب سخت باد گرفت كه خيلى مخاطره داشت . پس‌فردا به سلامتى امان الله خان به حمام مىرود . اين سرم عجب دوائى است . اطباء ايرانى چون خيلى ما شاء الله عالم‌اند و نمىخواهند اختراعات ديگران را رواج بدهند به خودى خود اين دوا را استعمال نمىكنند و عذرشان اين است تجربه نكرده‌ايم و حال آن‌كه براى اين مرض پس از چندين سال زحمت و مرارت اين دوا را اختراع كرده‌اند . اين دوا را دكتر روس « 2 » شاگرد طبيب عالم فاضل پاستور اختراع كرده از اسب گرفته مىشود ، يعنى از خون اسب . خود « سروم » هم لغة آب ميان خون را مىگويند و اين همان است . حال چطور مىگيرند و چه قسم اختراع كرده‌اند درست نمىدانم . بواسطهء آب‌دزدك كوچكى كه سر آن سوزن خيلى ريزى دارد داخل جلد مىكنند و با خون جريان كرده جزو تمام بدن مىشود . اگر طفل از ده ماه زيادتر داشته باشد يك شيشه و دو شيشه و الّا نصف شيشه را زرق مىكنند . ليكن هرچه زودتر استعمال كنند خوب است . از سه روز بگذرد ثمرى ندارد . طولزان مىگفت در\r\n\r\n\r\n","description":"","footnote":"\r\n( 1 ) - ( - پاستور )\r\n( 2 ) .  Emile Roux \r\n","page_name":" 1059 ","page_number":89},
  {"content":"\r\n\r\nبيست و چهار ساعت اثر خود را بخشيده مريض خوب مىشود ، يعنى زخمها ريخته و تب قطع مىشود و از ده نفر نه نفر معالجه مىشود . مشروط كه در بيست و چهار ساعت اول بروز مرض زرق شود . حال باوجود اين‌همه طغيان اين مرض در طهران از طرف دولت يا صدراعظم ده شيشه از اين دوا مجانى يا فروشى وجود ندارد . فقط زنهاى تارك دنياى فرانسوى قدرى از اين دوا آورده مجانا به مردم دادند و همين دو شيشه باقى بود كه خدا خواست و به داد ما رسيد .\r\n\r\nداروخانهء شورين\r\nدر دواخانهء شورين چند شيشه گفتند هست . دانه‌اى پنج تومان مىفروشد . ديگر احدى اقدام براى آوردن اين دواى معتبر نكرده . طفل است كه روى هم بواسطهء اين مرض هلاك مىشود و اين شورين پدرسوخته پنج تومان مىفروشد . خودشان نمىآورند سهل است اين‌طور هم مىفروشند ، يك كلمه حرف نمىزنند . شورين بايد دو سه كرور پول ايران را به همين قسم برده باشد . يك بر صد علاوه مىفروشد . در ايام وبائى از هر شيشه « كراونيموم » دويست و پنجاه تومان مداخل كرد و حال آن‌كه اصل شيشه پنج تومان قيمت داشت .\r\n\r\nفخر الملك : ديروز و امروز\r\nاز روزى كه فى الجمله اقبال از فخر الملك برگشته بيچاره هر ساعت گرفتار چيز تازه‌اى است . عجب است كه در آن ايام سر بچه‌هايش درد نمىگرفت . اگر شاه شهيد زنده بود و اين واقعات رخ داده بود تماشا داشت . آن التفات و دلجوئى شاه را كه در بعضى مطالب كوچك به‌ياد مىآورد و اين وضع حالا بيشتر غصّه مىخورد . اگر جزئى كسالتى به يك طفلش روى مىداد از شدت آمدورفت مردم و اجماع اطباء راه در آن خانه نبود و شاه آنقدر التفات مىفرمود كه اندازه نداشت . بعد از ناخوش شدن امان الله خان به كلى اين فقرات را فراموش كرد و شرط كرد براى هيچ‌كدام غصه نخورد و ناشكرى و دل‌تنگى نكند . حال اگر نقض عهد كند نمىدانم . جاى هزار مرتبه شكر است . يك موى امان الله خان به تمام آنها ارزش دارد . اين چند روز را متصل در دوندگى بوديم . اسبهاى ما از شدت سوارى از يابوهاى چاپارخانه بدتر شده‌اند . پاى محمد حسن ميرزا الحمد لله بهتر است .\r\nسه‌شنبه ششم شهر ربيع الثانى 1314 - 24 درجهء سنبله ، 15 سپتامبر 1896 ميلادى .\r\nصبح را از منزل باوجود كسالت و تب ديشب سوار شده خانهء فخر الملك رفتم . گلوى\r\n\r\n","description":"","footnote":"","page_name":" 1060 ","page_number":90},
  {"content":"\r\n\r\nامان الله خان پاك شده فردا را حمام داده‌اند . شاهزاده والى خوب شده . هنوز طبيب اجازه نداده بچه‌ها را آنجا ببرند . آقاى عماد السلطنه هم تشريف آوردند . اتفاقا خانهء حضرت و الا رفتيم . در ميان دالان افخم الدوله رسيده گفت مژدهء مرا بدهيد . كوكب سلطان فارغ شده . هرچه پرسيدم پسر است يا دختر گفت نمىدانم . همين‌قدر شنيده‌ام .\r\nرفتيم خدمت حضرت و الا فرمودند خداوند به نزهت خواهرى عطا فرموده ، سه ساعت و ربع كم از دسته گذشته متولد شده است . تا عصر آنجا بودم . ما شاء الله خيلى قشنگ است .\r\nشب‌ها هواى شهر خوب شده اما روز به‌شدت گرم است . اعليحضرت چند روز ديگر عشرت‌آباد تشريف خواهند آورد ، بيستم به شهر .\r\n\r\nاخبار فرنگستان و جهان\r\nاخبار تازهء فرنگستان ، جشن شصتم سلطنت ملكهء انگليس است كه خيلى باشكوه و مفصل براى بهار آينده تهيه ديده مىشود . در اول شصت به فرمودهء خودش جشن گرفته نشد . بهار آينده آخر شصتم سلطنت و اول شصت و يكم است .\r\nديگرى اغتشاش جزيرهء كريت است و جنگ دولت عثمانى با ارامنهء آنجا . در اين ايام اغتشاش بالا گرفته جنگ و خونريزى زيادى اتفاق افتاده ، دولت يونان و انگليس هم محرمانه سعايت مىكنند . داوطلبان يونانى دسته‌دسته از سرحدات خودشان گريخته داخل جزيرهء مزبور شده اسلحه و تفنگ به ارامنه مىدهند و در جنگ با آنها موافقت دارند . ساير دول خصوصا روس با عثمانى همراهى دارند . چند سال است ارامنه با دولت عثمانى پيچيدگى مىكنند . دو سال گذشته اغتشاش ارمنستان بود ، سال گذشته آن فتنهء اسلامبول و ولايت آناطولى . در هر دوى اين اغتشاش دولت عثمانى اگرچه خسارت زياد كشيد ليكن تنبيه خوبى از ارامنه كرد ، بطورى كه پارسال فقط در شهر اسلامبول بيست و پنج هزار ارمنى به قتل رسيد و در ساير ولايات آناطولى و آسياى صغير قريب يكصد هزار ، و دويست هزار نفر بىخانمان و غارت‌زده شدند و جز دولت انگليس هيچ يك از دول به كار آنها همراهى نكرد و آن هم بىثمر ماند . چه خود دولت انگليس را مورث اين فتنه و خونريزى مىدانستند كه بواسطهء تفتين و سعايت او اين اغتشاش روى داد . اسلحه و كارد و تپانچه‌هائى كه ارامنه داشتند كلية به مهر و چاپ كارخانه‌جات انگليس بود كه گرفته اتمام حجت كردند . امسال هم البته از اين اغتشاش كريت صرفه‌اى نبرده باز پلتيك دولت عثمانى پيشرفت خواهد كرد . از قرار اخبار جديد كه تلگرافا شهرت مىدهند پنج هزار نفر ارمنى در اسلامبول كشته‌اند . معلوم نيست واقعه از چه\r\n\r\n","description":"","footnote":"","page_name":" 1061 ","page_number":91},
  {"content":"\r\n\r\nقرار بوده .\r\nدولت انگليس الان گرفتار جنگ و مخاصمه با طايفهء ماتابلى « 1 » است . همه‌روزه قشون و كشتى از آفريقاى جنوبى كه ولايت كيپ‌كلنى باشد به آنجا روانه مىشود . از طرف ديگر با قشون مصرى در آنگولا ، با دراويش و طايفهء متمهدى جنگ مىكند و هنوز در آنجا پيشرفتى براى آنها حاصل نشده . و با و ناخوشيهاى ديگر اسباب تعويق فتح و ظفر شده‌اند . عمل سرحد ونزوئلا و بريتيش گوينا « 2 » هم هنوز تمام نشده . از چندين طرف گرفتار است .\r\nدولت ايطاليا هم آخر با دولت حبشه صلح كرد . دولت حبشه چون فاتح بود در اين صلح‌نامه خيلى از حقوق ايطاليا كاسته شد . دولت ايطاليا صرفهء خود را در صلح ديد و بار ننگ شكست را به گردن گرفت .\r\nدر اين ايام امپراطور روس خيال مسافرت و ديدن از امپراطور آلمان و ملكهء انگليس و تماشاى شهر پاريس را دارد . در پاريس به‌اندازه‌اى تهيه و تدارك جشن و سرور ديده مىشود كه چشم هيچ بيننده‌اى نديده و گوش هيچ شنونده‌اى نشنيده .\r\nليهنگ چونگ سفير فوق العادهء دولت چين پس از ختام تاج‌گذارى تاكنون مشغول مسافرت فرنگستان است و از جانب دولت چين رسما اين مسافرت را مىكند . همهء دول احترام فوق العاده از او كردند خصوصا دولت آلمان . تفنگ و توپ و كشتى بسيارى سفارش داده در خيال قرض زيادى هم براى دولت چين هست . صرافان فرانسه تعهد كرده‌اند كه هروقت اعلان شود تسليم كنند . اين روزها از راه ينگى دنيا به چين رفت .\r\nليهنگ چونگ در دولت چين خيلى معتبر است . هفتاد سال دارد . حضرت ملك‌آرا در سفر تاجگذارى مسكو ملاقات فرموده بودند . ديد و بازديد هم واقع شده بود . زبان خارجه هيچ نمىداند . اشكال او در روزنامه بىتماشا نيست . اما تعريف از زرنگى و عاقلى او خيلى مىكنند .\r\nفتنه و طغيان جزيرهء كوبا هم به حالت اول خود بلكه شديدتر باقى است . دولت اسپانيول در تهيهء يكصد هزار قشون مجدد است با چندين فروند كشتى كه به كمك قشون قديم خود فرستاده يك مرتبه شورشيان را نابود كند .\r\nيكشنبه 11 ربيع الثانى . ديشب در منزل حضرت و الا رفته شب شش مولود تازه بود .\r\nجناب شيخ مهدى و ميرزا محمد حسين حكيمباشى با ميرزا ابراهيم آمده حور العين خانم اسم گذاشته شد . شام را بيرون خورديم . آقاى عماد السلطنه از وجه « دلمه » ميرزا ابراهيم\r\n\r\n\r\n","description":"","footnote":"\r\n( 1 ) .  Matabele  - قبيله‌ايست در شرق آفريقا در زامبيا\r\n( 2 ) .  Guinea \r\n","page_name":" 1062 ","page_number":92},
  {"content":"\r\n\r\nكسر گذاشته بود . شام به كامش زهر شد . خيلى مزه داشت . اسم تازه‌اى گذاشتيم منحصر به فرد است . افخم الدوله دو روز است قزوين به ديدن همشيره و سركشى دهات رفته .\r\nالحمد لله احوال شاهزاده والى و امان الله خان بهتر است .\r\n\r\nاغتشاشهاى مملكتى\r\nاعليحضرت عشرت‌آباد تشريف دارند . بيرونى كوچك منزل صدراعظم است . خود شاه در باغ بزرگ تشريف دارند . در اين ايام همدان و بعد كردستان اغتشاش فوق العاده پيدا كرده . نايب الحكومهء فارس را هم در راه غارت نموده به حالت كثيفى وارد فارس شد . خود ناظم الدوله ، هنوز وارد نشده .\r\n\r\nاغتشاش همدان\r\nاغتشاش همدان كلى [ است 
  ] . ميانهء سادات كبابيان و آخوند ملا عبد الله دو سه سال است براى توليت مدرسهء بزرگ همدان نزاع و گفتگو است . طورى كه امر شد در مدرسه را بسته [ اند 
  ] و متروك شد . در اين ايام سادات كه جمعا مردمان نجيب و طايفهء بزرگ همدان مىباشند و كلية در يك محله كه موسوم به كبابيان است سكنى دارند اجماع كرده به سمت مدرسه رفته [ اند 
  ] كه تصرفى كنند . از آن سمت آخوند حكم كرده مرده جلوگيرى نموده در اين نزاع جمعى تلف و بسيارى زخم‌دار شدند . حكومت هروقت اين قسم مرافعه‌ها اتفاق بيفتد خود را كنار كشيده ابدا دخل و تصرفى نمىكند . ممكن هم نشده از عضد الدوله اين چند سال مؤاخذه بشود . هروقت ساكت هستند مشغول حكومت است . هروقت نزاعى است در قلعه را بسته و تلگراف مىكند به من ربطى ندارد . يا اگر ممكن باشد به خانهء ملا عبد الله رفته پس از نماز و اقتداى به آقا و چاپ و چاخانها با قرآن قسم بدهد . به هر جهت اين دفعه نشد ، كار بالا گرفت . به حدى كه تمام شهر برهم خورده دكاكين بسته شد . مردم تماما مكمل و مسلح در گرد ملا عبد الله جمع شده صداى يا على يا على تا چند فرسنگى شهر مىرفت . تلگرافى از طهران شد كه ملا عبد الله و آقاى آقا حسين طهران بيايند . آقا حسين بيرون رفت . آخوند شب مرده را خبر كرده صبح حركت كرد . جمعيت دهاتى هم رسيده نزديك چاپارخانه ازدحام غريبى شد . مردم كفن به گردن حاضر شده بودند . جمعى خود را زخم زده و گفتند اگر شما برويد ما خودمان را مقتول خواهيم كرد . اغلبى جلوى راه آقا دراز كشيده با شمشيرها ، يا ما را حكم كن بكشند يا نمىگذاريم برويد . با اين شكل آقا را مراجعت دادند . در محلهء جولان منزل دادند . بعد آن جمعيت محلهء كبابيان رفته آنها هم سنگرها بسته اسباب دفاع\r\n\r\n","description":"","footnote":"","page_name":" 1063 ","page_number":93},
  {"content":"\r\n\r\nحاضر كرده بودند . نزاع كلى شده پيشرفت براى آنها حاصل نشده مراجعت نمودند .\r\nبارى چندين دفعه يورش به كبابيان بردند . خيليها مجروح شدند . فتحى حاصل نشد .\r\nآخوند حكم قتل سادات را نموده بودند . عوام هم طورى مسخر او هستند كه اين قسم حركات از آنها بعيد نيست . چند خانهء سادات [ را 
  ] كه در محلهء جولان بود آتش زده با خاك يكسان كردند . شب گرد آخوند شش هفت هزار نفر با سلاح تمام حاضر و روزها كمتر بودند . حكم شد امير نظام همدان برود . اين خبر به آخوند رسيد ، حكم كرد تمام اهل شهر محلات را سيبه‌بندى كرده سنگ و كلوخ و زنبيلهاى خاك به خانه‌ها حاضر نموده از تفنگ و ساير اسلحه هرچه موجود بود مرمت كرده تقسيم نمودند و فرمودند اگر سرباز به شهر داخل شد دفاع كنيد . تمام مردم اسبابهاى خود را به خانه‌هاى غير داده .\r\nهركس تهيه و دفاعى در خانهء خود نموده راههاى خانه‌ها را مسدود كرده از پشت‌بامها راه قرار دادند . نصر الله خان تازه آمده مىگفت در هرشب به‌قدر ده من باروت استعمال مىكردند . صداى تير و تفنگ به‌هم وصل بود . بهرجهت امير نظام آمد با فوج و توپ و سوار . سرباز به شهر گذاشت . تمام را گرفته پس از تنبيه و سياست روانهء اردو كردند .\r\nعقلها را روى هم گذاشته شبانه آقا سيد جمال به خانهء آخوند رفته روى پاى آخوند افتاد .\r\nبعد آخوند را به خانهء خود برده آقا حسين و ساير سادات آمده صلح واقع شد . قرار شد مدرسه را به جناب امام جمعه - كه براى همين اغتشاشها پيش‌بينى كرده مدتى است طهران آمده - واگذار كنند .\r\n\r\nعضد الدوله\r\nصبح مردم آرام شده امير نظام به اسم خود قلم داد كه من اسباب صلح را فراهم آوردم و حال آنكه آخوند در اين مدت كه همدان بود از او ديدن نكرد . حتى آدم فرستاد كه شما بايد برويد . گفته بود امير نظام گه خورد اين پيغام را داد . من به حكم كسى به اين شهر نيامده‌ام و به حكم كسى خارج نمىشوم . فقط براى اجراى قوانين شرع هستم و چون نمىگذارم ظلمى به مردم بشود بايد بروم ! شاه و صدراعظم و امير نظام هرسه پيش من برابر [ ند 
  ] و به حكم هيچ‌كدام اطاعت ندارم . برو همين‌طور جواب بگو و بيش از اين دنبال نكنيد . بعد آخوند پيغام داده بود عضد الدوله آدم بدى است . تمام فتنه‌ها از گور اين عليه ما عليه برخاسته . اين حاكم بىدين و ديانت را عوض كنيد . عضد الدوله شب خانهء آخوند رفته قرآن قسم مىدهد . بعد امير نظام هم مأمور كردستان شد كه اغتشاش آنجا را ساكت كند . پيغام خدمت آخوند مىدهد . شش ماه از سال گذشته الان هم كردستان بايد بروم خواهش دارم امسال را هم عضد الدوله باشد كه عمل ماليات معوق نماند سال آينده\r\n\r\n","description":"","footnote":"","page_name":" 1064 ","page_number":94},
  {"content":"\r\n\r\nانشاء الله فكرى خواهد شد كه اسباب رضايت خاطر شما باشد . آخوند هم سكوت مىكند . بخت عضد الدوله است . بايد پس از آن اغتشاش كلى ، كردستان شلوغ شود امير نظام فرصت توقف در همدان و مداخله كردن و عزل و نصب نمودن نكند .\r\n\r\nكردستان و امير نظام\r\nاما كردستان ، اول شورش براى حاكم نمودند . بعد از محاصرهء حكومت به خانهء علماى شيعه ريخته دو نفر از محترمين آنها [ را 
  ] كه خيلى محل وثوق شيعه بودند تكه‌تكه نمودند . بيش از اين اطلاع ندارم . حسام الملك را عزل نموده امير نظام را حاكم كردند .\r\nبراى تسكين فتنه زود از همدان رفت . نصف ايران الان در تصرف امير نظام است و مردمان ديگر سرشان بىكلاه . مردم هم جرى شده ، نظم و نسقى هم ميانه نيست . همين حكايت همدان بايد بدون تنبيه چهار نفر الواط و اشرار به صلح دروغى كه معلوم نيست سروته آن چه بوده اكتفا كرد . شايد باز فردا به‌هم زدند . نبايد طورى كرد كه مردم آنقدر اغتشاش بكنند و از ترس دولت گرد حضرات مجتمع نشوند . خوب است از روى كارهاى ما قانون جديد بنويسند . يك شهر به‌هم بخورد قتل و غارتها بشود ، آنقدر نافرمانى بكنند آنوقت به يك پابوسان و روبوسان عفو كنند . بسيار خوب آنها از هم گذشتند و عفو كردند دولت كه نبايد از آنها به اين زودى بگذرد . مگر نه هر دوى آنها برضد دولت برخاسته بودند . اگر از دولت اطاعتى داشتند سرخود كارى نمىكردند . به حكومت و دولت شكايت و عرض خود را مىنمودند . پس با دولت چه صلحى كردند . آن‌كه صلح ميان خود آنها بود ، دولت چه فكرى كرد كه من بعد هركس براى كار بيمعنى اين قسم حركات نكند . به اين وتيره چندى ديگر تمام ايران خواهند شوريد . علما معتبر شده در هيچ‌وقت اين قسم معتبر و مغرور نشده بودند .\r\n\r\nآغا شاهزاده\r\nچهارشنبه 20 ربيع الثانى - منزل بودم . عصر خانهء نصير الدوله عيادت آغا شاهزاده رفتم . در پله‌هاى اطاق افتاده نصف صورت با گوشهء چشم مجروح شده حمل هم دارد ، خداوند خيلى تفضل نموده . چشم باز نمىشود ، مجروح به حالت خواب . روزى يك گرفتارى داريم . الحمد لله كلية عاقبت به خير است . هوا خنك شده . پريشب از حياط به اطاق رفتم . من حتى المقدور ميل دارم در اطاق بخوابم . آن خانهء كوچك كه بودم اطاق خلوت شمال داشتم و تمام تابستان در اطاق مىخوابيدم . اينجا نداريم و در اين گرماى شديد امكان نداشت در اطاق استراحت كنم .\r\n\r\n","description":"","footnote":"","page_name":" 1065 ","page_number":95},
  {"content":"\r\n\r\n\r\nاوضاع الموت\r\nحكايت الموت و آمدن فرج الله خان حاكم و شرارت آنها را هيچ ننوشتم . بخت بد مرا ملاحظه كنيد ، مواجب خودم را امسال از حضرت و الا حوالهء الموت گرفتم . به اميد اين‌كه زودتر و خوبتر برسد . محمد بيك را قبل از ورود شاه الموت روانه كردم . اسب كهرى كه تازه خريده بودم در راه از كوه پرت شد مرد . بعد از دو ماه سيصد تومان روانه كرد و الموت شلوغ شد . رعايا طهران به تظلم آمدند . فرج الله خان هم واهمه كرده آمد . تا اكنون گرفتار كشمكش آنها هستيم . ادعاهاى بيمعنى فرج الله خان و بعد حكايت خريد خالصه كه عمدهء مقصود آنها بود . محمد آنجا و من طهران بىپول . به هر جهت پس از زحمتهاى زياد و خوردن فرج الله خان شش قسم كلام الله ، صدراعظم دستخط سختى به مشير الدوله نوشته شش هفت نفر از اشرار آنها را گرفته در حضور فرج الله خان چوب زده و حبس كردند . دو روز است خدمت حضرت و الا آمده حسين خان حاكم شده بروند . حالا توسط آنها را مىكند كه از حبس ديوانخانهء عدليه خلاص كرده روانه كنيم .\r\nاين پدرسوخته‌ها شيطان را استاد هستند . من انسان به شيطنت و تقلب الموتى نديده‌ام .\r\nعموم اجزاء ديوانخانه مىگويند تا حال اينطور عارض به ديوانخانه نيامده .\r\n\r\nحرّافى الموتى\r\nحرّافى و زبان‌آورى آنها مشهور است . يك پيرزن آنها از يك عالم فاضل بهتر حرف مىزند . در تكلم و اظهار مقاصد خود يگانه مىباشند . احدى با آنها برابرى نمىكند . من نمىدانم فرج الله خان چه نمره آدمى است كه دوازده سيزده سال است حكومت آنها را مىكند و حالا هم از عهدهء جميع آنها برآمد . تمام ادعاهاى آنها را رد كرد . مثلا از روزى كه فرج الله خان حاكم الموت شده بود تا حال كه سيزده سال است آنچه كاغذ به هر دهكده نوشته بود حاضر داشتند و اسناد خود مىدانستند و تمام را رد كرده همه پسنديدند . حالا تا حسين خان برود و محمد پول بياورد نمىدانم چه بايد كرد .\r\n\r\nبىپولى خزانه - فهرست خزانه\r\nهشت ماه از سال مىگذرد يك دينار نه از ولايات نه از خزانه به مردم مواجب داده نشده . سر همه بىكلاه است . آنچه هم تفاوت خرج و محل از ايام شاه شهيد به هم رسيده بود به مردم داده شد . دو سال ديگر به احدى مواجب نمىرسد . تقريبا دويست هزار تومان محل بود تماما بدون استحقاق مرحمت شد . خزانه پول نيست ، ولايات\r\n\r\n","description":"","footnote":"","page_name":" 1066 ","page_number":96},
  {"content":"\r\n\r\nمغشوش ، قبض و برات است كه به دست مردم [ است 
  ] . امين الملك مىگفت از سال گذشته دويست و شصت هزار تومان فهرست خزانه به دست مردم است . امسال هيچ داده نشده . اگر من دو كرور مكنت و پول دارم دخلى به دولت ندارد . فهرستها تمام قرض دولت است . آنقدر پول ندارند كه به اين جزئى قشون ساخلوى طهران مواجب و جيره بدهند . در اين اول دولت اين وضع باشد خداوند از آينده محافظت كند . اين چهار فوج طهران هشت ماه مواجب از هذه السنه و چهار ماه مواجب سنهء ماضيه با پنج ماه جيره طلب‌كار هستند . خداى نكرده آشوبى بشود اين قشون اطاعت خواهد كرد ؟ هيچ اول دولتى اين قسم نبوده ، به كلى بىاعتنا [ اند 
  ] و ابدا در فكر نمىباشند . تمام حكام يا ماليات گرفته يا نگرفته مىگويند اين انقلابات باعث كسر ماليات شده كسى ماليات نمىدهد .\r\nدولت هم همراهى ندارد . مواجبها به جاى خود مانده . خزانه كه مفتضح بود حالا كه جاى خود دارد . تمام تفاوت عمل را هم به عمرو [ و 
  ] زيد مواجب دادند . آن مداخلها كه شاه شهيد داشت از ميانه رفته . يعنى شاه مىگويد من پيشكش قبول نمىكنم . اما ديگران مىبرند و سر او بىكلاه است . شاه شهيد سالى دو كرور از مرحومين و حكام و فروش مناصب و لقب مداخل مىكرد . حالا شاه بخشيده اما شيخعلى خان نبخشيده ! خودش پيشكش قبول نمىكند اما ديگران با كمال ميل و رغبت متصل دريافت مىفرمايند . آنقدر هم زرنگ نيست فهميده و مانع شود . مثلا حاكم شيراز به شاه تقديمى نداد اما صد هزار تومان متجاوز گرفتند ، همين‌طور از ساير كارها . تمام آنچه به شاه شهيد عايد مىشد از قرار صورت و ثبت عليحده نزد خود آنهاست و به‌موقع وصول مىكنند ، منتهى به كيسهء غير مىرود و اين است كه امين الملك مىگويد اگر دو كرور پول دارم دخلى به دولت ندارد .\r\n\r\nپهن قاطرخانه پول مىشد\r\nشاه شهيد از حكام و طالبان مناصب و مرحومين پول مىگرفت ، در عوض به مردم از بابت مواجب و انعام مىداد . خرج و دخل دولت را با آن مواظبت و كوشش كه از دينارى نمىگذشت هرسال مبلغى كسر داشت . حالا آن خرجهاى حرمخانهء عزيز السلطان ، نايب السلطنه ، ظل السلطان و غيره و غيره به دخل علاوه شد و تمام را يك‌مرتبه به مردم دادند . آن مواظبت و آن راه مداخل هم نيست . شاه شهيد از پهن قاطرخانه و تراش درخت خيابانها نمىگذشت .\r\n\r\n","description":"","footnote":"","page_name":" 1067 ","page_number":97},
  {"content":"\r\n\r\n\r\nسهم شاه از تركهء اموات - ثروت قوام الدوله\r\nقوام الدوله مرحوم شده و اعليحضرت يك دينار نگرفت . حكايت سال گذشته و وصول خبر فوت قوام الدوله را در سفر نوشتيم . يكصد هزار تومان دست‌كم آن بود كه شاه از معادن به طوع و رغبت مىگرفت . خوب كارى نبود ، اما چون جلوگيرى ممكن نبود و هر قسم بود مال دولت را مىبردند شاه هم آن قسمها پس مىگرفت . كسى منكر نيست كه اگر امكان پيدا كند نه مال دولت خورده شود و نه از تركهء اموات شاه ببرد ، اما به اين وضعها امكان‌پذير نيست و دولت چاره ندارد . قوام الدوله يك نفر رعيت تفرشى بود كه سالهاى دراز دنبال گاو و گوسفند و مشغول كشت و زرع بود . محرر مستوفى الممالك مرحوم شد . بعد به اين درجات رسيد . از سالى يك هزار تومان مواجب صاحب يك كرور ملك و مال شد . تمامش مال دولت و دزدى بود . منتهى مدار ايران و كارهاى دولت بر اين سياق است و اسم اين كارها را دزدى نمىگذارند . پس از فوت او هم اگر دولت چيزى ببرد اسمش ستم و ظلم و مال غير نيست . شاه شهيد هم درست كرده بود : به عنوان مرحمت لقب و منصب و كار ، آن مرحوم اين مداخل را مىكرد . شاه شهيد خوب راه اين كارها را پيدا كرده بود . آنچه مداخل مردم مىكردند از راه تقلب و حيله بود . اگر بو مىبرد و گوشزد او مىشد محال بود دست بردارد . تا دينار آخر را مىگرفت . به اسم مهمانى و غيره مبلغها در سال دخل مىبرد . در پول درآوردن استاد و يگانه بود . يا وضع را بايد به كلى برهم زد ، اين اسم پيشكش و تقديم را از ميانه برد يا از سياق و گردهء شاه شهيد بايد راه رفت . اگر تمام دزديها گرفته نشود به نصف و ثلث قناعت نمود . اگرچه به رفتن يك مهمانى بدون اطلاع و دريافت دو قطعه عكس و يك گلدان گل باشد .\r\n\r\nبيمارى انيس الدوله\r\nچهارشنبه 21 - هوا خنك شده اعليحضرت سرخه حصار تشريف‌فرما شده چند روز ديگر شهر تشريف خواهند آورد و رسما وارد مىشوند . قشون ساخلوى شهر در خيابانها صف كشيده به رسم معمول همه ساله . انيس الدوله به‌شدت ناخوش است باغ حسام لشكر منزل داشت . دو مرتبه از طرف حضرت و الا احوال‌پرسى رفتم . حالا شهر به خانه‌هاى خودش آمده .\r\n\r\nخبر همدان و حكيم رحيم - اختلاف با كردها\r\nاز همدان پست گذشته تفصيل كشتن ميرزا يعقوب پسر حكيم رحيم جديد الاسلام را\r\n\r\n","description":"","footnote":"","page_name":" 1068 ","page_number":98},
  {"content":"\r\n\r\nنوشته بودند . از قرارى كه نوشته‌اند چهار شب ضعيفهء شوهردارى را در خانهء خود نگاه داشته است ، يعنى ضعيفه در محكمه عاشق او شده بعد از آن‌كه امير نظام مطلع مىشود فرستاده يعقوب را مىآورند و ملاقات نكرده حكم به قتل مىكند . فورا در قلعه كهنه سرش را جدا مىكنند . خود حكيم رحيم تويسركان طبابت رفته بود . بعد حكم مىشود سرباز و توپچى و اجزاء حكومت رفته خانهء حكيم را غارت كنند . حكيم رحيم هم از صاحب مكنتها بود . سرباز و توپچى قناعت به خانهء رحيم نكرده چند خانهء ديگر يهوديها [ را 
  ] كه قرب آن بود غارت كرده‌اند . از قرارى كه نوشته بودند مال و اموال زياد از هر قبيل زياد داشته ، تخمينا پنجاه شصت هزار تومان اموال حكيم رحيم به يغما رفته . جواهر و پول زرد و مرواريد بسيار بيرون آمده . گروى مردم هم زياد تلف شده . هركه هرچه امانت يا گرو نزد او داشت برده شد . بعد از غارت خانه‌ها را آتش زده‌اند . حالا كردستان رفته .\r\nسى چهل قتل در نزاع كردستان واقع شده . شيخ محمد تقى مجتهد را تكه‌تكه كرده بعد آتش زده‌اند . راه همدان تا كردستان بسيار شلوغ است . اين مجتهد همدانى بوده .\r\nهمدانيها براى كردها سربلند كرده‌اند .\r\n\r\nشرفيابى به طرز ركيك\r\nعين الملك آمده . در بالاخانهء توپخانه بودم به عشرت‌آباد محض شرفيابى مىرفت .\r\nكالسكهء بسيار بزرگى سوار [ بود 
  ] ، سه يدك جلو و آبدار و « قبل منقل » عقب سر ، با چند نفر پيشخدمت . همه‌كس از وضع رفتن عشرت‌آباد او خنده و تعجب مىكند ، چون اين قواعد منسوخ شده به نظرها عجيب مىآيد و حقيقت كار ركيكى است . شرفيابى خاكپاى مبارك يدك و آبدارى لازم ندارد ، آن هم تا عشرت‌آباد كه تا شهر يك ميدان مسافت است . هميشه از ركن الدوله جلوتر وارد مىشود . محض نمودن همين تجملات در محضر صدراعظم هم شنيدم بطور بىادبى بالادست مشير الدوله نشسته و صدراعظم اوقاتش تلخ شده تا يك ساعت متكلم نشده ، بعد احوال‌پرسى سردى كرده است .\r\n\r\nفوت حضرت قدسيه\r\nجمعه 23 - حضرت قدسيه به ناخوشى يرقان و قلب ديشب وفات كرد . مدتى بود ناخوش بود . بيشتر بواسطهء غم و غصه بيچاره تلف شد . اصلا امامه‌اى [ است 
  ] كه يكى از قراء معتبر خوش‌صفاى ارنگه « 1 » است بود . مدتها جزو خدمهء مرحومهء فروغ السلطنه\r\n\r\n\r\n","description":"","footnote":"\r\n( 1 ) - اشتباه كرده است . امامه از آباديهاى نزديك فشم ( آب جاجرود ) است و ارنگه از آباديهاى رودخانهء -\r\n","page_name":" 1069 ","page_number":99},
  {"content":"\r\n\r\nبود . پس از فوت او شاه ميل كرده گرفت . سى سال است كه روزبه‌روز ترقى كرده در حقيقت بانوى حرم و ملكهء ايران بود . باوجود آن‌كه صباحت منظرى نداشت شاه بىاندازه مايل بود . عموم زنها تمكين او را داشتند . از اغلب دول فرنگ نشان داشت . سفر اول فرنگ هم تا حاجى ترخان و مسكو ملتزم ركاب بود . مهمانيهاى رسمى اندرون با او بود . زنهاى ديگر مقابل او شأنى نداشتند . آنچه عزت و جلال و راحتى بود در اين مدت طولانى طى كرد و در اول بدبختى خوشبختانه فوت كرد و آسوده شد . اول زنى بود از زنهاى شاه كه بفاصلهء كمى به شوهر مهربان خود ملحق شد ، رحمها الله . فسبحان الذى لا يموت . ختم گذاشته‌اند . بلاعقب است . جز دو برادر كسى را ندارد . حسام لشكر هم بطنى است و گويا ميراث نبرد . مكنت زيادى دارد . جواهرهاى او را هيچ‌كس ندارد . تمام خزانه‌اى و اعلى است . دخل زياد در سال داشت ، ليكن خرج هم زياد مىكرد و زن خيّر با سخاوتى بود . در لباس و مهمانى و خانه‌دارى تالى نداشت . بيشتر تغييرات لباس حاليهء زنها بواسطهء اختراع و تفكر او پيدا شده . خيلى حق به گردن زنها و مردها دارد .\r\n\r\nلباس و بزك زنها\r\nچه ، اين تغييرات اسباب زينت و جلوهء خانمها شده و مردها هم لذت مىبرند . آن لباسهاى كثيف قديم از ميانه رفته . حالا حقيقت خوب و از هرجهت ممتاز است . مثلا « چارقد » گاز قالب‌كردهء حاليه را كه پيش چارقد قلمكار يا ترمه يا چلوار سى سال پيش بگذارند معلوم مىشود . همين‌طور « يلن » قشنگ يك رنگ پارچهء مادام را كه به سليقهء تمام به‌اندازهء بدن با آن تفاصيل و كوكهائى كه دارد بر يك خانم بكنند بهتر است يا آرخالق كثيف قديم با آن « چابق » و « سنبوسه » . همين‌طور شلوار كش پشت گلى كه حقيقت تماشا دارد . همين‌طور بزكها كه خيلى ساده و ظريف شده با آن خالها و خطها و رنگك و زلف بچه كه مثل فيل نقاشى بودند و تمام بدن را مثل وحشيهاى دنيا از خال رنگ كرده بعضيها اكنون دارند كه انسان رغبت نگاه كردن نمىكند . زلفها را آن‌طور كه سابقا لعاب بهدانه زده روى صورت مثل دم عقرب مىچسباندند يا اين « فر » تازه كه از فرنگ آورده و زلفها را مجعد يا غير آن با كمال سليقه و قشنگى داغ مىكنند كه هزار مرتبه بر حسن و وجاهت خانم افزوده مىشود . امروزه عمل لباس و زيور و بزك تمام است ، اللهم ارزقنا . چندى بگذرد چه قسم خواهد شد . اما خير ، بيشتر اين تغييرات در خانمهاى اندرون پيدا مىشود .\r\n\r\n\r\n","description":"","footnote":"\r\n- كرج ( ا . ا . ) .\r\n","page_name":" 1070 ","page_number":100},
  {"content":"\r\n\r\n\r\nآكادمى بزرگ\r\nحالا آن وضع نيست و مشكل روزبه‌روز توفير كند . آنها متصل مشغول بودند و ميل داشتند طورى امروز آرايش كنند كه روز ديگر نكرده بودند و خانم ديگر هم نكرده باشد . اين بود كه هرروز تازه‌اى درمىآمد . اندرون شاه در حقيقت « آكادمى » لباس و بزك بود . . . آنها كه مشغول هستند قدر بدانند ، مىدانم كه چه مجالس در اين شهر منعقد است مگر به خيال و خواب انسان تصور كند ، و الّا مقدور احدى جز خود آنها نيست .\r\n\r\nجواهرات حضرت قدسيه\r\nجواهرهاى حضرت قدسيه را گفتند مهر كرده و براى شاه خواهند برد . حقيقت حق شاه است . اين جواهرات دولتى است و از خزانهء دولت بيرون آمده . حيف است ديگران ببرند . براى آنها آنقدر ملك و مال هست كه سير شوند . دو نفر امامه‌اى چقدر مال ببرد .\r\nدر ايام حياتش آنقدر داد و از شاه گرفت كه شخصا از متمولين مىباشند ، اين هم اضافه شد . ديگر جواهرات حق شاه است .\r\n\r\nعين الدوله به‌سوى مازندران\r\nعين الدوله را هر قسم بود مازندرانى كردند . هرچه طفره زد نشد . حالا رفته است زمستان را آنجا خواهد بود ، تا بهار خدا بزرگ است . الان كه حضرات مسلط هستند .\r\nسه‌شنبه پنجم - خانهء حضرت و الا رفتم . ما شاء الله حور العين خيلى خوشگل است .\r\nكوكب سلطان خودش شير مىدهد . شاه شهر تشريف آورده‌اند با همان تفصيلات معمول همه‌ساله . حالا ملاحظه كنيم كارها چه قسم مىشود . تا حال وعدهء آمدن شهر را مىدادند كه تمام كارها را منظم كرده و اجراى آن انشاء الله تعالى در شهر مىشود .\r\n\r\nاشعار انتقادى - سياسى\r\nاشعار زياد مفسدين و الواط شهر گفته و در كوچه بچه‌ها مىخوانند . تمامش هجو شاه و صدراعظم است ، خيلى به الفاظ ركيك مستهجن . يكان‌يكان از نوكرهاى شاه [ را 
  ] اسم برده ، هريك را به عملى شنيع و كردارى سخيف ذكر نموده‌اند . نمىدانم كدام پدرسوخته گفته . از اين زشت‌تر كارى نمىشود . به عرض شاه هم گويا رسيده باشد .\r\nخيلى مشهور شده . امير بهادر را خيلى هجو كرده‌اند . شعر را كه مىخوانند دست را بلند كرده مىگويند .\r\n\r\n","description":"","footnote":"","page_name":" 1071 ","page_number":101},
  {"content":"\r\n\r\n اه اه ، دُر دُرِشو ببين * امير بهادرشو ببين \r\nو غيره و غيره . نسبتهاى بد داده‌اند .\r\n\r\nوسواس سرور السلطنه\r\nسرور السلطنه را هم « حضرت عليا » لقب داده‌اند . اندرون بزرگ را به ايشان داده‌اند .\r\nوسواس غريبى مىگويند دارد ، به شدتى كه با مردم ابدا معاشرت نمىكند . مثلا اقوام خودش را هيچ‌وقت احضار نمىكند و با احدى مأنوس نيست . زمستان و تابستان توى اطاق ، در اطاق بسته دستها را به احتياط نگاه داشته است . بدتر از همه در عبادت هم وسواس دارد مثلا از سر شب نماز مىكند تا ساعت هفت و هشت و هنوز نماز مغرب تمام نشده . يعنى ازبس شك مىكند و اعاده مىكند آنقدر طول مىكشد . آخر هم صحيح نكرده و وقت گذشته نماز قضا است . مثلا ده مرتبه صلواة مىفرستد ، آخر مىگويد درست نبود . به‌هرجهت تعريفات ايشان شنيدنى است . تاحال جز يك‌مرتبه كه بعضى از اقوامش به اصرار اندرون رفتند ديگر احدى از خانمها و محترمين را نخواسته و احوال‌پرسى نكرده ، كسى هم نرفته . از همه گريزان است و ميل ندارد احدى آنجا برود .\r\nمتصل مشغول طهارت و نماز است . از مادر آقاى نايب السلطنه به مراتب گذرانيده . او يقينا خيلى بهتر بود . زمين و زمان را نجس مىداند . خيلى هم مسلطه مىباشد . حقد و حسد هم كه طبيعى آنهاست . اين به قول محمد حسن ميرزا كه مبالغه در حسد مىكرد مىگفت جوهر حسد است ، حالا حضرت عليا جوهر حسد است . قرق و قدغن زيادى هم معتمد الحرم گذاشته . ساير زنها در حياطهاى ديگرى منزل دارند . اندرون بزرگ ندرة مگر شاه بخواهد بيايند و الّا محال است . اهل قهوه‌خانه هم در خوابگاه شاه و اطاقهاى قهوه‌خانه هستند ، خيلى ساكت و مؤدب . حضرت عليا سخت محاصره كرده . ياراى دم زدن ندارند . شاه هم باطنا ميل به زن ندارد و همه را به حال خود گذاشته و از روى بىميلى واگذار نموده است .\r\n\r\nمشق توپخانه\r\nپنجشنبه 14 جمادى الاول - صبح را ميدان خبر كرده بودند . سه ساعت از دسته گذشته رفتم . دو ساعت در ميان آفتاب ايستادم تا شاه آمد . همه‌جا گردش‌كنان تا به صف توپخانه رسيدند . به زحمت زياد سه باطرى توپ سر پر كثيف شكستهء مندرس راه انداخته بودند . آنقدر وضع توپخانه بد شده بود و حالا هم بد است كه هرچه زحمت بكشند چون بناى كار صحيح نيست درست نمىشود ، بلكه محال است . با وجود آن‌كه\r\n\r\n","description":"","footnote":"","page_name":" 1072 ","page_number":102},
  {"content":"\r\n\r\nحالا استقلال امير توپخانه دو مقابل آن‌وقت [ است و 
  ] اصطبل و انبار جزو ادارهء ايشان شده . به‌هرجهت شاه امر فرمودند مشق كنند . توپ پائين كرده مشغول شدند . توپچى تازه مشق ابدا بلد نيست . به اشارهء سر و دست و پاى صاحب‌منصب كارى كردند . توپ ششم باطرى سيم بود كه قرب شاه بود . هرچه فرمانده گفت نمرهء شش ملتفت نشده سه دفعه تكرار كرد . همان‌طور ايستاده بود شاه جلو تشريف برده سه مرتبه شاه فرمود باز ملتفت نشد . آخر شاه نمرهء سه [ را 
  ] كه فرمانده يك توپ است صدا زده گوشش را به دست مبارك گرفته فشار سختى دادند . به‌هرجهت جز قزاق و بيست نفر گارد نصرت كه شاه شهيد براى عزيز السلطان گرفته بود و ميل داشت زياد بكند و عمرش وفا نكرد ديگر هيچ‌كدام مشق خوبى نكردند . خيلى بدتر و مغشوش‌تر از ايام نايب السلطنه بود . دفيله را هم بسيار بد كردند . شاه جائى ايستاده بود كه مىبايست بازو راست بيش كرده بگذرند .\r\nدر اين نقطه خوب و بد مشق معلوم مىشد . تماما خراب و ضايع رد شدند . شاه تعريفى نفرموده بلكه به جنرال واگنر خان تغير فرمودند .\r\nاعليحضرت سردارى مشكى مغزىدار پوشيده ، كلاه نظامى شير و خورشيد طلا ، يك قدارهء نظامى هم بسته بودند . قداره جواهرى نداشت ، مثل قداره‌هاى ما بود . ظهر تشريف بردند . ديگر چادرى هم نزده بودند . تقديمى هم [ در 
  ] ميانه نبود . اما مداخل سركردگان و صاحب‌منصبان به جاى خود است . از جيب سرباز و دولت بيرون آمده لكن به كيسهء غير است . خيلى ساده و خوب شاه تشريف آوردند و حقيقت ميل به رسيدگى و تحقيق داشتند . دستور العمل مشق را هم خودشان مىدادند . اين بود كه خطاها معلوم شد و الّا اگر از روى ترتيب و قاعدهء هرروز بود مورد تحسين مىشد .\r\n\r\nدندانسازى\r\nحضرت و الا پانزده روز بود گرفتار دندان بودند . يازده عدد دندان لق ضايع خود را كشيده چند عدد هم كه از سابق كشيده بودند تمام را يك‌مرتبه درست كنند خيلى زحمت داد . دوازده مرتبه كلبتين انداخت و تا روز ديگر خون مىآمد . قالب گرفتن و كارهاى ديگر آن هم خيلى صدمه زد . بدتر از همه نخوردن غذا . فقط اين مدت آبگوشت و تخم‌مرغ ميل فرمودند . هبنت خان مسنن السلطنه دندانساز قابلى است . او مباشر اين كار بود . اين مدت تمام را اندرون تشريف داشتند . شاه دو مرتبه احوال‌پرسى فرستادند .\r\n\r\n","description":"","footnote":"","page_name":" 1073 ","page_number":103},
  {"content":"\r\n\r\n\r\nاحوالات شاه\r\nيك روز را هم شاه سلام نشست . تازه‌اى نبود . فرمودند كارها انشاء الله همين دو سه روزه شروع مىشود ، به صدراعظم دستور العمل داده شده . افخم الدوله هفته‌اى دو روز درب خانه مىرود . خلوت شاه حالا به كلى بر خلاف شاه شهيد است . شاه ابدا ميل به آن وضع ندارد . اغلب تنها نشسته‌اند . به شوخى و مزاح ميل ندارند . كسى هم حضور برود تنها پذيرفته مىشود . مگر چندين نفر جمعا شرفياب شوند آن‌وقت هم عملهء خلوت گرد شاه نمىباشند . گوشه و كنار نشسته ، هروقت صدا كنند ، احضار فرمايند براى كارى جلو مىروند .\r\n\r\nدندان عقل و طمع\r\nامروز [ هنگام 
  ] سلام شاه ملك‌آرا [ را 
  ] جلو خواسته اظهار التفات فرمودند . حضرت ملك‌آرا بيرون كه آمدند فرمودند شاه پرسيد ديروز كجا بودى ؟ عرض كردم منزل عز الدوله . دندانش را كشيده احوال‌پرسى رفته بودم ، عز الدوله دو دندان داشت يكى دندان طمع ، ديگرى دندان عقل . هردو را به اضافهء ساير دندانها كنده‌اند . چاكر هم به عز الدوله تأسى كرده اين دو دندان را خواهم كشيد . شاه خيلى اظهار التفات فرموده كه شما خوب است به من تأسى كنيد . دندان بكشيد و بگذاريد . خير هرگز به اين زودى مأيوس نشويد ، همه‌چيز درست مىشود .\r\n\r\nهر دندان مصنوعى پانزده قران\r\nحضرت و الا حالا نه دندان ديگر از خودشان دارند مابقى تماما عاريه مىباشد . هنوز عادت نفرموده [ اند 
  ] سخت مىگذرد . اما از چيزهاى خوب دنيا و اختراع پرمنفعت كه منفعت آن عام است يكى اين فقرهء دندان است . خيلى اسباب زينت انسان و راحتى شده ، هر دندان منفردى را كه بسازد پانزده قران اجرت و قيمت مىگيرد .\r\n\r\nعذرخواهى شعاع السلطنه\r\nجمعه 15 جمادى الاول - اول درجهء عقرب [ است 
  ] هوا سرد شده . از حسين خان و محمد بيك خبرى و پولى نيامده . امسال عجب گرفتار شدم . خواستم بهتر شود بدتر شد .\r\nاز خزانه و همدان هم پولى نمىرسد و الّا شلطاقى مىكردم . كار مواجبها بسيار شلوغ است . ديشب را افخم الدوله كاغذى نوشته بود كه حضرت و الا شعاع السلطنه پسر دوم\r\n\r\n","description":"","footnote":"","page_name":" 1074 ","page_number":104},
  {"content":"\r\n\r\nاعليحضرت پيشخدمتى فرستاده پس از عذرخواهى بسيار ( چون در اول ورود ايشان با تاج الدين ميرزا شرفياب شديم ، اذن جلوس نداد و حال آنكه منشى كثيف خودش نشسته بود ما هم ديگر نرفتيم و بعضى جاها گفتيم به عرض رسانيده‌اند و آن خيالات هم كه صورت نگرفت حالا به معذرت‌خواهى آدم فرستاده بودند . ) احضار فرموده بودند رفتيم قبل از ظهر . در اطاق نشستيم ، همان عمارت نايب السلطنه كه مدتها رفته اسباب عبرت است . از آن جنجال و آن زينتها و آن جلالت شأن خبرى نبود . سكوت محض در و ديوار غفلت انسان را ثابت مىكرد . چه روزها در اين تالارها ديدم و حالا چه . به‌هرجهت يك ساعت نشسته نقاشباشى آمد . مدتى صحبت شد . مىگفت طاعون از هندوستان و بمبئى بروز كرده امروز مجلسى وزير علوم فراهم آورده كه در امر « قرانتين » و جلوگيرى تهيه بشود . خداوند ترحم كند ، چيزى را كه الان لازم داريم همين و با و طاعون است .\r\nمابقى اسباب خرابى كاملا فراهم است . خبر بدى بود ، خداوند خودش تفضل كند .\r\nاندرون حضرت و الا همان اندرون بزرگ است ، اندرون نايب السلطنه را زنهاى بچه‌دار شاه شهيد مسكن دارند . راه از باغ و عمارت گلستان و تخت مرمر است . به اين جهت از اندرون فورا آمدن سخت است . پيشخدمتى رفته از درب بزرگ اطلاع داد . چون مدتى است اظهار نقاهت مىكنند و ضمنا قهر از شاه كرده‌اند ، عذر خواسته بودند احوال ندارم ، لكن خواهش مىكنم اغلب تشريف بياوريد تنها هستم صحبتى بشود . خانهء تاج الدين ميرزا رفتم ناهار نگاه داشت .\r\n\r\nاشعار صدر السلطنه در حبل المتين\r\nاشعار كثيف صدر السلطنه را به حالت تمسخر و مضحكه در روزنامهء حبل المتين منطبعه بندر بمبئى چاپ كرده بودند . هركس نسخه‌اى نداشته پيدا كرد . گمان مىكنم بواسطهء شيرازيها آنجا رفته باشد و من نسخهء آن اشعار را براى پسرهاى ركن الدوله فرستاده بودم در شيراز انتشار پيدا كرده . وكيل روزنامه نسخه‌اى فرستاده است .\r\n\r\nسالار الدوله\r\nدو دفعه هم برحسب احضار سالار الدوله چند روز قبل آنجا رفتيم . خانه‌هاى ليلى خانم مسكن دارد . خيلى بدراه و بدكوچه است . شاهزادهء آراستهء خوبى است ، خيلى مؤدب و مهربان ، ابدا غرور و تكبر ندارد .\r\n\r\n","description":"","footnote":"","page_name":" 1075 ","page_number":105},
  {"content":"\r\n\r\n\r\nتفاوت شرفيابى دو دربار\r\nحضرت و الا پس از گذاشتن دندان روزى را شرفياب خاكپاى مبارك شدند . فرمودند در چهل سال بل پنجاه سال ايام شرفيابى خود به حضور شاهنشاه شهيد يك همچو مجلسى نديدم . خيلى اظهار شكرگزارى و تمجيد فرمودند كه شاه تك و تنها در اطاق برليان روى صندلى نشسته بود . يك نفر در اطاق نبود . خيلى اظهار التفات فرمودند . بعد عريضه‌اى كه براى خاطر ماها نوشته بودند داده بودند در كمال التفات جوابى مرقوم داشته بودند . مىفرمودند هرچه دلم خواست عرض كردم . ازبس اطاق خلوت بود و شاه ملتفت عرايض من آنچه مكنون خاطر بود به عرض رسيد . در ايام شاه شهيد هر وقت شرفياب مىشديم اقل عدهء فضولها بيست نفر بود كه متصل حرف را از دهن گوينده گرفته نمىگذاشتند شاه حرف بزند و نمىگذاشتند ما بگوئيم . آنچه هم بود تمام مسخره و عيب‌گوئى .\r\n\r\nناصر الدين شاه و تمايل به مضحكه\r\nمثلا مثل امروزى كه من دندان گذاشته بودم چه حرفها به‌ميان مىآمد و چه تمسخرها و چه مزاحها ، كه هزار مرتبه نرفتن و نبودن افضل و انسب بود . تقليد حال من تا ده روز اسباب تفريح و انبساط خاطر همايون اعلى بود و مادام العمر اين صحبت در موقع شرفيابى به ميان بود . اول كسى را كه شاه ملاحظه مىكرد و چيز اولى كه در او مشاهده مىفرمود حالت مضحكه و عيب او بود . اگر صد هنر داشت و يك عيب شاه آن عيب را ملتفت مىشد و بس . اگر هزار كلمه حرف مربوط صحيح مىزد و يك كلمه حرف غلط شاه آن غلط را زود ملتفت مىشد . اگر در تمام بشره و هيكل خوب بود و فى الجمله دماغش بزرگ ، شاه دماغش را ديده مابقى را ابدا نگاه نمىكرد .\r\nمتصل در ملاقات و اصغاى عرايض دقت داشت چيزى پيدا كند كه به خنده و مضحكه نزديك باشد . ديگر ابدا ملتفت هنر و علم و خوبى و طلاقت لسان نبود . به هر كس فرمايش مىكرد بيست نفر در اطراف هجوم‌آور شده يا از دهن شاه حرف را گرفته مىگفتند ، يا از طرف آن ديگرى جواب مىدادند . محال بود ده دقيقه مرفه الحال انسان عرض كند . تمامش صحبت را ديگران مىكردند . شاه هم قاه‌قاه خنديده و به آنها جواب مىداد . اسمش اين بود به فلان ، شاه خيلى التفات كرد و خيلى خنده كرد و حال آنكه به او نبود بلكه به آنها كه هميشه بوده‌اند بود .\r\n\r\n","description":"","footnote":"","page_name":" 1076 ","page_number":106},
  {"content":"\r\n\r\n\r\nعادات ناصر الدين شاه\r\nاين حالت شاه بسيار خوب است كه در حضور او كسى قدرت تكلم بيمعنى ندارد .\r\nفقط جواب را از كسى مىشنود كه سؤال از او فرموده و جواب را به كسى مىدهد كه عرض كرده . مثلا همان روز ميدان آن وضع ساده شاه بر هر ذيشعورى واضح بود كه نيكوكارى است . ده دقيقه شاه در آفتاب نتواند زيست فرمود . چرا يك ساعت آب و بستنى و ميوه ميل نفرمايند . براى چه سواره در سر سان بستنى خوردن و متصل قورى آب به دهن براى چه است . نظم قشون و حالت مشق آنها را بايد رسيدگى كرد . بستنى و غيره همه‌جا ممكن است . اين كارها را ما محال مىدانستيم . ازبس ديده بوديم و به نظر خيلى از مردم اين وضع ساده شاه خوارق عادات و معجز مىنمايد . آن روز نه چتر داشتند ، نه آفتاب‌گردان ، نه دستكش . خصوصا اصرار هم صدراعظم كرد چتر بياورند قبول نفرمودند . من گمان مىكنم آن شاه در تمام عمرش اين يك ساعت آفتاب نخورد . تا ممكن بود چتر به دست داشت يا در سايه بود ، در سوارى هم آفتابگردان داشت هم چتر .\r\n\r\nشاه و انار آبلمبو\r\nدر اين مجالس رسمى كه حكما در چادر تشريف داشتند سوارهء قزاق رد مىشد شاه در حضور همه مردم انار آب‌لمبو ميل مىفرمودند ، دهن را به سوراخ انار گذاشته لبها را باد كرده و نگاه به صف مىفرمودند . آنى از خوردن فارغ نبود . اول چيزى را كه براى تهيهء ورود شاه آدم مىبايست فراهم كند خوردنى بود . اگر موقع هيچ‌چيز نبود آب مىخوردند ، آن هم نه يك دفعه بلكه ده مرتبه . يك روز كه از گردنهء زانوس مىگذشتيم و به نسم مىرفتيم همراه شاه بودم . شمردم از اول گردنه تا آخر ده مرتبه آب خوردند و هشت مرتبه پالتو را كنده و پوشيدند . در حفظ صحت و مزاج آنقدر استاد بودند كه حساب نداشت .\r\n\r\nبىخيالى ناصر الدين شاه\r\nصدراعظم در مجلس سالار الدوله مىگفت در اين سى سال التزام ركاب مبارك شاه شهيد من سه روز شاه را در باسمنج آذربايجان ناخوش ديدم كه تكسّر « 1 » داشت ، ديگر نديدم كه نديدم و در نزد من محال بود قبول كنم كه شاه ناخوش است . زندگانى خوشى\r\n\r\n\r\n","description":"","footnote":"\r\n( 1 ) - تكسر مزاج - كسالت مزاج\r\n","page_name":" 1077 ","page_number":107},
  {"content":"\r\n\r\nكرد . ديگر براى هيچ سلطانى ممكن نخواهد شد آن بىقيدى و آن بى . . . « 1 » براى احدى موجود نخواهد شد . عمدهء عيش او اين بود كه هرچه واقع مىشد غم نداشت و افسوس نمىخورد . برايش يكسان بود ، ابدا اعتنا نمىكرد . عيش دائم او بواسطهء اين لاقيدى برپا بود . روس اين‌طور كرد ، انگليس آن را برد ، فارس شلوغ بود ، بلوا كردند ، شهر طهران برهم خورد ، اسباب پريشانى خاطر او نبود و همان كارى را كه داشت مشغول بود و اگر در اين ميانه دقيقه‌اى ناهار يا آب انار يا بستنى دير مىشد دنيا را برهم مىزد ، تاب و طاقتش مىرفت . در سر سوارى اگر مىگفتند شيراز ده هزار قتل واقع شد ، بهتر بود كه بگويند آب انار تمام‌شده و حاضر نيست . هركس بوده مىداند كه مبالغه و مضمون گفته نشده . تمام از روى ديدار و آگاهى است ، بلكه صد يك آنچه ديده و شنيده‌ام مضايقه شده و ايراد نكردم . اين مطالب هم جلو قلم آمد و ناگزير نوشتم تا خواننده را آگاهى به حدّ كمال باشد . خداوند خودش اين مطالب را مستور بدارد و به دست نااهلان نيفتد كه گرفتار سرزنش و خسران باشم .\r\n\r\nوفات عبد الحسين خان كفرى\r\nيكشنبه 17 جمادى الاول - [ از 
  ] اتفاقات تازه كه نوشته نشده فوت عبد الحسين خان كفرى ناصر السلطنه است . يكى از بىدينها و مردودين بود . مدتها است علما تكفيرش كرده [ اند 
  ] و مرتد بود . در اين ايام ناخوش شده اطباء هواى گرم عربستان را براى مزاج او سازگار دانسته در منظريه يا قم وفات كرد . زن فرنگى كه گرفته بود همراهش بود . يك نفر اولاد ذكور هم از او دارد . بهرجهت علماى قم مانع شده نگذاشتند در قم دفن كنند ، حتى گفتند در حدود قم هم اگر دفن كنند بيرون آورده با نفت آتش مىزنند . بيشتر براى اشعار هجوى [ بود 
  ] كه زبانم لال براى حضرت سيد الشهدا ( ع ) و واقعهء صحراى كربلا گفته بود لعنت كردند و تكفير شد . عجب آن‌كه عين الملك مىگفت مجتهدين قم اشعارش را حفظ داشتند و مىگفتند كسى كه اين نوع اشعار بگويد مىتوان گفت مسلم است ؟ يا توبهء كسى كه رده بگويد ، به خدا و رسول بد بگويد قبول است ؟ گويا نعش او را در خلا يا سوراخى شبانه انداختند . آخوندى كه نماز ميت كرده بود حاضر كرده مىخواستند تكفير كنند . قسمها خورده بود ندانسته نماز كرده و گفته بودند غريبى فوت شده و مسلمان است . در طهران ختم گذاشتند اما همه‌كس تف و لعنت مىفرستاد . هيچ دين\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1078 ","page_number":108},
  {"content":"\r\n\r\nنداشت و همه‌چيز را تقبيح مىكرد . پسر خانبابا خان سردار بود از فخر الدولهء مرحوم .\r\nبىكمال هم نبود . دو سه سفر فرنگستان رفت . مدتى در پاريس بود . يك زن انگليسى از آنجا گرفت . عيالش شاهزاده است و چندين سال است در طهران اقامت كرده و نزديكى با او نمىكند و حال آن‌كه تمام علما متفقا پيغام دادند كه طلاق هستى و به هركس ميل دارى عقد كنند قبول نكرد شوهرى بكند و با عبد الحسين خان هم متاركه داشت .\r\nناصر السلطنه در ييلاق دروس منزل داشت با همان زن فرنگى . كارهاى غريب داشت .\r\nمثلا بنا و عملهء عمارت دروس را ارمنى آورده بود و مىگفت براى اين است كه نماز نداشته باشد و احدى در اين خانه نماز نكند . وقتى كه فرارا به فرنگ رفت شاه لقب فخر الملكى [ او 
  ] را گرفته به فخر الملك حاليه داد . بعد ناصر السلطنه لقب دادند .\r\n\r\nپسر و دختر فخر الملك\r\nميرزا حسن خان شوكت مىگفت اين عبد الحسين خان فخر الملك نيست ، اين عدو الحسين خان فخر الملك است . سفارت انگليس حقوقات زنكه را مطالبه مىكند .\r\nعجب است كه دختر اين كافر را چندى قبل ركن الدوله براى پسرش عقد كرد . پسرش شباهت تامى به آن مرحوم دارد . هيچ پدر و پسرى ، خلقا و خلقا آنقدر شباهت به‌هم ديگر ندارند . داماد عزت الدوله مىباشد و گويا كفرىتر از پدر غير مرحومش باشد ، از شدت معصيت پسر و پدر مسخ شده‌اند . آنقدر سياه و بدهيكل [ است 
  ] كه انسان رغبت نگاه كردن نمىكند . ختنه هم نشده .\r\n\r\nعوارض ديفترى\r\nفخر الملك روضه دارد آنجا رفتم . نواب عليه چند روز است كسالت دارند ، باز كهير بيرون مىآورند . صورت باد كرده ، امان الله خان بعد از آن گلودرد دو سه حالت غريب پيدا كرده . اولا جلوى چشمش پرده گرفته كه اغلب جائى را نمىبيند . مثل پردهء سياهى جلوى چشم آمده و تاريك مىشود و ثانيا به شدتى تودماغى حرف مىزند كه به زحمت مطلب دستگير مىشود . ثالثا سرگيجه دارد . حالا پيش دكتر اشنيدر مىبرند چرخ الماس مىزند و معالجه مىكند . بعد از اين گلودرد گويا اين ناخوشيها پيدا مىشود . مىگويند يك نوع فلج بعد از خوب شدن عارض مىشود كه علامات آن همين چيزهاست . از روزى كه شاه شهيد شده فخر الملك گرفتار است .\r\n\r\n","description":"","footnote":"","page_name":" 1079 ","page_number":109},
  {"content":"\r\n\r\n\r\nراحتى براى فرنگى\r\nجعفر قلى خان حاجب الدوله سابق هم دو سه اولادش فوت شد و پسر بزرگش همين‌طور گلودرد گرفت . همهء مردم گرفتار هستند هريك به سببى از اسباب . راحتى در دنيا كلية و در ايران خصوصا خلق نشده . عيش و راحتى در دنيا بر فرنگيها تمام است ، غم و اندوه آنها كمتر [ است و 
  ] گرفتارى هيچ ندارند . ظلم و ستمى در ميانه نيست . بيشتر ناراحتى ما بواسطهء ظلم و ستم و بىقانونى است .\r\nآخر سال است مواجب احدى نرسيده . از صبح تا غروب بايد مشغول گوش‌برى و تهيهء معاش شب بود . دست و دل عقب هيچ كارى نمىرود . فكر و ذكر خوراك و پوشاك است . تمامش حرف خرج و خرج حرف است و بس .\r\n\r\nوفات آخوند همدانى\r\nسه‌شنبه 19 جمادى الاول - آخوند ملا عبد الله همدانى فوت كرد . در طهران ختمهاى مفصل گذاشتند . تمام آقايان و علماى دار الخلافه حضور داشتند . همدان يقين مثل روز عاشورا بوده . اين مرد اصلا بروجردى [ بود 
  ] . زهد و ورع ايشان خيلى زياد [ بود 
  ] اما اغتشاشاتى كه بواسطهء او همه‌روزه در همدان رخ مىداد معلوم نيست از چه رو بود .\r\nآخوند به‌شدت بىطمع و خيلى پارسا بودند . وثوق و اطمينان اهل همدان به آخوند از اندازه خارج بود ، بعضى از آن ايراد كرده شده . احكامات آخوند را « تنزل من السماء » مىدانستند . عوام كالانعام طورى اوامر او و نواهى آخوند را مطيع و منقاد بودند كه روز روشن سادات كبابيان را مخاطب كرده تا هفتاد پشت آنها را به سخنان بد و عبارات مستهجن قبيح طرد و لعن كردند . يكى از آن ميان بلند گفت چطور تا هفتاد پشت ما را بد مىگوئيد و حال آن‌كه پشت بيستم ما حضرت امام ثامن على بن موسى الرضا ( ع ) است . « 1 » به‌هرجهت بىاندازه عوام را فريفتهء خود كرده بود . اگر عمرش كفايت كرده بود براى قتل مجتهدين كردستان جهادى برپا مىكرد ، چنانچه در اين ايام مشغول تهيه بود و اغلب خاطرنشان مردم مىكرد . به دولت هم تلگراف كرده بود : اين كار ملتى است . هرآينه درست مجازات داده نشود به تكليف شرعى خود عمل خواهد نمود . خانه‌هاى سادات را در همدان آتش زدند و اگر حكم كرده بود تمام آنها را به بدترين اقسام به قتل مىرساندند . واضح و آشكار فحش مىدادند و بد مىگفتند . فتنهء همدان به‌واسطهء فوت آخوند ساكت شد . ديگر متصل گرفتار همدان نمىباشند . سادات بيچاره هم خلاص شدند .\r\n\r\n\r\n","description":"","footnote":"\r\n( 1 ) - نويسنده دچار تناقض‌گويى شده است چه اگر آخوند همدانى آنست كه در اول گفتارش معرفى مىكند نمىتواند اجازهء بددهنى و بىحرمتى نسبت به هركس حتى دشمنانش ، به مريدان خود بدهد . ناشر\r\n","page_name":" 1080 ","page_number":110},
  {"content":"\r\n\r\n\r\nقضيهء جهانسوز ميرزا\r\nتفصيل تازه اين است كه شاهزاده جهانسوز ميرزا امير نويان كه سابقهء عداوت او با آخوند در سر فقرهء همدان معلوم همه مىباشد و در روزنامه‌هاى گذشته مشروحا نوشته‌ام از جلوى مسجد شاه عبور مىكرده آخوند حاجى ملا شكر الله را ملاقات مىكند . دوستى قديم با آخوند داشته جوياى احوال آخوند مىشود كه با آن نقاهت و علت مزاج كجا تشريف مىبريد . جواب مىدهد مسجد شاه سر ختم آخوند ملا عبد الله .\r\nشاهزاده . . . زياد به ملا عبد الله مىدهد كه حالا كار دولت به جائى رسيده كه بدون اذن . . .\r\nدر طهران ختم گذاشته اسباب كار براى خودتان فراهم مىآوريد . . . آخوند ملا شكر الله وارد مسجد مىشود در حضور تمام صحبتهاى شاهزاده را نقل مىكند . آقايان به هم ديگر نگاه كرده آنچه لازمهء جواب بوده مىدهند و مىگويند شاهزاده را بايد تكفير كرد .\r\nقال‌قال زياد مىشود . فحش و بد خيلى مىگويند . در اين ميان به داد شاهزاده ميرزاى آشتيانى مىرسد و مىگويد حاجى ملا شكر الله يك نفر است و به قول يك نفر نمىشود تكفير كرد . شاهد ديگرى اگر باشد ممكن است . بارى به صدراعظم تفصيل را مىگويند و پيغامات زيادى هم علما براى امير نويان مىدهند . او هم رك‌گو ، حرّاف ، قدرى هم مغرور و از شدت آن مىتوان گفت جنون مختصرى هم ميانه هست . در هر مجلس عنوان شد بلند بلند همان كلمات را اعاده فرمودند و از ميدان هنوز در نرفته‌اند . آقاى آقا سيد على اكبر خانهء حضرت و الا آمده بود پيغام مىداد كه حضرت و الا بگويد . مىگفت برادر بزرگ عبد الحسين خان شده‌اند . اين نامربوطها چه بوده . اگر توبه نكند و معذرت نخواهد كار مشكل خواهد شد . شاهزاده هم فرمودند اگر امير نويان ايراد كند چرا حرف يك نفر [ را 
  ] قبول فرموده‌ايد چه بگويم . جواب دادند خيلى خوب ايشان انكار بكنند و پشيمان بشوند . آن‌وقت شما بفرمائيد .\r\n\r\nغارت اموال شاهزاده جهانسوز ميرزا\r\nشاهزاده هروقت ياد اسبابهاى يغمارفتهء خود و افتضاحات آنجا و فرار با لباس زنانه به خانهء عمرو و زيد و معزولى و رسوائى و مغضوبى مىكند داغش تازه مىشود و خوددارى نمىكند و حال آن‌كه تمام اين كارها به سرش نيامد مگر بواسطهء سوءتدبير خود و همراهى خوانين كه ملا عبد الله را اسباب قرار داده رعيت و نوكرهاى خود را جمع كرده به خانهء شاهزاده هجوم آوردند و خودشان حضور شاهزاده نشسته مىگفتند مردهء آخوند است بكشيد . ساعد السلطنه بالاى بام با قرآنى رفته بلند مىگفت شما را به اين\r\n\r\n","description":"","footnote":"","page_name":" 1081 ","page_number":111},
  {"content":"\r\n\r\nقرآن ، آن‌وقت با سر اشاره مىكرد جلو بيائيد و حمله كنيد . شاهزاده گمان مىفرمود براى خاطر او قرآن به دست گرفته و مردم را قسم مىدهد كه مراجعت كنند . مال و اموال حضرت و الا را تماما غارت كرده و كلية به خانهء خوانين تقسيم شد . چه تمام جمعيت از خود آنها بود ، نوكر و خانه‌زاد آنها بودند . شاهزاده با لباس زنانه فرار كرده شب شورين رفتند . آخوند بيچاره چند روز قبل از اين بلوا از شهر خارج شده بود . نصف‌شب خوانين مطلع شده دنبال آخوند رفته با قرآن قسم داده آخوند را آوردند . صبح اين كارها شد .\r\n\r\nخوانين همدان\r\nاين خوانين همدان از شيطانهاى روى زمين مىباشند . در موقع اتحاد خوبى هم دارند . همان‌وقت تماما باهم خصمى شده بودند . شاهزاده كه با آن شروطات و تسلط و اقتدار كه از دولت گرفت وارد شد به‌واسطهء دو سه فقره كارهاى بد و تغير با خوانين و هيچ‌كدام را به دست نداشتن ، تماما شب نشسته متحدشده قسم ياد كردند و اين بلا را به سر شاهزاده آوردند . حضرت و الا تمام را جلو انداخته با يك چوب مىراند . يك نفر را از اين ميانه با خود هم‌دست نكرده بود . آنوقت با آخوند هم همدست نشده پيغام داد شما حكما از شهر برويد . اين بود اتفاق كردند و شاهزاده را فرار دادند .\r\n\r\nمناصب نصرت السلطنه\r\nشنبه 23 جمادى الاول - صبح را خانهء حضرت و الا رفتم ، خبر تازه استعفاى نصرت الدوله فرمانفرماست از تمام كار و مناصب خود . امروز شاهزاده نصرت السلطنه خالوى اعليحضرت به حكومت طهران و بعضى مشاغل متعلق به آن برقرار شدند . وزارت پليس را هم به زنبور كچىباشى دادند . بيچاره سهم الملك كه خيلى هم خسارت كشيده بود . احتساب و غيره معلوم نيست [ به چه كسى داده‌اند 
  ] . اما از قرارى كه شهرت دارد كرمان و هشت فوج و ئيل شاهسون قورت بيگلو و بغدادى با حكومت ساوه و زرند را باز هرطور بود به خود فرمانفرما دادند . نصرت السلطنه مهردار و رئيس خلوت بود . الان هم آن دو كار را دارد و خيلى آدم معقول منظمى است ، با حضرت و الا سابقهء دوستى دارد .\r\nتا غروب منزل حضرت و الا بودم . فخر الملك و معتضد السلطنه بودند . معتضد - السلطنه دستخطى گرفته كه پيشخدمت باشد اما جرأت نمىكند به صدراعظم نشان بدهد . فخر الملك كاغذى از حضرت و الا براى نصرت السلطنه گرفته بلكه احتساب و تنظيف را به او بدهند . احتمال هم مىرود بدهند . هوا سرد شده باران خوبى آمد . از محمد خبرى نشده از خزانه و همدان هم خبرى نيست . كار امسال ما خيلى مغشوش\r\n\r\n","description":"","footnote":"","page_name":" 1082 ","page_number":112},
  {"content":"\r\n\r\nاست . روزگار سخت پاپى شده ، خداوند خودش ترحمى بكند .\r\n\r\nدندان‌درد صدراعظم\r\nپنجشنبه 27 - ديشب را خانهء حضرت و الا بودم . حكم نظامى آورده [ اند 
  ] كه صبح صدراعظم « باستيان » تيراندازى تشريف مىبرد . به اتفاق تولوى خان سوار شده رفتيم .\r\nجمعيت زياد [ بود 
  ] . شاهزاده سالار الدوله و سالار السلطنه ، ركن السلطنه با تمام سرداران و امراء بودند . پنج از دسته رفته پيغام آوردند دندان صدراعظم درد مىكند و تشريف نمىآورند . مجلس سرد شد . ناچار محض تشريفات سايرين دو سه تير توپ انداختند ، هيچ‌كدام به نشان نخورد . سوار شده عودت كردند .\r\n\r\nقدرت و مديريت نصرت السلطنه\r\nنصرت السلطنه خوب حكم مىكند . يك دست بريده و چند نفر را گوش و دماغ كرده ، اهل طهران سياست كمتر ديده‌اند . حالا رعبى به دلشان گرفته واهمه كرده‌اند . نان و گوشت كمى بهتر شده باز گران است . عصر خانهء معين دفتر رفتم بهتر از من اطلاعات داشت . تفصيلاتى است كه او گفته و شهرت دارد . استعفاى فرمانفرما بواسطهء اين شده است .\r\n\r\nاتابك و وكيل الدوله و فرمانفرما\r\nچند روز قبل صدراعظم فحش زيادى به ميرزا محمد خان وكيل الدوله داده و ضمنا آنچه فحش خلق‌شده به فرمانفرما گفته كه تو و او هرشب و هرروز مجلس مىكنيد ، اندرون و بيرون رفته اسباب فراهم مىآوريد من معزول شوم و گمان مىكنيد من مشتاق اين كار هستم و حال آن‌كه هيچ ميل ندارم . كارها مغشوش است و مردم از چشم من مىبينند ، من چه كنم . دولت پول ندارد . قشون ندارد . شلوغ است . دست من نيست . الان استعفا مىكنم تو برو صدراعظم شو و فرمانفرما وزير جنگ . ملاحظه كنيم كارها بهتر مىشود !\r\nمن براى دو چيز است در استعفا تأمل دارم . يكى دلم به حال اين يك مشت نوكر شاه شهيد مىسوزد كه بعد از من تمام و نابود خواهند شد . ديگرى از جان و مال خود واهمه دارم . بارى فحش بسيار داده . از قرار معلوم تا حال ميرزا محمد خان را امين و محرم خود مىدانسته ، چه مدتها است نسبت به او التفات دارد و نويسندگى خودش را داشت .\r\nبه صدراعظم گفته‌اند آنچه شما مىكنيد از خوب و بد ، او به شاه عرض مىكند .\r\n\r\n","description":"","footnote":"","page_name":" 1083 ","page_number":113},
  {"content":"\r\n\r\nصدراعظم محض امتحان روزى كه او و مؤيد الدوله تنها در اطاق بوده‌اند مطلبى گفته و سفارش كرده ، اين مطلب نبايد بروز كند . مؤيد الدوله مىگويد اگر جائى بگويند يا بنده گفته‌ام يا وكيل الدوله ، ديگرى كه اينجا نيست . بعد از چند روز مطلب فاش مىشود .\r\nصدراعظم به مؤيد الدوله مىگويد . او قسمها ياد مىكند من نگفته‌ام كار وكيل الدوله است و هر قسم بود اين مطلب را تحقيق كرده از قرار معلوم يك شب جائى مهمان بوده اين صحبت را يك نفر مىكند . مؤيد الدوله انكار مىكند و مبالغه در انكار به‌حدى كه اسباب نزاع و جدال مىشود . آن شخص براى اثبات مدعاى خود كاغذى از وكيل الدوله نشان مىدهد . فورا مؤيد الدوله گرفته و هرچه مىكند نمىدهد تا آن‌كه با نزاع و مرافعه بيرون مىآيد و برده به صدراعظم نشان مىدهد . اسباب تغير صدراعظم اين بوده .\r\n\r\nاستعفاى نصرت الدوله فرمانفرما\r\nنصرت الدوله فرمانفرما هم اغلب شبها اندرون مىروند و با حضرت عليا در حضور شاه تمام افعال قبيحهء صدراعظم و كارهائى كه مىكند مىگويند . روزها هم اجلاس دارند . اين است كه بعد از اين فحشها استعفا كرد و افخم الدوله مىگفت درب خانهء امين الملك آمد بگذرد فرمانفرما بلند شد . امين الملك ايستاد حرف بزند فرمانفرما گفت من از كارهاى خودم استعفا كردم تا جلوى پاى شما دو ساعت نايستم و از شماها تملق نكنم و زود نشست . امين الملك رد شد و رفت .\r\n\r\nامين الملك و امين السلطان\r\nمقصود اين است هرچه شاه بكند خبرش به صدراعظم مىرسد و آنچه صدراعظم بكند خبرش پيش شاه است . اما هردو كتمان مىكنند و به‌روى هم‌ديگر نمىآورند . تا عاقبت اين كارها چه شود . يك روز هم صدراعظم در حضور شاه يقهء پيراهن خود را تا پائين پاره كرده و آنچه مىتوانسته گفته است . شاه هم زود آدمها را از اطاق بيرون كرده و استمالت زيادى نموده و بعد دو ساعت خلوت كرده‌اند . خبر تازهء ديگر كتك زدن صدراعظم به امين الملك است . گويا مقارن همين اوقات‌تلخيها بوده . امين الملك در عمارت شهر خدمت صدراعظم مىرود . صدراعظم نمىدانم چه گفته كه امين الملك جواب تند مىدهد . صدراعظم متغير شده فحش پدر و مادر و زن و بچه هرچه جلوى زبانش آمده مىدهد و با چوب‌دست خود دو سه تا به سروكلهء امين الملك مىزند كه فراشباشى رسيده فورا كاغذ وزير مختار را عمدا مىدهد . صدراعظم مىگويد قرمساق پدرسوخته ! وقت آوردن كاغذ وزير مختار است . چوب را كشيده تا مىخورده زده است .\r\n\r\n","description":"","footnote":"","page_name":" 1084 ","page_number":114},
  {"content":"\r\n\r\nامين الملك موقع فرار ديده درمىرود . يك هفته دربخانه نيامد و گفتند امين الملك ناخوش است . حالا دو روز است مىآيد . باوجود اين كتك و تغيرات شاه دينارى پول به مردم نداده و نخواهند داد .\r\nجمعه هفتم شهر جمادى الثانيه - صبح را محمد حسن ميرزا و حاجى ميرزا يوسف خان شوهر كشور خانم پدربزرگ اعتضاد السلطنه كه الان اين طفل به اصطلاح مليجك اعليحضرت شاهنشاهى است آمدند . مدتى صحبت كرده بعد سوار شده خانهء حضرت و الا رفتم . اسبهاى افخم الدوله براى رفتن حضرت عبد العظيم ( ع ) حاضر [ بود 
  ] ، اما خودش پنهان . در خلوت بسته ، شريف خان و فساد و ساير پراكنده ، مطلب مفهوم شد .\r\nبعد پيدا شده مطلب را حالى كرديم كه ما فهميديم . . . « 1 » سوار شده رفتيم . ناهار مختصرى پشت باغ آقا غلامحسين خورديم . بعد در ماهورها گردش كرده چيزى پيدا نشد . حضرت عبد العظيم رفتيم جمعيت زياد بود . نير الممالك شوهر صغرى خانم بود .\r\nلقب ابتهاج الملك به نير الممالك مبدل شده . تا عصر بوديم . غروب شهر آمديم .\r\n\r\nقهر امين السلطان\r\nصدراعظم قهر كرده يعنى ناخوشى را عذر قرار داده از همان روز پنجشنبه 27 بيرون نيامده . جهت را آنچه آشكار است عزل امين السلطنه از وزارت بقايا است و نصب امين بقايا . او هم استعفا كرده . امين بقايا هم جرأت رفتن به دفتر را نمىكند مبادا مجددا به او مرحمت شود و خجل شود . ديگرى شراكت در كاغذخوانى [ است 
  ] كه چندى است وكيل الملك و وكيل الدوله مشغول هستند . مونوپول جناب وزير مخصوص را برهم زده‌اند . بعضى احكامات هم اعليحضرت به ميل خاطر و فراخور طبع مىفرمايند . ديگر از معارضات باطنى و مطالب درونى اطلاع نداريم .\r\n\r\nبدگوئى فرمانفرما\r\nنصرت الدوله فرمانفرما اين روزها واضح و آشكار از صدراعظم و افعال او بد مىگويد و ابدا واهمه ندارد . خودش به حضرت و الا مىگفت كه صدراعظم با مجد الدوله و فخر الملك و آقاى نايب السلطنه و ديگران و ديگران چرا بد بود . به جهت آن‌كه شاه شهيد به آنها مايل بود . حال هم با من فقط محض همين بد است كه نوكر محرم و خدمتگزار شاهم . با عين الدوله ايامى كه آذربايجان بود كمال التفات را داشت كه احدى\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1085 ","page_number":115},
  {"content":"\r\n\r\nگمان نمىكرد به اين جزئيات زايل شود ، حال چرا با او آنقدر دشمن است و متصل مشغول اتهام اوست . من هم پروا ندارم . آنچه از دستم برآيد كوتاهى نمىكنم .\r\nشاه اين روزها قدرى خودشان مشغول اصلاح امورات هستند و انشاء الله بيشتر مايل به اصلاح كارها خواهند شد . به امين الملك هم دو مرتبه فرمايشات سخت فرموده‌اند كه هرطور هست مواجب مردم را بدهد و پولها را توقيف نكند و الا مؤاخذهء سخت از او خواهد شد . با حضرت و الا يك روز هم به احوال‌پرسى صدراعظم رفتيم .\r\n\r\nرفعت الدوله و شيراز\r\nيكشنبه نهم جمادى الثانيه - صبح را جهانگير مژده آورد كه محمد پس‌فردا مىرسد .\r\nرفتم خانهء حضرت و الا . تمام مطلع شده مژده مىدادند . عصر قاسم اسب آورده بود .\r\nگفتم چرا دير كردى گفت محمد دادا آمده بود ، اسبهاى او را جا و مكان مىدادم . رفتم خانهء پسرهاى ركن الدوله . به اندازه‌اى از سوءحركات حضرت و الا بد مىگفتند كه ما فوق آن متصور نبود . من جمله رفعت الدوله مىگفت پس از هزار التماس و دو هزار نفر كه شفيع شدند شاه و صدراعظم فرمودند حكومت كازرون را به من داد . بعد كه عزل شديم دو هزار تومان باقى به پاى من كشيده بدون جهت و سبب آنچه اسباب و اوضاع و تجملات داشتم از تفنگ و اسباب آبدارخانه و فرش و قالى به قيمت ارزان تقويم كرده برداشت و از روزى كه اين سه برادر ديگر را طهران برد تاكنون پنج تومان به آنها نداده .\r\nروزى كه طلب كارها پس از عريضه‌جات تلگرافى و كارهاى ديگر جلوى كالسكهء ما را گرفته نمىگذاشتند از شيراز بيرون بيائيم مواجبهاى ديوانى ما را حساب كرده چهار هزار تومان تمسك داد . حال طلب‌كارها طهران آمده خانهء صدراعظم متحصن شده نمىدانيم چه كنيم . ركن الدوله هم اعتنا ندارد . كار ما نمىدانيم به كجا منجر خواهد شد . حقيقت آنقدر شكايت كردند و مطالبى گفتند كه عقل از تصور آن قاصر [ ست 
  ] و هرگز اعمال هيچ پدرى را نسبت به فرزند اين‌طور باور نمىتوان كرد . هيچ‌وقت اين اميرزادگان را آنقدر متغير و آزرده‌خاطر نديده بودم . از بىالتفاتى حضرت و الا به اندازه‌اى دلتنگ بودند كه نزديك است مريض و بسترى شوند .\r\nسه‌شنبه يازدهم - محمد دو اسب و چهارصد و هفتاد تومان پول آورده بود . در يك ساعت سياههء تقسيم آن نوشته و تمام شد . الحمد لله آسوده شديم . مثل اين بود كه چوب به سوراخ موش كرده بودند . جز رنگ پول چيزى به دست من نماند . عصر آقاى عماد السلطنه و افخم الدوله آمدند . صحبت زياد شد . براى روز چهاردهم كه عيد اعليحضرت است دعوت كرده‌اند . كاه‌گل‌مالى حياطها الحمد لله تمام شد . اين باران آخر\r\n\r\n","description":"","footnote":"","page_name":" 1086 ","page_number":116},
  {"content":"\r\n\r\nخيلى خرابى كرد . اغلب اطاقها چكه كردند . انشاء الله من آسوده خواهم بود .\r\n\r\nاولين عيد پس از قتل شاه\r\nجمعه 14 شهر جمادى الثانيه - برحسب دعوت صبح را در ركاب حضرت و الا به دار النظاره رفتيم . عيد تولد اولى است كه براى شاه گرفته مىشود . خداوند طول عمر به اعليحضرت كرامت فرمايد كه سالهاى بيشمار عيد بگيرند . در اطاق اول آقاى عماد السلطنه ، تاج الدين ميرزا و شريكه بودند . من هم آنجا نشستم . شاهزادگان آمدند .\r\nهيئت سفرا كه همه‌ساله بعد از ناهار و قبل از سلام عام به حضور مشرف مىشدند امسال قبل از ناهار مقرر شده شرفياب شدند . در ساعت شش و نيم از دسته گذشته اجماعا به باغ رفتيم . در ميانه محمد ميرزا لباس رسمى سفيد و قرمز پوشيده بود . همه تعجب مىكردند ، چه براى صرف ناهار و نشستن در اطاق نظارتخانه لباس رسمى مقرر نيست . اسباب خنده بود . خصوصا وقتى كه جلوى سالار الدوله و سايرين افتاده بود و مردم را جلو و عقب مىكرد مثل آردل‌باشى . همه‌كس از پشت‌سر خنده و مضحكه مىكرد كارهاى اميرزاده را ، همان كه من گفتم در ميانه تاى بىهمتا بود . ديگرى گفت صفت خوبى براى شاهزاده پيدا كرديد ، امروز الوهيتشان غلبه دارد . هركس رسيد مضمون و كنايه به شاهزاده گفت .\r\n\r\nتملقات امير نويان\r\nنزديك شمس العماره ايستاديم شاه آمد . سردارى مشكى مرواريددوز پوشيده بود .\r\nهمان سردارى كه شاه شهيد با دقت تمام براى قرن تمام كرده بود و يك دفعه كه همان روز پنجشنبه 16 ذيقعده باشد پوشيدند كه روز جمعه آن واقعه دست داد . اين سردارى داراى مرواريدهاى ممتاز قديمه است ، از مثقالى دو هزار تومان مرواريد در اين سردارى هست تا سيصد تومان . خيلى اعلى و ممتاز است . اظهار التفاتى فرموده امير نويان جلوى پلهء عمارت ايستاده بود . از دور بناى قربان صدقه گذاشت ، ما شاء الله گويان به شاه نزديك شده گفت خداوند جان تمام ماها را فداى وجود مبارك كند . انشاء الله ما در زير سايهء مبارك بميريم . شاه فرمودند من سلامتى طايفه و ايل خودم را بيشتر از سلامتى خودم طالبم . خداوند به تمام آنها عمر و عزت بدهد كه اسباب راحتى من است . خداوند جان ما را فداى وجود مبارك كند . اقلا پنجاه سال [ جشن 
  ] مولود خود را گرفته كامران باشيد . ديشب همهء مردم خوشحال و مسرور بودند . نجارى جلوى خانه من هست چراغان مفصلى كرده بود . گفتم تو كه فقير و بىچيز هستى از كجا اين تهيه را كردى . گفت\r\n\r\n","description":"","footnote":"","page_name":" 1087 ","page_number":117},
  {"content":"\r\n\r\nاگر امشب نكنم چه وقت بكنم . شاهزاده خوب حرف مىزند اما گاهى اين‌طور نطقها هم مىفرمايند كه خيلى اسباب خنده مىشود . شاه بالا تشريف برده از پشت‌سر رفتيم .\r\nمحمد حسن ميرزا دقت كرده كفشهاى خودش را توى اطاق در يك كنار كنده و به يك نفر هم سفارش اكيدى در نگاه‌دارى آن كرد . بالاى اطاق ميز كوتاهى گذاشته و صندلى كوتاهى كه سفرهء شاه روى آن ميز بود . شاه هم درست مسلط نبود ، بلكه ميز بلند بود و صندلى خيلى كوتاه . دست راست اول شاهزاده ملك‌آرا ، بعد ركن الدوله ، بعد سالار السلطنه و ركن السلطنه اخوان شاه ، بعد بدون ترتيب ساير شاهزادگان . دست چپ اول حضرت و الا ، بعد عضد السلطان پسر چهارم شاه ، بعد ضياء الدوله و بعد من بودم .\r\n\r\nناهار يخ و سرد\r\nاطاق كوچك ، اغلبى ايستاده بودند . اتفاقا جاى من خوب بود . ناهار سرد يخ كرده . به رسم معمول همان نان و پنير و قدرى چلوى يخ كرده آن هم دو انگشتى دو انگشتى خورديم . آنچه در سر سفرهء ايرانيها تهيه مىشود براى تماشا و مداخل نوكرها است .\r\nمدعوين بايد گرسنه برخيزند ، خصوصا جلوى شاه باشد . امير نويان مخاطب بود . قدرى فرمايشات شد . بعد شاهزاده يمين السلطان ( امير آخور گذشته ) به رسم همه‌ساله قصيده خواند . شاهزاده معتمد الدوله هم به رسم معمول قصيده گفت . هردو الحق اشعار خوبى گفته بودند ، خصوصا مال معتمد الدوله . كم‌كم برخاستند ، ما هم بلند شديم . شاه شهيد اين قاعده را گذاشته بود . در اين چند سال كه ششم صفر تابستان افتاده بود موقوف شده بود . مجددا احياء شد . دستها را شستيم همان جاى اول ايستاديم . شاه تشريف آوردند .\r\nنعلبكى دست موثق الدوله ناظر بود مملو از اشرفى . يكان يكان گرفته وارد شديم .\r\nعميد الدوله اصرار كرد دو دانه بگيرد . شاه فرمودند ده اشرفى جريمه بايد بدهد . حكم شد حاجب الدوله بگيرد . آخر قرار آن به پنج تومان شد . اما اشرفى ثانوى را گرفت .\r\n\r\nسلام و گم شدن كفش\r\nشاه سلام تشريف بردند . آن‌وقت ديدم محمد حسن ميرزا پيدا شد . داداش كجا بودى . بلى كفشهايم گم شده يك ساعت است دويده‌ام تا اين كفش كوچك تنگ كثيف را پيدا كرده‌ام . عيدى گرفتيد ؟ بلى بلى جاى شما خالى بود . بيچاره همه‌جا بدبخت است .\r\nكفش فرنگى خوبى بود . آن احتياط اسباب گم شدن كفش شد . اگر پيش تمام كفشها بود البته گم نمىشد ، چه نگهبان داشت . رفتيم سلام .\r\n\r\n","description":"","footnote":"","page_name":" 1088 ","page_number":118},
  {"content":"\r\n\r\n\r\nآشتى صدراعظم\r\nصدراعظم هم با همان جبه آمده ايستاد . دو روز است آشتى كرده . شاه هم خودش ابدا احوال‌پرسى نرفت ، مثل آن‌كه شاه شهيد هميشه مىرفت . باز كدورت باقى است .\r\nبعد از سلام بيرون آمديم . محمد حسن ميرزا كفش ديگرى كه اندازهء پايش بود پوشيده فرار اختيار كرد . به عجلهء تمام تا نزديك در باغ رفت . اما كفش ايرانى بود تعريفى نداشت .\r\n\r\nخانهء سالار الدوله\r\nبا محمد ميرزا و محمد حسن ميرزا به سمت خانهء سالار الدوله رفتيم . پسرهاى ركن الدوله و آقاى عماد السلطنه هم آمدند . بسيار بسيار شاهزادهء مهربان خوبى است . در اطاق كوچكى بوديم . پيانو مىزد . اصرار داشت اكرم الدوله و محمد ميرزا بزنند . قدرى زدند . تخته‌بازى كرديم . گرم و نرم و مهربان بود . تمام را عمو اقلى خطاب مىكرد . با كمال محبت و يگانگى پذيرائى نمود كه خيلى اسباب اميدوارى و اخلاص ماها شد . دو سه نفر ديگر ديدن آمدند . ما را به‌حال خود گذاشته رفت آنها را بطور رسمى پذيرائى كرد و دو دفعه آمد كه شما مشغول بازى شويد تا آنها را روانه كنم . سيگار و قليان به اصرار تعارف مىكرد و مجبورا استعمال كرديم .\r\n\r\n","description":"","footnote":"","page_name":" 1089 ","page_number":119},
  {"content":"\r\n\r\n\r\nچراغان\r\nديشب هم چراغان بود . اما كسبه صرفه‌جوئى كرده بودند . با عماد السلطنه ، افخم الدوله ، تاج الدين ميرزا ، شعاع الدين ميرزا گردش كرديم . نصرت السلطنه به گردش آمد اما جائى مكث نكرد . به عجلهء تمام دو سه بازار و كاروانسرا را ديد و رفت . هيكل حضرت و الا با خرقهء خز ، كلى تماشا داشت . خيلى كوتاه و بدتركيب است . ابدا اين گردش و چراغان تمجيدى نداشت . خيلى سالهاى گذشته بهتر و خوب‌تر بود . اقلا دو ساعت نايب السلطنه در شهر گردش مىكرد . چندين جا مىنشست و خيلى پيشكش و تعارف مىدادند . خيلى بهتر از اين هم چراغان مىكردند . مثلا ديشب در سبزه ميدان نه موزيك بود نه مطرب ، نه آن تخت و آن چراغان دولتى . اغلب دكاكين ديشب مقفل بود .\r\nآتش‌بازى هم خيلى مختصر و بىتماشا بود .\r\n\r\nپارك اتابك و مهمانى او\r\nعصر منزل آمديم . افخم الدوله و محمد حسن ميرزا بودند . ساعت دو شام خورده ساعت سه و نيم با شريف الدوله درشكه نشسته به دعوت شب‌نشينى صدراعظم « 1 » به\r\n\r\n\r\n","description":"","footnote":"\r\n( 1 ) - اينجا كارت دعوت صدراعظم كه به خط نوشته شده الصاق شده است به اين عبارت :\r\nهو - صدراعظم متمنى است كه در موقع عيد مولود مسعود بندگان اعليحضرت اقدس همايون شاهنشاهى ارواحنا فداه نواب اشرف و الا آجودان حضور عين السلطنه قبول زحمت كرده شب شنبه 15 جمادى الثانى چهار ساعت از غروب آفتاب گذشته با لباس رسمى در عمارت باغ ايشان به شب‌نشينى تشريف آورده از ملاقات شريفتان حضار را قرين مسرّت فرمايند .\r\nپشت كارت ، عين السلطنه نوشته است : مهمانى آخر بود ، 18 همين ماه از صدارت عظمى معزول و به قم روانه شدند . فاعتبروا يا اولى الابصار ، 1314 طهران . عين السلطنه قهرمان .\r\n","page_name":" 1090 ","page_number":120},
  {"content":"\r\n\r\nپارك ايشان رفتيم . لباس رسمى پوشيده بودم . در ساعت چهار آنجا حاضر شديم . جمعى قبل از ما آمده بودند . هنوز شام تمام نشده بود .\r\nباغ چراغان بود ، هوا ماهتاب . آنقدر صفا داشت كه به عقل راست نمىآمد . اين عكس ماه و چراغان به درياچه‌هاى طرفين عمارت افتاده حقيقت مصداق آيهء « ما تشتهى الانفس و تلذ العين » بود . به اين روح و صفا هرگز باغى نديده بودم . چشم بيننده خيره مىماند . هركس بىاختيار تعريف مىكرد . عمارت پارك هم مثل باغ از هر جهت امتياز دارد . دالانى وسط ، يك كابينه و يك سالون و يك سفره‌خانه روبه جنوب . دو اطاق كه يكى بليارد ، ديگرى كوچكتر سمت شمال ، زيرش زيرزمين كه حمام و آشپزخانه و « كاو » « 1 » است . مرتبهء بالا را امسال دست گرفته [ اند 
  ] . نازك‌كارى عمارت باقى است . اين زمستان تمام خواهد شد . از سمت شمال دو پل چوبى خوبى بسيار قشنگ به درياچه كشيده‌اند كه از اطاق به كنار درياچه مىرود ، بدون اين‌كه پائين آمده زحمت بكشند . در بخارى و گچ‌برى و زينت اين عمارت ما فوق تصور است . زحمت كشيده شده و هركس چيزى به خاطرش رسيده و سليقه داشته عرض كرده . بيشتر زحمت اين عمارت را مهندس الممالك كشيده . قرب يك سال از صبح تا عصر آنجا بوده و دستور العمل مىداد .\r\nمبل اطاقها هر تكه‌اش از جائى جمع شده . از امتعهء ايرانى و فرنگى و چينى و ژاپنى و جاهاى ديگر به اندازه‌اى آورده و گذاشته شده كه حساب ندارد . از اقصى بلاد عالم در آنجا اسباب آورده شده . در اين مدت استقلال هركس چيز خوبى داشت يا ديد محض تملق پيشكش آورده كه براى پارك خوب است . پرده‌هاى عمارت تماما مخملهاى اعلى ، صندلى و ميزها به اعلى درجه ممتاز ، تابلو و نقاشيهاى ايرانى و فرنگى اعلى زياد ، قاليهاى اطاقها تماما كار كرمان كه حقيقت قالى كه در سالون بود دو سه هزار تومان قيمت داشت و صنعت قالىبافى را برهان و دليلى بود . كرمان در اين كار گوى سبقت را از همگنان ربوده . به ديوارهاى اطاق از قاليهاى اعلى و بافته‌هاى چينى و ژاپونى خيلى نصب بود كه هريك در مقابل ديگرى امتيازى عليحده داشت . آنچه چيز خوب بخواهيم در آنجا بود .\r\nيك ساعت شام طول كشيد . بعد به اين اطاقها آمدند . مجلس « سواره » شد اما همانطور كه مترقب بوديم جمعيت نبود ، از محترمين و خواص بعضيها بودند . آتش‌بازى در جلوى درياچه شروع شد . از اطاقها به ايوان جنوب آمديم . وسعت مكان و صفاى ماهتاب و آب و امتياز آتش‌بازى از توصيف و تعريف بيرون است . تمام آنچه بود عكس\r\n\r\n\r\n","description":"","footnote":"\r\n( 1 ) .  Cave . \r\n","page_name":" 1091 ","page_number":121},
  {"content":"\r\n\r\nآن هم در آب ديده مىشد ، خيلى خيلى ديدنى بود . بعد از اتمام آتش‌بازى به اطاقها آمديم . هوا به‌شدت سرد بود ، قدرى گذشته به اطاق سفره‌خانه براى صرف « سوپه » رفتيم . هركس جائى نشست و مشغول شد . از مسكرات فرنگى و ايرانى و غذاهاى سرد و ميوه‌جات و آجيل و آچار و غيره و غيره فراوان . انواع مسكرات بود و بىتكلف همه خوردند جز معدودى كه من به غير از عماد السلطنه و فخر الملك و افخم الدوله و محمد حسن ميرزا نديدم . اطاق سفره‌خانه و اسباب ميز به اعلى درجه قشنگ و اعلى بود .\r\nمختصر مهمانى به اين شكوه و قشنگى و نظم در ايران كسى خاطر نداشت .\r\nمجلس طول كشيد . غلامرضا خان آمد پيانو زد . سرها از بادهء ناب گرم شده بود .\r\nهركس هرجا ايستاده بود در حالت رقص و ترنم بود . سازهاى ايرانى و آوازهاى خودمان به گوش و هوش نزديكتر بود . صدراعظم با سر و پا هم‌آهنگ شده بود . بعد ملتفت شده گفت ازبس خوب مىزند آدم را به كار وامىدارد . به « بالوا » وزير مختار فرانسه وعده داد يك شب خانمها را دعوت كند و ساز ايرانى تماشا كنند . شارژدفر هولاند مرا ول نمىكرد . متصل حرف مىزد . خيلى پرحرف است . در ساعت هشت كم‌كم مردم بناى رفتن را گذاشتند . ما هم خداحافظى كرده آمديم . محمد حسن ميرزا منزل كه رسيده بود كيف و نشأهء پارك را [ تعريف 
  ] مىكرد و بناى خواندن و رقصيدن با افخم الدوله را گذاشته تا يك ساعت مشغول بود كه از خنده مرديم . خيلى دير خوابم برد .\r\nيكشنبه 16 جمادى الثانيه - صبح را خانهء حضرت و الا رفتم . تمام تعريف پريشب بود . از اطاقهاى پائين به بالاخانه‌ها تشريف بردند . خيلى از پائين بهتر است . خود تغيير هم لذت دارد و جديد مطبوع است . خواستيم خانهء سالار الدوله برويم تشريف نداشت .\r\nنزهت و هرمز خيلى بامزه شده‌اند . . . حور العين تازه رنگ و روئى گرفته ماشاء الله خيلى خوشگل و قشنگ است . چشمهاى ميشى ، موى بور ، سفيد ، خداوند حفظ فرمايد . هوا خيلى سرد شده . غروب منزل آمدم . حسين قرضها را داده و دماغى دارد . اما مىگفت ده تومان از پولى كه در صندوق گذاشته‌ام دزديده‌اند . . .\r\n\r\nاجارهء دكان مدرسهء محمديه\r\nتفصيل تازه حكايت آقاى امام جمعه و ساير مجتهدين است . مدرسهء محمديه قرب مسجد جمعه سپرده به آقا است و ايشان توليت را به شيخ زين الدين زنجانى كه مرد شيطان ناقلائى است واگذار فرموده‌اند . دكان نانوائى كه موقوفهء مسجد است آقاى امام روزى دو هزار سياه اجاره داده است . شيخ حكم كرده كه دو هزار سفيد مطالبه شود . « 1 » مستأجر آه و ناله كرده ، كتك زده‌اند . خدمت آقا عرض كرده آقا هردو طلبه را احضار\r\n\r\n\r\n","description":"","footnote":"\r\n( 1 ) - داماد شاه كه به لباس روحانيت درآمده باشد بهتر از اين انتخاب نمىكند . ناشر\r\n","page_name":" 1092 ","page_number":122},
  {"content":"\r\n\r\nفرموده كتك فراوانى زده بعد طلاب آن مدرسه آمده كه اين دو نفر را ببرند . آقا متغير شده چوب مفضلى مجددا مىزند و حبس مىكند . اين طلاب بعضى خدمت ميرزا حسن آشتيانى رفته ، بعد طلاب مدرسهء صدر هم كه دست امام بوده حمايت آنها را كرده مختصر طلاب مدرسهء خان مروى هم متابعت آنها را نموده اجماعا به خانهء علما رفته يكان‌يكان را به امداد طلبيده [ اند 
  ] . علما هم ديدند موقعى براى استرداد مدارس بهتر از اين نمىشود كلية در مدرسهء خان جمع شده عريضه به شاه كردند . آقاى امام محصور است و مخفى شده . امروز صبح دكاكين را به حكم جناب ميرزاى آشتيانى بستند .\r\nنزديك ظهر آقا جارچى فرستادند امر فرمودند كه باز كنند و ابدا همچو حكمى نفرموده‌اند . آقاى امام هم دو سه نفر از علماى نمرهء دوم شهر و چند نفر از پيشنمازها را گرد خود جمع كرده از مستأجرين خود و كسان خود به قدر دويست نفر فراهم آورده خدمت آقا كمر به خدمت بسته . كار ديگرى هم كرده و قريب شصت هفتاد زن دور خانهء خود مجتمع داشته كه در زير چادر حربه دارند و خدمت آقا رفته اظهار اخلاص و فدويت مىكنند . معلوم نيست اين زنها از چه سلك هستند و الّا زن حسابى هرگز اقدام به اين كارها نمىكند كه از صبح تا چهار از شب رفته ميان پانصد مرد باشد . آقا متمول است و شام و ناهار خوبى به اين جمعيت مىدهد . از قليان و چاى تقصير نمىشود . علاوه نفرى دو هزار به زنها و بعضى از مردها التفات مىفرمايند . . . « 1 » با اين وضع و شكل كارى از پيش برود . ليكن دور نيست اغتشاش بشود به‌جهت آنكه واضح زن و مرد به ميرزاى آشتيانى و ساير علما فحش مىدهند و بد مىگويند . آدمهاى آنها هم نزديك هستند . يك مرتبه به‌هم ريخته نزاعى بشود . ديگر ساكت نخواهند شد . امروز نصرت السلطنه و حاجى امين السلطنه از طرف شاه نزد امام پيغام بردند . زنها خيلى نسبت به شاهزاده بىاحترامى كرده بودند . همه‌كس از حالت امام و شعور و فهم او تعجب اين مسئله را مىكند . آقا سيد على اكبر با ميرزا خيلى بد شده بود يعنى در سر مسئلهء مسجد سپهسالار .\r\nاما هر قسم بود آقا را طلاب سوار كرده و بردند . آقا هم خيلى شل است . هرطرف باد بيايد باد مىدهد . ملاحظهء صرفهء خود را از دست نمىدهد . به‌هرجهت حالت شهر منقلب است .\r\n\r\nقهر اتابك\r\nصدراعظم هم از آن شب مهمانى تا حال بيرون نيامده مىگويند زالو انداخته ليكن دروغ است . فخر الملك مىگفت امروز منزل صدراعظم رفتم احدى نبود . خيلى خلوت [ بود . 
  ] از ميرزا سيد ابراهيم سؤال كردم آقا كى بيرون تشريف مىآورند گفت هيچ‌وقت .\r\n\r\n\r\n","description":"","footnote":"\r\n( 1 ) - امّا با اين‌همه لشكركشى و پول خرج كردن‌ها روحانيت و مردم پيش بردند . ناشر\r\n","page_name":" 1093 ","page_number":123},
  {"content":"\r\n\r\nمعلوم مىشود خبرى است . اما كسى درست اطلاع ندارد . اين قهر ثانوى گويا بيشتر براى اين است كه شاه چرا عصر روز جمعه 14 به پارك تشريف نياوردند و در مدت ناخوشى عيادت نفرمودند و حال آن‌كه شاه شهيد مرسوم و معمول داشت . ديگر خبر تازه نيست .\r\n\r\nمدرسهء مروى\r\nدوشنبه 17 - امروز مجلسى در درب خانه براى انجام عمل مدارس بود . حضرت و الا تشريف بردند مدرسهء مروى را به چهار نفر از طلاب موثق همان مدرسه واگذار فرمودند . مدرسهء صدر و محمديه را هم همان‌طور . مدارس جمهورى شد . شيخ زين الدين و شيخ سيف الدين بيشتر اسباب اين انقلاب شدند . هنوز جمعيت گرد امام هست . زنها تشريف دارند . اما ساير علما به خانه‌هاى خود رفتند . اين مدرسهء خان مروى ازجمله اول مدارس اين شهر است ، بلكه هيچ‌يك از مدارس آنقدر موقوفه ندارند .\r\nاملاك اين مدرسه آباد [ ست 
  ] و بسيار مستغلات معتبر در اين شهر دارد . پس از فوت حاجى ملا على كنى شاه براى اين‌كه ديگرى اين مدرسه را صاحب نشده مثل حاجى ملا على معتبر نشود به تدابير لازمه به امام دادند . ليكن در وقفنامهء مدرسهء مزبوره توليت به اعلم علماى دار الخلافه محول است . اين عنوان را طلاب نموده كه اعلم علماى دار الخلافه الان جناب ميرزاست ، امام غاصب است . بايد به ميرزا داده [ شود . 
  ] آقاى امام فقط داراى مسجد شاه است . ساير مدارس رفت . آقاى امام داماد شاه شهيد است علمى ندارند . فقط امام جمعه و آقا هستند . مكنت و تمول آقا بسيار است . يكى از ملاكين معتبر به‌شمار مىآيند .\r\nغروب منزل آمدم هوا سرد [ ست 
  ] و خيال بارندگى دارد . تاكنون در قوس اين قسم سرما ديده نشده بود . فوق العاده سرد كرده . كوه را چندين مرتبه برف زده و الان تا شميرانات برف گرفته است . زياده چه بنويسم .\r\n\r\nعزل اتابك\r\nسه‌شنبه 18 شهر جمادى الثانيهء 1314 - صبح را خانهء حضرت و الا رفتم . هوا ابر و سرد بود . گفتند حضرت و الا حمام بود . فراش آمده كه شاه احضار فرموده به شتاب بروند . اندرون رفتم . ناهار خورديم . در اطاق عزيزه خانم نشسته بودم افخم الدوله پيدا شد . گفتم درب خانه چه خبر بود ؟ گفت خيلى خبرها . شست من خبردار شد . گفتم مگر صدراعظم معزول شد ؟ گفت بلى ، تمام كارها تقسيم شده . فرمانفرما به آرزوى خود رسيد . كرد آنچه پيشنهاد خاطرش بود . معلوم است انسان از اين خبر بزرگ كه مدتها\r\n\r\n","description":"","footnote":"","page_name":" 1094 ","page_number":124},
  {"content":"\r\n\r\nمترقب و مترصد بود چه حالت پيدا مىكند . برخاسته بيرون رفتيم . صحبت مىكرديم كه گفتند حضرت و الا آمد . رفتيم بالاخانه . بشاش و خندان بودند . همان‌طور كه قاعدهء حضرت و الا است از به دو امر تا منتهاى آن تعريف مىفرمايند بنا فرمودند به صحبت كردن ، از اين قرار .\r\nاز حمام كه بيرون آمدم فراش آمد كه شاه احضار فرمودند . من گمان كردم همان حكايت ديروز است . هوا سرد [ بود 
  ] از حمام بيرون آمده با كمال اكراه رفتم . وارد نارنجستان كه شدم ديدم شاهزادگان و جمعى ديگر از پله‌ها بالا مىروند . شتاب كرده ملحق شدم . وارد اطاق شديم . شاه بالاى اطاق روى صندلى جلوس فرموده بودند . جمعا ايستاديم . بعد از آن‌كه درست جابه‌جا شديم شاه روبه جمع فرموده [ گفتند 
  ] صدراعظم از كار كسل شده بود ما هم او را معاف داشتيم و كارها را تقسيم كرديم كه تمام نوكران ما داراى شغل و كار باشند . مسؤليت آن منحصر به فرد نباشد . هركس در كار خود مسؤل باشد . حقيقت اين‌همه كار از عهدهء يك شخص بيرون بود . اين بود كه امورات تماما معوق و باطل و مغشوش مانده كارها نمىگذشت . بعد روبه ملك‌آرا كرده [ فرمودند 
  ] اين‌طور نيست ؟ عرض كرد بلى همين است كه اعليحضرت اقدس شهريارى مىفرمايند .\r\nبعد رو را به سمت من كرده همان كلمه را فرمودند . عرض كردم تمام دول خارجه وزراء دارند و هركس مسئول كار خود است . بعد مخبر الدوله عرض كرد و در ميان عرايض گفت صدراعظم مزاجا هم عليل شده بود . بعضيها كه بيرون آمديم حرف مخبر الدوله را مىگفتند و خنده مىكردند .\r\n\r\nصاحبان جديد مناصب - تعظيم به دستخط\r\nبعد شاه فرمودند برويد مجلس احكامات و دستخطها قرائت شود . تعظيم كرده بيرون آمديم . هركس در دل خيالى براى خود مىكرد و كارى را كه شايسته بود و در فكر داشته بود به خود مىطلبيد و با حالت خوشى تماما به همان بالاخانه‌هاى صدارت رفتيم . ناهار خورده چاى صرف نموده وكيل الملك وارد شد . گفت دستخطهاى شاه است . تماما برخاستيم و تعظيم و تكريم كرديم . به اين ترتيب قرائت نموده هركس دستخط خود را گرفته بوسيد و به دست نگاه داشت .\r\n- ملك‌آرا وزير عدليهء اعظم و تجارت\r\n- عز الدوله حكمران قزوين و مضافات\r\n- فرمانفرما رئيس قشون ظفرنمون\r\n- مخبر الدوله وزير داخله و گمرك\r\n\r\n","description":"","footnote":"","page_name":" 1095 ","page_number":125},
  {"content":"\r\n\r\n- مشير الدوله وزير دول خارجه\r\n- نظام الملك وزير دفتر استيفا و ماليه\r\n- مشير الملك وزير دفتر لشكر\r\n- اقبال الدوله وزير خالصه\r\n- ناصر الملك وزير قورخانه\r\n\r\nيك نفر و همهء كارها\r\nكارهاى عمده ازاين‌رو تغيير و تبديل پيدا كرد . كارهاى كوچك در اين دو سه روزه معين خواهد شد . برخاسته شرفياب شديم . شاه همان‌جا جلوس فرموده جلوى صندلى ميزى گذاشته بودند . فرمودند دستخطها قرائت شد ، هركدام با كمال تسلط در سركار خود باشيد . براى تمام اين كارها حدود معين شده ، انشاء الله من بعد فرموده خواهد شد .\r\nما چرا نوكر نداشتيم . تمام كار به دست يك نفر افتاده بود و نوكرها و شاهزادگان معزز محترم بيكار و خانه‌نشين بودند . انشاء الله خيلى بهتر از سابق خواهد شد . يك نفر محال است از عهدهء تمام اين كارها برآيد و در حقيقت قاعدهء خوبى هم نيست . عموم نوكر به تفاوت بايد داخل كار باشند و تربيت شوند و خدمت بكنند .\r\nنطق شاه درين دفعه خيلى مفصل [ بود 
  ] و كلمات خوب داشت كه به‌خاطر من تمام آن نمانده . شاه را اين‌طور حرف‌زن و خوش‌تقرير نمىدانستم . ماشاء الله بسيار خوش‌بيان هستند و تا امروز مكشوف نبود . تعظيم كرده دعا و ثنا گفتيم بيرون آمده منزل آمديم . هيچ‌كس از اين واقعهء امروز صحيحا مطلع نبود مگر همان چند نفر از محارم و فرمانفرما كه جمله باعث آن تغيير بودند .\r\nديروز امين الملك گفته بود فردا البته صدراعظم درب خانه خواهد آمد . صبح هم على الرسم شاه احوال‌پرسى فرستاد بود . عرض كرده بود عصر شرفياب مىشوم .\r\nامين الملك و صاحب جمع تا توى اطاق با هيأت وزراء و شاهزادگان آمده پس از آن‌كه شاه عنوان مطلب فرموده بيرون آمده به عجله به خانه‌ها رفتند . سردار كل آمده بود با شصت هفتاد نفر آردل ، وقت رفتن همه را مرخص كرده با دو نفر رفت .\r\n\r\nخوشحالى از عزل اتابك\r\nدستخط عزل را نمىدانم به چه مناسبت شاه به علاء الدوله داده بود . قلمدان و شرّابه و شمسه و مهر صدارت را گرفته همان عصر آورد . گفتند جبهء كذا و تمثال را هم گرفته آورد . از اين خبر عموم طبقات نوكر خوشحال هستند مگر معدودى كه از كار افتادند و در\r\n\r\n","description":"","footnote":"","page_name":" 1096 ","page_number":126},
  {"content":"\r\n\r\nحقيقت حق هم دارند . اهل شهر هم خوشحال هستند و اميدوار هستند كارها بهتر شود .\r\nدر حقيقت مخبر الدوله نصف صدراعظم است . امروز فوت شاه شهيد و جلوس اين شاه معلوم شد . در حقيقت سلطنت شاه را از امروز بايد حساب كرد . در اين مدت مغضوب و محصور و مخفى بود . خيلى هم طاقت آورده و حوصله كرد . شش ماه است حوصله مىكند و آنچه گفت مقبول نيفتاد و هرچه گفتند قبول شد . صبر و حوصلهء غريبى به خرج داد كه از عهدهء هيچ سلطان مستقلى بيرون نيامده ، كار بزرگى از پيش برد . شاه را آن چند نفر خيلى دل دادند و آنقدر خواندند تا مؤثر واقع شد . شاه در خيال عزل او بود . اما اين چند نفر همت كردند تا شاه دل پيدا كرده و اجرا نمود . اين است انجام كار و مآل اين روزگار غدار . هر نوشى را نيشى و هر عزتى را ذلتى و هر فرازى را نشيبى از دنبال است .\r\n\r\nچهل سال رياست\r\nاز ايام رياست و استقلال امين السلطان مرحوم تاكنون چهل سال است [ كه 
  ] به هر جهت حالت شهر منقلب است . اين كارهاى بزرگ در خانوادهء اينهاست . چهارده سال تمام است صدراعظم به كارهاى دولتى مستقل است و چهار سال تمام است صدراعظم مىباشد . [ و 
  ] عمرش چهل . يادم نمىرود فرمايشى كه پارسال گذشته شاه در خانهء احتشام الملك به صدراعظم فرمودند . فرمودند چند سال دارى ؟ عرض كرد سى و نه سال . فرمودند يك سال ديگر مانده كه « چل‌چلى » بكنى . بعضيها تعبير كردند و نكته‌ها گفتند . امروز معلوم شد اول « چل‌چلى » آقا عزلشان بود .\r\n\r\nقيافه و اخلاق اتابك\r\nقيافهء صدراعظم خوب بود . ميانه‌بالا ، چاق ، فربه و خوشگل بود . سيماى مهربانى داشت . اگر حالت مضحكه و مزاح مىگذاشت از جملهء خوش‌برخوردها و مهربانها محسوب بود . كلية به مذاق شاه شهيد تربيت شده بود . از مزاح و مضحكه نمودن خوددارى نداشت . امّا نعوذ بالله با اين‌همه حسن‌خلق وقتىكه متغير و خشمگين مىشد ديگر احدى را نمىشناخت و هرچه از فحش و كتك ممكن بود مىداد و مىزد .\r\nآخر الامر به خودش فحش مىداد ، از زن و بچه و پدر و مادر . آن‌وقت پيراهن خود را پاره كرده ، كلاه خود را زمين كوبيده ، سردارى خود را تكه‌تكه كرده ، احدى هم ياراى جلو رفتن نداشت . آن‌قدر خشم مىكرد و به خودش كتك مىزد و فحش مىداد تا غش كرده مغشى عليه مىافتاد . تا دو ساعتى كسى جلو نمىرفت تا كم‌كم نايرهء خشم تسكين يافته به حالت طبيعى بازگشت مىفرمودند . اما خدائى بود كه كمتر اين حالت برايش دست\r\n\r\n","description":"","footnote":"","page_name":" 1097 ","page_number":127},
  {"content":"\r\n\r\nمىداد ، يعنى در اوايل زياد بود بعد كم‌كم ترك كرد . به اين قسم كه هرگز مقصرى را حضورا تنبيه و سياست نمىكرد و حتى المقدور از مكروه اجتناب مىكرد . اين بود كه مردم مىگفتند صدراعظم رحيم است . خير بواسطهء نايرهء غضب خود راضى به تأديب و تنبيه كسى نمىشد . اين اواخر خيلى اين صفت كم شده بود . چه هروقت حالت غضب مستولى مىشد دو مقابل مقصر خود را كتك مىزد و سياست مىكرد و تا چند روز ناخوش بود .\r\nسخى و خيّر بود . در اوايل خوش‌اعتقاد [ بود 
  ] و پس از سفر فرنگ كمتر شد . مناهى را در اين اواخر به‌شدت مرتكب بود ، برعكس اوايل كه از جملهء زهاد و عباد محسوب بود .\r\nخط بسيار خوبى داشت . در ميرزائى استاد بود . در عربيت و سواد فارسى و اشعار بسيار زحمت كشيده بود و روىهم‌رفته باكمال بود . خيلى زيرك و چيزفهم بود . حافظهء خوبى داشت . قوم و خويش دوست به‌اندازه‌اى بود كه الان ضرب المثل است . هيچ‌كس اقوام خود را به قدر او دوست نداشت . روىهم‌رفته صفات خوبش بيشتر از صفات بدش بود .\r\n\r\nناسخ و منسوخ و مهر صدارت\r\nچيزى كه خيلى اسباب سرزنش مردم و نكوهش او بود دروغ بىموقع و اطمينان به اين چند نفر ميرزا و نويسنده و مهر نمودن هر كاغذى بدون خواندن و مضايقه [ بود 
  ] كه در يك روز ده ناسخ و منسوخ گرفتن ممكن بود و كارهاى ولايات و شهر و ادارات كلية بواسطهء بىانضباطى مهر او ضايع و خراب بود . حكم زير سند ناسخ ، بالاى سند ناسخ ديگر در جيب حاكم ناسخ هرسه چهار حكم در بغل مأمور ، ناسخ تمام آنها به دست معروض يا عارض ، چندين حكم ديگر هم نزد ميرزاها [ بود 
  ] . مهر صدراعظم در وسط حياط دو شعبه شده يكى به دست ميرزا سيد احمد ، ديگرى به دست ميرزا رضا قلى خان [ بود و 
  ] خودش در پارك يا اندرون . به هر ولايتى در هر پست اقلا چهار من كاغذ از طرف صدراعظم مىرفت . هركس بيكار بود عريضه نوشته جواب مىرفت . به‌هرجهت اين حكايت مهر تفصيلات دارد . هرگز به اين اختصار نيست . كاغذنويسى حكام معتبر و ادارات مفصل به دست چهار نفر محرر ميرزا رضا قلى خان و ميرزا سيد احمد افتاده بود .\r\nخود آنها هم شأن خود را اجل و ارفع از اين كارها مىدانستند . اگر سالى سه تومان به ميرزاى ميرزا سيد احمد مىدادى هفته‌اى يك رقعهء خوش‌مضمون به عبارات مرحمت‌آميز و مغازلات دلفريب برايش مىآمد كه اسباب پيشرفت تمام كارهايش بود و در مجالس مباهات كرده متصل نشان مىداد و اگر عاليجاه بود جناب مرقوم مىشد . اگر ياور بود سرتيپ .\r\n\r\n","description":"","footnote":"","page_name":" 1098 ","page_number":128},
  {"content":"\r\n\r\nتمام كار حكام را اين كاغذپرانيها ضايع مىكرد و جلوگيرى نشد كه نشد تا حال . . . « 1 »\r\n\r\nصفات ديگر اتابك\r\nقمار زياد مىكرد و ميل به قمار داشت . هروقت فرصت مىكرد مشغول بود . به خيرات و مبرّات ميل وافر داشت . از ضعفا و سادات دستگيرى بسيار مىكرد . اقوام خود را محترم و معتبر كرد . چنان كه امين الملك دو مقابل مكنت او پول نقد دارد و آنچه تخمين شده پنج شش كرور تومان از نقدينه و املاك دارد . معز الملك دائى او صاحب سه چهار كرور مكنت اقلا مىباشد . ساير اقوام و نوكرهاى او تماما داراى مكنت بىاندازه و ثروت بيشمار هستند . يكان‌يكان مىشناسيم و مىدانيم چه دارند . تصريح آنها موجب تطويل كلام مىشود . عياش بود . به راحت خيلى ميل داشت . يك‌وقت هم مىشد كه از صبح تا نصف‌شب كاغذ مىخواند و جواب مىنوشت . غذا زياد مىخورد . تند و به عجله حرف مىزد . مردانگيش غلبه داشت . يك زن بيشتر نگرفت و با اين‌همه نعمت و مكنت تجديد فراش نكرد . مسكرات از هر قبيل استعمال مىكرد و خيلى مىخورد . به مضحكه و مسخره خيلى ميل داشت . در مزاح و تمسخر استاد بود ، زياده از اين از احوالات او اطلاع ندارم .\r\n\r\nقبول حكومت قزوين\r\nچهارشنبه 19 - ديشب را خانهء حضرت و الا ماندم . تمام صحبت متعلق به اين تغييرات بود . قبل از ناهار حضرت و الا دربخانه تشريف بردند . يك ساعت شاه خلوت كرده فرمايشات فرموده و بعضى مطالب پرسيده بودند . در باب حكومت هرچه طفره زده بودند به جائى نرسيده بودند . فرموده بودند مجبورا بايد به روى . حضرت و الا عرض كرده بودند اين حكومتى است كه من در سن يازده سالگى در سنهء 1271 آنجا رفته و هفت سال ماندم ، حال پس از پنجاه سال نوكرى باز آنجا بروم ! ديگر هر قسم بود شاهزاده را راضى كرده بطورى كه با كمال ميل قبول كردند . آنقدر اظهار التفات فرموده بودند كه شاهزاده مىفرمود به اين التفات و مرحمت اگر دولاب را هم شاه بدهد با كمال مباهات قبول خواهم نمود ، چه رسد به قزوين . الحق شاه خيلى مهربان [ است 
  ] و هرچه بفرمايد از روى كمال ميل است . ابدا ظاهرسازى بلد نيست . تمام آنچه بفرمايد قلبا است . خصوصا با شاهزادگان ميل و التفاتى عليحده دارد كه تا حال حلاوت و مزهء آن را نچشيده بودند .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1099 ","page_number":129},
  {"content":"\r\n\r\nصحبتهاى محرمانه را ديگر نفرمودند ، يعنى شرط امانت هم نبود .\r\nكارهاى كوچك كلية تقسيم شد . معمارخانه را به حكيم الملك دادند . طالقان را به معتمد الدوله دادند ، سى سال طالقان تيول مرحوم معتمد الدوله بود ، ده پانزده سال است خارج كرده دست خود صدراعظم بود . مابقى كارها را يكان‌يكان نمىدانم .\r\n\r\nروانه كردن اتابك به قم\r\nامروز شهرت كرد كه صدراعظم را به قم روانه مىكنند . گفتند نايب السلطنه يكصد تومان و يك طاقه شال مژدگانى داده بود . آنقدر به قم نرفت تا صدراعظم را قبل از خود روانه كرد . حقيقت صدراعظم اگر طهران اقامت مىكرد مورث خيلى فتنه و فسادها مىشد . اين نايب السلطنه نبود كه يك تن واحد باشد . تمام اقوام و نوكرهايش با مكنت و از او راضى تماما دامن همت به كمر زده اسباب خيلى تغييرات و كارهاى بزرگ مىشدند .\r\nنايب السلطنه كسى را نداشت و اينها برعكس خيلى هستند كه تمام قوم و جان و مال همديگر را فداى صدراعظم مىكنند و لازمهء تلاش را مىنمايند . شايد وضع تغييرى كند به ناز و نعمت نخستين برگردند . غروب منزل آمدم باران مىآمد .\r\n\r\nفرمانفرما و مشق\r\nشنبه 22 جمادى الثانى - صبح را پس از مدتها به ميدان مشق رفتم . فرمانفرما باابهت تمام سوار اسب سفيدى در سر دفيلهء افواج ايستاده بود . امير توپخانه و آجودانباشى و سايرين يك ذرع عقب‌تر ، خيلى به احترام ، مثل همان ايام كه آقاى نايب السلطنه بود .\r\nسردار كل همين كار را داشت ، ليكن اين شرافت و حسب و نسب را نداشت . احترام كار يكى ، احترام شاهزادگى و نسب دوتاست . در حقيقت نعم البدل آقاى نايب السلطنه است .\r\nخيلى بر شكوه ميدان افزوده بود . از روزى كه آقا معزول شده بود ميدان اين شرافت را به خود نديده بود . خيلى به دقت به مشق افواج ملاحظه مىكرد . فرمانفرما از اول داخل قشون بوده . صاحب‌منصبان اطريشى كه در اول ايران آمده و نظام را برقرار كردند فرمانفرما داخل آنها بوده و از تابينى به اين مرتبه رسيده است . مشق كرده و از فنون نظامى مطلع است . اين تمام تغييرات و مرافعه‌ها سر همين مسئله بود و امروز به آرزوى خود رسيده خصم را فاتح شده . بعد از دفيله تنها به ميان فوج سوادكوه كه قراول مخصوص عمارت سلطنتى مىباشند رفته نيم ساعت آنجا بود . معلوم شد موعظه و نصيحت به آنها مىكند . چون اين فوج مدتهاست در ادارهء صدراعظم و رياست آن با حاجى حسين خان برادر سقاباشى بود اين نطق و فرمايشات براى دلگرمى آنها بود كه\r\n\r\n","description":"","footnote":"","page_name":" 1100 ","page_number":130},
  {"content":"\r\n\r\nناخدمتى نكنند . بعد دم در ميدان آمده دو مرتبه افواج به حالت چهار چهار دفيله كرده از در ميدان بيرون رفتند . از آنجا به قورخانه رفت . من منزل آمدم .\r\n\r\nحركت اتابك به سوى قم\r\nحسين آقا كه چند سال قبل نزد من نوكر بود و اين ايام پيش پسر صدراعظم خدمت مىكرد در ميدان كه بودم برخورد . تفصيل پرسيدم گفت امروز دو ساعت به صبح مانده صدراعظم و دو پسرش و دو برادرش با حاجى رستم خان دامادش پسر حاجى حسينعلى خان و پسرهاى امين حضرت مرحوم در هشت كالسكه نشسته به سمت قم رفتند . غلام سفارت انگليس و روس هم همراه رفتند . پلكنيك با پنجاه قزاق همراه رفت .\r\nپلكنيك مراجعت مىكند اما قزاقها تا قم مىروند . هشتصد مال بنه و اسبابهاى آنها را حمل به قم كرد . مىگفت وقتىكه از اندرون بيرون آمد زنها گريه‌كنان از عقب مىآمدند .\r\nگريه و زارى مىكردند ، اما خودش خنده مىكرد . به عجله تا دم در رفت . دو نفر سيد گدا [ را كه 
  ] اعتقادى به آنها داشت يكى طرف يمين خودش ديگرى سمت يسار در كالسكه نشاند . عيالش طهران است و فرموده همان‌طور خرج بدهند و آنچه نوكر بود مرسوم و مواجب آنها را به همان ترتيب بدهند . از مستحقين ، از سيد و آخوند هركس جيره‌خور بوده ماه به ماه برسانند . شام و ناهار بيرون به همان قرار باشد . تمام نوكرها جمع شوند .\r\nحاجى سقاباشى و ميرزا سيد ابراهيم ( ميرزاى كارهاى شخصى او بود ) شب و روز آنجا باشند . از برادرها امين الملك و صاحب جمع براى محاسبهء خزانه و كارهاى ديگر در طهران توقف دارند .\r\nاز قرارى كه گفتند شاه ادارهء امير نظام را فرموده بودند به‌عهدهء صدراعظم باشد و برود . قبول نكرده و عرض كرده است خانهء من قم است و براى دعاگوئى هم قم مناسب‌تر است ، اجازه التفات شود آنجا بروم . در قم خانه و مستغلات زياد دارد . صحن جديد قم را صدراعظم ساخته و خيلى خرج كرده است .\r\n\r\nمخالفان اتابك\r\nاشخاصى كه به شاه در عزل صدراعظم زياد دل دادند و شاه را راغب به اين عمل فرمودند و صراحة به شاه گفته بودند تا او به ميان كار است اسمى از شما نخواهد بود ، همه‌كس او را مىشناسد و براى شما اشعار و مضامين مىگويند و هرچه مىفرمائيد اطاعت نمىكنند و برعكس آنچه را ميل دارند شما را مجبور به اطاعت و اجراى آن مىكنند يكى فرمانفرما بود كه پس از استعفا جدا ايستادگى كرده تمام آنچه را نبايد\r\n\r\n","description":"","footnote":"","page_name":" 1101 ","page_number":131},
  {"content":"\r\n\r\nبگويد گفت . ديگرى حكيم الملك است ، ديگرى وكيل الدوله مىباشد . بصير السلطنه هم ميانه بوده . مابقى را اطلاع نداريم . رئيس و عمدهء آنها همينها بودند كه نوشتيم .\r\nكاغذخوانى حضور هم به وكيلين مرحمت شد . امين خلوت درب خانه نيامد . اما باز شاه فرستاد و آمد . مردم بدون جهت خوشحال هستند و حال آنكه به خيليها دخلى ندارد .\r\nيكشنبه هفتم شهر رجب المرجب - 22 درجهء قوس . هوا بهتر شده . چهار شبانه روز باران آمد و به‌شدت سرد كرد . از جمعهء گذشته آفتاب كرد و گرم شد . شمران برف آمد .\r\nطهران هم يك روز برف آمد . اما به زمين ننشست . وزراء جديد تماما در كمال استقلال مشغول كارهاى خود هستند و امورات بهتر مىگذرد . دست‌وپاى مردم هم باز شده .\r\nكارها منحصر به يك‌جا نيست و عموم مردم خوشحال هستند .\r\n\r\nاقوام اتابك - امين الملك\r\nحساب امين الملك را رسيدگى مىكنند . هنوز معلوم نيست بطور دلخواه او و آن طورى كه اسناد دارد رسيدگى مىشود يا حقيقت‌رسى مىفرمايند و برواتى كه خريده و تومانى سه هزار و پنج هزار داده كسر مىشود . گمان نمىكنم حساب گذشتهء او را هم تحقيق كنند . اگر اين‌طور باشد كار آنها خيلى سخت است . بدون جهت اين‌همه مكنت جمع نمىشود .\r\n\r\nآقا غلامحسين بزاز\r\nآقا غلامحسين كه اول شاگرد بزاز بود و « آقلى » مىگفتند صاحب اين‌همه اوضاع و دستگاه نمىشود . فقط پارك او صد هزار تومان قيمت دارد و شبى هزار تومان مهمانى او مخارج داشت . يك نفر نويسندهء آن دستگاه از يك وزير بيشتر ملك و مال دارد . هركدام در مقابل خود صاحب مبلغها ثروت و مكنت هستند . تمام ايران در اين چند سال تمام شد و همهء آن در كيسه و جيب اين جمع رفت . خدا مىداند چقدر مال در دستگاه آنها موجود است .\r\n\r\nمعز الملك توتون‌فروش - خريد كتب خطى\r\nمعز الملك از روزى كه طهران آمده يك كرور باغ و عمارت و ييلاق خريده . مرد كه سواد فارسى ندارد ، مكتب نرفته چهارده هزار تومان كتب خطى ميرزا محمود مستوفى را خريد و براى زينت عمارت در اطاق چيده و گذاشته ، يك نفر توتون‌فروش بود . اغلب\r\n\r\n","description":"","footnote":"","page_name":" 1102 ","page_number":132},
  {"content":"\r\n\r\nمردم او را در اين كسب ديده تقى توتون‌فروش مشهور است . هم مباشر بودند ، هم حاكم بودند ، هم مستوفى . تمام به دست خودشان بود .\r\n\r\nدزدبگير\r\nدر هيچ تاريخى صدراعظم آنقدر كار نداشته . سوابق ايام صدراعظم ، دزدبگير ساير ادارات بوده . در اين ايام دزد و دزدبگير خود او بود . تمام نوكر او ، يا قهرا به نوكرى او داخل [ بودند 
  ] احدى ياراى دم زدن نداشت . حالا اگر چهار كار خلاف مخبر الدوله بكند دفعهء پنجم نظام الملك ملتفت شده محرمانه به شاه مىگويد . همين‌طور نظام الملك كارى خلاف بكند فرمانفرما عرض خواهد كرد . از ترس يكديگر كار بد كمتر اتفاق خواهد افتاد و تمام آنها مايل به آسودگى مردم و رونق كار خودشان هستند .\r\n\r\nوزراى تازه\r\nتمام اين انتخابات هم صحيح و به‌جاست . مشير الدوله براى وزارت خارجه هزار مرتبه بهتر از مشير الملك است . بصيرت او در اين كار ده هزار مرتبه زيادتر از وزارت عدليه و تجارت است . درست كاه را جلوى سگ ريخته استخوان را جلوى شتر .\r\nمشير الدوله چهل سال در خارجه بوده و از فنون سياسى و ديپلوماسى سررشته به‌هم زده وزير تجارت شود كه ابدا ربطى به كار او ندارد . همين‌طور ساير كارها . الان هركس در كار و عمل خود و شغل خود بصير [ ست 
  ] و اميدوار هستيم خيلى بهتر از سابق شود .\r\n\r\nكارهاى فرنگيها\r\nمسيو بالوا وزير مختار فرانسه خدمت حضرت و الا آمده بود . شاهزاده بعضى سؤالات فرمودند كه صدراعظم چطور بود ؟ گفت براى ما بسيار خوب [ بود 
  ] به جهت آنكه كارهاى ما خيلى زود و آسان مىگذشت . در ايام وزارت خارجهء ميرزا سعيد خان مؤتمن الملك « 1 » براى يك كار بيست تومانى دو ماه معطل بوديم ، حالا هم گويا همانطور باشد . معلوم است آنها هرچه بيشتر شلوغ باشد خوشتر دارند و ميل دارند نيك و بد كارهاى آنها به زودى بگذرد . در آن ايام همين‌طور بود . كاغذ وزير مختار كه مىرسيد مثل اين بود كه آيهء قرآن از آسمان نزول كرده . هرچه مىگفتند مجرى بود و هرچه مىخواستند داده مىشد . ميرزا سعيد خان خوب وزيرى بود . تا او بود اين تسلط را\r\n\r\n\r\n","description":"","footnote":"\r\n( 1 ) - اصل : مؤتمن الدوله ( طبعا سهو القلم )\r\n","page_name":" 1103 ","page_number":133},
  {"content":"\r\n\r\nفرنگيها نداشتند . بلى اگر خصوصيت صدراعظم نبود كار تنباكو سر نمىگرفت و آن‌همه ضرر به دولت نمىخورد . بانك نمىآمد و تمام پول ما به خارج نمىرفت ، خيلى چيزهاى ديگر . همين تعريف آنها معلوم مىكند كه تمام به اختيار خودشان بوده .\r\n\r\nاتابك و انگليسيها - فضولى سفارتها\r\nاز قرارى كه هم او مىگفت روز دوم معزولى ، سفير روس و انگليس خدمت شاه رفته كه صدراعظم نوكر خدمتگزارى است ، از قرارى كه به ما گفته‌اند شاه مىخواهد او را بكشد . شاه فرموده بودند ابدا همچو قصدى نشده ، فقط او را عزل كرديم . بعد عرض كرده بودند اگر اجازه مرحمت مىشود بفرستيم او را مطمئن كنند . فرموده بودند چه ضرر دارد . رفته اطمينان داده بودند و سفير انگليس به اين قناعت نكرده حكيم بدشكل بدتركيب خود را به همراهى صدراعظم به قم فرستاد كه در راه سوءقصدى نشود .\r\nفضولى اين سفارتها از حد گذشته و بيشتر را همين صدراعظم باعث شد تاجرى شدند و عيوبات اين فقره زياد است .\r\n\r\nحبس امين دار الضرب - پول سياه\r\nمطلب تازه حبس حاجى محمد حسن است . سه روز است او را به تدبير گرفته در خزانه حبس كرده‌اند . از قرار معلوم مبلغ زيادى از بابت تفاوت عمل ضرابخانه مطالبه مىكنند . گفتند سيزده كرور مىخواهند . اگر بگيرند و اين پدرسوخته را تكه‌تكه كنند حق دارند . ديگر ايرانى باقى نمانده . تمام تقصير به گردن اين حاجى ملعون است . اين پول سياه نزديك است ايران را برهم بزند و تمام بشورند . براى سالى صد هزار تومان يك مملكتى را گرفتار فقر و بىچيزى نمودند . مردم به نان شب محتاج هستند .\r\n\r\nامين همايون - اسباب سلطنتى\r\nامين همايون را هم گويا عزل كردند و الان مشغول تحويل گرفتن اسباب عمارت سلطنتى هستند . از قرار معلوم خيلى تلف كرده . از جمع موثقى شنيدم كه ايامى كه شاه شهيد شد به عنوان اين‌كه براى جشن پنجاهم اسباب كرايه كرده و حالا به صاحبان آن پس مىدهد آنقدر اسباب بيرون برده كه حد و حصر ندارد . قاليها برده كه هركدام ده هزار تومان و بيست هزار تومان قيمت داشته . ظروف و اسبابهاى ديگر اندازه ندارد .\r\nبهرجهت مىگويند شاه ملتفت شده و جدا ايستاده كه كتابچه‌هاى قديم را آورده از روى قاعده اسباب تحويل گرفته شود . اين فقرهء بردن اسباب خيلى شهرت دارد و همان‌وقت\r\n\r\n","description":"","footnote":"","page_name":" 1104 ","page_number":134},
  {"content":"\r\n\r\nمردم مىگفتند ، اما كسى از ترس صدراعظم قدرت گفتن نداشت . اسباب صندوقخانه را هم سياهه مىكنند . حاجى امين السلطنه اگر هم تلف كرده باشد و برده باشد به استادى برده و به مثل امين همايون احمق نيست كه واضح برده و همه‌كس بداند .\r\n\r\nچوب خوردن عزيز خان\r\nمؤيد الدوله خدمت حضرت و الا آمده بود اين تفصيل تازه را كه چندى است شهرت كرده با شرح و بسطى بيان مىكرد . سابقا هم گويا نوشته باشم كه خانم‌باشى به‌عنوان اين كه عرض دارد و تظلمى مىكند خانهء عزيز خان خواجه بست رفته . همه شب يا پارك خدمت صدراعظم مىرفت يا شبها صدراعظم به خانهء عزيز خان آمده ملاقات معنوى واقع مىشد . بعد از عزل صدراعظم باز در خانهء عزيز خان بوده . بعضى گفتند همراه به قم برده .\r\nبهرجهت حسين خان پدرش عريضه به شاه كرده كه دو سه ماه است دختر من را عزيز خان به خانهء خود برده و مىگويد عيال من است و من از ترس صدراعظم جرأت اظهار نداشتم ، حال هم كه رفته بياورم باز مىگويد عيال من است . اگر عزيز خان خواجه است زن مىخواهد چه كند ؟ اگر خواجه نيست در اين مدت در حرمسراى شاهنشاه چه مىكرد . از براى خدا حكمى بفرمائيد . گذشته از اين‌كه حرم محترم و محبوبهء شاه شهيد بود يكى از ادنى رعيتهاى قبلهء عالم است . اين ستم را رفع فرمائيد .\r\nشاه بسيار متغير شده يا از بين راه مراجعت مىدهند يا همراه نرفته در شهر بوده مىروند و باشى را به خانهء پدرش مىبرند . عزيز خان را همان‌جا گرفته چوب وافرى مىزنند . اين مطلب شهرت كرده . هركس استماع مىكند از اين حق‌ناشناسى و ناسپاسى صدراعظم بد مىگويد . در حقيقت كار بدى هم كرده . زن قحط نبود و حال آن‌كه از فرنگى و ايرانى متصل جمع بودند و ابدا دست‌تنگى نمىكشيد . متصل در پارك بودند و چندين نفر ملتزم اين خدمت بودند . در شهر آدم داشتند پيدا كرده مىبردند .\r\nآن عزيز خان تفصيل دارد . خودش زن سفرى امين السلطان بود . در سفر فرنگ چه مرافعه‌ها كرد و چه كارها نمود تا شاه اذن داد كه همراه برده شود . شاه شهيد واضح و آشكار مشاهده مىكرد و حرف نمىزد . به حكم آن‌كه . . . مىشود عزيز خان اين ايام اين راه را پيش گرفته بودند ، بطورى كه الان شهرت تام تمامى دارد . در همان شبها كه صدراعظم دربخانه استراحت مىكرد همه شب از زنهاى شاه به نارنجستان آمده تا صبح خدمت صدراعظم بودند . در آن چهل روز اغلب زنهاى شاه كه عزيز خان رايگان ديد و توانست براى او آورده خصوصا از ليلى و عايشه در اين مقدمه شهرت بيشتر دارد . زنها\r\n\r\n","description":"","footnote":"","page_name":" 1105 ","page_number":135},
  {"content":"\r\n\r\nهم اغلب هرزه و مرد نديده در اين موقع كه بيم جان و مال هم در ميانه نبود ، عزيز خان هم محرم چندين ساله ، دنده به قضا داده سر به فرمان نهاده‌اند .\r\n\r\nصديق ديوان\r\nاين مطلب هم زياد شهرت دارد و مىگويند شيخ مرتضى صديق ديوان اين مطلب را به شاه عرض كرده ، اين شيخ مرتضى معلم و طلبه بود داخل نوكرى امين الملك شد .\r\nمحاكمات خزانه و اغلب كارهاى طهران به دست او مىگذشت . قدرت و تسلط زياد داشت . الان داراى دويست هزار تومان . مكنت است كه تمامش از طرف آنها جمع‌آورى شده . در آن ايام جاسوس نايب السلطنه بود . نيك و بد حضرات را راپرت مىكرد . پس از واقعهء شاه شهيد اخبارات را به اين شاه مىداد و به توسط حكيم الملك راپرتها به حضور مىرفت . اين نمك‌نشناس الان داوطلب است كه قبايح اعمال و دارائى حضرات را صورت بدهد و يكان‌يكان بنمايد . اين قسم اشخاص حق‌ناشناس پدرسوخته در ايران ما فراوان است .\r\n\r\nتفاوت ميان ناصر الدين شاه و مظفر الدين شاه\r\nاما شاه چشم‌داشت به مال غير ندارد . درست در كارها پيروى جد بزرگ خود محمد شاه طاب‌ثراه را نموده . به كلى از كارهائى كه شاه شهيد مىكرد كناره دارد و هرگز پيرامون آن اعمال نمىشود . در تقدس و مهربانى هم مثل محمد شاه است . به افعال محمد شاه غازى بيشتر مايل است تا به كارهاى پدر تاجدار خود . اگر اين عزل چنانچه مىگويند پيشنهاد خاطر شاه شهيد بود آنوقت واقع شده بود يكان‌يكان آن طايفه را به نان شب محتاج مىكرد . صدمات مىزد كه به عقل هيچ‌كس درست نمىآيد . چنانچه صدور ماضى را همين‌طور كرد . ناصر الدين شاه به گرفتن مال مردم مولع و حريص بود و بهترين لذايذ اين كار را مىدانست .\r\n\r\nفوت نظام الدوله\r\nنظام الدوله مرحوم شد . آرزوى موت اين را هم شاه شهيد بگور برد . سالها بود چشم به مرگ نظام الدوله و قوام الدوله داشت ، هيچ‌يك نصيب نشد . يك دختر بيشتر ندارد . اين مكنت بىاندازه كه مىگويند از كرور متجاوز است تمام به آن دختر رسيد . در صورتى كه اموال خود را به غلامعلى خان پسرش منتقل نموده بود و اين دختر به كلى محروم مانده بود . خدا خواست او مرد و بدون مرافعه كليه را صاحب شد . وارث بزرگ ، اولاد ارشد كه\r\n\r\n","description":"","footnote":"","page_name":" 1106 ","page_number":136},
  {"content":"\r\n\r\nناصر الدين باشد آن هم از ميانه رفت . از عفت الدولهء مرحومه هم يك دختر داشت ، طوبى خانم نامزد من بود . در 1300 خبر فوت او همدان به من رسيد . ديگر از عفت الدوله اولادى پيدا نكرد .\r\n\r\nمشق نظام - فرمانفرما\r\nدوشنبه 15 رجب - امروز اعليحضرت به قورخانه و ميدان مشق تشريف‌فرما مىشوند . منزل حضرت و الا رفته با افخم الدوله ميدان رفتيم . خيليها بودند . مدتى با امير توپخانه و آجودانباشى صحبت كرديم . شاه تشريف آوردند . فرمانفرما جلوى شاه بود .\r\nشمشير كشيده فرمانى دادند . از دسته‌جات موزيكانچى موزيك سلام زدند . از جلوى صفوف توپخانه و افواج كه به حالت دشتبان « 1 » ايستاده بودند گذشته همه‌جا فرمانفرما از قول شاه احوال‌پرسى كرده افواج به صداى بلند تركى و فارسى دعا كردند . هنوز در ايران مطلب معينى در جواب اظهار التفات شاه معين نشده كه عموما يك‌آهنگ و يك مرتبه عرض كنند . مثل « هوراى » روس و غيره . بعد از اتمام سركشى شاه وسط ميدان ايستاده ، ملتزمين از عملهء خلوت و غيره پياده ، صاحب‌منصبان سواره بودند . فرمانفرما فوج مخصوص را جلو آورده مشق داد . فوج مخصوص را مجددا برقرار كرده رياست آن با خود فرمانفرماست . اسب كهر قشنگى سوار بود . بسيار بسيار خوب مشق داد . فوج مخصوص هم الحق از افواج مشق كردهء خوب و زينت ميدان مشق است . امروز هم بيشتر ساعى بودند كه خوب مشق كنند و جلوه بدهند . شاه خيلى تمجيد مىفرمودند .\r\nفرمانفرما گذشته از اين‌كه معلم و صاحب‌منصب تربيت‌شدهء خوبى است دلسوز هم هست . من مطمئن هستم كه خوب رسيدگى مىكند . متملقين هم آنچه از پير استاد ياد داشتند عرض كردند . فرمانفرما را به عرش بردند . ناپليون و شارل دوازدهم و بلوخر ولينگتون ، ملتك « 2 » و غيره را شاگرد او دانستند . در سردارى و قشونكشى به تمام آنها برترى دادند . اين است وضع ايران ما و جهت بىنظامى همين يك فقره مىباشد . امروز ميل شاه را به فرمانفرما كه مشاهده مىكنند هرچه به زبان بيايد مىگويند . خواه وجود داشته باشد ، خواه عدم صرف باشد . دروغ و تملق كارها را اينجا رسانيده است . توپخانه بناى مشق را گذاشت . فرمانفرما عرض مىكرد همين‌قدر در اين مدت كارى كرده‌ام كه در\r\n\r\n\r\n","description":"","footnote":"\r\n( 1 ) - اصلاح نظامى است صف دشتبان يا حالت دشتبان در حالتى است كه سربازان به دو رديف بازو به بازو مىايستند ( مسعود سالور ) .\r\n( 2 ) -  Moltke . \r\n","page_name":" 1107 ","page_number":137},
  {"content":"\r\n\r\nبين مشق توپها زمين نمىماند تا بعد انشاء الله تعالى نواقص صورت بگيرد . توپخانهء قزاق هم مشق كرد خيلى خيلى تند و خوب كه از آن بهتر ممكن نيست . بعد شاه فرمانفرما را احضار فرموده مقرر شد نشان و حمايل را زيب پيكر شجاعت ايشان بكنند . حاجى امين السلطنه قهوه سينى نقره آورده يك رشته حمايل آبى و يك قطعه تمثال مبارك را ، تمثال را امين السلطنه به گردن فرمانفرما آويخت . حكيم الملك و امير بهادر جنگ از جلوى شاه دويده هريك يك سر حمايل را گرفته هركدام مىگفتند دست من خوب است . آخر امير بهادر سبقت گرفت . يك مرتبه هركه پشت‌سر شاه ايستاده بود دور فرمانفرما جمع شده تبريك مىگفتند . همين‌قدر مىنويسم كه شاه تا ده دقيقه تنها ايستاده بود . تمام گرد فرمانفرما جمع بودند . بعد شاه روى صندلى نشسته آفتاب گرم بود ، چتر و آفتاب‌گردان هم نداشتند . فرمانفرما سوار شده بناى دفيله شد . باز شاه فرمودند اين دفعه خودم مشق خواهم داد . سالار الدوله و ركن السلطنه هم هريك جلوى دسته بودند . به حالت خوشى از حضور گذشتند . پسرهاى شاه هيچ‌كدام نبودند .\r\nشعاع السلطنه كه قهر است و مىگويند صرع گرفته . سالار الدوله هم با فرمانفرما ميانه ندارد .\r\n\r\nعليقلى خان سردار اسعد\r\nسوارهء بختيارى و طالش هم گذشت . حاجى عليقلى خان سركردهء بختيارى با شمشير سلام داده فرمانفرما به شاه عرض كرد ملاحظه فرمائيد چقدر در اين مدت كم زحمت كشيده‌ام كه حاجى عليقلى خان هم سلام با شمشير ياد گرفته . رويش به شاه باز است و هرچه بخواهد مىگويد . خيلى هم بلند حرف مىزد . از شدت تاخت‌وتاز ته حمايلش افتاده بود .\r\n\r\nقشون و مزدورى\r\nيك ساعت و نيم به غروب مانده دفيله تمام شد . شاه كالسكه نشسته به دوشان تپه رفتند . پس‌فردا از آنجا به جاجرود [ مىروند 
  ] و هفت شب توقف خواهد بود . تا يك ساعت و نيم به غروب مانده اين سرباز و توپچى و سوار گرسنه و تشنه بودند ، از عملگى و كسب هم بازمانده . نه ناهار خوردند ، نه شام خواهند داشت . بدى قشون ما همين فقره است . امروز يقينا نصف بنائى شهر خوابيده و عمله نداشت . تمام اين قشون روزها مزدورى و كاسبى مىكنند . اگر يك روز نروند گرسنه هستند . چه با ماهى هفت هزار آن هم چهار ماه چهار ماه نرسد زندگانى ممكن نيست . اگر اين قشون از بابت خوراك و\r\n\r\n","description":"","footnote":"","page_name":" 1108 ","page_number":138},
  {"content":"\r\n\r\nپوشاك راحت باشند بهترين قشونهاى روى زمين محسوب مىشوند ، خصوصا سوارهاى ايران . اگر فى الجمله در نظم و ترتيب آنها مراقبتى بشود ، اسلحه و لباس و اسب آنها ممتاز باشند ، غذاى خوب هم بدهند تالى نخواهند داشت . هميشه فتوحات ايرانيها بواسطهء سوار بوده . بهترين قشون ايران سوار است كه حالا پاك از ميانه رفته .\r\nجمعا بالاخانهء توپخانه رفتيم . ناهار انداخته بودند برچيدند . قدرى نان و چاى خورده شد . فرمانفرما تقسيم انعام مىكرد . دو هزار و ششصد و پنجاه تومان از طرف شاه انعام داد و حال آن‌كه شاه خبر نداشت . موزيك مبارك‌باد مىزدند . شيرينى فورا آوردند .\r\nخيلى خوشحال بود . نيم ساعت به غروب مانده كالسكه نشسته دوشان تپه خدمت شاه رفت . تمام كارها به توسط او مىگذرد . در حقيقت صدراعظم است .\r\n\r\nمناصب جديد - حبس امين دار الضرب\r\nچهارشنبه 17 رجب - امين همايون معزول شد . جدا اسبابها را مطالبه مىكنند . خان محقق سرايدار شد . گمرك را نصر السلطنه قبول كرد ، سه ساله دو كرور تومان اضافه كه سالى سيصد و شصت هزار تومان برساند . مىگفت سالى چهارصد هزار تومان صدراعظم از گمرك مىبرد . حاجى محمد حسن حبس است . پسرش از فرنگستان مراجعت مىكند .\r\nحكم شد در شاهرود گرفته محبوسا آوردند . خانهء مخبر الدوله حبس است .\r\nاسباب و اموال زيادى همراه داشت ، ضبط ديوان شد . هنوز به حساب امين الملك شروع نشده . فرمانفرما مىگفت شش كرور امساله پول لازم داريم به اين شكل : دو كرور بانك طلب دارد كه يك كرور هم خرج قشونى و مخارج متفرقه مىشود . تمام اين كسر بايد از اشخاص معين گرفته شود . اول از حاجى گرفته مىشود تا به سايرين برسيم . نصر السلطنه داد زد مبادا بدون رسيدگى به حساب از حاجى پول بگيريد و دولت را بدنام كنيد .\r\nملتزم هستم تا دينار آخر منافع حاجى را مدلل كنم . آن‌وقت هرقدر شد به حساب و قاعده دريافت كنيد . صورت و ثبت پاى به مهر حاضر دارم كه همه مردم قبول كنند . يك قلم همين حساب اشرفى هيجده نخودى را با اشرفى حالا كه دوازده نخود ، دو نخود هم بار دارد حساب كنيد . آنچه اشرفى كريم خانى و آغا محمد شاهى و فتحعلى شاهى و محمد شاهى و اوايل ناصر الدين شاه بود در حضور جمعى از رجال و تجار از خزانه بيرون آورده و برد . صورت داريم و مىدانيم كجا رفت و چقدر تفاوت آن را بردند و خوردند و قس على هذا ساير چيزها . نصر السلطنه يك سال ضرابخانه را داشت و تمام اين حسابها را درست كرده و درست اطلاع دارد . از عهدهء تمام آنچه مىگويد برمىآيد .\r\nبراى امين الملك و غيره هم حسابى نوشته اگر بخواهند خواهد داد . حاجى سخت گرفتار\r\n\r\n","description":"","footnote":"","page_name":" 1109 ","page_number":139},
  {"content":"\r\n\r\nشده هرگز اين خيال را نمىكرد .\r\n\r\nمجد الدوله - آجودان مخصوص\r\nحكومت خمسه را هم به مجد الدوله دادند كه برود و شاه از دست فضولى او و برادرهايش خلاص شود . همه داخل خلوت شده‌اند . نقدا كار آجودان مخصوص بواسطهء تقويت و التفات فرمانفرما بسيار خوب است . در كاغذخوانى شريك است . از آن مزه‌ها هم به خرج داده كاشىبازى را بطور اكمل بروز و ظهور داده . فرمانفرما هم از اول التفات داشت رفيق بودند . مجد الدوله با برادرها همه‌روزه مىرود . اگر آن‌طور باقى باشد پيشرفت خواهد داشت . فخر الملك هم همه‌روزه مىرود . اما بعد از ناهار تماما بايد بروند . جز همان تركها ديگران حق ماندن ندارند .\r\nاغلب هم جاجرود رفته‌اند و حال آن‌كه غدغن سختى كردند تا ابلاغ نشود كسى نرود . به كلى حالت اين شاه با آن شاه مخالف است . اولا به توسط پيشخدمتها كار و منصب و شغل كمتر مىدهد . بلكه مناصب نظامى به كلى موقوف شده و داده نخواهد شد . ديگر اين‌كه به شوخى و مزاح و مضحكه ابدا مايل نيست . به جمعيت و اين‌كه هركس حرفى بزند هيچ اعتقاد ندارد . وزراء و شاهزادگان هروقت بروند اطاق خلوت است و خيلى خوش وضعى دارد . « 1 »\r\n\r\nمطرب\r\nهنوز از وضع بعد از ناهار و شب خبر نداريم . با تركها محرم نشده‌ايم . ليكن قاعدة معلوم است كه آن‌وقت هم مسأله‌اى نيست . فقط محض راحتى خلوت است . شبها گاهى مطرب مىآورند . اين را هم از صغرى خانم زن نير الممالك شنيده‌اند ، چون صرف جيب با اوست . شبها كه مطرب خدمت شاه است شب ديگر براى گرفتن انعام خدمت نير الممالك مىروند . رسوم و ده يك را اين‌طور قرار گذاشته .\r\n\r\nرفتار مظفر الدين شاه با برادرها\r\nنايب السلطنه گاهى دربخانه مىرود ، اما هنوز داخل شور و مصلحتى نيست . با برادرهاى كوچك خيلى شاه التفات دارد ، به‌اندازه‌اى مهربانى مىكند كه تاكنون نديده\r\n\r\n\r\n","description":"","footnote":"\r\n( 1 ) - سالها بعد به جوهر بنفش در حاشيه نوشته است : مشهودات اوليه بود . چنانچه بعدها محقق و معلوم شد هرچه در تعريف شاه ذكر شد عكس آن بوده . كم‌مغز و پوچ‌تر و ياوه‌تر از او پادشاهى نمىشود .\r\n","page_name":" 1110 ","page_number":140},
  {"content":"\r\n\r\nبودند . مادرهاى آنها به‌اندازه‌اى شاكر و راضى هستند كه ما فوق آن متصور نيست . ثلث و ربع اين التفات را شاه شهيد به آنها نداشت . واضح و آشكار در هر مجلس مىگويند شاهانه ابدا با آنها حركت نمىكند ، مثل ادنى برادرى با آنها سلوك مىكند . بالاخانم حرم شاه شهيد كه حامله بود زائيد ، برعكس تصور خودش دختر شد . عزيز السلطنه لقب دادند . شاه به اين كوچكها چقدر مهربانى مىكند تا اسباب‌بازى آنها را خريده فردا فرد مىدهد . از رخت و لباس ، معلم و غيره خيلى خيلى رسيدگى مىفرمايند .\r\n\r\nقيمت زغال‌سنگ\r\nپنجشنبه سيم شهر شعبان المعظم - هوا به‌شدت سرد شده جزئى برفى آمد . اول يخ‌بندان است ، همه‌چيز گران ، زغال‌سنگ كه خروارى دو تومان و پنج هزار بود هفت تومان قيمت پيدا كرده . هيچ‌كس نمىگويد اين انحصار و مونوپول بانك را كى امضاء كرده و به دولت چه مىدهد ؟ كجا دولت قرارنامه داده است كه زغال‌سنگ را او بفروشد و حال آن‌كه اگر بياورند خروارى پنج هزار قيمت خواهد داشت . آنقدر اين معدن در ايران خصوصا اطراف طهران زياد است كه حد و حصر ندارد . هيزم معمولى خروارى سه تومان و سه تومان و نيم است . برنج ، روغن ، گوشت ، نان همه گران [ است 
  ] . گوشت خيلى كم است . نظمى ندارد . رئيسى نيست . هركه هركه [ است 
  ] و چندى بعد بدتر خواهد بود .\r\nكار زندگانى خيلى سخت شده . [ با 
  ] اين پولهاى كم و اين مخارج زياد از عهدهء نان و گوشت انسان برنمىآيد .\r\n\r\nبيگلر بيگى ناصر السلطان شد\r\nصدراعظميها به كلى از ميانه رفتند . يك حاجى امين السلطنه باقى مانده بود او هم معزول [ شد 
  ] و بيگلر بيگى برادر حاجى نظم السلطنه لقب ناصر السلطان گرفته .\r\nصندوقخانه به مشار اليه مرحمت شد . داماد شاه است . ، دختر حضرت عليا را دارد . بر عكس ايام شاه شهيد كه از وصلت و قرابت او مردم دورى مىكردند حالا هركس آرزوى مصاهرت شاه را مىكند . هركس اقدامى نكرده پشيمان است . نسبت به دامادها خيلى مرحمت دارد . شاه شهيد قلبا بدش مىآمد . اگر كارى هم داشت مىگرفت .\r\n\r\nحساب حاجى محمد حسن\r\nامروز در دربار مجلسى منعقد شده بود براى اتمام كار حاجى محمد حسن . حضرت و الا تشريف برده بودند . حاجى بيرون آمده مبلغ هفتصد و شصت و پنج هزار تومان به\r\n\r\n","description":"","footnote":"","page_name":" 1111 ","page_number":141},
  {"content":"\r\n\r\nضمانت بانك داده است كه اين مبلغ گرو باشد . نشسته حساب حاجى را بكشند . آنچه به مردم داده و ثابت كرد بگيرند . اگر بيش از اين مبلغ نزد خود حاجى بود بدهد و اگر كمتر شد از اين مبلغ موضوع نمايند . جمعى از تجار هم در اين مجلس بودند . همه‌كس فقرهء رسيدگى به حساب را تصديق كرده قرار شده مجلس ديگرى كرده با حضور نصر السلطنه و تجار به حساب مشار اليه رسيدگى كنند . آنچه را هم به صدراعظم و غيره از آن بابت داده بگيرند . مىگويند سالى پنجاه هزار تومان به صدراعظم داده است . حاجى به اين شكل خلاص شد تا بعد چه شود . با وجود آن‌كه يك كرور تومان از قرار تومانى دو ريال صرف در بانك پول سياه جمع شده و همه‌روزه خريدارى مىكنند هنوز صرف سه هزار و چهار هزار است . اگر حاجى را به همين جزئى كه داده ول كنند كار شلوغ است و مردم ساكت نخواهند نشست تا قرار درستى داده نشود .\r\n\r\nباشى و ماهرخسار\r\nعزيز خان را هم خوب صدمه زدند . اولا اين‌كه شهرت كرد طهران آورده چوب زدند دروغ بود . فقط باشى را از آنجا بيرون آورده به خانهء خودش روانه كردند . اين محبوبه و حرم محترم شاه كه همه‌كس از عفت و عصمت او صحبت مىكرد ضايع درآمده . با خواهرش ماهرخسار كه تفصيل هر دوى اينها را با شرح زيادى در همين روزنامه نوشته‌ايم شب و روز مشغول هرزگى مىباشند .\r\n\r\nاسمعيل‌آباد\r\nاسماعيل‌آباد ملك مرحوم اعتماد السلطنه كه شاه شهيد بواسطهء آن‌كه تمام اموالش را مصالحه به من كرده ضبط فرموده بعد به چهارده هزار تومان عزيز خان خريد ، اين روزها نوهء اعتماد السلطنه مرحوم كه وارث حقيقى او بوده خدمت جناب حجة الاسلام حاجى ميرزا حسن آشتيانى رفته نوشته گرفته‌اند كه در زمانى كه اعتماد السلطنه اموال خود را به شاه شهيد مصالحه نموده است مادرش حيات داشته و اين ملك به اعتماد السلطنه نرسيده بود ، ازاين‌رو حق اين نوه مىشود . اين حكم را در مجلس قرائت كرده حكم داده شد كه ملك را وارث ضبط كند و به تصرف آنها داده شد . شرعا چهارده هزار تومان به عزيز خان ضرر وارد آمد . الان در قم و خدمت صدراعظم است .\r\nشب را خانهء حضرت و الا بودم ، باران مىآمد . بارها را صبح جمعه روانهء قزوين كردند . انشاء الله به سلامتى صبح سه‌شنبه تشريف خواهند برد . ما سه نفر طهران خواهيم بود ، گرفتار همين روزگار تلخ . اين قطعه را مكرر نوشته‌ام ازبس خوب گفته\r\n\r\n","description":"","footnote":"","page_name":" 1112 ","page_number":142},
  {"content":"\r\n\r\nتكرارش موجب ملال نيست .\r\n زمانه پندى آزاده‌وار داد مرا * زمانه را چو نكو بنگرى همه پند است\r\nبه روز نيك كسان گفت غم مخور زنهار * بسا كسا كه به روز تو آرزومند است \r\nفى الواقع همين‌طور است .\r\nسه‌شنبه هشتم شعبان 1314 - 23 درجه جدى - 12 ژانويه 1897 - به سلامتى و ميمنت سه ساعت از دسته گذشته حضرت و الا تشريف‌فرماى قزوين شدند . تا بيرون دروازهء قزوين رفته از آنجا مرخص شديم . يك كالسكه خود حضرت و الا ، كالسكهء ديگر جمشيد بيك ، عليمردان خان ، ميرزا يونس منشى باشى .\r\n\r\nمداخل راه قزوين - سعد السلطنه\r\nحكومت قزوين بواسطهء اين راه خوب و معبر بودن بسيار خوب است . در حقيقت مثل طهران است . پانزده ساعت راه است . راه الان با سعد السلطنه است . بواسطهء منافعى كه دارد واگذار نكرد . اگر صدراعظم بود حكما زمين مىگذاشت تا باز حكومت را به . . . « 1 » راه ببرد . اما آن سبو بشكست و آن پيمانه ريخت . در حكومت حسام السلطنه همين كار را كرد راه مخروبه شد ، كالسكه و اسب را برد . فرنگيها شكايت كردند مجبور شدند حكومت را دادند تا راه را مثل روز اول درست كرد . حالا اگر زمين بگذارد ديگران هستند كه قبول دارند . ماهى هزار تومان مىگويند دخل راه است . مستغل زيادى هم قزوين بهم‌زده ، بيشتر ملاحظهء آن را دارد . صد و پنجاه هزار تومان متجاوز دكاكين و كاروانسرا دارد .\r\nديشب را حضرت و الا و نواب عليه و ساير خانمها تماما منزل من تشريف داشتند .\r\nبسيار بسيار خوش گذشت . يكى از شبهاى قشنگ خوب عمر ما محسوب مىشود . به همه جهت خوش گذشت . با آقاى عماد السلطنه و افخم الدوله بيرون استراحت كرديم .\r\nعليمردان دو ساعت به دسته مانده از منزلش آمد . در زد بيدار شديم ، ديگر خواب نرفتيم . خانمها امروز تا عصر تشريف داشتند . آش رشته داشتيم ، در حقيقت مثل آش پشت‌پا كه معمول است پشت‌سر سفرى طبخ مىكنند بود .\r\nروز سردى بود . شب دوشنبه هفتم برف خوبى آمد . روز دوشنبه را هم تا عصر كم‌كم آمد . الحمد لله ديشب و امروز نيامد . اما به‌شدت هرچه تمامتر سرد است . زمين و زمان يخ است . شكر مىكنم خدا را كه حضرت و الا در كالسكه تشريف دارند . اگر غير آن بود\r\n\r\n\r\n","description":"","footnote":"\r\n( 1 ) - يك كلمه ناخوانا .\r\n","page_name":" 1113 ","page_number":143},
  {"content":"\r\n\r\nرفتن امكان نداشت . كالسكه‌ها را مجانى داده بود [ ند . 
  ] ميرآخور خودش همراه بود براى پذيرائى . يك جفت اسب سياه روسى هم براى كالسكه تقديم كرد . امشب را حضرت و الا در راه خواهند بود و فردا را ديرتر حركت كرده شب وارد خواهند شد . حال حال ما هوش است . خوشحالى او اندازه ندارد .\r\nروز يكشنبه را هم با حضرت و الا درب خانه رفته شرفياب شدم . شاه چند روز است احوال ندارد . درد نقرس و رماتيسم شدت كرده چندان دماغ حرف زدن نداشتند . با وجود آن خيلى اظهار التفات فرمودند . حضرت و الا در حرف زدن خيلى شرم و حيا مىكند . هيچ‌كس را نديده‌ام آنقدر شرم حضور داشته باشد . بيشتر كارهاى ما را همين فقره خراب كرده . آقاى عماد السلطنه را مقرر شد در غياب حضرت و الا در مجلس دربار اعظم و هنگام آمدن سفرا و حمل اسلحه حاضر شود .\r\n\r\nمجلس ، مجلس\r\nامين خلوت وزير دربار شده . هفته‌اى يكى دو روز براى بعضى كارهاى عمده مجلس مىكنند . به قول ملك التجار كه آن روز گفته بود هروقت كارها را ضايع مىكنند آن‌وقت رجوع به دربار مىشود ، مىگفت تعجب دارم كه همه‌جا هنوز شروع به كار نكرده مجلس مىكنند . اين‌جا برعكس هروقت آخر كار است آنچه نبايد بكنند كرده‌اند و كار ضايع شده مجلس مىكنند . اين مطلب را به آن زبان و بيان كه دارد گفت همه‌كس تمجيد كرد .\r\nپنجشنبه 10 شعبان - آن خانه رفتم . افخم الدوله از خلوت به بالاخانه رفته ، اطاقها گرم و بسيار خوب بود . ميرزا ابراهيم صحبت مىكرد . هوا به‌شدت تمام سرد شده . از اين سردتر ممكن نيست . عصر را خانهء محمد ميرزا رفتم . بعضى مطالبات از تركهء صنيع الملك باقى مانده بود دو فقرهء آن را عرض كرده‌ايم ، اما معلوم نيست اميرزاده اقدامى بفرمايند . مراجعت در خيابان رفعت الدوله و اعدل الدوله را ديدم . خانهء فرمانفرما مىرفتند به اصرار آنها همراهى كردم .\r\n\r\nالقاب پسران ركن الدوله\r\nالقاب پسرهاى ركن الدوله عوض شد . اكرم الدوله بواسطهء آن‌كه دختر صاحب ديوان آن لقب را گرفته بود و سالار الملك كه پدر امين بقايا در اين ايام آن لقب را برده بود و پسر امير نظام سالار الملك شده عريضه به شاه كرده فرامين را جوف آن گذاشته بعضى لقبها هم نوشته هريك صلاح باشد مرقوم شود . آن لقبها را نداده . در عوض ركن الممالك و\r\n\r\n","description":"","footnote":"","page_name":" 1114 ","page_number":144},
  {"content":"\r\n\r\nممتاز الدوله دستخط شد . حضرات از اين القاب متنفر شده اين در و آن در دويدند .\r\nآخر الامر ركن الممالك جلال السلطان شد . ممتاز الدوله باقى است تا چه شود . رضا قلى ميرزا كه هيچ لقب نداشت اعدل الدوله شد . اين روزها لقب زياد مىدهند خصوصا لقب سلطانى از ترس صدراعظم كسى نمىگرفت . حالا تمام القاب سلطانى گرفته‌اند .\r\nناصر السلطان ، معين السلطان ، اعتماد السلطان ، سيف السلطان ، صديق السلطان و غيره و غيره . تبريزيها اغلب بلكه تماما صاحب لقب شدند .\r\n\r\nخانهء فرمانفرما\r\nفرمانفرما نبود جمعى بودند . در تالار بزرگ نشستيم . اين عمارت سه دفعه خراب شده تا حالا صورت ظاهرى پيدا كرده . ناظم السلطنه مباشر عمارت بود . آنقدر بىسليقه و كثيف عمارت را ساخته كه بعد از سه مرتبه تغيير باز چندان خوب نيست . تالار مزين به اسبابهاى ممتاز ، تمام ديوار اطاق مستور از قاليهاى كرمان است كه حقيقت خيلى قشنگ و خوب است . امير توپخانه ، آجودان‌باشى ، مشير الملك بودند . فرمانفرما اندرون خدمت شاه رفته بود . سه ساعت و نيم از شب رفته آمد . يك قليان كشيده چاى خورده با بنى اعمام برخاستيم . هوا به اعلى درجه سرد [ بود 
  ] اسبها لرز مىكردند . در تازهء كالسكه روى باز كرده باغبان فرنگى شاه خيابان‌بندى و درخت‌كارى خوبى جلوى عمارت كرده ، خيلى قشنگ و خوب شده . درب قديم بسته است . حالا كالسكه تا جلوى عمارت مىآيد . پياده به منزل آمدم . خيلى منزل من نزديك است .\r\n\r\nميزان جيره\r\nشنبه 12 شعبان المعظم - ديروز را تمام منزل بودم . مقارن غروب كاغذى از امير توپخانه در جواب مطالب من رسيد . در آخر كاغذ مرقوم شده بود در باب جيرهء شما به حضرت و الا عرض كردم با كمال ميل و رغبت فرمودند در برات نوشته شود . از بخت خود متعجب شدم كه آيا ممكن است چيزى نگفته و تعارف نداده در حق ما التفاتى شود . به جهت آن‌كه دو سه سال است متصل با افخم الدوله دنبال كرده به هركس لازم بود گفتيم و وعده داديم صورت نگرفت . ديگر به‌حال خود گذاشتيم . خيلى خوشحال شدم .\r\nشب دماغى داشتم و حسابها مىكردم . يقين كرده بودم به‌اندازهء منصب حاليه‌ام مرحمت شده . امروز را محض كسب اطلاع توپخانه رفتم . بعد از تعارفات رسميه سؤال كردم .\r\nحكايت جيره چه بوده و چه‌قدر است . امير توپخانه فرمود جيرهء شما چقدر بود . گفتم دو من و چهار من . فرمود دو من و هشت من علاوه شد . يك مرتبه وارفتم . آن اشتها و\r\n\r\n","description":"","footnote":"","page_name":" 1115 ","page_number":145},
  {"content":"\r\n\r\nتصوّرات و حسابها بىفايده بود . گفتم من از رقيمهء شما تصور جيرهء صحيحى كردم . اين مقدار خيلى جزئى است . بنا كرد شرح دادن كه ممكن نشد و تمام برگشت كرد مگر مال شما و اطمينان كامل داد براى سنهء آتيه تمام نوشته شود . به‌هرجهت باز چون دوندگى نكرده بودم و بىخبر بودم لذت داد . خداوند نايب السلطنه را توفيق بدهد كه تمام تقصير او بود . در آن مدت طولانى هرچه گفتيم اثر نكرد و حال آن‌كه به بعضى اشخاص آنقدر جيره داد كه حساب آن را گم كرده بودند . او كه اين‌طور كرده باشد از ديگران چه توقع داشته باشيم .\r\nسه‌شنبه 15 - روز مباركى است . از اعياد بزرگ ما است . خداوند بر همه مبارك كند و سايهء بلندپايهء آن بزرگوار را از سر تمام اهل تشيع كم و كوتاه نفرمايد . ديشب را منزل حضرت و الا بودم . بنا بود عماد السلطنه و محمد حسن ميرزا هم تشريف داشته باشند . هر دو نيامدند .\r\n\r\nروضه‌خانهء سادات اخوى\r\nديروز عصر با تاج الدين ميرزا خانهء سادات اخوى رفتيم . عصر و شب 15 مجلسى دارند كه وضيع و شريف مىروند . اما معلوم نيست چه بايد كرد . هركس به حال خود در ميان حياط و بالاى بام و جلوخان عمارت گردش مىكند . چاى مىدهند . قليان مىدهند ، اما بطور غيرمنظمى . هركس فنجان چاى ببرد ده نفر دنبال مىكند . قليانى بياورند سى نفر براى كشيدن حاضر است . سادات هم هرجا ايستاده باشند براى آن‌كه آب‌نبات و « شكرپنير » مىدهند گرد آنها را پانصد نفر بچه و زن و عوام الناس گرفته ، [ اگر 
  ] قدمى بردارند هجوم مىآورند . از اين جهت خيلى سخت است ملاقات آقايان . حياط كوچك ، راهرو تنگ ، جمعيت زياد ، تمام مجهول مطلق . از طبقهء علما و سادات و رجال و شاهزادگان مىآيند و مىروند . شب را هم گويا آبگوشتى به فقرا مىدهند . زن بسيارى در كوچه و خيابان ايستاده بود . براى تماشاى زنها هم جمعيتى عليحده ايستاده . چيزى از اين مجلس معلوم نمىشود و نمىدانم براى چه مىروند . مقصود چيست . مثل اين‌كه خودم رفتم و نفهميدم . از حياط اول به حياط دوم ، از آنجا به بام عمارت پائين آمده در جلوخان ايستاديم ، بعد سوار شده رفتيم .\r\n\r\nنير الدوله حاكم طهران\r\nديروز نصرت السلطنه از حكومت طهران معزول شده شاهزاده نير الدوله پسر مرحوم پرويز ميرزا نير الدوله ابن خاقان خلد آشيان حاكم شد . عزل شاهزاده بواسطهء نبودن نان و\r\n\r\n","description":"","footnote":"","page_name":" 1116 ","page_number":146},
  {"content":"\r\n\r\nگوشت بود و رفتن اين دو صنف به خانهء جناب حجة الاسلام ميرزا حسن آشتيانى و شكايت از نبودن سوخت و گندم و گوشت و تغيرات نصرت السلطنه و تعارفاتى كه مىخواهد .\r\nميرزا هم به شاه عرض كرده . اما نصب نير الدوله و از كجا منتخب شد معلوم نيست .\r\nاين شاهزاده اوايل پيشخدمت شاه شهيد بود . بعد از فوت پدرش حكومت نيشابور رفت كه هميشه پدرش حاكم آنجا بود . سه سال قبل همراهى با مؤيد الدوله كرده حكومت خراسان را كه او گرفت بعضى از حكومتهاى جزء را نير الدوله برداشت ، تا تنخواهى كه داده بردارد . بعد از عزل مؤيد الدوله با آصف الدوله سازش نكرده طهران آمد . ديگر به حكومت نرفت . خودى آمادهء حكومت خراسان كرد ، تعارف زياد به شاه داد . شاه شهيد شد . در اين انقلابات كارى نگرفت . تا حال مىگويند فرمانفرما اين اسباب را فراهم آورد كه حكومت طهران هم جزو ساير كارهاى او باشد و بدون ملاحظه احكامات شاهزاده را در اين اداره هم مجرا و ممضى دارند . نصرت السلطنه سخت بود و تمكين نداشت . نير الدوله محال است تمكين نكند .\r\n\r\nحاجى ميرزا حسن آشتيانى\r\nاگرچه تمام حكومت امروز در درب خانهء حاجى ميرزا حسن آشتيانى مىگذرد ، حتى فقرهء نان و گوشت . حاجى ميرزا حسن را خيلى تملق گفته‌اند و فرمانفرما بىاندازه از او تمكين دارد . افتخار العلماء هم در عوض حجة الاسلام تمام كارهاى مردم را انجام مىدهد . يك مرتبه عنان و اختيار از دست داده تمام كارهاى دولتى و ملتى اكنون آنجا مىگذرد . چند روز قبل هم هزار تومان از اصل ماليات به خود حجة الاسلام و پانصد تومان در حق افتخار العلماء مرحمت شد . اين طايفه و كسانى كه به توسط آنها صاحب مواجب شده‌اند گويا متجاوز از سالى چهل هزار تومان ببرند ، حالا باز علاوه داده مىشود .\r\nاين مواجب جديد را فرمانفرما برقرار كرد ، فقط براى اين‌كه عريضه براى شاه از ميرزا گرفت كه خيلى از صدراعظم بد نوشته بود و بسيار رضايت از عزل او كرده بود و از حاجى محمد حسن هم بد گفته ، و اصرار كرده البته حقوق ملت را ضايع نكرده تفاوت اين پولها را بگيريد . با وجود اين‌كه صدراعظم به ميرزا و افتخار العلماء به‌اندازه‌اى خصوصيت داشت و چيز مىداد كه ما فوق آن متصور نيست ، اقلا ده هزار تومان به توسط او مواجب و مرسوم گرفتند . بهرجهت علما اين روزها معركه مىكنند . حكم حكم آنهاست . دولت هم يك مرتبه ول كرده . باشد تا گرفتار خسران و عاقبت وخيم آن بشوند . « 1 »\r\n\r\n\r\n","description":"","footnote":"\r\n( 1 ) - از مؤلف كه شاهزادهء قاجار است غير از اين نمىتوان انتظار داشت . ناشر\r\n","page_name":" 1117 ","page_number":147},
  {"content":"\r\n\r\n\r\nپنج حاكم طهران\r\nطهران ما امسال پنج حاكم به خود ديد . اول سال نايب السلطنه ، بعد صديق الدوله ، بعد فرمانفرما ، بعد نصرت السلطنه . نير الدوله حاكم پنجم است .\r\nناهار را زودتر خورده با افخم الدوله و ميرزا ابراهيم كالسكه نشسته حضرت عبد العظيم مشرف شديم . امروز هوا فى الجمله بهتر است . شدت سرما شكسته ، مىشود در حياط راه رفت و در آفتاب بدون آتش نشست . وسط راه كالسكه را نگاه داشته ميرزا ابراهيم را خواستيم بيرون كنيم به هزار مرافعه ده شاهى داد كه بيرون نرود .\r\nخيلى مزه داشت . جمعيت زياد بود . معتضد السلطنه و آقاى عماد السلطنه تشريف داشتند . زن و مرد زياد بود . آنقدر كالسكه و درشكه جمع شده بود كه عبور به‌شدت تمام سخت و صعب بود . ماشين لا ينقطع مىآمد . تماشاى زيادى كرديم . غروب منزل رسيديم . روز خوشى بود .\r\nپنجشنبه 24 - نزديك ماه رمضان است . بناى مهمانيها را مىگذاريم . يك روز عصر خانهء پسرهاى ركن الدوله رفتيم ، امروز را هم خانهء تاج الدين ميرزا . چند فقره عرايض به ديوانخانه كرده‌ايم ابدا اعتنائى نكرده . دو نفر از دست عيال صنيع الملك دوم عرض كرده‌اند ، همه‌روزه فراش و مأمور مىآيد . محمد ميرزا هم ماشاء الله خيلى بيكاره و بىحقيقت است .\r\nهوا بسيار خوب شده ديگر برف و بارانى نيامد . سرما خيلى كم شده . شب يكشنبه 27 را خانهء فرمانفرما از اول شب دعوت كرده‌اند .\r\n\r\nمهمانى فرمانفرما\r\nشنبه 26 - منزل بودم . بيكارى خيلى اذيت مىكند . يك ساعت و نيم به غروب مانده خانهء معتضد السلطنه رفته ، قدرى گذشت به اتفاق پسرهاى ركن الدوله آمدند . از صبح خانهء شعاع الدوله دعوت داشته‌اند ، نماز كرده در كالسكه نشسته به خانهء فرمانفرما رفتيم .\r\nخيلى نزديك است . تا دم پلهء عمارت با كالسكه رفته از پله بالا رفتيم . فرمانفرما همان‌جا ايستاده بود . دست داده خيلى گرم پذيرائى كرد . پيشخدمتها پالتوها را گرفته با خود فرمانفرما به اطاق سالون داخل شديم . تعارف كرده جانشان داد و رفت . جمعا كنار بخارى نشستيم . نزديك بخارى ديگر عميد الدوله ، مؤيد الدوله و ديگران نشسته بودند .\r\nكم‌كم مدعوين آمدند . اطاق گرم بود . بالاى اطاق رفتيم . حوزه‌اى از جوانها تشكيل يافته شد . بعضى از جوانها [ را 
  ] كه جاى ديگر بودند صدا كرده گرد خود جمع كرديم .\r\n\r\n","description":"","footnote":"","page_name":" 1118 ","page_number":148},
  {"content":"\r\n\r\nفرمانفرما آمد . از اطاق ديگر قريب بيست آلبوم عكس آورد . به هر دو سه نفر يك آلبوم رسيد . مشغول تماشا شديم . بعد ساعتى حضرت و الا ملك‌آرا تشريف آوردند . باز مجلس ما گرم بود . فرمانفرما با پيشخدمتى وارد شد . خودش به هريك فنجان كنياكى داد خيلى باادب و محبت . ركن الدوله خيلى دير آمدند . دور ديگرى هم براى تشريفات ورود حضرت و الا كنياك نوشيدند . شام حاضر شده سر شام رفتيم . نقشهء ميز در ظهر اين صفحه كشيده خواهد شد . بالادست من شعاع الدوله و زيردست تاج الدين ميرزا بود ، با هردو آشنا و از صحبت لذت برديم . تمام اهل مجلس از شاهزادگان بودند . فقط نظم السلطنه نخود ميان شله‌زرد بود . « منو » صورت‌غذاها عينا در لف اين روزنامه گذاشته شد . بسيار بسيار خوب طبخ كرده بودند . حقيقتة امتياز داشت .\r\n\r\nترس پسرهاى ركن الدوله\r\nزينت اين اطاقها به اعلى درجه قيمتى و ممتاز بود . اطاق سفره‌خانه با قاليهاى اعلى مزين ، چينىهاى بسيار قديم به سقف و ديوار اطاق نصب كرده شده بود . اسباب ميز شام تمام فرمايشى و به خط فارسى اسم فرمانفرما [ بر آنها 
  ] ثبت بود . جارهاى روى ميز تماما نقره و بسيار بسيار قشنگ [ بود 
  ] ، حتى كاسه‌هاى لاله و چهل‌چراغ اسم فرمانفرما را داشت . تمام به تاريخ سنهء 1311 بود . مشروبات از فرنگى و ايرانى همه‌جور بود .\r\nجلال السلطان پسر ركن الدوله جلوى من نشسته بود . از ركن الدوله ملاحظه مىكرد ازبس از ركن الدوله واهمه دارند . به تمام اهل مجلس تماشا مىداد . حقيقة مثل عروسى بود كه در حضور پدرشوهر نشسته باشد ، آن هم در روز بعد از عروسى . يك چشمش متصل به ركن الدوله [ بود 
  ] و با چشم ديگر مشاهدهء اهل مجلس را مىكرد . شراب هم نمىخورد . به فرمانفرما گفتيم آمده يك دست گيلاس را گرفته با دست ديگر كلهء جلال السلطان را مثل اين‌كه دوا به خورد مريض بدهند نوشانيد . اسباب خندهء زيادى شد . بعد محمد ميرزا گفت عماد السلطنه هم نمىخورد . رفت سراغ او ، بيش از اندازه اصرار كرد و خودش هم خورد . عماد السلطنه آخر الامر نخورد .\r\n\r\nمعز الدوله\r\nفرمانفرما از روزى كه صدراعظم عزل شده از مسكرات توبه كرده ، يعنى گفتند شاه اصرار كرده و قسم داده كه نخورد . او هم نمىخورد . در ميان اين جمع پنج نفر مسكرات نمىخوردند . مابقى بدون مضايقه نوشيدند . معز الدوله غليانكش سختى است . طبعا هم خشمگين و هم كج‌خلق است . به محض دو كلمه حرف متغير مىشود . امير نويان و\r\n\r\n","description":"","footnote":"","page_name":" 1119 ","page_number":149},
  {"content":"\r\n\r\nمؤيد الدوله بناى اذيت او را گذاشتند . به اين زبان كه معز الدوله غليان مىخواهد و مىگويد ميز امپراطور نيست ، من غليانكش هستم و نزديك هلاكت رسيدم غليان بياوريد . معز الدوله متصل مثل بره « مه‌مه » كه تكيه‌كلام اوست مىكرد و مىگفت خير اگر قاعده نيست نياوريد . لازم نيست من نگفتم . مختصر نمىشود نوشت . خيلى مزه داشت .\r\nآخر آوردند و صرف شد .\r\n\r\n","description":"","footnote":"","page_name":" 1120 ","page_number":150},
  {"content":"\r\n . \r\n","description":"","footnote":"","page_name":" 1121 ","page_number":151},
  {"content":"\r\n\r\n\r\nنطقهاى سر ميز شام - موزيك ملتى\r\n« شام‌پين » « 1 » آوردند . فرمانفرما از جاى خود برخاسته وسط ميز بالاى سر ملك‌آرا ايستاده گفت اجازه التفات مىكنيد به سلامتى نوشيده شود . يك مرتبه امير نويان از جا دررفته گفت برو برو ! جائى كه من هستم تو نطق نكن ، بگذار من نطق كنم . فرمانفرما معقوليت كرده گفت بفرمائيد . مثل اين‌كه ديگر وقت مىگذشت و شاهزاده ممكن نبود نطق كند . برخاسته و برخاستيم . گفت نواب و الا فرمانفرما اين مجلس را از شاهزادگان ترتيب داده كه دعاى بقاى اعليحضرت اقدس شاهنشاهى را بنمايند و به سلامتى ذات خجسته صفات ملوكانه و سلسلهء جليل الشأن آن شاه بنوشيم كه هميشه شاد و خرم باشند و متفق به سلامتى ذات ملوكانه و « تفاق » خانوادهء قاجاريه كه هميشه پاينده باد . به اين مربوطى نبود ، اما همين‌طورها و بسيار خوب [ بود 
  ] . موزيك ملتى كه ماها « سلامتى » مىگوئيم نواختند . دور ديگر « شامپين » ريخته شد . فرمانفرما همان جاى اول ايستاده پس از تحصيل اجازه از عموجان گفت به سلامتى وجود مسعود مبارك و فاميل محترم آن اعليحضرت و به كورى چشم آن اشخاصى كه به اضمحلال سلطنت قاجاريه مىكوشيدند و به سلامتى حضرت و الا ملك‌آرا و ركن الدوله و آقايان خودم كه حضور دارند گيلاس خود را با ملك‌آرا « ترانكه » « 2 » نموده رفت سراغ ركن الدوله . محمد ميرزا اصرارى داشت كه گيلاس خود را با فرمانفرما « ترانكه » كند . پشت خود را نگاه كرده ديد نيست گمان كرد كه قدمى عقب رفته . دنبال كرد دور ميز ، آخر نرسيد . داد زد كجا رفتى كه خنده از اهل مجلس درگرفت . همه شاهنشاه سلامت باد گفته و نصف جام را نوشيدند .\r\nفرمانفرما به جاى خود رفته هنوز ايستاده بوديم گفت خودم ديدم كه عوض سلامتى و حيات ايران براى موت و عزاى ايران قهوه خورده و « شامپين » نخوردند . امير نويان گفت انشاء الله قهوهء قجرى به خوردشان بدهند . مؤيد الدوله گفت باقى نباشد كسى كه به اضمحلال سلطنت قاجاريه مىكوشد و براى عزاى ايران قهوه مىخورد . هركس نطق مىكرد . محمد ميرزا آخر آن را گرفته و تمام مىكرد و خيلى ميل داشت خودش « ديسكورى » « 3 » بكند . يك غذا صرف شده امير نويان و محمد ميرزا اصرار كردند كه ملك‌آرا « تست » « 4 » كند . شاهزاده مىپرسيد چه بگويم خوب است ، مىگفت امير نويان و محمد ميرزا تصحيح مىكردند . مزه داشت كه محمد ميرزا مىآموخت . خواهى نخواهى ملك‌آرا برخاسته به سلامتى اعليحضرت اقدس شهريارى و سلامتى فرمانفرما و « تفاق »\r\n\r\n\r\n","description":"","footnote":"\r\n( 1 ) .  Champagne . \r\n( 2 ) .  Trinquer \r\n( 3 ) .  Discours \r\n( 4 ) .  Teste \r\n","page_name":" 1122 ","page_number":152},
  {"content":"\r\n\r\nخانوادهء قاجاريه كه هميشه باقى باد همه شاهنشاه سلامت باد گفتند . اسم قهوه و « كورى چشم » حضرات كه گفته شد تماما بناى فحش را گذاشته خيلى بد گفتند . تفصيل قهوه از اين قرار است .\r\n\r\nنقلى از مهمانى اتابك\r\nچند شب قبل از عزل ، صدراعظم مهمانى در پارك كرده بود . فرمانفرما را دعوت كرده بودند كه با صدراعظم آشتى كند . مىگويند صدراعظم خيلى خيلى شراب خورده و در سر غذا حرفهاى بيمعنى و لا طايل بسيار زده . من جمله گفته است تا كى به من مىگويند « پسر ابراهيم آبدار » . كسى به پدر من چه كار دارد . من پسر خدا هستم . از آسمان آمده‌ام . ايران سهل است تمام دنيا براى من كم است . اين ايران شما چيزى نيست كه قابل من باشد . آن كسى كه مظفر الدين شاه را سلطنت داده مرا صدارت داده است . از هيچ‌كس واهمه ندارم . هركس هركارى مىخواهد بكند . اين ايران شما براى همان مظفر الدين شاه خوب است . از اين مقوله بسيار اباطيل گفته ، بعد بعضيها مىگويند به سلامتى او خواستند « شامپين » بنوشند ، جام را زمين گذاشته گفت براى اتمام كار من و عزل من قهوه بايد نوشيد . قهوه بياوريد و قهوه خورده است . برخى مىگويند به اتمام دولت ايران و اينكه گرفتار وضع بدى شده در حقيقت متوفى است قهوه خورده است .\r\nمجلس گرم شده بود . فرمانفرما برخاسته پشت صندلى هركسى رفته اظهار محبتى مىكرد . يمين السلطان را از نزد خود بلند كرده برد سمت مقابل نزديك عميد الدوله نشانيد و پسرش كه آنجا نشسته بود نزد خودش آورد . اين حركت طولى نكشيد كه به مردمان هوشيار بروز داد خيال فرمانفرما را .\r\n\r\nسرووضع عميد الدوله\r\nبدون مقدمه و اطلاعى به وسوسهء يمين السلطان و حاجى نظم السلطنه عميد الدوله از صندلى برخاسته به اين هيئت و تركيب كلجهء زقره‌دارى از خز پوشيده كه گردن كوتاه او را مخفى داشته [ و 
  ] روى آن لبادهء برك فلفل نمكى كثيفى كه ابدا مناسب شب و مهمانى « الافرنگ » نبود . حولهء سفيدى كه روى ميز مىگذارند و جلو مىاندازند سر حوله را به يقهء خود فرو كرده مثل كفن اين پارچهء سفيد سرازير شده ، يك پايش درد مىكند و بلند نگاه داشته . به اين جهت يك سمت بدن بلند و سمت ديگر كوتاه به‌نظر مىآمد . بدون اين‌كه اهل مجلس بلند شوند و دو دقيقه منتظر شود كه مردم مطلع شوند اين نطق را نمود : به سلامتى اعليحضرت مظفر الدين شاه كه يك مرتبه تماما خنده به قهقهه نمودند . فورا\r\n\r\n","description":"","footnote":"","page_name":" 1123 ","page_number":153},
  {"content":"\r\n\r\nنشست و هركس با ديگرى وضع و تركيب و نطق را گفتگو مىكرد . بعد ايراد به شاهزاده گرفتند كه سوءادب به شاهنشاه شد . شما چرا اطلاع نداديد براى حرمت اسم شاه برخيزند . اقلا پاى خود را به زمين مىكوبيديد ، اعلانى بود . گفت پا نداشتم . گفتند لازم بود چنگال را به بشقاب بزنيد . بهرجهت طورى كردند كه تقصير را به گردن خود گرفته از خنده‌ها رنجش حاصل نكرد .\r\n\r\nآزار نظم السلطنه\r\nشام تمام شد به اطاق سالون رفتيم نه به حالت ساعت قبل ، بلكه به اصطلاح شنگول و تردماغ . ملك‌آرا ، ركن الدوله ، امير نويان و دو سه نفر ديگر نزديك بخارى ، مؤيد الدوله ، عماد الدوله و ديگران بالاى اطاق ، ما پسرعموها و جوانها پائين اطاق مجلسى پاكيزه‌تر و منظم‌تر داشتيم كه بوى عشق و عيشى از آن مىآمد . افخم الدوله جايش سر ميز خالى [ بود 
  ] و رقعهء دعوت نرسيده بود . خيلى افسوس خورديم . وقت هم گذشته بود و الّا فرمانفرما آدم مىفرستاد . باز « ليكور » آوردند . فرمانفرما متصل در گردش [ بود 
  ] و پذيرائى مىكرد . نظم السلطنه را كشان‌كشان نزد ما آورده به نمك شاهنشاه قسم داد كه انواع اذيت را بكنيم . هركس حمله آورده مضمونى و حرفى گفت . تمام سكوت داشت .\r\nدو كلمه كه حرف مىزدند يك كلمه جواب مىداد . سپر انداخته از عهده برنمىآمد . تمام نگاه مىكرد و تعجب مىنمود . حق داشت از عهدهء ده نفر شاهزاده برنمىآمد . جواب يك نفر آنها را نمىتوانست داد . فرمانفرما بيشتر به سمت ما مىآمد . يواش‌يواش جوانها بناى زمزمه را گذاشته از حدود خود تجاوز كردند . مجلس هم طول كشيده بود ، شاهزادگان بزرگ رفتن را اصلح دانسته برخاستند . فرمانفرما جلوى ما را گرفته نگذاشت برويم .\r\n\r\nفرستادن عميد الدوله\r\nامير نويان وسط اطاق تكيه به ميز داده كلاه خود را برداشته سفيدى موى سر و ريش و سبيل [ او 
  ] چشم ناظرين را خيره مىكرد و برقش تمام اطاق را روشن كرده بود . دم در اطاق حلقه زده بوديم . عميد الدوله وسط حلقه ايستاده بود . منتظر آمدن فرمانفرما بوديم .\r\nآمد گفت پيرمردها را بيرون كنيم و خودش جلو رفته دست عميد الدوله را گرفته پشت خود را سمت او كرده مثل اين‌كه پر كاهى را بلند كند عميد الدوله را به دوش گرفته دوان دوان از اطاق بيرون برد . كسانى كه ناظر بودند يك مرتبه دست زده هوهو كردند و از شدت خنده تمام بىاختيار شدند . هنوز يادم مىافتد بىاختيار خنده مىكنم . عميد الدوله\r\n\r\n","description":"","footnote":"","page_name":" 1124 ","page_number":154},
  {"content":"\r\n\r\nرا تا دم پله برده به دست نوكرها داده سوار كرده بردند . خودش مراجعت كرده گفت امير نويان پيرمرد نيست و ميل ندارد بگوئيم پيرمرد است . ما هم نمىگوئيم و غلط مىكند هركس بگويد پيرمرد است . برويم بالاى اطاق امشب را عيش كنيم و بيعارى كنيم . يك نفر سنطورزن و يك نفر آوازه‌خوان و دمبك‌زن هم بود . حلقه زديم . خودش وسط نشسته محمد ميرزا و شعاع الدين ميرزا پهلويش ، ماها دور . انواع تصنيفها خوانده شد دست زده بشكن زديم ، سينه زديم . خنده‌ها شد . مضمونها گفته شد . شوخيها و مضحكه‌ها شد كه در هيچ مجلسى ياد ندارم . خودش از تمام سر بود و نخورده از همه مست‌تر .\r\n\r\nرقص فرمانفرما\r\nنعوذ بالله وقتىكه مسكرات بخورد . امير نويان از نشستن پشيمان شده بود و چاره نداشت . آنقدر حرفهاى ياوه و ول در حضور او زده شد كه مدت العمر نشنيده بود و گمان است به خاطر نداشت . قدرى محمد ميرزا پيانو زد ، قدرى ديگران . مدت دو ساعت اين بيعارى طول كشيد . آخرش به رقص فرمانفرما و شعاع الدوله ختم شد . از همه بيشتر آمدن نير الدوله مزه و خنده داشت . فرمانفرما دست او را گرفته فريادى زد « آى حاكم آمد » . اين دسته هم دم گرفته حاكم بيچاره مات مانده بود كه اين‌همه صدا از كجا است .\r\nالحمد لله خيلى خوش گذشت . خداوند اين مهربانى و ادب را براى فرمانفرما تا به آخر باقى بگذارد . دو روز ديگر طورى مست بادهء غرور و نخوت مىشود كه ماها را نخواهد شناخت .\r\n\r\nمهمانى رمضان\r\nجمعه 15 رمضان المبارك . بازار رفتم ، چندان جمعيت نمىشود . با وجود آنكه مسجد سپهسالار موقوف شده و امسال غدغن شده و كسبه نرفتند زن در بازار كم است .\r\nبيشتر بواسطهء شرارت اتراك است . الحمد لله اين رمضان بسيار خوش‌گذشت . دو شب در ميان مهمان هستيم . شب سيم رمضان در خانهء من ابتداى مهمانى شد ، اشخاص سال گذشته بعلاوه پسرهاى ركن الدوله تشريف دارند . هوا سرد است . باران آمده برف تا حال جز يك مرتبه آن هم خيلى كم ديگر نيامده است . خشك سرما داريم . روزها تا ساعت سه به غروب مانده خواب هستيم . شبها تا بعد از توپ بيدار مىباشيم . خبر تازه‌اى نيست جز گرانى كه درد بىدوا شده است .\r\n\r\n","description":"","footnote":"","page_name":" 1125 ","page_number":155},
  {"content":"\r\n\r\n\r\nشلوغى خوزستان\r\nعربستان خيلى شلوغ شده . از قرارى كه شهرت دارد علاء الدوله را محاصره كرده و به شهر دزفول راه نداده‌اند . دو سه مرتبه تلگراف شاه را براى آخوندها و اهل شهر روانه كرده ، اطاعت ننموده‌اند . دستخط اتمام حجتى از اعليحضرت تلگرافا شده بود باز هم اطاعت نكرده‌اند . علاء الدوله هم توپ به شهر بسته . به يك قول دو هزار نفر به قولى سيصد نفر مقتول شده . قهرا داخل شهر شده و دو نفر از علما را جلاى وطن داده حالا در طهران مغرضين براى او بد مىگويند كه حركت خوبى نبود و قتل چندين نفس مسلم به هيچ قانونى صحيح نيست . اما در موقعى كه آنها سر از اطاعت شاهنشاه بيرون كنند و حاكم را راه ندهند خصوصا چندين مرتبه دستخط اتمام حجت براى علما و اهالى فرستاده شود و قبول نكنند علاء الدوله چه چاره داشت . اگر دو مرتبه اين‌طور آنها را ادب كنند جاهاى ديگر هم طبعا منظم مىشود . مشروط بر اين‌كه پس از اين قلع و قمع عدل و احسان كنند نه راه مداخل حاكم بهتر باز شده هرچه بخواهد بكند و احدى را ياراى دم زدن نباشد . « دلى همش كينه ، همش مهربانى » . پس از آن سياست بليغ و ادب آنها ، مهربانى لازم است .\r\n\r\nسرماى قزوين\r\nدوشنبه 19 - روضه‌خوانى را امسال در قزوين كردند . حضرت و الا الحمد لله سلامت [ اند 
  ] . مرقوم داشته بودند سرما به‌اندازه‌اى شدت دارد كه طاقت باقى نگذاشته ، اين چند كلمه را به صعوبت تمام مىنويسم . اين‌جا هم سرد شده باد مىآيد و شدت سرما دو مقابل شده .\r\n\r\nمسجد مادر فرمانفرما\r\nامسال ديگر مسجد ملك نرفتم . مسجد شاهزاده خانم والدهء فرمانفرما و سايرين نزديك است ، آنجا رفتم . عميد الدوله ، فرمانفرما ، وكيل الملك ، محمد ميرزا ، تاج الدين ميرزا ، شعاع الدين ميرزا و جمع كثيرى از اقوام و عشاير آن مرحومه جمع بودند . صحبت بيشتر از عبادت شد . درست حال نكرديم . حاجى ميرزا محمد رضاى همدانى واعظ مسجد است . حقيقت از آن بالاتر در تهران نداريم . اول واعظ اين شهر است . امام پسر مرحوم ملا على محمد طالقانى است . جوان است ، پدرش سال گذشته فوت شد . مرد زاهد و عابد پارسائى بود .\r\n\r\n","description":"","footnote":"","page_name":" 1126 ","page_number":156},
  {"content":"\r\n\r\n\r\nحكام جديد و مناصب ديگر\r\nمسجد زود تمام شد . در همان‌جا صحبت شد كه امير خان سردار معزول شده .\r\nعضد الدوله هم معزول شد . استراباد ، شاهرود و بسطام را به شاهزاده امير نويان دادند .\r\nهمدان را به عميد الدوله . اميدواريم همدان و همدانيها از دست عضد الدوله خلاص شوند . كليهء اهل آن ولايت از دست عضد الدوله به تنگ آمده‌اند . به هيچ شكل عزل نمىشود . مگر اين دفعه خداوند تفضلى فرموده باشد . كاروبار فرمانفرما از همه بهتر است و تمام كارها بواسطهء او مىگذرد . مخبر الدوله به كلى از كار كناره دارد . فرمانفرما هم هركارى صرفه داشته باشد صورت مىدهد . هركارى بدون مداخل و مشكل باشد مىگويد به من ربطى ندارد با وزير داخله يا وزير ماليه است . فى الجمله مردم شكايت دارند و خوش نمىگويند . شاه هم كه ديده نمىشود . عرايض هم بواسطهء همان وكيل الملك به حضور مىرود ، ديگران حقى ندارند . اگر كسى آنجا راهى نداشته باشد يا نخواهد برود يا فرضا تقديمى ندهد عريضه‌اش مىماند و احدى مأذون نيست ببرد . پس آن‌طور كه تصور مىكرديم كارها خوب نشد . باز هم به يك اندازه سخت‌گيرى مىشود .\r\nمخبر الدوله هيچ دخل و تصرفى نمىكند ، فرمانفرما هم آنطور . فقط نظام الملك به كار خود مسلط [ است 
  ] و بدون طمع و تعلل انجام مىدهد ، همه‌وقت ديده مىشود . زودفهم و زودآشنا و خوش‌برخورد [ ست 
  ] . كارى هم باشد فورا صورت مىدهد .\r\n\r\nوضع پولى خزانه\r\nخزانه پول نمىدهد ، يعنى صنيع الدوله از خود چيزى مايه نمىگذارد . همان پولى كه از حاجى محمد حسن گرفته به مردم داد . تا تمام شد جواب كرد . مىگويد پول به من بدهند تا من به مردم بدهم ، از خود ندارم و اگر هم داشته باشم نخواهم داد . آن‌وقت چون مدتها بود كار با اين طبقه بود به كلاه كلاه هم كار مىگذشت و پول مىرسيد . حالا آن‌طور هم نيست . صرافها بروات را برنمىدارند . حوالهء خزانه و برات شاه دينارى قيمت ندارد تا برسد به كسر و نكث « 1 » و كلاه كلاه . از اين طرف به قشون هم پول نرسيده . چهار ماه جيره ، هشت ماه بلكه يك سال مواجب طلب دارند . پول سياه باز بالا رفته . بانك هم مىگويد آنچه الان پول سياه جمع شده برداريد و پول آن را بدهيد تا مجددا خريدارى شود . حكام هم حساب‌سازيها كرده هرچه قسط خزانه و فاضل ولايت بوده نداده [ اند 
  ] حتى از مواجبهاى مردم مبلغها برداشته و نمىدهند و نخواهند داد . آنچه هم پس از فوت\r\n\r\n\r\n","description":"","footnote":"\r\n( 1 ) - نكث - مجازا به معنى قطع ( دهخدا )\r\n","page_name":" 1127 ","page_number":157},
  {"content":"\r\n\r\nشاه « محل » باقى ماند كه ظن تمام مردم بود بواسطهء همين فاضل تمام آلودگيهاى دولت و قروض آن رفع مىشود بدون سزا مواجبهاى گزاف گزاف دادند و تمام شد . سهل است اين سيصد و سى هزار تومان علاوهء گمرك هم بالاى آن رفت و بردند .\r\n\r\nاملاك خالصه - مواجبها\r\nاين هم به جائى نرسيده دست به املاكات خالصه گذاشته [ اند . 
  ] يافت‌آباد را فرمانفرما گرفت به يك سير نبات مصالحه شد . فيلستان را حكيم الملك برد . بهشتى و مبارك‌آباد « 1 » را عيال فرمانفرما . امين‌آباد را حضرت عليا كه آن چند پارچه ملك بدون اغراق چند كرور حاليه قيمت دارد و تمام دو فرسنگى و يك فرسنگى دار الخلافه واقع مىباشند . اين است وضع حاليهء ايران ما ، پيداست چه صورت دارد . مگر اين‌كه از آسمان پول ببارد اين تركها سير شوند و به مردم بيچاره فاضل آن عايد شود . آنچه از سابق از خزانهء نظام و ماليه و ولايات مردم طلب‌كار بودند از ميانه رفت و حكم شد كسى نگيرد و عرض نكنند .\r\nاز امساله هم تومانى دو ريال به بعضيها داده شده و مابقى مانده است . سال هم به آخر رسيد مىرود خدمت بروات سنوات گذشته . مواجب حضرت و الا و ماها نه از همدان رسيده و نه از طهران داده‌اند . هرچه مىگوئى فايده ندارد . تقريبا حضرت و الا صد تومان پول تلگراف داده كه هر هفته به شاه عرض كرده است . حال ما كه اين‌طور باشد حال سايرين معلوم است .\r\n\r\nجيب‌برى\r\nچهارشنبه 21 - ديشب را مسجد مهدى موش كه قرب منزل است رفتم . آن‌قدر كوچك است كه حساب ندارد . تمام فضاى مسجد به همه جهت صد ذرع مربع است .\r\nجمعيت هم زياد بود . اين دو سه شب هوا را بيشتر سرد كرده باد كثيفى مىوزد . رفتم بازار جمعيت مرد زياد است . مسجد شاه را امسال مثل مسجد سپهسالار بسته‌اند . خيلى جمعيت مىشود ، اما زن نمىآيد مگر ندرة . جيب‌بريهاى خوب امسال در بازار و مسجد شاه كردند . تركها را [ ساده 
  ] گير آورده و آنچه ممكن بود از جيب و بغل آنها بيرون آوردند . من جمله از جيب برادرزادهء حكيم الملك به قدر چهارصد تومان جواهر و پول بيرون آوردند ، همين‌طور از جيب ديگران .\r\n\r\n\r\n","description":"","footnote":"\r\n( 1 ) - اكنون به مبارك‌آباد بهشتى مشهورست كه جزو خالصه بعدها فروخته شد و اينك قسمتى از آن آبادى پالايشگاه است و قسمتى از موقوفات دكتر محمود افشار و جز آن .\r\n","page_name":" 1128 ","page_number":158},
  {"content":"\r\n\r\nغروب را خانهء حضرت و الا رفتم . افخم الدوله بود . نوشتيم آقاى عماد السلطنه هم آمد . تا ساعت هشت بالاخانه بوديم . على خان سرتيپ قزوينى و ميرزا ابراهيم ول‌كن نبودند . ميرزا ابراهيم شرط كرده بود تا چاى نخورد نرود . « دولت آن است كه بىخون دل آيد به كنار » . حكايت امشب و تلخيهاى ميرزا ابراهيم و صحبتهائى كه شد بينهايت شيرين [ بود 
  ] و اين مختصر گنجايش ندارد .\r\n من دگر شعر نخواهم كه نويسم ، كه مگس * زحمتم مىدهد ازبس كه سخن شيرين است \r\nساعت هشت منزل رسيدم .\r\n\r\nخاموش كردن چراغ\r\nجمعه 23 - ديشب را از منزل به مسجد معير الممالك مرحوم رفتم . نواب محمد ميرزا دعوت كرده بود ، شاهزاده جهاندار ميرزا هم بود . جمعيت زياد [ بود و 
  ] تا ساعت هفت مسجد طول كشيد . كار تازهء اين مسجد كه جاهاى ديگر معمول نيست خاموش كردن چراغ است در ميان وعظ و قبل از قرآن سرگرفتن تمام چراغ‌ها را خاموش مىكنند . انقلاب و گريهء شديدى دست داد . تقريبا نيم ساعت به همين شكل بود . خداوند از فيوضات و بركات اين شبها محروم نفرمايد . ما كه غرق گناهيم و از خود مأيوس مىباشيم . مىدانيم چه مىكنيم و مىدانيم جاى ما كجا است ؟ تا كى از اين خواب غفلت بيدار شويم . از آنجا خانهء حضرت و الا رفتم . تماما مسجد رفته بودند . مدت‌زمانى با حور العين به سر كردم . قشنگ و خوب شده . عزيز من است . ساعت نه آنها آمدند .\r\nافخم الدوله مسجد مروى رفته ، خانم مسجد خازن الملك كه حاجى ميرزا حسن نماز مىكند . ساير [ ين 
  ] مسجد شيخ عبد الحسين .\r\nظهر از خواب برخاسته پياده خانهء آقاى عماد السلطنه رفتم . از آنجا درشكه نشسته به حضرت عبد العظيم رفتيم . جمعيت چندان نبود . هوا را امروز مثل بهار كرده اگر باد نيايد .\r\nبنفشه و نرگس زياد است . افخم الدوله هم آمد . كار نكرده كرديم ، پشت‌بام رفته از آنجا بالاى مناره رفتيم . خيلى تماشا داشت . مراجعت خانهء محمد حسن ميرزا رفته اتفاقا خانهء حاجى خان داماد ملك‌آرا پسر ميرزا نظر على حكيم‌باشى مرحوم رفتيم . امشب نوبت ايشان بود . رفتن و برگشتن تا خانهء حاجى خان تمام صحبت پريشب بود . در عمر همچو شبى نديده بوديم . با وجود زمان كم با هزار سال عمر برابر بود . معتضد السلطنه امشب خيلى خوب برد ، من هم دو تومان بردم . امسال شراكت را اقاله كرده به همان اسم و بعضى ملاحظات ديگر قناعت كرده‌ايم و برعكس هردو مبلغى برده‌ايم كه سال گذشته\r\n\r\n","description":"","footnote":"","page_name":" 1129 ","page_number":159},
  {"content":"\r\n\r\nيك روز نبرديم . ساعت نه اين مهمانيها تمام مىشود . زودتر كسى مختار به رفتن نيست .\r\nسه‌شنبه 27 - امروز مژدهء اتمام رمضان را مىتوان داد . خاطرها از تشويش بيرون آمد به خير و خوشى گذشت ، الحمد لله رب العالمين . ديشب را خانهء حضرت و الا مهمان افخم الدوله بوديم . عصر كه رفتيم يعنى مقارن غروب ديدم فخر الملك با شاهزاده والى و بچه‌هايش اندرون هستند . هيچ مترصد بودن ايشان نبوديم . بعد از افطار قدرى نشسته بيرون رفتم . امان الله خان آمد نشست . قدرى گذشت محمد حسن ميرزا آمد . چشمش به امان الله خان افتاد رنگ از رويش پريد . آقاى عماد السلطنه آمد . تا صبح آس‌بازى كرديم .\r\nافخم الدوله خوب بازى كرد . محمد حسن ميرزا خادم بود . سحرى بيرون خورده ، در بالاخانه به وضع غريبى استراحت شد . محمد حسن ميرزا هيچ نخوابيد ، همين‌قدر كه شب نخوابد روز خوابش نمىبرد . بعد از ظهر دو ساعتى خوابيده بعد به اتفاق افخم الدوله به دعوت معتضد السلطنه رفتيم .\r\n\r\nقيمت خانه\r\nخانهء خودش را يك ماه قبل به امير بهادر جنگ به قيمت دوازده هزار تومان فروخت .\r\nدر جنب آن خانهء محمد تقى خان نوكر صدراعظم رابيع شرط گرفته و مسكون است .\r\nخوب خانه‌اى است . اما خيلى گران مىگويد . هشت هزار تومان محمد تقى خان گرفته بعلاوه خانه ، ماهى شصت تومان هم نقد مىدهد . معتضد السلطنه در حقيقت معاملهء خوبى كرده ، تعجب است با آن منافع و دخل اتصالى محمد تقى خان بسيار مقروض است . الان در پارك نشسته و مستحفظ آنجا است . خيلى كسل بوديم مثل ناخوشها .\r\nمحمد حسن ميرزا شب هم نخوابيد . فردا هم نخواهد خوابيد ، يا اگر بخوابد به قدر دو ساعت بيشتر نيست . در اين سه روز و دو شب چهار ساعت خواب كرده و حالتش در كمال خوبى خرمى است . مثل اين‌كه هيچ علتى نداشته . ماشاء الله بنيه و مزاج خوبى دارد . معتضد الدوله به قدر چهل تومان امشب برد . ساعت نه منزل آمديم . محمد حسن ميرزا آواز مىخواند . اشعار فراق مىگفت . سحرى خورده مثل مرده افتاديم .\r\nجمعه غرهء شوال - ديشب تا ساعت شش ترديد داشتيم ، در طهران ماه ديده نشد .\r\nساعت شش و نيم صداى شليك توپ آمد . بعد نقاره زدند . با كمال اميدوارى خوابيدم .\r\nهوا ابر [ ست 
  ] و باران مىآيد . خانهء حضرت و الا رفتم . سلام موقوف [ شد 
  ] . اعليحضرت هم بيرون تشريف نياوردند . گفتند پاى مبارك درد گرفته . تمام ماه را روزه گرفتند . شبها درب خانه بود و مردم حضور مىرفتند . تا عصر خانهء حضرت و الا بودم . بعد منزل آمده خانهء شريف الدوله رفتم .\r\n\r\n","description":"","footnote":"","page_name":" 1130 ","page_number":160},
  {"content":"\r\n\r\n\r\nحكومتهاى جديد\r\nخبر تازه حكومت فخر الملك است به همدان . عميد الدوله را مجبور به استعفا نمودند . در عوض سمنان و دامغان را دادند . فخر الملك به توسط فرمانفرما حاكم شد . دو هزار تومان هم محرمانه داده است . باز شكست عضد الدوله بواسطهء خانوادهء ما شد .\r\nيقين در شدت اوقات‌تلخى است . خصوصا مواجب خود فخر الملك را هم نداده بود .\r\nقبل از عيد مىرود . شاهزاده والى و تمام اهل خانه را هم خواهد برد . احضار امين الدوله را هم مىگويند و به جاى او امير نظام مىرود . اين دو روزه معلوم خواهد شد .\r\n\r\nقيمت خانهء وزير نظام\r\nحسام الملك خانهء وزير نظام را كه قرب ما است خريدارى كرده به سى و دو هزار تومان . بيست و هفت هزار ذرع زمين دارد و عمارت بسيار خوب و اندرونهاى مفصل و آب ملكى ، خيلى ارزان خريده . فقط زمين آن ذرعى يك تومان قيمت عادله دارد .\r\nعمارت و آب مفت افتاده يا برعكس زمين و اشجار . در هر صورت خوب معامله نمود .\r\n\r\nشايعهء فوت شاه\r\nشنبه نهم شوال - مطلب غريب و حكايت عجيبى شهر را پر از آشوب نموده .\r\nمختصر از مطول از روز عيد تا حال به اعليحضرت كسالت و دردپائى عارض شده بيرون تشريف نياوردند . ديشب از محلهء سرچشمه خبر كذب و اراجيفى شهرت كرده كم‌كم تمام شهر را فراگرفت . ديوانيان يعنى حكومت دار الخلافه و فرمانفرما به دست و پا افتاده [ اند 
  ] .\r\n\r\nمهار كردن نايب شفيع خان\r\nاين واهمهء حضرات و نظم و نسق بيشتر رنگ و روئى به اين شهرت داده . تا صبح مردم متزلزل [ بودند 
  ] و نصف شهر گرسنه خوابيدند . برنج و نان را رى سه تومان و سى و پنج هزار خريدند . شبانه نايب شفيع خان [ را 
  ] كه در ادارهء حكومت سالها مصدر خدمت بود به تهمت اين شهرت گرفته چوب بسيارى زده صبح مهار كرده روى خر سوار نموده گرد شهر گردانيدند . من صبح كه بيرون آمدم قصد رفتن ميدان مشق و ملاقات فرمانفرما را داشتم . ديشب هم اين خبر را استماع نكرده بودم . دم در محمد بيك گفت اين قسم شهرت دارد . ظاهرا متحمل نشده اما باطنا متعجب شدم . سوار شده ميدان رفتم . ديدم\r\n\r\n","description":"","footnote":"","page_name":" 1131 ","page_number":161},
  {"content":"\r\n\r\nتمام قشون به حالت دشتبان ايستاده فقط دو نفر سوار دم در ميدان ديده مىشود . به سمت آنها رفتم . يكى نصر الملك بود ، ديگرى آجودانباشى كل . تعارفى كرده خواستم بروم صدا كرده و گفت قدرى مكث كنيد دفيله را تماشا كنيد . ايستادم . كم‌كم اين مطلب را پرسيدم . گفت دروغ محض است . الان فرمانفرما رفته شاه را ميدان بياورد . مختصر تا مقارن ظهر معطل شديم . بعد دفيله نموده افواج مرخص شدند . روبه منزل حضرت و الا رفتم .\r\n\r\nكميابى برنج\r\nدرب خانه جمعيتى داشت . محمد ميرزا مىرفت گفت اگر براى ملاقات شاه مىرويد بار عام است برويد . من نزد خود خيال كردم هيچ‌وقت نرفته‌ام . حالا به اين عنوان رفتن صورتى ندارد . يك‌سر به خانهء حضرت و الا رفتم . دكان نانوائى شلوغ [ بود . 
  ] فراش و قراول ايستاده [ بود . 
  ] برنج هيچ وجود ندارد . ديشب هرچه توانسته‌اند گران فروخته‌اند .\r\nشهر غريب و محشر عجيبى است . دو سه رزاز ، سه چهار نانوا تنبيه و سياست شدند .\r\nرزازها ، برنجها را مخفى كرده [ اند 
  ] . مردم براى يك سير برنج معطل هستند .\r\nاميرزاده از درب خانه آمده بود مىگفت شاه را آورده در اطاق نشانيدند . پاى شاه دراز بود و روى پا لحاف كشيده بودند . به حالت اجماع حضور رفتيم . ملك‌آرا و جهانسوز ميرزا مخاطب بودند . خيلى فرمايشات كردند . مرخص شده آمديم . عصر هم شاه سوار مىشود . مردم هنوز ساكت نشده‌اند . اين خبر بيرونها برسد خيلى اسباب بىنظمى خواهد شد .\r\nخانهء فخر الملك رفتيم . ديشب قبض‌روح شده بود كه اين هم مثل حكومت بروجرد خواهد شد . افخم الدوله هم از درب خانه آمد همين تفصيل را گفت . پاى شاه و سنگ كليه درد مىكند . اين چند روز غفلت نموده از اندرون بيرون نيامدند . نمىدانم كدام پدرسوخته موقع به دستش آمده اسباب اين بىنظمى و خسارت و ضرر مردم شد .\r\nمفسدين شهرها حالاها خيالات دارند . اين يك فقره از تدليس و شيطنت آنها است كه اسباب صدمهء سيصد هزار خلق شد .\r\n\r\nخرابى خانه‌ها\r\nپنجشنبه 14 - دو روز است برف و باران شديدى مىآيد . آنچه عمارت در شهر بوده تمام خراب [ شد 
  ] و به قدر دويست هزار تومان به اهل شهر از اين برف ضرر وارد آمد .\r\nتقريبا چهل و هشت ساعت تمام برف و باران آمد كه برفهاى آن تكه‌تكه و هر تكه به قدر\r\n\r\n","description":"","footnote":"","page_name":" 1132 ","page_number":162},
  {"content":"\r\n\r\nيك نان برنجى قزوين بود . امروز صبح هم به قدر سه انگشت زمين نشسته [ بود 
  ] و پارو كردند . ديگر شرح خرابى و نداشتن مسكن ، عام و همه مبتلا [ اند 
  ] . يك اطاق آباد در اين شهر باقى نمانده . نالهء خرابى از هر خانه بلند است . اين صدمات و ضرر هم قوز بالاى قوز شده . از يك طرف فلاكت و افلاس اهل طهران ، از طرفى نرسيدن مواجبها و مرسومها ، از سمتى نبودن حاكم و گرانى ارزاق ، از جانبى قحطى برنج و زغال و مسدود شدن راه مازندران . عيد هم مثل بلاى ناگهان و درد بىدرمان استقبال مىكند . دل‌خوشى خراب نبودن عمارات و مسكنها بود آن هم اين‌طور شد كه به شرح درست نمىآيد . خداوند به اهل اين مملكت ترحمى كند . از دست دررفتند . يك بهانه كه دست اين كسبه بيفتد ديگر جلوى هيچ‌چيز نمىشود رفت .\r\nفخر الملك دو شب بود در باغ نقل مكان كرده اين برف نمىگذاشت بروند ، امروز آفتاب شد و به سلامتى رفتند . مشكوة الملك از همدان آمده صبح آنجا رفتم . يك وجب جا در اطاق نداشت كه سالم باشد . قطرات آب متصل جارى بود . به اين شكل از واردين پذيرائى مىكرد .\r\n\r\nنوروز 1314\r\n\r\nنوروز 1314 - وضع شاه\r\nشنبه 16 شول 1314 هجرى اول فروردين‌ماه 819 جلالى - پنج ساعت 26 دقيقه و يك ثانيه از دسته گذشته به زيج محمد شاهى تحويل شمس به برج حمل مىشد . برحسب پنج ساعت و بيست و شش دقيقه از روز شنبهء شانزدهم ماه شوال سنه 1314 گذشته تحويل شمس ببرج حمل مىشود و در اين ساعت فرخنده آيت سلام خاص در حضور باهر النور اقدس همايون خلد اللّه ملكه منعقد است برحسب امر قدر قدرت خسروانه خلد اللّه سلطنته مقرر است كه نواب مستطاب اشرف و الا عين السلطنه دو ساعت قبل از وقت در اطاق مباركه موزه حاضر شوند\r\n\r\n","description":"","footnote":"","page_name":" 1133 ","page_number":163},
  {"content":"\r\n\r\nدعوت دو ساعت قبل از وقت با لباس تمام رسمى خانهء معتضد السلطنه رفته اتفاقا درب خانه رفتيم . به رسم همه ساله در اطاق موزه سلام منعقد بود . بواسطهء كسالت شاه بعضى از مدعوين را روز يكشنبه و دوشنبه خبر كرده‌اند . با وجود آن خيلى جمعيت بود . در صف توپخانه زيردست امير توپخانه ايستادم . دو دقيقه به تحويل مانده شاه تشريف آوردند . پاى مبارك درد مىكرد . عصا دست گرفته بودند . رنگ چهره خيلى زرد بود .\r\nكسالت باقى است . در صف سلام به كسى حرف نزدند . با علماء هم چندان فرمايشات نفرمودند . مراسم تحويل به عمل آمده بناى عيدى گرفتن شد . آقاى عماد السلطنه شمشير گرفته بودند . شاهزاده ركن الدوله سپر جواهر و « دبوس » گرفته بودند ، تماشا داشت . شاه خيلى كم فرمايشات فرمودند و قدرى هم شلوغ شد و حال آن‌كه سال اول بود و اجزاء ادارات را درست نمىشناختند معرفى لازم بود . اجازه مرحمت نكردند ، كسى هم معرفى نمىكرد . حال آن‌كه شاه شهيد آحاد و افراد مردم را اصلا نسبا مىشناخت و تمام بزرگ كردهء او بودند ، معرفى مىشدند و اصرار در معرفى داشت كه رئيس هر اداره اجزاء را فردا فرد معرفى كند . در اين سلام به هركس يك كلمه و دو كلمه فرمايشات و اظهار مرحمت مىفرمودند . عيدى گرفته بيرون آمديم . به رسم همه ساله كيسهء گلى و يكصد و پنجاه شاهى سفيد داشت . بعضيها كه اول گرفته بودند چهار دانه دو هزارى هم داشت .\r\nخيلى در باغ نشستيم تا معتضد السلطنه تشريف آورد . شاهزاده مشكوة الملك هم رسيد . خانهء سالار الدوله رفتيم تشريف نداشتند . در سلام نبودند و بعد از سلام حضور رفته بودند . سردار افخم لباس پوشيده آنجا ديده شد . ناهار را آنجا خورديم . شاهزاده آمدند مشرف شديم . به هركدام دو دانه پنج هزارى عيدى داد . من يك دانه هم علاوه گرفتم . بيرون آمده خدمت شعاع السلطنه رفتيم . جمعى بودند . معتضد السلطنه و مشكوة الملك را معرفى كردم . ماشاء الله مثل آدم پنجاه ساله حرف مىزند . در طهران به اين خوش‌بيانى كسى را نداريم . جمعيت كه تمام شد اظهار عيدى را كرديم وعدهء فردا دادند . به معتضد السلطنه فرمودند خيلى دير آدم پسند مىكنم ، ليكن شما را خيلى زود پسنديدم . بيشتر نزد من بيائيد . خانه خدمت نواب عليه رفتم . تا عصر آنجا بودم . بعد خانهء ملك‌آرا رفته به منزل آمدم .\r\n\r\nمناصب جديد\r\nدوشنبه 18 شوال - امروز خانهء عماد السلطنه دعوت داشتيم . مهمانى دوره نزديك اتمام است . الحمد لله خيلى خوش‌گذشت . عصر از آنجا اجماعا خانهء عزت الدوله رفتيم .\r\n\r\n","description":"","footnote":"","page_name":" 1134 ","page_number":164},
  {"content":"\r\n\r\nاخبار تازه احضار امين الدوله است از تبريز و رفتن امير نظام به آذربايجان . حاجى بهاء الدوله را هم معزول كرده ، نظم السلطنه رئيس قشون آذربايجان شد . حكومت كردستان با پسر امير نظام [ است 
  ] . كرمانشاهان را معلوم نيست به كسى داده باشند . جناب امين الدوله را براى وزارت داخله و صدراعظمى گويا خواسته باشند . مخبر الدوله استعفا كرده . صنيع الدوله پول نمىدهد و مىگويد در خزانه پول نيست . گويا خزانه را هم بگيرند .\r\n\r\nاخراج نايب السلطنه و شايعهء فوت شاه\r\nآقاى نايب السلطنه را حكم شده عتبات برود و مجاور شود . اين خبر آن روز را به آقا نسبت داده‌اند . شاه ملك‌آرا را نزد نايب السلطنه فرستاده كه محترما برويد و الّا به سختى بيرون خواهيم كرد . آقا هم سه مرتبه قرآن براى ملك‌آرا قسم خورده كه روح من از آن شهرت خبر نداشت و به من تهمت زده‌اند . تقصير را گردن فرمانفرما گذاشته كه اگر شب وحشت نمىكرد ، قزاق خبر نمىنمود ، آدم به اطراف شهر روانه نمىكرد ، دكاكين نانوا و قصاب را آدم نمىگذاشت ، اين‌همه اغتشاش نمىشد . كارها را او كرده به من تهمت مىزنند .\r\n\r\nسيزده عيد\r\nپنجشنبه 28 شوال - سيزده عيد بود . صبح در خانهء حضرت و الا رفته محمد حسن ميرزا و افخم الدوله بودند . مختصر ناهارى صرف شد . خانهء آقاى عماد السلطنه رفتيم .\r\nسوار شده از دروازهء دولاب بيرون رفتيم . زنها را از شهر به خارج شهر راه نمىدادند .\r\nمدتى آنجاها گردش كرده بعد از دروازهء دوشان‌تپه به شهر آمديم . به پارك ظل السلطان رفتيم . حكايت غريبى از جمعيت بود . بيشتر زن بود . مختصر تا عصر اطراف شهر گردش كرديم .\r\n\r\nباز دربارهء نايب السلطنه\r\nتازه‌اى اتفاق نيفتاد . رفتن نايب السلطنه موقوف شد . خدمت شاه رفته قسمها خورده و اطمينان داده شاه هم مرحمت فرموده مقرر شده نرود . يك روز خدمت آقا رفتيم . آنقدر اظهار محبت و التفات بر خلاف سابق فرمودند كه حد و اندازه نداشت . وقت مرخصى مىفرمودند مرا فراموش نكنيد ، شما پوست و گوشت و استخوان من هستيد ، ديگر از شما نزديكترى ندارم . در دل گفتم خدا انتقام ما را از تو بكشد . اين پوست و گوشت و\r\n\r\n","description":"","footnote":"","page_name":" 1135 ","page_number":165},
  {"content":"\r\n\r\nاستخوان تازه شده‌ايم يا پريروز هم بوديم . ده‌جا تعظيم مىكرديم سرت را بلند نمىكردى و نگاه نمىكردى . آن‌همه نخوت و غرور به خرج ما مىدادى كه حساب نداشت . بارى آقا مؤدب [ و 
  ] حسابى بسيار بسيار معقول شده . همين‌قدر كه عيش و نوش روزگار آدم را بىخبر مىكند همان‌قدر هم صدمات آن نرم و ملايم مىكند .\r\n\r\nدعوت حضرت عليا\r\nدر ايام عيد حضرت عليا از خانمهاى پايتخت وعده‌خواهى نموده بودند . رقعهء اين دعوت به اين مضمون بود :\r\nحسب الامر حضرت عليه عاليه ستر كبرى حضرت عليا ابلاغ مىنمايد كه روز يكشنبه 17 براى تبريك و تهنيت عيد سعيد نوروز سلطانى سه ساعت از دسته گذشته اندرون تشريف آورده و صرف نهار فرمائيد .\r\nروى پاكت را هم « عبده الراجى محمد هاشم » مهر كرده بود . جناب محمد هاشم خواسته بودند فرنگى مآبى بكنند و « كرد » بنويسند . اما كاغذ « كرد » نازك و دولا بود . از همين كاغذهاى ايرانى معمول . كردهاى ظهير الدوله پيش اين خيلى پست و نابود بود . در عوض اينكه به عرض بنويسند به طول نوشته بودند . پاكت « كرد » هم بايد به‌اندازهء كاغذ باشد اين پاكت چهار برابر كاغذ بود . جمعى كه رفته بودند خيلى مضمون گفتند ، از كمى ناهار و نبودن چاى و عصرانه . عيدى هم به احدى نداده بودند . يكى از خواهرهاى شاه گفته بود كه هرچه گشتيم خانم محمد هاشم را پيدا نكرديم كه خداحافظى كنيم . گفتند در عوض افغانىپلو ، قيمه‌پلو در مجموعه كشيده بودند . گيلاسهاى شربت « چشم گاويهاى » قديم بود ، آن هم به اعلى درجه كثيف . از بيست نفر يك نفر چاى نخورد . ناهار به هيچ‌كس نرسيد . اطاق كوچك [ بود 
  ] و تمام مسجدى نشسته بوديم . اين زنها آن وضع اندرون را ديده و الان در مهمانيهاى مختصر خودشان آن‌همه دقت مىكنند اينها را نمىپسندند و البته مضمون مىگويند . « لوكس » زياد شده . هرسال بيش از سال پيش بر تجملات افزوده مىشود . آن رقعه‌هاى چاپ كردهء پيش كه به آب طلا نوشته بودند و آن تجملات و رسم پذيرائى انيس الدوله و ميهمانيهاى او ، آن غذاها و عصرانه‌ها و عيديها هنوز از چشم و گوشها بيرون نرفته . از حضرت عليا خيلى بيش از آن متوقع هستند . اين خانم هم اهل دنيا نيست و اگر كارى بكند از روى اجبار است . به اين جهت در انظار جلوه نمىكند و اسباب مضمون مىشود .\r\nدورهء مهمانى ما دوشنبهء گذشته اختتام يافت مجددا سر گرفته شد . روز اول را معتضد السلطنه گردن گرفت . بعد به من خواهد رسيد .\r\n\r\n","description":"","footnote":"","page_name":" 1136 ","page_number":166},
  {"content":"\r\n\r\nدوشنبه نهم ذيقعدة الحرام - امروز قرار بود اسب‌دوانى بشود از صبح باران گرفت و تا وقت ظهر هوا باز نشد موقوف كردند . ديروز مهمانى در خانهء من بود . بسيار بسيار خوش گذشت . قمارى نشد به صفاى باغ و سبزه گذشت .\r\n\r\nمقامهاى تازهء امين الدوله\r\nامين الدوله چند روز است وارد شده وزارت داخله و خزانه و گمرك و رياست وزراء مرحمت شد . خزانه را نصر السلطنه برد . اول فهرست عوض كردن و برات خريدن و شيطنتهاى او است . از امسال هم مردم صرف‌نظر بايد بكنند ، رفت پيش سالهاى گذشته .\r\nامين الدوله دو شرط واضح كرده : يكى خلعت نپوشد ، ديگرى مهر نكند . قبول شد .\r\n\r\nعزل عين الدوله\r\nعين الدوله چون بدون اجازه آمده بود رندان خوب آشى پختند . به محض ورود شاه فحش داده . از تمام مناصب و مشاغل معزول و حكم شد عتبات برود . دختر شاه را هم از اندرون به دستش دادند و چند روز است رفته . امين الدوله توسط كرد مراجعت كند . شاه اذن داد . ليكن خودش قبول نكرده و رفت . دختر شاه خيلى در اندرون به حضرت عليا و فرمانفرما فحش داده كه تمام تقصير شما برادر و خواهرهاست و از اندرون بيرون آمد .\r\nپلتيك فرمانفرما پيشرفت كرده اين معاند صحيح چندين سالهء خود را به اهانت و صدمهء زياد جلاى وطن داد . عين الدوله خيلى به خود و التفات شاه اطمينان داشت به‌عكس نتيجه بخشيد . مشاغل را به همان اشخاص كه سركار بودند مرحمت فرمودند . حكومت مازندران به سردار امجد ميرزا عبد الله خان التفات شد .\r\nپنجشنبه 12 شهر ذيقعدة الحرام . چه بنويسم ، از امروز و از اين ماه نحس شوم كه چه شخص بزرگ بزرگوارى از دست ما رفت . بهتر آن است همانطور كه رسم من است از اول روز شروع كرده تفصيل را نيكو و آشكار بنويسم تا خواننده را آگاهى به كمال حاصل شود . اگر قلم و مركب پدرسوخته يارايى كند .\r\n\r\nاسب‌دوانى\r\nصبح امروز به خيال تماشاى اسب‌دوانى سوار شده خانهء محمد حسن ميرزا رفتم . به اتفاق روانه شديم . جمعيت متصل به‌هم بود . باران هم اول صبح آمده گردوخاك نبود .\r\nخيلى مصفا و خوب . ساعت چهار از دسته گذشته رسيديم . آقاى عماد السلطنه و افخم الدوله و ساير بنى اعمام در چادر سالار الدوله نشسته بودند . من هم رفتم . فورا شاه با\r\n\r\n","description":"","footnote":"","page_name":" 1137 ","page_number":167},
  {"content":"\r\n\r\nكوكبه و تجملات معموله از باغ و عمارت به محل اسب‌دوانى و سراپرده نزول اجلال فرمودند . ناهار خورده سالار الدوله به حضور رفت . ما هم برخاسته به چادر پسرهاى ركن الدوله آمديم و مشغول تماشا شديم . از همه بيشتر هشت نفر از اهل مصر كه بندبازى مىكردند به ما تماشا دادند . الحق حركاتى كردند كه از تصور آن انسان قاصر است . پشه و مگس به اين جلدى و چالاكى در هوا طيران نمىكنند كه اينها مىكردند .\r\nاسب خيلى كم گذاشته بودند . اسبهاى شاه هيچ جلو نيامد . بيرق شش دور و پنج دور را دو اسب كهر ناظم السلطنه برداشت ، مابقى را هم اسبهاى ديگران . اسب شاهى به همه جهت چهار بيرق پست برداشتند . صديق همايون مثل خوك تير خورده بود . از قرار معلوم فريب سيسهاى « 1 » آذربايجانى را خورده . پريروز هم با دو نفر از سيسهاى عراقى دعوا كرده و فحش داده و آنها هم اسبها را در اين دو شب ضايع كردند . آقا خان نايب و مراد خان و بعضى جلودارهاى مشهور حاضر نبودند . دو سه ماديان هم گذاشته بود . آنها از همه بىمعنىتر شدند ، اسبهاى ناظم السلطنه و نسقچىباشى هم هفت هشت عدد بيرق را بردند .\r\n\r\nفوت ملك‌آرا\r\nدر اين حيص و بيص عميد الملك پسر امجد الدوله آنجا آمد . بيان كرد كه حضرت ملك‌آرا در سر ناهار در چادر امين الدوله غش يا سكته نموده‌اند . ابدا مترصد اين خبر نبوديم . يك مرتبه به‌هم برآمديم . حكيم الملك و آدكاك آمده گذشتند و بعد از نيم ساعت مراجعت نمودند . دكتر اشنيدر و يك نفر طبيب روس آمده رفتند . آدم فرستاديم گفتند غش بوده و بهتر هستند و مىخواهند شهر بروند . موقع رفتن آنجا نبود . به چادر شاه رفتيم . وقت سان قشون و دفيله بود . از چند نفر سؤال كرديم به اختلاف جواب دادند .\r\nيك ساعت بيشتر دفيله طول كشيد . بعد از اتمام شاه خيلى اظهار التفات به فرمانفرما فرمودند . شاه سوار كالسكه شده به باغ تشريف بردند . پاى شاه هنوز درد مىكرد و درست راه نمىرفتند . با افخم الدوله كالسكه نشسته به سمت شهر آمديم . در ميدان توپخانه از كالسكه بيرون آمده سوار شدم . قدرى رفته كالسكهء تاج الدين ميرزا رسيد .\r\nسؤال كردم كجا مىرويد گفت خانهء ملك‌آرا . من هم خيال رفتن داشتم به اتفاق رفتيم .\r\nشعاع الدين ميرزا هم بود . وارد شديم جمعيتى نبود . گفتند اندرون هستند . يك نفر\r\n\r\n\r\n","description":"","footnote":"\r\n( 1 ) - مهتر\r\n","page_name":" 1138 ","page_number":168},
  {"content":"\r\n\r\nفرستاديم محمد ميرزا آمد با حالت پريشان . بند دل ما پاره شد ، حالت تكلم نداشت . جلو افتاده رفتيم اندرون . ديدم دكتر اشنيدر و آن طبيب روس در حياط نشسته‌اند . من بالا نرفته اول نزد اشنيدر رفتم پرسيدم حضرت و الا چطور است ؟ گفت با خداست . ديگر حالت انسان معلوم است . به اطاق رفتم . شاهزاده را طاق‌واز خوابانيده بودند و زلو پشت گوشش مىانداختند . جزئى نفس بود . يعنى به سختى و حالت « خروخر » . گاهى بلند نفس مىكشيدند ، گاهى خيلى آرام . يك چشم باز بود و چشم چپ هم ابدا حركت نداشتند . هردو دكتر بالا آمدند . اشنيدر روغن زيتون خواسته و ميل زد ادرار آمد . اما حقنه كرده بودند و شياف نموده بودند ثمرى نكرده بود . فرستاد مشمع خردل بياورند .\r\nبيچاره محمد ميرزا حاضر و ناظر بود كه خداوند نصيب هيچ پسرى نكند . در اين بين تگرگ سختى به قدر دانهء فندق خيلى بزرگ مىآمد . اما چند دقيقه بيشتر نيامد . شاهزاده خانم عيال ملك‌آرا مثل شيرزن در ايوان ديگر نشسته تمامش ساير خانمها را آرام مىكرد و نمىگذاشت صدا از زنها درآيد .\r\nدر اين بين دكتر مولر آلمانى رسيد . احوال پرسيد نبض را گرفت . آرام‌آرام مىگفت « فوروا » « 1 » . آب گرم خواست دو دست شاهزاده را ميان آب گرم گذاشته دو نفر مالش مىدادند . درست قلب و نبض را امتحان كرده برخاست . چندين كلمه حرف زدند بعد اشنيدر رو به من كرده دكتر مولر مىگويد كه دكتر روس مىگويد كه من مىگويم بايد الان رگ زد . يك نفر طبيب ايرانى آنجا بود داد زد كه از اول من گفتم و كسى اعتنا نكرد . همان دقيقه كه آن حالت دست داد مىبايست رگ زده باشند . شنيدر سرى تكان داده گفت من آنجا بودم . مسيو آكادك « 2 » بود . آكادك را طبيب نمىدانند لهذا شنيدر مسيو خطاب مىكند . دلاك رفتند بياورند . مولر خودش برخاسته آستين سردارى را پاره كرده با اسيد فنيك دست خود را شسته تيغ را شست . تسمه بست نيشتر را فروكرد خون نيامد . دو مرتبه چاره نشد . آخر شكافت ثمرى نكرد . زلوها هم كارى نكرده بودند . برخاسته شيشه به دماغ شاهزاده گذاشت . بعد آب‌دزدك بيرون آورده قلب شاهزاده را آب‌دزدك زد و آب نيم گرم به قلب داخل كرد . من ديدم طبيب روس پالتوى خود را پوشيد و شنيدر بنا كرد كيف و اسبابهاى خودش را جمع كردن . قطع كردم كه عمل گذشته و مداوا سودمند نيست . طاقت نياورده از اطاق بيرون آمدم . از ترس محمد ميرزا و خانمها صدا از ما بيرون نيامد . عميد الدوله و قوام الدوله آمده در حياط نشسته بودند . مولر بيرون آمده بلند گفت\r\n\r\n\r\n","description":"","footnote":"\r\n( 1 ) .  Froid  ( سرد )\r\n( 2 ) - پيشتر نام اين طبيب « ادكاك » نوشته شده است ( مسعود سالور )\r\n","page_name":" 1139 ","page_number":169},
  {"content":"\r\n\r\nگذشته است . محمد ميرزا فرياد كرد . زنها از صداى او به گريه افتادند . به اطاقى كه شاهزاده را خوابانيده بودند داخل شدند . شيون بلند شد . لاعلاج بيرون رفتيم . كمى گذشت شاهزاده امير نويان رسيد . به اندرون فرستاديم هرطور بود زنها را رد كرده نعش را بيرون آورده در اطاق خلوت بيرونى كه هميشه محل نشيمن خودش بود گذاشتيم .\r\nكم‌كم مردم جمع شدند . تمام شاهزادگان و اغلب رجال آمدند . يك ساعت به غروب مانده جان را به جان آفرين تسليم كرد . آقاى عماد السلطنه و افخم الدوله هم آمدند . تا يك ساعت و نيم از شب گذشته شستن و كفن كردن طول كشيد . برحسب وصيت جنازه را در مسجد كوچك كه جلوى خانه بود حمل كرده نماز را جناب حاجى ميرزا حسن آشتيانى خوانده بعد برداشته در مقصوره گذاشتيم . بيرون آوردن جنازه از دالان و درهاى كوچك خيلى صدمه به ما سه چهار نفر زد . يك ساعت ديگر نشسته بعد منزل آمديم . اين بود تفصيل اين واقعهء ناگهانى كه به چشم و ديدار خودم بود . حالا برويم به آنچه از وضع سكته و آوردن شهر از خود محمد ميرزا و دو نفر ديگر كه حاضر و ناظر بودند استماع شد .\r\nمحمد ميرزا مىفرمودند شب شاهزاده به من فرمودند كه فردا را ناچار به اسب‌دوانى بايد رفت ، بگو براى من اسب درست كنند ، سواره آسوده‌تر هستم . شاهزادهء مرحوم خيلى كم بلكه ندرة كالسكه سوار مىشدند . من عرض كردم اطاعت مىكنم . صبح جائى كار دارم مىروم و در اسب‌دوانى يا در شهر شرفياب مىشوم . صبح زود من رفتم قضا را زودتر خلاص شده آمدم منزل . ديدم شاهزاده مىخواهند سوار شوند به جاى اسب كالسكه درست كرده‌اند . من و شاهزاده با محمد حسين ميرزا ( پسر محمد ميرزا از منقطعه و نوزده سال دارد ) كالسكه نشسته رفتيم . به چادر امين الدوله پياده شده احوال شاهزاده خوب بود . در اين چند روز هم كسالتى نداشت . امين الدوله آمد . امير نويان آمد . تا وقت ناهار تمام را مشغول صحبت بودند و با امير نويان قرار گذاشتند بعد از اتمام اسب‌دوانى خانهء ركن الدوله رفته عيادت كنند . ناهار را آوردند و چيدند . دو سه لقمه كه شاهزاده غذا ميل فرمودند رو به من فرمودند كه احوالم برهم خورد . نمىدانم چه روى داد . دست از غذا كشيد . خواستند بيفتند امير نويان بغل كرده من زود دست خودم را شسته پشت شاهزاده نشستم . رو به امين الدوله كرده فرمودند اى واى دستم رفت ، پايم رفت ، مال من نيست ، فلج شدم . جناب امين الدوله رفتنى بايد برود هرچه زودتر بهتر ! خدايا من نمىخواهم مثل عميد الدوله و ضياء الدوله فلج بشوم ، مرگ تمام ارزانى بفرما . امين الدوله و سايرين بناى دلجوئى را گذاشته كه اين فرمايشات چه چيز است ، نقلى نيست .\r\nفرمودند سكته كردم و انشاء الله آسوده شدم . محمد ميرزا را به شما سپردم . كسى را جز او ندارم . نگاه‌دارى كنيد . حالت قى روىداد لگن آوردند دو مرتبه قى كردند . رو به\r\n\r\n","description":"","footnote":"","page_name":" 1140 ","page_number":170},
  {"content":"\r\n\r\nامين الدوله كرده اين شعر مشهور ناصر خسرو را قرائت كردند .\r\n دير بماندم در اين سراى كهن من * تا كهنم كرد صحبت دى و بهمن \r\nجناب امين الدوله خداحافظ . در حال افتادن بودند يك شعر عربى كه به همين مضمونها بود خوانده كسى حفظ نكرد . بعد به اشاره محمد ميرزا را مجددا سپرده بودند .\r\nديگر تكلم نفرمودند و افتادند . به چادر ديگر برديم . آدكاك طبيب شاه و حكيم الملك رسيدند معالجه نكرده گفتند بهتر است شهر ببريد . يك ساعت بعد از ظهر به كالسكه نشانيده شهر آوردند . دو ساعت ديگر ما رسيديم . سوءمعالجه و تدبير را حكيم الملك و ادكاك كرده بودند . چنانچه شنيدر بعدها گفت كه اولا چرا فصد نكردند ، ثانيا چرا در كالسكه انداخته به شهر آوردند كه آن تكان و حركت كالسكه ممد مرض شود . خيلى اطمينان داشت كه چون فجاهء تدريجى بوده اگر همان ساعت فصد كرده و راحت نگاه داشته بودند به حالت مىآمدند . بارى قضا كار خود را كرد . اين نكات بعد از وقوع است .\r\nاما در اين‌كه آن دو طبيب خبط كردند شكى نداريم .\r\n\r\nسرگذشت ملك‌آرا\r\nتولد شاهزاده در بيست و يكم رمضان سال هزار و دويست پنجاه و پنج هجرى است .\r\nوالدهء ملك‌آرا از اكراد چهريق آذربايجان همشيرهء بزرگ عيال شاه بود . پس از فوت او والدهء مرحوم شاهزاده را گرفتند . اولاد شاهزاده منحصر به محمد ميرزا و دو دختر است .\r\nعيال شاهزاده دختر محمد ولى ميرزاى مرحوم ابن خاقان خلد آشيان است . در اين عمر كم صدمات زياد و زحمات بيشمار كشيدند . شاه شهيد پس از فوت محمد شاه طاب‌ثراه به تحريك و شيطنت مهدعليا شاهزاده و مادرش را جلاى وطن داده آنچه دارائى آنها بود غارت كردند . مدت سى سال در عراق عرب در شهر بغداد توطن داشتند . شاه مرحوم « 1 » محبت زيادى به ملك‌آرا و مادرش خديجه خانم داشتند . نايب السلطنه ملقب بودند . مهدعليا مغضوبه بود . در اين مدت كينهء والدهء شاهزاده را به دل داشت و آخر الامر آنطور تلافى كرد .\r\n\r\nسفر ملك‌آرا به روسيه\r\nدر سال 1295 بواسطهء استدعاى مشير الدوله سپهسالار اعظم شاهزاده را به طهران احضار فرمودند و به حكومت خمسه روانه كردند . شاهزاده بعد از چند ماه مجددا فرار\r\n\r\n\r\n","description":"","footnote":"\r\n( 1 ) - مقصود از شاه مرحوم محمد شاه است ( مسعود سالور ) .\r\n","page_name":" 1141 ","page_number":171},
  {"content":"\r\n\r\nكرده به خاك روسيه پناه بردند . تفصيل اين فرار اخير معلوم من نيست . اما آنچه گفتند :\r\nامجد الدولهء حاليه به سركشى املاك خود خمسه رفته بود شاهزاده را انديشناك نموده از ترس جان فرار كردند . طولى نكشيد سپهسالار شاهزاده را اطمينان داده مجددا طهران تشريف آوردند . در اين ايام مرتبهء شاهزاده به شاه معلوم شده تازه مىخواستند رفع صدمات پيش را بكنند كه عمر كفايت نكرد .\r\n\r\nفضائل ملك‌آرا\r\nشاهزاده از هر جهت ممتاز [ بود 
  ] و در اين دوره كسى را چون او نداشتيم . كمالات شاهزاده حد و اندازه نداشت . زبان فرانسه ، عربى ، تركى اسلامبولى تكلم مىفرمودند .\r\nدر فقه و اصول هيچ‌يك از اين مجتهدين برابرى نداشتند . و در احاديث و اخبار يگانه بودند . در نجوم و هيئت و حفظ لغات عربى [ و 
  ] فارسى بر هركس برترى داشتند . اغلب علوم را به سرحد كمال مىدانستند . در محاوره و صحبت هيچ‌كس به پايهء شاهزاده نمىرسيد . از علوم جديده كاملا اطلاع داشتند . روىهم‌رفته شاهزادهء عالمى بود . داراى علوم قديمه و جديده [ بود 
  ] و به اين جامعى كسى نبود و نخواهد بود . خدايش رحمت كند ، مادر زمانه چون او نخواهد زائيد . از هر علمى و هر صنعتى آگاهى كامل داشتند .\r\nوجود شخصى به اين امتياز اين مدت متمادى عاطل و باطل افتاده بود و هزاران مردم روى كارهاى بزرگ بودند كه خط و سواد فارسى نداشته ، « هرّ را از برّ » فرق نمىدادند .\r\n چرا زيركانند بس تنگ روزى * چرا ابلهانند با بىنيازى\r\nچرا عمر دراج و طاوس كوته * چرا مار و كركس زيد در درازى\r\nصد و اند ساله يكى مرد غرچه * چرا شصت و سه زيست آن مرد تازى\r\nمگر نه همه كار تو باژگونه است * چرا آنكه ناكس‌تر ، او را نوازى \r\nحقيقت از فوت شاهزاده دل وضيع و شريف سوخت . احدى از او بدى نديده [ بود 
  ] .\r\nقبول عامه داشت . خداوند زود همچو وجودى را از ما گرفت . تلگرافى براى حضرت و الا كرديم . علاقه‌اى كه اين دو برادر باهم داشتند كمتر برادرى دارد ، نمىدانم به حضرت و الا چه خواهد گذشت .\r\n\r\nختم ملك‌آرا\r\nشنبه 14 - ديروز و امروز در مسجد شاه ختم گذاشته تمام مردم اعلى و ادنى آمدند .\r\nختمى به اين مفصلى تابحال نگذاشته بودند . نير الدوله هم در نظم مسجد و خوبى غذا و ترتيب پيشخدمت و غليان و ساير ملزومات چيزى فروگذار نكرد . به اين نظم و آراستگى\r\n\r\n","description":"","footnote":"","page_name":" 1142 ","page_number":172},
  {"content":"\r\n\r\nو خوبى مأكول و مشروب كسى به‌خاطر نداشت . نزديك ظهر شعاع السلطنه آمد ختم را برچيد . شاه را امروز خبر كرده بودند خيلى افسوس خورده . حقيقت شخص بزرگى كه الان وجودش لازم بود از دست شاه رفت . خيلى غصه خورده بودند . اين شاه برعكس آن خيلى به ملك‌آرا التفات داشت . بعد از ناهار محمد ميرزا و پسرش را تنها فرمانفرما به حضور برد . ماها منزل محمد ميرزا رفتيم . شب و روز آنجا بوديم . لقب ملك‌آرا و چهار هزار تومان از مواجب آن مرحوم به محمد ميرزا مرحمت شد . مواجب را ملك‌آراى حاليه ميان وراث تقسيم كرد . خودش هم سهمى برد . مرحوم ملك‌آرا وصيت كرده‌اند كه ثلث اموال را خرج خودشان كنند و هرچه باقى ماند به سه نفر اولاد محمد ميرزا كه از منقطعه مىباشند بدهند . نعش خودش را مرقوم داشته‌اند عتبات عاليات در كربلاى معلى ببرند . اگر تا هشت سال مقدور نشود يا مانع ديگرى جلو آيد حضرت معصومه در مقبرهء شاه مرحوم دفن كنند . به اين جهت امانت گذاشته تلگراف كردند تا چه شود .\r\nوصيت‌نامه را در سال وبائى كه چهار سال قبل باشد مرقوم داشته‌اند . مابقى اموال را كما فرض الله تقسيم كنند . فوت با شاه شهيد پنج روز تفاوت پيدا كرد ، آن هم بواسطهء صدمهء قلب شهيد شدند ، اين شاهزاده هم به مرض قلبى . او هم در بيرون شهر ، اين هم در بيرون شهر . وضع آوردن هردو هم يكسان بود . بهرجهت خيلى شباهت پيدا كرد . همه‌كس تعجب دارد .\r\nمن تا آن روز بالاى سر محتضر حاضر نشده بودم و مرده نديده بودم . خدا مىداند آن روز به من چه گذشت . هروقت چشمم به صورت ملك‌آرا مىافتاد طاقت نمىآوردم .\r\nفورا سمت ديگر نگاه مىكردم . خيلى دلم سوخت . خداوند نصيب هيچ‌كس نكند . اين هم دعائى است مستجاب نشدنى . حكيم رودكى گويد :\r\n زندگانى چه كوته و چه دراز * نه به آخر بمرد بايد باز\r\nهم به چنبر گذار خواهد بود * اين رسن را اگرچه هست دراز\r\nخواهى اندر عنا و محنت زى * خواهى اندر نشاط و نعمت و ناز\r\nخواهى اندكتر از جهان بپذير * خواهى از رى بگير تا به حجاز\r\nاين‌همه باد و بود تو خواب است * خواب را حكم نى مگر به مجاز\r\nاين‌همه روز مرگ اگر بينى * نشناسى ز يكدگرشان باز \r\nسه‌شنبه 17 شهر ذيقعدة الحرام - امروز را براى تشييع جنازهء شاهنشاه شهيد خبر كرده بودند . از صبح باران مىآمد كم‌كم شديدتر شد تا چهار ساعت از دسته گذشته تشريفات را برهم نزده بودند . باران ساكت نشد موقوف كردند . امروز درست يك سال قمرى از فوت شاه گذشته ، به كلى آن آدمها از ميانه رفته و هيچ آن شكل نيست كه يك\r\n\r\n","description":"","footnote":"","page_name":" 1143 ","page_number":173},
  {"content":"\r\n\r\nسال قبل بود . همه‌چيزش فرق كرده .\r\n\r\nحمل جنازهء ناصر الدين شاه\r\nاسبى از قزوين حضرت و الا فرستاده بودند سوار شده گردش رفتم . هواى خوبى بود .\r\nمردم دسته‌دسته به تماشاى كالسكه‌اى كه براى حمل جنازه درست كرده‌اند مىرفتند .\r\nتمام خط عبور جنازه و پشت‌بامهاى آن از چند روز قبل اجاره شده و مبلغهاى گزاف داده‌اند . ارمنيها و فرنگيها بعضى نقاط را بيست تومان و سى تومان اجاره كرده‌اند . اين باران امروز گردوخاك پس‌فردا را كم كرد ، خاك آنقدرها صدمه نخواهد زد .\r\nپنجشنبه 19 ذيقعده - هوا كمى ابر داشت . زودتر خانهء حضرت و الا رفته محمد حسن ميرزا هم آمده بود . ناهار مختصرى صرف شده . اتفاق خيابان الماسيه رفتيم .\r\nاطراف ارگ خلوت [ بود . 
  ] نوكر و اسبها را بيرون مىكردند ، نزديك باب همايون تجير كشيده بودند . پياده شده از تجير اول گذشته به قاپى دوم رسيديم . يساول كشيكخانه « كرد » دعوت را خواست . نموده داخل شديم . عبارت مندرجه در « كرد » اين است :\r\nوزارت تشريفات\r\nدعوت سلام و تشييع جنازهء شريفه شاهنشاه شهيد انار اللّه برهانه\r\nپنج ساعت بغروب مانده سه‌شنبه 17 ذيقعده 1314 در خيابان الماسيه\r\nعين « كرد » جوف همين روزنامه است . يك نفر يساول جلو افتاده ما را به مسجد « مجمع الصنايع » برد . در زير طاق شاهزاده امير نويان و عضد الملك و وزير دربار نشسته\r\n\r\n","description":"","footnote":"","page_name":" 1144 ","page_number":174},
  {"content":"\r\n\r\nبودند . كم‌كم شاهزادگان آمدند . امير نويان به وزير دربار گفت اگر در را باز كرده‌اند شاهزادگان آنجا بروند . تمام مردم را با البسهء رسميه خبر كرده بودند . اما ماها پيش خود قرار گذاشتيم سردارى مشكى ساده بپوشيم و با پسرهاى ركن الدوله و تاج الدين ميرزا و غيره مشكى پوشيده بوديم . شعاع الدوله و جمعى هم پوشيده بودند . اين بود كه هركس وارد مجلس از شاهزادگان شد كه لباس ترمه و رسمى پوشيده بودند خفيف شده مراجعت كرده بيرون آورد . بعضيها هم روى سردارى ترمه لبادهء مشكى پوشيده بودند .\r\nديگر لباده‌ها را بيرون نياوردند . از مسجد برخاسته زير دالان رفتيم كه جنازه را در زربفتى پيچيده بالاى سكوى دالان روبه‌روى در گذاشته بودند . تعظيم كرده دور دالان نشستيم . جزوه دادند مشغول قرائت شديم . سالار السلطنه ، ركن السلطنه هم آمدند .\r\nموزيك معلم خانه با شاگردان مدرسه آمده در خيابان صف بكشند . موزيك را به عزا مىزدند . گريهء شديدى راه افتاد . قدرى گذشت شاهزاده عضد الدوله پيرمرد وارد شد و به اصطلاح غرق آهن و فولاد . پالتوى ترمهء يقه‌گلى ، حمايل ، نشان ، تمثال ، عصاى مرصع ، با ابهت و شوكت تمام . درست ملتفت اهل مجلس شد ديد جز او كسى به اين هيبت نيست . هرچه خواست خوددارى كند ممكن نشد . رو به معز الدوله كرده كه لبادهء خودتان را بدهيد به من . چرا من به اين شكل آمدم . چرا پس آن‌طور خبر كردند . لباده را پوشيد . ديد باز آنطور تساوى نمىكند ، با كمر خميده و آن حالت حرف زدن برخاست رفت كه لباسهايش را بيرون بياورد . خنده درگرفت ، امّا خيلى به ملاحظه . شعاع الدوله گفت هرروز اقتضائى دارد . حق امروز ما پوشيدن لباس ماتم است . « كل يوم هو فى شأن » .\r\nدو سه نفر ديگر هم كه پوشيده بودند همان‌جا بيرون آورده پشت‌سر خودشان مخفى كردند . مجلس ساكت بود . يك ساعت بعد از ظهر سفرا و علما حاضر شدند . فرمانفرما داخل دالان شد كه نعش را حركت بدهيد . خودش آمده با ماها جنازه را بلند كرديم .\r\nآنقدر سنگين بود كه حد نداشت . هنوز هم رطوبت داشت و با وجود آنكه محكم بسته بودند و در تابوت و حلبى [ بود 
  ] عفونت مىكرد .\r\nشاه با علما و سفرا ايستاده بودند . در كالسكه گذاشته . اين كالسكه را به سه هزار تومان درست كرده‌اند . روى آن را هم با طاقه شالهاى زمردى بطور بسيار قشنگى زينت كرده‌اند . شبيه تاج كيانى را هم بالاى كالسكه نصب كرده‌اند . باغبان فرنگى شاه از گل و رياحين به اندازه‌اى كالسكه را تزيين كرده بود كه حساب نداشت . ارتفاع تخت چهار ذرع ، طولش پنج ذرع ، عرض دو ذرع بود . دوازده اسب روسى سياه اعلى بسته بودند .\r\nدوازده كالسكه‌چى با لباسهاى مشكى بسيار ممتاز جلوى اسبها را گرفته بودند .\r\nبسيار بسيار كالسكه و زينت آن و اسب آن قشنگ و باشكوه بود . جنازه را محكم بالاى\r\n\r\n","description":"","footnote":"","page_name":" 1145 ","page_number":175},
  {"content":"\r\n\r\nتخت بسته ، روپوش زربفت را بالاى آن كشيده ، دو سه نفر قارى اطراف تخت ، صاحب منصبان نظامى جلو ، شاهزادگان قريب المخرج پشت كالسكه ، ساير [ ين 
  ] بعد از ماها .\r\nساير طبقات از وزرا و رجال و اهل قلم بدون ترتيب متفرق مىآمدند . شليك زنبورك نموده كالسكه حركت كرد .\r\nپاى شاه درد مىكرد تا نصف خيابان آمده آنجا با سفرا و علما مراجعت فرمودند .\r\nداخل ميدان توپخانه شديم . گريه بىاكراه مىآمد . دستمالها را محض گردوخاك به دهان گرفته بوديم . ديگر اين‌جا جمعيت به اندازه‌اى بود كه صداى گريه تا بيرون شهر مىرفت .\r\nغلغله در مردم افتاده بود . صداى موزيك كه به نواهاى عزا و غم بلند شد اضطراب و فرياد مردم بيشتر بلند شد . گريهء سالار السلطنه و ركن السلطنه هم باعث شد كه بدون اكراه گريه بيايد . حقيقة خوددارى ممكن نبود . از دو طرف نظام صف كشيده بود ، پشت آنها مردم . روى بامها و دكاكين هم مملو از زن و مرد به قدر جاى سوزنى راه نبود . از در ميدان كه داخل خيابان چراغ گاز شديم راه تنگ شد . آقا خان سردار پيرمرد پايش دررفت زمين افتاد . جمعيت مىگذشت به هزار زحمت نجاتش دادند . دست سالار السلطنه در دست من ، دست ديگرش به دست ركن السلطنه ، دست ركن السلطنه به دست رفعت الدوله بود .\r\nدست شعاع السلطنه دست ملك‌آرا ، عضد السلطان با افخم الدوله . خوددارى مىكرديم كه زمين نخوريم . در هر نقطه كه زنهاى شاه نشسته بودند شور و گريه‌اش چهار مقابل جاهاى ديگر بود . صداى نعره و نالهء زنها شهر را پرآشوب كرده . بعضى جاها گل و نقل زنها به روى جنازه نثار كردند كه خيلى شكوه داشت و گريه بيشتر دست مىداد . سرباز و صاحب‌منصبان خصوصا تركها ندبه و گريه‌شان بيشتر بود . مختصر شهرى از گريه بود . به خدا قسم بعضى از پيرزنها طورى فرياد مىكردند و گيسوان مىكندند كه تا نيم فرسنگ صداى آنها مىرفت . تا نزديك خانه‌هاى مستشار الملك و سه راه به همين نظم پياده رفتيم . در آن‌جا جنازه را نگاه داشته مردم سوار شدند . به زحمت زيادى اسبها را پيدا كرده اسب عضد السلطان نرسيد . اسب افخم الدوله را سوار شده جمعيت همين‌طور وصل به‌هم بود . دم گار راه‌آهن صف نظام كشيده شده بود . جمعيت طهران امروز معلوم مىشد .\r\n\r\nسه ساعت و نيم تا حضرت عبد العظيم\r\nجز آن خط عبور جنازه ساير نقاط و كوچه‌هاى شهر خلوت و مثل اين بود كه سپاه مغول قتل‌عام كرده . تك‌تك ، دانه‌دانه پيرمرد و پيرزنى ديده مىشد كه آنها هم به خيال رفتن و تماشا بودند . از دم گار راه‌آهن دو سه سينه زن و كسبه صف كشيده بودند . تا دم\r\n\r\n","description":"","footnote":"","page_name":" 1146 ","page_number":176},
  {"content":"\r\n\r\nدروازه شالهاى مشكى كشيده بودند . نزديك دروازه يهوديها ايستاده بودند با حالتهاى تماشائى . نوحه‌اى ساخته [ بودند 
  ] و سينه مىزدند و طورى گريه مىكردند و اشك آنها سرازير بود كه احدى خوددارى نمىتوانست نمود . سه دسته شده بودند . دستهء اول پيرمردها ، ثانى كاملها ، ثالث جوانها . سوارهء قزاق و نقاره‌خانه از جلو مىرفت . از عقب هم توپخانه و سوار كشيكخانه و غيره با دو سه دسته موزيك سواره . از بيرون شهر تا آب‌انبار قاسم خان جمعيت زن و مرد مثل توى شهر و خيابانها بود . از آنجا كمتر شد . بازار از نزديك حسين‌آباد ازدحام به حالت اول بود . باد مىآمد و آنقدر گردوخاك شد كه چه بنويسم . اين حركت سوار و خاك بىحياى خيابان طورى مردم را كرده بود كه احدى از ده قدمى شناخته نمىشد . تمام لباس و صورت و اسب يك‌رنگ شده بود . سه ساعت و نيم كشيد تا به حضرت عبد العظيم ( ع ) رسيديم .\r\n\r\nدر حضرت عبد العظيم\r\nاز دم دروازه پياده شده شليك كردند . تا دم بازار كالسكه را نگاه داشته به كمك يك ديگر جنازه را پائين آورده توى عمارى مخصوص كه از شهر حمل كرده بودند نموديم .\r\nاجماعا به دوش كشيده تا دم ايوان صحن مطهر از عمارى بيرون آورده دور ضريح منور طواف داده سر مقبره بردند . بيرون آمده جلوى مقبره نشسته به اندازه‌اى كه ممكن بود گردوخاكها را پاك كرده چاى خورديم . يك ساعت طول كشيد تا اعمال كفن و دفن مجدد تمام شد . سه مرتبه از توپخانه شليك كردند . به مقبره داخل شديم فاتحه خوانده نشستيم . آقا سيد محسن نقيب السادات روضه خواند . امام جمعه را براى خدمات كفن و دفن حاضر كرده بودند . نيم ساعت نشسته برخاستيم با ملك‌آرا به كالسكه نشسته شهر آمديم .\r\n\r\nگريه براى ناصر الدين شاه\r\nديگر ازبس گريه كرده و خاك خورده بوديم حالت باقى نمانده بود . حقيقت طورى اهل شهر امروز براى ناصر الدين شاه غمخوارى كردند و غصه خوردند كه حدّ و اندازه نداشت . اگر حال دوستى مردم را دربارهء خود به اين پايه و مرتبه مىدانست خيلى زياد [ تر 
  ] از آن مهربانى مىكرد و رفاهيت مردم را فراهم مىآورد . تمام زنها امروز سياه پوشيده بودند . طورى گريه مىكردند ، به سر و سينهء خود مىزدند كه زن بچه مرده به حالت آنها ترحم مىكرد . شكايتها و راز دلها با جنازه مىكردند . بعضى را به زبان ، برخى را به اشارهء دست و سر . راستى از روزى كه رفته نعمت و راحتى و پول را هم به همراه\r\n\r\n","description":"","footnote":"","page_name":" 1147 ","page_number":177},
  {"content":"\r\n\r\nخود برده . عرضه و قابليت را هم به گور برده . قدر او را كم‌كم خواهند فهميد . رحمة الله عليه .\r\n نبد هيچ مانند بهرام گور * به داد و بزرگى و فرهنگ و زور\r\nورا رستم شاه خواندى وزير * كه بشكافتى كوه آهن به تير\r\nچو روزش سرآمد درنگش نبود * از آن زور و مردى و گردى چه سود\r\nچو در دخمه شد نامور شاه گرد * تو گفتى كه بخشش ز گيتى ببرد\r\nنبيند چنو شاه خورشيد و ماه * نه زهره نه كيوان نه تخت و كلاه\r\nدريغ آن كيى چهره و فرّ و برز * دريغ آن بلند اختر و دست و گرز\r\nبه دو بود آراسته تخت و تاج * ز روم و ز چين او ستد ساو و باج\r\nدر دخمه كردند سرخ و كبود * تو گفتى كه بهرام هرگز نبود \r\nاز اين به بعد مملكت ايران هم بايد مشايعت كند شاه را . اين مردم ديگر قوهء نگاه‌دارى ندارند .\r\n\r\nشاه و خيال سفر فرنگستان\r\nسه‌شنبه غرهء شهر ذيحجة الحرام . اعليحضرت اقدس شهريارى خيال رفتن فرنگستان را دارند و خيال قوت گرفته . حضرت اقدس و الا محمد على ميرزاى وليعهد را احضار خواهند فرمود در طهران بماند . اين مسافرت بطور غيررسمى و « انكونّو » است .\r\nهمراهان مشير الدوله ، وكيل الملك ، حكيم الملك و جمعى ديگر از اتراك مىباشند .\r\nوضع كارها مغشوش ، تمام ولايات بىنظم و اغتشاش كلى دارد ، خزانه پولى ندارد .\r\nنصر السلطنه هم مثل صنيع الدوله شده . با اين اغتشاش هرچه مىكنند شاه از رفتن منصرف شود ممكن نيست . حتى براى مخارج اين سفر كه پول نداشتند آنچه طلاآلات ، اثاثهء سلطنتى در خزانهء اندرون بوده بيرون آورده شكسته‌اند و طلاى آن را مقرر شده سكه بزنند . روىهم‌رفته سيصد و چهل هزار مثقال طلا شده . اغلب اين طلاها ظروف و اوانى بوده و بيشتر از صنعت‌كاريهاى قديم از قبيل ميناكارى و غيره بوده ، تمام را خورد كرده‌اند . وضع دولت به اين‌جا كشيده . اعتبار دولتى ما همين بود . جواهر زيادى هم همراه مىبرند كه به مصرف فروش رسانيده شود . از راه آذربايجان هم تشريف‌فرما خواهند شد .\r\nنمىدانم شاه شهيد اين‌همه پول را از كجا مىآورد . سالى دو مقابل خرج اين سفر خرج سفرهاى كوچك داخله مىكرد . اقلا سالى هيچ جواهر خريدارى نمىكرد صد هزار تومان بود . اجزاء همان اجزا هستند . يك نفر از ميانه رفته اين‌طور فرياد افلاس ما به\r\n\r\n","description":"","footnote":"","page_name":" 1148 ","page_number":178},
  {"content":"\r\n\r\nفلك بلند شده . در داخله و خارجه رسوا شديم .\r\n\r\nدرآمدهاى ناصر الدين شاه\r\nاز روزى كه ناصر الدين شاه شهيد شده هفتصد و چهل هزار تومان از اصل ماليات مواجب و مرسوم مرحمت شده . آن‌طور دادند و حالا كار به فروش اسباب و اثاثهء سلطنتى كشيده . ناصر الدين شاه براى پيدا كردن پول به غيرصحيح رسمى و قاعده‌اى پيش گرفته بود ، يا بايد پيروى او را كرد بطور غلط تحصيل پول نمود ، يا راه صحيح و درست را پيدا كرد . مثلا سالى سيصد مرتبه مهمان مىشد و اقلا از اين راه در سال صد هزار تومان متجاوز پول مىگرفت . هركس فوت مىكرد مبلغها پول مىگرفت . از فروش مناصب و القاب و تومانى هشت هزار مواجبها به قدر يك كرور دريافت مىكرد . از عزل و نصب حكام و ساير مشاغل و مناصب همين‌طور بلكه بيشتر . حالا تمام آن در ميانه هست اما نمىتوانند چيزى گرفت .\r\n\r\nاقبال الملك حاكم يزد\r\nياد دارم اقبال الملك را شش سال قبل يا بيشتر حاكم يزدكرد « 1 » . هشتاد هزار تومان تقديم گرفت . هشتاد هزار تومان مساعده و ده روز پس از نصب چاپارى رفت . الان همين اقبال الملك را حاكم يزد كردند . يك دينار تقديم نداد حتى پانزده هزار تومان كه به رسم پيش‌قسط و مساعده داده بود دو روز است پس‌گرفته كه نمىدهم و چهار ماه ديگر هم نخواهد رفت . يزد همان است ، اقبال الملك همان . پس چطور شده است كه اين‌طور شده .\r\n\r\nساعد السلطنه حاكم خوزستان\r\nعربستان را به ساعد السلطنه دادند و لقب سردار اكرم گرفت . ده هزار تومان تقديم داده و هنوز اين مبلغ را نپرداخته شش ماه ديگر نخواهد رفت و به قدر صد هزار تومان براى همين رفتن و تهيهء اردو براى ديوان مخارج درست كرده و حالا تا آخر سال هم مشغول خواهد بود . يك لقب سردار اكرمى هم گرفت كه اگر در عهد آن شاه بود به سى هزار تومان گرفته نمىشد . ده لقب و منصب ديگر هم براى اقوام و نوكرهاى خودش گرفته . تمام ماليات عربستان امساله خرج اين اردو خواهد شد . اسباب هم به دست دارد\r\n\r\n\r\n","description":"","footnote":"\r\n( 1 ) - در اصل كردند .\r\n","page_name":" 1149 ","page_number":179},
  {"content":"\r\n\r\nكه علاء الدوله را جواب كردند و جنگ و خونريزى شد .\r\n\r\nجهانسوز ميرزا و شاهرود و گرگان\r\nاين شاهزاده امير نويان بعد از چهار سال بيكارى چهار هزار تومان داد و حكومت شاهرود و بسطام را گرفت . امسال بدون دينارى تقديم حكومت استرآباد ، گرگان ، شاهرود و بسطام را با قشونى و غيره آن را مرحمت فرمودند . هرچه مخارج براى اردو خواست دادند . آنچه خلعت و انعام و منصب براى تراكمه خواست التفات شد . شش ماه است نمىرود و آنچه سعى در رفتن ايشان كردند فايده نكرد .\r\n\r\nحكومت خراسان صد هزار تومان است\r\nخوب حرفى مخبر الدوله زد . روزى كه فرمان برقرارى حكومت امسالهء خراسان آصف الدوله را نزدش بردند مهر كند و گفتند بيست هزار تومان تقديم شاه حاضر است جواب داد تقديم حكومت خراسان صد هزار تومان است . يا شاه چيزى نخواهد يا صد هزار تومان را بگيرد . چه واقع شده كه هشتاد هزار تومان بايد كسر كند . يا شاه چرا حق خود را نمىگيرد ، از تفاوت و خلق بيچاره كه گرفته مىشود . به اين شكل مهر نخواهم كرد ، مهر نكرد . شب فرمانفرما داد بدون مهر مخبر الدوله شاه صحه گذاشت . يكصد و پنجاه هزار تومان تقديم خراسان به بيست هزار تومان كشيده ، اين‌طور عاجز هستند و اين طور دولت را فقير كرده‌اند . عربستان صد هزار تومانى ده هزار تومان مىدهند . آن هم تا حال نرسيده . امساله ساعد السلطنه از عربستان دويست هزار تومان خواهد برد . چون متهم هستند هرچه بكند هيچ نخواهند گفت .\r\n\r\nركن الدوله و آصف الدوله\r\nحضرت و الا ركن الدوله حاكم خراسان شد جزئى تقديمى داد . الان خيلى ناخوش است . از قبل از اسب‌دوانى تاكنون بيرون نيامده . احوالش خوب نيست . پا و شكم ورم كرده بعلاوه تب و كمردرد هم هست . خداوند صحت و سلامت مرحمت كند .\r\nعين الملك خراسان رفته . وضع خراسان و استرآباد هم بواسطهء روسها خيلى مغشوش است .\r\nدو سال است آصف الدوله مواجب مردم را نداده و مىگويد از ديوان طلب‌كار هستم .\r\nخلق هم متصل در شكايت كه حكم كنيد خودمان خواهيم گرفت ، آخر هم مخارج بىمعنى قبول شده . اين مواجبها هم به گردن دولت خواهد افتاد ، فرمانفرما حمايت و\r\n\r\n","description":"","footnote":"","page_name":" 1150 ","page_number":180},
  {"content":"\r\n\r\nطرفدارى غريبى از آصف الدوله دارد . دو نفر ديگر را هم كه به زور پول با خود دوست كند كارش گذشته و عمل ختم است .\r\n\r\nمداخل حكومت قزوينى\r\nبيكاره اين ميانه ما بوديم . تركها از قزوين اطلاع كامل دارند . نرجه و نهاوند خالصه را به مالكيت يكى را عشرت السلطنه دختر شاه ، ديگرى را آقاى بحرينى روضه‌خوان مخصوص بردند . از اين دو ، پنج هزار تومان معين و دو هزار تومان غيرمعين به حضرت و الا ضرر خورد . قره‌سورانى را آصف السلطنه گرفت . حق الحكومه برگشت كرد . بعضى فروعات را سال گذشته كه اغتشاش كردند تخفيف گرفتند . چهار هزار تومان هم بدون محل به ورثهء ايلخانى بايد داد . حضرت و الا خيلى سكوت كردند و كار گذشت . به همه جهت اگر امساله قزوين مخارج حضرت و الا را بدهد خيلى هنر كرده . روىهم‌رفته هشت نه هزار تومان كسر كرده . آنچه بلا بود به سر قزوين آمد . الان هم از همه‌جا منظم‌تر است . صدا از احدى بيرون نمىآيد . كو كسى كه قدر بداند . خيال رفتن قزوين را دارم تا خدا چه خواهد .\r\n\r\nكرت و عثمانى\r\nپنجشنبه 10 ذى الحجهء 1314 - مسئله كرت « 1 » با دولت عثمانى بالا گرفته . در اين دو سال آنچه دولت عثمانى خرج كرد و قشون فرستاد كارى از پيش نرفت . روزبه‌روز بر عده و قوت ياغيان افزوده شد . متصل جنگ در كار بود و از طرفين كشتار بسيار شده است . ساير دول خصوصا يونان از پول و اسلحه و صاحب‌منصب كمك مىكند . اكنون اين حمايت محرمانهء يونان آشكار شده همه‌روزه اسلحهء جنگ و آذوقه روانه كرده پس از گفتگوهاى بسيار كار به اين‌جا منجر شد كه واضح و آشكار دولت يونان اعلان كرده است از كرت حمايت مىكند . حتى قشون مىفرستد عيسويان آنجا را كمك كند . اين ظلم و ستم دولت عثمانى اهالى يونان را به هيجان آورده و براى حمايت كرت خوددارى ندارند . محرمانه با انگليس و بعضى دول ديگر سازش كرده و مطمئن شده ، ملت يونان در آتن جمع شده دولت را به جنگ با عثمانى و حمايت اهل كرت ترغيب و تحريض نمودند . دولت يونان مشغول تهيهء قشون شده كشتى ، سرباز و آذوقه به كرت فرستاد .\r\nدولت عثمانى آنچه حركت يونان را به ساير دول شكايت كرد چاره نكرده بلكه كشتيها به\r\n\r\n\r\n","description":"","footnote":"\r\n( 1 ) .  Crete \r\n","page_name":" 1151 ","page_number":181},
  {"content":"\r\n\r\nكرت فرستادند كه طرفين را از جنگ بازدارند . مدت مديدى دولت عثمانى سكوت كرده تا ساير دول از عهدهء يونان برنيامده آنچه ظاهرا گفتند اطاعت نكرده عثمانى هم مشغول تهيهء قشون شده . درين مدت قليل يكصد هزار قشون مسلح مكمل با تمام لوازم به سركردگى ادهم پاشا در « تسالى » كه سرحد يونان و عثمانى است اردو زده منتظر امر و حكم مطاع سلطان هستند . يونان هم قشون خود را به سردارى دوك داسپارت وليعهد دولت خود و برادرش حاضر كرده يك ماه تمام اين اردوها حاضر و طرفين از قتال مانع بودند . دولت عثمانى تحمل مىكرد بلكه ساير دول حركت خلاف بىقاعدهء يونان را دفع كرده و اسباب تنبيه او شوند كه قشون خود را از كرت برده و بدون جهت از ياغيان حمايت نكند . معلوم است دولت يونان با ساير دول محترمهء فرنگ هم‌مذهب و از شش طرف خويش است . هيچ‌كدام بطور سخت تحكم نكرده حتى بعضى از دول اعلان كردند كه با يونان بايد بطور خوش سلوك كرد و از او خواست كه لشكريان خود را مراجعت بدهد تا در . . . « 1 » 1897 ميلادى طرفين اعلان جنگ كرده در تسالى جنگ ما بين اردوى عثمانى و يونان شروع شد . برعكس آنچه دولت يونان تصور مىكرد ساير دول حمايتى نكرده حتى دولت روس و آلمان به ساير دول اعلان كردند كه دولتين عثمانى و يونان را به حالت خود بايد گذاشت تا وقتى كه يك‌كدام آنها مغلوب [ شود 
  ] و از دول معظمه خواهش ميانجيگرى و اصلاح كند . پلتيك دولت عثمانى پيشرفت كرده احدى حمايت نكرد . دولت انگليس با آن‌كه خود منشاء فتنه و فساد بود كنار رفته هرچه مسيو گلادستون و آزادىطلبان انگليس اصرار كردند پارلمنت قبول نكرده از بيم ساير دول و فتنهء بزرگ پا كنار كشيده فقط به همان اصلاح كرت و آزادى آنجا قناعت كرده . كشتيهاى تمام دول در كرت مشغول نظم است كه طرفين را آسوده كرده قرار استقلال آنجا را بگذارند . اما ياغيها در جاهاى سخت مشغول قتال و با ساير دول هم مىجنگند . سردار يونانى هم با قشون عثمانى و مسلمانهاى كرت در جنگ است . آنچه خبر تازه از عثمانى رسيده قشون قاهر عثمانى همه‌جا شكست داده و يونانيها مشوش [ اند 
  ] و حالت خوشى اكنون ندارند . همه‌روز در آتن پايتخت يونان مردم بلوا كرده و پادشاه را بر جنگ عثمانى ترغيب مىكنند . كشتيهاى جنگى عثمانى به بندر سالونيك رفته [ اند . 
  ] يونانيها بعضى بنادر كوچك عثمانى را غارت كرده و قتل نموده‌اند . اما در صحراى جنگ شكست خورده عما قريب از كرده پشيمان خواهند شد . غازى عثمان پاشاى مشهور معروف از اسلامبول به سمت سرحد يونان و رياست كل قشون عثمانى مقرر شده و رفت . اين عثمان پاشا در\r\n\r\n\r\n","description":"","footnote":"\r\n( 1 ) - در اصل بياض است .\r\n","page_name":" 1152 ","page_number":182},
  {"content":"\r\n\r\nجنگ روس و عثمانى خدمتها كرده قلعهء پلونا و جنگ مشهور آنجا را سركرده بوده . اگر چه قلعه به تصرف روسها درآمد اما جنگ شايانى كرده كه نامش تا ابد باقى است و از صفحهء روزگار محو نخواهد شد .\r\n\r\nمأمور جشن ملكهء انگليس\r\nحالا از خودمان بنويسم . براى جشن شصتم ملكهء انگليس سفارتى بنا بود روانه كنند .\r\nمحرمانه از طرف مشير الدوله به لسان اقبال الملك براى رفتن حضرت و الا با آقاى عماد السلطنه گفتگوئى شد كه اگر مخارج نمىخواهند بلكه تقديمى هم به مشير الدوله مىدهند عمل ختم است . چند روز اين مذاكره طول كشيد . آقاى عماد السلطنه دو تلگراف كرد و در تلگرافخانه با جمشيد بيك در اين باب گفتگو كرد . حضرت و الا به نگرفتن مخارج راضى شده اما تعارف مشير الدوله را قبول نفرمودند چون سفر خوبى بود و ندرة [ پيش مىآيد 
  ] بلكه هيچ همچو اتفاق نخواهد افتاد .\r\nآقاى عماد السلطنه به اقبال الملك گفتند كه لازم است يك مجلس مشير الدوله را ملاقات كرده حضورا قول بدهد كه پس از رفتن من به قزوين و طى گفتگو ديگرى را تعيين نكند . يك روز قزوين رفته يا قبول خواهند فرمود يا رد خواهند كرد . روز بعد صبح را به اتفاق اقبال الملك نزد مشير الدوله رفته يك ساعت صحبت طول كشيد . قول داد و « پارول » « 1 » سپرد كه اول حضرت و الا . در صورتى كه قبول كنند احدى معين نخواهد شد .\r\nحتى عماد السلطنه ديگران را كه براى رفتن آماده شده بودند شمرد و توسط فرمانفرما را به ميان آورد ، تمام را رد كرده كه هرگز ديگرى نخواهد رفت . عصر آن روز عماد السلطنه درشكه گرفته به قزوين رفتند . شب در راه [ بودند 
  ] . روز ديگر عصر وارد شده شب صحبت را تمام كردند . حضرت و الا مخارج را با پانصد تومان تقديم كه به مشير الدوله بدهند قبول فرموده عصر همان روز از قزوين حركت كرده و تلگراف رمزى كه ما بين خود و مشير الدوله در صورت قبول و عدم آن قرار گذاشته بودند مخابره كرده شب را در راه مانده ظهر روز بعد وارد شد . يك‌سر به درب خانه و خدمت جناب مشير الدوله رفتند . پس از تعارفات رسميه نزديك رفته كه البته تلگراف رسيده عمل ختم است و تلگراف احضار را بفرمايند . سرى تكان داده كه تا قبل از ظهر قرار همين‌طور بود ، اما يك ساعت قبل كه خدمت شاه رسيدم فرمودند امير خان سردار بايد برود . حتى گفتم عز الدوله خرج نمىخواهد و براى اين سفر سنا و شانا سزاوارتر است و امير خان سردار\r\n\r\n\r\n","description":"","footnote":"\r\n( 1 ) -  Parole  فرانسه مقصودست .\r\n","page_name":" 1153 ","page_number":183},
  {"content":"\r\n\r\nخرج مىخواهد و هيچ سزاوار نيست . فرمودند مخارج هم مىدهم ، خير همان او برود .\r\nحالت آقاى عماد السلطنه معلوم است . هيچ نگفته بعد از نيم ساعت برخاستند . شب اين خبر را شنيدم خدا مىداند تا دو روز غذا نمىخوردم و مثل ناخوشها بودم . بخت و اقبال اين است . عماد السلطنه قريب هفتاد هشتاد تومان متضرر شد و اين پيرسگ خجالت نكشيد اين حرف را زد . خيلى بيشتر از اين‌كه نوشتم عماد السلطنه اتمام حجت كرد .\r\nحتى چندين مرتبه حكايت امير خان سردار و فرمانفرما را گفت كه به ملاحظهء دوستى آنها و اين‌كه سردار بيكار است هرآينه به او داده خواهد شد ، من نروم و زحمت بىفايده نكشم . جواب داد خير حضرت و الا اصلح و انسب است . احترام و مرتبهء او در فرنگستان ده مقابل سردار است . در دولتها معرفى شده و صاحب امتيازات ، عموى پيرمرد شاه ، زبان‌دان ، باكمال . البته البته اگر قبول فرمايند حق ديگرى نيست . فرمانفرما براى او گرفت و اين وزير خارجه مستقل محترم نه از روى غيرت ، نه از روى طمع چيزى نگفت و سخت جواب نداد . به همان دو كلمه فرمايش شاه از ميدان دررفت و حال آن‌كه در اين موقع همه قسم ايستادگى لازم بود . حتى اگر خيلى سخت بود استعفا مىكرد و يقين است به آنجاها نمىرسيد .\r\nچند شبى وجدى داشتيم و يقين به رفتن كرده بوديم . حقيقت سفرى بهتر از اين نمىشد . بخت با ما همراهى ندارد . كارها را به اين‌جا مىرسانيم ، پول هم مىدهيم و آنقدر دوندگى مىكنيم ، امير خان سردار در خانه‌اش نشسته پول هم مىدهند ، تملق هم مىگويند و مىرود . چون تمام كارهاى دولت ما بىقاعده است اين هم از آن قبيل است .\r\nحالا موازنه كنيم بين حضرت و الا با امير خان سردار را كه كدام‌يك براى آن سفارت شايسته هستند . هركس ديده مىداند تفاوت از زمين تا آسمان است .\r\n\r\nخصائص امير خان سردار\r\nسردار خط و سواد فارسى ندارد . ساير كمالات به جاى خود ، هيچ نمىشود نسبت داد و طرف قرارداد و براى آن كار حضرت و الا . اما اگر حكومت لرستان و عربستان را بگوئيم سردار البته جوان ، رشيد ، دماغ كاردار و قوه و بنيه ، روزى ده فرسنگ راه رفتن و دنبال ايل بختيارى و عرب هويزه دويدن ، دو دانه بره و چهار قاب چلو ناهار خوردن ، اسب‌شناس ، تيرانداز ، قيقاج‌زن ، كشتىگير ، زورآزما ، چه دخل به سفارت انگليس و صحبت پارلمانت و ملاقات ملكه دارد . حالا كه مىرود و به اين حرفهاى ما هم اعتنا ندارد .\r\n هنر عيب شد جادوئى ارجمند * نهان راستى آشكارا گزند \r\n\r\n","description":"","footnote":"","page_name":" 1154 ","page_number":184},
  {"content":"\r\n\r\n\r\nسال 1315\r\n\r\nسفر قزوين\r\nپنجشنبه دوم محرم الحرام [ 1315 
  ] - از سفر خيلى مختصر قزوين امروز چهار ساعت به غروب مانده مراجعت كرديم . مختصر روزنامه از اين قرار است .\r\nپنج ساعت از صبح روز شانزدهم شهر ذىحجهء گذشته با نواب افخم الدوله سوار كالسكه شده رضا بيك و سيد مجتبى همراه بودند . كالسكه را به مبلغ بيست و يك تومان كرايه كرده بوديم . در شاه‌آباد و حصارك توقف مختصرى كرده يك ساعت از شب رفته ينگى امام وارد شديم . در بالاخانه‌هاى رو به باغ نشسته ، رخت‌خواب مهمانخانه چندان بد نبود . شام مختصرى خورده استراحت كرديم . صبح زود از آنجا سوار شده از قشلاق و كونده اسب عوض كرده نيم ساعت از ظهر گذشته وارد قزوين [ شديم 
  ] و يكسره به عمارت دولت‌خانه و آلاقاپى [ رفتيم . 
  ] خلوت بود و حضرت و الا استراحت فرموده بودند . پياده شده و خوش‌خوشك به خانهء همشيره ماهوش خانم رفتيم . خواب بود بيدار كرديم . ناهار حاضر كردند . چهار به غروب مانده اسب آوردند و حضور مبارك رفتيم .\r\n\r\nوضع قزوين و عمارات آن\r\nقزوين عمارت عالى دارد كه نظير آن كمتر است . باغ بزرگ بسيار ممتازى دارد كه در وسط آن عمارت چهل‌ستون شاه صفى است . عمارت نادرى شبيه تخت مرمر طهران است . تمام اين عمارات در ايام سعد السلطنه تعمير شده شكل ديگرى پيدا كرده . چندين دستگاه عمارت ديگر هست كه همه خالى افتاده و خرابى به‌هم رسانيده . خود حضرت و الا در عمارت تلگرافخانه مسكن دارند . الاقاپى قزوين و خيابان جلوى الاقاپى از ابنيهء\r\n\r\n","description":"","footnote":"","page_name":" 1155 ","page_number":185},
  {"content":"\r\n\r\nعاليه [ است 
  ] و خيلى شكوه و جلوه دارد . قزوين است و همين عمارت . ديگر تمام شهر منهدم و مخروبه [ است 
  ] . براى شخص حاكم هم صفا و گردش اين عمارات [ است 
  ] ديگر از مداخل و درآمد خبرى نيست . آنچه هم بوده ازبس اتراك رفت‌وآمد كرده‌اند بصيرت دارند و بردند .\r\n\r\nقراسورانى آصف السلطنه\r\nاول روز قراسورانى را آصف السلطنه سركردهء ايلات داماد شاه گرفت . بعد حق الحكومه كه دو هزار تومان بود برگشت كرد . از كليهء ولايات حق الحكومه موضوع شد .\r\n\r\nبخشش دو خالصه\r\nبعد نهاوند خالصه را سيد بحرينى روضه‌خوان مخصوص شاه خريد ، يعنى او استدعاى تيول كرده بود شاه فرموده بودند آقا تيول چرا ، ملك شما باشد و قريب سه هزار تومان اين يك خالصه تفاوت براى حاكم داشت كه به همين علاوه و تفاوت اجاره كرده بودند . قريهء بزرگى در حقيقت قصبهء صحيحى است .\r\nبعد نرجهء خالصه را عشرت السلطنه دختر شاه عيال آصف السلطنه به ملكيت گرفت .\r\nنرجه هم مثل نهاوند [ ست 
  ] و هردو خواهر همديگرند . به قدر نهاوند تفاوت داشت .\r\nبعضى فرعها هم بود كه در ايام سعد السلطنه كه طهران آمده عرض و داد كردند براى سكوت آنها صدراعظم فرامين صادر كرده و تخفيف مرحمت شد . ديگر چيزى باقى نيست .\r\n\r\nخالصه‌هاى قزوين\r\nاز خالصه‌ها شال و سياه‌دهن باقى مانده . آن را هم در گفتگو ، امروز يا فرداست كه مفت و مسلم خواهند برد . اين چهار خالصه از دهات‌آباد مرغوب قزوين هريك مبلغها نقد و جنس به ديوان مىدهند . از دو هزار خانوار زيادتر جمعيت دارند . هريك شهرى براى خود هستند . امر حكومت و منافع او از اين چهار خالصه مىگذشت و براى همين شاه شهيد نفروخت . چهار هزار تومان هم بدون جمع به اسم مواجب ورثهء ايلخانى حاكم قزوين بايد بدهد . امسال معلوم نيست كار ما چه خواهد شد . الان قزوين كاروانسراى درستى است ، متصل بايد مشغول پذيرائى و مهماندارى بود .\r\n\r\n","description":"","footnote":"","page_name":" 1156 ","page_number":186},
  {"content":"\r\n\r\n\r\nورود وليعهد به قزوين\r\nروز بيستم ماه موكب مبارك حضرت اقدس و الا وليعهد گردون مهد روحى فداه نزول اجلال به دار السلطنهء قزوين فرمود . روز قبل خبر موقوفى سفر خيريت اثر فرنگ رسيد كه مسافرت شاهنشاهى تا سال آينده به تعويق افتاد . چهار ساعت به غروب مانده با كالسكه و سوار و جمعيت زيادى در ركاب حضرت و الا استقبال رفتيم . در قريهء مبارك‌آباد يك فرسنگى شهر منتظر شديم . دو ساعت به غروب مانده حضرت اقدس و الا تشريف آوردند . دو كالسكه تا سرحد خمسه فرستاده بوديم چاپارى . با معدودى عمله‌جات تشريف مىآورند . من و افخم الدوله سواره طرفين كالسكه . حضرت و الا در كالسكه خدمت وليعهد نشسته بودند . مستقبلين از علما و شاهزادگان و خوانين و كسبه و محترمين دسته به دسته ايستاده و معرفى مىشدند . از بيرون دروازه تا دم عمارت جمعيت زن و مرد ايستاده بود . در عمارت نادرى جلوس فرمودند . حضرت اقدس يك سفر در طفوليت طهران تشريف آورده و ديگر تشريف نياورده‌اند . سن مبارك بيست و پنج ، تولد در سنهء 1289 ، درست با من در يك تاريخ است . سفيد و چاق ، قد كوتاه ، چشم [ و 
  ] ابروى كوچكى دارند . خط و ربط بسيار خوبى [ دارند 
  ] . از منشيهاى بسيار ممتاز محسوب مىشوند . فرانسه مىدانند ، تركى را فصيح‌تر حرف مىزنند . خدمهء مخصوص و همراهان از اين قرار بودند .\r\nحاجى مشير لشكر رئيس درب‌خانه - ثقة الدوله منشىباشى پسر وكيل الملك وزير خلوت بسيار بسيار جوان معقول مؤدب تربيت‌شده در اسلامبول در مكتب فرانسه تحصيل كرده - بنان الممالك منشى مخصوص - قهرمان خان امير آخور - اسكندر خان كشيكچىباشى - ابتهاج السلطنه پيشخدمت مخصوص - آبدارباشى - قهوه‌چىباشى و دو سه نفر ديگر . فقط سه نفر اول مأنوس بودند . سايرين ترك و خيلى از تركهاى سال گذشته سخت‌تر و غيرمأنوس‌تر . شب را تشريف داشتند . برحسب استدعاى حضرت و الا به خدمتگزارى و نوكرى قبول شدم . دستخط التفات‌آميزى به خط مبارك قلمى فرمودند كه همراه به آذربايجان بروم . مشير لشكر هم خيلى اظهار محبت كرد . پسر حاجى ميرزا عباسقلى معروف است . سال گذشته وزارت لشكر آذربايجان مرحمت‌شده با جناب امين الدوله رفت . حالا كارش رنگ و روئى دارد . صبح بيست و يكم كالسكه و اسب حاضر كرده تا بيرون دروازه مشايعت رفته به كالسكه‌هاى چاپارى نشسته به سلامتى تشريف بردند . حضرت اقدس خيلى با وجد و سرور و خوش‌حالى تشريف مىبردند . دماغى داشتند . چون شاه تشريف نمىبرند گويا مراجعت زودتر باشد .\r\n\r\n","description":"","footnote":"","page_name":" 1157 ","page_number":187},
  {"content":"\r\n\r\n\r\nاخبار ديگر\r\nشعاع السلطنه حاكم گيلان شده و چند روز ديگر تشريف مىبرند . سالار الدوله را هم خبر دادند كرمانشاهان مىرود به وزارت حسام الملك . حسام الملك با آن پولها كه داده چه كند معلوم نيست . دو روز هم سوار شديم . قزوين جاى گردش خوب ندارد ، بيرون شهر خشك و بىآب [ است 
  ] . عمل مواجب امسال را تمام كرده ، هزار تومان هم مرحمت فرمودند كه اگر رفتنى شدم مخارج آذربايجان شود . كارهاى افخم الدوله هم صورت گرفته . هرچه طلب داشتم گرفتم . مابقى را حواله گرفته الحمد لله به خوبى گذشت .\r\nافخم الدوله هم مواجب ديوانى خودش را عليحده گرفت .\r\n\r\nبازگشت به تهران\r\nغرهء محرم بيرون آمده روز دوم وارد شديم . همشيره پسرى زائيده بود مسمى به ميرزا اسمعيل خان شده خوب پسرى است . هواى تهران گرم‌تر شده . شاه صاحبقرانيه تشريف برده . حضرت وليعهد در عمارت انيس الدوله منزل دارند . از قرارى كه گفتند آخر ماه صفر المظفر تشريف‌فرماى تبريز مىشوند . شهرت رفتن من عام شده . هركس مىرسد صحبت از رفتن مىكند . جناب امين الدوله وزير اعظم است .\r\n\r\nاملاك فرمانفرما\r\nفرمانفرما كرّ و فرّى دارد . همان حكايت نايب السلطنه و صدراعظم است . متصل قهر و آشتى . به هر كارى فرمانفرما دست‌اندازى مىكند . پول هيچ ندارند . نصر السلطنه نزديك است استعفا كند . فقرهء تبديل سرباز كوريجان اهميتى پيدا كرده . باز ساعد السلطنه سردار اكرم مأمور فرستاده مطالبهء سرباز مىكند . فرمانفرما پول خوبى گرفته سخت حمايت مىكند كه اين امر محال است و حال آن‌كه روزى ده فقره واقع مىشود . هركس به مسند وزارت جنگ جلوس مىكند با همدانيها خويش مىشود و در حمايت و نگاه‌دارى آنها خوددارى ندارد . دو عريضهء تلگرافى حضرت و الا كرده . به توسط شعاع السلطنه عريضه فرستادند . روز اول مىگفت شاه مالك الرقاب است اگر دستخط كند اطاعت داريم . حالا كه چهار دستخط صادر شده طفره و تعلل [ مىرود 
  ] بلكه واضح حمايت مىكند . شعاع السلطنه همراه اما فرمانفرما سخت است . يك روز هم با آقاى عماد السلطنه سخت جواب سؤال كرد . آقاى عماد السلطنه هم جوابهاى خوب دادند ساكت شد . حواشى تصديق كردند باز نشد . خودش تلگرافات به همدان كرده بلكه\r\n\r\n","description":"","footnote":"","page_name":" 1158 ","page_number":188},
  {"content":"\r\n\r\nفخر الملك اصلاحى فراهم بياورد . بىفايده [ است 
  ] و اصلاح‌پذير نيست . هرروز همين گفتگو را داريم . براى هشت نفر سرباز پنج دانگ ملك ما را مىخواهد ببرد . مثل آنكه تمام املاكش به همين شكل است . در مقابل اينها كسى داراى جان و مال نيست . روزى كه پدرش مرد سه قريه بيشتر نداشت . الان انبارش از پانزده هزار خروار مىگذرد . از كجا آمده . اگر با پول ممكن بود ملك خريد در اين مدت علاقهء همدان ما از پنج دانگ به شش دانگ رسيده بود . با آن خرجهاى گزاف كه مىكند براى هر امتياز ده تا و بيست تا پيشكش و تقديم داده‌اند . شبى هزار تومان قمار زده‌اند . از ده دانگ ملك كه دارند يك دانگش موافق شرع و قبالهء صحيح نيست . تمام به جبر و ظلم تحصيل شده . حالا كه ايران مدار هستند و هركس سركار مىآيد اول با آنها مرحمت دارد .\r\nچندى نيست كه از فرمايشات سرميز و مهمانى فرمانفرما مىگذرد كه اين قسم به ماها سلوك مىفرمايند . اگر طولى بكشد چه خواهد شد . هيچ بدى نرفت كه جايش خوب بيايد . همان كاشانيها و بعضى كه سركار بودند الان گردش جمع شده [ اند . 
  ] يك نفر از ماها حتى پسرهاى برادرش تاج الدين ميرزا و شعاع الدين ميرزا را كار نداد و به خود نزديك نكرد .\r\n\r\nوزير همايون\r\nاين مدت بهار ، آجودان مخصوص كه وزير همايون لقب گرفته باغ فخر الملك چادر زده منزل كرده بود . شبها تا صبح فرمانفرما آنجا بود و عيش داشتند . حالا باغ بزرگى بيرون شهر احداث مىكند كه پارك و محل عشرت باشد . شاهزاده يمين السلطان امير آخور قديم محرم شده . همان كارهاى ايام صدراعظم را پيش گرفته . معاون الدوله و نير الدوله هم داخل هستند . اما سركرده وزير همايون و يمين السلطان است . باغبان فخر الملك چيزها تعريف مىكرد . يكى از خانمهاى محترمهء اين شهر هم ملاقات شد . او هم حكايات مىكرد . حالا نوبت اينهاست . اول كارى را كه وزرا [ و 
  ] رؤساى ما مشغول مىشوند همين كارهاست . باغ خارجى بسازند كه خلوتخانه باشد و شب تا صبح مشغول باشند .\r\n\r\nروضه‌خوانى\r\nيكشنبه پنجم محرم - صاحبقرانيه رفتم . حضور مبارك حضرت وليعهد مشرف شده عريضهء حضرت و الا را دادم . اظهار التفات فرمودند . شاه تعزيه مىخواند در همان جلوخان عمارت . جمعيت كمى بود . آقاى عماد السلطنه ، ملك‌آرا ، شعاع الدين ميرزا\r\n\r\n","description":"","footnote":"","page_name":" 1159 ","page_number":189},
  {"content":"\r\n\r\nبودند . در ايوان جا نبود . اطاق عقب نشسته صحبت مىكرديم . عمل سرباز هنوز تمام نشده . يك ساعت و نيم به غروب مانده در درشكهء شعاع الدين ميرزا نشسته آمديم . از قرار معلوم آخر ماه صفر وليعهد تشريف‌فرما مىشوند . روضه‌خوانى به‌اندازه‌اى است كه هيچ سال كسى به خاطر نداشته . هركس روضه‌خوانى داشته در اين دهه شروع كرده كه تا هوا خنك است تمام شود . بعضى از ذاكرين محترم روزى پنجاه مجلس دعوت داشته‌اند . مسجد شيخ عبد الحسين به همان وضعهاى سابق خيلى باشكوه و خوب [ است . 
  ] نواب عليه در شبستان تجير كشيده جاى خوبى دارند . اغلب خانمهاى محترمين آمدند . از زنهاى شاه شهيد چندين نفر تشريف آوردند .\r\n\r\nازدواج خانم‌باشى\r\nمطلب تازه از ازدواج خانم‌باشى است به قهرمان خان امير آخور حضرت وليعهد ، يك روز قبل از محرم عروسى واقع شده . شاه هم خيلى التفات فرمودند و خوششان آمد . از قرار معلوم به حكم مبارك صورت گرفت . ماهى شصت تومان ماهانه ، هزار تومان انعام ، اسب كالسكه مرحمت شده برود . قهرمان خان مثل اين است از جهنم وارد بهشت [ شده 
  ] و حوريه به چنگش آمده . هزار نفر خواستگار شدند آخر نصيب قهرمان خان شد .\r\n\r\nبازگشت وليعهد\r\nجمعه 17 محرم الحرام - امروز به سلامتى حضرت وليعهد تشريف‌فرماى تبريز مىشوند . صبح را باغ بهارستان ( باغ مرحوم سپهسالار ) حاضر شده جمعى از شاهزادگان و محترمين بودند . رفتن من در ركاب بواسطهء نبودن مال چاپارى و طفرهء مشير لشكر موقوف شد . تا بعد چه شود . ملفوفهء فرمان را هم جناب امين الدوله گرفته تا حال نداده‌اند .\r\nسه ساعت از دسته رفته حضرت وليعهد تشريف آوردند يك‌سر به حوضخانه [ رفتند 
  ] كه والدهء حضرت و الا ام الخاقان آنجا بود . قدرى آنجا توقف فرموده وداع به عمل آمده بيرون تشريف آوردند . امير نويان ايستاده بود . از همه خداحافظى نموده سوار كالسكه شده تشريف بردند ميدان مشق كه سركردگان و رؤساى قشونى جمع بودند ، از آنجا اميريهء آقاى نايب السلطنه . ناهار مهمان سرور الدوله هستند . از قرارى كه گفتند قزوين هم توقف ننموده شب حركت مىكنند . در اين مدت با آقاى نايب السلطنه ملاقات واقع نشده تمامش را چهارترخان بود [ ند . 
  ] مولوى نهاوند طهران آمده . با محمد حسن ميرزا ديدن كردم .\r\n\r\n","description":"","footnote":"","page_name":" 1160 ","page_number":190},
  {"content":"\r\n\r\n\r\nجنگ يونان و عثمانى\r\nجنگ يونان و عثمانى در ميان عساكر عثمانى شهرهاى لاريسا « 1 » و فارسلا « 2 » و ولو « 3 » را فتح كرده قشون يونان همه‌جا شكست خورده و عقب نشسته‌اند . معلوم است يونان با دولتى بزرگ مثل دولت عثمانى تاب مقاومت ندارد . به اميدوارى ديگران خودى ضايع و نابود كرد . تركها از روى غيرت مذهبى مىجنگند و خيلى رشادت كرده در تمام روزنامه‌جات از جلادت و رشادت آنها تعريف مىكنند . در يك جنگ دويست نفر آنها دو هزار نفر يونانى را شكست داده [ اند . 
  ] عثمان پاشا به اسلامبول احضار شده .\r\nسر عسكرى با همان ادهم پاشا است . قشون عثمانى اسباب حيرت ساير دول شده تمام قواعد آن از روى كمال مداقه [ و 
  ] نظم [ است 
  ] . در رسانيدن سيورسات و معالجهء مجروحين و ساير كارها مثل قشون آلمان و انگليس بوده است . شهر و دهاتى را هم كه فتح كرده‌اند به قاعده و نظم از آنها گذشته همه‌جا جان و مال مردم در امن و امان بوده احدى از آحاد قشون دست‌اندازى به مال و جان كسى نكرده . دولت يونان راضى به صلح شده اما ساير دول اطمينان كامل مىخواهند تا ميانجيگرى كنند . در تمام سرحدات خود دولت عثمانى قشون حاضر كرده ، مسلمين مصر دويست هزار ليره وجه اعانه براى اعليحضرت سلطان جمع كرده و تماما مستعد حكم سلطان هستند كه هروقت حكم جهاد داده شود تا قطرهء خون آخر خود را نثار نمايند .\r\n\r\nوضع هندوستان\r\nاز آن طرف مسلمين هندوستان دست‌وپاى دولت انگليس را به يك اندازه جمع كرده متصل هياهو مىكنند و در روزنامه‌جات جواب و سؤال مىكنند ، حاضر براى قتال و جهاد مىباشند . الان هم مشغول جمع‌آورى وجه اعانه هستند . با وجود آن‌كه از تمام دنياى قديم و جديد براى قحطىزدگان و گرفتاران طاعون هندوستان وجه اعانه فرستاده شده .\r\n\r\nارامنهء افغانستان\r\nجمعى ارامنه كه در افغانستان بوده و نسبت به دولت عثمانى ناسزا گفته بودند امير افغانستان تمام آنها را از خاك افغان جلاى وطن داده و سخت به حمايت اعليحضرت سلطان ايستاده است .\r\n\r\n\r\n","description":"","footnote":"\r\n( 1 ) .  Larisa \r\n( 2 ) .  Farsala . \r\n( 3 ) .  Volos . \r\n","page_name":" 1161 ","page_number":191},
  {"content":"\r\n\r\n\r\nتوقع هنديها از ايرانيها\r\nاز هركس صدائى درآمده و جوش و خروشى نموده مگر دولت ايران كه به خواب است و در اين موقع هزار قسم دولت عثمانى را ممكن است ممنون و متشكر نمود كه از هرجهت دوستى و اتحاد دولت بزرگى مثل عثمانى براى ايران لازم و واجب است .\r\nروزنامه‌جات هندوستان كه مطالعه كردم خيلى از اين سكوت ايران تقبيح كرده بلكه واضح و آشكار بد نوشته بودند و اعلان مفصلى به علماى ايران كرده بود [ ند 
  ] كه ميل عيسويان است اسم محمد بن عبد الله صلى الله عليه و آله را براندازند . شما اصل را گذاشته فروعات را دنبال كرده‌ايد . در اين موقع هزار قسم امداد و كمك از ايران لازم است . با وجود آنكه دولت عثمانى مستغنى از امداد و كمك است و بشخصه دو سه دولت مثل يونان را فتح خواهد كرد .\r\nاما وضع كرت باز مغشوش [ است 
  ] و هرچه قشون دول معظمه كوشش مىكنند منظم نمىشود . صريح مىگويند كرت بايد جزو و ضميمهء دولت يونان شود . آزادى كرت را اعليحضرت سلطان عثمانى به ساير دول قول داده . متصل ياغيان با عساكر دول معظمه مشغول جدال و قتال هستند . ابدا سكوت اختيار نمىكنند و به آزادى راضى نمىشوند .\r\n\r\nتجريش\r\nدوشنبه 20 محرم - نواب عليه عاليه و افخم الدوله به سلامتى تجريش تشريف بردند . دو سال بود كه ييلاق تشريف نمىبردند . باغ و آن جاهاى باصفاى خوب خالى افتاده بود . من هم در اول خيال رفتن داشتم ليكن بواسطهء رفتن تبريز موقوف كردم .\r\nهركس جا داشته باشد يا استطاعت داشته باشد نرود سفاهت كرده است . اين نقطه ييلاق حضرت و الا را احدى ندارد . آب و صفا و هوا نظير ندارد . به بچه‌ها خوش خواهد گذشت . از گرماى طهران ، پشه و كيك آسوده شدند . حور العين خيلى ماشاء الله خوب شده . به ابراهيم ميرزا پسر سيم عماد السلطنه كه يك ماه از خودش كوچكتر است نامزد شده . هردو را باهم عكس انداخته‌اند به اعلى درجه خوب افتاده . كوكب سلطان خودش شير مىدهد . امسال باغ جمعيتى پيدا خواهد نمود . خانمها را تماما نواب عليه دعوت كرده‌اند . اغلب هم در خانه بنائى دارند و مجبور از رفتن هستند .\r\n\r\nتلگراف وليعهد\r\nدستخط تلگرافى از حضرت وليعهد ديروز رسيد كه شما از مخصوصين من هستيد و\r\n\r\n","description":"","footnote":"","page_name":" 1162 ","page_number":192},
  {"content":"\r\n\r\nبعد از وصول تلگراف چاپارى تبريز بيائيد . جناب امير نظام هم در جواب دستخط حضرت و الا رقعه‌اى نوشته بودند تحريض و ترغيب به رفتن من كه لازم دارم و كمال محبت را خواهم نمود . البته البته بيائيد . حالا كار جاى ديگر عيب كرده . جناب امين الدوله فرمودند شاه ترديد فرمودند و تصويب نفرمودند . به قزوين نوشتم حضرت و الا عريضه كند برسانم . اين سفر گردنگير من شد و انشاء الله تعالى بايد بروم . منتهى كارى صورت نگرفت بعد از چند ماه مراجعت خواهم نمود . اين‌جا را كه از دست من نگرفته‌اند به جاى خود باقى است .\r\n\r\nحساب‌رسى از امين الملك\r\nاعليحضرت اقدس شهريارى خيال تشريف‌فرمائى دماوند و آب گرم لاريجان را دارند . اين مسافرت يك ماه طول خواهد كشيد . امين الملك چند روز بود گرفتار محصل و مأمور بود ، نمىدانم چه كرد كه از چنگ آنها خلاص شده خلازير خدمت امين الدوله رفته و بست نشست . مىگويند پنج هزار تومان بصير السلطنه گرفت و فرارش داد . حالا مجلس مىكنند كه به حساب امين الملك رسيدگى شود و باقى خود را بدهد . هنوز كارى نكرده‌اند . اين پولها را كه امين الملك به خون دل جمع كرده به اين آسانى نخواهد داد .\r\nهمان روز اول ورود يا ساعت عزل صدراعظم اگر اين احكامات شده بود كسى را جرأت و زهرهء نفس كشيدن نبود . دو مقابل و سه مقابل به اسهل وجهى گرفته مىشد . حالا سرد شده و آنها حساب‌سازى كرده به سفارتها پناه برده‌اند . كار خيلى سخت‌تر است .\r\n* * * تمام شد اين روزنامهء نهم كه در ميان روزنامه‌هاى گذشته خواندنى است و « شادور » « 1 » آنهاست . هركس بخواند به دعاى خير ياد كند و عبرت بگيرد از اين روزگار غدار بىكردار . هر سهو و خطائى شده چشم‌پوشى و اغماض كند .\r\n به ياد آور اى تازه كبك درى * كه چون بر سر خاك من بگذرى\r\nگيا بينى از خاكم انگيخته * سرين سوده بالين فروريخته\r\nهمه خاك فرش مرا برده باد * نكرده ز من هيچ همعهد ياد\r\nنهى دست بر شوشهء خاك من * به ياد آرى از گوهر پاك من\r\nفشانى تو بر من سرشكى ز دور * فشانم من از آسمان بر تو نور\r\nدرودم رسانى ، رسانم درود * بيائى بيايم ز گنبد فرود \r\n\r\n\r\n","description":"","footnote":"\r\n( 1 ) - كلمهء فرانسوى  Chef - d'oeuvre  منظورست .\r\n","page_name":" 1163 ","page_number":193},
  {"content":"\r\n\r\n مرا زنده پندار چون خويشتن * من آيم به جان گر تو آئى به تن \r\nو السلام من اتبع الهدى ، قهرمان عين السلطنه قاجار .\r\n* * * در خانهء دريا ( ملاكلا ) نزديك فريدون‌كنار خواندم - 25 ارديبهشت 1371 .\r\n* * * غلطگيرى دوم مطبعى را در برنت‌وود ( لوس‌آنجلس ) تمام كردم و اين چند كلمه به يادگار ثبت شد . 27 آبان‌ماه 1374 - ايرج افشار\r\n\r\n","description":"","footnote":"","page_name":" 1164 ","page_number":194},
  {"content":"\r\n\r\n\r\nروزنامهء دهم 23 ربيع الثانى 1315 تا دوم رمضان 1316\r\n\r\n","description":"","footnote":"","page_name":" 1165 ","page_number":195},
  {"content":"\r\n . \r\n","description":"","footnote":"","page_name":" 1166 ","page_number":196},
  {"content":"\r\n\r\n\r\n[ دنباله سال 1315 
  ]\r\nبسم الله الرحمن الرحيم روز سه‌شنبه 23 شهر ربيع الثانى 1315 هجرى - ششم شهريورماه سنهء 819 جلالى 21 سپتامبر 1897 ميلادى ، 29 درجهء سنبله است . در طهران مىباشم . قريب سه ماه و سه روز مىشود كه روزنامه ننوشته‌ام . اول شرح واقعيات اين مدت را بدهم تا روزنامهء گذشته را تتمه [ اى 
  ] باشد .\r\n\r\nاحترام عز الدوله\r\nرفتن تبريز به واسطهء فرمايش امين الدوله معوق ماند . قزوين حضور مبارك حضرت و الا معروض داشتم عريضه به خاكپاى مبارك كردند . نواب و الا افخم الدوله به حضور ساطع النور برده جواب مرحمت‌آميزى به افتخار حضرت وليعهد روحى فداه مرقوم شده بود كه نگاه‌دارى عز الدوله و اولاد او بر من و شما فرض است . عين السلطنه پسر ايشان را به شما سپردم . طورى از او نگاه‌دارى كنيد كه عز الدوله آسوده باشد .\r\nهوا به‌شدت گرم بود ، تهيهء رفتن هم لازم . صفا و مجلسهاى شمران هم ممد آنها شده . امروز و فردا در كار افتاد تا الان . مخصوصا گرفتارى فوق العاده كه از غرايب بود .\r\nهفته‌اى دو سه شب شمران مىرفتم ، رفتن و مراجعت در خانه مرافعه داشتم . وجه مصالحه بر آن قرار گرفت كه چند شبى هم گلين خانم را شمران ببرم .\r\n\r\nناظر ملعون معير الممالك\r\nناظر ملعون معير الممالك در تجريش سمت محموديه و اوين آخر باغات تجريش چند باغ و دو دستگاه عمارت دارد . عمارت كوچك آن‌كه دو سه اطاق است خرابى به\r\n\r\n","description":"","footnote":"","page_name":" 1167 ","page_number":197},
  {"content":"\r\n\r\nهم رسانيده مىگفت تمام شده ، اجازه گرفته كه براى اقامت ده شب آنجا برويم . وقتى رسيدم ديدم خراب [ بود 
  ] . بنا و عملهء زيادى مشغول تعمير و مرمت هستند . باغ بزرگ را هم دو روز است ميرزا رضا قلى خان منزل كرده آدمش آمده باغ پائين كه استخر و قنات كوچكى دارد هدايت كرد . ناچار آفتاب‌گردانى از باغ آورده زدند . عصر حضرات آمدند قرار شد يا فردا جاى ديگرى پيدا كرده برويم يا اگر ممكن نشد شهر برويم .\r\n\r\nپاى حلبى گلين خانم\r\nيك ساعت به غروب مانده حضرت عليه عاليه آنجا تشريف آوردند . مغرب تشريف بردند . يك ساعت و نيم از شب رفته گلين خانم برخاسته وضو بسازد از جلوى چادر رد شد از استخر گذشت ، جاى ريشهء درختى پائين آن بود كه يك چارك گودى آن بيش نبود ، ميان آن افتاده نعره و فغان غريبى بلند شد . مختصر دو جاى پا كه قلم و بالاى آن باشد شكست . نيم ساعت غش كرده به هزار زحمت از آن گودال بيرون آورديم . شاهزاده خانم خاله از باغ و جمعى آمدند تا صبح فرياد و ناله مىكرد . صبح باقر خان را آورديم گفت از دو جا شكسته ، چهل روز بايد تكان نخورند . گچ گرفته شود . اول جاى آن را تهيه كنيد بعد معالجه شود . جلوى باغ نير الدوله زمين خوبى [ و 
  ] اسطلخى ملك حضرت والاست ، آنجا را چادر زده تجير كشيديم . مغرب با افخم الدوله و دو سه نفر نوكر هر قسم بود گلين خانم را روى الاغ انداخته به زحمت و مرارت زياد آنجا آورديم . دو روز بعد از آن جناب ميرزا زين العابدين خان مؤتمن الاطباء از شهر آمد . تختى آورده روى تخت خوابانيد . حلبىساز آورده پاى حلبى درست كرد . عصر خودم و افخم الدوله ، سليمان ميرزا [ و 
  ] دو سه نفر كلفت با حكيمباشى پا را جا انداختيم . صداى نعره و فرياد نيم فرسنگ مىرفت . محكم بسته شد . اقامت ده شبه به پنجاه روز تمام طول كشيد .\r\nروز سه‌شنبه 26 از شهر رفتيم شب چهارشنبهء آخر نحس صفر آن واقعه دست داد .\r\nدوشنبه 15 ربيع الثانى به شهر آمديم . سى و دو روز تمام پا در حلبى بوده بعد تكان خورده شد . الان هم سلامت نشده . به كمك و امداد دو چوب كه زيربغل مىگذارد چند قدمى حركت مىكند . اگر اين اتفاق در شهر و آن هواى گرم افتاده بود خيلى خطر داشت .\r\nاين بود كه جاى خنك ، شب و روز هم حركت نكردند ، معالج و جراح خوب ، به حمد الله اين‌جا رسانيد . معادل دويست تومان خرج اين چند وقت من شد .\r\nدر اين مدت اقامت شمران روزها و بعضى شبها باغ بودم . خيلى هواى خوشى داشت . شهر امسال بىاندازه گرم [ بود 
  ] . هيچ سالى آنقدر گرم نشده بود . بچه‌ها سلامت و خوب بودند . خصوصا حور العين من كه بىاندازه شيرين و مهربان ، عزيز و نورچشم من\r\n\r\n","description":"","footnote":"","page_name":" 1168 ","page_number":198},
  {"content":"\r\n\r\nاست . خداوند حفظ فرمايد . چند روزى احوال نداشت ، آخر هم سياه‌سرفه گرفت .\r\nالحمد لله سبك بود به خير گذشت .\r\nاوايل كه شميران رفتيم نواب عليه شاهزاده آغا ، نواب عليه شاهزاده خانم ، آغا شاهزاده ، خانم شاهزاده و بچه‌هاى آنها بودند . باغ باصفا [ بود 
  ] . صحبت و گردشهاى خوب كه مدت العمر فراموش نمىشود بىاندازه لذت داشت . خداوند طول عمر به حضرت اقدس و الا و حضرت عليهء عاليه بدهد . وجود مباركشان سلامت باشد . اين نوع اجتماع به غير آن خانه ممكن نيست . تقريبا يك ماه و نيم بلكه دو ماه اين خانمها بودند . كم كم به شهر رفتند و تنها مانديم . اگرچه باز بودند ، و كم آنجا زياد خانه‌هاى ديگر است . در بيرون هم متصل مهمان داشتيم .\r\n\r\nمعاشران شمران\r\nمؤتمن الاطباء كه ازبس خوشى ديد هفته‌اى سه چهار شب مىآمد دفعهء اول و دوم خواهش كالسكه كرده ديگر با اسب خودش هر هفته آمد و پلاس بود . ميرزا ابراهيم صدر الكتاب هم هميشه بود . ملك‌آرا و ساير بنى اعمام اغلب تشريف مىآوردند . آقاى عماد السلطنه هم هر هفته يك شب دو شب تشريف داشتند . الان هواى شهر بسيار خوب است و مردم از ييلاق آمده‌اند . نواب عليه دو سه روز ديگر تشريف خواهند آورد .\r\nايام خوشى بود به خوبى گذشت . الحمد لله رب العالمين .\r\n\r\nمطالب دولتى\r\nاز در خانه و مطالب دولتى فضولى كنيم . يكشنبه هشتم ربيع الاول جناب امين الدوله به وزارت اعظم ملقب و مفتخر شدند . ميل و التفات شاه به ايشان زياد شد . امورات قشونى هم به يك اندازه رجوع به ايشان شد . فرمانفرما كمى از آن دماغ و درجه افتاد .\r\nحقيقت خيلى هم شلوغ كرده بود . روز عيد هم با جبه و شمسه به سلام حاضر شد .\r\n\r\nمهمانى امين الدوله\r\nاز آنجا باغ حاجب الدوله كه امسال فرمانفرما نشسته بود رفتيم . خيلى بر احترامات افزوده شده بود . معلوم بود خبرى هست . در 21 همين ماه اعليحضرت شهريارى به الهيه كه پارك ييلاقى وزير اعظم است تشريف بردند . مهمانى مفصل مشروحى بود ، به رسم سابق [ در 
  ] خانهء صدراعظم . تمام طبقات و حكام پيشكش گذاشتند . پاركى و منزل ييلاقى از اين قشنگتر و مزين‌تر در ايران پيدا نمىشود . لازمهء سعى در صفا و طراوت و\r\n\r\n","description":"","footnote":"","page_name":" 1169 ","page_number":199},
  {"content":"\r\n\r\nخوبى آنجا شده . بيست سال متجاوز است زحمت مىكشد . كارخانهء كبريت‌سازى هم در اين‌جا است . دو سال است كار نمىكند همان‌طور افتاده .\r\n\r\nاردوى فرمانفرما و عاقبت كارش\r\nسه روز قبل از اين مهمانى هم اردوى فرمانفرما كه امسال در بالاى ضرابخانه جاى كثيف گرم بدى زده‌اند رفتيم . آن اردو مركب از سه فوج و يك باطرى توپ بود . قشون ساخلوى شهر را هم آورده بودند . بسيار بد مشق كردند . با وجود آن چهار هزار تومان اعليحضرت انعام دادند و يك شمشير مكلل به جواهر به فرمانفرما . مخارج زيادى براى اين اردو از دولت گرفتند . آنقدر جاى گرم بدى بود كه تقريبا سيصد نفر سرباز تلف شد .\r\nاما شهرت ندادند و تمام از سلامت هواى آنجا گفتند .\r\n\r\nبست رفتن مردم و شكايت از آصف الدوله\r\nسفرى هم قبل از اين مهمانى شاه به دماوند تشريف بردند . فرمانفرما رئيس اردو [ بود 
  ] و همراه رفت . خيلى بد مراجعت كرد . از يك طرف عين الدوله را به توسط وزير اعظم از همدان احضار كرده ، سه چهار روز قبل از مراجعت شاه به همراهى وزير اعظم اردو رفته شرفياب شد . از طرف ديگر به قدر هشت هزار تومان غرامت دزدى اهل اردو از شاه گرفتند . اموال اغلب محترمين را سرقت كردند . از طرف ديگر آصف الدوله مبلغى مال مردم را از مرسوم و مواجب خراسان خورده تكيه به حمايت و جانب‌دارى فرمانفرما نموده . مردم اجماع كرده همه‌جا بست رفتند و روزى هزار تلگراف و عريضه در اين باب به شاه مىرسد . با وجود آن آصف الدوله از شهر اردو رفته فرمانفرما دستخطى نوشته كه هركس از بابت خراسان طلبى از آصف الدوله دارد به‌عهدهء ما است و تا حساب او نگذرد كسى مزاحمت نكند . حضور شاه برده كه صحه بگذارند . شاه متغير شده حكم فرمودند فراش سوار آصف الدوله را از اردو خارج كرده شهر ببرد . به همه كار دخالت مىكرد .\r\nاجزاء و اتباعش كمتر از آدمهاى صدراعظم به مردم ظلم نمىكردند . با وزير اعظم هم خصوصيت نداشت بلكه خودش را بالاتر مىدانست . متصل حكم و فرمان بود كه به اطراف پراكنده مىكرد . اين بود كه اول آن دستخط را دادند كه امورات نظامى هم به شخص وزير اعظم راجع است . وقتىكه اين دستخط در تخت مرمر شهر قرائت شد و از مجلس برخاستند گفتند كفشهاى فرمانفرما را پيشخدمت جلوى پايش نگاه داشته بود و او داد مىزد و فحش مىداد كفش مرا بياوريد . هرچه مىگفت حاضر است چشمش نمىديد . تا پاهاى آقا را گرفته روى كفش گذاشته بعد پوشيد .\r\n\r\n","description":"","footnote":"","page_name":" 1170 ","page_number":200},
  {"content":"\r\n\r\n\r\nگمرك رشت\r\nبيگلر بيگى رشت كه از متمولين است و مدتها گمرك عمدهء ايران را مباشر بوده در آن ايام به اتفاق سعد الملك برادر نظام السلطنه عريضه كرده دويست هزار تومان علاوه كرده گمرك را به شراكت گرفتند . الان گمرك ايران يك كرور علاوه شده . نصر السلطنه تمارض كرده از خزانه هم استعفا كرد . مىگويند جناب وزير اعظم باطنا ميل به نصر السلطنه ندارند و از قديم رنجش دارند . حتى آن دويست هزار تومان را هم قبول كرد . بعد گفتند ضامن بدهد . آخر الامر خزانه را هم واگذار كرد .\r\nبعد از چند روز مشير السلطنه را وزير خزانه كردند . پول ندارند و به اين تغييرات كار درست نمىشود . هشت كرور محققا امساله علاوه ماليات ، دولت مداخل كرده و پول داشته . معلوم نيست كجا رفته و چه شده كه الان براى دينارى معطل [ مانده 
  ] و مواجب دو سال قبل و امسال احدى نرسيده است و نخواهد رسيد . مواجب ماها داده نشده .\r\nامسال هم به خرج قزوين نوشتند و به جنس فاضل قزوين برگشت كرده ، معلوم نيست از كجا خواهند داد .\r\n\r\nدختر ركن الدوله\r\nعمل امين الملك گذشت . سيصد هزار تومان گرفتند . اين جرايم هشتصد و سيصد و شصت و هزار هم گوشهء كارى نگرفته گويا اين پولها را در چاه ويل مىريزند . با وجود آن جريمه ، دختر ركن الدوله را عقد كرده پنج هزار تومان نقد ، پنج هزار تومان مهر ، پنج هزار تومان متجاوز جواهر داد . باغ فردوس را الان تعمير مىكند . ابدا متألم نشده . معلوم است چقدر پول دارد . مشت نشانهء خروار است .\r\n\r\nپول و بانك\r\nغرهء ربيع الثانى - اول اغتشاش عمل بانك بود . از قرارى كه معلوم شد در عوض اين همه كاغذ كه در دست مردم است پول نقد ندارد و مأمور محترم دولت عليه كارش همان گرفتن سالى سه هزار تومان مواجب است و بعضى مداخلهاى ديگر . هرچه كاغذ بدهند مهر مىكند . روزى ده هزار تومان گويا بانك از ضرابخانه پول مىگيرد و در عوض نقره مىدهد . بعبارة اخرى نقره مىدهد و سكه كرده دريافت مىكند كه همان تا عصر براى معاملات رواج [ دارد 
  ] و هرقدر باقى ماند به اطراف ولايات روانه مىكند . در هر قرانى هفت شاهى از اين معاملهء نقره نفع مىكنند . حالا معلوم شده هفته‌اى مبلغها پول به خارج\r\n\r\n","description":"","footnote":"","page_name":" 1171 ","page_number":201},
  {"content":"\r\n\r\nمىفرستد . مثل اين‌كه وقتى قزوين بودم و يك‌بار پول بانك در آب افتاد مفقود شده بود گفتند در هر دوشنبه و پنجشنبه هفت بار و سه بار پول لا ينقطع حمل فرنگستان مىكنند كه در هربارى هزار و پانصد تومان است ، همين‌طور از راه خراسان و آذربايجان . پول زرد هم چيزى باقى نمانده . نقير و قطمير آنچه بوده برده است . در خزانهء دولت هم طلائى سراغ ندارد .\r\n\r\nوضع اسكناس\r\nدر اين ايام هفت هشت روزى بلكه زيادتر ضرابخانه براى اصلاح و مرمت ديگ بخار و غيره خوابيد كه آن ده هزار تومان به بانك نرسيد . معاندين بانك مثل بانك روس و تومانيانس ارمنى و بعضى ديگر از تجار ايرانى و ارمنى اتفاق كرده اول بانك روس فرستادند پانزده هزار تومان اسكناس روانه كرده پول بدهد . مهلت خواسته معلوم داشت كه به قدر پانزده هزار تومان هم حاضر ندارد . فرستاد كه معادل چهارصد هزار تومان اسكناس تو نزد من است يا پول بده يا گرويى و تنزيل . سايرين هم عقب كردند . عوام بيدار شده هركس اسكناس به دست گرفته به سمت بانك دويد . بانك هم از دولت ايران طلب خود را خواست . تمام وزرا و امين الدوله شهر آمدند از تجار و رجال تنخواه قرض گرفته ، خود بانك هم به مردم طلا داد ، از قرار تومانى سيصد دينار تنزيل و پول سفيد گرفته به مردم بدهد . ضمنا آنچه قران قلب و ضايع در اين مدت چه خودش جمع كرده بود و چه در نزد [ اشخاص ديگر 
  ] سراغ داشت به ميان آورده با كمال منت مردم گرفتند و تومانى ده شاهى هم از اصل اسكناس كم كرد . بانك روس هم طلا گرو گرفته و تنزيل به تنخواه خود بست .\r\nمن جمله من چهل تومان اسكناس داشتم شمران كه برنداشتند . افخم الدوله به شهر مىرفت برد تومانى ده شاهى كم كرد و اغلب قرانهايش ضايع و بدون صرف بود . اين داد و بيداد تا پنج شش روز بود . به كلى اسكناس واخورد و احدى ديگر برنمىدارد مگر اشخاصى كه با بانك طرف معامله مىباشند .\r\nضرابخانه راه افتاده پول هم در بانك موجود است . اما كسى جرأت نگاه‌داشتن اسكناس را نمىكند . حالا اگر من بعد اعتبارى پيدا كند نمىدانم . اما خوب مداخلى كرد ليكن بىاعتبار شد و شكست خورد . ديگر اين بانك آن بانك اولى نخواهد شد . روسها دماغى داشتند كه همچو تدبيرى كرده و فتح نمودند .\r\n\r\n","description":"","footnote":"","page_name":" 1172 ","page_number":202},
  {"content":"\r\n\r\n\r\nعزل فرمانفرما\r\nاز اين تماشاها نگذشته به تماشاى بزرگى رسيديم كه مايهء حيرت و تعجب تمام مردم شد و آن عزل حضرت فرمانفرما است از وزارت جنگ . روز پنجشنبه يازدهم ربيع الثانى بطور رسمى دستخط عزل او در اطاق دربار اعظم در حضور صاحب‌منصبان نظامى قرائت شد . من بىخبر بودم . آقاى عماد السلطنه را از شهر خبر كرده و تشريف برده بودند . اما در دستخط كسى را براى وزارت جنگ تعيين نفرموده بودند . سردار كل لباس نظامى پوشيده با كلاه شيرخورشيد و قداره شرفياب شد . اما زود از تن خود مجددا بيرون آورد .\r\n\r\nوزارت جنگ سردار معظم\r\nيكشنبه 14 - اعليحضرت شاهنشاهى شهر تشريف برده در اطاق نظام وزير اعظم رفته دستخط وزارت جنگ امير خان سردار معظم در حضور سركردگان و صاحب منصبان قرائت شد ، به همان عنوانات خنك كه وزارت جنگ و رياست قشون با شخص مقدس ما است ، از طرف ما سردار معظم رئيس است . همهء كارها متعلق به شاه است ، قشون و غير آن . تازه براى شاه كارى پيدا كرده‌اند . رياست تمام امورات با اعليحضرت شاهنشاهى است . من هيچ از اين عبارت خوشم نمىآيد . بخت بخت اولاد عضد الدوله است .\r\n\r\nفرمانفرما پس از عزل - تملق‌گوئى\r\nاين مطلب غريب را ننوشتم . همان روز پنجشنبه عصر آقاى عماد السلطنه خدمت وزير اعظم الهيه رفت . مراجعت فرمودند . فرمانفرما آنجا بود . مدتها تنها تكيه به ديوار داده فكر مىكرد . بعد معين الملك آمده مدتى صحبت داشتند و رفت اندرون خدمت وزير اعظم . تمام مردم از اين حركت او حيرت داشتند . دوست و دشمن بد گفتند كه ترا امروز صبح عزل كردند و همين شخص باعث بود . امروز عصر آمده تملق بيمعنى مىگوئى . هيچ رسم نبوده . ادنى كسى را عزل مىكردند اقلا تا ده روز از خانه بيرون نمىآمد . اگر هم مىآمد ديگر نزد آن كسى كه كار را از او گرفته نمىرفت . خيلى خيلى از پرروئى و بىحيائى فرمانفرما بد گفتند ، مذمت كردند . مردم خيلى خوشحال هستند .\r\nخيلى [ به 
  ] صاحب‌منصب و سرباز صدمه مىزد . بعلاوه كارها را هم ضايع و شلوغ كرده بود . براى يك سرباز كوريجان چه كرد .\r\n\r\n","description":"","footnote":"","page_name":" 1173 ","page_number":203},
  {"content":"\r\n\r\nروز ديگر به اتفاق عماد السلطنه الهيه رفتيم ، باز آنجا بود . امين الدوله در بالكن نشسته بود . مشغول كاغذخوانى [ بود 
  ] . جلوى رويش ساكت نشسته بود . گاهى كه وزير اعظم آدم صدا مىكرد يا قليان مىخواست صدا نمىرسيد او بلندتر صدا مىكرد . ديشب را هم گفتند تا ساعت دو آنجا بود . بعد جمعى فرنگى آمدند برخاسته اطاق ديگر نزد معين الملك رفت . آقاى عماد السلطنه آنجا بود . در اين اطاق همه بد مىگفتند .\r\nصدر السلطنه بلند بلند فحش مىداد ، بيشتر براى اين حركتش كه هيچ‌كس تا حال مشاهده نكرده مضمون مىگويند . به نظر تمام خلق غريب مىآيد . چه هيچ‌وقت اين رسم نبوده . نقدا حكم شده يافت‌آباد برود از آنجا كرمان . يافت‌آباد ملك دويست هزار تومانى را در همان ايام عزل صدراعظم و « كركرش » « 1 » از شاه گرفت . حالا نمىدانم از امير خان سردار چند مرتبه ديدن كند كه اين دو سه فوج را نگيرند ، كما فى السابق با خودش باشد .\r\nبيشتر اين تملقات خنك بىمزه هم براى همين دو سه فوج و حكومت كرمان بود . ديروز ايرانى را براى خود كم مىدانست و قناعت به صد فوج نداشت امروز براى كرمان و دو فوج آنقدر تملق مىگويد .\r\n\r\nپهلوانى امين الدوله\r\nحال مملكت ايران و وزراى آن شبيه گود زورخانه شده كه پهلوانها متصل مشغول كشتى و زمين زدن همديگرند . اما زمين زدن جناب وزير اعظم بسته به قوت و رشادت نيست بلكه تمامش فنون كشتىگيرى و سپاهى است . به يك نرمى و متانتى و با يك صبر و حوصله‌اى فرمانفرما را عزل كردند كه احدى نمىتوانست تصور كند .\r\n\r\nمأخوذى فرمانفرما در ده ماه\r\nمىگويند شصت هزار تومان سردار معظم تقديم داده است . تازه شاه فهميده كه در اين مملكت نمىشود تقديم نگرفت . بعد از آن همه ضررها تازه راه كار را دانسته‌اند و چقدرها از اين ممر به شاه ضرر وارد آمد . آنچه شهرت دارد و تعيين كرده‌اند هفتصد هزار تومان مأخوذى فرمانفرماست كه در اين ده ماهه رياست بلكه صدارت يا شاهنشاهى خود از مردم اخذ و دريافت كرده .\r\n\r\n\r\n","description":"","footnote":"\r\n( 1 ) - كركر - مجازا به معناى تقرب است ( مسعود سالور ) .\r\n","page_name":" 1174 ","page_number":204},
  {"content":"\r\n\r\n\r\nعلاء الدوله\r\nميانهء علماى طهران هم « قاله قاله » است . مىگويند علاء الدوله يا بايد جلاى وطن كند يا به قصاص شرعى برسد ، و الا حكم به عوام كرده خانه‌اش را غارت كنند و خودش را تكه‌تكه . هنوز عربستانيها دست نكشيده و علما را محرك هستند . دولت هم از عهدهء آخوند برنمىآيد . علاء الدوله سه چهار ماه در دهات خود مخفى و متوارى بود . بعد از سفر دماوند طهران آمده اول مبلغ زيادى براى مجتهدين تعارف فرستاد ، بعد به خانهء يكان‌يكان آنها رفته دست بوسيد و پا بوسيد . حال معلوم مىشود پولها يا كم بوده يا تمام شده كه سربلند كرده‌اند . تفصيل عربستان و نزاع آنجا در روزنامهء قبل از اين مفصلا نوشته شد .\r\n\r\nزنديق\r\nشيخ زين الدين خمسه‌اى كه . . . صاحب مدرسه و مسجد شده چند شب قبل در كوچهء آقا سيد عبد الله مجتهد ، عزيز نام نوچه و نوكر شاهزاده عزيز زخمش زده و قمه‌كارى كرده و گفته است ترا حكما خواهم كشت . بعد فرار كرده خانهء آقا سيد محمد پسر آقا سيد صادق مرحوم رفته بست نشسته . علما مىگويند تحريك اوست و بايد به سزا برسد . نتيجه معلوم نيست . اما دور نيست شهر را مغشوش كند و آشوبى بشود . آقا سيد على اكبر هم واضح از وزير اعظم بد مىگويد . زنديق و كافر خطاب كرده . هرچه اين آقايان بخواهند مىكنند . عنان و اختيار تمام كارها به كف كفايت آنهاست . دولت در مقابل حيله‌هاى شرعى آنها مضمحل است . صريح مىگويند صدراعظم ايران كه به ما پول ندهد كافر است . « 1 »\r\n\r\nامين السلطان و فرمانفرما و امين الدوله\r\nامين السلطان صدراعظم خيلى با آقايان ظاهرا محبت داشت . شب و روز مقدسين اقوامش با حضرات محشور و اغلب سقاباشى و صاحب جمع يا ديگرى به خانهء آنها مىرفت و از طرف صدراعظم تعارفات مىداد . هرچه هم توسط مىكردند قبول و اجرا بود . فرمانفرما هم بعد از او همين رويه را پيش گرفت . از خود كمتر ولى از دولت مرسوم و مواجب زيادى براى آنها علاوه بر سابق تعيين كرد . امين الدوله از اول اين تملقات بيمعنى را كمتر داشت . حالا هم استحقاقا به اين منصب نايل شده . ميل نداشت مثل سابق از اين طايفه همراهى [ كند 
  ] و تملق بگويد و آخر الامر ممكن نخواهد شد .\r\n\r\n\r\n","description":"","footnote":"\r\n( 1 ) - بايد توجه داشت كه نويسنده شاهزادهء قاجارى و از درباريان است و نبايد غير از اين از او توقع داشت . ناشر\r\n","page_name":" 1175 ","page_number":205},
  {"content":"\r\n\r\nپنجشنبه 25 - صبح محمد حسن ميرزا اين‌جا بود . هواى ديشب شهر مثل جهنم بود . باد مىآمد . گردوخاك آنقدر شبانه به سر و صورت من ريخت كه حد و اندازه نداشت . ابر بود نصف‌شب دو سه دانه باران آمد ناچار اطاق رفتم . گرم [ بود 
  ] و پشه داشت . تا باران نيايد هواى شهر صحيح نخواهد شد . آخر آنقدر باد آمد كه ابرها پراكنده شد و باران نيامد .\r\n\r\nاستقلال امير نظام\r\nحضرت اقدس و الا پست گذشته مرقوم داشته بودند كه جناب امير نظام كاغذى نوشته بودند و شما را احضار كرده‌اند . گله نوشته بودند كه چرا تاكنون نيامده‌اند . حضرت وليعهد التفات دارند ، من محبت مىكنم . البته روانه كنيد . حضرت و الا تأكيد مرقوم داشته‌اند كه همين هفته بيا و از قزوين تهيهء مختصرى ديده چاپارى برو . اين دستخط كك توى كلاه من انداخت . مشغول تهيه هستم . جزئى تنخواهى لازم داشتم تا الان كه فراهم نيامده . از رفتن ناچارم . علائم آن هم بد نيست تا خداوند چه مقدر فرموده باشد .\r\nامير نظام كه خيلى التفات دارد . كارهاى او هم مثل كار اين مردم نيست . اول شخص است .\r\nدر هر كارى باشد مستقل و دولت مجبور از همراهى است . هميشه كارش منظم و مستقل بوده .\r\n\r\nبيرون كردن نظام الدوله\r\nمثلا حاجى نظم السلطنه كه لقب نظام الدوله گرفت و رياست قشون آذربايجان را مرحمت فرمودند و با حضرت وليعهد از طهران رفت روز اول ورود ، امير نظام فرمود به شما ننوشتم كه نيائيد ! چرا آمدى ؟ سكوت كرده بود . فرموده بودند امشب بايد از شهر به همين پا بيرون به روى . به هزار مرافعه چند روزى مهلت گرفته بيست روز قبل وارد شده و احدى نتوانست تقصير نظام الدوله را از امير نظام جويا شود كه چه كرده بود كه مورد بىالتفاتى شد . يا [ بگويند 
  ] از جانب ما آمده بود و شما چرا هتك احترام او را كرده بدون تقصير بيرونش كرديد .\r\n\r\nنظام العلماء\r\nحاجى مشير لشكر را هم گفتند بيرون كرده . در ايام شاه شهيد هم همين‌طور استقلال داشت . هفت سال مملكت آذربايجان را با آن‌همه محترمين و خدمهء حضرت وليعهد طورى نگاه داشت كه آب از آب تكان نخورد . يك سال معزول شد آنطور انقلاب دست\r\n\r\n","description":"","footnote":"","page_name":" 1176 ","page_number":206},
  {"content":"\r\n\r\nداد . نظام العلمائيها را بيرون كردند اموالشان را بردند ، خانه‌هايشان [ را 
  ] غارت كردند كه تا تشريف‌فرمائى شاه و فوت شاه شهيد احدى از آن طايفه جرأت آمدن شهر را نكرد . الان هم ولايتى كه منظم است و اغتشاش ندارد همان آذربايجان است كه بواسطهء نظم و نسق امير نظام صورت گرفته .\r\n\r\nمقامات امير نظام\r\nدر روزنامهء شرافت ماه گذشته تصوير امير نظام را كشيده سه ورق شرح احوالش را نوشته بودند . هفتاد و يك سال دارد . اول پيرمرد اين زمان است و اول نوكر دولت . يك سفر هفت سال در شهر پاريس بوده . چهار سفر ديگر فرنگستان رفته . سه مرتبه در محاصرهء هرات بوده . از روز اول داخل نوكرى و در كار بوده تا الان .\r\n\r\nعز الدوله و سفر قزوين\r\nعصر شمران رفتم هرچه كردم اميرزاده هم بيايد تلخى كرده نيامد . راه خلوت بود .\r\nجز سفارت‌خانه‌ها كسى بالا نمانده . حضرت عليه هم اين چند روزه تشريف خواهند آورد . همگى الحمد لله سلامت بودند . آقاى عماد السلطنه هم تشريف داشتند . گويا حضرت و الا هم اين چند روزه براى وصول مواجبها و كسورات قزوين و زيارت شاه تشريف بياورند . حور العين با دماغ چاق بازى مىكرد . خيلى به من انس گرفته . يك سال و چند روز بالا دارد . شب باران آمد . شب شنبه را هم بودم صبح شنبه با سليمان ميرزا شهر آمدم .\r\n\r\nقفل بودن خزانه\r\nاعليحضرت شهريارى عشرت‌آباد تشريف دارند . خزانه به كسى پول نمىدهد . يعنى مشير السلطنه هيچ خزانه نيامد . قبح اين از همه بدتر است كه دو ماه است در خزانه قفل [ است 
  ] و احدى دو ساعت آنجا ننشسته . حالا پول ندارند و نمىدهند جهنم . همه مردم از اين وضع حيرت دارند . براى خرج يوميه گويا معطل باشند و حال آن‌كه هشت كرور علاوه ماليات به دستشان آمده .\r\n\r\nتفاوت ميان دو پادشاه\r\nناصر الدين شاه با دست خالى آنطور كارها را راه مىانداخت و اينها با آن‌همه پول كه اول دولت بود و اين‌همه پول كه از خزانه درآوردند و از مردم گرفتند مواجب شش ماهه\r\n\r\n","description":"","footnote":"","page_name":" 1177 ","page_number":207},
  {"content":"\r\n\r\nنوكر را نداده‌اند . يك سفر بيست شبه نمىتوانند بروند و حال آن‌كه سفر ده شبهء شاه شهيد مخارجش برابر بود با سفر دو ماههء اينها . سالى چهار ماه پنج ماه در مسافرت بود .\r\nبه پول خزانه هيچ‌وقت دست نمىزد . الان اوضاع و اثاثهء سلطنتى را شكسته و فروخته‌اند باز گوشهء كارى نگرفته . تمام را تركها بردند و هنوز سير نشده مطالبهء مابقى را مىكنند .\r\n\r\nخزانهء خالى و حرف ميرزاى آشتيانى\r\nشخص موثقى گفت آقاى حاجى ميرزا حسن آشتيانى صحبت كرد كه يك روز دست مرا فرمانفرما گرفته صحبت مىكرد . در ضمن صحبت گفت ميل داريد اين خزانهء ناصر الدين شاه را تماشا كنيد ؟ من هم در كمال نرمى گفتم آن روز كه پر بود چرا نشان ندادى ؟ حالا كه خالى كرده‌اى نشان مىدهى .\r\n\r\nانفيه‌دان جواهر و ديگر جواهرها\r\nنقل هر مجلس اين صحبتها است و همه‌كس از بخششها و تكلفها مطلع است . ما هم از گوشه و كنار مىشنويم . مىگويند تا انفيه‌دان جواهر كه ملكه انگليس به شاه شهيد داده بودند به حكيم الملك رسيد امين الدوله مطلع شده گفتند خوب نيست مال دولتى است .\r\nبه هزار مشقت گرفته دو دانه انفيه‌دان بهتر التفات كردند . بهرام خان خواجه قسم خورده بود جعبهء انگشترى كه سيصد انگشتر گرانبها از هرنوع جواهر در آن بود كه به طول زمان شاه شهيد جمع‌آورى كرده بود حضور داشتم كه در يك ساعت در اندرون بخشيده و تمام شد . تا كلفتهاى سياه سهم و قسمت بردند و حال آن‌كه هر دانهء آن به زحمت پنجاه ساله گرد آمده بود . خيلى هست كه ما خبر نداريم . جسته و گريخته مطلع مىشويم . به ما هم دخلى ندارد . آنچه مىنويسم فضولى است .\r\nچهارشنبه غرهء شهر جمادى الاول - امروز عصر نواب عليهء عاليه شهر تشريف آوردند . افخم الدوله محض راه انداختن مابقى اسباب فردا خواهد آمد . كوكب خانم و حور العين با قجر آقا و مينو دختر افخم الدوله سه روز قبل آمدند . شمران خوشى بود .\r\nالحمد لله به خوبى اتمام يافت .\r\n\r\nوضع پول\r\nاز حضرت و الا دستخط مجددى و مختصر تنخواهى رسيده . عجله در حركت فرموده‌اند . من هم مشغول تهيه هستم اگر مبلغى پول كه لازم دارم راه بيفتد . اين دو روزه كه هرجا فرستادم پيدا نشد . قحطى همه‌چيز است . بانك تمام پولهاى سفيد را جمع\r\n\r\n","description":"","footnote":"","page_name":" 1178 ","page_number":208},
  {"content":"\r\n\r\nكرده و عوض اشرفى گرو گذاشته . پول سياه خيلى مغشوش است . سى دانه يك قران به منت تمام مىدهند و كسى نمىخرد . شاه شهيد كه اين حكم را فرمود چه عرضها كردند ، چه بستها نشستند تا موقوف شد . حالا روزبه‌روز زيادتر مىشود . عصر را خانهء حضرت و الا رفتم . حضرت عليه خيلى براى رفتن من دل‌تنگى مىكنند . حق هم دارند . شب همان جا ماندم . مزهء حور العين ساعت به ساعت بيشتر مىشود . علاقهء غريبى به او دارم . قدر اين شبها خيلى است .\r\n\r\nحاكم فارس : فرمانفرما\r\nپنجشنبه دوم - صبح را ميدان رفتم . سردار معظم توپخانه بود . چندان ابهت و رونقى در وزارت جنگ نمانده . امورات كليه را به اذن و اجازهء وزير اعظم فيصل مىدهند .\r\nفرمانفرما حاكم فارس شد . بنادر و گمرك آنجا را هم گرفت . فورا سعد الملك و بيگلر بيگى از وزارت گمرك استعفا كردند . اين تغييرات كارها را بيشتر ضايع كرده و دل هيچ‌كس پى كار نمىرود .\r\n\r\nخدمت نصر السلطنه\r\nنصر السلطنه چه عيب داشت كه معزول كردند . خيلى بلندهمت و پرجرأت‌تر از اينها بود و حال آن‌كه دويست هزار تومان علاوه را مىداد . مردهء او به زندهء « 1 » مشير السلطنه ترجيح دارد .\r\nحال كه گمرك را به اين دو نفر دادند هردو هم معتبر و صاحب مكنت [ اند 
  ] يك ماه نگذشته قسمت عمدهء گمرك را گرفته به فرمانفرما مرحمت مىكنند . ديروز بود صد هزار اشرفى سعد الملك از اندرون خود درآورده برده دولت به بانك داد . نصر السلطنه اول كسى است كه به ماليهء دولت دو كرور اضافه كرد . كى همچو خدمتى تا امروز به دولت ايران كرده . حق خدمت او عزل و دويست هزار تومان علاوه خسارت بود كه وارد آوردند .\r\nمجير السلطنه را سعد الملك ده روز نيست به فارس فرستاده . فرمانفرما تملقاتى كه مىفرمودند براى اين بود . منفعت فورى خود را به اميد بعد از دست نمىدهد . ديروز صدارت مىكرد امروز فارس را با كمال منت و تملق قبول مىكند . اول فارس را به عين الدوله تكليف كردند قبول نكرد . يك پله از صدارت پائين نمىآيد .\r\n\r\n\r\n","description":"","footnote":"\r\n( 1 ) - اصل : زندگى\r\n","page_name":" 1179 ","page_number":209},
  {"content":"\r\n\r\n\r\nامين السلطان : حاكم كرمان\r\nچيز ديگر كه شهر را فروگرفته رفتن صديق همايون امير آخور است به قم و نزد صدراعظم . بعضى مىگويند احضار به طهران شده است كه محترما در سر خانه و زندگى خود باشد . بعضى مىگويند حكومت كرمان را مرحمت فرموده‌اند . صديق همايون محض قبولاندن اين امر رفته . بعضى مىگويند حكم شده است مغلولا به نصرت‌آباد كرمان كه در ميان لوط شصت فرسنگ به شصت فرسنگ صحرا و بىآب و علف است ببرند تا كمتر علما را تحريك كند و فساد نمايد . رفتن صديق همايون بدون شك است اما از اين اراجيف كدام‌يك صحت پيدا كند خدا عالم است . بيشتر خبر نصرت‌آباد شهرت دارد .\r\n\r\nشيخ شيپور\r\nتا عصر آن خانه بودم بعد منزل رفته حمام رفتم . از آنجا محض دعوت ممتاز الدوله كه چهلهء عيالش بود آنجا رفتم . بيچاره دختر ناصر السلطنه عبد الحسين خان شش ماه بود سل گرفته بود در شمران مرحومه شد . سه ماه بود به خانهء ممتاز الدوله آمده بود . شانزده سال داشت . جمعى بودند اما به مجلس صحبت و خنده بيشتر شبيه بود . اگرچه روضه خواندند اما صحبتهاى شيخ شيپور با نقيب السادات و لسان العلما ميرزا ابراهيم عينكى و عين القضاة و شريف العلما از خنده رودبر كرد . اين اشخاص را متصل اذيت مىكرد و خيلى شيرين و بانمك . نمىشود شرح داد . هركس ديده مىداند كه صحبتهاى شيخ شيپور چقدر مزه دارد . ساعت پنج منزل رفتم . خيلى دير خوابم برد . انشاء الله روز شنبه حركت است . با پسرعموها و ديگران امشب وداع كرده . خداوند به خوبى و خوشى از اين سفر رجعت بدهد . از حالا گرفتار سخريه و مضمون هستم و تركى برايم صحبت مىكنند .\r\nجمعه سيم - صبح را آن خانه رفتم . تا عصر گرفتار حساب حسين و ديگران بودم .\r\nالحمد لله آنچه قروض از معاملات يوميه و غيره بود پرداخته براى رفتن حاضر شدم .\r\nآغا شاهزاده و شاهزاده خانم بودند . دو ساعت به غروب مانده با افخم الدوله سوار شده با راه‌آهن حضرت عبد العظيم ( ع ) رفتيم . جمعيت زياد بود . وداع با همه كرده از آستان مبارك آن امامزادهء واجب التعظيم و التكريم مرخص شده يك ساعت از شب رفته منزل رسيدم .\r\nخداوند به حق اجداد طاهرين آن حضرت صلوات الله عليهم از اين سفر طولانى به\r\n\r\n","description":"","footnote":"","page_name":" 1180 ","page_number":210},
  {"content":"\r\n\r\nخوبى و خوشى مرا مراجعت دهد . دلم براى طهران و طهرانيها از حالا تنگ شده . مدتى است سفر نرفته آن هم منفردا و به اين مفصلى بىمونس و همدم ، ولايتى مثل آذربايجان سخت با مردمان زمخت غيرمأنوس به هيچ‌چيز من شباهت ندارد ، از زبان و عادات و رسوم و غيره و غيره . خداوند خودش پناه و يار باشد .\r\n\r\nسفر نيمه‌راههء آذربايجان\r\nشنبه چهارم شهر جمادى الاول سنهء 1315 هجرى - دهم درجهء ميزان ، 12 اكتبر سنهء 1897 ميلادى ، 17 مهرماه سنهء 819 جلالى به مباركى و ميمنت دو ساعت به غروب مانده از دروازهء طهران بيرون رفتم . صبح امروز را خانهء حضرت و الا رفته محمد حسن ميرزا آنجا بود . با افخم الدوله بازار رفتيم بعضى چيزهاى مختصر كه لازم بود خريده . همه‌چيز گران شده . حكايت پول سياه از همه غريب‌تر است . آقاى عماد السلطنه هم تشريف آورده بودند . بعضى اسناد كه راجع به توپچى بود با كتابچهء سنواتى تمام را رد كردم . بعد از ناهار اندرون رفته چاى خورديم با همه وداع و خداحافظى كرده با سليمان ميرزا پسر اميرزاده كه به همراهى من مىآيد به خانهء خودم رفتم . حورى عزيز را در جلوخان ديده بوسى كرده وداع نمودم . شاهزاده خانم خاله با همشيره شاهزاده آغا آنجا بودند . هنوز مال نياورده و بنه را نبرده بودند . دو سه نفر فرستادم آوردند . در سر ساعت دو نيم بار رفت . مراسم وداع ديگرى اينجا فراهم آمد .\r\nافخم الدوله تا نزديك امامزاده معصوم ( ع ) آمد وداع كرده تشريف بردند . اين وداع اخير خيلى مؤثر واقع شد . تنها ماندم . گريهء زيادى نمودم كه چقدر امر معيشت اين دو روزه زندگى سخت بود كه لابد و ناچار از همهء اينها دست كشيده جلاى وطن كنم . براى تحصيل لقمهء نانى آنقدر به خودم زحمت و مرارت بدهم . همه را به خدا سپردم . آنها سلامت باشند به سر من هرچه بيايد بيايد . توكلت على الله و اعتصمت بالله العزيز .\r\n زمانه حامل هجر است و لابدّ * نهد يك روز بار خويش حامل \r\nنماز نكرده بودم در امامزاده معصوم سلام الله عليها امداد طلبيدم رو به راه نهادم .\r\nنزديك غروب بود باد مختصرى مىآمد . چند شعرى از اين قصيدهء مشهور خوب مسعود يادم بود مىخواندم . شب تمام آن را بيرون‌نويس كرده محض يادگار در اين روزنامه درج كردم ، هى هذا\r\n با دل پرآتش و دو ديدهء پرخون * رفتم از لاوهور خرم بيرون\r\nتافته از دشمنان و شيفته بر دوست * سوخته از روزگار ، خسته ز گردون\r\nگردان از عشقت اى به حسن چو ليلى * گرد بيابان و كوه و دشت چو مجنون \r\n\r\n","description":"","footnote":"","page_name":" 1181 ","page_number":211},
  {"content":"\r\n\r\n گاه زند راه بر صبورى من عشق * گاه كند بر دلم فراق شبيخون\r\nفتنه برانگيختم به شهر چو گشتم * بر سر مفتول زلفكان تو مفتون\r\nاين تن و جان از فراق قارون گشتند * تا به غم اندر فروشدند چو قارون\r\nدردا كز هجر يار گشتم پردرد * غبنا كز روزگار گشتم مغبون\r\nباشد هرگز كه باز بينم و بوسم * دو رخ گلگون يار و دو لب ميگون\r\nتا بنمانم ز جور عشق هم اين‌جا * تا بنميرم ز درد هجر هميدون\r\nنيستم آگه كه هستى آگه جانا * تا چه همى بينم از زمانهء وارون\r\nخار مغيلان مرا چو قالى رومى است * برگ درختان مرا چو ديبه مرقون\r\nبسته ميان تنگ راه را و گشاده * بر غم عشق از دو ديده بسته دو جيحون\r\nاز غم تو پيش اين دو ديدهء گريان * هامون چون كوه گشت و كوه چو هامون \r\nمغرب از مهرآباد معير الممالك گذشتم . باد شهريار كم‌كم بناى شدت را گذاشت .\r\nحسين عقب مانده بود . قاطر آبدارى و « سيزخانه » خوب مىآمد . اسبها را تند كرديم . باد خيلى شدت كرد . مثل توپ صدا مىكرد .\r\n ز بادش خون همى بفسرد در تن * كه بادش داشت طبع زهر قاتل \r\nسه ساعت از شب رفته وارد مهمانخانهء شاه‌آباد شديم . حسين يك ساعت بعد رسيد .\r\nهيچ گمان نمىكردم به اين زودى برسد . خاك خيلى اذيت كرده بود . خيلى مختصر مىروم . فقط پنج مال بنه دارم . فرش و اسباب زيادى و اسباب آشپزخانه هيچ همراه ندارم . انشاء الله آنجا تهيه خواهم كرد . از قزوين هم خيال چاپارى دارم . همراهان از اين قرار هستند : سليمان ميرزا همشيره‌زاده - مشهدى حسين - محمد بيك - رضا بيك - محمد آبدار - قاسم جلودار - برزو مهتر . اصغر را طهران گذاشتم تازه زن گرفته بود . به زحمت زياد از دست باد شام خورديم . تا صبح باد آمد .\r\n\r\nحصارك\r\nيكشنبه پنجم - شريف السلطنه از خلخال مراجعت به طهران مىكرد . تا مالها حاضر شدند نشسته صحبت مىكرد . باد كمى ساكت شد . سوار اسب شهروان شدم . همان كرهء افخم الدوله است كه از عتبات آورده بود . شش اسب همراه دارم . هيچ‌كدام براى سفر خوب نيستند . طهران بار آمده مىباشند . نزديك قريهء كلاك باد ساكت شد . شش ساعت و ربع كم از دسته گذشته وارد حصارك شدم . مىخواستم نمانم . طوفان شديدى سر كرد .\r\nبين راه جاى خوبى هم سراغ نداشتيم توقف شود . چهار ساعت راه بود . سليمان ميرزا سواره يك كلاغ روى هوا زد . تير اول بود و خوب خورد . به فال نيك گرفتم . مگس زياد\r\n\r\n","description":"","footnote":"","page_name":" 1182 ","page_number":212},
  {"content":"\r\n\r\nمهمانخانه و صداى دو سه گارى كه طهران مىرفت مانع خواب شد . رضا يك قمرى و ده بيست گنجشك زده بود . براى شب ما يك جوجهء سرخ كرده . محمد بيك چلوئى هم طبخ كرده بد نبود . شب راحت خوابيدم .\r\n\r\nكاروانسراى شاه‌دوست\r\nدوشنبه ششم - سه ربع از دسته گذشته سوار شديم . هوا خنك [ بود 
  ] باد نمىآمد .\r\nدو ساعت و نيم چيزى بالا كشيد تا به مهمانخانهء ينگى امام رسيديم . توقف نكرده رانديم . پنج ساعت و سى و پنج دقيقه بالا كشيد تا به كاروانسراى شاه دوست ملكى يمين السلطان امير آخور سابق رسيديم . هيو و شله‌مزار « 1 » و دو ده ديگر ملكى اوست كه در شمال اين كاروانسرا پاچهء كوه واقع شده . معدن زغال‌سنگ از فشند تا اين‌جا و قزوين كشيده . منافع خوب ، اين دهات و معدن به يمين السلطان مىدهد . جاى خوبى هم هست .\r\nجزو ساويچ‌بلاغ « 2 » است . مىگفت شصت و شش پارچه ساويچ‌بلاغ ده دارد ، تمام آباد و پرمنفعت . بالاخانه منزل كرده بوديم . ظهر كه مىشود باد راه مىافتد و صدمه مىزند .\r\nجوجه‌هاى خوبى داشت . دو عدد خريده براى شب « آبرو » كردند . آشپز همراه ندارم .\r\nخودم هم بلد نيستم . نوكرها جمع شده چيزى طبخ مىكنند . سه ساعت و پنج دقيقه بالا به غروب مانده به مهمانخانهء قشلاق وارد شديم . از اينجا خاك قزوين است .\r\n\r\nاقامت قزوين\r\n\r\nقزوين\r\nروز شنبه يك ساعت از دسته راه افتاديم . پنج ساعت از دسته گذشته به قريهء شريف‌آباد رسيديم . دو فرسنگ تا قزوين مسافت دارد . ملك حاجى ميرزا محمود امينى است ، آباد و بسيار خوب . سى چهل هزار تومان قيمت دارد . خربوزهء خوبى آوردند . چاى خورده سه ساعت و نيم به غروب مانده سوار شديم . گرم بود . يك ساعت و ربع به غروب مانده وارد قزوين و شرفياب آستان مبارك حضرت اقدس و الا شديم . شب در عمارت تلگرافخانه استراحت شد .\r\n\r\nبه‌هم خوردن سفر آذربايجان\r\nچهارشنبه هشتم - هواى قزوين خنك‌تر از طهران است . اما شهر كثيف بدى دارد .\r\n\r\n\r\n","description":"","footnote":"\r\n( 1 ) - ( - شلمزار )\r\n( 2 ) - ( - ساوجبلاغ )\r\n","page_name":" 1183 ","page_number":213},
  {"content":"\r\n\r\nفقط يك خيابان و اين عمارت و باغ است ، مابقى خشك و بد . حضرت اقدس و الا چند روزى خيال طهران دارند . عجالة رفتن من به تبريز معوق است تا انجام مسافرت حضرت و الا . تمام روز را از طهران و اخبارات آنجا صحبت شد . عصر خانهء همشيره ماهوش خانم كه نواب عاليه ملقبه است رفتم . ماشاء الله اسمعيل خان پسرش خيلى خوب بود . سر و كله‌اش به قزوينيها خيلى شبيه است . شب مراجعت كردم . فردا و فردا شب را محمودآباد ده جناب شيخ الاسلام دعوت داريم . تا شهر دو فرسنگ است .\r\n\r\nحكومت فارس و جيب فرمانفرما\r\nدوشنبه 12 جمادى الاول - رفتن حضرت و الا به طهران محل ترديد شده . عجالة در قزوين اقامت دارم . الحمد لله طهرانيها سلامت هستند . جاى سوارى و شكار هيچ نيست مگر خيلى دور ، آن هم اشكال دارد . توله هم ندارم . يك « كوته » « 1 » همراه دارم گردش نمىكند . فرمانفرما حكومت فارس و بنادر را با گمرك آنجا برد . سعد الملك استعفا كرده سهم سعد الملك را معين الملك پسر وزير اعظم قبول كرد . با دو فوج و تفصيلى مىرود .\r\nاز حالا هم نوشته بودند مىگويد كه دينارى به كسى نخواهد داد . اعتقاد تمام مردم است كه ماليات امسالهء فارس با گمرك تمامش به كيسه و جيب فرمانفرما خواهد رفت .\r\n\r\nترقى پول سياه\r\nپول نداده‌اند . مشغول گفتگوى با خارجه هستند . پول سياه خيلى ترقى كرده . ساعت به ساعت صرف اضافه مىشود . مشغول مذاكره و اجلاس‌اند . تا چه شود .\r\n\r\nوضع مالى قزوين\r\nامورات قزوين بد نيست . فرج الله خان ناخوش شده . كتابچه قريب شانزده هزار تومان فاضل دارد . جنس را هنوز نفروخته‌اند . دو سه فقره هم كسر و نكث ولايتى است كه ابدا محل ندارد . از آن طرف تمام فروعات را در وقتى كه از سعد السلطنه عارض بودند و طهران آمده آن هنگامه‌ها شد صدراعظم فرمان صادر كرده كه ندهند و حالا نمىدهند مگر بعضيها را به زور و جبر . خود اين مبلغ كلى بود .\r\n\r\n\r\n","description":"","footnote":"\r\n( 1 ) - كوته : بچه سگ\r\n","page_name":" 1184 ","page_number":214},
  {"content":"\r\n\r\n\r\nبخشش خالصه‌ها\r\nاز طرف ديگر هم سه خالصهء معتبر نرجه ، نهاوند ، سياه‌دهن « 1 » كه هريك شهر و قصبه‌اى است به آصف السلطنه ، سيد بحرينى ، موثق الملك آبدارباشى مرحمت شده .\r\nگذشته از مداخل هوائى سر و دست شكسته سالى شش هفت هزار تومان علاوه نقد و جنس ديوان مداخل داشت و اجاره مىرفت ضرر وارد آمده . قراسوران مبلغى داشت آصف السلطنه گرفته . همين‌طور ايلات و سوار . الان هيچ ندارد . آن كسر و نكث هم در ميانه مىباشد . فقط باغ و عمارت خوبى دارد و متصل آمدوشد فرنگى و ايرانى .\r\nپنجشنبه 23 جمادى الاول - انشاء الله فردا يا پس‌فردا حضرت مستطاب و الا طهران تشريف خواهند برد . اين فاضل كتابچه و اين كسورات به كاغذنويسى درست نمىشود .\r\nچيزى از قزوين باقى نگذاشتند . ازبس تركها از اين راه عبور كرده‌اند از كم‌وكيف اين بلد درست مستحضر [ ند 
  ] ، هرچه بود بردند .\r\n\r\nپول سياه\r\nپول سياه را پس از انعقاد مجالس زياد به‌عهدهء ده نفر از تجار معتبر واگذار كردند كه ضرابخانه هم به دست خود آنها باشد و در سى عدد يك هزار دينار سفيد رواج گرفته شود . تجار هم قبول كرده‌اند . آقا عبد الباقى ارباب و حاجى محمد حسن كمپانى و حاجى سيد اسمعيل و هشت نفر ديگرند . ضرابخانه با آنها است . نفع آن را به پاى ضرر اين كار قبول كرده‌اند . و الان در طهران رواج گرفته طورى كه صراف بيست و هشت و بيست و نه دانه يك قران را مىدهد . صرافها حالا از سمت ديگر براى خود راه مداخل پيدا كرده‌اند .\r\nقرار هم شده است براى هر شهرى وكيلى تعيين كنند كه پول سياه بخرد و سفيد بدهد .\r\nاين پول سياه را هم باطله كرده مىفروشند . خيال دارند پول سياه تازه‌اى ضرب بزنند . « 2 »\r\n\r\nقرض از بلژيك - حرف علماء\r\nاين روزها باز از خزانه پول زردى بيرون آورده گفتند تومانى يك قران بعضى دو هزار\r\n\r\n\r\n","description":"","footnote":"\r\n( 1 ) - اين سه ده تقريبا متصل بهم است در سر راه قزوين به همدان . سياه‌دهن امروز تاكستان ناميده مىشود .\r\nنام مالكين هم به‌ترتيب اسامى دهات نوشته شده است ( مسعود سالور )\r\n( 2 ) - اين قراردادها همان چند روز اول بود . چنانچه الان در هر قريه و شهرى پول سياه با سفيد يك قسم داد و ستد مىشود ، از هفتاد و شصت تا چهل و سى . 1318 ( يادداشت مؤلف كه سه سال بعد در حاشيه نگارش يافته است . )\r\n","page_name":" 1185 ","page_number":215},
  {"content":"\r\n\r\nبه برات‌دار عايد شد . پول مىخواهند از دولت يا ملت بلژيك قرض كنند . آنها هم گفته‌اند رؤساى ملت هم بايد امضاء اين قرض را بكنند . تمسك شانزده كرور و دويست هزار تومان تنزيل آن از گمرك ايران داده شود . علما قبول نكرده و [ گفته‌اند 
  ] كه ما مهر نمىكنيم . به جهت آن‌كه اين همه پول و تفاوت عمل كجا رفته . حرف خوبى ميرزاى آشتيانى زده كه شما دو كرور امساله به گمرك ايران افزوديد حال دو كرور را هشت ساله به كمپانى بدهيد طلب خود را بردارد . هنوز امضاء نكرده و سخت ايستاده‌اند كه آنچه بدون استحقاق تاكنون داده‌ايد برگردانيد ، آن‌وقت اگر تنخواهى لازم شد كه به درد ملت بخورد حاضريم از داخله يا خارجه قرض كنيم . با وزير اعظم هم كه علما ميانه ندارند .\r\nصريح مىگويند صدراعظمى كه به ما پول ندهد به درد نمىخورد . اين روزها امين الدوله عصرها به ديدن آقايان مىرود و برائت ذمه حاصل مىكند . اين اخباراتى است كه از گوشه و كنار مىشنويم ، العلم عند الله .\r\n\r\nنرفتن به تبريز\r\nرفتن تبريز من هم الان معلوم نيست . نمىدانم چه بختى دارم . من پس از آنكه با اين اصرارهاى امير نظام و دستحطها اينجا آمدم دو پست قبل كاغذى نوشته كه عجالة از فرستادن عين السلطنه شتاب نكنيد ، موقع آن عرض خواهم كرد . حضرت و الا جواب خوبى مرقوم داشتند ، تا چه بنويسد . سرد شده است تبريز و راه آن سردتر و سخت‌تر . با اين بىوضعى نمىدانم چه خواهد شد . اين شهرت رفتن ، آن ارائهء احكام و دستخطها ، اين آمدن ، وداع و مرافعه‌ها ، حالا سنگ روى يخ شدن ، خدا را خوش نمىآيد . پيش سر و همسر چه جواب بگويم . قريب چهارصد تومان هم قرض كرده‌ام تومانى چهارصد دينار تنزيل مىدهم . خوب كارى براى خود درست كردم . حقيقة الان هم اينجا تنها ، حضرت و الا يك صيغه گرفته‌اند . اندرون شبها مىروند . تنها هستم . چيزى كه هست زود زود پست مىآيد و مىرود . اغلب خودم را مشغول كاغذنويسى و كاغذخوانى مىكنم .\r\nالحمد لله همگى سلامت هستند .\r\n\r\nعكاس خوب\r\nعكاس خوبى اينجا آمده چند قطعه عكس از حضرت و الا و من و عمارت چهل ستون انداخت . نوشتم تهران عكس حور العين را انداخته روانه كنند . اول مزه و خوبى او بود . بعد از بيست و شش سال عمر و ده سال زناشوئى خداوند دو دختر كرامت كرد . به نزهت آنقدر علاقه ندارم . حور العين را چون مادرش شير مىدهد محبت من چهار مقابل\r\n\r\n","description":"","footnote":"","page_name":" 1186 ","page_number":216},
  {"content":"\r\n\r\nشده . يك روز اگر نمىديدم ديوانه بودم . حالت حاليهء من معلوم است . خداوند طول عمرى به حضرت و الا و نواب عليه بدهد . الحمد لله در زير سايهء آنها راحت و آسوده مىباشند . از آن جهت خاطرم جمع است . سليمان ميرزا احوال ندارد . بچه نيست اما از بچه‌ها بچه‌تر است . از دست اداهاى خنك او خسته شدم . پرستار صحيح هم ندارد .\r\nحسين هم كه از او بدتر است . خانهء همشيره نواب عاليه هم آنقدر دور است كه چهار پنج روز يك مرتبه هم نمىشود رفت . ازبس در رفتن و آمدن مردم ملتفت [ اند 
  ] و نگاه مىكنند خجالت مىكشم زود زود بروم .\r\n\r\nحركت عز الدوله به طهران\r\nشنبه 25 جمادى الاول - دو ساعت به طلوع آفتاب مانده بيدار شده فرستاديم از مهمانخانه كالسكه را آوردند . اسبها را حاضر كردند به سلامتى قبل از طلوع آفتاب در ركاب حضرت و الا سوار شده از دروازهء پنبه‌ريسه بيرون رفته بيرون باغستان كالسكه‌ها را حاضر نموده بودند . حضرت و الا با عليمردان خان در يك كالسكه ، ميرزا نصر الله ، ميرزا حسين خان ، حسن خان فراش خلوت در ديگرى به سمت طهران تشريف‌فرما شدند .\r\n\r\nدو بچه پلنگ\r\nچيز خوبى كه دو روز قبل پيدا شد همراه بردند دو عدد بچه پلنگ است كه شخص ارمنى چند ماه است گرفته و نگاه‌دارى كرده خيلى مأنوس و رام [ بودند 
  ] . ابدا سبعيت نداشتند . در دو صندوق مشبك گذاشته جلوى كالسكه بسته براى تقديم حضور مبارك همراه بردند . حقيقت خيلى قشنگ و تماشائى بود .\r\n\r\nسعد السلطنه و قزوين\r\nبا جمشيد بيك و ساير همراهان به شهر آمديم . در حياط ميدان ، اطاقى كه فرج الله خان مىنشست نشستيم . خود فرج الله خان ناخوش است . « عرض داد » مختصرى بود .\r\nانشاء الله كارهاى حضرت و الا به زودى صورت گرفته تشريف بياورند . دسته به دسته ديدن مىآيند . اما يك كله‌قند كسى نفرستاد . خيلى قزوينيها بىخير شده‌اند . اين چند سال سعد السلطنه آنها را تمام كرده ، به هر شكلى بوده برده است .\r\n\r\n","description":"","footnote":"","page_name":" 1187 ","page_number":217},
  {"content":"\r\n\r\n\r\nعلماى قزوين\r\nيكشنبه چهارم جمادى الثانيه - روزها اطاق بيرون مىنشينم . كارى نيست . آنچه هم واقع شود به توسط آقايان مىگذرد . شب و روز مشغول خواندن كاغذ آنها و جواب نوشتن هستم . محررين و بعضى نوكرهاى ديگرشان اقلّا روزى سه چهار بار مىآيند . از نوكرهاى شخصى قايم قلق‌ترند . « 1 » ماشاء الله علماى اين شهر هم بسيارند . تمام داعيه دارند . موقوفات و املاك زياد به دستشان است . مدرسه و طلاب فراوان كه اسباب شأن و جلال آقايان است . مثلا در مسجد شاه هيجده امام نماز مىكنند و در مسجد جامع دوازده ائمه جماعت . چيزى كه قزوين زياد دارد مدرسه ، آب‌انبار خرابه [ است 
  ] . مدارس قديمه بسيار دارد . تمام طلاب دارد . آقايان اين شهر آنهائى كه الان در مصدر قضاوت جلوس دارند از اين قرار است : آقاى آقامير عبد الصمد - آقاى آقا سيد ابراهيم آقا سيد جوادى - آقاى آقا شيخ عيسى شهيدى - آقاى آقا سيد ابراهيم تنكابونى - آقاى آقا سيد جعفر - آخوند ملا على اكبر سيادهنى - آقاى حاجى ميرزا هدايت شهيدى - آقاى حاجى سيد جمال الدين - ملا على اكبر راكشكى - آقا شيخ مفيد - آقا شيخ لطيف و غيره و غيره .\r\nآقاى شيخ الاسلام - امام جمعه - صدر العلماء - آقازاده و آقايان ديگر هم الى ماشاء الله . آقاى آقامير عبد الصمد از سادات جليل و محترم اين شهر است . داعيهء اجتهاد هم مىكنند اما از همه محترمتر و خيلى زاهد و عابد و اهل دعا است . همه از او حرف شنوى دارند . آقاى آقا شيخ عيسى و آخوند ملا على اكبر علما ، آقا سيد ابراهيم آقا سيد جوادى . . .\r\nبه‌هرجهت حكومت مضمحل [ و 
  ] منافع به دست آقايان است . اگر چيزى دادند كرم فرموده‌اند و الّا فلا . متصل هم از طهران و كارهاى آقايان خبر مىرسد بيشتر غلو مىكنند .\r\nمتصل هم براى موقوفات زدوخورد دارند .\r\nفرج الله خان طهران رفت . عجالة نصر الله خان فراشباشى است . يك روز بعد از حضرت و الا وارد شد . محض همين حضرت و الا احضار فرموده بودند . شبها تنها هستم .\r\nخانهء همشيره هم دور است نمىشود خيلى رفت . شهر باكيفى نيست . هم‌وغمش بيشتر است . خاك محزونى دارد ، مفرح نيست . بىصفا و سبزه ، خراب و كثيف [ است 
  ] . باز شهر . بيرونش به مراتب بدتر است ، كوير است . سبزه‌اى نيست جز سبزهء مو و درخت پسته . دو حكم‌آباد دارد . سبزىكارى مىكنند فى الجمله صفائى دارد . اما جاى گردش ندارد . مختصر جاى خوبى نيست .\r\n\r\n\r\n","description":"","footnote":"\r\n( 1 ) - فرمان‌بردارترند .\r\n","page_name":" 1188 ","page_number":218},
  {"content":"\r\n\r\n\r\nخبر تبريز\r\nاز تبريز و جواب كاغذ حضرت و الا خبرى نيست . با آن اصرار و ابرام حالا اين‌طور سكوت ، جهت نمىدانم ، مگر بدبختى خودم . باز خدا را شكر مىكنم قزوين بود و الا در حضور سر و همسر مفتضح مىشدم . حالا به تمام نوشته‌ام . حضرت و الا به اصرار مرا قزوين گذاشتند تا تشريف نياورند رفتن ممكن نيست . الحمد لله طورى هم راه رفته‌ام كه تمام شهر و بلوك راضى و خشنود ، همه شاكر و ممنون هستند . شهر و توابع كلية منظم [ است 
  ] منقصتى در كار نيست . به هرچه بدهند قناعت كرده ، ده شاهى به رضايت [ را 
  ] بر يك تومان زور ترجيح داده و به خوشى مىگذرد .\r\nغياث نظام هم برحسب استدعاى حضرت و الا احضار طهران شد . تا چه قسم مراجعت كند . هوا سردتر شده . شكار و سوارى ممكن نشده است . فرصت ندارم وانگهى مزه هم ندارد . ازبس بيرون بدى دارد .\r\nپنجشنبه 15 - كاغذخوانى و نوشته‌جات طهران فرصت روزنامه‌نويسى نمىدهد .\r\nدر ايام هفته روزى كه پست نيست و نمىرود همان روز سه‌شنبه است كه دوشنبه پست رفته چهارشنبه مىآيد . كاغذخوانى اينجا هم بسيار است . خصوصا آقايان براى هر مطلب جزئى دو دفعه و سه دفعه رقعه روانه مىكنند . ملا عظيم گماشتهء آقا سيد ابراهيم آقا سيد جوادى از نوكرهاى شخصى من مواظب‌تر است ، خيلى پررو و شيطان [ است 
  ] .\r\n\r\nعلما برضد وزير اعظم\r\nطهران باز آقايان بر خلاف وزير اعظم برخاسته و جمعيت كرده‌اند ، اما كارى صورت نداده . نمىدانم عاقبت چه خواهد شد . فرمانفرما و آصف الدوله به فارس و كرمان رفتند .\r\nدرست از طهران اخبار براى من نمىنويسند . كاغذ مفصلى به شريكه نوشتم جواب مؤدب خيلى خوبى آمد . آن كاغذ حقيقة تماشائى بود . جوابش آنقدر مزه ندارد . يك شب را خانهء نواب عاليه رفتم وقت خواب مراجعت كردم . مشغلهء حكومتى و « عرض و داد » « 1 » كم شده . زمستان است ، بارندگى زياد شده ، اما برف نيامده [ و 
  ] راهها مسدود نشده . ارزاق تنزل نموده .\r\n\r\nتسخير گندم\r\nغلهء ديوانى تحت كتابچه تسعير شده در خروارى سه تومان . حضرت و الا خريدارى\r\n\r\n\r\n","description":"","footnote":"\r\n( 1 ) - اين اصطلاح را گاه « عرض داد » و گاه « عرض و داد » مىنويسد . ( ا . ا . )\r\n","page_name":" 1189 ","page_number":219},
  {"content":"\r\n\r\nفرموده در عوض فاضل مرحمت شد . امسال غله مسعرى را برگردانده‌اند ، آن است غله زياد شده ، تمامش مسعر شده ، چيزى نمانده بود تمام از قرار دو تومان پنج هزار . مردم از حالا در فكر تسعير جديدند . به هر وسيله شده مسعر مىكنند . باز چندى بگذرد مثل سابق خواهد شد . مختصر بارخانه‌اى براى حضرت و الا روانهء طهران كردم . خيلى گران تمام مىشود . براى شاه هم مشغول هستيم . خيلى مفصل است و خيلى وقت لازم دارد .\r\nعكس حور العين رسيد . خيلى دلم تنگ شده ، خيلى انس داشتم .\r\nجمعه غرهء رجب المرجب . خوش نمىگذرد . شبها هم عيشى ندارم . صحبت يك ساعت طهران با سالى برابر است . چاره ندارم . خداوند اين‌طور خواسته . كاغذى به امير نظام نوشته بودم جواب نوشته به يك علتى از آمدن مسامحه كنيد تا خبر ثانوى و دستخط حضرت اقدس و الا روحى فداه برسد . بخت و طالع خوب است . اگر اين قزوين نبود من چه مىكردم و چه مىگفتم . خوب اشعارى است ناچار مىنويسم .\r\n طالعى باشدم كه از پى آب * گر شوم سوى بحر ، برگردد\r\nور ز كوه التماس سنگ كنم * سنگ ناياب چون گهر گردد\r\nور به دوزخ شوم پى آتش * آتش از يخ فسرده‌تر گردد\r\nبا همه‌حال شكر بايد كرد * كه مبادا از اين بتر گردد \r\nجاى شكرش خيلى باقى است . حرص و طمع نمىگذارد . تشريف‌فرمائى حضرت و الا محققا معلوم نيست .\r\n\r\nتدليس در قزوين\r\nعمل جنس گذشت . با حضرت و الا در سه تومان تسعير كردند . ساير كارها من جمله كسورات و نكث ولايتى باقى است . غياث نظام آمد . بىدماغ برنگشته ، اگرچه داخل آدم نيست . آقايان اين شهر در دو فقره كه آقا سيد ابراهيم آقا سيد جوادى بر خلاف آنها حكم داده و سخت حمايت مىكند منازعه‌اى دارند و چون با من خوب رفتار نكرده بود حمايت از طرف غالب كرده كار گذشت . خيلى قهر سختى كرده بيرون نمىآيد ، مرافعه نمىكند ( حقيقة دل من خيلى مىسوزد ) . حاجى كريم نامى بود با سه برادر ديگر انتقال‌نامه از مادرش به مرحوم حاجى ملا هادى قزوينى مجتهد معروف ، نبى برادر كوچك او انتقال‌نامهء تدليسى جعلى درآورده كه اموال كلية مصالحه به من شده و برطبق اين نوشتهء تدليسى هفتاد تومان به آقا سيد ابراهيم داده حكمى گرفته بود . حاجى كريم چهار نفر از آقايان ديگر را ديده و مرافعه كرد و تدليس او را به شهود و غيره معين كرده .\r\nآقا سيد ابراهيم تنكابونى ، آقا شيخ عيسى و حاجى سيد جمال و آقا سيد جعفر حكم\r\n\r\n","description":"","footnote":"","page_name":" 1190 ","page_number":220},
  {"content":"\r\n\r\nداده‌اند كه تدليس نوشتهء نبى معلوم و صحت اين انتقال نامچه آشكار « حكمت بذلك » .\r\nنبى را حبس كرديم . آقا چند روزى پيغام داد . آقازاده فرستاد چاره نشد . روز آخر قبوض آقا را درآورده كه پس اين مبلغ را مطالبه كنيد . آنچه بدون قبض داده‌ام جهنم . اين مسئله كه به سمع آقا رسيد طاقتش طاق شده نيم ساعت از شب رفته دو نفر از پسرهاى خود را فرستاد . نبى در اطاق فراش‌باشى بود زيربغل او را گرفته كه ببرند . خبر به من دادند گفتم مزاحم نشويد ببرد . به آقازاده گفتند ببريد بردند . اموال در تصرف ما بود . بيست تومان ديگر از نبى گرفت . سه شب مهمانى هم گردنش گذاشت . مخارج داد بلكه صلح شود امكان پيدا نكرد . علماى اربعه سخت پيغام دادند كه توهين به شرع كرده‌اى و نخواهيم آمد . روز چهارم كه قبضها را هم پس‌گرفته پاره كرد كليد دكان و اطاق را فرستاد خود دانيد با نبى . تقسيم مىكنيد بكنيد نمىكنيد نكنيد . تلگراف همان صبح به طهران كرده آن علماى اربعه هم كردند ، جواب سختى آمد . حالا آقا قهر كرده مرافعه نمىكند . . .\r\n\r\nحبس ملك التجار\r\nدر اواخر ماه گذشته باز آقايان طهران هم برضد امين الدوله برخاسته [ اند 
  ] اما كارى نكردند . ملك التجار معروف خودمان را بعد از بست ثانوى به خانهء ميرزا حسن آشتيانى دستگير كرده با فرج الله خان مشهور به بلبل برادر زن صاحب ديوان مرحوم مغلولا آورده قلعهء اردبيل بردند . از خارج شهر قزوين گذرانيده به شهر داخل نكردند . ملك باز گرفتار شد . آخر زبانش كار خود را كرد . حقيقة بدزبان بود و اغلب اين فتنه‌ها را باعث [ مىشود 
  ] . با آن‌همه ملك و مال و راحتى و احترام حد و اندازهء خود را [ نگاه 
  ] نداشته تا رسوا شد و گرفتار گرديد . اين دفعهء سيم بود كه در عهد اين شاه مقصر شده بود . در عهد شاه شهيد هم دو سه مرتبه تقصير كرد . يك دفعه قريب يك ماه در همين قزوين حبس بود . باز چاره‌اش نشد .\r\n\r\nچوب خوردن آجودانباشى\r\nمطلب تازهء ديگر چوب خوردن حضورى اسمعيل خان آجودانباشى توپخانه است .\r\nگويا در سر جيرهء توپچى قزوينى كه ابو ابجمع او بود نسبت به امير خان سردار درشتى كرده سردار فحش داده جسورانه جواب گفته . پس از آن‌كه خود سردار كتك زيادى زده و آردلها زده‌اند به عرض شاه رسانيده با دو برادرش حضورا چوب خورده و در انبار حبس شده است .\r\nفى الجمله مردم حد خود را دانسته‌اند . ملك بعد از اين واقعه گرفتار شد . سياست\r\n\r\n","description":"","footnote":"","page_name":" 1191 ","page_number":221},
  {"content":"\r\n\r\nبه‌جا مملكتى را منظم مىكند . مثل اين‌كه قزوين الان منظم‌تر شده . واهمه و رعبى به مردم دست داده . نظامى و غيرنظامى ساكت شده‌اند . قصيدهء مشهور دقيقى است .\r\n به دو چيز گيرند مر مملكت را * يكى پرنيانى ، يكى زعفرانى\r\nيك زر نام ملك برنبشته * دگر آهن آب داده يمانى\r\nكرا بويهء وصلت ملك خيزد * يكى جنبشى بايدش آسمانى\r\nزبانى سخن‌گوى ، دستى گشاده * ولى همش كينه ، همش مهربانى\r\nكه ملكت شكارى است كو را نگيرد * عقاب پرنده نه شير ژيانى\r\nدو چيز است كو را به بند اندر آرد * يكى تيغ هندى ، يكى زر كانى\r\nبه شمشير بايد گرفتن مر او را * به دينار بستنش بند ار توانى\r\nكرا بخت و شمشير و دينار باشد * تواند به چنگ آورد اينكه دانى\r\nخرد بايد آنجا و جود و سخاوت * فلك كى دهد مملكت رايگانى \r\nدر اين قصيده مطلب را تمام كرده ، پند بايد گرفت .\r\n\r\nصدارت امين الدوله\r\nپنجشنبه 14 رجب - قريب ظهر تلگرافى رسيد كه ديروز كه روز عيد بود جناب امين الدوله به صدارت عظمى مفتخر شدند . عموم حكام عرايض خود را به توسط او به عرض برسانند . به جمعى كه لازم بود اعلان كرديم . تبريك و تهنيتى هم تلگراف كرديم .\r\nاين خبر به امين السلطان برسد تماشا دارد . تشريف آوردن حضرت و الا هم معلوم نيست .\r\n\r\nشيرينىخوران براى عزيز الملوك و افخم الملك\r\nعزيز الملوك خانم همشيرهء كوچك را براى افخم الملك پسر نظام الملك شيرينى خوردند .\r\nنظام الملك اصرارى دارد زودتر عقد كنند . خداوند مبارك كند . خوب وصلتى است .\r\nعزيز الملوك تولدش در سنهء 1299 [ است . 
  ] كوچك‌تر از او حضرت و الا اولادى ندارند .\r\nشنبه 16 - هوا به‌شدت سرد شده برف آمده يخ‌بندان است . سوار كمتر مىشوم . هم صحبتى هم جز شاهزاده خليل الله ميرزا پسر شاهزاده ابراهيم ميرزا شبها ندارم . كار زياد است . ماليات و جنسى خيلى باقى مانده . يك دينار هم فرع نمىدهند . از آن سه خالصه و قراسورانى درست كه حالا حساب كرده‌ام با تسعير جنسى آن بيست هزار تومان ضرر وارد آمده ، ديگر چيزى باقى نيست .\r\nسليمان ميرزا الحمد لله ديگر ناخوش نشده . طهران هم خبر تازه‌اى نيست . صدارت مشغول نظم كارهاست .\r\n\r\n","description":"","footnote":"","page_name":" 1192 ","page_number":222},
  {"content":"\r\n\r\n\r\nتحصن طلاب مدرسهء التفاتيه\r\nطلاب مدرسهء التفاتيه هنوز متحصن [ اند 
  ] و آقا سيد ابراهيم ميل اصلاح دارد . نزد من شب و روز آدم روانه مىكند طفره دارم . خوب دماغش سوخته شد .\r\nهوا خيلى سرد است . شبها تنها هستم . جمشيد بيك گاهى صحبت بامزه مىكند .\r\nتخته‌اى هم با سليمان ميرزا بازى مىكند كه يك دنيا تماشا دارد . ديگر هيچ خبرى نيست .\r\n\r\nطهماسبقلى دودانگه‌اى\r\nچهارشنبه 20 رجب - طهماسبقلى خان دودانگه مدتى است شهر و مغضوب است .\r\nپسرش در بيرون خيلى هرزگى مىكرد . يوزباشى مأمور شده رفت . الحمد لله دستگير شد . همان‌جا چوب خورده اسب و تفنگش گرفته شد . حاجى سيد جمال مجتهد با حالت غريبى اين‌جا آمده توسط كرده مستخلص شد . روز ديگر هم آمده از حركت روز قبل معذرت خواست .\r\n\r\nدزدى\r\nگماشتهء كمپانى « سوان » از سيادهن به ضياءآباد مىرفته در صورتى كه ششصد تومان پول نقد در خورجين داشته تنها مىرود سه نفر سوار نزديك رادكان به او رسيده تفنگى در مىكنند . گلوله به پهلويش مىخورد مىافتد . خورجين را برداشته مىروند . امروز ارامنه آمدند . مأمور فرستاده شد تحقيقات كنند . از قرارى كه عصر خبر رسيد گلوله به پهلوى او نرفته ، سرانده و مردنى نيست .\r\n\r\nعروسى عزيز الملوك - ترازوى قزوينى\r\nشنبه سلخ شهر رجب . عصر پست رسيد . به مباركى در زير سايهء حضرت و الا و نواب عليه روز چهارشنبه 27 كه روز مبعث بود عقدكنان عزيز الملوك خانم براى افخم الملك منعقد شد . افخم الدوله تفصيل را نوشته بود .\r\nدر اندرون زن صدراعظم و زن نظام الملك و اقوام نزديك داماد بودند ، بيرون يكصد و پنجاه نفر مهمان از شاهزادگان و رجال محترم دار الخلافه . دويست خوانچه آورده بودند به نظم و قاعدهء خوب و عاقد جناب حاجى ميرزا حسن آشتيانى و امام جمعه بودند . جواهر زياد ، طاقهء شال و لباس مرواريد و ساير ملزومات ، سه هزار تومان مهر و باغ يوسفيه . داماد را هم از قبل از ظهر نظام الملك همراه خودش آورده سر عقد اندرون\r\n\r\n","description":"","footnote":"","page_name":" 1193 ","page_number":223},
  {"content":"\r\n\r\nنزد عروس رفته هردو ماشاء الله به هم مىآيند . بايد در يك سن باشند . عقدكنان مجلل و ممتازى بوده . از قرارى كه نوشته بودند امروز دوشنبه است مهمانى مفصل زنانه خواهد بود . كاغذ مباركبادى به جناب نظام الملك نوشته يك دستگاه ترازوى اعلى كه از صنايع بديع قزوين است ارسال داشتم . « دلمهء » عقدكنان را خواستم . حضرت و الا بعد از اين عقدكنان به سلامتى تشريف خواهند آورد . صدراعظم دائى داماد است .\r\n\r\nسرماى قزوين\r\nشنبه هفتم شعبان المعظم - اول ژانويهء سنهء 1898 ميلادى اول سال فرنگيها است .\r\nسرماى قزوين خيلى شدت كرده برف بىنهايت آمده راهها مسدود است . در گردنه خرزان نه نفر تلف شده‌اند . گرگ به شهر زياد آمده دو سه نفر را هم زخمى كرده . خيلى كم سوار مىشوم . آنقدر بيرونها برف است كه تردد ممكن نيست . چندين سال است كسى اين قسم سرما و آنقدر برف خاطر ندارد . درجهء سانتىگراد بيست و بيست و چهار ، شبها صفر است . زمين و زمان يخ ، خيلى خيلى سرد است . برف هم نهايت ندارد .\r\nحضرت و الا به سلامتى روز جمعه سيزدهم مطابق تلگرافى كه نواب عليه زده بودند به سمت قزوين حركت مىفرمايند . من هم بالاخانه‌هاى عمارت « ركنيه » را براى خودم درست كردم ، به مراتب از اين اطاقها گرمتر است . شبها آنجا هستم . يك‌طورى مىشد حورى جان مىآمد خوب بود . خيلى علاقه به او دارم .\r\nسه‌شنبه دهم - پست رسيد . شش روزه و هفت روزه مىآيد . حضرت و الا دستخط فرموده بودند كه اعليحضرت همايونى تأكيد درآمدن مىفرمايند و حسب الامر چاره نيست . روز شنبه 14 حركت و روز يكشنبه 15 كه عيد است وارد مىشوم . از سختى راه و برف خبر ندارند . راه خيلى مغشوش است . امسال در راه گيلان متجاوز از سى نفر تلف شدند . خيلى سرد است .\r\n\r\nورود عز الدوله\r\nدوشنبه 16 شعبان - به سلامتى ديشب چهار ساعت از شب رفته حضرت و الا وارد شدند . عصر ديروز را تا قراولخانهء اول استقبال رفتم . تا غروب معطل شدم تشريف نياوردند . پنج ساعته از كونده تا شهر تشريف آوردند ، با وجود سبكى كالسكه و اسبهاى خوب كه از شهر برده بودند . جمعيت زياد ديدن مىآمد . اطاقهاى فوقانى ركنيه چند روزى بگذرد خيلى خوب و گرم مىشود . سه اطاق و يك راهروست « مبله » شده .\r\nنيمكت [ و 
  ] صندليهاى خوبى از مهمانخانه گرفته بودند . روفرشى و بعضى چيزها هم\r\n\r\n","description":"","footnote":"","page_name":" 1194 ","page_number":224},
  {"content":"\r\n\r\nخريده شد .\r\n\r\nركنيهء قزوين - حياط نادرى\r\nاين عمارت از بناهاى ركن الدوله ابن خاقان خلد آشيان است كه از « حياط نادرى » قطع كرده و دستگاهى مخصوص ساخته اندرونى و حمامش خراب شده . حضرت و الا در آن حكومت اول همين عمارت اندرون و بيرون داشتند . تا اوايل حكومت سعد السلطنه اين جا آبادتر و محل نشيمن حكام بود . بعد آنجاها را كه سعد السلطنه آباد كرد چون نزديك‌تر هم هست مسكن گرفت . ممر آب شاهى از اين حياط است . از وسط حوض فوران دارد و خيلى خوب است .\r\n\r\nعمارات قزوين\r\nاسامى عمارت قزوين از اين قرار است : حياط باغ - تلگرافخانه - حياط تكيه - عمارت نادرى - عمارت ركنيه - عمارت خورشيد - عمارت شاهى - باغ و عمارت چهل‌ستون كه از بناهاى شاه طهماسب اول است - سردر آلاقاپى از بناهاى شاه عباس اول و در كاشى نوشته شده . هريك از اين عمارات تغييرى در ظاهر آن داده شده مگر سردر آلاقاپى كه به حالت اوليهء خود باقى است .\r\n\r\nسرماى سخت\r\nچهارشنبه 18 شعبان - هوا به‌شدت سرد شده برف خيلى آمده . اين‌طور سرما مدت العمر نديده بودم . چندين سال بود اين قسم سرما نشده بود . يادم مىآيد در سنهء 1304 كه اعليحضرت خيال رفتن گيلان را داشتند سرما و برف شدت كرد كه از همين قزوين امكان رفتن گيلان نشد ، مراجعت به طهران كردند . از آن سال به بعد كسى اين قسم سرما و برف به ياد ندارد . هنگامه‌اى است نوشتنى نيست . زمين و زمان يخ [ است 
  ] آنى و دقيقه‌اى راحت نيستم .\r\n\r\nنامزد مصدق السلطنه\r\nواقعات تازهء طهران طلاق دادن معين الملك پسر صدراعظم است دختر مشير الدوله معقودهء خود را كه با هزاران اصرار در اسلامبول عقد كرده بعد در طهران عروسى كردند .\r\nاز اول معين الملك با او محبت نداشت تا به اين‌جا رسيده طلاق داد و فورا دختر كوچك شاه كه از حضرت عليا بود و نامزد مصدق السلطنه پسر وزير دفتر كه از نجم السلطنه\r\n\r\n","description":"","footnote":"","page_name":" 1195 ","page_number":225},
  {"content":"\r\n\r\nخواهر حضرت علياست بود نامزد كرده بناى عقدكنان است . نجم السلطنه از اين خبر ترياك خورده ( اما نه بقدرى كه هلاك شود ) . تصنيف مفصلى در باب اين عقد و آن ترياك خوردن در طهران درآمده كه خيلى مزه دارد و اغلب واقعات عقد و عروسى و شب زفاف ، خوردن و پس‌دادن ترياك و معالجه به قاذورات در آن ذكر [ شده 
  ] است . با وجود اين تفاصيل به معين الملك دادند .\r\n\r\nدختر مشير الدوله\r\nدختر مشير الدوله در اسلامبول تربيت شده دو سه زبان مىداند و خيلى باهنر است .\r\nاما از روز اول ما بين داماد و عروس منازعه بود و حال آن‌كه صدراعظم و مشير الدوله در عالم دوستى و مودت سر و گردنى جدا مىباشند . جان و مال را باهم مضايقه ندارند .\r\nالان هم همين‌طور است . اين مسئله از غرايب واقعات است .\r\nاز نزهت حضرت و الا خيلى تعريف مىكردند . نمىدانم اين بچه چه كرده كه آنقدر محبوب القلوب واقع شده . اما پيش من حور العين محبوبه است . كوكب خانم كه حق دارد .\r\nانشاء الله عمرى باشد براى عيدى هرطور هست مرخصى گرفته خواهم آورد . تنهائى تلخ مىگذرد . اين مادر و دختر نزد من عالم ديگرى دارند كه نمىشود شرح داد .\r\nنزديك بهار است سرها مست بادهء غرور . اگرچه جوان نيستم ليكن از جوانى وقتى نگذشته و هنوزم به خاطر است . ابيات فرخى نيكو است .\r\n غم ناديدن آن ماه رخسار * مرا ريزد همى در خوابگه خار\r\nشب تارى همه‌كس خواب يابد * من از تيمار او تا روز بيدار\r\nگهى گويم ترا كى بينم اى دوست * گهى گويم لبت كى بوسم اى يار\r\nز گريانى كه هستم ، مرغ و ماهى * همى گريند بر من همچو من زار\r\nمرا گوئى چرا گريى ز اندوه * مرا گوئى چرا نالى ز تيمار\r\nنه وقت بازگشتن سوى معشوق * نه جز با رازداران حال گفتار\r\nهر آن كامسال آمد نزد من گفت * نه آنى خود كه من ديدم ترا پار\r\nز گوژى پشت من چون پشت پيران * ز سستى پاى من چون پاى بيمار\r\nخروشم چون خروش رعد بهمن * سرشكم چون سرشك ابر آذار\r\nتن مسكين من بگداخت چون موى * دل غمگين من بشكافت چون تار\r\nتن چون موى من چون تابد اين رنج * دل چون نار چون بردارد اين‌بار \r\nبه مديحه مىرسد و مناسب نيست . صفحه تمام شد و مطلب ناتمام ، و الله اعلم بالصواب .\r\n\r\n","description":"","footnote":"","page_name":" 1196 ","page_number":226},
  {"content":"\r\n\r\nجمعه 20 شعبان - پست نه روزه و هشت روزه مىآيد . راهها مسدود [ ست 
  ] . برف اندازه ندارد . برحسب استدعاى حضرت و الا لقب رفعت السلطان به ميرزا على محمد خان و لقب مستشارى به ميرزا ابو القاسم خان منشى مرحمت شد . سردارى ترمهء شمسه مرصعى هم به من [ داده‌اند 
  ] اما هنوز نياورده‌اند .\r\n\r\nعروسى نظام الملك\r\nعروسى معين الملك تمام شد . دختر ديگر شاه را براى عين السلطان پسر شاهزاده موثق الدولهء ناظر عقد كردند . نظام الملك هم اصرار دارد براى بعد از عيد فطر عروسى كند . حضرت و الا تاكنون اجازه مرحمت نفرموده‌اند . براى من نظام الملك كاغذى نوشته دلمه‌اى فرستاده بود ، يك ترازو فرستاده بودم . قزوين ترازو مثقالهاى خوب درست مىكنند ، تعريف دارد .\r\nحاجى ميرزا مسعود طهران رفت . بين راه اسبهاى كالسكه شرارت كرده كالسكه را برداشته بودند . كالسكه‌چى زير چرخ افتاده بعد از دو سه روز مرد . به خود ايشان مختصر جراحتى رسيده صدمهء كلى وارد نيامد .\r\n\r\nفرج الله خان\r\nحضرت و الا يك خرقهء بطانهء خز به من مرحمت فرمودند . براى سرماى اين‌جا خيلى خوب است . الحمد لله اين مدت رفتار بدى نكرده اسباب خشنودى خاطر مبارك شد .\r\nزحمات الان كلية به گردن من است . نصر الله خان هنوز خوب به كارها سوار نشده . از فوت بيچاره فرج الله خان در اين‌جا ذكرى نكردم . پس از رفتن طهران هرچه معالجه كرده [ اند 
  ] سودمند واقع نشده در ماه رجب فوت كرد . خوب نوكرى بود ، بسيار مدبر و معقول . خيلى حيف شد . جاى افسوس است . خدايش رحمت كند . آنقدرها پير نبود .\r\nقزوين خوب سلوك كرده بود .\r\n\r\nجمع و خرج ولايات\r\nاز عموم حكام جمع و خرج را به جزو خواسته‌اند ، تمام خرج ولايتى و تخفيفات و اسامى مقررى و مواجبهاى و مستمرىبگير را به اسم و رسم و كسب و حرفه و شغل و كار . چند روزست مشغول نوشتن آن هستيم . خرج ولايتى قزوين كم است ليكن مواجب بگير خيلى است . گويا امسال خيالى دارند . حقيقة اغلب بدون استحقاق [ اند 
  ] و مال ديوان كلية به اين شكل از ميان رفته . آنقدر به اسم ورثه ما مواجب و مستمرى مىدهيم كه\r\n\r\n","description":"","footnote":"","page_name":" 1197 ","page_number":227},
  {"content":"\r\n\r\nحساب ندارد . تمام آنها يا زن يا كاسب يا نوكر مردم هستند .\r\n\r\nماليات ديوانى و مواجب بىمناسبت\r\nهمين‌طور تلگرافا قدغن كرده‌اند ماليات ديوانى حواله نشود . از مباشرين جزو و كل التزام گرفته شود دخل و تصرفى نكنند تا كتابچهء دستور العمل برسد . اهالى هر ولايت متزلزل مىباشند . همين‌طور دستىبگيرها . انشاء الله بلكه قرارى كامل بدهند دولت از پريشانى درآيد و مستحقين اميدوار شوند . من پانصد تومان مواجب دارم و هزار نفر نكره دو هزار و سه هزار . اين جزئى هم از انعام استمرارى حضرت و الا برقرار شده . تصفيهء اين كتابچه‌ها از همه‌چيز بر دولت لازمتر است . چرا آنقدر مواجب بدهد . از روى چه قاعده درست مىآيد ! فلان بزاز ، فلان زن ، فلان تاجر براى چه مىبرد . به درد كدام وقت دولت مىخورد . از وجود او چه كارى ساخته است ، جز اين‌كه عيال فلان مرد كه است يا تجارت مىكند . بعضى از ميرزاها به شش اسم ، هفت اسم مىبرند ، در هر ولايت ، در هر شهر .\r\n\r\nقرض دادن انگليس\r\nدولت انگليس بدون امضاء علماى ملت تنخواه قرض داد . مبلغ آن معلوم نشده است .\r\nحريف پرزورى است . احتياج به امضاء و ضمانت ندارد . مثل بلجيك كوچك دل نيست .\r\nآن بيچاره در اين‌جا اقتدارى ندارد . ترسيد از ميانه برود . دولت انگليس برعكس .\r\n\r\nمهماندار وزير مختار روس\r\nوزير مختارى از روس مىآيد . مؤيد السلطان نامى از وزارت خارجه براى مهماندارى آمده رفت . اين آمدن سفير هم قانونى و زحمتى دارد . اسم وزير مختار كه مىآيد مسيو آرگيروپولو « 1 » است . در سفرى كه حضرت و الا به سفارت كبراى مسكو براى تهنيت تاج‌گذارى الكساندر دوم امپراطور ماضى دولت روسيه رفتند اين وزير مختار در طهران شارژدفر بود و سابقهء آشنائى دارد . ميل حضرت و الا است بيشتر بر تجملات ورود ايشان افزوده شود . آن سفر در سنهء 1300 درست پانزده سال قبل است . من در همدان بودم . در اين سرما لذت مىبرد .\r\n\r\n\r\n","description":"","footnote":"\r\n( 1 ) .  Argyropoulo  در اصل آغريره‌پولو كلمه لاتين از صفحه 671 جلد ششم تاريخ روابط سياسى محمود محمود اقتباس شده است ( مسعود سالور )\r\n","page_name":" 1198 ","page_number":228},
  {"content":"\r\n\r\nرمضان نزديك است . شبهاى دراز ، بيكار و بىهمصحبت در اين شدت سرما خوش نمىگذرد . در اين دو سه سال چه رمضانى در طهران داشتيم ، از هر حيث خوش مىگذشت . همه‌شب مهمان ، همه‌روزه در گردش ، رفقاى خوب ، قوم ، خويش ، آشنا .\r\nعالمى بود فوق اين عوالم . خصوصا سال گذشته بعضى از شب‌هاى آن تاريخى است . . .\r\nفراموش نمىشود .\r\nچهارشنبه 24 - ديروز وزير مختار وارد انزلى شد و ناخوش است . قرار بود امروز وارد قزوين شود . هوا به‌شدت تمام سرد است . اندازه و حد ندارد . من كه همچو سرما نديده بودم .\r\n\r\nيخ زدن دوات\r\nدوات ، قلمدان من كه قلمدان در جلد ماهوت و آن در يك سمت جعبه كه جاى مخصوص دارد ، جعبه هم در اطاق كه شب و روز آتش مىسوزد با وجود آن يخ بسته . دو دفعه آب گرم ريختم زير كرسى گذاشتم تا باز شد . شب بالاى سرم دقيقه به دقيقه آب يخ بسته بود . امسال در همه‌جا سرما شدت كرده . قافله از گيلان بيست روزه آمده . راه نيست . ازبس سرد است يك نفر در دولت خانه پيدا نمىشود . حتى فراش و غلام را به زور مىآورند . آدمهائى كه در بيرون داشتيم تماما مانده [ اند 
  ] و از هيچ‌يك خبرى نداريم .\r\nخيلى از نقد و جنس هم در بيرون است . امسال بد شكلى پيش آمد . انشاء الله سال نو بايد قسم ديگر كرد كه تا حال رسيده باشد .\r\n\r\nدامادى معين الملك\r\nصدراعظم با كمال استقلال مشغول نوشتن قانونى براى ماليات سال نو است . از قرارى كه افخم الدوله نوشته بود معين الملك با اصرار صدراعظم و نظام الملك تا بيرون در پارك از عروس استقبال كرده . دست به دست هم نگذاشته كسى بدهد . از قرارى كه شهرت دارد باز گفته است اين را هم نمىخواهم همان دختر معير الممالك را مىخواهم .\r\nخيلى اين مطالب با عقل و كمال و تربيت او بعيد است .\r\n\r\nحساب وكيل الرعايا\r\nوكيل الرعايا را كه امسال مباشر بازار بود بواسطهء نرسانيدن قسط و خرجهاى بيمعنى كه صورت داده بودند به‌پاى محاسبه آورده . هزار و دويست تومان زمين خالى داشت .\r\nنگاه داشتم تا بدهد . امسال به چه اصرارى كار را قبول كرد و چه بد وضعى بالا آورد و\r\n\r\n","description":"","footnote":"","page_name":" 1199 ","page_number":229},
  {"content":"\r\n\r\nحال آن‌كه ماليات بازار « گردوشمار » و تماما پادار و محل صحيح است .\r\nدوشنبه غرّهء رمضان المبارك . ظهر از خواب بيدار شدم . هوا به‌شدت سرد است .\r\nاطاقها پر در و غيرمحفوظ . ابدا گرم نمىشود . كلاغ و گنجشك حتى مرغها شب يخ بسته هلاك مىشوند . روزى نيست كه در توى خيابان دو سه كلاغ مرده از درختها نيفتد . شب را بيرون نشستم . اطاق درست مثل يخچال بود ، با وجود آن‌كه بخارى آهن دارد .\r\n\r\nتشريفات ورود وزير مختار\r\nساعت دو تلگراف آمد كه جناب وزير مختار فردا عصر وارد مىشوند . اين تلگراف را از منجيل زده بودند . ترتيبات لازمه را داديم . قانون ورود وزير مختار جديد از روى عهدنامه با فى الجمله اختلاف در اين شهرها از اين قرار است . مثلا در قزوين دو صورت دارد . اگر حاكم از خانوادهء سلطنت يعنى شاهزاده باشد پيشكار يا وزير خود را با كالسكه يا اسب‌سوارى با يدك و غلام و بعضى اعيان و اشراف ، كلانتر و كدخداى شهر تا چاه خانهء ملا حسن كه در انتهاى باغستان راه گيلان [ است 
  ] به استقبال روانه مىكند . وزير مختار كه رسيد رئيس مستقبلين همراهان را معرفى كرده خودش با وزير مختار در كالسكه نشسته به سمت شهر مىآيند . دم دروازه فراش چوب به دست و نواب فراشخانه جلو افتاده يك دسته سرباز هم در آنجا صف كشيده احترامات نظامى به عمل مىآورند . همين‌طور آمده تا مهمانخانه پياده شده وارد اطاق مىشوند . يك دسته سرباز و موزيك صف كشيده سلام مىزنند . همراهان به قدر ده دقيقه نشسته چاى يا قهوه صرف نموده خداحافظى كرده مراجعت مىنمايند . بعد حاكم يك نفر پيشخدمت به احوال‌پرسى فرستاده نان و بره و شيرينى روانه مىكند . از امتعهء آن شهر يا يك قاليچه يا گلدوزى به قدر همتش روانه مىكند . اگر وزير مختار صبح آمده باشد عصر ، و الا روز ديگر به همان شكل روز ورود رسما ديدن مىآيد . اما تمام مستقبلين ديگر همراه نمىباشند .\r\nفقط فراش و غيره هستند . دو سه ساعت فاصله حكومت هم بازديد مىكند . وقت رفتن هم جمعيت همراه مىرود . اگر حاكم شاهزاده نباشد بشخصه استقبال مىكند . بعد وزير مختار بازديد مىكند . سابقا تحف و هدايا به مستقبل و اجزاء و حكومت مىدادند حالا به كلى موقوف كرده‌اند . اين ترتيبات را امشب داده غلامى به آقابابا فرستاديم رعايا را استقبال ببرد . جاى وزير مختار را گرم كند . كاغذى هم به مؤيد السلطان نوشتم برساند . اما گمان نمىكنم ديروز صبح از منجيل حركت كرده فردا برسد . از راه و برف خبر ندارد . يك ذرع تمام در صحرا برف است . گردنهء خرزان يقينا دو مقابل است .\r\nميرزا على اكبر رئيس مهمانخانه مىگفت ديگر به طهران كالسكه نمىرود . امكان\r\n\r\n","description":"","footnote":"","page_name":" 1200 ","page_number":230},
  {"content":"\r\n\r\nندارد يك فرسنگ كالسكه حركت كند . هركس مىرود سواره است . وزير مختار ممكن نيست برود .\r\nچهارشنبه سيم رمضان المبارك - ديروز كه وزير مختار نيامد سهل است امروز هم وارد نشد . اين دو روز از ظهر بيدار شده مستقبل و جمعيت روانه كرديم . سرباز حاضر شد تا عصر در اين سرما باد هم مىآمد . ديروز كه برف هم مىآمد تشريف كثيف نياورد .\r\nفحش بود كه نثار روحش مىشد . يك دستگاه كالسكه با دوازده اسب روانه كرديم . از بيرون باغستان بالاتر ممكن نشد برود . معلوم نيست كجا مانده و چه به سرش آمده . شب و روز با روزه و اين سرما تلخ مىگذرد . خيلى تنها هستم . خيلى شهر بدى است . مردمان بدى دارد ، غيرمأنوس ، متكبر خيلى بد .\r\n\r\nحساب وكيل الرعايا\r\nحساب وكيل الرعايا گذشت . هزار و هشتصد تومان از اصل ماليات خورده بود به هزار ماجرا و زد و خوردها هزار و دويست تومان كه ششصد تومان مادرزنش و ششصد تومان ميرزا حسن خان برادرش داد مستخلص شد . در اين گيرودار همشيره‌اش كه از مادر رفعت السلطان و ميرزا حسن خان باشد دو روزى ناخوش شده مرحومه شد . از گوشه و كنار مىگويند تلگراف به طهران زده‌اند براى اخذ باقى . فراشباشى فراش به خانهء وكيل الرعايا فرستاده همشيره‌اش وحشت كرده وفات كرد و حال آن‌كه فراش به خانهء او نرفته ، به جهت آن‌كه از خانه كه پول نمىخواستند از وكيل الرعايا مىخواستند كه حبس بود . وانگهى اين دو خواهر كه از والدهء رفعت السلطان هستند در خانهء ميرزا حسن خان بودند و خانهء ميرزا حسن خان دو كوچه با خانهء وكيل الرعايا فاصله دارد . طبيب او ميرزا حسين مشهور اين شهر [ و 
  ] مرض حصبه و مطبقه [ بود 
  ] . از پيش هم مسلول بوده و سل كهنه به دق و فجأه ممكن است منجر شود . بهرجهت برادرزنش رئيس تلگرافخانه ، محمد حسن ميرزا قومش به اغراض باطنى دور نيست خيال اتهامى داشته باشند . اما مطلب بر همه معلوم است . هيچ‌كس را انكارى نمىباشد .\r\n\r\nعمل بازار\r\nعمل بازار هم به ميرزا حسين خان تحويلدار و صندوقدار رجوع كرده شد [ كه 
  ] تتمهء ماليات را جمع كند . ميرزا ابراهيم ميرزاى بازار ثبت صحيح دارد كه تمام اين مبلغ را خرجهاى ول بيمعنى كرده . بسيار بد مباشرى كرد . همه‌كس توبيخ و سرزنش مىكند .\r\nترياك مىكشد و عموم اين طبقه مهمل و لاابالى مىباشند . تا ظهر خواب [ اند 
  ] بعد\r\n\r\n","description":"","footnote":"","page_name":" 1201 ","page_number":231},
  {"content":"\r\n\r\nمشغول ترياك [ مىشوند 
  ] . يك ساعت به غروب مانده بازار مىآيد و به حساب و كار خود نمىرسد . آخرش به اين شكل شد . رفعت السلطان و ميرزا حسن خان هيچ نسبت به او ندارند . هردو زرنگ و قابل [ اند 
  ] . ميرزا حسن خان كه حراف و اعجوبه‌اى است .\r\n\r\nورود سفير روس\r\nسه‌شنبه ششم رمضان - ديشب يك ساعت از شب رفته غلامى از آقابابا رسيد كه دو ساعت ديگر وزير مختار وارد مىشود . سه چهار روز پىدرپى سوار و جمعيت به استقبال فرستاديم نيامد . پريروز يوزباشى را با ده نفر سوار به آقابابا فرستاديم ، يك دستگاه كالسكه هم با اسب زياد و پياده به قريهء حسين‌آباد روانه كرده بوديم . هيچ‌وقت رسم نبود شب سفير وارد شود . فراش و فانوس دم دروازه روانه كرده . خودم فورا - و حال آنكه رسم نبود - به مهمانخانه رفتم كه عذر ساير تشريفات به عمل بيايد . چراغهاى مهمانخانه را روشن كرده از دور خيلى شكوه و تزيين داشت . ساعت سه جناب سفير وارد شدند . افطار نكرده بودم . از خوراك فرنگى كه براى سفير تهيه كرده بودند مىخوردم كه مهلت نداده وارد شد . غذا را بردند . ايستاد وارد اطاق شد . نزديك بخارى آمد دست داد . به قدر پنج دقيقه نطق كردم و گفتم فقط از تشريفات خودم را توانستم در اين‌وقت شب و شدت سرما حاضر كنم كه عذر مابقى تشريفات را به عمل بياورم . خيلى خيلى اظهار امتنان كرد و اظهار خجلت نمود كه وعده خلافى شده بىموقع وارد شدم .\r\nبرف و كولاك چهار روز تمام در خرزان معطل كرد . نشستيم همراهان وارد شدند .\r\nمؤيد السلطان يك‌يك را معرفى كرده دست دادم . چاى آوردند صحبت زياد شد . بعد برخاسته منزل آمدم .\r\nچراغان مهمانخانه تماشائى داشت . يك نايب اول و يك نفر قونسول كه به بغداد بايد برود و يك نفر طبيب جوانى همراه داشت . دو نفر هم نوكر شخصى . باروبنهء زيادى همراه دارد . پنجاه و پنج سال دارد . اما به نظر هفتاد ساله مىآيد . تا حال زن نگرفته . ريش سفيد و قد كوتاهى دارد .\r\n\r\nباد « راز »\r\nهوا هنوز سرد است . يك شبانه روز بادى آمد موسوم به « راز » كه از سمت طهران و بر خلاف باد شرقى كه سرد است برفها را اندكى آب كرد و آن يك شب يخ نبست . باد موقوف شد سرما و يخ از سرنو شدت كرد .\r\nدو ساعت از ظهر گذشته وزير مختار و همراهان با لباس رسمى ديدن آمدند . آشناى\r\n\r\n","description":"","footnote":"","page_name":" 1202 ","page_number":232},
  {"content":"\r\n\r\nسابق حضرت و الا است . خيلى صحبت داشت . دو ساعت فاصله بازديد رفتيم . اظهار امتنان بىاندازه مىكرد . شيرينى ، يك جاجيم اعلى و يك تخته قاليچه روانه كرديم . فردا صبح مىرود . الحمد لله از اين پذيرائى هم خلاص شديم تا باز گرفتار كى شويم .\r\nچهارشنبه دهم رمضان المبارك - از عبادت و معصيت هردو بازمانده‌ام . پارسال خيلى خوشتر گذشت . اين‌جا كسى نيست . اگر هم باشد همان حكايت صحبت حكام و ظلمت شب يلداست . سنخيت و سلكيت ندارند .\r\n\r\nكتابچهء مقررىبگيرها\r\nكتابچه‌اى كه اسامى مقررىبگير و مستمرىبگير و غيره را خواسته بودند نزديك به اتمام است . خيلى دقت مىكنم انشاء الله جامع و مطبوع واقع خواهد شد . اين وضعها كه خيلى بد است . هزار نفر را صدمه مىزنيم پول وصول مىكنيم فورا در حق تقى ، نقى ، قلى ، سكينه ، رقيه ، فاطمه برات صادر شده مىدهيم . خيلى نگيرند و ندهند اولىتر است . [ بعضى 
  ] از اشخاصى كه اين قليل ماليات را مسترد مىداريم « 1 » خيلى از اشخاصى كه مىدهيم مستحق‌تر هستند . آنقدر به اسم ورثه در همين قزوين ما مواجب و مستمرى مىدهيم كه يك نفرش را احدى نمىشناسد . فقط قبض رؤيت مىشود و ناچار بايد داد .\r\nديروز بروات ميرزا عنايت [ را 
  ] كه سابقا نويسندهء ميرزا حسن مستوفى قزوين بود آوردند به مهر رسيد . قريب چهارصد تومان نقد ، سى خروار جنس بود . خودش گاهى ملا عنايت [ است 
  ] مستمرى مىبرد و گاهى ميرزا عنايت سررشته‌دار ، گاهى عنايت الله .\r\nيك پسر دارد ميرزا حسين . يك‌جا ميرزا حسن بود ، يك‌جا ميرزا حسين ، دوجا هم ملا حسن و ملا حسين . به همين اسامى در كتابچه مرقوم [ است 
  ] و لاعلاج بايد پرداخت .\r\nعجب اين است همين قبوض در دفتر ارائه مىشود و قبول مىكنند . ندهيم محل ايراد [ مىشود 
  ] و از خرج برمىگردانند . حالا ولايت ديگر دوردست كه جمعشان چندين مقابل قزوين است حالتش معلوم است . ميرزاى ميرزا حسن كه اين‌طور باشد حال نويسنده‌هاى مستوفى فارس و كرمان و خراسان آشكار [ است 
  ] . از اول تا آخر كتابچه همين‌طور است ، كدامش را بنويسم . اين‌همه مواجب قشونى كه مىدهند مگر به استحقاق است يا صحيح است . يك شاهى آن به سرباز و سوار نمىرسد . بعلاوه از هر يك به عناوين مختلفه سالى مبلغى مىگيرند .\r\n\r\n\r\n","description":"","footnote":"\r\n( 1 ) - مقصودش اخذ ماليات است .\r\n","page_name":" 1203 ","page_number":233},
  {"content":"\r\n\r\n\r\nاخبار چين - دولت آسمانى\r\nروزنامه زياد رسيده . وقايع تازه هجوم دول معتبرهء فرنگستان است به سمت چين . دو نفر از رهبانان آلمانى را در بندر كيوچو كه در ساحل درياى زرد واقع است چينيها مقتول نموده‌اند . امپراطور آلمان كشتيهاى جنگى خود را به بندر مزبور فرستاده بدون جنگ و نزاعى بندر مزبور را به حيطهء تصرف خود درآورد . حاكم شهر و ساخلوى آنجا بدون خالى كردن يك تير تفنگ فرار برقرار اختيار كرده . ادميرال آلمان قشون خود را به شهر داخل نموده مشغول ضبط و ربط است . از قرار خبر اخير پرنس هنرى آف‌پروشا برادر امپراطور آلمان با چند كشتى ديگر عازم آنجا شده رياست قشون برى و بحرى بندر مزبور را بنمايد ، اگر جنگى هم بشود سردارى كند .\r\nاز طرف ديگر دولت روس كه سالها آرزوى بندرى مىكرد كه محل قشلاق عساكر بحرى خود قرار بدهد وقت اين تجرى دولت آلمان را غنيمت شمرده سى فروند كشتى جنگى خود [ را 
  ] كه در درياى پاسيفيك و درياى كامچاتكا و آن سمتها پراكنده بودند به بندر پرت‌آرتور وارد كرده ظاهرا به حاكم شهر گفته‌اند اين زمستان را در اين‌جا خواهند بود و در باطن خيال تصاحب بندر مزبور را دارد . قشون خود را داخل شهر كرده سفاين خود را لنگر اقامت انداخته . حالا هركس مرد ميدان است بيايد . پرت‌آرتور بندر معمورى و در ساحل گالف پىچلى واقع است و در حقيقت كليد مملكت منچورى است . از حيث آبادى هم خيلى اعتبار دارد . دو سال قبل قشون ژاپن اين بندر را محاصره كرده بواسطهء بىعلمى صاحب‌منصبان چين و جبونى سربازان بود كه مفتوح گرديد و قشون ژاپن شهر را قتل‌عام كرد . قلعه‌جات مستحكم و ادوات جنگ در اين بندر بطور جديد خيلى فراهم است . دولت ژاپن هم بىاندازه مايل بود كه از دست ندهد . دولت چين دول معتبره را به‌واسطه بازداشته مسترد نمود .\r\nدولت فرانسه هم سفاين جنگى خود را به سواحل چين روانه كرده ميل دارد چند جزيرهء كوچك كه نزديك كولنيهاى خود ، مال چين است بخصوصيت يا غير آن تصاحب كند .\r\nاين است كه دولت انگليس ادميرال سيمور و يك اسكادران از كشتيهاى نمرهء اول بدان سمت روانه كرده ، اگر هريك قسمت و نصيبى ببرند او هم بىحق نمانده باشد .\r\nدولت ژاپن هم كشتيهاى خود را روانه داشته كه حقوق من اولىتر [ ست 
  ] و صرفهء دولت چين را حتى المقدور از دست نخواهم داد . عجالة كار دولت آسمانى به اين شكل است كه نوشتيم حالا چه پيش آيد و « بودا » ها چه تقدير كنند . مقدرات خلاق على الاطلاق ما كه اين است .\r\n\r\n","description":"","footnote":"","page_name":" 1204 ","page_number":234},
  {"content":"\r\n\r\n\r\nانگليس در افغانستان\r\nدولت انگليس هم مدتى است گرفتار جنگ در سرحد افغانستان و هندوستان است .\r\nبعضى از طوايف برضد دولت انگليس برخاسته [ اند 
  ] مدتى است قشون زيادى در آنجا مشغول محاربه است . ازبس مساكن صعب و سختى دارند در اين مدت هميشه فايق آمده و فتوحات نموده‌اند .\r\nسه‌شنبه 23 رمضان - اين سه شب احياء را به رسم همه‌ساله روضه‌خوانى داشتيم .\r\nعلما و آقايان و طلبه براى افطار دعوت داشتند . در اطاقهاى « نادرى » مجلس بود .\r\nالحمد لله سرما كم شده برفها تمام گرديد . در صحرا لكه‌لكه برف هست . اين برف را هيچ گمان نمىرفت به اين زودى تمام شود .\r\n\r\nتعمير مسجد جامع قزوين\r\nيك روز مسجد جامع كه از قديميترين بناى قزوين است رفتم . چهار پنج سال قبل هم به قدر دوازده هزار تومان جمع‌آورى شده تعمير نمودند اما به كلى مرمت نشده . الان خيلى خيلى خرابى دارد . گنبد وسط شكست ناقلائى دارد . معلوم نيست اين بنا از كه بوده .\r\nسلاطينى كه تعمير كرده‌اند اسامىشان ثبت است . يك روز هم مسجد شاه رفتم به همان شكل مسجد شاه طهران است خوب مسجدى است .\r\n\r\nعزل نظام الملك و نصب ناصر الملك\r\nخبر تازهء طهران كه پست گذشته رسيد عزل نظام الملك است از وزارت ماليه و نصب ناصر الملك به جاى او ، ما بين صدراعظم و نظام الملك با وجود آن‌كه همشيره‌اش عيال اوست از اول خوب نبود . ناصر الملك را هم محض اين منصوب كرده است كه از قوانين خارجه اطلاع كامل دارد . وضع ماليهء ايران را برهم‌زده از نو قرار و قانونى داده شود . اين كتابچه‌ها را هم كه خواستند مقدمات اين كار است . در دفتر صدراعظم نطقى كرده : اوّلا حساب سياق برهم نخواهد خورد . ثانيا مواجبها قطع نمىشود ، منتهى هركس هرجا مشغول خدمت است در آن‌جا مواجب خود را خواهد گرفت . كسانى كه در طهران مىباشند سه ماه به سه ماه از بانك شاهنشاهى دريافت كنند . مشير السلطنه هم گويا معزول شود يعنى خزانه به‌هم خواهد خورد و همان بانك خواهد بود . حكام هم احتمال دارد ماليات را قسط به قسط به بانك بدهند .\r\n\r\n","description":"","footnote":"","page_name":" 1205 ","page_number":235},
  {"content":"\r\n\r\n\r\nاميدهاى صدراعظم\r\nاگرچه از عزل نظام الملك خوشحال نيستم اما اميدوارم اين تغييرات و قرارهاى جديد به همت اولياى دولت مجرا شده مملكت و وطن ما از اين فقر و پريشانى بيرون بيايد و رو به ترقى و تمدن بگذارد . صدراعظم خيلى مايل است و حقيقت قبيح است اگر اقدامى نكند . چه در ظرف اين مدت اول كسى بود كه مذمت از كارهاى دولت مىكرد و آرزو داشت روزى بشود كه بتواند قرارهاى جديد بدهد . مطلب را هم كه عرض كنند و دستگير شود مضايقه نمىكند و اجازه مىفرمايد . از خود رائى نداشته و ندارد . حالا اگر اين صدراعظم اقدام بليغى كند پيشرفت دارد و اين هرج‌ومرج به كلى مرتفع خواهد شد .\r\nدر ايام آن شاه ممكن نبود . از خودش رأى مخصوص داشت و كسى جرأت راهنمائى نداشت و به حرف نمىرفت .\r\n\r\nناصر الملك كيست ؟\r\nناصر الملك قريب دوازده سال در مدرسهء آكسفرد انگليس درس خوانده و دو سفر هم مجددا به فرنگ رفته . يكى در همين عهد و محض اعلان جلوس شاه بود ، يك ماه و نيم يا دو ماه قبل از فرنگ مراجعت كرد . وزير قورخانه و مترجم مخصوص بود . آگاه و تربيت‌شده است از همه بالاتر همدانى و خوشبخت است ، يعنى كليهء خوانين همدان در اين زمانه به اعلى درجهء ترقى و خوشبختى مىباشند . اميدواريم كه روز اول خوشبختى ايران و احداث قوانين مفيده باشد .\r\n\r\nهلال عيد\r\nسه‌شنبه غرهء شوال - ديشب در اين‌جا ابر بود ، ماه را واضح رؤيت نكردند . ليكن بعضيها اعتراف كردند كه ديده‌اند . ساعت چهار و نيم تلگرافى از طهران رسيد كه آقا نجفى از اصفهان به طهران زده بود به اين مضمون . « هلال ماه شوال ثابت و قد حكمت بذلك . العبد الاحقر شيخ محمد تقى نجفى » . در شيراز و يزد و بوشهر و عربستان هم ديده بودند . تلگراف را نزد آقاى آقا سيد جعفر كه همسايه بود فرستادم . جواب بعد از تأمل بسيار داده بودند كه افق اصفهان با اين‌جا توفير دارد و در تلگراف هم رمزى نوشته نشده . من گفتم توپ اعلان عيد را خالى كرده نقاره‌خانه زدند و استراحت كردم . امروز تمام آقايان حتى آقا سيد جعفر به مسجد رفته نماز عيد خواندند . نقاره زدند ، شليك توپ كردند . الحمد لله رمضان گذشت . از جهت تنهائى سخت بود . تا عصر مردم ديدن آمدند .\r\n\r\n","description":"","footnote":"","page_name":" 1206 ","page_number":236},
  {"content":"\r\n\r\nهوا فى الجمله بهتر شده برفها آب شده‌اند . هواى طهران را نوشته بودند خيلى خوب شده . بيد مشك نزديك باز شدن است . اينجا هنوز اين خبرها نيست . برف در صحرا لكه‌لكه شده .\r\n\r\nتفاوت سليقهء نظام الملك و ناصر الملك\r\nحضرت عليه از فقرهء عزل نظام الملك خيلى اظهار كراهت نموده بودند . در ميان زنها خوش‌قدمى و بدقدمى خيلى مسئلهء بزرگى است . همه‌كس از عزل او و نصب ناصر الملك اظهار تعجب مىكند ، بواسطهء آنكه ناصر الملك را به كلى از اين شغل و حساب حاليهء ايران بىبهره مىدانند . اين عملى بود كه هميشه به دست اين ميرزاها و حسابدانهاى وضع حاليه بود و او به كلى خارج از اين سليقه و مذاق [ است . 
  ]\r\nگويا به نظام الملك تكليف كرده بودند كه قانون جديد را مجرى دارد و او بواسطهء رنجش مردم و تنفر صاحبان مواجب و مقررى و اين‌كه از او خواهند دانست طفره زده و گفته است از عهدهء من برنمىآيد . اگر ديگرى داوطلب است رجوع كنيد ، من نمىتوانم يك مملكت را با خود دشمن كنم . به‌هرجهت اگر قوانين جديد صحيح باشد و محض حرف نباشد خوب است ، و الّا چه فايده و ثمر .\r\n\r\nتلگرافخانه و پستخانه\r\nخبر تازه در قزوين نيست مگر اين‌كه اصغر ميرزا رئيس تلگرافخانه بواسطهء راپرت آن دروغها كه در فوت همشيرهء رفعت السلطان داده بود و قوم [ و 
  ] خويشى به خرج داده بود [ و 
  ] بواسطهء شكايت حضرت و الا و آشكار شدن كذب او عزل شده ابو الفتح خان برادر نصر الله خان تلگرافچى همايونى كه شاهزاده هستند و نوهء خاقان خلد آشتيان مىشوند به جاى او نصب و ديروز وارد شد [ ه است 
  ] . ادارهء تلگراف بواسطهء قانون و دستور العمل مخبر الدولهء مرحوم فى الجمله نظمى دارد و ملاحظه دارند ، برعكس رياست پستخانه‌ها كه حالا خود را از اجزاء مخصوص صدارت مىدانند و غلوّى دارند .\r\n\r\n« فاضل »\r\nيكشنبه ششم - چاپار رسيد . دو سه تلگراف سخت هم رسيده كه مواجب فوج را بدهيد و حال آن‌كه « فاضل » داريم و بايد اول قرار آن داده شود . جواب زديم قرار « فاضل » مرحمت شود تتمهء مواجب افواج داده مىشود .\r\nخانم شاهزاده عيال آقاى عماد السلطنه فارغ شده دخترى آورده اسمش را پريوش\r\n\r\n","description":"","footnote":"","page_name":" 1207 ","page_number":237},
  {"content":"\r\n\r\nگذاشته‌اند ، خيلى سخت ناخوش است . بيچاره ابراهيم ميرزا هم سه ماه قبل فوت كرد .\r\nحورى جان را فورا نامزد برادر بزرگتر فرخ ميرزا كردند . اين فرخ ميرزا هم تاكنون عليل و بيمار بود . خداوند شفائى كرامت كند . خيلى عماد السلطنه پريشان بوده‌اند .\r\nهواى قزوين مجددا سرد شده . درجهء سرما مثل اواسط چلهء بزرگ است . زمينها تمام يخ بسته به‌شدت تمام سرد است . باد قاقزان مىوزد . از اطاق نمىشود بيرون آمد . از زمستان سردتر شده . نمىدانم تا چه‌وقت گرفتار سرما هستيم .\r\n\r\nحكومت سعد السلطنه\r\nسعد السلطنه پنجاه هزار تومان به شعاع السلطنه داده به حكومت گيلان مىرود .\r\nمعتمد السلطنه مراجعت كرده به طهران رفت . سعد السلطنه وارد نشده . كاغذها نوشته تفصيلات قرار داده . دوستانش غلوى دارند . صدراعظم تقويتى ندارد . كارها شكل خوشى نيست . هرروز تلگرافى و هر هفته عذرى و بهانه‌اى ! نمىدانم چه خيال دارد . ما كه طالب نيستيم . منافعى ندارد بلكه ضرر هم داريم . « آلاقاپى » به جاى خود اما منافع رفته ، با وجود اين اين‌طور هست .\r\n\r\nشلوغى ولايات\r\nدر همدان ما بين متشرعين و جماعت شيخيه در روز عيد فطر نزاعى شده چهار نفر مقتول [ شده و 
  ] يك نفر را با نفت آتش زده‌اند . در شهر مشهد هم نظير اين واقع شده دو سه نفر مقتول شده است . ملاير هم بسيار شلوغ است . طهران هم منظم نيست .\r\n\r\nبابيهء قزوين\r\nدر قزوين در صورتى كه بابيه زياد است و تمام را مىشناسند الحمد لله گفتگوئى نيست و نظمى دارد . تا اين خبرها چه نتيجه بدهد . بابيه اين‌جا تمام مشهور [ ند 
  ] و تمام اهل شهر از علما و غيره [ آنها را 
  ] مىشناسند . از همه‌جا آشكاراتر و مبرهن‌تر است .\r\nچندان تقيه نمىكنند و به اسم و رسم و ثبت و سياهه معلوم است . خيليها را به خود ما نشان داده [ اند 
  ] و مىشناسيم . صورت تمام آنها را هم داده‌اند . از همه مهمتر علماى اين بلد شناسائى در حق آنها دارند . . .\r\n\r\n","description":"","footnote":"","page_name":" 1208 ","page_number":238},
  {"content":"\r\n\r\n\r\nسرباز قزوين\r\nاگر يك انقلابى بشود كار تباه است . ما هم جز چهار نفر نوكر شخصى كسى را نداريم . اگر هم به صاحب‌منصبان اعلان كنيم به جهت عداوت و به جهت هم‌ولايتى بودن اقدامى نمىكنند ، بر فرض بخواهند بكنند كسى را ندارند . سرباز در دهات [ است 
  ] آن هم بىاسلحه و آلت دفاع . هيچ چاره جز فرار نيست . يك شهر به اين بزرگى پنجاه نفر سرباز يا سوار مسلح و مطيع ندارد . هركس به خيال دخل است و در اين فكر نيست و الّا شهرى مثل قزوين كه ده هزار مرد سپاهى و قشونى از سرباز و توپچى و سوار مىدهد چرا بايد صد نفر ساخلو مطيع منقاد با اسلحه تمام نداشته باشد ، همين‌طور ساير شهرها و بلاد كه به روز نيك و بد به‌كار بيايد . امورات تمام اين ولايت به چند نفر فراش و چند نفر سوار غيرمنظم كه بجزئى مداخل قناعت كرده مورث فساد و منبع عنادند مىگذرد .\r\nدوشنبه هفتم - باز هوا سرد كرده و برف مىآيد . مشكل اين زمستان تمام شود .\r\nچقدر امسال طولانى شد . تلگرافى اميرزاده در جواب تلگراف ما به حضرت و الا زده كه خانم شاهزاده سخت ناخوش است نوبهء غش كرده . خيلى مضطرب هستيم خداوند ترحم كند . مجددا تلگرافى به افخم الدوله زديم كمال انتظار را براى جواب داريم .\r\nانشاء الله تشويش ندارد . قدرى از اخبارات مشرق‌زمين و آسيا بنويسم .\r\n\r\nچين و لاشخورها\r\nبعد از ايران خودمان اين قطعهء آسيا امروز از هرطرف گرفتار بدبختى و دچار صدمات است . دولت آلمان كه مملكت و بندر بسيار معمور حاصل‌خيز با مكنت « كياچو » را تصاحب نمود از دولت چين نود و پنج ساله به‌عهدهء دولت آلمان معاهده بسته شده [ است 
  ] كه هر نوع آبادى و استحكامات برى و بحرى از قلعه و « باستيان » و غيره و غيره بخواهد بسازد . گويا گمان مىكند پس از صد سال تملك ممكن است ، ولايتى به اين خوبى را از آنها مسترد داشت . اين ولايت شصت كرور يا شصت ميليون جمعيت دارد .\r\nمعدنهاى خوب من جمله معدن زغال خيلى خوبى دارد . همه قسم زراعت دارد . ابريشم بسيار اعلاى ممتازى دارد . بندر پرت‌آرتور را هم روسها تصاحب نمودند و صاحب منصبان روس براى تعمير آنجا و تقسيم قشون چين مستخدم شدند . انگليس هم گروپ جزاير كه در سنوات قبلى تصرف داشت با باز بودن چهار بندر ديگر چين به‌روى تجارت انگليس و آنچه بخواهد در داخلهء چين راه‌آهن بسازد از دولت چين خواسته و به‌جاى آنها قرضى را كه چين از ساير دول خواسته بدون تنزيل تا مدت معينى خواهد داد و حتما\r\n\r\n","description":"","footnote":"","page_name":" 1209 ","page_number":239},
  {"content":"\r\n\r\nبعضى از امتيازات و آن جزاير را خواهد گرفت . دولت فرانسه جزيرهء معتبر « هى نان » را طالب شده .\r\nبعضى روزنامه‌ها نوشته‌اند بيرق فرانسه را امير البحر فرانسه در اين جزيره كه در جنوب چين و نزديك متصرفات فرانسه است برپا نموده ، مختصر در فكر هست . عجالة دولت چين سخت گرفتار اين لاشخورها است .\r\nدر روزنامه نقشهء دولت چين را شبيه نان قندى كشيده ، به‌دست پادشاهان هر دول كاردى و چنگالى [ است 
  ] كه از اطراف ميز هريك به قدر اشتهاى خود تكه‌اى را جدا كرده‌اند و به همديگر باز به حالت حقد و حسد نگاه مىكنند . هندوستان مغشوش [ است 
  ] . طاعون هم باز در بمبئى و پونه بروز كرده قتل‌عام مىكند .\r\n\r\nاغتشاش همدان\r\nايران ما هم فى الجمله منظم بود باز در هر ولايت اغتشاش سرگرفته . در همدان ميان شيخيه و متشرعين سه چهار روز نزاع شديد بوده به يك قول شصت نفر ، به يك قول سيصد نفر مقتول شده [ اند 
  ] . فخر الملك هم تلگراف كرده از عهدهء نظم برنخواهد آمد لهذا حسام الملك موقة مأمور نظم شهر شده . از طهران هم امير بهادر جنگ سوار و سربازى مىخواهند روانه كنند . چون پول ندارند و هشت ماه است به قشون جيره و يك سال است مواجب داده نشده عقب بهانه مىگردند كه رفتن قشون موقوف شود .\r\n\r\nاغتشاش خراسان و ركن الدوله\r\nخراسان بلوائى شده و در ميانه يك نفر رعيت روس كشته شده . هنوز اغتشاش فرو ننشسته . دولت روس هم عزل ركن الدوله را جدا مىخواهد كه در قتل رعيت روس همدست بوده و اطلاع داشته و بواسطهء اين سوءادب ، گذشته از عزل ، يازده سال هم نبايد به خدمات دولتى سرافراز شود .\r\n\r\nاغتشاش استرآباد\r\nاسترآباد طوايف تراكمه گويا به تحريك روسها اغتشاش مىكنند و قتل و غارت تمامى در دهات و اطراف شهر كرده‌اند . شاهزاده امير نويان معزول [ شده 
  ] مىگويند نظام الدوله - نظم السلطنهء سابق - يا علاء الدوله حاكم شده با سوار و سربازى برود منظم كند .\r\n\r\n","description":"","footnote":"","page_name":" 1210 ","page_number":240},
  {"content":"\r\n\r\n\r\nاغتشاش اصفهان و بوشهر\r\nدر اصفهان هم آقا نجفى حكم كرده مسجدى [ را 
  ] كه متعلق به شيخيه بوده خراب كرده [ اند 
  ] و دو سه نفر كشته شده است .\r\nدر ابو شهر هم پس از عزل قوام الملك شورشى شده يك نفر - يا اجزاء تلگرافخانهء انگليس يا اجزاء قنسولخانه - معلوم نيست انگليسى بوده يا تبعه كشته شده . سفارت انگليس نظم آنجا و ديهء مقتول را مطالبه مىكند .\r\n\r\nگرانى ، بلكه قحطى\r\nگرانى بلكه قحطى هم معركه مىكند . وضع صدراعظم در طهران تزلزل دارد . اگرچه شاه به صدراعظم عتيق بسيار فحش داده است . بواسطهء نرسيدن مواجبها از نظامى و غيره آن و اين همهمهء قطع مواجبهاى مردم ، عموما دلگيرند و همه‌كس ناراضى است .\r\n\r\nاوضاع مملكتى\r\nناصر الملك شخص فرنگى را پهلوى خود نشانيده به مشورت و صلاح او كار مىكند و ميل دارد قوانين جديدى بگذارد . مستوفيها كه جزو اعظم رجال درب خانه مىباشند كمال كراهت را دارند و عريضه داده دور نيست اغتشاش كنند . بست و بقعه بروند .\r\nامير خان سردار را مىخواهند به خراسان روانه كنند و وزارت جنگ را به حضرت شعاع السلطنه به پيشكارى عين الدوله بدهند . مختصر وضع دار الخلافه خيلى مغشوش‌تر از همه‌جا است . [ در 
  ] گيلان هم جمعى از دست كسان بيگلر بيگى به قنسولخانهء روس بست نشسته شكايت دارند .\r\n\r\nنان قزوين\r\nلله الحمد جائى كه منظم است قزوين و بعضى از صفحات آذربايجان است . حالا اگر قدر بدانند خوب است . شهرى منظم‌تر از قزوين در ايران ندارند . اما يك تلگراف يا دستخط التفات نه از شاه مىرسد نه از صدراعظم . برعكس از صدراعظم همه‌روزه براى بعضى از مطالب خيلى خيلى مختصر تلگراف و كاغذهاى عتاب و خطاب مىرسد .\r\nمثل اين‌كه گويا رئيس تلگرافخانه راپرت داده بود فى الجمله نان بد است و شن دارد فورا يك تلگراف خيلى سختى رسيده ، و حال آن‌كه اين مسئله در صورت صدق مطلب اهمى نيست و در پيش سيصد نفر مقتول همدان و چاپيدن بيست ده از استراباد و ساير\r\n\r\n","description":"","footnote":"","page_name":" 1211 ","page_number":241},
  {"content":"\r\n\r\nمطالبى كه شرح و بسط داديم قدر و منزلتى ندارد .\r\nاين است كه دل و دست نوكر در ايران به‌كار نمىرود . به جهت آنكه تمام قبح و غرمش « 1 » بسته به دوستى و دشمنى صدراعظم يا بزرگ درب‌خانه است . قبايح اعمال را به محاسن كردار و محاسن كردار را به قبايح اعمال در حضور شاه جلوه مىدهند و نوكر بيچاره از هيچ‌كجا خبر ندارد . اين مطالب كه از اغتشاشات ايران و انقلاب طهران حكايت شد تمامش بواسطهء كاغذ و اخبار كسى بود از طهران كه از روى آگاهى و بصيرت نوشته بود . در اين‌جا هم اغلب شهرت دارد و مىتوان گفت صدق است . در اين كه اوضاع منقلب است شكى نيست . خداوند خودش اصلاح كند .\r\n\r\nوفات متعلقهء عماد السلطنه\r\nجمعه يازدهم شهر شوال - نمىدانم به چه بيان و بنان شرح اين مصيبت عظمى و اندوه كبرى را بدهم . خداوند نصيب هيچ بنده‌اى نكند . جواب تلگراف نيامده بود .\r\nكاغذها را نوشتيم بستيم روانهء پستخانه كرده بوديم در حضور مبارك در « اطاق نادرى » نشسته بودم يك مرتبه جمشيد بيك وارد شد دستى به شانهء من زده با سر اشاره كرد بيا بيرون . من برخاستم حضرت و الا فرمودند كجا مىروى عرض كردم كسى خواسته است .\r\nاز اطاق بيرون آمدم پشت درب اطاق جمشيد بيك مشوشانه گفت از تلگراف محمد حسن ميرزا معلوم بود . پرسيدم چه شده است . تلگرافى بيرون آورده نشان داد كه خداوند نصيب هيچ‌كس نكند . ديدم نواب عليه عاليه تلگراف كرده‌اند كه متعلقهء عماد السلطنه فوت كرد . هرطور صلاح مىدانيد به حضرت و الا عرض كنيد . ديگر حالت من با وجود آن علاقه و محبت مخصوص كه به خانم شاهزاده داشتم معلوم است .\r\nبىاختيار گريه جارى شد .\r\n پس از مرگ جوانان گل مروياد * اگر رويد كسش هرگز مبوياد \r\nيك‌سر به عمارت و اطاق خود رفتم . نيم ساعت تمام گريه كردم . چه خوب خانمى بود ، چه نازنين جوان مهربانى بود . هرگز همچو زنى براى عماد السلطنه و همچو دخترعمه بلكه همشيرهء مهربانى براى ما پيدا نخواهد شد . هرچه افسوس بخورم كم است . از هزار خواهر براى ما مهربانتر و عزيزتر بود . مختصر ديدم فايده ندارد هرطور هست حضرت و الا را بايد مطلع كرد . برخاسته حالت خود را شكلى تغيير داده شرفياب شدم . در حالتى كه جمشيد بيك پاى حضرت و الا را مىماليد نشستم . كتاب مىخواندند .\r\n\r\n\r\n","description":"","footnote":"\r\n( 1 ) - غرم - غرامت\r\n","page_name":" 1212 ","page_number":242},
  {"content":"\r\n\r\nفرمودند از تلگراف‌خانه خبرى نرسيد نمىدانم چه به سر خانم شاهزاده آمده كه جواب نداده‌اند . عرض كردم الان از تلگرافخانه مىآيم . كجا رفته بودى ، چه خبر بوده ؟ عرض كردم خانم شاهزاده غش ثالثى كرده و مغشوش است . چطور ؟ اين غش سيم است و مىگفت خيلى احتمال خطر دارد . كتاب را زمين گذاشته قدرى فكر كرده . ديگر چه مىگفت ؟ همين و رفت . خوب حالا اگر طورى بشود چه بايد كرد ؟ بقاى حضرت و الا باشد . اكنون كه واقع شده ختمى مىگذاريم مردم مىآيند تسليت مىگويند . نصر الله خان وارد شد . حضرت و الا فرمودند خبر بدى مىدهد چه بايد كرد . يك مرتبه اشك من سرازير شده برخاستم . حضرت و الا ملتفت شده طورى متغير شدند كه به وصف برنمىآيد . بيرون آمدم . گريه مجال نمىداد . عقب شيخ الاسلام فرستادم بيايد . فكرى و دستور العملى براى ختم بدهد . بهترين خانمهاى عهد را خداوند برد . بهتر و خوبتر از او زنى نخواهد آمد . مرحومهء احترام الدوله مادرش در سر همين خانم شاهزاده بعد از شب شش بدرود زندگانى كرد . اين هم همان‌طور شد . دخترى آورد و به ناخوشى زائيدن رفت . هردو به يك شكل رفتند . يك سال از من كوچكتر [ بود 
  ] . بيست و شش يا بيست و پنج سال داشت . خيلى حيف بود ، خيلى غصه دارد . زنى به اين خوبى ديده نشده ، از هر جهت و حيثيت نادرهء روزگار بود . نمىدانم حال تهرانيها چه قسم است . زندگى بر آنها تباه است . همين يك نفر از مرحومهء احترام الدوله باقى بود . خنجر به من مىزدند بهتر از اين خبر بود . كرهء مشترى و نپطون به سر من خراب مىكردند راضىتر بودم تا شنيدن اين خبر . خدايش رحمت كند كه از تمام زنهاى اين عهد بهتر بود . مرثيهء حكيم عمعق بخارائى كه در فوت ماه ملك دختر سلطان سنجر گفته خيلى مناسب است .\r\n هنگام آن‌كه شاخ شجر نم كشد ز ابر * بىآب ماند نرگس آن تازه بوستان\r\nهنگام آن‌كه گل دمد از باغ و گلستان * رفت آن گل شكفته و در خاك شد نهان \r\nتا غروب گريه كردم . شب اندرون رفتم . حضرت و الا حالت منقلبى داشت . اشعار مراثى سعدى را قرائت مىكردند . خيلى گريه كرديم . صبح بناى ختم است . خداوند همچو غمها نصيب نكند . بيچاره عصى و فرخ ميرزا . حالت عماد السلطنه معلوم است . بد روزگارى و بد دنيائى [ است 
  ] . متحيرم چه بنويسم و چه بگويم . تف بر تو روزگار ، تف بر تو دنيا .\r\nدوشنبه 14 شوال - دو روز ختم گذاشتيم . علما آمده برچيدند . امروز پست رسيد .\r\nكاغذ مختصرى از ملك‌آرا و افخم الدوله داشتم كه در روز پنجشنبه دهم از سر ختم نوشته بودند . معلوم شد روز چهارشنبه نهم صبح به غش سيم كه دو روز طول كشيد وفات كرده و داغ بر دل دوست و دشمن گذاشته . در بيست و دوم رمضان وضع‌حمل نموده ناخوش شده‌اند . بعد از چند روز منجر به نوبهء غش شده . نوبهء اخير دو شبانه‌روز\r\n\r\n","description":"","footnote":"","page_name":" 1213 ","page_number":243},
  {"content":"\r\n\r\nامتداد پيدا كرده ، آنچه طبيب از ايرانى و فرنگى در طهران بوده حاضر نموده‌اند فايده نكرده . در مسجد جلوى خانه كه متعلق به صاحب ديوان است ختم مردانه گذاشته [ اند 
  ] .\r\nروز پنجشنبه صدراعظم رفته ختم را برچيده‌اند . حالت عماد السلطنه [ را 
  ] خيلى مغشوش نوشته بودند . بطورى كه از وحشت اين خبر حبس البول گرفته و آخر الامر ميل زده‌اند و سخت ناخوش و پريشان است . هرچه بكند حق دارد . همچو زنى نه براى او بلكه براى احدى پيدا نمىشود . از كمال و جمال و هنر خانه‌دارى و بزرگى ، همه‌چيز يگانهء دهر بود .\r\nتولدش در سنهء 1289 [ بود 
  ] . والدهء مرحومه‌اش هم بعد از وضع‌حمل همين خانم شاهزاده به غش وفات كرد . هردو يكسان رفتند . دو پسر و يك دختر فعلا باقى گذاشته :\r\nعبد الصمد ميرزا ، فرخ ميرزا ، دختر تازه پريوش [ است 
  ] . دو دختر و يك پسرش هم مردند . خوبها مىروند و بدها باقى مىمانند ، رحمة الله عليها .\r\n\r\nعوايد حكومت قزوين - ريسمان لنچ\r\nجمعه 25 شوال - باز برف آمد . سرما دست برنمىدارد . يخ مىبندد به‌شدت زياد .\r\nتنگ آمديم . چهار ماه است از خانه بيرون نرفته‌ايم . كاغذهاى پست را بستيم . يك رقعه از افخم الدوله رسيد كه عليحده به چاپار داده بودند . نوشته بود شاه منزل صدراعظم مهمان بود . آنجا مذكور شد كه حكومت قزوين را به صدق الدوله پيشخدمت خاصه داده‌اند . اما از صدراعظم كاغذى داشتيم مطلبى ننوشته بود . رسما هم اعلان نشده . ليكن دو تلگراف به شاه و صدراعظم سه روز قبل زديم كه غياث نظام نويسندهء اسماعيل خان گمركچى را محض آنكه چرا عمل ريسمان « لنچ » را از حكومت اجاره كرده كتك زده نزاع نموده .\r\nضمنا از بىنظمى و اين حركات شكوه كرده جواب نرسيده خودش دال بر مطلب است .\r\n\r\nعزل عز الدوله از حكومت قزوين\r\nخدا مىداند بدون ملاحظه خوشحال شديم كه خلاص شديم . به‌جهت آن‌كه منافع مكرر نوشتيم ندارد ، تمام را مجزا كرده برده‌اند . همين يك فقره ريسمان لنچ است كه فقط چهار هزار تومان اضافه دارد . مختصرى هم از تسعير اگر با حكومت باشد . ديگر هوائى مختصرى كه ابدا قابل مذاكره [ باشد 
  ] نيست . از آن طرف خرج زياد ، توقعات به جاى خود ، براى شخص حضرت و الا ابدا صلاح و صرفه نداشته و ندارد . باز اگر مثل روز اول بود كه اين خالصه‌جات ، ايلات قراسورانى تجزيه نشده بود خوب بود . تا گرفتار اينجا هستيم اسم جاى ديگر را هم نمىشود برد . دلال مظلمه شدن چه فايده دارد . فرضا هزار قسم ظلم و ستم بشود روىهم‌رفته هفت هشت هزار تومان عايد شود . از آن طرف\r\n\r\n","description":"","footnote":"","page_name":" 1214 ","page_number":244},
  {"content":"\r\n\r\nبا هزار نفر دشمنى و زدوخورد بايد كرد و صد جا تملق گفت و دو هزار جا عجز و الحاح كرد . تمام اين مبلغ بل اضافه خرج همين‌جا مىشود . نه نفع دنيوى دارد نه سود آخرت .\r\nپس بهتر همين بود كه بطور خوش بگيرند . البته بيكار نخواهند گذاشت . خداوند بزرگ است . هركس بيايد قزوين خواهد دانست كه راست نوشته‌ام .\r\n\r\nسعد السلطنه در قزوين\r\nسعد السلطنه آمد گذشت ديدن كردم . با وجود آن‌كه وعده داده بود منزل نماند .\r\nپيغامات بسيار هم داد . ديدن حضرت و الا هم نيامد و رفت . . . « 1 » نمىارزيد . قزوينيها تملقها كردند ، تعارفات دادند . استقبال و بدرقه‌ها كردند . خدا مىداند آن هشت هزار تومان موهوم به اين يك حركت ارزش نداشت . آن‌همه دوستى براى هيچ برهم خورد . دشمنى هم نشده بود كه بگوئيم حق داشت . فقط دو نفر تمام ميانه را برهم زدند . حالا چند نفر بدون جهت براى چهار قاز دشمن شده باشند خدا عالم است .\r\n\r\nدخل حكومت قزوين\r\nتمام ملاكين قزوين طهران و اشخاص محترم هستند . هريك بوسيله‌اى رنجيده و حكومت هم ناچار است ماليات بگيرد ، عرض برسد ، حكم كند . حالا اگر گرفتن ماليات نفعى داشت با آن عدالت اعتبارى ، رنجيدن آنها سهل بود . براى آن‌كه هزار تومان از سعد السلطنه گرفته به نصر الملك مثلا داده شود توليد دشمنى نمودن و اين كار را به عهده گرفتن كار عاقلان نيست . چه عيب داشت اگر آن هزار تومان اصل ، اقلا پنجاه تومان هم فرع داشت كه به كيسه و جيب شخص حاكم داخل شود . دشمن مىشدند انسان تحمل مىكرد . آن‌كه نيست چه فايده و ثمر . هى خرقه را به خود پيچيده جواب كاغذ اين و آن بنويس ، تملق عمرو و زيد بگو و دل خوش كن حكومت دارم . خراب شود اين حكومتى كه يك اسب ندارد . يك الاغ به كسى نمىدهند . طاقه شالش جاجيم است و زوركى است . روزى دو تومان اين حكومت دخل ندارد . مطلب طولانى شد خدا مىداند حكومت سيادهن كه ده قزوين است بهتر از خود قزوين مىباشد . مردمان گدا [ ى 
  ] متكبر بىمعنى هم دارد كه چه بنويسم . يك نفر نجيب و صاحب خانواده وجود ندارد . اما همه دم از الوهيت مىزنند .\r\nبراى صدراعظم نوشتيم كه همچو خبرى رسيد كمال تشكر حاصل [ است 
  ] . پس\r\n\r\n\r\n","description":"","footnote":"\r\n( 1 ) - يك كلمه ناخوانا\r\n","page_name":" 1215 ","page_number":245},
  {"content":"\r\n\r\nزودتر اين خبر بشارت اثر را اعلام فرمائيد تكليف معلوم شود . من كه براى رفتن طهران و ديدن نور چشمان از وجد و سرور از حالت طبيعى خارجم .\r\n\r\nنوروز 1315\r\nيكشنبه 27 شوال 1315 - اول فروردين ، 19 مارس 1898 مسيحى ، آخر حوت .\r\nتحويل شمس به برج حمل به زيج محمد شاه هندى 45 دقيقه و 24 ثانيه به غروب مانده و به زيج فرنگى بيست دقيقه به غروب آفتاب مانده و به زيج الغ بيك دو ساعت و هشت دقيقه از شب دوشنبه گذشته خواهد شد . عيدى بواسطهء مصيبت جديد نگرفته ، به زيج محمد شاهى توپ در كرده در « اطاق نادرى » و در حضور حضرت و الا بوديم . عيدى نيست و انشاء الله همچو عيدها نصيب نشود . قصيدهء مشهور مسعود سعد سلمان كه مطلعش اين است به ياد افتاد .\r\n رسيد عيد و من از روى حور و دلبر دور * چگونه باشم بىروى آن بهشتى حور \r\nهوا سرد است . صبح برف مىآمد . باران و آن برف خرابى زياد كرده . تمام اطاقها چكه مىكند . همه‌جا خراب شده . پست نيامد . انشاء الله بلكه طهران برويم و كارها نيكو شود . از قزوين و غيره آن ثمرى نخواهد بخشيد . فقط اوقات رفعت السلطان و نواب عاليه تلخ است .\r\n\r\nافتادن حسين\r\nاين مسئله را ننوشتم چهار شب قبل حسين ، در ساعت هشت از شب گذشته كه بيدار شده آب بخورد و رضا قلى خان برادر خانم شاهزاده مرحومه از تبريز مراجعت كرده و اين‌جا بود از اطاق جنب آن بالاخانه كه منزل سليمان ميرزا و اوست از درب به سمت حياط افتاد . يك مرتبه مثل اين‌كه عمارت وسيعى خراب شود صدا كرد . من برخاسته توى رختخواب نشستم . قدرى گذشت يقين كردم جائى خراب شده متحمل نشدم . بعد از ده دقيقه صداى نالهء ضعيفى به گوشم رسيد . گفتم محمد كوچك بود و از پله زمين خورد . برخاسته درب رو به حياط را باز كردم و صدا نمودم كيستى ؟ جواب نداد .\r\nموسى خان را صدا زدم ببين كيست از بالاخانه پائين آمد و ساير نوكرها را صدا زده پرسيدم كيست . گفت حسين است و از بالاخانه افتاده براى اين‌كه خواسته است ادرار كند . ديگر تا صبح ناله كرد و چهار ذرع تمام آن بالاخانه با سطح حياط ارتفاع دارد . يقين\r\n\r\n","description":"","footnote":"","page_name":" 1216 ","page_number":246},
  {"content":"\r\n\r\nكردم خواهد مرد . الحمد لله به خير گذشت و قدرى استخوان كتف و مچ دستش رگ به رگ شده . معلوم شد براى دفع ضرر ترياك چند روزى گفته‌اند عرق بخورد . امشب زياد خورده مست شده ، بعد از آمدن بالا ادرارش گرفته درب بالاخانه را باز كرده كه ادرار كند يك مرتبه به زمين آمده . خدائى شده با شانه آمده و هيچ‌چيز جز حفظ خدائى نبوده و الا امكان ندارد از اين ارتفاع با حالت خراب انسان زمين خورده جزئى صدمه وارد بيايد .\r\nشكسته‌بند آورده ، طبيب آمده بهتر است .\r\nاعتصام نظام هم آمده گيلان نزد شكوه السلطنه رفت . محمد بيك را تا خرزان همراه روانه كردم . چاپارى مىرفت . سفر نكرده [ بود 
  ] و به زحمت رفته بود . اگر محمد بيك همراه نرفته بود بيم خطر داشت . رضا قلى خان را روز رفتن از واقعه خبر داديم . برادر صلبى است خيلى گريه كرد با حالت مغشوش رفت .\r\nسفير كبير عثمانى شمس الدين بيك با يك نفر پاشا كه حامل نشان براى اعليحضرت [ است 
  ] و يك آجودان اعليحضرت سلطان مىآيد . مهماندار گذشت و رفت به گيلان . كار قزوين همين است . انشاء الله به زودى خلاص مىشويم . دخل كه نيست اين ضررها هم هست .\r\n\r\nكاغذ صدراعظم\r\nدوشنبه 28 شوال - امروز اول سال و نوروز در تقويم نوشته . مردم ديدن مىآمدند .\r\nباران از ديروز به‌شدت مىآيد . يك اطاق سلامت باقى نمانده تمام شهر گرفتار خرابى است .\r\nيك ساعت قبل از ظهر پست كاغذها را رسانيد . آقاى عماد السلطنه نوشته بودند صحبت عزل هست . صدراعظم ناخوش است . معين الملك و دبير حضور « 1 » هم نمىدانستند . در كاغذجات صدراعظم ، در يكى ، به اين عبارت نوشته شده بود . « لله الحمد دولت زيارت ، حضرت و الا مرزوق و جبران زمان حرمان گرديد . بلكه انشاء الله تعالى به خدمتى لايق موفق شوم كه سزاوار شأن حضرت و الا باشد » . پشت‌سر آن مطالب ولايتى را يكان يكان جواب داده . دو رقعه ديگر هم داشت كه راجع به امور ولايت بود . از اين مطلب مبهم و جواب آن مطالب ، مطلب درست دستگير نشد .\r\n\r\n\r\n","description":"","footnote":"\r\n( 1 ) - ( - قوام السلطنهء بعد ) .\r\n","page_name":" 1217 ","page_number":247},
  {"content":"\r\n\r\n\r\nيوزباشى ملعون\r\nحسابها شلوغ و جواب تلگراف كه كسب تكليف كرده‌ايم نيامده . مصمم رفتن هستيم . به قدر امكان تدارك ديده مىشود . يوزباشى ملعون پنجاه تومان ديروز از عمل قتلى تعارف آورده بودند گرفته و دو ماه قسط غلامخانه را هم نداده خانهء آقا سيد جمال بست رفته ، با آن‌همه محبت و التفات كه در اين مدت نسبت به او شد . خدا مىداند از نوكرهاى چندين ساله بيشتر حضرت و الا به او مرحمت كرد و بيشتر مداخل اين ولايت را او برد . همه‌كس مىداند ، اين هم آخرش . قزوينى است و بىحقوق . انشاء الله مىرويم و خيريت در آن است و از اين زحمات آسوده مىشويم .\r\n\r\nفوت سفير آلمان\r\nپنجشنبه غرهء ذيقعده - تا ديروز مصمم رفتن و مشغول تصفيهء حسابها بوديم . صبح چهارشنبه تلگراف آمد كه سفير آلمان كه بنا بود به فرنگستان برود مرحوم شد . تختها را روانه كنيد و يك عمارى محكم براى حمل جنازهء او بدهيد درست كنند . بيچاره جوان و خوش‌بنيه بود . سه ماه قبل آمد و گذشت . باز ترديد حاصل شده جواب زديم اگرچه در تكليف متحير ليكن به محض زيارت تلگراف دستور العمل داديم تهيه كنند . امروز پست آمد تمام بر خلاف نوشته بودند كه دو روز است همچو صحبتى به‌ميان آمده موقوف شده .\r\n\r\nبلاتكليفى\r\nصدراعظم شرحى نوشته من جمله از نيامدن خلعت من تعجب كرده كه يك ماه است ملفوفهء فرمان آن نوشته به صحهء مبارك رسيده چرا نياورده‌اند . البته به زودى ارسال مىشود . از بابت فاضل عمل فرد به جزو خواسته [ اند 
  ] . از بابت مواجب قشون شرحى نوشته [ اند 
  ] خيلى زياد ، تاريخ كاغذها تماما شب سه‌شنبه 29 شوال بود . خيليها خواندند و نصب محقق شد . نصر الله خان و ساير نوكرها « تق و پوقى » كردند . هوا دو روز است آفتاب و بسيار خوش است . نمىدانم چه مطلب واقع شده اين كاغذها چيست ، آن كاغذ چه . جواب تلگراف شش روز قبل چرا نمىرسد . اين هم از قوانين تازه است كه احداث كرده‌اند . به‌هرجهت در ماندن و رفتن متحير [ يم 
  ] و نمىدانيم مفاد اين كاغذها چيست .\r\nحضرت و الا به من مىدهد مىخوانم ، من به ايشان . از من تكليف را جويا مىشوند من از ايشان . خيلى تعجب است . ما روز عيد نوشتيم كه به‌زودى شرفياب خواهيم شد . حالا مىخواهيم قسم ديگر بنويسيم . افخم الدوله هم نوشته بود موقوف شد . براى اغلب اهل\r\n\r\n","description":"","footnote":"","page_name":" 1218 ","page_number":248},
  {"content":"\r\n\r\nشهر هم نوشته بود شهرت كذب بود . و الله برويم بهتر است . خود حضرت و الا مىداند .\r\nنوكرها دلشان نمىآيد و نمىگذارند .\r\n\r\nسفيركبير عثمانى\r\nدر اين ميانه كاغذ مهماندار رسيد [ كه 
  ] سفير مىآيد . تلگراف خراب [ بود 
  ] و از منجيل خبر نرسيد . تهيهء آنچه لازم بود و مقدور شد ديده شد . شمس الدين بيك سفيركبير ، محمد ربيعى پاشا سفير فوق العاده و حامل نشان به مهماندارى مدير الملك گيلانى ، مظهر بيك نايب دوم سفارت فوق العاده با يك نفر « يوغوس » « 1 » نام اجزاء ، يك ساعت به غروب مانده وارد شدند . مهماندارها آمدند . كسالت دارند و عذر خواسته بودند اما صلاح ديدند من ديدن كنم . لهذا مغرب آنجا رفتم . خيلى احترام كردند . خيلى معقول و تربيت شده بودند . تركى تمامش حرف زديم . از زحمت برف و سرماى راه صحبت شد .\r\nاز جنگ يونان و عثمانى صحبت كرديم . خوب حالى شدم . تركى عثمانى هم نزديك است به تركى ما . مدير الملك ابدا نمىفهميد . خيلى خيلى خوش گذشت . صبح هم به ديدن نيامد . اما مىگفت لباس رسمى ندارم و بطور خصوصى ميل دارم شرفياب شوم .\r\nشمس الدين بيك چهار سال قبل هم در طهران سفيركبير بود . خيلى مؤدب و معقول است .\r\n\r\nغبطه به وضع عثمانيها\r\nعثمانيها عجب تربيت‌شده و پيش‌رفته‌اند . الان يكى از ممالك آباد متمدن روى زمين محسوب مىشوند . دولت ايران خيلى خيلى از آنها عقب مانده و حال آن‌كه هميشه تا صد سال قبل ترجيح داشتيم و عثمانيها مقهور ايرانيها بودند . اما حالا ابدا برابرى ندارد .\r\nچندين درجه پست‌ترست ، از هر حيث بازمانده و او برترى و ترجيح دارد . يك ساعت از شب رفته منزل آمدم . كوكب خانم نوشته بود حورى جان مثل بلبل حرف مىزند . خداوند حفظ كند .\r\n\r\nاحضار به طهران\r\nجمعه دوم ذيقعده - ديشب دو ساعت و نيم از شب رفته بود رئيس تلگراف‌خانه آمد تلگرافى داد . حضرت اجل صدراعظم زده بودند . محض تفريغ حساب و عمل\r\n\r\n\r\n","description":"","footnote":"\r\n( 1 ) - در اصل بقض .\r\n","page_name":" 1219 ","page_number":249},
  {"content":"\r\n\r\nفاضل و غيره معجلا طهران تشريف بياوريد . اين‌طور امر شده و صلاح است . خدمت حضرت و الا رفتم . شاهزاده رئيس هم آمد . با كاغذهاى امروز خيلى منافات داشت . اما كارها را يك طرفى كرد و آسوده شديم . خدا مىداند از اين حكومت بيزار [ يم 
  ] و ابدا رضايت نداشته و نداريم . سهل است از كارهاى ديگر هم بازمانده و دچار اينجا شده‌ايم .\r\n\r\nيوزباشى زد و برد\r\nدو ساعت از دسته رفته سفيركبير و سفير فوق العاده ديدن آمدند . يك ساعت بعد حضرت و الا بازديد كردند . يوزباشى طهران فرارا رفت . انصافا خيلى بىحقوقى كرد .\r\nهرگز اين تصور دربارهء او نمىشد . تمام منافع قزوين را او برد . اين پنجاه تومان آخر و قريب چهارصد تومان از منافع دو ماههء غلامخانه را خورد . تف به اين مرد بيايد . من از شيطنت و نادرستى او مطلع بودم و مكرر به حضرت و الا عرض كردم . اما او يك زبانى داشت كه حضرت و الا را فريفتهء خود كرده [ بود 
  ] و هرگز اين خيالات را نمىفرمودند .\r\n\r\nرسيدگى به حسابها\r\nميرزا عبد الكريم براى نوشتن دو سه فرد جان مىكند . حساب ما خيلى شلوغ است .\r\nبه اين زودى اصلاح نمىشود . تمام به دست ميرزا عبد الكريم است و ما اطلاع نداريم .\r\nمىماند تا يك نفر با احكام از طهران روانه كرده حساب را بدهد . مصطفى خان نايب آمد او هم خيالات داشت ، اما گول خورد . آمد حساب خود را تمام داد . خيلى از نقد و جنس ما در دهات مانده . سيصد خروار گندم انبار را خروارى چهار تومان و دو هزار فروختيم .\r\nنصف نقد نصف ديگر يك ماهه مىبرند . شكل غريبى است . نوكرها هريك آلودگى دارند . مشكل دو سه روزه بشود حركت كرد .\r\n\r\nپول يل‌للى پى تل‌للى مىرود\r\nمن هم قريب پنجاه تومان قرض دارم ، يعنى [ به 
  ] حسين و نوكرها . غير يك مختصر پول زرد هيچ ندارم . ناچار قدرى از آن داده ، قدرى هم از مواجب امساله قبض داده جمشيد بيك داد . جز ضرر صرفه‌اى نبرديم . مشهور است « پول يل‌للى پى تل‌للى مىرود » ، همين است . هرچه از هوا برسد صرف هوا مىشود . الان طهران مىرويم باز دويست تومان قرض يك‌جا دارم . صد و ده تومان هم به حضرت و الا از بابت قرض مشهدى كاظم بدهكارم كه از مقررى امساله قبض داده‌ام . ديگر الحمد لله قرض ندارم . اما اين هزار و صد تومان مواجب كفايت نمىكند . توكل بر خدا دارم . اميدوارم به زودى\r\n\r\n","description":"","footnote":"","page_name":" 1220 ","page_number":250},
  {"content":"\r\n\r\nاسباب ديگرى فراهم بيايد كه از اين گرفتاريها آسوده شويم .\r\nدوشنبه پنجم - اين دو سه روزه حسابها الحمد لله كمى اصلاح شد . هرطور هست فردا را انشاء الله عازم هستيم . نواب عاليه دو شب بود اين‌جا بودند . خيلى او دل‌تنگ است . صيغه‌اى كه در اين‌جا حضرت و الا گرفته بودند جواب داده گويا چندان محبوبه واقع نشده بود . هوا ديروز و امروز باز ابر كرده .\r\n\r\nحركت به طهران\r\nسه‌شنبه ششم ذيقعده ، نهم نوروز - صبح بسيار زود از خواب برخاسته چاى خورده ، حضرت و الا در باغ تشريف داشتند . مه شديدى آمده هوا را تاريك كرده مثل زمستان . اين شكل قزوين را ديگر نديده بوديم . هر دقيقه يك هوا است . در حقيقت بدترين شهرهاى ايران است . يك ساعت و نيم از آفتاب بالا آمده از در « اقرقاپى » « 1 » سوار شده از دروازهء پنبه‌ريسه به سلامتى بيرون آمديم . باغستانها را آب انداخته بودند .\r\nدر جاده همه‌جا آب بود ، گل‌آلوده و كثيف . از شريف‌آباد گذشته مه رفت و آفتاب گرمى شد . يك ساعت و نيم قبل از ظهر وارد حصار شديم . بالاخانه‌اى دارد ازبس چكه كرده زمينش گل است . منزل سه فرسنگ بود . آفتاب گرم كرده . همراهان از اين قرار است كه به اسم مىنويسم :\r\n\r\nهمراهان\r\nنصر الله خان فراشباشى - ميرزا نصر الله خان مستوفى - جمشيد بيك تحويلدار - على مردان خان ميرآخور - ميرزا حسين خان صندوق‌دار - آقا حسين ناظر - ميرزا مهدى خان - محمد حسن بيك ايضا پيشخدمت - حسن خان و ابو القاسم خان ايضا - قربانعلى ايضا - اسد الله بيك ايضا - على خان فراش خلوت - هومان خان [ و 
  ] حسن خان ايضا - قربانعلى ايضا - ايمان آقا آبدار - عباس قهوه‌چى - شاگرد آبدار - غلامعلى و حسن جلودار - نايب اسمعيل - نايب اكبر - عبد العلى خان - جهانگير - نايب مهدى - هشت نفر فراش - آشپز - شاگرد آشپز و غيره و غيره\r\nنوكرهاى من همان اشخاص سابق الذكر [ ند 
  ] مگر چنگيز كاكا پسر عباس بيك مرحوم برادر فساد [ كه 
  ] علاوه شده . دو گارى و سى رأس قاطر كرايه و دوازده رأس قاطر شخصى حمل بنه مىكند . دو گارى هم نوكرها گرفته‌اند .\r\n\r\n\r\n","description":"","footnote":"\r\n( 1 ) - اقرقاپى - تركى است به معناى در مخفى ( مسعود سالور ) .\r\n","page_name":" 1221 ","page_number":251},
  {"content":"\r\n\r\n\r\nكمى عليق در قزوين\r\nامسال عليق از همه‌چيز در شهر قزوين و توابع كمتر بود . در شهر كاه را تا پنج تومان خريديم . در دهات خيلى گرانتر است . الان در اين‌جا هشت تومان فروختند . در صورتى كه گندم چهار تومان كمتر است .\r\nمصطفى خان نايب خر رود هم همراه آمده . گفتند ديشب تلگرافى براى محمد حسين ميرزا آمده كه نايب الحكومه باشد . معلوم نيست كى زده . خوب روزى بيرون آمديم .\r\nآقا حسين ناظر طلبكار زياد داشت . تمام خرج كارخانه را ماه‌به‌ماه گرفته معلوم نيست چه كرده . مثلا از روزى كه آمده تاكنون قيمت نان نداده بود . نوكرها ميان افتاده طلب‌كارها را كم‌وكسر كرده نجات يافت . امروز صبح زود آمد جلو جلو مىرفت . جمشيد بيك مىگفت انشاء الله آمد كار است به جهت آن‌كه هرگز در سوارى نبود كه از عقب نيايد . اقلا دويست قدم هميشه عقب سوار بود و نشد از شهر يا منزلى سوار شويم او همراه باشد ، البته عقب مىماند . جمشيد بيك مىگفت سى سال است همچو حركتى از آقا حسين نديده بودم . حسين من هم شبيه اوست بلكه بدتر از اوست . دو ساعت بعد از ما منزل رسيد و حال آن‌كه قبل از خودم او را سوار كردم . باز قهوه‌خانه رفته و عقب ماند .\r\n\r\nمسكين‌آباد\r\nچهارشنبه هفتم - صبح زود از حصار حركت كرده هوا خوب بود نسيم مىآمد .\r\nنور الله خان آمده بود كه محمد حسين ميرزا حاجى كريم را گرفته كه چرا جنس خريده‌اى . كاغذى به شيخ الاسلام نوشته روانه شد . همه‌جا در صحرا آب روان است .\r\nكنار نهرى ناهار خورديم . مسكين‌آباد آمديم . كاه و جو نبود . زنكه ديوانه بود خيلى صحبت خنده‌دار كرديم . هوا گرم شده بود . بعد از چهار ماه امروز عرق كرده استخوانم گرم شد .\r\nحضرت و الا در امامزاده يك حواصل روى هوا زدند . زنكه ديوانه از آن مىترسيد خيلى خنده داشت . ناچار به كاروانسراى خراب شاه‌دوست كه در پائين هيو و شله مزار « 1 » دهات يمين السلطان واقع است آمديم . يك بالاخانه داشت حضرت و الا منزل كرده . آفتاب گردانى روى بام زدند من خوابيدم . شب ازبس شتر و مال گذشت خوابم نبرد . بوى كثافت و پهن آنقدر بود كه انسان از عمر خود بيزار مىشود . خيلى تلخ گذشت .\r\n\r\n\r\n","description":"","footnote":"\r\n( 1 ) - ( - شلمزار )\r\n","page_name":" 1222 ","page_number":252},
  {"content":"\r\n\r\n\r\nحصارك - اسب خوش‌نشان\r\nپنجشنبه هشتم - صبح را از شاه‌دوست سوار شده به‌سمت حصارك روانه شديم .\r\nاسب كهر يرقه كه سال قبل خريدارى كرده بودم در اين مدت اقامت قزوين توجه كرده اسب بقاعدهء خوبى شده بود . خوش‌دو و خوش‌تعليم است . پنج سال [ دارد 
  ] از عربيهاى شيراز است . به قيمت نازل خريده بودم . آن‌وقت خيلى لاغر و كثيف بود . اسب‌سوارى حضرت و الا كم راه بود . ازبس نصر الله خان تمجيد اين اسب را كرد حضرت و الا در بين راه عوض فرمودند . وقتى كه رسيدم ديدم اسب را حضرت و الا سوار است ، يقين كردم ديگر پس نخواهند داد . همين‌طور هم شد . وارد منزل شديم اسب كهر خوش نشان را مرحمت فرمودند و آن را برداشتند . خيلى از اين بهتر هم خواهد شد . هوا گرم شده آفتاب خيلى صدمه مىزد . در قراولخانهء يك فرسنگى حصارك ناهار خورديم . بلافاصله سوار شده رانديم ، پاى من به‌شدت دو روز است درد گرفته . در سوار شدن و پياده شدن خيلى اذيت مىكند . حضرت و الا چهار دانه كلاغ سر تاخت به يك تير در هوا زدند .\r\nچهار ساعت به غروب مانده وارد حصارك شديم ، مباشر مهمانخانه آمده كه آب دو روز است نمىآيد و براى اين جمعيت آب نيست . ناچار به قلعهء امام جمعه كه قدرى پائين‌تر است رفتيم ، بالاخانهء سر در منزل كرديم . آنقدر مال و شتر در اين‌جا هست كه حساب ندارد . شترها تماما نفط شهر مىبرند . گاريها آمده جا نبود . به ده كلاك رفتند . باد زيادى آمد . بعد باران آمد هوا مصفا شد .\r\n\r\nفولاد بيك قاطرچى\r\nجمعه نهم ذيقعده - صبح به‌وقت همه‌روزه سوار شده پايم قدرى بهتر بود . حضرت و الا ميل داشتند دو شب در قريهء كلاك اقامت فرموده روز چهاردهم عيد وارد شهر شوند . قاطرهاى كرايه از فولاد بيك‌نام اردبيلى است . تمام وجه كرايه هم پيش گرفته .\r\nحالا او سواره و ما پياده هستيم . ترك زبان نفهم غريبى است . اگر يك بقچه روى بارها بگذارند برداشته زمين مىاندازد . يك نفر نوكر نگذاشته روى مفرش يا صندوق بنشيند .\r\nمىگويد « يا يوك يا آدام . ايك‌سى اولمز » . « 1 » پر اگر حرف بزنند قدارهء كلى دارد مىكشد كه خودم را مىكشم . اين دو سه روزه خيلى تماشا كرديم .\r\nصحبت از رفتن كلاك بود . هرچه كرديم فولاد بيك تمكين نكرد . حضرت و الا هم قبول نمىفرمودند . تا سر پل كرج به همين عقيده مىرفتيم . آنجا حضرت و الا فرمودند\r\n\r\n\r\n","description":"","footnote":"\r\n( 1 ) - عبارت تركى است - يا بار يا آدم هردو نمىشود ( مسعود سالور ) .\r\n","page_name":" 1223 ","page_number":253},
  {"content":"\r\n\r\nيك‌سر به شهر مىرويم . خيلى تند آمديم . ناهار را در شاه‌آباد خورديم . ياد وقت رفتن كردم كه چه خيالات در نظر بود و آن‌شب چقدر تلخ و سخت گذشت ، چه قسم تمام آن تصورات باطل شد . رنگ ديگرى جلو آمد كه هرگز آن‌شب خيال نمىكردم . بعد از ناهار زودتر سوار شده هوا كم‌كم ابر شد . از مهرآباد كه گذشتيم نم‌نم باران گرفت . نزديك امامزاده حسن ، افخم الدوله پيدا شد . شريف خان و فساد بودند . باران تند كرد . در امامزاده معصوم پياده شده چاى خورديم . كالسكه رسيد . من و حضرت و الا سوار شده باران شديدى مىآمد . سه ساعت كمتر به غروب مانده بود وارد منزل شديم . الحمد لله همگى سلامت بودند . حور العين مثل حور پيشم بود . راه مىرود ، حرف مىزند .\r\nماشاء الله بلند شده خيلى بامزه و قشنگ . تا نيم‌ساعت به غروب مانده آنجا بودم . بعد منزل آمدم . امروز هفت فرسنگ و نيم متجاوز راه آمديم . از قلعهء امام جمعه تا كرج يك فرسنگ مىشود . از كرج تا شهر را هم هشت فرسنگ سبك مىگويند . خيلى راحت آمديم و ابدا نمود نكرد .\r\n ريگ آموى و درشتيهاى آن * زير پايم پرنيان آيد همى \r\nدرست شش ماه و پنج روز اين مسافرت من طول كشيد ، و السلام خير ختام .\r\n\r\nبازگشت به طهران\r\n\r\nسيزده نوروز\r\nيكشنبه يازدهم ذيقعده - ديروز سيزده عيد بود و شرفيابى خاكپاى مبارك مقدور نشد . بيرونها هم نرفتيم . فقط منزل آقاى عماد السلطنه رفتم . باران هم تا بعد از ظهر گاهى كم و گاهى شديد مىآمد . جمعيت به مثل همه‌ساله زياد نبود . آقاى عماد السلطنه خيلى افسرده ، خيلى ضعيف شده‌اند . مقبرهء مرحومهء خانم شاهزاده را در ابن بابويه جنب مقبرهء حاجى آخوند قرار داده اطاقش را درست كرده‌اند . خدا رحمتش كند . هر دقيقه كه به ياد مىآيد كباب مىشويم . ديشب را خانهء حضرت و الا بودم و امروز صبح سوار كالسكه شده دوشان‌تپه رفتيم ، اول منزل صدراعظم ، بعد به خاكپاى مبارك در عمارت بالاى تپه در كلاه‌فرنگى .\r\n\r\nشرفيابى حضور شاه\r\nشاه روى صندلى كنار بخارى جلوس فرموده ، وكيل الملك و وكيل الدوله در حضور نشسته كاغذخوانى بود . همين‌قدر جويا شدند عمو كى آمدى و جواب عرض شد\r\n\r\n","description":"","footnote":"","page_name":" 1224 ","page_number":254},
  {"content":"\r\n\r\nپريروز عصر . بعد مشغول نوشتن شده سفرهء ناهار داخل شد . شاه برخاست جائى رفتند .\r\nموقع مكث نبود آمديم . نمىدانم اسم اين ملاقات و مجلس را التفات و خجالت از عزل بگذارم يا بىالتفاتى و كراهت از ملاقات . پائين آمده كسى فرستاديم از صدراعظم عذر بخواهد كه خسته بوده شهر رفتيم .\r\n\r\nصدق الدوله حاكم قزوين\r\nحكومت قزوين را به مرتضى خان صدق الدوله پيشخدمت همايونى داده‌اند .\r\nمىگويند ايلات و قراسوران هم جزو حكومت شده . مشهور است صدراعظم راضى نبوده و سه روز محض اين فقره قهر كرده و درب خانه نيامده است . الان هم قرار گذاشته براى ماليات ديگرى برود و از فراشخانه و كشيك‌خانه غلام و فراش برود كه صدق الدوله سرخود نباشد .\r\n\r\nبدى اوضاع - رقابت دول\r\nاوضاع خيلى شلوغ است . مردم خيلى متوحش ، علما در رنجش . گرانى اندازه ندارد .\r\nكاه و جو هيچ وجود ندارد . استقراض از دول خارجه امكان پيدا نكرده . از هر دولتى خواستند قرض كنند دولت ديگر نگذاشت ، به‌جهت آن‌كه در عالم « پلتيك » واضح و آشكار دول است كه هركس امروز به دولت ايران تنخواهى معتنابه بدهد در نفس الامر مالك بالاستحقاق ايران است . از اين جهت به رقابت يكديگر ممكن نشد .\r\n\r\nخزانه و معين الملك\r\nآن قواعدى را هم كه ميل داشتند براى ماليهء ايران مجرا كنند از پيش نرفته بلكه گفتند بيشتر آن تزوير بود كه نظام الملك را از ميانه برداشته عمل به كلى به‌دست خودشان باشد .\r\nهمين‌قدر مىگويند مواجبهاى كسانى كه در طهران هستند از ولايات برگشت كرده در ركاب خواهند داد . عمل خزانه هم با معين الملك است و به هيچ‌كس پول نمىدهد . خيلى تند و غيور است . كسى جرأت حرف زدن هم ندارد . هيچ‌وقت هم ديده نمىشود . ده روز روزى چهار دفعه بروند اگر يك دفعه ملاقات بشود .\r\n\r\nنير الدوله و مداخل حكومت طهران\r\nنير الدوله هم در حكومت طهران مستقل [ است 
  ] و بقدرى مداخل مىكند كه از اندازه خارج است . قحطى درستى در طهران است . دو ميدان طهران را چندى موقوف كرده بعد\r\n\r\n","description":"","footnote":"","page_name":" 1225 ","page_number":255},
  {"content":"\r\n\r\nده بيست هزار تومان تقديم گرفته ، سالى دوازده هزار تومان هم ماليات علافها متقبل شده [ اند 
  ] كه از سال نو به رسم سابق باشد . اين دوازده هزار تومان را هم براى خود و كسانش مواجب برقرار نموده . حالا ترقى كاه و جو معلوم است . سالهاى سابق صد تومان ماليات مىدادند حالا دوازده هزار تومان .\r\n\r\nنارضائى عمومى\r\nمن تازه آمده‌ام از كارها درست مستحضر نيستم . اما همين‌قدر مىدانم هركس مىآيد و هركجا مىروم جز صحبت گرانى و شكايت از صدراعظم و نير الدوله و اشخاص ديگر كه مصدر كار و شغل‌اند گفتگوئى نمىشود . همه مردم منزجر و همه مبهوت [ اند 
  ] . خداوند خودش رحم كند .\r\nدوشنبه نوزدهم ذيقعده - اسب‌دوانى بود . صبح را با افخم الدوله در كالسكه نشسته خانهء محمد حسن ميرزا رفتيم . ناهار مختصرى تهيه كرده بود خورده سوار شديم .\r\n\r\nفوت صدرا پسر جناب\r\nواقعهء تازه‌اى كه اسباب غصهء ما شد فوت صدرا پسر مرحوم جناب است كه ديشب به اين تفصيل روى داده . اول شب را خانهء عماد السلطنه بوده و آقاى عماد السلطنه مىفرمودند زياد اصرار كردم كه امشب خانه نرو و با رحيم اين كتابها را مرتب كن . اندرون كه رفتم به رحيم گفته من مىروم و صبح زود سرى به شما مىزنم . مىخواهم آن‌وقت اسب‌دوانى بروم به شرط آن‌كه به آقا نگوئى اسب‌دوانى رفت . از آنجا خانه مىرود به مادرش مىگويد پايم درد مىكند قدرى گنه‌گنه بده بخورم . مادرش مىگويد پادرد گنه‌گنه لازم ندارد . اين‌وقت شب هم گنه‌گنه موجود نيست . ميرزا على اكبر نامى است كه از عهد مرحوم جناب با زن و بچه‌اش در خانهء جناب منزل دارد و « خونه‌خواه شده » است . اين مدت هم آنجا بود . صدرا مىرود پيش او كه گنه‌گنه دارى بده بخورم . او جعبهء خودش را باز مىكند و پاكت گنه‌گنه را برداشته باهم مىروند در اطاق مادرش . استكان آب را به دست گرفته يك مرتبه قدرى از گنه‌گنه خيالى را در آن خالى مىكند و با قاشق حل مىكند . صدرا مىگويد آبش زياد است . ميرزا على اكبر قدرى از آب را سر مىكشد و مابقى را به‌دست صدرا مىدهد مىخورد . به معده كه داخل شد فريادش بلند مىشود .\r\nخود ميرزا على اكبر هم به حالت او مىافتد و مىفهمد كه سم بوده . طبيب مىآورند فايده نمىكند . همين‌طور داد و فرياد مىكند تا دو ساعت و هلاك مىشود . هفده سال داشت و چقدر جوان خوش‌تركيب خوشگل خوبى بود . از همه‌چيز آراسته [ و 
  ] معقول و نوكر\r\n\r\n","description":"","footnote":"","page_name":" 1226 ","page_number":256},
  {"content":"\r\n\r\nممتازى براى عماد السلطنه بود .\r\nبارى ميرزا على اكبر نمرده احتمال دارد خوب شود . معلوم شده كه اين ميرزا على اكبر به تجويز حكيم حبى مىخورده كه قدرى سم « استركنين » كه « جوهر كوچوله » باشد داخل داشته . تازه اين « استركنين » را براى حب خريده بود در پاكت بوده و روى آن‌هم نوشته بودند . تركيب آن‌هم با گنه گنه فرق كلى دارد ، مثل نمك‌فرنگى و « آنتى پريم » است . اين پاكت در جعبه بوده و پاكت گنه‌گنه هم آنجا ، سهو مىشود و قضا كار خود را مىكند . شب هم بوده و اين گنه‌گنه خيالى را هم در ميان فنجان خالى كرده درست ملتفت نشده و الّا از تركيب آن استنباط مىكرد كه گنه‌گنه نيست . مادر بيچاره‌اش چشمش معيوب [ شده 
  ] و از اين مصيبت دور نيست كور شود ، حالا يك پسر كوچك از جناب مرحوم باقى است . خديجهء بيچاره به روز مردن است . جوانى به اين رعنائى و خوبى روبه‌روى چشمش جان كند و آتش گرفت .\r\n\r\nاسب‌دوانى\r\nتفصيل اسب‌دوانى را بنويسم . دماغى كه نداشتيم . اسب هم نگذاشته بوديم . به‌نظر خيلى خنك و بىمزه مىآمد . من در چادر سردار بودم . تماشاى خوشبختها مجال كار ديگر نمىداد . اغلب اسبها مال شاه بود . بيست عدد سردار اسب گذاشته بود . و محض خاطر عين الدوله تمام را به اسم شاه گذاشته بود . تمام بيرقها نصيب آن دو برادر شد . تمام بيرقهاى اول را اسبهاى شاه بردند . ديگران كمتر اسب گذاشته بودند . نسقچىباشى و موثق الدوله ناظر چند اسب داشتند . يكى دو بيرق مختصر بردند . ناظر با عين الدوله دعوا كرد . حاجى وكيل نامى تركمن برحسب فرمودهء سردار معظم سه اسب تركمانى از استرآباد آورده به اسم شاه گذاشته بود . يكى لنگ شده هيچ ندواند . دو ديگر يكى بيرق اول دورهء چهارم و ديگرى بيرق اول دورهء سيم را برداشت . چابك‌سوارش هم تركمن بود . در هر دوره بيست اسب و پانزده اسب مال شاه بود ، سه يا چهار اسب مال ديگران .\r\nخيلى كم متفرقه اسب گذاشته بودند . بعد از اسب‌دوانى قشون‌سان داد . بعد شاه تيراندازى تشريف بردند كه در زير باغ دوشان‌تپه مهيا شده بود . اين مطلب هم تازه بود .\r\nروز ديگر گمان مىكنى وقت نداشتند .\r\n\r\nخلعت\r\nما به شهر آمديم . حضرت و الا هيچ تشريف نياوردند . باران ديروز و پريروز به داد امروز رسيد . گردوخاك كم بود . به عين الدوله يك تمثال مرحمت شد و به شمس الملك\r\n\r\n","description":"","footnote":"","page_name":" 1227 ","page_number":257},
  {"content":"\r\n\r\nپسرش سردارى ترمهء شمسهء مرصع . راستى خلعت نيابت حكومت قزوين من را پريروز آوردند : سردارى كرمانى شمسهء مرصع . سردارى بسيار بدى كه مثالش هشت تومان بيشتر قيمت ندارد . اما شمسه‌اش اعلى و نمرهء اول است . مىگويند غدغن شده ترمهء كشميرى ندهند .\r\nشنبه غرهء ذيحجة الحرام . دو سه روزى هوا سرد شد . مختصر تگرگى هم آمد . گفتند اين سرماى بىموقع سردرختى و شاخه‌هاى جوان را زد . اغلب روزها خانهء حضرت و الا مىروم . گاهى به صحبت با محمد حسن ميرزا كه مجبورا حاضرش مىكنم و ميرزا ابراهيم . قدرى سربه‌سر گذاشتن با بچه‌ها و زمانى با گفتگوى عزيز الملوك خانم ، موچول ، كوكب خانم و غيره تضييع وقت مىكنم . كمتر خانه هستم . دو سه روز يك بار هم باغ تازهء ملك‌آرا كه در حسن‌آباد است مىروم . امروز از وضع حاليهء وطن خود بنويسم بعد انشاء الله از واقعات تازهء آسيا و اروپا .\r\n\r\nوضع حاليهء وطن\r\nمقدم شهر طهران است . عمده قوت است كه از شدت گرانى نزديك است مردم تلف شوند . قيمت يكان‌يكان را نمىشود نوشت . همين‌قدر مىنويسم كه قحطى درستى است . زندگانى حرام شده . نير الدوله حاكم طهران منافع زياد برده و متصل اوقاتش مصروف مداخل كردن است . خيالاتى كه صدراعظم براى مواجبها و ساير كارها داشت يا خيالى دروغ بود يا « پلتيك » خود را مقتضى نديد و عمل نكرد . اولا تنخواه قرض نشد .\r\nخواستند از دول « نطر » « 1 » مثل بلژيك و هلند و سويس قرض كنند . آنها قبول كردند مشروط بر اين‌كه چند نفر مميز در سر گمركات ايران بگذارند . انگليس و روس مانع شدند . چون در عالم پلتيك مىدانند هركس امروز تنخواهى به دولت ايران بدهد صاحب آن مملكت است . انگليسيها خواستند بدهند روسها مانع شده بلكه سفير روس پروتست كرد . مختصر امكان پيدا نكرد . مواجبها را از ولايات برگردانيدند . مردم به وسايل مجددا ابلاغ گرفته به خرج منظور شده معدودى را ندادند . اغلب از شاهزادگان [ را 
  ] دادند . ساير به خرج منظور شد . گفتند چند نفر محاسب از فرنگ آورده شده براى وزارت ماليه معلوماتى ندارند . كارها به همان اشكال سابق قدرى شلوغ‌تر است . كار صدراعظم از سابق بيشتر . شاه هم همان مشغوليات كه داشت كه كافى است . هرچه بگويند قبول مىكند و از خود چيزى به خرج نمىدهد مگر انعامات نقدى به تركها و\r\n\r\n\r\n","description":"","footnote":"\r\n( 1 ) - كلمهء فرانسوى  Neutre  مرادست به معنى بيطرف .\r\n","page_name":" 1228 ","page_number":258},
  {"content":"\r\n\r\nدادن بعضى مناصب و شغل به آنها كه از دادن آن ناگزير است . شش ماه تمام است به قشون جيره و مواجب نداده‌اند . متصل امروز و فردا مىكنند . بنا بود افواج را هم كم كنند و آنچه نگاه مىدارند به قوانين جديد باشد . كتابچه‌ها نوشتند مجلسها منعقد كردند هنوز كه سر نگرفته و يقينا نخواهد گرفت . مداخل رؤسا در اين اشكال بيشتر است و آنها به ميل خود و دست خود راه مداخل خود را مسدود نمىكنند . كسى هم نيست توى سر آنها بزند و به تحكم آنها را راغب كند . پس چطور سر خواهد گرفت .\r\n\r\nدر شيراز\r\nدر شيراز قحطى چند ساله [ بود 
  ] و حالا اشتداد پيدا كرده . فرمانفرما هم مخصوصا در ذكر آن آب‌وتابى مىدهد و ضمنا مىگويد منال ديوانى امساله به كلى زمين است . « 1 » فارس مخارج سنواتى خود را اگر بدهد شق القمر كرده . از آن طرف در حوالى بندرعباس نزاعى شده يك نفر انگليسى مقتول شده دولت انگليس چهار فروند كشتى فرستاده از شيراز هم اردو رفته ، آن قحطزدگان را مشغول تاراجند . طاعون هندوستان هم قتل‌عام مىكند . بيم است به بنادر ما سرايت كند ، ايران امروز محتاج همان است [ كه 
  ] يك مرتبه تباه شود و بر « قاتلان بگويند » . « 2 »\r\n\r\nشلوغى بلوچستان\r\nبلوچستان شلوغ شده انگليس قشون فرستاده و به سرحد ما هم اثر كرده . از كرمان قشون آنجا رفته نتيجه معلوم نيست .\r\n\r\nدر خراسان\r\nخراسان كه انقلابى براى قتل يك نفر بابى شده بود قاتلين به صحن مقدس پناه برده بودند ، دولت روس نظم آنجا را به‌طور سختى از دولت ايران درخواست كرده ، و اگر ممكن نيست - دولت روس نظم مىدهد . از اينجا احكامات سخت به ركن الدوله شده و تهديدات شد كه عزل بلكه مقصر خواهى شد . هر قسم هست قاتلين را گرفته و علمائى [ را 
  ] كه اسباب فساد شده‌اند بيرون كن . هر نوع تقويت لازم است بكنيم . او هم از ترس\r\n\r\n\r\n","description":"","footnote":"\r\n( 1 ) - لا وصول .\r\n( 2 ) - در خاتمه مراسم تعزيه معمول بود بر قاتلان لعنت ميفرستادند اين جمله هم اشاره به آن است ( مسعود سالور ) .\r\n","page_name":" 1229 ","page_number":259},
  {"content":"\r\n\r\nاستعداد كاملى تهيه كرده ضمنا اداراتى كه مجزا بود ضميمه كرده يورش به صحن مقدس آورده چهارده نفر مفسد [ را 
  ] كه متحصن شده بودند كشيده بيرون آورده و چهار نفر از علماء را گرفته به طبس فرستاده و قاتلين را روانهء طهران كرد .\r\n\r\nركن الدوله را زنديق مىدانند\r\nدر اين‌جا ميان علما صحبتها برخاست . چون دماغ علماى طهران را فى الجمله سوزانيده‌اند ديدند پيشرفت ندارد به‌سختى مذاكره نكردند . دولت هم بىاعتنائى كرده عمل گذشت . حالا عوام و ساير علماى باقىماندهء مشهد ركن الدوله را كافر و زنديق مىدانند .\r\nعجالة حالت خوشى آنجا ندارد تا بعد چه شود .\r\n\r\nاسترآباد\r\nحكومت استرآباد را به هركس دادند قبول نكرده حالا مىگويند علاء الدوله مىرود .\r\nآن هم مشكل است . تركمانان مشغول تاخت‌وتاز [ ند 
  ] . شهر بىحاكم ، خيلى مغشوش است . شاهزاده امير نويان را هم غارت كردند . سرحد ما جائى كه جلوى روس است سه ماه است بىحاكم و بىساخلو [ است 
  ] . هركس به خيال خود است .\r\n\r\nمازندران\r\nمازندران هم همين‌طور . سردار امجد طهران [ است 
  ] . نه عزلش معلوم است نه نصب .\r\n\r\nهمدان\r\nاما همدان . شريف الملك طهران آمده يعنى احضارش كردند كه محترم و پيرمردترين اهل شهر همدان است [ و 
  ] سيد و نجيب . خواستند تحقيقات كنند . يك ماه مىشود آمده يك كلمه صدراعظم يا ديگرى جويا نشده كه واقعه از چه قرار بود ، يا تقصير با كدام است ، يا بعد چه بايد كرد . قريب چهل خانه و شصت هفتاد حجره و مغازه غارت شده .\r\nتقريبا يك كرور خسارت وارد آمده . باز عوام ساكت نشده همه‌روزه دسته‌بندى مىشود .\r\nدور نيست مفسدهء كلى برخيزد . حسام الملك شهر [ ست 
  ] ، دو فوج او [ و 
  ] يك فوج ملاير ، دويست سوار ملايرى و نهاوندى در شهر است . فخر الملك به اين شكل دل‌خوش است كه حاكم است ، غريب اين است هرجا منظم بود حاكمش را عزل كردند . اينجا كه آن‌همه فساد قتل و غارت شد حاكمش بجا است و مشكل عزل شود و حال آن‌كه فخر الملك\r\n\r\n","description":"","footnote":"","page_name":" 1230 ","page_number":260},
  {"content":"\r\n\r\nمردود اهل شهر [ است 
  ] و يك بچه همدانى نزدش نمىرود و اعتنا ندارد . حكومت و نظم هم با حسام الملك است . از اين‌جا هم تمام احكامات به افتخار اوست و نظم را از او مىخواهند .\r\n\r\nشيخيهء همدان در طهران\r\nاغلب شيخيه طهران آمده حاجى ميرزا باقر رئيس آنها حضرت عبد العظيم است .\r\nگفتند شيخيهء تبريز تلگرافى كرده‌اند كه اگر حكم به حق دربارهء نزاع همدان نشود ما هم آنچه همدانى در تبريز است خواهيم كشت . شاه هم بواسطهء شيخيه بودن والده‌شان قدرى متهم [ است 
  ] ، بلكه عموم متشرعه گمانى دارند و حال آن‌كه تا قبل از فوت مرحومه شكوه السلطنه اين گمان بود ليكن حاليه به كلى مرتفع [ شده 
  ] و ابدا بدان مذهب نيستند ، بلكه خيلى مكروه مىدارند و چند نفر از نوكرهاى شكوه السلطنه [ را 
  ] كه شيخى بودند و مجبورا بعد از فوت او خدمت شاه بودند پس از جلوس از خلوت و درب خانه خارج كرده به‌كار و شغل ديگر كه دور از خودشان بودند بازداشته شدند .\r\n\r\nملاير\r\nملايريها از دست سيف الدوله چهار ماه است عارض [ اند 
  ] و حكمى نمىشود .\r\nعبد الله خان ملايرى مىگفت در قريهء نشر كه سرحد همدان و ملاير است و سه دانگش ملك من است نزاعى شده آن سه دانگ از دست من شكايت كرده به سر خانه و زندگى من رفته‌اند . بيست روز است مىخواهم معلوم كنم كه آن عبد الله خان من هستم و مدتى است طهرانم ممكن نمىشود كه عبد الله خان بودن خودم را ثابت كنم . از سر خانهء من برخاسته با خود من طهران گفتگو كنند .\r\n\r\nسالار الدوله - نايب مناب ظل السلطان\r\nسالار الدوله طهران آمده و عزل شده . اقبال الدولهء كاشانى حاكم كرمانشاهان شد .\r\nشاهزاده در باغ خازن الممالك منزل كرده خيلى متكبر و مغرور شده‌اند . ابدا اعتنائى نمىكنند و حال آن‌كه قبل از رفتن خيلى مهربان و مؤدب بود . ذكر مجالس او را در روزنامه‌هاى سابق كرده‌ام . در كرمانشاهان خيلى ظلم كرده . مىگويند كسى صاحب زن و دختر خوشگل نبود به سر وقت دختر و زنهاى مردم خيلى از شبها رفته و از ترس كشتن كسى قدرت حرف زدن نداشته ، الان در طهران هم مىگويند شبها با دو نوكر به خانهء جنده‌ها مىرود و ادارهء نظميه راپرت آن را داده است . سياه و لاغر و بدتركيب شده .\r\n\r\n","description":"","footnote":"","page_name":" 1231 ","page_number":261},
  {"content":"\r\n\r\nچون دختر ظل السلطان را براى او عقد كرده‌اند ذكر فضائل و مناقب آن حضرت و الا را به تواتر شنيده ناچار به آن رويه سلوك و رفتار مىكند تا وارث حقيقى او و نايب مناب اصلى او قلم برود . او هم در ايام رياست بسى از اين كارها بالاتر [ كرد 
  ] كه اگر بخواهيم ذكر كنم كتابى عليحده مىشود .\r\n\r\nظلم و عدالت ظل السلطان\r\nبا وجود آن يك نوع نظم و غوررسى در كارها داشت كه اگر خودش به هواىنفس ظلمى مىكرد عدالتهاى ديگر داشت كه مانع ذكر آن شود و اجزاء و اتباعش حق ظلم نداشتند و نمىگذاشت [ از جانب 
  ] زيردستان خودش ستم و ظلمى واقع شود . امورات نظامى و ولايتى كليهء ادارهء او در كمال امنيت و نظم [ بود 
  ] . قشونى داشت مثل قشون پروس . پيش ادنى رعيتى اسم او را مىبردند موى بر اندامش راست مىشد . اگر آن رعيت ستم‌زده نزد دست‌نشانده و حاكم بلاد او مىرفت و تهديد مىكرد به ظل السلطان ستمى كه به من وارد شده خواهم گفت بند از بند آن حاكم جدا مىشد . رعيت و حاكم ، وزير [ و 
  ] امير تماما ظل السلطان را مثل اجزاء بدن خود حاضر و ناظر امورات مىدانستند و قلب او را مثل لوح محو و اثبات مىدانستند . كسى را ياراى تقلب و ظلم نبود .\r\n\r\nحالت حاليهء ممالك خارج\r\nدوشنبه سيم شهر ذيحجه - چون بيكار هستم اگرچه قلم و مركبم خوب نيست و خط و سواد كامل ندارم ناچار به قدر فهم خودم حالت حاليهء ممالك خارج را مىنويسم .\r\n\r\nجنگ آمريكا در اسپانيا\r\nواقعهء تازه جنگ ما بين ممالك متحدهء امريك است با دولت اسپانيا . از قرار روزنامهء تلگرافى سلخ ذيقعده اعلان جنگ از طرفين شد . اغتشاش كوبا كه چند سال متوالى است مورث اين جنگ عظيم گشت دولت اسپانيا خراب و بىچيز اين جزيره شد و آخر الامر منظم نشد . در جنگ دو سالهء كوبا دولت اسپانيول پنجاه ميليون ليره خرج كرده و متضرر شده . قرب يك سال است دولت اتازونى حمايت و جانب‌دارى از شورشيان كوبا مىكند .\r\nدر اين ايام دو سه فروند كشتى به شهر مشهور « هاوان » كه پاىتخت جزيرهء مزبور است روانه كرده . بيست روز قبل كشتى زره‌پوش نمرهء اول كه مسماة به « من » بود نصف‌شب غفلة آتش گرفته و تمامش سوخت . بسيارى از ساخلو كشتى چه آتش گرفته چه غرق شدند . تقريبا ده كرور متجاوز ضرر به دولت اتازونى خورده . اين حريق را نسبت به\r\n\r\n","description":"","footnote":"","page_name":" 1232 ","page_number":262},
  {"content":"\r\n\r\nاسپانيوليها داده كه بواسطهء عداوت بطور مخفى « تورپيد » دوانيده به انبار باروت كشتى آتش رسانيده و انبار باروت تركيده تمام كشتى سوخت . اگرچه دولت اسپانيا اين مسئله را به گردن نگرفت و تلگرافات اسف‌انگيز به دولت اتازونى نمود ليكن فايده نكرده .\r\nادنى و اعلاى ممالك متحده به فرياد برآمده و در ميان كوچه و معبر اجماع كرده جنگ جنگ گفتند و دولت را محرك شدند . او هم آزادى كوبا را رسما از دولت اسپانيا درخواست كرده و چهل و هشت ساعت مهلت داده . دولت اسپانيول هم تاب و طاقت اين‌همه غرور و نخوت دولت اتازونى را نياورده « پاسپرت » سفير دولت مزبور را داده و از شهر مدريد خارج گرديد ، همين‌طور سفير اسپانيا . اكنون كشتيهاى امريك به‌سمت كوبا در حركت آمده طرفين مشغول جمع‌آورى قشون و تجهيز جهازات هستند . دويست هزار نفر قشون اسپانيا با مارشال بلدنكو در كوبا مستعد دفاع مىباشند . بيش از اين خبرى نرسيده تا بعد از مفاد روزنامه‌جات چه دست دهد .\r\n\r\nانگليس در آفريقا\r\nدولت انگليس هم در آفريقا از يك طرف با دراويش و سودانيا جنگ دارد و تابستان رسيده اگر فتح و پيشرفتى حاصل نشده باشد ديگر امكان ندارد تا زمستان آيد . از طرف ديگر در نقاط سرحدى با دولت فرانسه نزاع مختصرى واقع شده ، قشون فرانسه فى الجمله از حدود خود تجاوز كرده دولتين مزبور مشغول مذاكره [ اند 
  ] كه بلكه بطور خوش قطع شود . دور نيست ما بين اين دو دولت هم اتفاق بدى بيفتد .\r\n\r\nتصرفات آلمان\r\nدولت مقتدر آلمان . بندر و توابع كيوچو را بدون آن‌كه از دماغ يك نفر خون جارى شود تصاحب كرده . اين مملكت معادن بسيار و جنگلهاى بيشمار دارد و حاصل‌خيز است . ابريشم خوبى از اين مملكت عمل مىآيد كه نظير آن در تمام آسيا نيست و تخمينا پنجاه شصت كرور جمعيت دارد . تمام همّ اولياى دولت آلمان و رعاياى آن مملكت اكنون مصروف آبادى و برداشت منافع آن ولايت است .\r\n\r\nروسيه و منچورى\r\nدولت روس بندر آرتور و بندر تالين‌وان با توابع آن [ را 
  ] از دولت چين منتزع نموده به همان قراردادى كه به آلمانها واگذار كردند صاحب و مالك شد . در حقيقت اين دو ولايت كليد منچورى و مقدمهء فتح تمام بلاد چين است . بيرق دولت روس در آن دو بندر نصب\r\n\r\n","description":"","footnote":"","page_name":" 1233 ","page_number":263},
  {"content":"\r\n\r\nشده حاكم و ساخلوى چين خارج شده . امتياز كشيدن راه‌آهن سيبر [ ى 
  ] را تا بندر مزبور از وسط مملكت منچورى هم با بعضى امتيازات ديگر ضميمهء معاهدهء روس گرديد ، حالا راه‌آهن تركستان و درياى خزر وصل مىشود به درياى چين كه ممتدترين راه‌آهن دنيا محسوب خواهد شد .\r\n\r\nحقوق فرانسه\r\nدولت فرانسه هم ميل بسيار دارد كه جزيرهء هىنان را بگيرد ليكن بطور خوش . در مذاكره است كه حقوق دولت فرانسه نبايد ضايع شود . يك بندرى را اسم برده با بعضى امتيازات بايد به دولت فرانسه داده شود . از قرارى كه در يكى از روزنامه‌ها ديدم دولت چين مسئووليت مزبور را قبول كرده است . دولت انگليس اولا مبلغ بسيارى قرض به دولت چين داده و در عوض تنزيل آن افتتاح چند بندر را به روى تجار انگليس خواسته و كشيدن راه‌آهن از سرحد برمه تا پكن و بعضى رودخانه‌جات را به كشتى انگليس اذن دخول بدهند . در پارلمنت انگليس مذاكره شده كه منافع اين امتيازات بيشتر و بهتر از مالكيت قطعه‌اى از ممالك چين است . تجارت انگليس سودش بيشتر و به يك اندازه خيالات دولت هم آسوده‌تر است . دولت ژاپن هم بقيهء خسارت جنگ را به عجله خواسته و گفته است بندر وىهاى وى را هم كه الان در تصرف ژاپن است از دست نخواهد داد .\r\n\r\nچين در ششدر حيرت\r\nدولت چين بيچاره در ششدر حيرت [ است 
  ] و چاره ندارد كه هرچه بخواهند بدهد .\r\nاين ممالكى كه از چين تجزيه شد هريك قطعه جواهرى بودند بس گرانبها و ديگر محال است به قبضهء تصّرف چين درآيد ، اگر [ چه 
  ] هزار شرط در معاهدهء آن شده باشد . از قرارى كه در بعضى روزنامه‌جات خواندم وزراى دولت چين خصوصا ليهنگ‌چانگ به قدر دو سه كرور پول از دولت روس رشوه گرفته و اين راهها را به آنها آموخته [ است 
  ] . از آن‌طرف هم پادشاه را ترسانده و به قدر مقدور همت گماشته و عمل را به اين‌جا ختم كردند .\r\n\r\nيحيى خان مشير الدوله\r\nاين رشوه‌خورى در چين هم مثل ايران معمول است . حالا اگر لهينگ‌چانگ دو سه كرور پول گرفت و دو بندر به روس داد يحيى خان مشير الدوله مرحوم يك ماچ از زن\r\n\r\n","description":"","footnote":"","page_name":" 1234 ","page_number":264},
  {"content":"\r\n\r\nسفير روس كرد و تمام تركستان و ماوراء بحر خزر را واگذار كرد . منافعى كه الان دولت روس از تركستان مىبرد از مملكت فنلاند و قفقاز و مسكو نمىبرد . از بعضيها شنيدم كه مىگفتند به حالت چين افسوس نبايد خورد بلكه اين افسوس را بايد به حالت آتيهء خودمان بخوريم و از حالا بايد محزون و غمگين بود كه چندى نخواهد گذشت بدتر از چين خواهيم شد . هر تكه از مملكت ما به‌دست يكى از دول خواهد افتاد . اگر از چين چهار بندر منتزع شد بيست بندر ديگر باقى است . از ما همان حكايت شبنم و خانهء مور است .\r\n اى دوست بر جنازهء دشمن چه بگذرى * شادى مكن كه بر تو همين ماجرا رود « 1 » \r\n\r\nوضع عماد السلطنه\r\nچهارشنبه پنجم - هواى طهران رو به گرمى است . باغچه خيلى مصفا است . مشكل امسال شميران برويم . گرما را بايد خورد . گفتگوى عروسى عزيز الملوك است ، آقاى عماد السلطنه راضى نمىشوند . اما به چندين جهت خوب است اگر الان بكنند . براى حضرت عليه به صرفه مقرون است . آقاى عماد السلطنه اولا خيلى كم مراوده شده ، حتى المقدور از منزل بيرون نمىآيند . ثانيا جز مطالب لازمه صحبت ديگرى نمىكنند .\r\nثالثا تمام ماها را عجالة به خودشان غيرمحرم و بيگانه مىدانند . خيلى خودشان را محزون و مغموم مىنمايند . حضرت و الا هم فرموده‌اند به حالت خودش بگذاريد طبعا خوب مىشوند .\r\n\r\nاعلانات اعتراضيه‌اى\r\nاين چند روزه كه شاه كن رفته بودند قشون ساخلوى طهران اعلانى كرده به در ميدان توپخانه و بعضى جاهاى ديگر چسبانده بودند كه از گرسنگى هلاك شديم . يا مواجب و جيرهء ما را بدهيد يا به زور سر نيزه خواهيم گرفت و ديگر نوكرى نخواهيم كرد . اين اعلانات را گفتند جنرال واگنر خان معلم كل برداشته و به كن برده . خيلى اسباب تشويش شده . در ميان آن رعدوبرق كه اگر عالم را به شاه بدهند از اطاق هفتم به ششم نمىآيد به سمت شهر آمدند . وزير نظام جلو افتاده صاحب‌منصبان را ديده تا بعد از عيد اضحى به زبانى مهلت گرفته‌اند و عجالة مشق دروغى را هم متروك داشته [ اند 
  ] كه حالت اجماع به هم نرسانند .\r\n\r\n\r\n","description":"","footnote":"\r\n( 1 ) - اصل : بود\r\n","page_name":" 1235 ","page_number":265},
  {"content":"\r\n\r\n\r\nقوانين گمرك\r\nاز تمام مطالب و قوانينى كه در اين مدت شنيديم اين يك فقره را گفتند اعلان كرده‌اند كه اجرا شود و آن اين است كه در تبعهء داخله و خارجه سابقا در گمرك تفاوتى بود كه خارجه صد پنج در سرحد داده جواز گرفته هرجا مىرفت آسوده بود و داخله در هر شهر و گمرك خانه به ميزان مخصوص گمرك مىداد . حالا تبعهء داخله و خارجه در اين ضمن تقلبات مىكردند هركدام صرفه داشت به اسم خارجه صد پنج داده مىبردند ، همين‌طور خارجه به اسم داخله مىآورد . حالا مقرر شده داخله و خارجه در سرحد صد پنج داده هرجا خواهد برود و امانات پستخانه هم باز شده صد پنج خواهند گرفت .\r\nاين امانت فرستادن هم يك نوع تقلب براى تجار بود از فرستادن جواهر و ادويه‌جات و چيزهاى ديگر كه ما نمىدانيم . مال التجاره هم مال هركس باشد در گمركخانه باز شده و تقويم صحيح مىشود . براى اين كارها سه نفر مميز از بلژيك آورده‌اند كه سالى شانزده هزار تومان آن سه نفر را اجير كرده‌اند .\r\nحضرت و الا يك مرتبهء ديگر هم درب خانه تشريف بردند حضور مبارك مشرف شدند . معلوم نيست كارى بدهند . به ما هم خيلى تلخ و سخت مىگذرد . اين قليل مواجب كفايت نمىكند . راه ديگرى هم نيست . خداوند خودش اصلاح كند .\r\n\r\nنظام الملك - عروسى - حكومت طهران\r\nسه‌شنبه هشتم ذيحجه الحرام - نظام الملك چند روز است مشغول عروسى است .\r\nعمارت تازه نزديك به در ساخته يعنى همان دالان و هشتى اول را خراب نموده به‌جاى آن است . در سابق را هم وسيع كرده كالسكه رو شده . جهيز عروس را امروز بردند ، بىصدا بود . بار قاطر كردند . خيلى جهيز مفصلى تهيه شده بود . از هر جهت ممتاز بود .\r\nحكومت طهران را به نظام الملك تكليف كرده‌اند . از قرارى كه آدمهايش مىگفتند قبول نكرده و شرايطى مىخواهد قرار بدهد بلكه از جهت سختى آن ، ديگرى را انتخاب كنند .\r\nديروز حور العين را حضرت عليه نزد گلين خانم روانه كردند پذيرفته شد . تا عصر آنجا بود . آمدنش تا غروب كشيد . كوكب خانم گمان مىكرد نخواهد آمد . حضرت عليه هم محض شوخى مىفرمودند همان‌جا خواهد ماند . گريه مىكرد و اضطراب شديدى داشت . مغرب آمد ، دستهايش را به كمر زده راه مىرفت در حياط و تعريف مىكرد كه\r\n\r\n","description":"","footnote":"","page_name":" 1236 ","page_number":266},
  {"content":"\r\n\r\nهيچ‌كس حالى نمىشد مگر لفظ « دد » « 1 » كه معلوم بود تازه گل را مىگويد . شب را آنجا ماندم ، حضرت و الا شميران تشريف برده‌اند . خيلى خوش گذشت .\r\n\r\nحكومت طهران\r\nدوشنبه دهم ذيحجه ، 14 درجهء ثور ، دوم مى 1898 ميلادى - ديشب به سلامتى و مباركى ساعت سه از شب گذشته عروس را بردند . ديروز از صبح آنجا بوديم . آقاى عماد السلطنه چند روز هيچ آنجا تشريف نياورده‌اند ، با وجودى كه ساز و آوازى نداشتيم فقط به قدر لزوم چراغانى شده بود . قبل از ساعت سه جناب نظام الملك و حاجى صدر السلطنه و وزير نظام ، مدير السلطنه آمدند در بالاخانه خدمت حضرت و الا تشريف بردند . معلوم شد ديروز عصر صدراعظم نظاميه آمده و حكومت طهران را هر قسم بوده قبولانده و دستخط آن غروب صادر شده ، امشب را هم آتش‌بازى رفته بودند و از آنجا آمدند . تبريك گفته شد . وزير نظام گفت از قدم عروس است . چون اين مطالب هنوز در ايران باقى است . همان‌طور كه بعد از عقد معزول شد . گفتند از قدم عروس بود . حالا هم به حمد الله از قدم عروس منصوب شد . از همه بيشتر حضرت عليه از اين خبر شاد شدند كه آن گفتگوهاى اول پاك از ميانه رفتند . نظام الملك هم خودش را از قدما مىداند ، يعنى برحسب عادات و رسوم والامنشانه كامل است و اين نوع مطالب را رد و قبول مىكند و اعتقادى دارد . بهرجهت خوب شد .\r\n\r\nمراسم عروسى\r\nبعد از صرف شربت و چاى خود نظام الملك دم اندرون آمده عروس را بيرون آوردند . به كالسكه نشاندند . از همه مزين‌تر كالسكهء عروس بود كه چهار پنج روز است سر آن زحمت مىكشند . از گل و چراغ و پارچه تزيين كامل داده بودند خيلى باشكوه .\r\nنايب و فراشهاى حكومتى هم چراغ به‌دست گرفته بودند . محمد حسن ميرزا سوار شده همراه عروس رفت . قريب بيست كالسكه دنبال عروس بود . من و افخم الدوله هم كالسكهء خودمان را سوار شده « انكوّنو » رفتيم در ميدان توپخانه . از راه ديگر رفته منتظر تماشا شديم . موزيكانچى و نقاره‌چى را در جلوى شمس العماره نگاه داشته بودند . از آنجا با ساز بردند . جمعيت در خيابان فراوان بود . آمده گذشتند . از پشت خانهء ظل السلطان جلوى نظاميه رفتيم . عروس را از خيابان چراغ‌گاز بردند . جلوى نظاميه از زن و مرد\r\n\r\n\r\n","description":"","footnote":"\r\n( 1 ) - مقصود « دده » است .\r\n","page_name":" 1237 ","page_number":267},
  {"content":"\r\n\r\nهنگامه بود . خيلى تماشا كرديم . جلوى خانهء مرحوم اعتماد السلطنه كالسكهء عروس را نگاه داشتند كه داماد استقبال كند . طولى كشيد داماد سواره آمد . صحبت زنهاى اطرافى خيلى تماشا داشت . همان‌طور كالسكه را تا دم اندرون بردند . قدرى ايستاديم تا اميرزاده آمده به منزل آمديم . شام را خورده بودند . صحبتهاى اميرزاده خيلى بامزه بود . ساعت هشت استراحت كرديم . باغ نظاميه امشب خيلى شكوه داشت . الحق باغ ممتازى است .\r\nاز باغات نمرهء اول اين شهر است .\r\nامروز را دربخانه رفتيم . اول اطاق صدراعظم بعد سلام شاه . در سلام حكومت نظام الملك را اعلام فرمودند . خود نظام الملك مخاطب سلام هم هست . امر فرمودند كه در آسايش مردم جدى بليغ داشته باش و خاطر ما را آسوده كن . زود بيرون آمده منزل حضرت و الا رفته و از آنجا به اتفاق افخم الدوله و اميرزاده و سليمان ميرزا حضرت عبد العظيم ( ع ) رفتيم . جمعيت خيلى زياد بود . اين بابويه سر مقبره رفتيم . سنگ خوبى براى مقبره نقر كرده‌اند . دو شعر مشهور عمعق را در اول و اين شعر را در آخر نوشته‌اند . « 1 »\r\nحقيقت خيلى حيف شده و هروقت به ياد ما مىافتد غم و اندوه را تازه مىكند . از طفوليت مأنوس بوديم . از خواهر به ما مهربانتر بود . هرچه از صفات حميده و اوصاف جميلهء آن مرحوم بنويسم كم است . خدايش رحمت كند كه مثل او نخواهد آمد .\r\n\r\nتظلم يزديها از دست اقبال الملك\r\nيزديها مدتى است تهران به تظلم آمده‌اند . چون يكى از متحدين با صدراعظم حاليه و مشير الدوله ، اقبال الملك بود . هميشه در مجلس آنها بود و دوستى قديم دارند . به قدر امكان حمايت و جانب‌دارى صدراعظم مىكند كه معزول نشود . اين است كه دو سه ماه است اين عارضين در طهران سرگردان [ اند 
  ] . گاهى تهديد به قتلشان مىكنند ، گاهى انعام مىدهند ، گاهى حكم مىشود از شهر خارجشان كنند . با وجود تمام اين مصائب نمىروند . حالا حضرت عبد العظيم بست بودند . شالهاى بلند خود را به گردن انداخته به ضريح مقدس بسته بودند و فرياد مىكنند يا صاحب الزمان ( ع ) .\r\n\r\nزرتشتيهاى يزدى\r\nشخص موثقى كه حضور داشت مىگفت جمعى از زردشتيهاى يزد طهران آمده بودند و تظلم مىكردند كه اقبال الملك ازبس بيحالى كرده و سزاى گنهكار را نداده اشرار\r\n\r\n\r\n","description":"","footnote":"\r\n( 1 ) - اشعار را نقل نكرده است .\r\n","page_name":" 1238 ","page_number":268},
  {"content":"\r\n\r\nو الواط يزد كه مشهور آفاق مىباشند جرى شده شبها به خانه‌هاى ما مىآيند و مىگويند هزار تومان بده و الّا شكمت را پاره مىكنيم . ما از ترس جان آنچه بخواهند بايد بدهيم .\r\nديگر صاحب جان و مال نيستيم . از براى رضاى خدا فكرى براى ما بيچارگان بكنيد .\r\nصدراعظم به عادت مخصوص كه دارند دستها را به‌هم‌ديگر ماليده نگاهى به صورت گبرها كرده فرمودند : « يعنى به پارسيان خودمان هم » . عرض كردند بلى آقا پدر ما را درآوردند . جان ما به لب رسيده . پس بى خود اين‌همه راه آمده‌ايم . ديگر زن و بچه ، مال و دولت نداريم . نگاهى كرده فرمودند محل كمال افسوس است و سوار كالسكه شده به سمت درب خانه رفتند . بيچاره گبرها متحير از اين جواب به‌سمت منازل خود رفتند .\r\nصدراعظم خيلى كم‌حرف است و بيشتر هم همين‌طور جوابهاى مختصر مفيد مىدهند .\r\nمثلا اگر مستمندى دو ساعت شرح‌حال كند صدراعظم جوابهاى او را به يك نگاه كردن به چشم او قناعت مىكنند .\r\n\r\nزردشتيان هند\r\nاين زردشتيهاى ما را به همين ظلم و ستمها به تنگ آورده [ اند 
  ] كه جلاى وطن نموده مملكتها به‌وجود آنها آبادان گرديده است . تمام زردشتيهاى هندوستان از مملكت ايران بواسطهء جور و ظلم حكام ايران رفته‌اند و الان اول اشخاص تربيت‌شدهء با علم و صنعت هندوستان بلكه دنيا آنها مىباشند . هيچ ملتى در هندوستان به ترقى و تمدن آنها نرسيدند و اغلب در روزنامه خوانده‌ام كه فلان پارسى سه كرور و چهار كرور وقف فلان دار العلم كرد ، يا براى فلان مدرسهء زراعت داد . اغلب تجارت هندوستان به توسط آنها مىشود . اغلب راههاى آهن هندوستان مال آنها است . از هر حيث ترقى كرده‌اند . مكرر خوانده‌ام كه آرزوى وطن مألوف را دارند و از جهت همين كارها جرأت نمىكنند . مثل اين‌كه اين يك مشت پارسيان [ را 
  ] كه الان هستند نمىتوانيم نگاه داشت و دسته‌دسته به هندوستان مىروند .\r\n\r\nجلاى وطن\r\nهمين‌طور از رعاياى خراسان و آذربايجان و شيراز و عربستان دسته‌دسته به خاك خارجه جلاى وطن مىكنند . تمام تركستان روس بواسطهء ايرانيها آباد شده است . دو ثلث سكنهء شهرهاى تازه‌آباد روس ايرانى مىباشند و همين قسم تمام قفقازيه و هندوستان و عراق عرب و شامات و آسياى صغير و خود اسلامبول . جمعيت ايران روزبه‌روز ساعت به ساعت كم مىشود .\r\n\r\n","description":"","footnote":"","page_name":" 1239 ","page_number":269},
  {"content":"\r\n\r\nچهارشنبه 12 - از جيره دادن كه خبرى نيست . فوج قزوين را براى فرستادن استراباد خواسته بودند . گفتند سه هزار تومان از مواجب خود تقديم كردند كه اين سفر را نروند و مرخص شدند .\r\n\r\nوضع قزوين\r\nحاجى سيد جمال در قزوين پس از آمدن ما معركه كرده قريب ده بيست خانه را به تهمت اين‌كه در آنجا فاحشه هست خراب كرده چندين دفعه هم به حكم آقا مرده در بازار از بابيهء آنجا جارها زده و تهديدات كرده‌اند . نزاعها زياد هم شده ، خيلى اغتشاش دارد .\r\nاين حاجى سيد جمال جوان است . ظاهر خوبى دارد . هيكل و بشرهء خود را هم طورى مىسازد كه مهيب به‌نظر بيايد . مثلا در قنوت ماه رمضان در ميان مسجد شاه در حالىكه هزار نفر زن و مرد اقتدا كرده بودند دو ساعت گريه مىكرد و بعد از نماز مغشى عليه مىافتاد . كمتر روزى بود كه در قنوت دو ساعت گريه نكند . كارهاى صعب و سختى داشت . . . چندى نخواهد گذشت كه در قزوين از ملا عبد الله در همدان خواهد گذشت و اغتشاشات خواهد كرد .\r\n\r\nحكومت ملاير - مادام چلو\r\nحكومت ملاير را به شاهزاده مشكوة الدوله ابراهيم ميرزاى ديوانه دادند . شرح احوال اين شاهزادهء ديوانه را مكرر در روزنامه‌هاى سابق نوشته‌ام . وقتى مغازه باز كرده بود مردم اسمش را « مادام چلو » بر وزن « مادام پلو » مشهور كه تمام پول ايران را برد گذاشته بودند . همشيرهء عيال صدراعظم زن اوست . وضع حكومت اين با شرارت و استقلال سيف الدوله تماشا دارد . رسيدن آنجا به تحريك عارضين دمار از روزگار سيف الدوله در خواهد آورد . مثل اين‌كه الان جنس بدهى او را مىخواهد بخرد و مقدمهء نزاع است .\r\nعصر منزل يكى از دوستان رفتم . شخص آگاهى هم حضور داشت تفصيلاتى از درب خانه و شاه مىگفت . آنچه را مىشود نوشت شرح مىدهم ، العهدة على الراوى .\r\n\r\nاخلاق ناصر الدين شاه\r\nحكايت مىكرد از شاه شهيد كه تا مرد كسى ندانست از چه خوشش مىآيد و از چه بدش .\r\nاز شوخى و صحبتهاى مضحك به اعلى درجه خوشش مىآمد اما كسى جرئت\r\n\r\n","description":"","footnote":"","page_name":" 1240 ","page_number":270},
  {"content":"\r\n\r\nنداشت هميشه صحبت مضحك كند . يك‌وقت از تقدس خوشش مىآمد . يك‌وقت از بىدينى . يك ساعت از علم ، يك ساعت از جهل . نمىگذاشت كسى بداند چه رويه‌اى دارد و چه ميلى دارد . مثلا محال بود از اندرون بيرون بيايد سمتى برود كه ديروز رفته بود ، يا اطاقى كه صبح نشسته بود . صحبت محال بود در حضور جمع بكند مگر مطالب غيرلازم . خيال خود را هيچ‌وقت بروز نمىداد . مشورت مىكرد ، اما يك‌وقت كسى مطلبى مىگفت بىاندازه بدش مىآمد . اگر يك نفر از اهل درب خانه صحبت پلتيك مىكرد كه از او متوقع نبود دشمن مىداشت . فخر الملك مكرر مىگفت امروز در سر كاغذخوانى من فلان مطلب را از روى پلتيك به شاه عرض كردم تا چهار روز به من حرف نزد . مىخواست حالى كند تو پيشخدمتى ديگر به اين كارها چه‌كار دارى . جز با صدراعظم بطون امر را به هيچ‌كس نمىگفت . خيلى از اين كارها داشت ، خصوصا بيشتر براى اين‌كه خيالات خودش را مخفى بدارد .\r\n\r\nاخلاق مظفر الدين شاه\r\nاما حالا به كلى بر خلاف آن است . همه‌كس مىداند صبح شاه بيرون مىآيد كجا خواهد ايستاد ، چه خواهد گفت ، كى خواهد آمد ، كدام اطاق خواهد نشست . يك نسخه است و يك حالت ، شاه از اندرون كه بيرون مىآيد معين است جلوى سرايدارخانه مىايستد هركس هست حلقه زده شاه بناى صحبت را مىگذارد . تمامش از آذربايجان است . هر مطلبى را هم كه مىگويد قسم ياد مىكند و قسم بلكه تكيه‌كلام او « به خداى لا شريك له » است . از گندم مراغه صحبت مىفرمودند كه هر دانه صد دانه علاوه مىدهد . حالا براى اثبات اين مدعا صد مرتبه « خداى لا شريك له » را شاهد آوردند .\r\nدر بين صحبت و فرمايشات صدراعظم از بيست قدمى ظاهر مىشود ، شاه به‌دست اشاره مىفرمايند جلو باز مىشود . بعد خودشان چهار پنج قدم استقبال مىكنند . همراه صدراعظم هم جمعى البته هستند . بر حلقهء سابق افزوده مىشود و صحبت تجديد مىشود كه حالا مشغول تعريف گندم مراغه بودم شما نمىدانيد چه حكايتى است .\r\nمحتمل است بعضى روزها از نرخ و غيره فرمايشات شود . رأى مبارك خودشان را مىفرمايند . يك روز از گوشت و عمل قصابخانه مىفرمودند . حكومت با نير الدوله بود كه ما خودمان پولى مىدهيم ، عين الدوله هم بدهد ، خودت هم بده ، تقى و نقى [ هم 
  ] بدهند . بعد از نير الدوله نظام السلطنه ايستاده بود و « تقى » او شد . باز شاه ملتفت نشده مجددا فرمودند . اين دفعه به اشارهء دست نظام السلطنه « نقى » واقع شد كه مردم اندكى خنده كرده بيرون كه آمدند خنده‌ها شد و از شاه خيلى مستبعد دانستند كه اين قسم\r\n\r\n","description":"","footnote":"","page_name":" 1241 ","page_number":271},
  {"content":"\r\n\r\nفرمايشات بفرمايند ، آن‌هم در حضور اين جمع .\r\nآن شاه طورى به ابهت فرمايشات مىفرمودند كه لرزه به اندام آدم مىافتاد و قسم هيچ‌وقت ياد نمىفرمودند . اگر خيلى لازم مىشد « به سر شاه » مىفرمودند .\r\n\r\nشوخى شاه - ترس شاه\r\nتركها عيشى دارند . هركدام صاحب خانه‌هاى چهل هزار تومانى و پنجاه هزار تومانى شدند . خانه‌ها را با مبل و اسباب يك مرتبه به پول نقد خريدارى مىكردند . مثل سابق نيست . اين محارم از گرفتن لقب يا منصب براى عمرو و زيد مداخل كنند . خير تمامش از جيب شاه است كه ابدا احتياج به توسط فلان يا صدور فلان فرمان ندارند . آنچه ملك خالصه باقى بود بردند و از اصل ماليات مواجبهاى گزاف گزاف . روزى هم نيست پانصد و هزار از صرف جيب نگيرند . شاه دو دفعه پلنگ زد هر دفعه هزار تومان ميرشكار گرفت . مطيع السلطنه را هروقت با رخت توى خزانهء حمام يا حوض مىاندازند بعد از تفريح از اين تماشا پانصد [ تومان 
  ] نقد و يك دست لباس از كلاه تا نيم چكمه مرحمت مىشود . هروقت رعدوبرقى مىشود سيد بحرينى و پسرش بايد حاضر شوند . از هزار تومان كمتر به آنها مرحمت نمىشود .\r\n\r\nبخشش لباس\r\nنظام الملك مىگفت تا حال نديده بودم كه يك دست لباس ، شاه شهيد بدهد . روزى نيست كه برات يك دست تمام لباس براى فلان صادر نشود . هم او مىگفت خرج صندوقخانه با آن‌كه در ايام شاه شهيد خيلى زياد بود امسال دو برابر آن برات صادر شد .\r\n\r\nمواجب شكارچى\r\nميرشكار روزى عرض مىكرد گرانى است . اين مواجب كه به شكارچيان مرحمت مىشود كفايت نمىكند . خدمت آنها زياد شده و مواجب كم . اين ميرشكار پيرمرد خوش صحبت ناقلائى است . طرف شوخى و مسخرهء شاه هم هست . ترك محض [ است 
  ] و هيكل خنده‌دارى دارد . سيصد تومان مقرر شد علاوه بر جمع كل مواجب آنها بدهند .\r\nشاه فرمودند خير زياد است . اصرار كرد كه قابل نيست . فرمودند مرحمت نمىشود . اگر ما حساب كنيم آن‌قدر هم كه مىدهيم زيادى است . ميرشكار از زرنگى كه داشت كلمهء حساب را چسبيده كه همين مسئله را حساب بفرمائيد معلوم مىشود . اما استدعا مىكنم حساب نكرده سيصد تومان را مرحمت كنيد . مىترسم از روى حساب زياده بشود و\r\n\r\n","description":"","footnote":"","page_name":" 1242 ","page_number":272},
  {"content":"\r\n\r\nالتفات نشود . شاه برحسب معمول قسم ياد كردند كه مىدهم . امير بهادر بيا حساب كنيم .\r\nشاه روى صندلى جلوس فرموده . امير بهادر و ميرشكار هم نشستند . شاه فرمودند قلى خان مىدانم زن دارد ، سه نفر بچه دارد ، يك برادر هم دارد كه خرجش به‌عهدهء او است ، يك عيالى هم در خمسه دارد روزى يك تومان كمتر خرج او نمىشود . ميرشكار اصرار كه خير دو اسب هم دارد ، روزى يك تومان همان خرج دو اسب مىشود و حال آن‌كه اينها هميشه در سفر هستند و در حقيقت دو خرج دارند . خواستند زياد كنند و ميرشكار عرض كرد خير با وجود آن كافى است . از اين رويه حساب كردند كه هر شكارچى سيصد و شصت تومان ، عدهء شكارچى زياد و مبلغ اقلا ده برابر آنچه مرحمت مىشد گرديد . مختصر سيصد تومان مبدل به سه هزار تومان شد . همان‌جا شاه دستخط فرموده از اصل ماليات سه هزار تومان علاوه همه‌ساله بدهند . ميرشكار شادىكنان و رقص‌كنان از باغ بيرون آمد .\r\nاز قول مدير السلطنه پسر نظام الملك كه الان مستوفى اصفهان است مىگفت كه شهر اصفهان بواسطهء ظل السلطان تاكنون دست نخورده بود تمام تفاوت عملها بجاى خود ، خالصه‌جات اعلى باقى بود ، در اين ايام تمام آن منافع را با اغلب از آن خالصه‌جات بردند .\r\n\r\nنديم السلطان\r\nملا محمد اصفهانى كه ملقب به « مسيو » بود و حالا نديم السلطان لقب دارد در اين طهران طلبه بود . بعد بناى معلمى را گذاشت . ميرزا محمد حسين وزير او را معلم همين معين دفتر و معز السلطان نمود . آنها درس فرانسه هم مىخواندند . ملا محمد ميل نموده فرانسه خواند و خوب ياد گرفت . بعد معلم جاهاى ديگر شد . اين اواخر معلم بچه‌هاى قوام الدولهء حاليه بود . مسخره بود . با همان عمامه اغلب انواع فسق و فجور را مرتكب بود . قمار خوب مىكند . شراب و عرق بسيار مىخورد . شوخى و الواطى بسيار دارد . « 1 » آن وقت قوام الدوله معاون الملك بود و به فرنگ محض معالجهء دروغى رفت . « مسيو » را در عوض خدمتكار همراه برد . سفر ديگر هم همراه برد و در آنجا اين سفر خوب خدمت نكرد ، فرارا يا قهرا تبريز رفت خدمت شاه حاليه رسيد . شاه به صحبت او مايل شد .\r\nتوقف كرد « نديم‌باشى » لقب گرفت . حالا كارش خيلى خوب است . در اين ايام سه هزار تومان علاوه مواجب سابق و يك قريهء بسيار معظم خالصه كه همين‌قدر نقدى دارد در اصفهان تيول و ملكى مرحمت شد . مهيار « 2 » اسم آن خالصه است و از دهات مشهور و\r\n\r\n\r\n","description":"","footnote":"\r\n( 1 ) - از نديم السلطان ملقب به مسيو انتظارى بيش از اين نمىرود ولو در لباس مقدس طلبگى . ناشر\r\n( 2 ) - اصل : محيار .\r\n","page_name":" 1243 ","page_number":273},
  {"content":"\r\n\r\nمعروف اصفهان است . چهار هزار تومان ماليات نقد و مقدار زيادى جنس دارد . تقريبا سه چهار هزار تومان امروز كه مخروبه است منفعت دارد اگر آباد شود چندين مقابل امروز .\r\n\r\nصرف جيب شاه\r\nديگر ازاين‌رو محترم‌ترين و محرمترين نوكرهاى شاه را قياس كنيد . همين نديم السلطان با وجود اين مواجب روزى نيست كه انعام نقدى چه از صرف جيب چه از جيب خود شاه نگيرد . صرف جيب شاه الان دويست و سيصد هزار تومان رسيده و تمامش را انعام به اين تركها مرحمت مىفرمايند . هركدام روزى يك ابلاغ صحه رسيده يكى نرسيده در بغل دارند . آن روز مطيع السلطنه مىگفت چرا پانصد تومان مرا سه روز است نمىدهى . اگر تاكنون داده بودى پانصد ديگر گرفته بودم . حالا چون نگرفته‌ام خجلت مىكشم عرض كنم . كلاهش را مىخواست زمين بزند توى سرش مىزد . داد مىكرد كه زودتر بده تا فكر مجددى بكنم .\r\nخيلى صحبتها كرد همين‌قدر نوشته شد كافى است . اين‌طور مردم مواجب و مرسوم ، ده ، بلوك ، رخت ، جواهر ، كار ، شغل ، خانه ، زندگى مىبرند . از آن طرف دويست تومان از مواجب خانم شاهزاده را به عنوان ثلث كم كرده و قطع نمودند . هرچه حضرت و الا عريضه كرد ، عزيز الدوله عريضه كرد كه قابل نيست اين دويست تومان را به پسرهاى ديگر مرحمت كنيد ، به اسم ديگر التفات كنيد فايده نكرد .\r\n\r\nمواجب نوكرهاى شاه\r\nالان در درب خانهء شاه از اين نوكرها كه آمدند كسى نيست كه از چهار هزار تومان كمتر مواجب داشته باشد . ده هزار تومان و پانزده هزار تومان مواجب دارند . چند نفر خواجه شاه دارد نفرى پنج هزار تومان مواجب دارند . سيد بحرينى و اولادش ده هزار تومان مىبرند سواى انعامها و ملكها كه بردند . حكيم الملك ، آصف السلطنه ، حاجب الدوله ، امير بهادر ، عين الدوله ، موثق الدوله ، ديگرى ، ديگرى دو كرور متجاوز در سال انعام و مواجب مىبرند و باز سير نشده‌اند .\r\n گفت چشم تنگ دنيا دار را * يا قناعت پر كند يا خاك گور \r\nجمعه 14 ذيحجه - منزل بودم . افخم الدوله قرقى دارد و اغلب سوار مىشود . روزى نيست ده دانه و پانزده دانه يلبه يا بلدرچين نگيرد . فساد هم خوب تيرانداز شده . هرچه بپرد امان نمىدهد .\r\n\r\n","description":"","footnote":"","page_name":" 1244 ","page_number":274},
  {"content":"\r\n\r\n\r\nحكايت همدان\r\nواقعات تازه كه خبر رسيده حكايت همدان مىباشد و به قول فرنگيها « بمباردهء » شهر .\r\nخبر كتبى براى ما نيامده . اين‌طور همدانيها مىگويند كه حسب الامر قدر قدر حسام الملك و منصور الدوله به خانهء جمع آقايان كه منشاء فتنه و فساد بوده‌اند ازاين‌رو فاضل - آقا سيد محمد - حاجى ميرزا مهدى - پسر آخوند ملا عبد الله رفته كه بايد از شهر همدان بيرون رفته يا به موطن اصلى خود يا هرجا غير از همدان ميل داريد [ برويد 
  ] .\r\nعلما در مجلس بناى بد گفتن را گذاشته به شاه و صدراعظم و خود آنها هزل و ياوه گفته‌اند . حضرات بيرون آمده‌اند . زنها از پشت‌بام خاكستر آلوده به كثافت به سر آنها ريخته فحش بسيار داده‌اند . ساعتى بعد آقايان رسولى خدمت فخر الملك روانه مىكنند كه اگر به رفتن ما شهر منظم مىشود مىرويم . چند روزى مهلت بگيريد تهيهء سفر كنيم .\r\nمهلت مىدهند . بعد از انقضاء مهلت باز نمىروند . همان روز كه مهلت گرفته‌اند قاصدها با عريضه‌جات بسيار به‌سمت طهران و نزد آقايان اين‌جا روانه مىكنند .\r\nگفتند زمانى كه قاصد همدان و كاغذ آقايان به آقا سيد على اكبر رسيده گريه فراوان نموده تا دو روز صحبت نكرده . افسوس كه از دستشان كارى برنمىآيد و صرفهء خود را از دست نمىدهند و كار از كار گذشته بود .\r\nبارى اهل شهر اجماع كرده كه آقايان نبايد بروند . از طهران احكام سخت شده بود .\r\nآن بىاحترامى هم كه نسبت به حسام الملك و منصور الدوله شده بود توپ را به مصلى بردند . مصلى همدان تپهء خوبى است كه سركوب شهر واقع و براى شليك توپ خيلى خيلى جاى [ با 
  ] معنىايست . اهل شهر به‌سمت سرباز شليك كرده پنج نفر مقتول شدند كه حكم شليك داده شد . سه چهار تير توپ انداخته‌اند كه يك مسجد و چندين خانه را منهدم كرده . سرباز هم به‌سمت شورشيان شليك كرده . روىهم مىگويند سى چهل نفر كشته شده . اهل شهر ديدند از شوخى گذشته كار به جدى كشيده يك مرتبه به سمت خانه‌ها و منازل خود فرار كرده كه هرچه بدتر آقايان كرده هرجا مىروند بروند .\r\nصداى امان امان از شهر برخاسته ، قرآنها به دستها به‌سمت عمارت حكومتى رفته امان داده شده دو روز بعد يا همان ساعت آقايان حركت كرده رفتند . شهر منظم شد . مردم آسوده شدند . [ با 
  ] سياست است كه كارها قوام مىگيرد . اگر تنبيه و سياست نباشد هرگز اين مردم . . . نخواهند گرفت . چه اوضاعى در همدان درآوردند .\r\nاين اغتشاش اخير همدان فقط براى اين بود كه اولا حكم شده بود مال شيخيه را هر چه موجودى است گرفته تسليم كنند و هرچه تلف شده جدا در صدد مطالبه و تفحص\r\n\r\n","description":"","footnote":"","page_name":" 1245 ","page_number":275},
  {"content":"\r\n\r\nبرآيند . آقايان از اين حكم راضى نبودند كه با وجود آن‌كه سى چهل نفر مسلم كشته شده و تقصير از شيخيه بود حالا در عوض پول خون كه بگيرند اين جزئى اموال را هم مطالبه دارند . مختصر هرقدر ممكن شده مسترد داشتند . اهل شهر در اين ايام اجماع كرده كه ديات مقتولين داده شود و سى هزار تومان مطالبه داشتند . ساكت نشدند ، تا شليك به شهر كرده و آقايان را بيرون نمودند . شهرى به آن منظمى و امنيت را اين دو نفر بروجردى چطور خراب و ضايع كردند . گمان نمىكنم ناحيه‌اى و دهى در ايران به نظم همدان بود يا خلقش را هيچ نقطهء ايران دارا بود . آن ملا عبد الله افتتاح اين كارها را كرد كه يك نفر بروجردى بود و ابتدا سيف الدوله وادار كرد كه آن يهودى را كه مسلمان شده بود براى پنجاه تومان تقديم كه يهودى وعده داده بودند از خانهء او بيرون كشيده به رگ غيرت او خورده برضد او برخاست و شورش شد . كم‌كم جرى شد تا آن كارها را كرد و الان هم پسرش و دو نفر نوچه‌اش اين كار را كردند ، و الّا آقايان همدان كه اهل شهرند خصوصا سادات و آقايان ( كبابيان ) و امام جمعهء آنجا چه‌وقت اين قسم كارها كرده و چه‌وقت راضى هستند كه اين بلاها به سر وطن آنها بيايد ، هميشه صلح‌طلب و معقول بوده‌اند .\r\nوقتى كه آنها مردم را نصيحت مىكردند و مانع از حركات . . . آنها شدند ملا عبد الله حكم مىكرد يورش به مساكن و منازل آنها برده غارت مىكردند ، گلوله مىزدند . بالاى منبر تا هفتاد پشت آنها را استغفر الله سب و رفض فرستادند و حال آن‌كه تا چهارده پشت يا بيشتر به حضرت رضا صلوة الله و سلام عليه مىرسند . عوام الناس ابدا اعتنا نكرده برحسب حكم رفتار مىكردند .\r\nامام جمعهء همدان كه سيد جليل القدر محترم نجيبى است آن‌قدر طهران ماند تا ملا عبد الله مرحوم شد ، آن‌وقت همدان رفت . شريف الملك طهران آمده نمىرود . اين آقايان تماما غريبه [ اند 
  ] و براى اين‌كه رياستى داشته باشند اين نوع حركات را باعث مىشوند . « 1 »\r\n\r\nحوالهء صرف جيب\r\nسه‌شنبه 25 - ديشب باران خوبى آمد . رعدوبرق زيادى شد . صبح را خانهء حضرت و الا رفتم . زمين كوچه گل بود . هواى خوشى ، مصفا و لطيف [ بود 
  ] . حضرت و الا شمران ، افخم الدوله درب خانه [ بودند 
  ] . بعد از ناهار با محمد حسن ميرزا آمدند . افخم الدوله عريضه در باب انعام كرده بود . شاه دستخط فرموده بودند « جناب اشرف صدراعظم هرقدر صلاح بدانيد بدهيد . » حالا فكرها مىكرد كه برات و حوالهء خزانه طول و تفصيلى دارد . چه‌كنم كه حوالهء صرف جيب بشود ، زودتر بدهند . آخر الامر قرار داد كه\r\n\r\n\r\n","description":"","footnote":"\r\n( 1 ) - نويسنده خود مىگويد آقايان و حساب آنها را از روحانيت جدا مىكند . ناشر\r\n","page_name":" 1246 ","page_number":276},
  {"content":"\r\n\r\nآصف السلطنه را ملاقات كند به توسط او حوالهء صرف جيب شود . دستخط را به صدراعظم داده پس از چند روز برات پنجاه تومان انعام نوشته روانه كرده بود و حال آن كه در عريضه سيصد تومان خلعت بهاى سال گذشتهء قزوين كه وعدهء امسال شده بود با انعامى براى امسال استدعا شده بود و شاه در سيصد آن حرفى نداشت . افخم الدوله هم برات را پس‌فرستاد كه بنده نه دعانويسم نه شاعر . اين انعام نه سزاوار شأن من است نه شاه . ظل السلطان وارد شده . ديروز افخم الدوله در اطاق صدراعظم با حضور حضرت و الا حضور داشته تعريف مىكرد كه وارد شدم نمىشناخت . صدراعظم معرفى كرد ، نشستم احوال‌پرسى كرد .\r\n\r\nمسيح الملك و كلاه\r\nمشار الدوله كه سابقا مسيح الملك و طبيب بود و عمامه داشت فرنگستان رفته در مراجعت كلاه به سر گذاشته اين لقب را گرفته و حالا طبابت نمىكند و خودش را جزو وزراء مىداند . . . . از دو ده خالصهء فارس كه خريد و مواجب درست كرد اين‌طور صاحب مكنت شد . پسرهاى ركن الدوله مىگفتند سالى ده دوازده هزار تومان مىبرد . در مجلس بود . ظل السلطان رو به او كرده [ گفت 
  ] ها مسيح الملك عمامه چه شد ، كى تا حالا است تغيير داده‌ايد . عرض كرد كلاه ساده‌تر است . فرمودند خير هرچه بود در زير چينهاى عمامهء شما بود ، بسيار قبيح كارى كرديد . عرض كرد خير اين بهتر است . گفتند مجلس مقتضى نيست و الّا مىگفتم كدام بهتر است .\r\n\r\nظل السلطان و نصر السلطنه\r\nبعد رو را به نصر السلطنه كرده كه در چند روزه رياستت آنچه دلت خواست به سر ما آوردى . عرض كرد چه كردم ، تقصيرى نكردم . فرمودند خير هرچه خواستيد نموديد منتهى نتوانستيد مرا بكشيد ، و الّا به پاى آن هم ايستاده بوديد . باشد تا تلافى كاملى بكنم .\r\nاين‌جا كه رسيد صدراعظم عرض كرد پس زودتر تلافى و تنبيه بفرمائيد كه چند روز ديگر فرار خواهد كرد . [ گفت 
  ] كجا ؟ استراباد حاكم شده . آخر علاء الدوله نرفت و اين حاكم شد . فرمودند بسيار مبارك است . آن مطالب را شوخى كردم .\r\n\r\nعقيدهء ظل السلطان دربارهء حكومت : مايه ، ماده ، مدت\r\nبعد رو به صدراعظم كرده گفتند جناب صدراعظم عمل حكومتها بسيار شلوغ است و من خيلى در اين كار زحمت كشيده‌ام و در حقيقت طبيب اين دردم . كتابچه نوشته‌ام . باز\r\n\r\n","description":"","footnote":"","page_name":" 1247 ","page_number":277},
  {"content":"\r\n\r\nهم بخواهيد مىنويسم . مختصرا مىگويم حكومت سه چيز لازم دارد : مايه و ماده و مدت . خيلى زود عزل مىكنيد و خيلى بد است . ديگر اين‌كه مىخواهم بدانم اين حاكمى را كه روانه مىكنيد عاقل است يا ديوانه . مطيع است يا ياغى . خائن است يا مطمئن . چرا حرف او را گوش نمىدهيد . مىگويد فلان صاحب‌منصب نباشد يا فلان آخوند را بايد خارج كرد يا فلان حكم را بايد نمود ، چرا جواب مىدهيد صلاح نيست . به او حكم مىكنم درست راه برود . شما صلاح و صواب اينجا را مىدانيد ، آن مرد كه از آنجا مىنويسد خيلى توفير هست . گوش بايد داد و حرف حاكم را شنيد . قدرى گذشته برخاست و رفت .\r\n\r\nقابليت ظل السلطان\r\nظل السلطان چنانچه نوشتيم شاهزادهء قابل كامل با جربزه‌اى است . اين‌همه حكومت كه داشت منظم بود و آب از آب تكان نمىخورد . حقيقت قابل و سزاوار است ايران را به دست او بدهند . تا حال نمىآمد مىترسيد . چون خيلى در ايام رياستش چيزها گفته بود و مطالبها مىنوشت . اين چند سالهء آخر كه عزل شد دل شاه حاليه را به‌دست آورد . از زرنگى كه داشت شاه را به خود مهربان كرد . در اول جلوس هم خيلى تقديمى داد و عريضه‌جات چرب [ و 
  ] نرم نوشت . حالا ديد وضعها شلوغ است و كسى نيست از او مؤاخذه كند خواست و آمد . ديگر معلوم نيست براى كارى آمده يا فقط محض ديدار است . در اصفهان هم حكومتى نمىكند ، مشغول آبادى املاكش مىباشد . براى او وطن شده و همان راضى است سر خانه و لانه‌اش باشد . قيدى به حكومت و مداخل ندارد .\r\nاندوختهء چندين ساله تا هزار سال براى او كافى است . از همه بيشتر دارد .\r\n\r\nادعاى نايب السلطنه\r\nافخم الدوله مىگفت بعد از رفتن او نايب السلطنه وارد شد . ديگر ننشست گفت خوش ندارم وقت شما را ضايع كنم . اگرچه منشى قابلى هستم و مىتوانم آنچه رجوع كنيد بسيار خوب و صحيح بنويسم و ليكن رجوع نمىكنيد . خداحافظ مشغول كارها باشيد و رفت . عصر افخم الدوله سوار شد . منزل آمدم . پيوند خواستم بزنم خم شدم چاقو را از روى نيمكت بردارم غفلتا سرم خورد به آهن نيمكت . بالاى ابرو مجروح شد مدتى خون آمد و ورم كرد . الحمد لله به خير گذشت كه به چشم نخورد .\r\n\r\n","description":"","footnote":"","page_name":" 1248 ","page_number":278},
  {"content":"\r\n\r\n\r\nنور محمود حكيم جديد الاسلام\r\nگلين خانم ديشب و امروز نوبهء سختى كرده . چشمش مدتها است درد مىكند . لكه آورده خيلى معالجه كرد سودمند نيفتاد . حالا نزد نور محمود جديد الاسلام مىرود كه از پيرمردهاى اين عهد است . خيلى بهتر شده . غبارش رفته . نور محمود دواى ايرانى مىكند . طب فرنگى نمىداند . در اين معالجه از مولر طبيب آلمان و طبيب مريض‌خانهء ينگى دنيا و اطباء ديگر بهتر مداوا نموده . در ظرف پنج شش روز چشم را خوب كرد .\r\nجمعه 28 ذيحجه - عصر را باغ ملك‌آرا دعوت داريم . هوا ابر است . هنوز چندان گرم نشده . ديروز را ساعت چهار و نيم بعد از ظهر سفارت انگليس وعده داشتيم . بهتر اين است حكايت ديروز را از صبح شروع كرده بنويسم :\r\nشب پنجشنبه را آنجا بودم . شيخ محمد حسن پيشنماز مسجد شيخ عبد الحسين زنش مرده زن تازه گرفته ، شيخ محمد حسن براى اين‌كه زودتر كارى صورت بگيرد سه دانه حب از دواخانه گرفته و خورد . پس از بيست روز ناخوشى وفات كرد . جوان بود و مادرش نزديك هلاكت است ، معلوم نشد حب چه بوده و كه تجويز كرده . حضرت عليه و سايرين آنجا رفته بودند . ساعت سه آمدند .\r\nحورى تا صبح پنج شش مرتبه بيدار شد ، خيلى كم خوابيدم ، صبح خواستم بخوابم در حياط بچه‌ها و بزرگترها آنقدر قال‌ومقال كردند كه امكان پيدا نكرد . لا علاج برخاستم . للهء عصى آمد كه جيره مىدهند زود خودى برسانيد . رفتند اسب بياورند .\r\nخدمت حضرت و الا رفتم .\r\n\r\nروزنامهء سفر ملك‌آرا\r\nروزنامهء ملك‌آراى مرحوم را كه در اين سفر روسيه و تاج‌گذارى مرقوم داشته بودند استنساخ فرموده بودند مقابله كرديم . خيلى مختصر است و با مداد نوشته شده اغلب پاك شده . تا ناهار طول كشيد . لله آقا دو مرتبه آمد عجله كرد . ناهار خوردم با آن‌كه براى خواب هلاك بودم سوار شده ميدان رفتم . قدرى خدمت سردار نشسته بعد بالاخانه رفتم . به هر نحو بود كتابچه را مهر كرده پول را گرفتم . به اسمهاى مختلف مبلغى كسر كردند . با دماغ چاق منزل آمدم . لباس عوض كرده خدمت حضرت و الا رفتم .\r\n\r\nمهمانى سفارت انگليس\r\nبا افخم الدوله كالسكه نشسته به سفارت رفتيم . باغى به اين قشنگى در طهران نيست .\r\n\r\n","description":"","footnote":"","page_name":" 1249 ","page_number":279},
  {"content":"\r\n\r\nدو چادر بسيار قشنگ زده بودند . جمعيت فرنگى و ايرانى بسيار بود . مهمانى آزاد بسيار بسيار مطبوعى [ بود 
  ] . كاش ايرانيها هم وضع مهمانى را ياد مىگرفتند . تمام باغ چمن ، درختهاى كهن ، عمارات بسيار تعريف و تمجيد دارد . سر مورتى مر دوران « 1 » سفير انگليس است . زن خوبى دارد . بيست دقيقه به غروب مانده با ملك‌آرا بيرون آمديم خانهء عزيز الدوله رفتيم . ممتاز الدوله هم آنجا بود . شوخى و صحبت بسيار كرديم . خيلى مضحك بود . ملك‌آرا شب هم دعوت داشت و رفت . من هم منزل آمدم .\r\nاعدل الدوله رئيس قشون خراسان شده يعنى از طرف حضرت و الا شده . اجماعا تلگراف تهنيتى زديم . وزير جنگ خراسان نوشتيم . در تحت تلگراف نوشتيم جواب هر چه بفرمائيد قيمتش با خود وزير جنگ مشرق است . بلبل خوبى باغچهء كوچك ما دارد .\r\nلا ينقطع مىخواند .\r\n\r\n\r\n","description":"","footnote":"\r\n( 1 ) -  Sir Henry Mortimer Durand . \r\n","page_name":" 1250 ","page_number":280},
  {"content":"\r\n\r\n\r\nسال 1316\r\nپنجشنبه پنجم محرم الحرام 1316 - مجالس روضه به رسم همه‌ساله منعقد است ، بلكه امسال بواسطهء اعتدال هوا در اين دهه بيشتر روضه‌خوانى است . از هر كوچه بگذرى اقلا چهار پنج‌جا چادر زده [ اند 
  ] ، در گذرها و سقاخانه‌ها و مساجد كه الى ماشاء الله . در شبستان مسجد شيخ عبد الحسين به رسم همه‌ساله تجير كشيده پرده انداخته حضرت عليه و اهل خانه مىروند . خيلى جاى خوبى است . عصر را خانهء محمد حسن ميرزا رفته اتفاقا نظاميه به روضهء نظام الملك رفتيم . سمت شمال عمارت كلاه‌فرنگى مجلس روضه است . آب روان ، فواره‌هاى زياد ، سايهء خنك ، خيلى خيلى جلوه داشت . بعد از روضه اندرون رفته حضرت عليه هم آنجا بودند . همشيره نواب عاليه چند روز است از قزوين با رفعت السلطان آمده . دخترى هم تازه زائيده هنوز اسم ندارد . شب را براى روضه نظاميه توقف نكرده با اميرزاده خانهء حضرت و الا آمدم .\r\nافخم الدوله از شكار مراجعت كرده چهار دانه « يلبه » آورده بود . امسال يلبه زيادى آمده ، هيچ‌وقت در طهران آن‌قدر يلبهء كسى نديده بود . برعكس بلدرچين خيلى كم است ، بلكه مثل نبودن است . پريروز پانزده دانه گرفته بودند . مسجد روضه رفتيم . حاجى ميرزا محمد رضا مختصر وعظى كرد . هوا هنوز گرم نشده .\r\n\r\nجنگ آمريكا و اسپانيا\r\nمختصرى از جنگ اسپانيول و آمريكا بنويسم . آمريكائيها يك دسته از بهترين\r\n\r\n","description":"","footnote":"","page_name":" 1251 ","page_number":281},
  {"content":"\r\n\r\nكشتيهاى خود را به سركردگى آدميرال ادوى « 1 » به‌سمت جزاير فيليپين كه از مستعمرات بسيار خوب اسپانيا است روانه كرده از قرار خبر اخير بندر مانيلا را به باد گلوله بسته و شهر را مسخر نموده دستهء كشتيهاى اسپانيا را شكست داده چهار فروند از كشتى اسپانيا غرق [ شده 
  ] و مابقى فرار كرده عجالة فيليپين نزديك است به تصرف دولت اتازونى بيايد . در مادريد پاىتخت اسپانيا اهالى شورش سختى كرده [ اند 
  ] كه چرا بايد كشتى اسپانيل شكست بخورد و بندر مانيلا و جزاير فيليپين به‌تصرف اتازونى بيايد و حال آن كه در اين مدت ملت از دادن پول براى تهيهء جهازات و قلعه‌جات جنگى كوتاهى نكرده .\r\nچرا بايد بنادر مستعمرات اسپانيا مستحكم نباشد و اقلا ديرزمانى جلوگيرى از خصم نكند . بهرجهت در كوبا و بندر هاوانا « جنگ سلطانى » نشده ليكن كشتى ديگر اتازونيها را اسپانيوليها در هاوانا غرق كرده‌اند . دسته‌جات كشتى اسپانيا از بنادر اسپانيول تماما حركت كرده در محيط آتلانتيك پراكنده شده اتازونيها از خيالات آنها بىخبر [ ند 
  ] و نمىدانند از كجا سر بيرون خواهند آورد كه جلوگيرى كنند . لهذا كشتيهاى تندرو زيادى به هر سمت روانه كرده [ اند 
  ] كه سراغى از جهازات اسپانيا بياورند . اين جنگ دريائى هر وقت واقع شود به يك اندازه خيالات طرفين را آسوده خواهد كرد . چه تمام قوهء بحرى طرفين استعمال خواهد شد . هريك فتح و ظفر نمودند اختتام جنگ خواهد بود . بيچاره اسپانيا با آن‌همه خسارت كه كشيده اينك دچار اين بىاعتدالى و زور صرف اتازونى گرديده . هيچ‌يك از دول معتبر هم اقدامى نكرده و كمكى از اسپانيا ننموده‌اند . معلوم است شكست خواهد خورد . از هر حيث از آمريكا پست‌تر است . خوب بود دولت آمريكا با انگليس يا فرانسه يا آلمان مىجنگيد تا زود حالى او مىكردند . هشتاد كشتى او در مقابل ششصد كشتى زره‌پوش انگليس و چهارصد كشتى فرانسه مضمحل است .\r\n\r\nروضه\r\nجمعه هفتم محرم - صبح را مسجد شيخ عبد الحسين رفتم . دستهء مفصلى آمد .\r\nخيلى مجلس خوبى است . عمومى داخل هم و خيلى منظم . اغلب بلكه تمام محترمين هم مىآيند . هركس هرجا ميل دارد مىنشيند ، به اختيار خودند . دستهء خود تركها و زنجيرزنهاى آنها نوحه‌سرائى كه مىكنند خيلى رقت دارد . دستهء امسال زياد است اما حكم شده از محلهء خود به‌جاى ديگر نروند مگر با پليس و فراش . سه ساعت به غروب مانده با حضرت و الا درب خانه به روضهء مخصوص رفتيم . شاه در قصر ابيض مشغول\r\n\r\n\r\n","description":"","footnote":"\r\n( 1 ) -  Dewey .  .\r\n","page_name":" 1252 ","page_number":282},
  {"content":"\r\n\r\nنماز بودند . معطل شده بيرون تشريف آوردند . اظهار التفات به حضرت و الا [ كردند 
  ] كه خيلى كمتر درب خانه مىآئى . من خيلى ميل دارم شما را بيش از اين ببينم . صحبت‌كنان تا عمارت گلستان تشريف‌فرما شدند . در تالار بادگير مجلس روضه بود . شاه به اطاق كوچك مغربى آن تشريف بردند و ما به خود طالار آمديم . جمعى بودند . شاهزاده عضد الدوله هم آمد . روزى چهارده نفر روضه‌خوان مىخواند . روز ديگر چهارده نفر ديگر . همين‌طور عوض مىشود . بعد از اتمام با عضد الدوله بيرون آمديم . عضد الدوله احضار شد رفت .\r\n\r\nعكس‌بردارى\r\nشاه به آقاى بحرينى بعضى فرمايشات پيغام داده بودند ، با حضرت و الا صحبت مىكردند . فراش خلوتى آمد كه شاه احضار فرمودند . رفتيم باز جلوى قصر ابيض دوربين عكاسى بزرگى گذاشته بودند ، شاه فرمودند بنشينيد . حضرت و الا با عضد الدوله ، عين الدوله و امير خان سردار نشستند . بعد خود شاه ميل فرمودند صندليها را برداشته يك صندلى در وسط شاه جلوس فرمودند . مابقى ايستادند . بعد فرمودند قايم‌مقام و ناظم الدوله هم آمده ايستادند . دو قطعه عكس بزرگ برداشته شد . بعد فرمودند عضد الدوله تنها نشسته عكس بزرگى از او بردارند .\r\n\r\nكارخانهء ماهوت‌بافى و الكتريك\r\nيك ساعت صحبت مىفرمودند از آوردن كارخانهء ماهوت‌بافى و چراغ اليك‌تريك « 1 » عمومى براى شهر كه با كمپانى بلژيك ترانزيت آن بسته شده . كارخانهء ماهوت در مازندران و با فشار آب درست خواهد شد . ايرانيها هم شريك بايد بشوند .\r\nيك كرور تومان تخمين مخارج آن شده . قرار شده است دستگاه چراغ اليك‌تريك حاليهء ما را هم بخرند . فرمودند عين الدوله به وزيرمختار روس خودمان نوشت و دوگوى بلور چراغ اليك‌تريك روانه شده شش هزار دانه روانه كند براى اطاقها و باغچه‌ها .\r\n\r\nفونوگراف\r\nفونگراف را فرمودند ببرند در اطاق . عصرانه آوردند . فرمودند زكام شده‌ام ميل ندارم . ببرند در اطاق عموها بروند بخورند . حضرت و الا و عضد الدوله به اطاق رفتند . من\r\n\r\n\r\n","description":"","footnote":"\r\n( 1 ) - ( - الكتريك ) .\r\n","page_name":" 1253 ","page_number":283},
  {"content":"\r\n\r\nگمان كردم اوضاع فونوگراف است و بايد بمانند بيرون آمدم . سوار شده خانه تاج الدين ميرزا روضه رفتم تمام‌شده بود در باغ بودند .\r\n\r\nعروسى موقر السلطنه\r\nموقر السلطنه پسر ناظم السلطنه كه حالا داماد شاه است بود . از من رنجشى داشت وارد شدم برخاست . به تاج الدين ميرزا گفتم جهت زود رفتن او اين است برگردانيد . ميانه افتاد روى هم را بوسيديم . نشست قهوه و قليانى صرف كرده رفت . بعد از آن‌كه پدرش دختر شاه را عقد كرد كنار نشسته كه پول ندارم عروسى بشود . مدتى صبر كردند ممكن نشد . دختر هم از حضرت عليا است . بعد خود موقر السلطنه پولى قرض كرده آن هم از نصير الدولهء بيچاره . شب و روز او را يكى كرده تا نگرفت از خانهء او برنخاست و حالا نمىدهد . حضرت عليا هم پيغام داد تا در خانهء ناظم السلطنه هستى من از خود خرج نمىكنم . پس نوشته بده آنجا نمىروم و از پسرى او خارجم . موقر السلطنه هم دل‌خوشى از ناظم السلطنه نداشت ، بلكه خيلى هم بيزار بود . فورا نوشت . ناظم السلطنه هم از خانه بيرونش كرد . حضرت عليا مجبور شد خانه‌اى خريد و مخارج عروسى را مختصر كرد .\r\nحالا باز مدتى است مخارج نمىدهد . بست رفته بود چند روز است بيرون آمده . با آن همه زحمات ناظم السلطنه باز خوب از ميانه درنيامده . يعنى آن‌وقتها كه اين‌طور بود حالا را نمىدانم .\r\n\r\nخيابانهاى شهر\r\nشريكه دودل بود كه خانهء صدراعظم روضه برود يا نه . به من گفت محض تماشا .\r\nگفتم چه ضرر دارد . من هم رفاقت مىكنم . پياده رفتيم ماهتاب بود . مختار السلطنه رئيس پليس هم الحق خيابانها را بسيار خوب ساخته . خيلى بر رونق شهر افزوده ، بعد از اتمام خيابانها گويا به كوچه‌ها هم سركشى بكنند .\r\nدر عمارت تازه كه دم درب پارك ساخته شده مجلس روضه است . به اطاق رفتيم گوش تا گوش از همه طبقه نشسته بودند . به‌زحمت جائى پيدا كرده نشستيم . منبر ديده نمىشد . پشت ما به‌سمت حياط بود . خود صدراعظم هم يا كاغذ مىدادند مىخواند يا جواب مىنوشت . يك ساعت نشستيم بعد برخاسته مرخص شديم . شريكه را به منزل رسانيده خودم به‌سمت منزل آمدم ، اسبم آرام مىآمد . درست سه ربع ساعت راه آمدم .\r\n\r\n","description":"","footnote":"","page_name":" 1254 ","page_number":284},
  {"content":"\r\n\r\n\r\nزردشتيهاى يزد\r\nگفتند گبرها حجرات را بسته رفتند خدمت صدراعظم كه مكنت براى ما پيدا مىشود اما ناموس ممكن نيست . زن و بچهء ما از دست الواط يزد خواب راحت نمىكنند ، يا معزول كنيد يا مأيوس . هرچه طفره زدند ممكن نشد . تلگراف عزل را دادند و بيرون آمدند .\r\nحالا [ حكومت را 
  ] به كى بدهند معلوم نيست .\r\n\r\nممنوع شدن زنها از بيرون آمدن\r\nچهارشنبه يازدهم - از زحمت مجلس ديروز و گردوخاك كوچه‌ها خيلى خسته هستم . تمام دسته‌جات سينه زن امساله در حركت بود . و لله الحمد از بخت بلند نظام الملك هيچ دعوا و نزاعى واقع نشد . تمام هم ديروز آمده از سبزى ميدان كه محل جلوس حكومت بود گذشتند . پريشب را قدغن كرده بودند زن بيرون نيايد . جارچى ظهر روز تاسوعا جار مىزد . زنها خيلى بىدماغ شدند و اغلب بد مىگفتند . جارچى بامزه بود .\r\nدر آخر مىگفت يك صلوات هم ختم كنيد . شب عاشورا و روز عاشورا كليهء زنهاى شهر بيرون در كوچه و بازار و مساجد ولو هستند . هيچ‌كس در تمام سال به قدر اين يك شب و يك روز زن نخواهد ديد . در حقيقت سان زنهاست . همين‌طور امتثال امر كرده در شب عاشورا زن هيچ نبود . اما روز عاشورا تلافى كردند . اگر چهار نفر مرد ايستاده بود حكما هشت زن در مقابل داشت .\r\n\r\nقمه‌زنى و تيغ‌زنى\r\nشب را خانهء محمد حسن ميرزا مانده بوديم كه صبح زود روضهء سادات اخوى برويم .\r\nرفتيم جاى خوبى نداشتيم . يعنى محمد حسن ميرزا باعث شد . امسال قمه‌زن و تيغ‌زن از همه‌ساله افزون بود . سابقا منحصر به جماعت اتراك بود ليكن امساله اغلب فارسها قمه‌زده بودند . در هر دستهء شهرى سى چهل نفر قمه‌زن بود . بد حركتى است . سالى چند نفر هلاك مىشوند . شرعا هم ممنوع [ است 
  ] اما آقايان حكم به حرمت آن واضح نمىكنند . از آنجا بيرون آمده مسجد شيخ عبد الحسين آمديم . در راه آنقدر جمعيت بود كه حد و اندازه نداشت . هيچ‌وقت اين قسم ازدحام در شهر نمىشود مگر همين ايام .\r\nخوب روضه‌اى در مسجد مىخوانند . با وجود آن‌كه امسال به خوبى سنوات قبل نيست تا خيلى بعد از ظهر طول كشيد . عصر منزل آمدم خسته و مانده . عزادارى كه در طهران\r\n\r\n","description":"","footnote":"","page_name":" 1255 ","page_number":285},
  {"content":"\r\n\r\nمىكنند گمان نمىكنم در هيچ شهرى بشود .\r\nجمعه 13 - منزل بودم . توپچى قراگوزلو احضار شده بودند وارد شده . حقيقت از اين ابوابجمعى هم ننگ دارم . نسيم مىآيد ، هوا گرم شده . از اطاقها بيرون نرفته‌ايم . مشكل است شمران برويم . ديروز را خانهء حضرت و الا بودم . مسجد تا هفدهم روضه مىخوانند . پنج روز آخر را گويا حكيم الملك بانى شده .\r\n\r\nسخنان نظام السلطنه\r\nروز چهارشنبهء گذشته شاهزادگان و وزراء احضار درب خانه شده بودند . از قول حضرت و الا خانم مىفرمودند كه رفتيم جمعا به حضور ساطع النور . به محض ورود به نظام السلطنه فرمودند كه امورات ديوانخانه بسيار مغشوش است هيچ نظم ندارد .\r\nنظام السلطنه با كمال جرئت و جلالت بدون هيچ تقيه و ملاحظه جواب عرض كردند قربانت شوم تمام ادارات مغشوش و غيرمنظم است ، ديوانخانه كه ادارهء ناقابلى است . هر وقت آنها نظم گرفت ديوانخانه هم منظم خواهد شد . شاه ديگر هيچ از اين مقوله فرمايشى نفرمودند . همين‌قدر فرموده بودند برويد در مجلس جمع و خرج پارساله و حساب حكام را رسيدگى كنيد . بيرون آمده به مجلس بهشت آئين صدراعظم وارد شده قليان و چاى صرف كردند ، ناهار خوردند ، صحبت متفرقه كردند و به منزل آمدند .\r\nنشستند و خوردند و برخاستند .\r\n\r\nمؤيد الدوله و مستوفى خراسان\r\nفقط از تمام كارها و رسيدگى به جمع و خرج و حساب حكام همان مؤيد الدوله دو سه كلمه آن هم من باب خودش گفته بوده است كه من يكى از حكامم سه سال حساب خراسانم مانده ، تمام اسناد آن موجود [ است 
  ] و باقى هم ندارم ، فاضل هم ندارم . سالى هشت هزار تومان مستوفى خراسان از من پول مىخواهد كه اسناد را گرفته مفاصا بدهد .\r\nحالا من از كجا بياورم بيست و چهار هزار تومان بدهم يا براى چه بدهم . اين اسناد آنقدر نزد من بماند تا تكه‌تكه شود . ندارم . ندارم بيست و چهار هزار تومان پول مفت بدهم .\r\n\r\nتقلبات مستوفيان\r\nصدراعظم بيش از همه از كارها مطلع بود ، خصوصا از كارهاى ميرزاها . ناصر الملك را هم براى همين وزير ماليه كردند كه تقلبات مستوفيها را كم كند . در دفتر هم صدراعظم آن‌طور نطق كرد ، شاه هم حضورا فحش بسيار به مستوفيها داد . معلوم نيست چه چيز\r\n\r\n","description":"","footnote":"","page_name":" 1256 ","page_number":286},
  {"content":"\r\n\r\nشاه و صدراعظم را از آن خيالات منصرف كرد . چه فكرى حالا مىكنند . چه خيالى دارند . روزبه‌روز كه بدتر است . آن به آن‌كه خراب‌تر [ مىشود . 
  ]\r\n\r\nدفتر استيفا\r\nدفتر استيفاء كه از سابق شلوغ‌تر است . اگر رئيس سابق از رسم الخط سياق و تقلبات ميرزائى فى الجمله مطلع بود اين رئيس حاليه كه آن را هم نمىداند . ريشش به دست ميرزا محمد حسين سررشته‌دار كل است . هرچه بگويد صحيح محض است . هرچه بخواهد بكند به صلاح و صواب او است . درست مثل امارت توپخانهء نظام الدولهء مرحوم است كه شاهزاده سيف الدين ميرزا لله‌گى مىكرد و آب بدون اذن و اجازهء او نمىخورد .\r\n\r\nمواجب و ركاب\r\nمواجبها را از ولايات به ركاب تبديل كردند . بسيار خوب كارى بود . راه تقلب مسدود مىشد . مواجب‌بگيرها را مىشناختند . هركس هرقدر مىبرد مىدانستند . به اسم و رسمى كه برقرار كرده بود معلوم مىشد . درست يك كرور منفعت دولت بود . چه شد اگر چند نفر را مجزا كردند و بعد مردم هجوم‌آور شده به تمام حكم دادند . كسى نمىداند .\r\nهمين يك مطلب بيش از هركارى صدراعظم را زحمت داد . روزى اقلا چهل پنجاه نفر حاشيهء مجلس او نشسته حكم ابقا مىخواستند . تا الان گرفتار است . هى از گوشه و كنار مردم ملتفت مىشوند و هجوم مىآورند حكم مىخواهند . آخر چند روز قبل حكم كرد آنچه كتابچه باقى مانده به همان حالت سنهء ماضيه بنويسند . از اين يك فقره مطلب خودش از همه بيشتر دچار زحمت شد . مبلغى هم به مردم ضرر زد و به مستوفيها منفعت رسانيد كه تومانى دو عباسى مستوفى گرفت و مجددا به خرج منظور نمود . « ز هر طرف كه شود كشته سود اسلام است » . آن همه هاىوهوى اول و آن انتشارات به هيچ مبدل شد .\r\n\r\nمشير السلطنه و ادارهء خزانه\r\nعمل خزانه را باز از معين الملك گرفته به مشير السلطنه دادند . وزير بيوتات هم هست . پول هم مىخواهد . او زور به صدراعظم آورده پول بدهيد . جمع مرا تعيين كنيد خودم مىدانم . صدراعظم از كجا معلوم كند . ولايات باقى ندارند . پولى نيست ، يا هست نمىخواهد بدهد . مشير السلطنه هم به ناصر الملك نوشته حق ندارى يك پول به من حواله بدهى . وضع غريبى است . هيچ‌كس سردرنمىبرد . از محرم 1314 شش نفر وزير\r\n\r\n","description":"","footnote":"","page_name":" 1257 ","page_number":287},
  {"content":"\r\n\r\nخزانه شده‌اند . هرقدر پول گرفته‌اند حساب آن معلوم نيست . هرچه خواسته‌اند كرده‌اند . نه جمع آنها معلوم است نه خرج . حالا هم اين‌طور شده .\r\n\r\nچهار هزار تومان آفتاب به آفتاب براى گمركات\r\nبيگلر بيگى كه الان در حقيقت تمام گمركات ايران با اوست مىگفت روزى چهار هزار تومان آفتاب به آفتاب بايد بدهم كه شاه شخصا حواله مىفرمايند . صدراعظم حواله مىدهد . معين الملك و مشير السلطنه هم به شرح ايضا . اما يك عمل گمرك شهريار منظم نيست و دو ساعت موقع پيدا نمىكنم دو كلمه عرض خودم را بكنم . هركس رسيده پول گمرك را خورده ، هركس آمده دخل و تصرف به عمل گمرك كرده . حكام حمايت نمىكنند . اجزاء گمرك توسرىخور تمام مردم شده [ اند 
  ] . گرفتار شده‌ام نمىدانم چه بكنم . رفتن آن فرنگيها هم گويا سرنگرفت . مواجبى روزبه‌روز از دولت مىگيرند و در طهران مشغول خوش‌گذرانى هستند .\r\n\r\nحكومت يزد : عدل الدوله\r\nحكومت يزد را شاه به عدل الدوله برادر وزير بقايا كه اصلا يزدى هستند مرحمت فرمودند . صدراعظم صديق السلطنه را منتخب فرموده‌اند . وكيل الملك شاهزاده عماد الدوله را . نقدا دستخط در جوف جيب عدل الدوله است اما جرأت اظهار ندارد .\r\nيزديها روزى سه‌جا مىروند و سه‌جا عرض حال و تملق مىكنند تا چه شود .\r\n\r\nحكومت قزوين : اخراج صدق الدوله\r\nصدق الدوله قزوين وارد نشده [ كه 
  ] عريضهء شكايت آقايان و محترمين شهر آمد و متصل در شكايت مىباشند . او هم احكامات غريب و عجيب مىكند . آقايان آنجا را هم كه خوب مىشناسم . خود صدق الدوله عريضه كرده كه احضار بكنيد يا نكنيد خواهم آمد . اهل شهر هم گفته‌اند شما كه تشريف برديد نايب الحكومه هم از دنبال خواهد آمد .\r\nيكى از قزوينيها كه ناظم العلماء باشد مرد فضول ناقلائى است . محرمانه به يك قزوينى ديگر گفته بود كه ميل صدراعظم به اين است كه آنها شكوه و شكايت كنند . امين دربار مرا احضار كرده از روى دستور العمل او است اين عريضه‌جات مىرسد و بعد از چندى شورشى برپا شده صدق الدوله را خارج مىكنند .\r\nاين تركها ( كه حالا اين لفظ را مطلق به اهل درب خانه و نوكرهائى كه در ركاب مبارك آمده‌اند مىگويند خواه ترك باشد ، خواه فارس ) مغرور ، حكومت نكرده ، عارى از كار ،\r\n\r\n","description":"","footnote":"","page_name":" 1258 ","page_number":288},
  {"content":"\r\n\r\nهرجا مىروند خرابى بالا مىآورند . مردم هم قدرى هوشيار شده چندان زير بار ظلم نمىروند . آقايان هم بواسطهء منفعت خودشان همراهى دارند . هركجا حاكم بشوند دوامى ندارد .\r\n\r\nعزل صدراعظم ( امين الدوله )\r\nيكشنبه 15 محرم الحرام - صبح را خانهء حضرت و الا رفتم . آقاى عماد السلطنه تشريف داشتند . افخم الدوله درب خانه رفته دو كار با صدراعظم داشت ، دو سه حكم گرفته بود . تعريف مىكرد كه خبر آوردند به تواتر صدراعظم معزول [ شد 
  ] و به خانه‌اش رفت . اين اخبار با استبعاد افخم الدوله و تحاشى او ترديد آورده تا عصر منزل آمدم يكى دو نفر از ميرزاها برحسب لزوم آمده بودند بطور تحقيق عزل صدراعظم را بيان مىكردند . هرچند كمال غرابت را داشت قبول كرده حالا نكته‌هاى بعد از وقوع را از شدت بيكارى مختصرا بنويسم .\r\n\r\nقوانين جديده\r\nشاه نسبت به اين صدراعظم كمال التفات را داشت و تفويض تمام بود . هرچه مىگفت شاه بالطوع و الرغبه قبول مىفرمودند . در اين مدت يك سال تمام عنان و اختيار كار به كف كفايت او بود . شاه هم محض آن‌كه امورات منظم شود و قوانين جديد جارى گردد چندان از خود رأى نمىداد . اگرچه تركها متصل در تخريب كار او يا هركه باشد كوتاهى نداشته و متصل عيب‌جوئى مىكردند . در اين مدت متمادى روزى چهار پنج ساعت با شاه خلوت داشت و تمام عرايض متعلق به قوانين جديده بود . اوايل مىگفت فرمانفرما اسباب عدم پيشرفت است ، فورا معزول شد . بعد نظام الملك را جلو انداخت كه نمىگذارد عمل دفتر بطور دلخواه من فيصله شود ، عزل شد . مانعى براى پيشرفت مقاصد او ظاهرا باقى نماند . متصل نويد مىداد . امروز كارها درست مىشود ، فردا مىشود ، تا سال به آخر رسيده مدتى هم از سال نو گذشت . تركها فرصت پيدا كرده به شاه عرض كردند كه اين صدراعظم چه كرد ؟ كدام‌يك از امورات منظم شد ؟ كدام منال ديوانى اضافه شد . بلكه چندين درجه بدتر و كثيف‌تر گرديد . همه‌ساله اگر مردم مىدانستند مواجب خود را از كه بگيرند ، امسال ابدا معلوم نيست . پول معلوم بود از كجا برسد ، امسال معلوم نيست . ساخلوى طهران شش ماه است مواجب و جيره طلب‌كارند .\r\nسرباز و صاحب‌منصب از دست دررفته ، تمام مغشوش [ است 
  ] ، ساير ادارات همين‌طور . ولايات تماما شلوغ [ است 
  ] . حكام مال ديوان را خورده‌اند . ادارات پايتخت از\r\n\r\n","description":"","footnote":"","page_name":" 1259 ","page_number":289},
  {"content":"\r\n\r\nآنجاها شلوغ‌تر [ است 
  ] . گرانى شهر طهران از همه بالاتر . آنچه هم از بطون امر اطلاع داشتند كه صد مراتب بهتر از ماها بيان كردند . شاه يك مرتبه ملتفت شده كه راست است و در اين مدت متمادى ابدا جويا نشده كه كدام‌يك از اين مطالب كه متصل محرمانه عرض و اظهار مىشد به عرصهء بروز و ظهور رسيده .\r\nحالا تعجب بايد از امين الدوله كرد كه با آن‌همه تجربه و آن وضع منظم ، آن كارهاى خوب ، آن‌همه عزت و احترام اين‌كار را قبول كرد و بعد چرا آن قواعدى كه مىخواست جارى كند اجرا نشد و پس از آن‌كه موانع كثيره براى اجراى آنها واقع شد يكان يكان را به شاه عرض نكرده چاره‌جوئى ننمود و اگر چاره‌اش امكان نداشت استعفا نكرد .\r\nبهرجهت آن بود كه از پنجم محرم خيال شاه مشوش شده صدراعظم فى الجمله مستحضر شده مهر خود را در كيف گذاشت . اما باز حرص و طمع نمىگذاشت متصل درصدد آن بود رفع كند . هرچه شاه طفره « 1 » مىزد اصرار او بيشتر مىشد .\r\n\r\nمجلس وزراء - قوانين فرنگستان\r\nمجلس پريروز را وزراء نهانى تلقين كرده بودند كه در مجلس در حضور تمام محترمين استفسار شود كه صدراعظم چه كرده ، منتهى به زبان ديگر بيان شد . آنچه از اين مجلس در اين‌جا ذكر شد از قول نواب عليه بود . حضرت و الا مفصل‌تر فرمايش فرمودند كه بعد از شرفيابى به دربار آمديم . امين بقايا كه حالا وزير بقايا است و از جملهء محارم شاه است زرنگ و هوشيار ، اصلا يزدى ، از طرف مادر نوهء خاقان مغفور است وارد شد كه شاه مىفرمايند چه كرديد ؟ هركس چيزى مىگفت . صدراعظم به زبان آمد كه در اين مدت كارى پيشرفت نكرده . در مجلس كسى نيست كه ما را تكفير كند . امورات ما بايد از روى قوانين فرنگستان باشد و چندين مانع براى اجراى بعضى از آنها وارد شده . چندى ما گرفتار تكفير علاء الدوله بوديم ، آن اصلاح نشده علما بر ضد دولت متفق شدند و در حقيقت تيشه به‌دست گرفته پاى دولت را مىخواستند بشكنند ، لله الحمد نشد . از آن خلاص نشده عمل خراسان و فارس برهم خورد . چندى گذشت گرفتار و دچار همدان شديم . ساعتى راحت نبوديم كه فكر كارهاى ديگر باشيم . بعد صحبتهاى ديگر به‌ميان آمده بر همه محقق شد كه اين معاذير چندان قابل آن نبوده كه تمام يك سال را مشغول آن بود ، وانگهى هميشه از اين كارها اتفاق مىافتد . صدراعظم بايد به كارهاى بزرگتر از اين هم خودش را مشغول كند و اصلاح اين نوع امورات را به ديگران رجوع كند .\r\n\r\n\r\n","description":"","footnote":"\r\n( 1 ) - اصل : طرفه ( ؟ )\r\n","page_name":" 1260 ","page_number":290},
  {"content":"\r\n\r\n\r\nوضع ايران\r\nيكى از اين صدراعظم جويا شود كه متصل شهرت مىدادى كارهاى خودت را كه امسال مواجبها اين‌طور مىشود ، قشون آن‌طور خواهد شد ، گمركات به وضع تازه مىشود ، مستوفيها از ميانه مىروند ، ناصر الملك استيفاى ايران را مثل انگليس خواهد نمود . چه‌وقت اين كارهاى عمده را فيصل مىدادى و قرار آن را مىگذاشتى كه احدى نمىديد و اجزاء آن معلوم نبود [ و 
  ] محل و مكان آن ناپيدا [ بود 
  ] . از صبح تا غروب كه مشغول خواندن كاغذ فلان طلبه يا فلان بختيارى يا فلان دزد بودى . بهرجهت هيچ‌كار خوبى نكرد و از عهده‌اش بيرون بود . تمام مردم منزجر از او . همه‌كس خوشحال است .\r\nگفتند سه روز بود وزير بقايا به خانه‌اش مىرفت كه استعفا بنويس جواب مىداد حضورا استعفا خواهم كرد و حضورا مطالب ديگر معروض مىداشت . تا امروز صبح هم على الرسم خلوت بود . بعد از ناهار آشكار گفته بودند . اجزاء خودش مطلب را رسانيده بودند . سوار كالسكه شده رفت . وزير بقايا از دنبال مهر و خرقه و قلمدان و شرابه را خواسته بود . او هم تمثال و دو نشانى كه از آذربايجان گرفته بود مزيد آن نموده غروب به سمت الهيهء شمران رفت .\r\n\r\nانتصابات جديد\r\nامورات از اين‌رو شهرت دارد كه مرحمت شده : وزارت داخله با عين الدوله ، وزارت ماليه با نظام السلطنه ، وزارت عدليه و تجارت به ناظم الدوله ، وزارت پست يا صنيع الدوله ، وزارت وظايف و اوقاف به قائم‌مقام .\r\n\r\nصرف و نحو در بله گفتن امين الدوله\r\nماحصل اين صدارت آن شد كه كار موروثى و چندين ساله‌اش از ميانه رفت و عزت و حرمت فوق العاده‌اى كه داشت همان‌طور . بيعرضگى خودش را هم بطور تحقيق بر مردم معلوم داشت . مشق صدارت را در مدت انتظار تمامش را به آرام راه رفتن و يواش حرف زدن و بله‌هاى مختلف گفتن كرده بود . شخصى مىگفت اگر از انواع و اقسام بله‌هاى صدراعظم بخواهند صرف و نحوى بنويسند مفصلتر از كتابهاى صرف و نحو عربى خواهد شد . هر بله‌اش معنى عليحده داشت و تمام صيغ در بله‌هاى او بود . در اين اواخر بعضيها خوب ملتفت مىشدند . مثلا معنى اين « بله » تغيّر است ، اين يكى التفات است ، آن يكى ماضى ، مضارع ، اسم مفعول ، اسم فاعل ، امر و نهى و غيره و غيره . هيچ‌كس\r\n\r\n","description":"","footnote":"","page_name":" 1261 ","page_number":291},
  {"content":"\r\n\r\nتصور نمىكرد اين شخص پنجاه ساله كه سى سال است منتظر صدارت [ بود 
  ] و در گوشهء خانه‌اش نشسته و عيب‌جوئى مىكرد و از تمام كارها اطلاع داشت و نواقص و محاسن تمام كارها را مستحضر [ بود 
  ] پس از آن‌كه به مسند صدارت متمكن شود و اين قسم شاهى به دستش باشد كه تفويض صرف [ بود 
  ] و هرچه بگويد از روى لاعلاجى قبول مىشود ، يك قاعدهء خوب جارى نكند و يك عمل بد را از ميانه رفع نكند ، بلكه بدتر بكند . شش ماه نتواند صدارت كند . همه‌كس تعجب دارد و حقيقت محل حيرت و تعجب است .\r\n\r\nجنگ آمريكا و اسپانيا\r\nسه‌شنبه هفدهم محرم - جنگ ما بين آمريكا و اسپانيا به همان نهج سابق باقى است .\r\nدر جزاير فيليپين و شهر مانيلا اسپانيوليها شكست خورده از قرارى كه نوشته‌اند كشتيهاى اسپانيا در نزديك شهر در نزديك بغاز لنگر انداخته بىخبر بودند كه كشتيهاى آمريك از وسط دريا حمله آورده و شليك كرده‌اند . اولا توپ آنها دور تر مىزده ، ثانيا در وسط دريا وسعت براى گردش كشتى و شليك از هر سمت بوده و كشتى اسپانيا در تنگنا واقع شده ابدا حركت نداشته . آنها هرچه تير مىانداختند چون نشانه بدون حركت بوده تماما درست مىآمده . بر خلاف اسپانيا كه در آن تنگنا دچار شده نشانهء توپ او كه كشتيهاى حريف باشد متصل در گردش [ بود 
  ] و نشانه را عوض كرده چندين كشتى آنها آتش گرفته و غرق شده مابقى را دستگير كرده‌اند . به شهر هم شليك كرده و در ميانهء گلوله‌هاى توپ گاز تعبيه كرده‌اند كه شهر را به زودى محترق كرده . به كوبا و جزاير قرب آن هم آمريكائيها حملات زياد برده . اغلب قلعه‌جات شهر را خراب كرده‌اند . آن كشتيهاى زياد اسپانيا هنوز روبه‌رو نشده دور نيست با آن كشتيهاى خوب فتحى بكند . بدتر از همه بايد در دو سمت بجنگد . از يك سمت جواب توپهاى كشتى را بدهد ، از سمت ديگر شورشيان حمله مىآوردند و در خشكى جواب آنها را بايد بدهد . آمريكائيها چندين صاحب‌منصب به سركردگى شورشيان روانه كرده كه منظما جنگ بكنند . هيچ‌يك از دول حمايتى نكرده همان‌طور به حالت خودشان واگذاشته‌اند .\r\n\r\nسياست انگليس در چين\r\nدولت انگليس هم پس از گرفتن آن امتيازات اعلان نموده كه قوهء دول معتبره بايد در درياى چين برابر باشد . ناچار براى دولت انگليس محلى لازم است كه حفظ قوهء بحرى\r\n\r\n","description":"","footnote":"","page_name":" 1262 ","page_number":292},
  {"content":"\r\n\r\nخود را در مقابل ساير دول بنمايد . الجاء « 1 » بندر « وىهاىوى » را بايد دولت چين واگذار كند به همان شرايطى كه به روس و آلمان واگذار نموده است . اين بندر بسيار بسيار خوب چين از بعد از جنگ با ژاپن براى وصول خسارت جنگ در تصرف ژاپن بود لهذا مبلغ گزافى انگليس قرض به دولت چين داده در عوض تتمهء خسارت جنگ تسليم ژاپن نموده در بيست و سيم ماه مه قشون ژاپن با كمال افسوس و ندامت و تغير بندر مزبور را تخليه كرده دولت چين تصرف نموده و در بيست و پنجم ماه مه كه عيد تولد ملكه انگليس بود به تصرف آن دولت داده كشتيهاى انگليسى كه چندى بود در آنجا رحل اقامت انداخته منتظر بودند تصرف نمودند .\r\nدولت فرانسه هم بندرى در جنوب چين نزديك بندر مشهور كانتون مىخواهد ، وعده داده شده كه در اين ايام معلوم كرده به تصرف داده خواهد شد .\r\n\r\nبنادر خليج‌فارس\r\nبنادر ما هم بسيار شلوغ است . از آنجاها كه دست كشيده به يك اندازه آسوده شدند نوبت ما خواهد بود . اغتشاش در بنادر فارس و عربستان بسيار است . بختياريها هم با آنها ساخته‌اند . رعيت ازبس در اين چند وقت تبديل حكومت شده به ستوه آمده منزجر شده ديگر اطاعت ندارند . از طهران هم خوب خبر دارند . عما قريب فتنهء بزرگى در آنجاها برخاسته خواهد شد .\r\n\r\nحرفهاى شاه\r\nديروز حضرت و الا درب خانه تشريف برده بودند . افخم الدوله هم بود . پاى شاه درد گرفته [ بود . 
  ] تمام وزرا و رجال حاضر بوده‌اند . شاه در جلوى راه‌پلهء موزه جلوس فرموده مختصرى از امنيت و نظم طهران و اظهار التفات به نظام الملك فرمايشات فرموده بودند .\r\nبعد امين حرم آغاباشى مخاطب شده كه پول اندرون رسيد يا خير ؟ جواب عرض كرده بود خير نرسيده و متصل بايد تنزيل بدهيم . خوب است از پول ضرابخانه مقرر شود بگيريم كه اين تنزيل هم ضرر نشود . بيگلر بيگى حاضر بوده ، فرموده بودند تنخواه گمرك را ما خودمان حواله مىكنيم و شما به اندرون بدهيد . مختصر در تمام اوقات جلوس به همين صحبت با آغاباشى و بيگلر بيگى گذشته ديگر از هيچ مقوله فرمايشى نشده بود . شب را خانهء تاج الدين ميرزا دعوت داشتيم . تمام از همين فرمايشات امروز\r\n\r\n\r\n","description":"","footnote":"\r\n( 1 ) - الجاء - ناچار .\r\n","page_name":" 1263 ","page_number":293},
  {"content":"\r\n\r\nصحبت بود . نقل مىكردند كه همه‌جا مطرح بود .\r\n\r\nزمزمهء آمدن امين السلطان\r\nمطلب تازه اين است كه به‌جاى عين الدوله امين الملك وزير داخله شده . همهمهء آمدن امين السلطان است . همه‌كس منتظر آمدن اوست . اقوام و نوكرهاى آنها وجد و سرورى دارند . امين الملك دماغى داشت كه بالاتر از آن متصور نيست . امروز در دربار نشسته و ناهار آورده تلگراف و كاغذ بود كه مىخواند و جواب مىنوشت . پارسال اين موسم در الهيه بست بود و روزگارى داشت مثل سگ بلكه چندين مرتبه بدتر و كثيف‌تر ، الان به اين شكل . حالا كدام‌يك آن از روى قاعده و قانون درست مىآيد . به چه ناخدمتى مستحق آن‌همه صدمات و عذاب شد و به كدام خدمت شايسته اين موهبت و التفات . اين ترقى امروز او چندين مرتبه بالاتر از ايام گذشته است .\r\n\r\nدورهء ناصرى\r\nزمزمهء آمدن صدراعظم است . حالا قبول كند و با اين اشكال راضى به آمدن بشود خدا عالم است . عجالة او از عزل امين الدوله و اين‌كه شانزده سال صدارت كرده ، ديگرى شش ماه نتوانست دماغى دارد و به‌عقيدهء اغلبى اگر نيايد بهتر است تا آن رونق اولين به كار باشد . او كسى مثل ناصر الدين شاه را مربى و مدبر داشت . راست است كارها ظاهرا به اسم او جلوه كرده و عوام از او مىدانند ، اما عقلا و كسانى كه داخل كار بودند مىدانند كه او جسمى بود بىجان و قالبى بىروح . تمام [ و 
  ] كمال از روى دستور العمل و اجازهء شاه شهيد بود كه ساعت به ساعت ، دقيقه به دقيقه غافل نبود و دستور العمل مىداد . وانگهى عمل نظام و حكومت طهران به كلى خارج از صدارت [ بود 
  ] و شخص مدبرى مثل نايب السلطنه در سر آن بود . حالا تمام كارها داخل هم [ شده است 
  ] ، پول هم هيچ نيست .\r\nآن‌وقت مطلبى را كه انسان نمىشنيد همان اسم پول بود . حالا از صبح تا غروب هرچه جواب كاغذ است متعلق به پول است . هرچه مىخوانند حكايت پول است . هرچه مىنويسند حكايت پول است . هرچه مىگويند و مىشنوند همين‌طور . ديگر از صبح تا غروب اين وزراء و صاحبان ادارات كار ديگرى ندارند .\r\n\r\nخزانه و معين الملك - وضع امين الدوله\r\nمعين الملك براى حساب احضار به شهر شده و مىگويند درب اندرون متحصن شده .\r\nگفتند پريشب شام شب و اسباب مطبخ صدراعظم را از ساعت دو بار الاغ كربلائى حيدر\r\n\r\n","description":"","footnote":"","page_name":" 1264 ","page_number":294},
  {"content":"\r\n\r\nبقال نظاميه كرده و شمران بردند . رياست و صدارتى كه آخرش اين باشد چرا اين نامعقول نادان امين الدوله قبول كرد . آن وضع زندگانى خودش را كه الگو و ضرب المثل زمان ما بود از دست داد .\r\n\r\nعاقبت امين الدوله\r\nصنيع الدوله پنجاه هزار تومان قبول كرده از عمل پست‌خانه به دولت بدهد ، يعنى هيجده هزار تومان مخارج و سى و دو هزار تومان نقد بدهد و آنچه هم در ولايات به اسم مخارج و تعمير و عليق چاپارخانه و اسبهاى چاپارخانه به خرج مىآيد كسر كرده به خرج منظور نشود . سى سال است اين دخل گزاف را امين الدوله مىبرد كه احدى نمىدانست و تا زنده بود كسى جرأت نداشت منتزع كند مگر به همين بلائى كه به سر خودش آورد .\r\nوزارت وظائف كه موروثى آنها بود و اين مدت با مجد الملك برادرش بود آن را هم گرفتند . خودش را خوب ضايع و تباه كرد . بدتر از همه در ميان عوام و علما مردود است .\r\nعوام خيلى دشمنى مىدارند . برعكس امين السلطان تا بيوه زنهاى شهرى تمجيد و تعريف مىكنند و اسم او را با سلام و صلوات مىبرند . شخصى قطعه‌اى در عزل امين الدوله گفته بود شعر آخرش به يادم است .\r\n گفتا به طبيعت است انجام امور * ديدى كه طبيعت خودش از كار فتاد \r\n\r\nظل السلطان و سى هزار اشرفى تقديمى\r\nحضرت و الا ظل السلطان پس‌فردا مىرود . تماشائى كرد و از كارها درست بصيرت پيدا كرده ، يعنى آنچه شنيده بود به چشم خود ديد . سى هزار اشرفى مىگويند به شاه تقديم كرده كه مخارج ييلاق كرده از اين گرما نجات بيابند .\r\n\r\nحكام ولايات\r\nاز اين تغييرات كارها بيشتر مغشوش خواهد شد . تكليف شاهزاده‌ها از همه‌كس دشوارتر است و كارشان مغشوش‌تر . از اين‌همه تغييرات يكى نصيب شاهزادگان نشد .\r\nمگر اين‌كه مىگويند عماد الدوله حاكم همدان شده . در يك روز سه نفر حاكم شده قبول نكردند . حالا عماد الدوله برود نمىدانم . عدل الدوله به يزد مىرود . امين خلوت را براى كردستان معلوم كرده بودند استعفا داد و نمىرود . بديع الملك برادر موثق الملك رخت‌دار حاكم قم شد و رفت . سال ديگر تمام حكام از تركها خواهند بود . مثل اين‌كه الان اغلب از آنها هستند . تا بعد از مراجعت از ييلاق اين دسته هم ناچار عوض شده\r\n\r\n","description":"","footnote":"","page_name":" 1265 ","page_number":295},
  {"content":"\r\n\r\nدستهء ديگر خواهد آمد . خداوند به خير بگذراند و يك پولى بدهد راحت در خانه نشسته تماشا كنيم . افسوس كه نيست و آنهائى كه داخل كارند مثل باران برايشان مىريزند و از شاه مىگيرند به ما نمىدهند .\r\n\r\nاختلاف وزرا\r\nشنبه 21 محرم - اعليحضرت شهريارى به سلامتى شميران تشريف بردند .\r\nظل السلطان هم به‌سمت اصفهان رفت . كارها كلية در اطاق دربار به شور و صلاح جديد همان چند نفر وزير صورت مىگيرد . هريك مىگويند بر خلاف ديگرى مباحثه مىكنند و هركدام بر ديگر [ ى 
  ] ميل دارد تفوق بجويد . با همديگر ميانه ندارند و بر ضد هم هستند .\r\n\r\nتقديمى حكام\r\nمطلب تازه اين است كه امين الملك به شاه عرض كرده كه اين دو ساله از حكام تقديمى گرفته نشده اعليحضرت شاهنشاهى گمان نفرمايند حكام هم اولا تقديم نداده ثانيا از رعيت نگرفته‌اند . بلكه تقديم داده و از رعيت هم آنچه تفاوت عمل بوده گرفته‌اند و از اين جهت معادل دويست سيصد هزار تومان به دولت ضرر وارد آمده ، اين تفاوت عملها جزو ماليات است و محل دارد . حكام هم خواهند گرفت . پس چرا بدون جهت به شخص اعليحضرت ضرر وارد بيايد . شاه حكم فرموده‌اند كه البته تلگراف به حكام زده گرفته شود . به هرطرف تلگراف شده خيلى سخت گرفته‌اند . من جمله از ركن الدوله و خراسان هفتاد هزار تومان ، از فارس شصت هزار يا بيشتر ، تا به ولايات كوچك . شاه در به دو ورود مىفرمودند تقديم و پيشكش را ما از ميانه برمىداريم . گمان مىفرمودند تمام كارها از آن ضررى كه به شخص همايون خودشان بزنند منظم مىشود . رندان كه سركار بودند اين فرمايش را غنيمت شمرده دنبال كردند كه بهترين قواعد همين است و دول متمدنه بواسطهء همين يك فقره آنقدر ترقى كرده‌اند . تمام كار ايران را اين يك لفظ خراب كرده .\r\nدر جزو خودشان تقديمات عمده گرفتند و آنچه هم به اسم شاه گرفته مىشد وجوه بازيافتى و در كيسهء خودشان بود . مثل فرمانفرما و امين الدوله و ديگران كه در اندك زمانى مبلغها بردند . حالا كه بىپولى زورآور شده ملتفت شده‌اند كه چقدر از اين‌رو [ به 
  ] خودشان ضرر وارد آوردند .\r\n\r\n","description":"","footnote":"","page_name":" 1266 ","page_number":296},
  {"content":"\r\n\r\n\r\nتنخواه قشون\r\nحالا كار ديگرى كرده‌اند . وزير جنگ زور آورده تنخواه براى قشون خواست . پول هم نبود اين وزراى جديد در ميانهء خود نشسته و پنجاه هزار تومان تقسيم كرده به نسبت دادند و تنزيل دو ماههء آن را هم حساب كرده اين تقديمات حكام را در عوض طلب خود قبول كرده وصول كنند . اين مبلغ يكصد و پنجاه نصف به وزير جنگ و نصف به عمله‌جات بيوتات همايونى مرحمت شد كه صرف آن مدت ييلاق بكنند . حالا اين تمام شود ملاحظه كنيم از كدام محل ديگر خواهند گرفت .\r\nاز وزارت جنگ همان اسم پول گرفتن باقى است . خدا مىداند در هيچ عهدى و دولتى وزارت جنگ به اين مرتبه مغشوش نبود ، نه ميدانى ، نه مشقى ، نه لباسى . همان براى گرفتن جيره و مواجب حاضرند . مخارج وزارت جنگ زيادتر از پيش شده و مردم هم آخر الامر پول خودشان را مىگيرند اما به اين شكل . هرچه فكر مىكنم بلكه چند مطلب از آن بنويسم مقدورم نمىشود . ازبس درهم است و زياد به توصيف و تحرير برنمىآيد . تماما صحبت اين اداره منحصر به مشق و ميدان و تيراندازى بود . حالا از صبح تا غروب همان حرف پول است . بيست روز يك مرتبه ده نفر سرباز در ميدان حاضر نمىشود و ماهى يك مرتبه وزير جنگ ميدان نمىرود . به سرباز سالى يك دست لباس نمىدهند . تمام لخت و پريشان [ اند 
  ] . جرأت ندارد كسى بگويد روى چشمت ابروست .\r\nاما وقت رفتن تا تمام حقوق خود را دريافت نكنند قدم از قدم برنمىدارند .\r\n\r\nوضع توپخانه و توپچى\r\nدر تهران هفتصد نفر توپچى اسما دارند خدا مىداند . براى ميدان قراول ندارند و انبارهاى توپخانه يك نفر قراول ندارد . تمام يا به ولايات رفته [ اند 
  ] يا در شهر مشغول كاسبى مىباشند . آخر هم جيره و مواجب خود را نگرفته نمىروند . اين امير توپخانه كه از اسم پيشكش فرار مىكرد و آن‌همه تقدس داشت حالا معلوم مىشود تمام از واهمهء نايب السلطنه بود . حالا براى صحبت اين مطلب استقبال مىكند . زهد و ورع كنار رفته ، چشم و گوشش مواظب اين كلمه است . هيچ اعتنا هم به وزير جنگ ندارد . از دادن همين جيره مبلغها دخل برد . شاه پول نقد داده بود . آقا در اطاق سيم مىنشست و مردم را در اطاق اول نگاه مىداشتند . هركس شب آنجا رفته و قرارى داده بود مىدادند . هركس نرفته بود محال بود . مثل اين‌كه الان جيرهء عماد السلطنه را نداده‌اند و دويست نفر پست‌تر از او تمام جيرهء خود را گرفته‌اند و مال ايشان باقى است . پول سفيد از دولت گرفته بودند\r\n\r\n","description":"","footnote":"","page_name":" 1267 ","page_number":297},
  {"content":"\r\n\r\nپول زرد مىدادند . اشرفى دو تومان و حال آن‌كه هفده و هجده هزار خريده بودند .\r\nتومانى دهشاهى هم به اسم ديگر . روىهم‌رفته نصف جيره عايد نمىشد . از صبح هم فحش مىداد تا غروب . هيچ‌وقت اين قسم چيزها نه شنيده و نه ديده بودم .\r\nاطاق نظامى بود ، تحويلدار نظامى ، لشكرنويس مىنشست ، وزير لشكر ، امير توپخانه ، يك نفر هم از طرف شخص وزارت جنگ شروع مىكردند ، به‌ترتيب منصب به خواندن . درجات هركس معلوم . احترامات همه به‌جا [ بود 
  ] . حالا جيره را برده‌اند در بالاخانهء توپخانه در اطاق سيم تمام ياور و نايب و سرهنگها را داده سركرده‌ها و امراى تومان باقى مانده‌اند . شلوغ به يك اندازه كه تصور نمىشود كرد . حساب آن معلوم نيست و متصل هم مىگويند پول نداده‌اند صبر كنيد . دو برابر همه‌ساله پول گرفته‌اند و معلوم نيست چه شده . مثلا يك فوج امروز وارد مىشود يا ساخلوى طهران است يا مأمور ولايتى . اگر ساخلو طهران است فورا بايد فوجى كه مرخص شده منالش را بدهند برود .\r\nمىگويند نداريم . دو ماه اين فوج براى وصول محل خودش در طهران است . آن‌وقت اين دو ماه را هم بايد بدهند . دو ماه هم آن يكى آمده و خواهد گرفت . اگر هم مأمور است آنقدر در طهران بايد بماند كه لوازمات سفر آنها تهيه شود . يك‌وقت پنج ماه معطل است و بايد پنج ماه به اين جيره و مواجب بدهند . پنج ماه هم به آن يكى به‌جهت اين‌كه تا اين نرود او مرخص نيست و تا روز ورود اين آن محل مىبرد و اين يكى هم برحسب فرموده خودشان كه متصل مىگويند چند روز صبر كنيد ، چند روز صبر كنيد توقف كرده و مستحق محل است .\r\n\r\nشوريدن على خان بر وزير نظام\r\nديروز شنيده شد كه فوج افشار قزوين كه سرتيپش على خان است و از قبل از دههء عاشورا طهران آمده به وزير نظام شوريده سرهنگ و بيرق‌دار و ياور جديدى [ را 
  ] كه در سر آنها گذاشته است كتك بسيار زده سرهنگ از پنجره سربازخانه به خانهء ديگرى رفت .\r\nخانه به خانه فرار كرده . اما بيرق‌دار آنقدر كتك خورده كه مشرف به موت است . سربازها هم على خان را توى سربازخانه نگاه داشته و نمىگذارند بيرون برود . وزير نظام هروقت خواست با على خان درافتد همين بلا سرش آمد .\r\nاز سه روز قبل از محرم توپچى قراگوزلو وارد شده تا امروز سان نديده‌اند و اقلا براى همين يك مطلب يكصد مرتبه كتبا و حضورا گفتگو كرده‌ام و شش مرتبه توپچى حاضر شده هرروز يك بهانه و عذرى آورده‌اند . نزديك است توپچى فرار كند . و هيچ اين قسم چيزها نديده بودند ، تعجب مىكنند . آنچه جديد آورده بوديم اين وضعها را ديده فرار\r\n\r\n","description":"","footnote":"","page_name":" 1268 ","page_number":298},
  {"content":"\r\n\r\nكردند . حالا در شهر افتاده پول مىدهيم و كسى توپچى نمىشود . سابقا براى اين‌كار سر و دستها مىشكنند و مبلغها تقديم آن بود . حالا دستى مىدهيم كسى رغبت نمىكند .\r\nدوشنبه 23 محرم - اول حزيران است . هوا گرم شده . اما مثل همه‌ساله نيست .\r\nحور العين از نهم ماه تا الان ناخوش است . همه‌روزه تب مىكند . لاغر شده با احدى حرف نمىزند . بغل هيچ‌كس جز شيرازى نمىرود . با همه قهر است . ميرزا محمد حسين معالجه مىكرد روزبه‌روز بدتر شد . حالا ميرزا على انتظام الحكما معالج است . خيلى حواس مرا پريشان كرده . بيشتر از ضايع شدن شير مادرش است . در اين حالت هم ممكن نيست از شير بگيريم .\r\n\r\nظهير الدوله - بنائيهاى پرخرج\r\nمهمانى مختصر دوره داريم . ظهير الدوله هم داخل است . يك شب او دعوت كرد .\r\nعمارت اندرونش را به كلى خراب كرده تازه مىسازد . خوب خواهد شد . فقط يك اطاقش تمام بود . بنائيها روزبه‌روز مفصل‌تر مىشود . تمام پولها صرف بنائى و اسباب اطاق مىشود . در جفتى بيست تومان و سى تومان به اطاق مىگذارند . سابقا در طهران پرده‌دوزى و مبل‌سازى منحصر به جوانى ارمنى بود حالا متجاوز از بيست دكان باز شده و در خانه‌ها هم كارخانه هست . هركس ماهى صد تومان دارد پنجاه تومانش خرج اين كارها مىشود .\r\nظهير الدوله خوب پيانو مىزند ، ويولون هم بلد است . اشعار خودش را هم بسيار خوب مىخواند . آهنگ و اوزان بسيار خوب دارد . خودش پيانو مىزد ، دو نفر از نوكرهايش ويولون . خيلى بامزه بود . نقاشيهاى پسرش ظهير السلطان ايشيك آقاسىباشى را در اطاق گذاشته بود ، بسيار خوب بود و اگر به اين‌طور پيش برود نقاش بىبدلى خواهد شد .\r\n\r\nگرانى و قيمت اجناس\r\nچهارشنبه دوم صفر المظفر - اول درجه سرطان است هوا گرم شده . امسال شمران نرفتيم . گرانى در شهر اندازه ندارد . روغن رى چهار تومان و نيم و پنج تومان است ، هيزم خروارى بيست و پنج قران . از همه‌چيز روغن بيشتر ترقى دارد . تا سه چهار سال قبل دو تومان بود . در 1307 ياد دارم هفده قران خريدارى مىكرديم . محمد حسن ميرزا مىگفت پانزده سال قبل كه در ركاب حضرت و الا نهاوند بودم دو خروار روغن به سنگ شاه كه دو خروار و نيم سنگ تبريز باشد به پنجاه تومان خريدم و الان خروار آن يكصد تومان است .\r\n\r\n","description":"","footnote":"","page_name":" 1269 ","page_number":299},
  {"content":"\r\n\r\nجو در طهران ده تومان است . هركس به هر قيمت مىخواهد مىفروشد . سؤال و جوابى نيست .\r\nنظام الملك ميرزا ابو القاسم خان نورى را وزير كرده تمام كارها با اوست . بره‌كشى كه قدغن شده بود و همه‌كس تمجيد مىكرد و منافع آتيهء آن بسيار بود وزير تصويب نكرده حكم شد بكشند . باز بره‌هاى بيچاره به قناره آويزان است .\r\n\r\nهوس نظام الملك\r\nنظام الملك با وجود آن‌كه كار عمده دارد راضى نيست و افسوس مىخورد ، اگر حوصله كرده بودم وزارت ماليه نصيب مىشد . در اين گيرودار گمان مىكرد صدراعظم مىشود . اين هم از اشخاصى است كه آرزوى اين كار را دارد كه به‌جاى جدّش جلوس كند . الان دماغ او را هيچ‌كس ندارد ، همه‌چيز دارد ، وضع خوش و زندگانى مفصلى ، باغ و عمارت ، ده و ملك او را كمتر كسى دارد . به يك سال صدارت مثل امين الدوله خواهد شد . مىبيند ولى منفعل نمىشود و منتها آرزوى اوست .\r\n\r\nفرانسه خواندن افخم الدوله\r\nافخم الدوله از غرهء محرم شروع به خواندن فرانسه كرده . ازبس مدرسه داريم و قواعد تعليم و تعلم در ايران سهل و آسان است در سن بيست و سى بايد درس بخوانيم و تربيت بشويم . سه چهار سال من و او انگليسى خوانديم . او كه هيچ ياد نگرفت ، باز من كمى مىدانم . ميرزا على خان مترجم الممالك مىآيد ، آن‌وقت هم او بود .\r\n\r\nعماد السلطنه و مرآت العالم\r\nآقاى عماد السلطنه كه در سن هفت و هشت تا پانزده و شانزده فرانسه مىخواند هيچ ياد نگرفت . در سن بيست و يك در نزد همين ميرزا على خان خواند و يك ساله ياد گرفت . ماشاء الله حافظهء خوبى دارد . الان اغلب كتب فرانسه را خوانده و چندين كتاب ترجمه فرموده‌اند ، بسيار كامل و عالم شده‌اند . از اغلب علوم مطلع [ اند 
  ] و جزو فضلا و علما محسوب مىشوند . كتابى در علم هيأت و نجوم و جغرافياى جديد تضيف كردند .\r\nمرآت العالم اسم آن است ، چاپ كردند . بسيار خوب كتابى است . هيأت و نجوم را كمتر در ايران مىدانند . علماى ما كه ابدا زير بار نمىروند . طرد و لعن مىكنند . اين اول كتابى است در اين علم طبع شده همه‌كس پسنديد .\r\n\r\n","description":"","footnote":"","page_name":" 1270 ","page_number":300},
  {"content":"\r\n\r\n\r\nحاكم همدان : عضد السلطان\r\nعماد الدوله به همدان نرفت . حكومت را ايضا به شاهزاده عضد السلطان [ داده‌اند 
  ] و از طرف او مظفر الملك مىرود . اين مظفر الملك مدتها نزد شاهزاده ظل السلطان بود .\r\nچندى است بيرون آمده . نمىدانم اين اشخاص را از كجا پيدا مىكنند . مثل اين است كه ديگر آدم قحطى است . فخر الملك مىآيد . صحبتهاى او تماشا دارد . لذت عزل را نچشيده بود . بعد از آن زحمات توقع نداشت باز معزول شود . حقيقت خوب حكومتى كرد ! همه‌كس ريشخند مىكند .\r\n\r\nوالى خراسان\r\nركن الدوله گويا از دادن تقديم طفره دارد . قوام الدوله داوطلب حكومت خراسان شده . سابقا حكومت منحصر به شاهزادگان بود ، حالا هركس مىرود . قوام الدوله ابدا در اين خط نبود . گفتند پس از آن‌كه براى ركن الدوله تلگراف كردند قوام الدوله حاضر است ، قبول كرد شصت هزار را بدهد . حالا مىگويند قوام الدوله صد تا تقبل كرده بدهد .\r\n\r\nآصف الدوله\r\nآصف الدوله شاهسون دو سال اين منفعت را برد و دينارى به شاه نداد . بعد از آمدن از آنجا نمىدانم چه كرد كه فورا كرمان حكومت رفت . از مواجب و مرسوم اشخاصى كه به خرج خراسان آمده بود يك قلم صد هزار تومان برد و خورد . تمام قبوض را از مردم گرفته تومانى سه هزار كسر كرده حوالهء صراف داد . به حضرت عبد العظيم كه رسيد صراف تمام را نكولى نوشت . اين حواله‌جات به‌دست مردم ماند و خودش در كرمان مشغول عيش است .\r\n\r\nسه كرور تومان گمرك\r\nمواجب پارسالهء ما را حوالهء بيگلر بيگى كرده بودند ، صراف نمىداد . آقاى عماد السلطنه آنجا رفته بود مجددا بنويسد بدهد . طومار حساب امسالهء خودش را كه به صحهء همايونى موشح شده نشان داده بود . اولا هفتصد هزار تومان در اين دو ساله علاوه گمرك شده . الان سه كرور تومان گمرك است . تمام را اعليحضرت به خط مبارك خودشان حواله مرحمت فرموده بودند . ديگر دينارى از بابت گمرك باقى نمانده . تمام سه كرور تا الان كه سه ماه از سال گذشته است حواله مرحمت شده ، من جمله هفت\r\n\r\n","description":"","footnote":"","page_name":" 1271 ","page_number":301},
  {"content":"\r\n\r\nهزار تومان به پاى فرمانفرما نوشته است كه نداده و به‌عهدهء خود او هست . شاه هم قبول كرده . يكصد و پنجاه هزار تومان مخارج اندرون [ است 
  ] و حال آنكه شش نفر خانم بيشتر نيست و قس عليهذا .\r\n\r\nمال ديوان\r\nپنجشنبه دهم صفر المظفر - صبح را ميدان رفتم . سردار و امير توپخانه قورخانه بودند آنجا رفتم . اعليحضرت همايونى محقق السلطنه سرايدارباشى را مأمور فرموده‌اند اسبابى كه در قورخانه موجود است معين كند ، بعد حساب گذشتهء رؤساى سابق را رسيدگى كنند . معلوم بشود مال ديوان در نزديكى باقى است . بعد از آن‌كه مفصلا سردار اين صحبت را كرد و خيلى خيلى افسوسها براى تفريط شدن مال ديوان خورد اصرار مىكرد كه چرا ضياء الملك اسباب موجودى قورخانه را تا حال سند نداده ، بيايد بدهد .\r\nضياء الملك در جواب گفت در اين دو ساله خواستند از روى اسنادى كه ضبط هست از من تمسك بگيرند و اين مطلب محال است . زيرا مىگويند در نزد نوروز على خان صد هزار فشنگ است و حال آن‌كه من مىدانم و خودش حاضر است كه دويست و پنجاه فشنگ الان نداريم . اما آنچه كه موجود است عرضى ندارم . همين‌قدر خود حضرت و الا و اين اشخاصى كه حاضرند مشاهده بفرمايند . اگر چيزى است قابل آن‌كه به رشتهء تحرير برآيد فورا تمسك نوشته اطاعت مىكنم .\r\n\r\nوضع قورخانه\r\nبرخاسته انبارها را گردش كرديم . چه قورخانه‌اى ! چه وضعى ! چه اسبابى ! آن قورخانهء مرتب منظم با آن‌همه اسباب كه ديده بوديم مبدل به انبارهاى خراب و ويران [ است 
  ] و جز قداره شكسته ، سرنيزهء شكسته ، تفنگهاى كهنه بىمصرف ديگر چيزى نداشت . انبار تفنگ « ورندل » رفتيم از آن‌همه تفنگ اگر به قدر پانصد قبضه باقى بود آن هم چرك ، كثيف ، زنگ‌زده . انبارهاى ديگر هيچ نداشت .\r\n\r\nانبار چوب\r\nانبار چوب رفتيم كه از عهد شاه مرحوم و حاجى ميرزا آقاسى تهيه شده است . انبارى بود به قدر دو هزار ذرع و مىگفتند تا طاق آن مملو از الوارهاى چنار و گردو بود ، اكنون دويست خروار چوب نداشت .\r\n\r\n","description":"","footnote":"","page_name":" 1272 ","page_number":302},
  {"content":"\r\n\r\n\r\nانبار يوميه\r\nبعد ضياء الملك گفت حالا برويم به انبار يوميه كه در اين مدت هرچه ساخته شده آنجا تعبيه شده است . همه گمان كردند مملو از اسباب است . قفل را باز كردند جز چوب بست و قفسهء اسباب چيزى نداشت مگر ده دانه قداره ، چهار عدد طبل ، ده بيست بند تفنگ . خنده درگرفت . معلوم شد در ظرف اين مدت به قدر بيست تومان در قورخانه تهيه اسباب نشده و هرچه هم از قديم بوده مصرف شده و به افواج داده‌اند .\r\nتمام ادارهء قورخانه و صاحب‌منصبان زيادى كه داخل آن شده‌اند متجاوز از دويست هزار تومان در سال جيره و مواجب از ديوان مىبرند و صنعتگران آن هروقت كارى بكنند مزد و قيمت آن عليحده است . اين مبلغ را صاحب‌منصبان و تابين آن مىبرند . اگر تهيهء اسبابى لازم شود ديوان تنخواهى عليحده بايد بدهد و تهيه شود . مثل اين است كه از بازار به قيمت عادله بخرند . صاحب‌منصب قورخانه از تابين آن زيادتر است و هركس بوسيله‌اى خودش را داخل كرده و جيره و مواجب مىبرد .\r\n\r\nذخيرهء تداركات - رياست امين السلطنه\r\nبعد نشستيم صحبت از ذخيرهء تداركات شد كه در آنجا هم چيزى باقى نمانده . هرچه رخت ، لباس ، كلاه ، كفش ، چادر و غيره بوده تمام را اين مدت براى افواج گرفته ديگر به جاى آن نگذاشته‌اند . هرچه هم فروشى بوده كه امكان پيدا كرده فروخته‌اند يا دزديده‌اند .\r\nبه‌هرجهت از آن‌همه تهيه و تداركات هيچ باقى نيست . اگر امروز بخواهند دو فوج ناقابل حركت بدهند لوازمات آن موجود نيست . تفنگ هرچه بوده مفقود است . حتى مىگويند كه گلوله‌هاى شرپنل و گرناد و ساچمه را مخفى كرده‌اند و الان چيزى باقى نمانده .\r\nهرچه فشنگ بوده به افواج داده‌اند . آنها [ را 
  ] يا فروخته يا همراه به ولايات برده‌اند .\r\nقبض آن در نزد تحويلدار [ ست 
  ] و ديگر كسى بالاى سر آن نبوده كه پس گرفته به جاى اول بگذارد . هروقت حساب بخواهند آن قبوض را مىگذارند . رياست اين مخزن با حاجى امين السلطنه بود و خداوند عالم است .\r\n\r\nتداركات نظامى دورهء ناصرى\r\nمكرر حضور داشتم براى ده دست لباس ، يا پنج عدد تپانچه ، يا ده دست اسباب توپ‌كشى كه كسر داشتند بيست دفعه نايب السلطنه قبض مىنوشت . آدمهاى مخصوص\r\n\r\n","description":"","footnote":"","page_name":" 1273 ","page_number":303},
  {"content":"\r\n\r\nمىفرستاد و نمىدادند . حالا هركس چيزى بخواهد براى فوج خودش قبض مىدهد همان ساعت مىدهند . و آن‌قدر دادند كه تمام شد . براى يك دفعه تيراندازى حضور مبارك از يك ماه قبل آدم مىرفت و آن‌وقت تا خود شاه نمىفرمود محال بود گلوله بدهند . اين مخزن آنقدر تفنگ ته‌پر و فشنگ و لباس و چادر و لوازمات خيلى خيلى مختصر وجود داشت كه چشم انسان از ديدن آن خيره مىگرديد و همه‌روزه اضافه مىگرديد . البته لوازمات و تهيهء صد فوج را بيشتر داشتند و شاه شهيد اين اداره را به كلى از وزارت جنگ موضوع كرده بود ، براى همين كه آنچه داخل آنجا مىشود باقى بماند .\r\nامروزه اگر احتياجى به‌هم برسانند به‌دست خود آنها نباشد و به اين اسم كه امروز بر مىداريم فردا به جاى آن مىگذاريم كم‌كم تمام نشود . حالا بر خلاف آن شده يعنى فرمانفرما شلوغ كرد . امروز فوج وارد مىشد ، لباس در مخزن حاضر نبود ، فورا قبض مىدادند از ذخيره مىآوردند ، بعد عوض نمىدادند و آن تنخواهى كه براى لوازمات اين فوج مرحمت شده بود مصرف ديگر مىكردند . در اين مدت چهار نفر رئيس ذخيره شده و معزول شده‌اند .\r\n\r\nاجلال السلطنه\r\nحالا اجلال السلطنه پسر صدر الدولهء مرحوم اصفهانى از پيشخدمتهاى مخصوص شاه رئيس است . حساب آنها هم مثل حساب رؤساى قورخانه باقى است . هركدام هرچه موجود بوده برده‌اند .\r\n\r\nوضع ذخيرهء قشون\r\nدر تمام ولايات هم شاه شهيد ذخيره قرار داده بود ، من جمله در قزوين و بيش از گنجايش قزوين در آن لوازمات داشت . سال قبل كه فوج و سوار قزوين به كردستان رفت فرمانفرما نوشت آنچه در ذخيره بود به آنها دادند ، من جمله تفنگ ته‌پر و فشنگ زياد .\r\nفوج كه مراجعت كرد ديگر رئيس ذخيره ابدا مطالبه نكرد . همين‌طور تفنگ نزد صاحب منصب و سرباز ماند و اغلب فروختند . خيلى را گفتند دزد برده ، فشنگها را گفتند خالى كرديم و حال آن‌كه يك تير خالى نكرده بودند . به رفتن يك فوج و جمعى سوار ذخيرهء قزوين مادرزاد شد ، لوت و عريان . حالا كسى نيست توى سر آن رئيس ذخيره بزند كه پدرسوخته سالى چهارصد تومان جيره و مواجب مىبرى و كارت جز اين نيست كه اين اسبابها را جمع‌آورى كنى ، پس چه شد ؟ هروقت حساب بخواهند قبض فرمانفرما را بيرون مىآورد و در اين دوره حساب ما قبض است . و برات ناچار قبول مىكنند ،\r\n\r\n","description":"","footnote":"","page_name":" 1274 ","page_number":304},
  {"content":"\r\n\r\nفرمانفرما هم مىگويد اسعد السلطنه گرفته . او هم قبوض سرباز را بيرون مىآورد . سرباز يا مرده يا عوض شده . كيست كه در دهات گردش كرده بگيرد ، تمام تفنگهاى دولت همين‌طور مبدل به كاغذ شده . در عوض تفنگ ، تمام كاغذ به‌دست داريم .\r\n\r\nواگنر خان و جبه‌بلندها\r\nتا قريب ظهر مشغول اين تماشاها بودم . آخر الامر قرار شد از طرف هركدام يك نفر نويسنده اسباب موجودى قورخانه را سياهه كند با ثبت كل موازنه كنند . كسر آن از رؤسا مطالبه شود . ميرزاها حركت كردند . جنرال واگنر به تكلم آمد كه هرچه هست زير سر اين جبه‌بلندها است . گفتند تو هم يك نفر صاحب‌منصب بگذار . يك نفر معين كرد . بعد خودش رفت و آمد كه يك نفر شمشيربند كم است و از عهدهء اين جبه [ بلند 
  ] ها برنمىآيد . چهار نفر جبه‌بلند هست اقلا هشت نفر شمشير [ بند 
  ] لازم دارد . جز خنده چيزى جواب نشنيد .\r\nمن منزل آمدم هنوز سان نديده‌اند و همه‌روزه امروز و فردا مىكنند .\r\n\r\nفرانسه خواندن\r\nشنبه 12 صفر - در الف ليله حكايتى است كه شخصى ميمونى داشت . عادت داده بود متصل چرت بزند و خواب بكند و ميمون را به در دكانها مىنشانيد . آنقدر چرت مىزد كه صاحب دكه هم به چرت مىرفت و آخر خواب مىرفت . صاحب ميمون آمده هرچه مىتوانست سرقت مىكرد . حكايت درس خواندن افخم الدوله و حضور من هم همان‌طور شده . ازبس او درس خواند و من گوش دادم و چرت زدم خسته شدم . ناچار ماهى دو تومان علاوه به مترجم الممالك داده از امروز شروع به درس فرانسه كردم . اگر چه سن اقتضا ندارد ليكن اميدوارم به كوشش زياد پيشرفت بكند . تا خداوند چه خواسته باشد . حالا كه فرانسه مىخوانم و ذكر آن شد بهتر اين است تتمهء روزنامه را به تفصيل جنگ و حكايت « ارپ » تمام كنيم .\r\n\r\nجنگ آمريكا و اسپانيا\r\nدولت آمريك از شش طرف جزيرهء كوبا و فيليپين را محاصره كرد ، اغلب هم فتح كرده . اسپانيا هرچه دفاع مىكند فايده ندارد . خبر آخرى كه از جنگ كوبا رسيده اين است كه كشتيهاى آمريك به امير البحرى آدميرال سامپسون  ( Sampson )  شهر سانتياگو را كه يكى از شهرهاى معظم كوبا است محاصره كرده و كشتيهاى اسپانيا را كه به سركردگى ادميرال سرورا  ( Cervera )  است بطور خوشى محبوس نموده ، به آن ترتيب\r\n\r\n","description":"","footnote":"","page_name":" 1275 ","page_number":305},
  {"content":"\r\n\r\nزمانى كه كشتيهاى اسپانيا داخل بغاز و قرب شهر رفته براى برداشتن زغال ادميرال آمريكا حكم نموده است كه يك فروند كشتى كه حمل زغال كشتيهاى ديگر را داشته در دهنهء بغاز بوده غرق كنند كه عظمت آن مانع خروج كشتيهاى اسپانيا شده داخل دريا نشوند . جوان بيست و هشت ساله‌اى موسوم به هوب‌سون  ( Hobson )  كه منصب نايبى داشته با هشت نفر سرباز دريائى داوطلب شده سوار كشتى موسوم به ژميك شده در دهنهء بغاز جلوى قلعهء اسپانيا رسيده و از باران گلوله قلعه كشتيها گذشته به‌جاى معهود با ترپيد كشتى را سوراخ كرده و خودش با آن هفت نفر سوار قايق شده كه شايد جانى به در برند . ادميرال اسپانيائى اين جرئت و جلادت را كه از اين جوان بيست و هشت ساله مشاهده كرده عرق جوانمرديش به حركت آمده كه جان او تلف نشود « 1 » . فورا حكم داده كه توپ خالى نكنند و قايق مخصوص خودش را روانه كرده هوب‌سون را با آن چند نفر به كشتى خود آورده‌اند و كشتى ديگرى با بيرق سفيد جلو روانه كرده به ادميرال آمريك گفته‌اند كه صاحب‌منصب مزبور سلامت است ، حالا كشتيهاى اسپانيا در داخلهء بغاز محبوس و راه عبور آنها به دريا و مخاصمه با خصم بواسطهء آن كشتى غيرممكن است .\r\nهروقت هم بخواهند كشتى مزبور را با ديناميت و ترپيد آتش بزنند قطعه قطعه شده يا داخل درياى بزرگ شده مفقود الاثر شود ، شليك كشتيهاى امريك مانع شده نمىگذارد .\r\nبه اين ترتيب كشتيهاى اسپانيا بدون حركت نزديك شهر مانده و كمك با قلعه غيرمقدور شده . لهذا كشتيهاى امريك قلعه را ويران كرده حالا يورش به شهر مىآورند . سربازهاى آنها هم در چندين نقطه از كشتى پياده شده دور نيست تا حال سانتياگو و بعضى از شهرهاى ديگر كوبا به تصرف آمريكا آمده باشد . اين تدبير ادميرال و آن شجاعت هوب‌سون مشهور تمام فرنگستان شده . اشكال و تفصيل اين جرئت و جلادت آنها را همه‌جا كشيده و ذكر كرده‌اند .\r\nدر فيليپين هم فتح كرده‌اند . از قرار خبر اخير دولت آلمان پنج شش فروند كشتى جنگى به مانيلا فرستاده كه مزاحم آمريكائيها شده ، احتمال كلى مىرود آلمانها به حمايت اسپانيا برخاسته اين جنگ و فتنه ساكن شود .\r\n\r\nطاعون در كلكته\r\nطاعون به شهر كلكته از اواخر ذيقعده سرايت كرده و الان شدت دارد . روزنامهء « حبل المتين » از واهمه و تزلزل اهل شهر خيلى نوشته بود . نصف شهر كلكته به اطراف\r\n\r\n\r\n","description":"","footnote":"\r\n( 1 ) - اصل : شود .\r\n","page_name":" 1276 ","page_number":306},
  {"content":"\r\n\r\nفرارى شده ، هنگامهء غريبى است . خداوند رحم كند . بمبئى را تمام كرد حالا نوبت كلكته است . در مكه امسال طاعون نبود . حجاج به سلامت عودت كرده از جده گذشته‌اند .\r\n\r\nتوپخانهء واگنر خان\r\nسه‌شنبه 15 - صبح ميدان خبر كرده بودند ، زودتر رفتم در حوض خانه نشستيم .\r\nصاحب‌منصب زيادى جمع بود . من گمان كردم براى سان توپچى احضار شده‌ام . قدرى گذشت بيرون آمديم زير درخت نارون دايره كشيدند . امير توپخانه اول نطقى كرد كه شهرت اين‌كه جيره‌ها را زده‌اند صحيح نيست . دولت جيرهء شماها را مىدهد و براى هر يك از شماها شغلى تعيين شده . اگر حاضر نشويد يا به شغل خود عمل نكنيد قطع خواهد كرد . من بعد همه‌روزه حاضر [ شويد 
  ] و جيره و عليق خود را بدون منت احدى و تملق كسى دريافت كنيد ، جنرال واگنر خان بيايد . او آمد . ورقه‌اى از جيب درآورده به دست گرفت ، ورقهء ديگر به‌دست اعتماد لشكر كه حالا آصف السلطان لقب دارد داد .\r\nصورت‌بندى براى توپخانه كرده بودند و بناى قرائت شد ، با صورت واگنر خان اختلاف داشت . واگنر خودش بناى خواندن را گذاشت . فارسى خوب مىداند اما از لهجه توفير دارد . چيزها مىخواند خيلى تماشا داشت . بعد از آن‌كه صورت‌بندى به نصف رسيد مطلب دستگير من شده مدادى بيرون آوردم و بعضى يادداشتها كردم .\r\n\r\nاشخاص كاره\r\nحالا مقدمه‌اى بدهيم تا آن اساس نتيجه بدهد . شاه حكم فرموده جيره‌هاى توپخانه را كم كنند ، يعنى اشخاص بيكار كه اسم خود را صاحب‌منصب توپخانه گذاشته‌اند جيره‌شان قطع شود . چون امير توپخانه مدتهاست سر اين كار است به هركس محبتى دارد بعضى اقوام او هستند و مىداند امورات ديوان از قطع اين مختصر جيره و عليق صحت پيدا نمىكند به قطع نان اين اشخاص ميل ندارد . سردار هم همين‌طور ، به جهت آن كه مىبيند دولت چه مخارجات بيفايده و چه انعامات گزاف گزاف و چه مواجبهاى به ناحق مىدهد ، عرض كرده‌اند ما مىنشينيم اشخاص كاره را جدا مىكنيم و آنچه براى خدمات لازم است خدمت براى تنها تعيين مىكنيم . اگر زيادى شد البته قطع فرمائيد .\r\nضمنا جنرال واگنر خان را ديده او هم از مطالب مستحضر است كه ديروز از چهل هزار تومان اضافهء پستخانه يك دينار امروز باقى نمانده . تمام آن مبلغ مواجب عين الدوله از محل پستخانه مرحمت شد : من جمله دوازده هزار تومان علاوه بر هشت هزار تومان مواجب عين الدوله از محل پستخانه مرحمت شده و شاه بين السطورين مرقوم داشته\r\n\r\n","description":"","footnote":"","page_name":" 1277 ","page_number":307},
  {"content":"\r\n\r\nبودند : « مثل عين الدوله نوكرى مثل ما آقا لازم دارد كه قدر خدمات او را بدانيم . اين جزئى مواجب از محل پستخانهء به او مرحمت شد . » مابقى را هم تمام از ماهى ده تومان تا دوازده هزار تومان در سال بردند كه دولت مىتوانست هزار كار خود را با اين چهل هزار تومان صورت بدهد . واگنر خان هم صورت‌بندى كرده و چه خوب از عهده برآمده بود ، حالا قرائت مىكرد كه بعد به نظر مبارك برساند كه توپخانه صاحب‌منصبانش تمام داخل كار [ ند 
  ] و كسى خارج نيست كه به كار نخورد و منال ديوانى او مقطوع شود .\r\n\r\nصورت مناصب توپخانه\r\nاول امير توپخانه را نوشته بودند - بعد آجودانهاى امارت توپخانه ، ده نفر مير پنج اسم برده شده بود - بعد امين نظام - پسرش رئيس ميدان - همان‌طور جمعى را به اسم آجودانى او كه تمام با خود او هم‌شأن مىباشند - بعد مصطفى خان پسر ديگرش كه فرمانده كل همانطور دو ديويزيون كه هيچ در كار نيست ، مشقى نمىشود كه صاحب منصب بخواهيم . آن‌وقت كارهاى متفرقه چندتاى آن را مىنويسم . براى سركشى اصطبل - كميسيون بازديد - تحويلدار نقدى - انباردار جنسى - تيراندازى دوشان‌تپه - تيراندازى صاحب قرانيه - تيراندازى باستيان - مأمور خدمات اتفاقيه - مأمور حكومت شهر و غيره و غيره كه همان اسم است و ابدا اين كارها را نداريم و هيچ‌وقت معمول نبوده . كجا نقد و جنس توپخانه به‌دست رئيس آن است كه انبار و تحويلدار لازم داشته باشد . اصطبل توپخانه چه دخل دارد ، خودش ادارهء مخصوصى است . كميسيون بازديد كدام است . اسم اين مطالب همين امروز به گوش ما رسيد .\r\nبراى هريك از اين اسامى ده نفر بيست نفر سرتيپ و سرهنگ معين كرده بودند . من جمله من و عماد السلطنه را جزو آجودانهاى وزير جنگ نوشته بودند . حالت سايرين هم معلوم است . همه مىدانستند تدبير براى چه است . مقصودى جز آنكه نان آنها قطع نشود نيست . اگر به خلا پاك كنى هم مىخواند حرفى نبود . بعضى از صاحب‌منصبان كه اسمشان نوشته شده بود در يكى از آنجاها مىگنجاندند . دو تا انبار بىمعنى توپخانه دارد . اقلا چهل نفر صاحب‌منصب براى خدمات آنجاها معين شده . شاه اگر سالى يك مرتبه در دوشان‌تپه تيراندازى بكند حالا آن را خدمت عليحده قرار داده بودند . خوب چشم همان صاحب‌منصب فرمانده كور شود در تيراندازى حضور بهم برساند .\r\nحالا اينها به غير از صاحب‌منصبان طايفهء ساخلو و سركردگان آنهاست ، همين صد نفر توپچى قراگوزلو دوازده نفر صاحب‌منصب از سرتيپ و سرهنگ و سلطان دارد . مادامى كه طايفهء آنها حاضر است جيره به اندازهء منصب و درجه خود مىبرند كه هيچ دخلى به\r\n\r\n","description":"","footnote":"","page_name":" 1278 ","page_number":308},
  {"content":"\r\n\r\nاين صاحب‌منصبان مقيمين طهران كه معلم و خارج مىباشند ندارد . بارى دو سه ساعت طول كشيد . نمىدانم كى را گول مىزنند . يعنى شاه نمىفهمد يا عرض نمىكنند . مگر خودش ميل نداشته باشد و الا چه قسم مىشود اين تصور را كرد . آمدند سر توپچى قراگوزلو كه سه روز قبل از محرم آمده و تا حال سان ديده نشده . دماغ نكردند . گفتند همان ميرزا على محرر آصف السلطان سانى ببينيد . او هم سان مختصرى ديد منزل آمدم .\r\nسرم بشدت درد گرفته بود .\r\n\r\nقصد كشتن شاه\r\nامروز مذكور شد شخصى قصد كشتن شاه را كرده و گرفتار شده . مىگويند شب در عمارت صاحبقرانيه رفته و دستگير شده ، مطلب را صحيحا نمىدانم . حضرت و الا شمران است . البته در درب خانه مستحضر مىشوند . مسئله تازه‌اى است .\r\n\r\nزنها امين السلطان را مىخواهند\r\nصدراعظم را گمان كلى است كه بياورند . نفوس هم خيلى متوجه است . زنهاى شهر ما از همه بيشتر دوست دارند و دعا مىكنند بيايد . عوام حقيقة ميل غريبى به او دارند .\r\nروىهم‌رفته مرد زرنگ هوشيارى بود . كاركن خوبى بود . اين اواخر عيش زياد او را خراب كرده بود . اگر عيش و محبت مفرط به اقوام خود را كنار بگذارد خوب است .\r\nپنجشنبه 17 صفر المظفر - صبح ميدان رفتم اخبار تازه نبود . منزل آمدم عصر را خيال دارم تجريش بروم . افخم الدوله امروز صبح رفت . محمد حسن ميرزا را همراه خود برد . حضرت و الا شهر تشريف آورده‌اند . خود اعليحضرت براى شاهزاده جانم « 1 » واقعهء شب چهاردهم ماه را تعريف فرموده بودند .\r\n\r\nتفصيل مربوط به قصد كشتن شاه\r\nدر ساعت هفت و نيم از شب دوشنبهء 14 گذشته اين شخص كه اصلا كرمانشاهانى يا كرمانى است در حوضخانهء قصر صاحبقرانيه گرفتار شده . از پائين باغ از ديوار بالا آمده و داخل عمارت شده از حوضخانه گذشته راه‌پله را گرفته بالا رفته است . در انتهاى راه‌پله دو نفر خواجه خوابيده بودند . به خواست خداوندى يك نفر آنها بيدار شده و غلتى در رخت‌خواب خورده اسباب وحشت آن شخص شده كه مبادا رفتن او اسباب اين شود كه\r\n\r\n\r\n","description":"","footnote":"\r\n( 1 ) - شاهزاده جانم - مقصود شاهزاده عز الدوله است ( مسعود سالور )\r\n","page_name":" 1279 ","page_number":309},
  {"content":"\r\n\r\nبرخاسته ملتفت شود . از پله‌ها پائين مىآيد كه بعد از ساعتى مجددا برود . به عجله پائين مىآيد يك نفر از غلامهاى كشيك‌خانه كه بيدار [ بوده 
  ] و گردش مىكرده ملتفت سياهى مىشود . صدا مىكند سياهى كيستى ؟ جواب نداده و فرار مىكند . غلام فرياد مىزند سايرين بيدار مىشوند . وارد حوضخانه مىشود كه به باغ بزرگ و راه آمدن خود داخل شده فرار كند . در وسط حوضخانه گرفتار مىشود . تپانچه و اسباب حربى جز يك كارد كه حالا شهرت مىدهند چاقوى قزوينى بوده همراه نداشته . جوان باريك‌اندام بلندى است . دو روز استنطاق كردند . گاهى خودش را به ديوانگى مىزند . گاهى هوشيار است .\r\nحالا شهرت داده‌اند سفيه بوده و در شهر ستانك هم يك مرتبه در اندرون شاه شهيد رفته بوده . گرفتار شده بواسطهء سفاهت مستخلص شده . اما راست نبايد باشد . اين شخص با آن جرأت و جلادت و اين حركت بىوقت بزرگ مشكل بدون اراده بوده باشد . چنانچه گفته بودند كه اين چه كارى بود كه اراده داشتى كه تمام را به كشتن بدهى جواب داده است اگر كارى را كه ميل داشتم صورت مىگرفت كسى به فكر كشتن شماها نمىافتاد . به سردار معظم وزير جنگ در روز استنطاق بسيار فحش داده و كلمات سخت گفته [ بود 
  ] .\r\nدرست مستحضر نيستم از چه مقوله بوده ، مثلا كلماتى كه دال به ديوانگى اوست .\r\nمىگويند گفته من آمده بودم با زنهاى شاه عيش كنم ، فلان و به همان آنها بگذارم . گاهى مىگويد من را حضرت امير المؤمنين حكم كرده بيايم سلطنت بكنم . اين شاه كه قابل نيست . امير بهادر و جمعى ديگر او را نزديك ديوار آورده‌اند كه نشان بده از كجا آمدى .\r\nنشان مىدهد . بعد مىگويند حالا هم مىتوانى به روى ، گفته است بله . مستحفظ در پشت ديوار مىگذارند و مىگويند برو . دورخيز كرده به يك جستن بالا مىرود و سرازير مىشود كه ناظرين از اين جستن متحير و متعجب مىشوند .\r\n\r\nقصاص خون ميرزا رضا\r\nابو القاسم با نقيب الممالك به تماشاى او مىروند . درويش اين شعر را مىخواند .\r\n كس ندارد از رضاى حق گله * عار نايد شير را از سلسله \r\nجواب مىدهد درويش من شيرم يا تو . مىگويند ايو اللّه تو شيرى . خيلى جوان خوش سيماى بلند خوش‌اندامى است . گفته است ما سى نفر هستيم و هريك به قصاص خون ميرزا رضا ايستاده‌ايم . تا يكى از ما كار خود را صورت ندهد آسوده نمىشويم . گفتند در سه شبه لشكرك كه چند روز قبل شاه تشريف‌فرما شده بود در اردو بوده و منتظر وقت بوده و مدتى هم هست دنبال دارد . از قرار معلوم تعليمى كه رفقاى او داده‌اند اين است كه اگر گرفتار شدى فقط براى راه نجات خودت سفاهت را اختيار كن . اما اين حركات و\r\n\r\n","description":"","footnote":"","page_name":" 1280 ","page_number":310},
  {"content":"\r\n\r\nبيانات به آدم ابله سفيه نمىماند ، و اللّه اعلم . تا حال هم حبس است و از قرار معلوم دور نيست مستخلص شود و كشته نشود . خصوصا گفته است سيد هستم .\r\n\r\nوضع صاحبقرانيه - تدبير ناصر الدين شاه\r\nحالا هركس در صاحبقرانيه بوده بيرون كرده‌اند و قراول زياد گذاشته‌اند . هركس وارد شود جويا مىشوند . صاحبقرانيه ، دو ده وصل به‌هم است . تقريبا وسط شمرانات هم واقع شده . تمام وزراء و عملهء خلوت آنجا منزل دارند . نمىشود جلوى آن اشخاص را گرفت . عمارت شاه هم قلعه و ارگى ندارد . درست مستحكم نيست . شاه شهيد هم بواسطهء همين ازدحام و كثرت جمعيت از هر قبيل بود كه هيچ‌وقت [ در آنجا 
  ] اقامت زياد نمىكرد و جاى منزوى براى خودش مثل شهرستانك و سلطنت‌آباد انتخاب كرده بود . به گرماى سلطنت‌آباد ساخته بود كه دور از مردم و ده باشد . عملهء خلوت و كسان خيلى نزديك هم جا نداشتند بمانند . ناچار دهات حول‌وحوش منزل مىگرفتند . روز با يك جلودار مىآمدند و شب مىرفتند . فقط روز و شب قراول و سرباز آنجا بود . ديگر مثل صاحبقرانيه هركس منزل نداشت و ده نبود كه باعث اين نوع مفاسد بشود . همهء كار او براى وجود خودش از روى كمال عقل و شعور بود كه اگر هزار سال ديگران فكر كنند نخواهند فهميد مگر بعد از دلايلى كه متدرجا مشاهده مىشود . همه‌كس تعجب داشت كه هواى صاحبقرانيه و عمارت آنجا را چرا بايد گذاشت و سلطنت‌آباد رفت . فقط براى اين اتفاقات بود . پارسال صاحبقرانيه از كثرت جمعيت تعفنى كرده بود كه نزديك بود و با بيايد . تمام ناخوش شدند و عبور از آنجا مورث ناخوشى بود . در سفرها مشاهده مىكرديم هفت روز در يك مكان اردو بود با وجود آن‌كه رودخانه داشت زمين و زمان تعفن مىكرد . سه ماه و چهار ماه در صاحبقرانيه اين اردو تعفن نمىكند ؟ آن شاه هيچ وقت يك ماه تمام در اين نقاط اقامت نمىكرد . متصل در گردش و تغيير مكان بود .\r\n\r\nبازگشت اتابك از قم\r\nسه‌شنبه 22 صفر - صبح ميدان رفتم . صدراعظم گفتند وارد شده يك‌سر به شمران رفته . به عمارت امين الملك وارد شده از آنجا به خاكپاى مبارك [ رسيده 
  ] . كريم بيك كالسكه‌چى مىگفت دم استخر ايستاده بوديم از عقب رسيد . پياده شده با حضرت و الا معانقه كرده اتفاقا بالا تشريف بردند . همهمهء غريبى ميان مردم است . عموما خوشحالى مىكنند . همه اميدوارند كارها خوب شود . فردا شاه شهر خواهند آمد تا چه شود . توقف ما در شمران دو شب بود . هواى آنجا هم گرم بود . درختهاى باغ را اغلب انداخته‌اند .\r\n\r\n","description":"","footnote":"","page_name":" 1281 ","page_number":311},
  {"content":"\r\n\r\nتوت بسيار خوبى خورديم . كمتر جائى توت به خوبى توت شمران دارد . لله الحمد خوش گذشت .\r\nپنجشنبه 24 - منزل بودم هوا به‌شدت گرم شده است . ديروز عصر خانهء صدراعظم رفتم . صدراعظم نبود هركس مىآمد از دم در مراجعت مىكرد . اغلب شمران به ملاقات رفته‌اند . من محض ديدار ميرزا عبد الله خان پسرش رفته بودم . پيغام دادم از اندرون بيرون آمد . روبوسى كرديم . چاق شده . يك ساعت نشستم . از قم و مدت اقامت آنجا حكايت مىكرد . بيست ماه تمام توقف قم طول كشيد . خيلى از تنهائى و بيكارى آنجا شكوه مىكرد . قبل از اربعين مىگفت شاه تلگراف احوال‌پرسى زده ، دو روز بعد تلگراف احضارى به اين مضمون كه هواى قم گرم است طهران بيائيد . صبح آن روز سوار شده آمديم . متصل آدم مىآمد . همه عجالة خوشحال مىباشند .\r\n\r\nفخر الملك - معتضد السلطنه\r\nعصر امروز خانهء شاهزاده والى رفتم . تمام از همدان صحبت مىكرد . ما شمران بوديم آمدند . فخر الملك كردستان رفته براى حساب . حكم شده بود آنجا بماند او هم شاهزاده والى را روانه كرده و خودش به ده تازه‌اى كه كردستان خريده رفته تا اجازهء آمدن مرحمت شود و گويا احضار شده در همين چند روزه خواهد آمد . معتضد السلطنه آنجا آمد . يازده ماه پيشخدمت مخصوص و شب و روز خدمت شاه بود ، يك مرتبه خارج شد و حكم شد نيايد . طورى شاه مايل بود كه در ايام ناخوشى او را به كالسكه انداخته خدمت شاه مىبردند .\r\n\r\nهوس صدارت\r\nحكايتها مىكرد . ديروز شمران خدمت صدراعظم رفته بود . اسب خوبى پيشكش كرده است . هنوز خلعت نپوشيده . مىگفت من عرض كردم هركس مزاج شاه را بداند و مطلع باشد سفاهت است زيربار كارى برود . مقصودم او بود . سرى تكان داد . اما ديدم كه دلش براى صدارت غش مىكند و ابدا خوددارى ندارد . نه اين حرف را من مىزنم تمام شهر مىگويند كه اگر امين السلطان صدارت را قبول كند از امين الدوله كه سهل است از احمق‌ترين مردم اين شهر احمق‌تر است . چه اين دفعه به پاى كشتن او مىايستند و جانش هدر است .\r\n\r\n","description":"","footnote":"","page_name":" 1282 ","page_number":312},
  {"content":"\r\n\r\n\r\nنوكرهاى دربار\r\nگفتم در اين مدت پلتيك شاه را چطور ديدى ؟ از اين نوكرهاى مخصوص كدام يك محترم‌ترند و شاه از او حرف‌شنوى دارد . پرواضح است مطلب را مىگويد و بىباك است . جواب داد هركس صبح زودتر دربخانه برود و حضور شاه مشرف شود . تمام اين نوكرها در وجود شاه تسلط و نفوذ غريبى دارند كه بالاتر از آن متصور نيست . هريك قرآنى در بغل دارد و متصل باهم عهد و ميثاق مىبندند و قرآن قسم مىخورند و مهر مىكنند و روز ديگر بلكه همان عصر آن روز براى همديگر سعايت مىكنند و بدگوئى مىكنند . ديگر به فرداى آن نمىرسد . شاه متصل بايد مشغول آنها باشد . ديگر فرصتى براى كارهاى خارجى ندارد . حكيم الملك با من به قرآن قسم خورد و من هم براى او و آخر او براى من خدمت شاه بدگوئى كرد و همين‌طور آصف السلطنه و مير سيد حسن خان مقتدر السلطنه شب و روز براى هم قرآن قسم مىخوردند و متصل براى هم سعايت [ مىكردند 
  ] و هرروز شاه به يكى التفات دارد . التفات كامل با حكيم الملك است . عرق خورى ، . . . هرزگى از هر قبيل ابدا در درب خانه ننگ و عار نيست ، صحبت آن هم در حضور انحصار به يك نفر يا دو نفر ندارد . تمام مشغول [ اند 
  ] و احدى خارج نيست .\r\n\r\nميل شاه - اكبر قورتى\r\nميل شاه را پرسيدم به چه چيز بيشتر است ؟ جواب داد معلوماتى ندارد . هرروز و هر ساعت به يك چيز . واضح مىگفت اين مطالب كه مىگويم چيزى نيست كه كسى نداند كه من مخفى كنم . در تمام قهوه‌خانه‌هاى اين شهر عادات و رفتار و خيالات شاه منتشر است و مىدانند . دليل مىآورد كه شاه خودش قريب پنجاه نفر عمله طرب مخصوص دارد . شب آنها هستند آن‌وقت مىروند دسته اكبر قورتى يا ديگرى را مىآورند كه بيست نفر هستند . آن‌وقت صبح اين بيست نفر به بيست نفر ديگر حكايت شب را مىگويند ، آنها هم همين‌طور ، شهر پر مىشود . مىگفت اين پنجاه نفر بيست نفرش نى هفت‌بند مىزنند ، ده نفر ديگر نىلبك . اين هم سازشان است . شاه بيشتر به نى ميل دارد و پست‌ترين ساز ايام ما است .\r\n\r\n« فنوگراف »\r\nمىگفت اقلا سى دفعه من در « فونوگراف » حرف زده‌ام و شاه چقدر دوست داشت كه گوش به آنها بدهد . حكيم الملك تمام را حكم كرده تراشيده‌اند . آصف السلطنه را در\r\n\r\n","description":"","footnote":"","page_name":" 1283 ","page_number":313},
  {"content":"\r\n\r\nقيطريهء امين السلطان ديده بود . سه مرتبه مىگفت مرا وزير دربار در حضور امين الملك با او صلح داد ، باز ازبس بد گفتم قهر كرديم . بىملاحظه حرف مىزند و خيلى زبان‌آور است . . . بارى خوب مطالب را تشريح مىكرد و اطلاع داشت . باز مختصر نوشتم .\r\nغروب بيرون آمده درب خانهء صدراعظم رفتيم . از ديشب شهر آمده اما بيرون نيامده همان اندرون است . كثرت جمعيت و ازدحام معركه بود . دور نيست اگر دو روز بيرون نيايد به اندرون بريزند .\r\nيكشنبه 27 - خانهء حضرت و الا رفتم . افخم الدوله با محمد حسن ميرزا ديروز را شمران رفته بودند . اول باغ ، بعد اطاق دربار تا عصر مشغول تماشا بودند .\r\nاين وزراى جديد اغلب روزها را در اطاق دربار حاضر مىشوند و بيشتر با همديگر زدوخورد دارند . هريك هم عليحده حضور مىروند و عرايض شفاهى خود را معروض مىدارند . خوش وضعى ندارند . ايران بىشخص اول كارش نمىگذرد .\r\n\r\nطلب رئيس و چراغ برق\r\nتمام كه جمع شده بودند احتشام السلطنه كه حالا در وزارت خارجه همه‌كاره است چند برات از كيف خود بيرون آورده به مشير السلطنه داده . او هم با كمال بىاعتنائى رد كرده كه پول ندارم . بعد احتشام السلطنه گفته است ملاحظه كنيد كه چقدر كارهاى ما و بىپولى ما آشكار شده كه براى اين شش هزار تومان طلب رئيس چراغ برق كه تبعهء بلژيك است روزى يك تلگراف از وزارت خارجهء بلژيك مىرسد و حالا شخص پادشاه بلژيك تلگرافى كرده كه هركس اين تنخواه را وصول كند شخص پادشاه از او امتنان پيدا كرده و تلگرافا تشكر خواهد نمود . باز فايده نكرده . خواست برات را در كيف بگذارد كه مشير الدوله متغير شده كه باز برات را در كيف مىگذارى . تو بايد روزى ده مرتبه كلاهت را با اين برات به زمين بزنى . آخر رسوا شديم از آبرو افتاديم . اين پولها چه شده ؟ كجا رفته ؟ كى خورده كه دولت براى شش هزار تومان اين‌طور در ميان دول بدنام بشود . فقير و پريشان هستيم اما نه آنقدر .\r\n\r\nنظام السلطنه - امين الملك\r\nافخم الدوله مىگفت روى صحبت با نظام السلطنه وزير ماليه بود . او هم جواب داد . ما به هركس حواله مىكنيم و حال آن‌كه ابوابجمعى دارد طفره مىزند . از من هم جز حواله نوشتن كارى برنمىآيد . وصول تنخواه با وزير داخله است . بسيار خوب از فردا من\r\n\r\n","description":"","footnote":"","page_name":" 1284 ","page_number":314},
  {"content":"\r\n\r\nيكصد هزار تومان تقديمى حكام را حوالهء امين الملك مىكنم بدهد .\r\nامين الملك به صدا درآمده كه ما آنچه از اين بابت خودمان داديم و الان تنزيل مىدهيم نداده‌اند . چطور تتمهء آن را حواله مىدهيم . وانگهى به من چه ربطى دارد .\r\nتلگرافى كرديم حكام جوابى دادند . شاه آن‌طور فرمود . تمام قوه و قدرت دولتى ما هم منحصر به يك سيم تلگراف است . از آن هم بهتر و بيشتر از اين كارى ساخته نيست .\r\nفرمانفرما يكى از حكام بزرگ است ، ماليات پارساله و امساله فارس را نداده و الان هم متصل تلگراف مىكند براى مخارج سرحد تنخواه روانه كنيد . من چه بكنم .\r\n\r\nفرياد مشير الدوله\r\nاين‌جا كه رسيد مشير الدوله به فرياد آمد كه اين پسره را حالا كنار بگذاريد . اين چه چيز است ، اين از كجا آمده و خدا چه اشتهائى به اين داده . تنزل من السماء است . به او حرفى نزنيد آسمانى است ، و همچو دست خود را به زمين زد كه به كاسهء آب خورد و توى اطاق پاشيده شد . به‌هرجهت مدتى اين قال مقال طول كشيد . آخر الامر مشير الدوله گفت از همين مجلس تلگرافى به عموم حكام بكنيد يا تقديمى كه مقرر شده نقدا حواله بدهند يا به موجب همين تلگراف معزول [ اند 
  ] و فورا سوار شده طهران بيايند . اين حكومتها تا بود كه صد هزار و پنجاه هزار دو ماه به سال مانده تقديمش موجود شده بود و سرودست براى رفتن مىشكست . الان هم مردم هستند و مىدهند . هركس ميل ندارد تشريف بياورد . تا سه به غروب مانده آنجا بودند . بعد قيطريه منزل امين السلطان رفته بودند ديدن كرده شهر آمدند .\r\n\r\nلنگه و تحريك انگليس\r\nاز قرارى كه در روزنامهء « حبل المتين » نوشته بود و اين‌جا هم شهرت دارد بندر لنگه را اعراب بحرين يا مسقط آمده و تصرف كرده‌اند . هفتصد نفر عرب آمده و بندر به اين خوبى را ضبط كرده [ اند . 
  ] مىگويند تحريك دولت انگليس است . از آن طرف پنجاه هزار ليره از بانك قرض شده . گويا در عهد امين الدوله اين معاهده بسته شده و از كارهاى اوست . گمرك بندر بوشهر را به‌جاى آن گرو گرفته كه تنخواه خود را از آنجا وصول كند .\r\nاولا يك دسته سرباز از انگليس آورده كه حفظ گمرك خود را بكند . ثانيا دو ارابه توپ جلوى گمركخانه گذاشته [ اند و 
  ] تجار بوشهر و بمبئى و اصفهان و شيراز و ساير بلاد هندوستان به صدا درآمده [ اند 
  ] . تلگراف سخت كرده‌اند و متصل هم در روزنامه‌هاى هند عاقبت وخيم آن و اينكه به اين ارزانى اين بندر معتبر را نبايد داد بحث مىشود . اما\r\n\r\n","description":"","footnote":"","page_name":" 1285 ","page_number":315},
  {"content":"\r\n\r\nهيچ‌كس گوش نمىدهد و عما قريب ابو شهر به تصرف دولت انگليس خواهد آمد و همين‌طور تمام آن ساحل .\r\n\r\nتغيير رفتار اتابك\r\nسه‌شنبه 29 صفر - صبح زود را منزل حضرت و الا رفته در كالسكه نشسته به شمران محض ديدن صدراعظم رفتيم . يك ساعت از دسته گذشته وارد قيطريه شديم . تازه بيدار شده روى صندلى نزديك حوض نشسته بود . با حاجى محمد حسن صحبت مىكرد .\r\nنشستيم خيلى معقول و مؤدب شده . براى اغلب تواضع مىكرد . براى ماها تمام قد [ بلند شد 
  ] . حضرت و الا را استقبال كرد و مشايعت تا نزديك عمارت آمد .\r\n\r\nنعمت بىخبرى\r\nصحبت تمام از هواى قم و وضع آنجا بود . آب آنجا مىگفت چشمم را خراب كرده و دندانهايم را خيلى ضايع نموده . عماد الدوله آمد از فرنگ صحبت بود . مىگفت در قم از همه‌جا بىخبر بودم و خيلى خوب‌تر بود . درست كه من تصور كردم ديدم اين بنيه‌هاى قوى و گردنهاى كلفت از هيچ‌چيز نيست مگر از بىخبرى . اين مردم ايران اگر اطلاع از همسايگان خود داشتند و از كارهاى خود مطلع بودند هرگز آنقدر خوش‌بنيه و گردن كلفت نمىشدند . روزنامه‌هاى فرنگ و روزنامه‌هاى تلگرافى را غدغن كرده بودند براى من نياورند . من هم آنچه روزنامهء فارسى زبان آبونه بودم جواب كردم .\r\n\r\nدر قم\r\nبارى تمام صحبت از بدى هواى قم و نظرتنگى اهل آنجا بود . مىفرمودند اگر كسى در قم يك قباى قدك نو بدوزد و بپوشد مجبور است تا چند روز عباى كهنهء خود را روى آن بپوشد كه كم‌كم دامان قبا يا آستين آن را نشان بدهد ، و الّا اگر يك دفعه نشان بدهد باعث سكتهء بعضى مىشود و اگر كسى يك چارك گوشت بخرد ناچار است زير عباى خود پنهان كرده منزل ببرد . مثقال مثقال گوشت مىخرند . اوايل كه من سوار مىشدم ده دوازده نفر آدم همراه بود ، به نظرشان غريب مىآمد . جمعى گفتند كه شما اين‌طور با كوكبه و دستگاه سوار نشويد . نظر خواهند زد . من هم دفعه ديگر گفتم هرقدر اسب هست درست كنند و هرچه نوكر هست سوار شود .\r\n\r\n","description":"","footnote":"","page_name":" 1286 ","page_number":316},
  {"content":"\r\n\r\n\r\nمعامله يا مبايعه - حرف دولتى\r\nحاجى معين التجار بوشهرى آمد . حسابى با حسام السلطنه داشته و تا حالا گرفتار است . از بندر لنگه جويا شديم گفت حقيقت دارد و آنقدر در آن بندر از ما جمعيتى نبوده كه هفتصد نفر عرب را جواب بدهد . گمرك بوشهر را هم مىگفت صحيح است سرباز و توپ آورده‌اند . صدراعظم گفت از من جويا شدند گفتم اين معامله نيست و مبايعه است و خيلى ارزان . من گفتم پس خوب بود به ساير دول هم اعلان مىكردند شايد آنها خيلى بيشتر مىدادند . فرمود انگليس نمىگذارد . اما چرا بايد گوش داد . جلوى مطالب صحيح را كسى نگرفته . براى پنجاه هزار ليره محتاج نبوديم آنقدر قابل نيست . بعد گفت شرط يعنى نزد خودم كرده‌ام حرف دولتى نزنم . تا اين‌جا هم خيلى زياده‌روى شد . استغفر الله ربى و اتوب اليه . باز رفتيم به قم و صحبت آنجا . جمعى ديگر آمدند . حضرت و الا برخاستند رفتند باغ .\r\n\r\nنظام‌آباد\r\nمن رفتم نظام‌آباد . راه طولانى گرم [ بود 
  ] بدتر از همه بلد نبودم . نزديك ناهار آنجا رسيدم . پشت ضرابخانه و دو هزار قدمى بالاى مهران واقع است . مرحوم نظام الملك اين جا را احداث كرده . يك سنگ آب مخصوص دارد . قنات نظاميه هم آنجا آفتابى مىشود .\r\nهروقت بخواهند مشروب مىكند . يك سنگ آب ديگر هم تازگى در كاشانك تحصيل كرده [ اند 
  ] و خواهند آورد . خيلى مخارج كرده‌اند . اسطلخ بسيار بسيار بزرگى ، عمارات زياد ، حوضخانهء بسيار خوب ، قلعهء رعيتى و آسيا ، توتستان ، زمين زراعت ، جاى عالى است اما هوايش گرم است . روزش با شهر فرقى ندارد . شب چند درجه بهتر است .\r\n\r\nشرارت آدمهاى جلال الدوله\r\nنظام الملك درب خانه رفته بود . عصر ملاقاتش كردم . آدمهاى شاهزاده جلال الدوله در تجريش شرارت كرده بودند به شاه عريضه كرده بود . دستخط سختى اعليحضرت در گرفتارى و تنبيه آنها مرقوم داشته بودند . يك نفر از آنها را دستگير كرده بودند چوب خورد . صبح را درب خانه رفته بود . مىفرمودند تاكنون به اين مجلس دربار نرفته بودم . امروز هم شاه فرمودند و محض حساب نصر السلطنه رفتم . آنچه عقلم رسيد گفتم و برخاسته آمدم . خوش وضعى ندارند و مجلس مغشوشى است . نرفتن اولى است .\r\n\r\n","description":"","footnote":"","page_name":" 1287 ","page_number":317},
  {"content":"\r\n\r\n\r\nله‌لهء مجدد\r\nاز امين السلطان و صدارت او پرسيدم . گفتند خبرى ندارم . عريضه كرده بود از شدت گرماى قم و امراض مختلفه شكايت [ كرده بود 
  ] كه مرخص فرمايند محلات بروم . شاه دستخط فرمودند طهران بيا و دور نيست داخل كارى شود اما نه به اين زودى . شاه تازه مىخواهد نفس راحتى بكشد و خودش را در كارها حاكم و مستقل كند . چطور به اين زودى تعيين صدارت و للهء مجددى خواهد نمود .\r\n\r\nرياست نظام الملك\r\nدستخطى را كه امروز قرائت كرده بودند بيان كرد كه دستخط شده بود در غيبت مشير الدوله به تمام وزرا رياست دارد . هفته‌اى دو روز تمام وزراء در صاحبقرانيه بايد حاضر شوند و اگر طفره بزنند مشير الدوله حق مؤاخذه دارد . مابقى ايام در شهر و مركز ادارات خود [ باشند 
  ] . ليكن وزير داخله همه‌روزه سواى دوشنبه و جمعه در صاحبقرانيه بايد حاضر شود .\r\n\r\nكارى براى عز الدوله\r\nوعده كرده بود براى حضرت و الا حكومتى ، كارى به وسايل زيادى كه دارد گفتگو كند . سؤال كردم جواب دادند كار من نيست به شاه عرض كنم . اما حالا كه شلوغ است شخصا عرض خواهم كرد بلكه انشاء الله كارى صورت بگيرد . از آن اشخاص كارى ساخته نشد . شب را آنجا بودم روز چهارشنبه سلخ عصر به شهر آمدم .\r\n\r\nباز دربارهء نظام الملك\r\nنظام الملك خيلى آدم مهربان معقولى است . گذشته از انتساب حاليه از قديم با خانوادهء ما محبت داشت . زمانى كه خانه‌هاى شهرى آنها كه الان مدير السلطنه پسرش مسكن دارد نشسته بوديم اين نظام الملك در يك دست حياط چسب آن نشسته بود .\r\nپدرش مغضوب بود . از آن مدت تاكنون دوستى و آشنائى باقى است . آن‌وقت وضع خوشى نداشتند . نظام الملك مرحوم نسبت به اين نظام الملك بىالتفات شده بود . مخارج درستى نمىداد . در زحمت بود . الان نظام الملك خودى آماده براى صدارت كرده و خيلى هم مايل است به‌جاى جدش جلوس كند . اما نايل به مقصود شدن ، اتمام ايام راحتى و عزت تحصيلى چندين ساله خواهد بود . الان شخصيت او را هيچ‌كس ندارد .\r\nنجابت و اصالت هم كه مزيد است .\r\n\r\n","description":"","footnote":"","page_name":" 1288 ","page_number":318},
  {"content":"\r\n\r\n\r\nباز هم دربارهء قشون\r\nشنبه سيم شهر ربيع الاول - صبح را ميدان رفتم . شاه بيست و پنج شبه به لار و آب گرم لاريجان و دماوند تشريف برده‌اند . در حوضخانه نزد امير توپخانه نشستم . سردار هم آمد . هومان خان دو ماه بود براى وصول تتمهء مواجب توپچى خرقان رفته بود . دست از پا درازتر مراجعت كرد . عرض كردم فايده نكرد . هنوز لباس و قداره به توپچى نداده‌اند ، درست مثل اين است صد نفر عمله از خرقان بطور اجماع و ترتيب مختصرى آمده باشند . تمام ايام را مشغول عملگى هستند . در آخر يك جيره و مواجبى هم از دولت مرحمت مىشود و الّا اين قشون نيست . آن وقتها هم ابدا اين قسم چيزها نبود و نديده بوديم . تمام اين قشون همين حالت را دارند . از صبح تا شب در شهر مشغول كسب و فعلگى [ اند 
  ] آخر هم مواجبى مىگيرند . فوج خمسه درست در 13 شعبان المعظم وارد قزوين شده روز 16 از قزوين حركت كردند و براى مأموريت خراسان احضار شده بود . تا الان كه سيم ربيع الاول است در طهران سرگردان است و نرفته . فوج افشار قزوين چند روزى پس از آمدن ما آمد ، تا الان لباس نگرفته . سان نداده بلكه شورش كردند . آنطور صاحب‌منصبان را بيرون كردند ، تمكين ندارند . هيچ‌كس حرفى نزد . معلوم نيست دست كيست . مىشود دو ماه يك فوج در پاى تخت شورش كند و هيچ‌كس در اصلاح آن نكو شد .\r\n\r\nفوج عرب و عجم\r\nفوج عرب و عجم كه جمعى شخص سردار است براى نزاعى كه با دو نفر آدم عين الدوله كردند يك محله را چاپيدند ، غارت كردند ، كتك زدند ، زخم زدند هيچ‌كس حرفى نزد . تمام همّ سردار و سايرين مشغول مداخل است . با اين قلت تنخواه مداخلها مىكنند كه در عرض يك سال و دو سال نايب السلطنه و صدراعظمهاى سابق نمىكردند . كار از هزار و دو هزار گذشته اقلا از هر دادن جيره يا مواجب ده تا و پانزده تا مىبرند . متصل فوجى [ را 
  ] احضار مىكند و فوج ديگر را مرخص . هرچه جيره و مواجب طلب دارد حق سردار است و با كمال تشكر تقديم مىكنند كه آسوده شده زودتر به موطن خود بروند .\r\n\r\nزمزمهء قرض\r\nحالا هم باز زمزمهء قرض كردن دولت است كه ساير گمركات را هم به انگليس واگذار كنند . اين قرض را بيشتر اين سردار و ساير وزراء گردن شاه مىگذارند كه پول خوبى توى دست‌وپا بيايد كه خرج‌تراشى ممكن شود و طلب سوخته‌هاى هزار ساله را هم وصول\r\n\r\n","description":"","footnote":"","page_name":" 1289 ","page_number":319},
  {"content":"\r\n\r\nكنند . تركها هم عيشى دارند كه انعامات زياد و نقد خواهند گرفت . تا تمام شود گفتگوى قرض مجددى به ميان خواهد آمد . حالا كه پول نيست اين‌طور مداخل مىكنند . معلوم است وقتى كه دوازده سيزده كرور پول حاضر شود چه خواهند كرد . در اين مدت خدا مىداند از دهن سردار يا امير توپخانه يك كلمه حرف مشق يا درس يا تيراندازى نشنيده‌ام . هروقت بودم صحبت پول بود . از هر فوج هزار نفرى سيصد نفر در طهران حاضر ندارند . سه فوج توپخانه اسما در ميدان توپخانه دارند : مقدم ، افشار اروميه ، قراگوزلو . ششصد نفر اين سه فوج [ است 
  ] ، به قدر صد نفر هم مختلفه كه جمعشان هفتصد مىشود ، مىخواهم بگويم در ميدان توپخانه بيش از سيصد نفر در شب حاضر نيست .\r\nروز اگر پنجاه نفر براى نگاه‌دارى منزل و كارهاى شخصى بماند چهارصد نفر ديگر تماما فرارى و متوارى [ اند 
  ] . شخصى كه به قصد كشتن شاه به عمارت رفته بود و سابقا نوشتيم مىگويند مستخلص شد . بعضى مىگويند در انبار حبس است .\r\n\r\nامير بهادر - فوج سوادكوه\r\nامير بهادر كه به مقصود خود رسيد . يك شمشير گرانبهاى الماس گرفت . قريب چهل سال بود قراول مخصوص ذات همايونى كه در توى عمارت بود از فوج سوادكوه بود كه بعد از مشورتهاى زياد اين فوج را شاه شهيد انتخاب كرد كه به امانت و ديانت شهره بودند . الحق هيچ‌وقت هم از آنها خيانت ديده نشد و بطور خيلى امانت و مواظبت مشغول خدمت بودند . يك ماه مىشود آنها را مرخص كرده فوج اميريهء تبريز را به‌جاى آنها مقرر داشتند و چند روز بعد آن اتفاق افتاد و هرگز تركها به راستى و صداقت سوادكوهيها يا كليهء مازندرانيها نخواهند بود . شرارت و هرزگى تركها بر همه ملت ايران واضح است كه مردمان سخت زمخت خودرأى خودسرى هستند ، به كلى برعكس مازندرانيهاى فقير مظلوم مؤمن مقدس .\r\n\r\nزمزمهء بست - وضع فوج\r\nسه‌شنبه ششم ربيع الاول - صبح را باز ميدان رفتم . براى كار اين صد نفر كه آنقدر بايد دويد ، واى به‌حال كسى كه يك فوج به طهران آورده باشد دو هزار نفر يا بيشتر باشد . حكم شد خراسان بروند نمىروند . سفر دورى است [ و 
  ] پرزحمت . بروجرد و لرستان را تقديم مىدهند مأمور شوند . پول هم نداده‌اند . قورخانه‌چيها براى وصول مواجب خود اول را خانهء حكيم الملك بست رفته [ اند 
  ] . صاحب‌منصبان آنها به زحمت آنها را به طويلهء سردار بردند . سه شب است آنجا متحصن مىباشند . آخر الامر قرار شد\r\n\r\n","description":"","footnote":"","page_name":" 1290 ","page_number":320},
  {"content":"\r\n\r\nشش ماهه مواجب بدهند راضى نمىشوند . حالا دسته‌به‌دسته تكليف وصول منال خود را دانسته و راه آن را به‌دست آورده‌اند كه به خوشى نمىدهند . اين مواجب را مىدهند اما تا مردم را از آبرو نيندازند و خودشان را رسوا نكنند ممكن نمىشود . حالا صاحب‌منصبان و تابين توپخانه زمزمهء بست را مىكنند . امروز قبل از آمدن امير توپخانه اين مذاكره را مىكردند كه اتفاق در ماها نيست و الّا تاكنون مواجب خود را گرفته بوديم .\r\nقبح اين كارها برداشته شده . آن‌وقت كه فوج يا صاحب‌منصبان بست مىرفت يا شكايت مىكرد تنبيه و سياست و اخراجى بود ، گذشت .\r\n\r\nفوج قزوين\r\nاز فوج قزوين چهار سال قبل چند نفر جمع شده يك نفر مقصر كه برادر سرباز بود و سعد السلطنه در طهران گرفته همراه به قزوين مىبرد ، از مهمانخانهء شاه‌آباد شبانه كشيده آوردند ، فرداى آن چهار نفر سرهنگ و ياور در ميدان توپخانه تازيانه خورده قداره و نشان كلاه آنها را كندند . منتظم الدولهء سردار را كه سركردهء آنها بود نايب السلطنه با چوبدست خود زد و عزل شد . سى چهل نفر تابين را هم تنبيه صحيح كرده اخراج نمودند . حالا فوج قزوين سه ماه است شورش كرده آن‌همه هرزگى كرده و مىكنند احدى تنبيه نمىشود . همان‌طور توپچى قزوينى ، همين‌طور فوج عرب و عجم . بارى متصل اغتشاش است .\r\n\r\nملاير و سيف الدوله\r\nاز آنجا خانهء حضرت و الا رفتم . سابقا نوشته بودم ملايريها مدتها است از دست سيف الدوله طهران شكايت آمده‌اند كه ملك و رعيت آنها را تماما برده و دهات آنها را چه در ايام حكومت غارت كرده ، چه الان بواسطه تسلط ملكى و رعيتى مىكند . هرچه شكايت كرده عرض و داد نمودند بواسطهء سردار و عين الدوله و تقلبات خود او اثر نكرده همه‌جا جواب كردند . شيخ الاسلام ملاير كه از آن آدمهاى حرّاف زرنگ نمرهء اول است با ناظم العلماى آنجا هردو صاحب ملك و همسايهء سيف الدوله مىباشند . سه ماه است شيخ الاسلام و دو سال است ناظم عارض مىباشند . « 1 » شنيده بودم سفارت روس رفته عرض كرده عريضه داده‌اند . برحسب اتفاق يك روز عصر به خانهء من آمد . امروز هم خدمت حضرت و الا حكايت ملاقات خود را با وزيرمختار روس بيان مىكرد . با تفصيلاتى خيلى طولانى . مختصر آن را مىنويسم .\r\n\r\n\r\n","description":"","footnote":"\r\n( 1 ) - با همهء اين زرنگى و حرّافى به‌قول نويسنده ، بعد از دو سال شكايت نتوانسته داد خود را از حكومت جور بگيرند . ناشر\r\n","page_name":" 1291 ","page_number":321},
  {"content":"\r\n\r\n\r\nملاقات شيخ الاسلام ناظم العلماء ملاير و وزيرمختار روس\r\nدر يازدهم ماه صفر وقتىكه از همه‌جا رانده و مانده شده بودند به تلفن‌خانهء عمومى رفته تلفنى براى جناب وزيرمختار نموده وقت خواسته‌اند كه عرايض مخصوص دارند .\r\nچون لقب هردو هم به نظر خارجه معتبر [ آمده 
  ] و از سلك علما محسوبند و مختصر واهمه‌اى كه دول خارجه دارند از همين فرقه است كه ملت با آنهاست ، يك ساعت بعد جواب تلفن رسيده كه فلان وقت در زرگنده منتظر هستيم . هردو مىروند . در جلوى باغ دو نفر آدم منتظر بوده به همراهى آنها به اطاق دفتر تا جلوى درب اطاق استقبال آمده .\r\nچاى و قهوه ، همه‌چيز آورده بعد به اطاق عرب صاحب رفته او هم به همين‌طور . قدرى گذشته به اتفاق او به عمارت وزيرمختار وارد سالون عمارت شده خود وزيرمختار آنجا استقبال كرده وقتىكه دست داده مىگويد گفتم من دست خود را به دست امپراطور مىدهم . سرى تكان داده كه همين‌طور است . دست من به منزلهء دست امپراطور اعظم است و همين‌طور دست همديگر را داشتيم تا به اطاق ديگر داخل شديم . بالاى اطاق مرا نشانيده خودش با كمال احترام به فاصلهء زيادى جلوى من و ناظم [ نشست . 
  ] بناى گفتگو شد .\r\n\r\nما را تبعهء روس كنيد\r\nاول عرض كرديم ما را به تبعيت دولت روس قبول كنيد . الان ما گله‌اى هستيم بدون چوپان و چوپانى لازم داريم كه ما را نگاه‌دارى كند . بعد بنا كردم به شكايت كردن كه ملك ما را چطور بردند ، آب ما را چطور ، رعيت را چطور . هشت ماه بلكه سه سال است عرض مىكنم براى خاطر فلان و به همان از همه‌جا ما را جواب دادند . بارى به همان بيانات كه دارد گفت هر كلمه حرفى كه من مىزدم او نيم‌ساعت با عرب صاحب گفتگو مىكرد . تبعه بودن ما را گفت از امپراطور حكم ندارم كه به كارهاى داخلهء ايران دخل و تصرف كنم . تا بيست روز ديگر جواب اين فقره را به شما خواهم داد . اما عريضه بكنيد من خود به شاه مىرسانم . تا جواب دولت ما برسد از امروز به بعد هم شما در تحت حمايت ما هستيد . هركارى داشته باشيد با تلفن اعلان كنيد . دو نفر قزاق هم براى كارهاى ما مستخدم نموده الان نزد ما هستند . جواب عريضه هم رسيد . شاه رجوع به مشير الدوله فرموده‌اند . سيف الدوله ميانه افتاده صلح كند . اما كارهاى او تمام از روى غرض است و دروغ مىگويد ، تمكين نداريم و هرگز با ما خوب نخواهد شد . تا در تحت حمايت روس درنيائيم كار ما درست نمىشود . رفتم پيش امين الملك گفت چرا آنجا\r\n\r\n","description":"","footnote":"","page_name":" 1292 ","page_number":322},
  {"content":"\r\n\r\nرفتيد . جواب دادم به جان رسيدم كسى دادرس نيست ، چه‌كنم هرجا مىروم جواب مىكنند . به خود شما چند ماه است عرض مىكنم چرا حكم نكرديد . بارى اين‌كار را هم اينها كردند ديگران آموختند . حالا اين هم مثل بست رفتن طويلهء سردار شيوع پيدا مىكند و كم‌كم روس و انگليس به اين كارها دخالت مىكنند . « 1 »\r\n\r\nسخنان آقا سيد على اكبر مجتهد\r\nتا عصر آنجا بودم جناب حجة الاسلام آقاى آقا سيد على اكبر مجتهد آمد . اين علماى ما اگرچه ظاهرا خود را از كارهاى دولتى بىاطلاع جلوه مىدهند و نزد عوام ابدا از اين مقوله گفتگو نمىكنند ليكن از همه‌كس بهتر اطلاع و بصيرت دارند . خوب است مختصرى هم از بيانات آقا بنويسم . مىفرمودند هيچ‌كس را به مثل امين الدوله آنقدر استاد نديدم كه در ظرف شش ماه يك مملكت را با خود دشمن كند و يك دولت را رسوا كند .\r\nفقر و انكسار ما معلوم بود ، اما آنقدر در نزد خارجه و داخله رسوا نشده بوديم كه او رسوا و بدنام كرد . مثلا اگر كسى چهار تومان مستمرى داشت نزد او مىرفت دو ساعت شرح بىچيزى دولت و حكايت فقر و قاقه آن را مىداد . حالا نزد خارجه كه معلوم است .\r\nپرده از كارها برداشت . نگفتنيها را گفت و به دور و نزديك فهماند در زير كاسه چيزى نيست و حال آن‌كه تمامش غلط بود و هرچه مخفى بود بهتر بود . حالا ديگر هركه بيايد جلوى دهن مردم و اين بدنامى را نخواهد گرفت . هيچ‌كس تا زمان او از بطون امر آنقدر مطلع نبود .\r\n\r\nقرض از انگليس\r\nباز او مىگفت و شهرت هم دارد دوازده كرور مشير الدوله از انگليس قرض گرفته كه گمركات را واگذار كند و حال آن‌كه غلط است . به جهت آن‌كه الان كه سالى سه كرور دولت از گمرك برمىدارد چه عيب دارد . منتهى دوازده كرور گرفت ، نصف به قرض داد ، نصف ديگر را انعام به تركها ، و مخارجاتى كه اين وزراء و اهل نظام چيده‌اند . يك ماه نگذشته تمام است . آن‌وقت آن سالى سه كرور هم به تنزيل آن رفته . قرض به‌جا ، سه كرور هم تنزيل آن . سال ديگر چه مىكنند . به همين جهت امين السلطان مانع شده كه صلاح نيست . باز سالى سه كرور باقى باشد بهتر است تا تقى و نقى صاحب‌خانه و زندگى و آلاف الوف شوند .\r\n\r\n\r\n","description":"","footnote":"\r\n( 1 ) - اين را مىگويند از دست عقرب جرّار ( حكومت وقت ) به مار غاشيه ( روسيهء تزارى ) پناه بردن . ناشر\r\n","page_name":" 1293 ","page_number":323},
  {"content":"\r\n\r\n\r\nشروط امين السلطان\r\nصدراعظم امين السلطان روزى كه شاه فرداى آن تشريف مىبرده به حضور رفته كه آنقدر اصرار داريد من قبول كار كنم مىكنم و ملتزم مىشوم كه تمام كارها را منظم كنم .\r\nسالى يك كرور هم پول به خزانه علاوهء خرج و دخل كنم ، به چند شرط مختصر كه بدون ملاحظه پوست‌كنده عرض مىكنم . اول آن اين است كه اگر ميل داريد قبول كار كنم صرف‌نظر از چهار نفر بكنيد و تبريز روانه كنيد : حكيم الملك ، وكيل الملك ، آقاى بحرينى ، ناظم الدوله . دوم اين‌كه ضمانت جان مرا يكى از دول بكند كه خون من ريخته نخواهد شد . شاه فكر كرده كه ممكن نيست . آن‌وقت عرض كرده است پس اصلاح امورات هم ممكن نيست . ليكن هر شغل و كارى رجوع فرمايند بطورى كه ديگران انجام مىدهند حاضرم و به قدر سه نفر از آنها بيشتر كار مىكنم به صلاح و صواب وقت ، همين‌طور كه ديگران مىباشند . تعظيم كرده بيرون آمده است . حالا مىگويند حكم شده در مجلس دربار حاضر شود . شاه به سفر رفت كه فكر خود را بكند . اين را هم عرض كرده مىدانم كه به حضرات خواهيد فرمود كه امين السلطان اين‌طور گفت ، اما دشمنى امروز آنها بهتر از فرداست كه شغلى قبول كنم و نتوانم فيصل بدهم . با بودن اينها هيچ‌كار منظم نشده و نخواهد شد . اين مطلب را دو سه نفر ديگر هم گفتند و حقيقت دارد .\r\n\r\nبيرون كردن امير نظام\r\nمطلب ديگرى كه شهرت دارد امروز هم آقا مىفرمودند اين است كه امير نظام را از شهر تبريز بيرون كرده‌اند . گويا يك نفر قاتل به خانهء جناب ميرزا آقا فرزند دوم مجتهد مرحوم تبريز بست رفته امير نظام فرستاده كشان‌كشان او را آورده‌اند و فورا حكم كرده سرش را بريده‌اند . اهل شهر به گفتهء آقا شورش كرده آخر الامر امير نظام فرارا از شهر بيرون رفته مىگويند وليعهد در اين شورش محرك بوده و بيشتر بواسطهء تحريك و اغواى او بوده . يك مملكت منظم داشتند آن هم شلوغ شد . زياده چه بنويسم . خداوند عاقبت اين كارها را به خير و خوشى انجام دهد .\r\n\r\nوزارت بقال‌بازى\r\nچهارشنبه هفتم - ميدان رفتم هيچ‌چيز جز صحبت پول و راه مداخل [ در 
  ] ميانه نيست . خوب است اسم اين ميدان و وزارت جنگ را ميدان حقه‌بازى و وزارت بقال بازى بگذارند . آنقدر اغتشاش و اخبار هست كه به رشتهء تحرير نمىآيد . مختصرى از\r\n\r\n","description":"","footnote":"","page_name":" 1294 ","page_number":324},
  {"content":"\r\n\r\nاخبار خارجه و جنگ دنياى عتيق و دنياى جديد بنويسم بهتر است .\r\n\r\nجنگ آمريكا و اسپانيا\r\nرفته‌رفته پيكار دولتين اتازونى و اسپانيا خيلى سخت شده و آتش جنگ چنان برافروخته كه بيم آن است حريق حرب دنياى جديد به دنياى عتيق سرايت كرده دو عالم به همديگر بريزند . تجارت كليهء دول نقصانى به‌هم‌زده و راه معاملات مسدود شده و راه مراودات سد گرديده و سفاين تجارتى كه بايستى روزى صدها و هزارها مشحون با امتعه درآمد و رفت باشد از كار افتاده . روزى نيست كه جمع كثيرى از سپاه دو دولت متحارب در ميان آب و خاك عرصهء دماء و هلاك نگردد و فوجى از سپاه طرفين عمر عزيز خود را نثار راه دولت متبوعهء خود نگرداند . راستى اين است راه مدنيت و مقتضاى تربيت كه چندين دول معتبره نشسته و نظاره كنند و از هيچ‌كدام صدائى بيرون نيامده اصلاحى بكنند .\r\nحال اگر يكى از دول اسلام بود چه حمايتها مىكردند و چه ترتيبها به خرج مىدادند .\r\nاگر يك نفر مسلم يكى از وحشيهاى آفريقا را بكشد چندين دول به صدا درآمده و چقدر كشتى و لشكر براى دفع و رفع آن گسيل مىكردند . بيچاره چين دو نفر آلمانى كشته شد آن‌طور به سرش آوردند كه امنيت لازم است . بيچاره ايرانى مىگويند يك نفر انگليسى در سرحدات فارس كشته شده شش ماه است گرفتاريم . يك نفر بابى را در خراسان مقتول مىكنند دولت روس آنطور تحكمات مىكند . پس اين قتل و غارتها چه‌چيز است كه يك نفر نيست سخن بگويد و اصلاح كند .\r\nبارى در اين ايام جنگهاى سخت ما بين اسپانيا و آمريك واقع شده . سپاه آمريك خيلى سعى و كوشش كرده‌اند كه بلكه شهر سانتياگو را بگيرند امكان پيدا نكرده . جنرال شافتر رئيس كل قشون‌برى آمريكا در كوبا تلگراف به اتازونى كرده كه با قشون و استعداد حاليهء خود ممكن نيست شهر سانتياگو را مفتوح كند و حال آنكه اين شهر مثل هاوانا مستحكم نيست . با وجود آن برّا و بحرا با وجودى كه بيشتر قوهء بحرى و برى آمريك آنجا جمع شده مفتوح نشده و قشون اسپانيا نگذاشته‌اند مسخر شود . در اين جنگها قشون اسپانيا خيلى رشادت كرده و بسيار خوب از عهده برآمده‌اند ، اگرچه ادميرال سرورا از ناچارى كشتيهاى خود را صبح زودى از خليج خارج كرده كه فرارا به يكى از بنادر ديگر رفته با تهيه مراجعت كند و به محض خروج گرفتار باران گلولهء كشتيهاى آمريك شده و تا نزديك ظهر جنگ كرده آخر الامر خود را به كناره كشيده كشتيها را جمع كرده آتش زده با يكهزار و سيصد سرباز و ملاح با قايق خواسته به ساحل رفته فرار كنند\r\n\r\n","description":"","footnote":"","page_name":" 1295 ","page_number":325},
  {"content":"\r\n\r\nدچار و گرفتار اسير ادميرال سامپسون گرديده . شهر سانتياگو دو روز بحرا و برّا گلوله‌ريزى شده ، از شش طرف در محاصره بودند . با وجود آن شهر مسخر آمريكائيها نشده . عجالة آتش حرب شعله‌ور است . دولت آمريك ادميرال اديسون را با يك دسته از كشتيهاى خود براى گلوله‌ريزى به بنادر اسپانيا مأمور كرده و دولت اسپانيا مشغول استحكام دادن به بنادر خود است . دولت اسپانيا هم ادميرال كاما را با يك دسته از كشتيهاى خود به جزاير فيليپين روانه كرده كه با قشون آمريكا محاربه كند . دولت آلمان هم كشتيهاى خود را به جزاير مزبور فرستاده از قرارى كه شهرت دارد فقط محض حمايت اسپانيا نيست .\r\n\r\nپول ، پول ، پول\r\nهيچ‌كس تصور نمىكرد آنقدرها دولت اسپانيا مقاومت در مقابل دولتى مثل آمريكا بكند . تاكنون كه بسيار خوب از عهده برآمده ، اگرچه خسارت جانى و مالى بىاندازه به آن دولت روى داده كه بيست سال ديگر اصلاح آن امكان نخواهد گرفت . در روزنامهء فرانسه مضمونى گفته بود كه از يكى از رؤساى جمهور آمريك پرسيدند براى جنگ چه چيز خيلى خيلى لازم است . جواب داد سه چيز . پرسيدند كدام است گفت اول پول ، دوم پول ، سيم پول . اما اين مسئله در اين جنگ چنان پيشرفت نكرد ، چه به قدر استعداد مالى آمريكا كشتى و قشون حاضر نداشت . فقط آمريكا هفتاد كشتى جنگى و بيست و پنج هزار قشون برّى حاضر ركاب داشت تا ذخيرهء خود را خبر كند و حاضر شود و لوازمات آن موجود شود كار از كار گذشته . چنانچه اگر حاضر و موجود بود در ظرف چند روز فتوحات عظيمه نموده تا اين مدت گرفتار نبود . حال اگر با يكى از دول معظمه مقابل شده بود در چند روز نابود و تباه گرديده بود . بايد متشكر باشد كه پيكار او با دولتى مثل اسپانيا فقير و كوچك خسته و مانده از محاربهء چندين ساله سرگرفته . بدبختانه نزاع خانگى هم دارد . از يك طرف با شورشيان كوبا بجنگد ، از يك طرف با قشون آمريك آن هم برّا هم بحرا ، همين‌طور در جزاير فيليپين . در داخلهء اسپانيا و شهر پايتخت هم گرفتار انقلاب و شورش است .\r\nاگر فى الجمله شورشيان كوبا و فيليپين از داخلهء ولايت آسوده‌اش بگذارند پيكار آمريكا نقلى چندان ندارد . بيشتر آنها نقصان وارد آورده‌اند و صدمه زده‌اند .\r\n\r\nتالار لندن در بازار تهران\r\nدوشنبه 12 - صبح را آن خانه رفتم ، مترجم الممالك آمد درس داد . خيلى زبان\r\n\r\n","description":"","footnote":"","page_name":" 1296 ","page_number":326},
  {"content":"\r\n\r\nفرانسه از انگليسى دشوارتر است . قواعد آن خيلى كم و سهل است . هوا بسيار گرم شده .\r\nتالار « لندن » « 1 » كه مشهور عهد مرحوم اعتصاد السلطنه كه الان هم ضرب المثل است و يكى از عمارات عاليهء بسيار قشنگ آن زمان بود ، مجالس عيش و سرور تمام عمر آن مرحوم در آنجا فراهم مىآمد دو سال بود مخروبه نزديك انهدام بود امسال تجديدبنا شد . از عرض اطاق كم كرده ايوانى رو به مشرق دادند . اطاق آينهء آن‌كه شاه‌نشين آن محسوب مىشود به حالت اوليه باقى خواهد ماند . به سليقهء اين زمان آن بالاخانه و بالاخانه‌هاى جنب آن تمجيدى ندارد .\r\n\r\nعز الممالك اردلان\r\nنواب عليه عصر نظام‌آباد تشريف بردند . گفتند فخر الملك آمده ، به اتفاق افخم الدوله آنجا رفتيم . آقاى عماد السلطنه هم تشريف آوردند . اين مدت را در ملك كردستان خودش به‌سر برده . امان الله خان لقب عز الممالك گرفته . بلند نشده ، ترقى نكرده است .\r\nماشاء الله پسر خوب باهوشى است .\r\n\r\nامين السلطان\r\nآقاى عماد السلطنه شميران رفته بودند به مجلس دربار . جناب امين السلطان برحسب دستخط اكيد شاه در صدر مجلس جلوس نموده بودند . ساير وزراء بعضى نوشتجات و تلگرافات را به نظر ايشان مىرسانيدند . معلوم نيست چه خواهد شد . مطالبى كه نوشتيم حضورا به شاه عرض كرده صدق است . شاه در اين سفر خيالات خود را خواهند فرمود .\r\nمشكل به آن شرايط قبول فرمايند . اگر هم صدراعظم كارى قبول كند همان‌طورها است كه عرض كرده .\r\n\r\nآمدن بصير السلطنه از خراسان\r\nبصير السلطنه كه مغضوبا خراسان رفته بود پس از عزل امين الدوله مرخص شده آمد .\r\nيكى از محارم و اشخاص محترم خلوت است .\r\n\r\n\r\n","description":"","footnote":"\r\n( 1 ) - عز الدوله خانهء اعتضاد السلطنه واقع در انتهاى بازار كفاش‌ها مقابل كاروانسراى امير را از ورثهء او خريدارى كرد و در آنجا سكونت اختيار كرد . در اين خانه تالار آئينه‌كارى بسيار زيبا و عالى بود و به تالار لندن شهرت داشت . ( مسعود سالور )\r\n","page_name":" 1297 ","page_number":327},
  {"content":"\r\n\r\n\r\nحاتم‌بخشى شاه\r\nآقاى عماد السلطنه مىفرمودند در مجلس مشير السلطنه بودم مذكور شد كه شاه چهارده هزار تومان به شاهزاده موثق الدوله ناظر ، انعام و خرج عروسى براى پسرش مرحمت فرموده‌اند با شش هزار تومان مواجب ، سه هزار تومان داماد ، سه هزار تومان به عروس كه دختر خود اعليحضرت مىباشد . نير الممالك آنجا وارد شده كاغذى ارائه كرد كه گماشته‌اش از اردو نوشته بود تا امشب كه وارد اول لار شديم هزار و پانصد تومان شاه انعام مرحمت فرموده‌اند . ششصد تومان هم الان دستخط آورده‌اند . پول نداريم و از همه چيز فرستادن تنخواه لازمتر است . مشير السلطنه گفت دينارى پول نيست . همين بخششها ما را به اين روز انداخته ، چه خبر است . تا آخر سفر چقدر مرحمت خواهند كرد . چه وضعى است . اين انعامها چه لزوم دارد . از كجا بايد داد .\r\n\r\nنصر السلطنه و تنكابن\r\nاز نصر السلطنه يكصد هزار تومان تتمهء باقى را گرفتند . تا حال سيصد هزار تومان گرفته‌اند . پدرش درآمد . دماغش را بگيرند جانش درمىرود . تنكابون است كه اينها را اين‌طور جرى و هار كرده بود . گنج بادآورده است ، باز هم بيرون مىآورند . استقلال آنها در آنجا از اندازه خارج است . جان و مال مردم حق مطلق و ملك طلق آنها است . مواجب خود را تقديم كرد كه ابدا استدعاى مواجب نكند ، به شرط آن‌كه نقد و جنس دهات خالصهء قزوينش را شاه ببخشد كه به مصرف فروش رسانيده تنخواه را بدهد . همين‌طور تخفيف مرحمت شد و اعلان فروش كرده . معلوم بود با آن ماليات كسى دهات قزوين را نمىخريد . حالا خوب فروش مىرود .\r\n\r\nكشته شدن توپچى\r\nپنجشنبه 17 ربيع الاول - صبح را ميدان رفتم . مدتى در حوضخانه نشستم . امير توپخانه نيامد . ميانهء يك نفر توپچى از فوج مقدم و يك نفر از فوج افشار در سر ده شاهى چند روز قبل نزاع شده ، توپچى مقدم با خنجر دو سه زخم منكر به پهلو و شكم ديگرى زده توپچيها به‌هم‌ريخته [ اند 
  ] نزديك بود اغتشاش كلى بشود . امير توپخانه آمده مجروح را به اطاق برده جراح آوردند . ضارب را تنبيه كامل كرده حبس نمودند . دو روز بعد بيچاره وفات كرد . فوج اجماع كرده تدبير خوبى كه امير توپخانه نموده فورا حكم به مرخصى فوج افشار كرده . اين فقره قدرى اسباب سكوت آنها شده . هنوز اين دو فوج\r\n\r\n","description":"","footnote":"","page_name":" 1298 ","page_number":328},
  {"content":"\r\n\r\nمنقلب [ اند 
  ] و قرارى براى مقتول نگذاشته‌اند . امروز اسبابهاى توپ‌كشى را از آنها تحويل گرفته به توپچى قراگوزلو مىدادند . غلامحسين خان تحويل مىگرفت . مثل اين بود كه مىخواهند اين اسبابها را به گردن او انداخته دور ميدان بدوانند . عجالة متوقف طهران شدند . لباس نداده [ اند 
  ] و قداره ندارند . يك حالت مغشوشى [ است 
  ] . از عيد خبرى نبود . امين السلطان آمده به درب خانه رفت شيپور نكشيدند . اعليحضرت به آب گرم نرفته مراجعت فرمودند . اخبار تازه كه شنيدم اين است .\r\n\r\nچوب خوردن شاهزاده عزيز\r\nشاهزاده عزيزى هست از طرف پدر نوهء محمد على ميرزا و از طرف مادر نوهء بهرام ميرزاى معز الدوله ، اين شاهزاده از مشهديها و الواطهاى شهر شده كه يك محلهء پامنار و ميدان مطيع و منقاد امر و نهى او هستند و خيليها از او حساب مىبرند و ملاحظه دارند .\r\nامامزاده داود ( ع ) رفته در آنجا ما بين او و اكبر شاه سيد روضه‌خوان نزاعى شده . اكبر شاه از آنجا يك‌سر نظام‌آباد خدمت نظام الملك رفته اين مطلب مختصر را با آب و تابى هرچه تمامتر معروض داشته . نظام الملك هم نايب حسن خان را مأمور مىكند . او رفته به فرح‌زاد ، به عزيز برمىخورد . خودش اهل همان محله [ است 
  ] و هروقت در حكومت كارى نداشته از خدمهء او بوده . حقها به گردنش داشته . مطلب را اظهار مىكند و بيست تومان از مادر شاهزاده عزيز خدمتانه گرفته بواسطهء سابقهء خدمت و دوستى عزيز بدون اكراه به همراهى او مىرود و تفصيل را مىگويد . نزاعى نشده ، زخمى زده نشده ، من پيش هيچ حاكمى نمىرفتم ، اما خدمت نظام الملك خواهم آمد كه تا معلوم شود بىتقصيرم . به شهر مىآورند نظاميه مىروند . نظام الملك فورا حكم مىكند چوب بياورند . عزيز هرچه مىخواهد مطلب را بگويد و رفع اشتباه كند گوش نمىدهند . چون متهم هم بوده هيچ‌كس اعتنا نمىكند . نايب حسن هم بيشتر عجله در تنبيه او مىكند . كشان‌كشان او را پاى فلكه مىبرند .\r\nدر وقت چوب خوردن نوچه‌اى داشته اكبر خان نام ( سابقا نوشتيم اين اكبر خان شيخ زين الدين را در كوچه زخم زده و ازجمله مشهديها است . ) روى پاى او افتاده او را هم جبرا دور مىكنند . فورا او گلولهء ترياكى به گلو مىاندازد . گلويش را گرفته آنقدر فشار مىدهند كه بيرون مىآيد .\r\n\r\n","description":"","footnote":"","page_name":" 1299 ","page_number":329},
  {"content":"\r\n\r\n\r\nسوءقصد به نظام الملك\r\nحالا دو قول مشهور است و مذاكره مىكنند كه شاهزاده عزيز تپانچه‌اى از جيب خود در زير فلكه درآورده و مىگويد ديگر زندگى به من حرام است و مىخواهد خودش را همانجا بكشد . دو تير از تپانچه خالى شده خطا شده به ديوارى مىخورد كه نظام الملك در آنجا نشسته بود . نايب حسن خان داد مىزند اى واى قصد قتل آقا را داشت . ديدى بىآقا شده بوديم ، ديدى بىپدر شده بوديم . قول ديگر كه نظام الملك و اتباع او شهرت دادند اين است كه سه تير تپانچه به قصد قتل نظام الملك خالى كرده و گلوله در اطاق شش گره بالاى سر نظام الملك به ديوار اطاق مىخورد . به‌هرجهت سعايت را بيشتر نايب حسن خان كرده ، نظام الملك منقلب مىشود . مىگويند غش كرده . خانم نظام‌آباد بود كه نظام الملك با دو عدد تپانچه و يك قطار فشنگ وارد مىشود كه نزديك بود امروز شهيد و قتيل اين تپانچه شوم . زنش و دخترهايش شيون مىكنند . نظام الملك عريضه به شاه مىكند و تپانچه‌ها را روانهء اردو مىكند كه در چهار فرسنگى بوده . دستخط مىآيد عزيز را بكشيد . مىگويند نمىنويسد شاهزاده است .\r\n\r\nقطع دست شاهزاده عزيز\r\nبعد روز ديگر نظام الملك حكم مىكند هردو دست شاهزاده عزيز را قطع مىكنند .\r\nمذكور مىدارند ميرزا ابو القاسم خان وزير خودش روى سينهء عزيز نشسته و مير غضب دست او را بريده . دستها را در بازار گردانده ، اقوام عزيز مىروند او را به خانه مىبرند و تا غروب دست خود را در روغن داغ نگذاشته كه بلكه هلاك شود . به هزار زحمت راضى كرده‌اند بخيه زده و در روغن گذاشته . اين مطلب در پنجشنبه 15 واقع شده يعنى حكايت چوب خوردن و تپانچه در كردن . امروز 17 قطع يد او شد .\r\n\r\nمنع قصاص شاهزاده\r\nعصر شاهزادگان عظام از طايفهء معز الدوله و عماد الدوله به خانهء شاهزاده عضد الدوله اجماع كرده اناثا و ذكورا حاضر شده ساير شاهزادگان هم رفته‌اند . عضد الدوله نطقى كرده كه هنوز كفن شاه شهيد آقا محمد خان خشك نشده كه وصاياى او را فراموش كرده‌اند كه شاهزادگان را قصاص نبايد كرد . نسق نبايد نمود . احترام آنها تا اين درجه منظور است . شاهزاده عزيز كارى نكرده كه دستهاى او را قطع كنند . خيلى مفصل جمعا عريضه به شاه كرده كه اول نايب حسن خان بايد به سزاى خود برسد . بعد هم نظام الملك\r\n\r\n","description":"","footnote":"","page_name":" 1300 ","page_number":330},
  {"content":"\r\n\r\nعزل شود ، و الّا ساكت نشده خودمان نايب حسن خان را تكه‌تكه مىكنيم . مىگويند سردار معظم وزير جنگ احضار اردو شده قرارى داده شود . تا چه كنند .\r\nسه‌شنبه 20 - صبح را ميدان رفتم . امير توپخانه از اجماع شاهزادگان مختصرى گفت .\r\nمحض كسب خبر و تكليف به خانهء عزيز الدوله نزد شعاع الدين ميرزا رفتم . اولا حكايت نزاع را بنويسم :\r\n\r\nباز هم دربارهء قضيهء عزيز خان\r\nآقا موچول نامى است برادر معين التجار كردستانى كه در همسايگى حضرت و الا خانه دارد . دختر جبرئيل مشهور [ را 
  ] كه . . . مدتى هم اين زن عيال ميرزا حسين خان پيشخدمت حضرت و الا بود و وقتى خيلى مشهور و بسيار خوب بود الان تعريفى ندارد ، همراه به امامزاده داود ( ع ) مىبرد . اكبر شاه نام سيد روضه‌خوان با موچول دوستى دارد و اهل كار هم هست . از اين كارها خيلى كرده ، رفيق راه و منزل بوده . شاهزاده عزيز هم با مادر و خواهر و كسانش وارد به امامزاده داود مىشوند . جمعيت زياد [ بوده و 
  ] دو سه اطاق بيشتر نيست . آدم عزيز با آدم موچول نزاع مىكند . بعد خود عزيز و موچول مقابل مىشوند . اكبر شاه هم حمايت موچول را مىكند . دو سه كشيده و مشت به‌هم مىزنند .\r\nمردم مانع شده جدا مىشوند . اكبر شاه يك‌سره از آنجا نظام‌آباد مىرود . حاجى ميرزا لطف الله و پسرهاى نقيب السادات هم همراهى با اكبر شاه مىكنند . مطلب را بطورهاى ديگر به نظام الملك مشتبه مىكنند . عزيز هم متهم و مشهور به فساد و هرزگى [ است و 
  ] حكام و اغلب مردم از شرارت او مستحضر [ ند 
  ] . نظام الملك نايب حسن را روانه مىكند .\r\nآن‌دو هم كدورت داشتند در فرح‌زاد عزيز را ملاقات مىكنند . عزيز مطمئنا كه كارى نكرده و نايب حسن هم اهل همان محله و [ با 
  ] عزيز سالها آشنائى داشته به همراه او مىرود .\r\n\r\nبريدن دست شازده\r\nحالا ازبس در اين ملاقات اختلاف روايت است حاق مطلب به كلى از ميانه رفته و هيچ‌كس نفهميده . يكصد تومان هم موچول به نظام الملك مىدهد كه عزيز را چوب بزند . اين صد تومان پدرش را درآورد . عزيز را روز پنجشنبهء گذشته وارد مىكنند . تفصيل را نوشتيم چوب مىزنند و اين مطلب محقق شده كه عزيز براى او تپانچه درنكرده . چه اولا سرش به‌سمت نظام الملك بوده و ثانيا سردارى و قبايش از آتش تپانچه سوخته و دلايل ديگر هم مىآورند كه بر صدق آن گواهى مىدهد . يك دفعه عزيز را چوب\r\n\r\n","description":"","footnote":"","page_name":" 1301 ","page_number":331},
  {"content":"\r\n\r\nمىزنند . بعد نظام الملك فحش پدر و مادر مىدهد عزيز تندى مىكند . دفعهء دوم او را با چوب و لگد به پاى فلكه برده مجددا چوب مىخورد كه تپانچه درمىكند . اين هم معلوم نيست كه حقيقة قصد هلاكت خودش را داشته يا محض اين‌كه ضاربين واهمه كرده و عزيز برخاسته فرار كند و بر اشتهار او بيفزايد كه از زير فلكه و چنگ بيست فراش هم عزيز فرار كرد . بارى نظام الملك عريضه به شاه مىكند . در اين‌جا است كه ايراد كلى وارد مىآورند . مىنويسد عزيز لوطى پامنارى پنج تير تپانچه به‌سمت من دركرده و از اقبال بىزوال شاهنشاهى تصدق نشدم . ديگر اسم « شاهزاده » نمىنويسد . شاه هم حكم مىفرمايند دستش بريده شود . نظام الملك را هم نايب حسن و ديگران به‌شدت مىترسانند كه همين‌قدر عزيز فرار كند يا رها شود جان شما معرض تلف [ است 
  ] و البته شما را خواهد كشت . شبانه نظام الملك دستخط مىكند هردو دست عزيز را قطع كنند .\r\nديگر ابدا تأملى در اجراى اين حكم نمىكند . صبح روز عيد قبل از طلوع آفتاب وزير پدرسوختهء ديوانه در نظاميه با شش نفر مير غضب اجراى حكم مىكند . دستها را هم نه از مچ بريده‌اند نه از مفاصل . از وسط بريده‌اند . آن هم به زحمت زياد . مىگويند دو ساعت طول كشيده . در اول عزيز خيلى تقلا مىكند و كتك فراوان مىخورد . پس از آن‌كه شروع مىكنند تا آخر آخ نمىگويد و هيچ جزع نمىكند . روغن هم حاضر نكرده بودند تا يك روز خون مىآيد . مىگويند ميرزا ابو القاسم خان خودش روى شكم عزيز افتاده بوده كه تكان نخورد . يك همچو پدرسوختهء ديوانه در تمام ربع مسكون پيدا نمىشود . ديوانهء محض است و هرچه به نظام الملك گفتند اين ديوانه را داخل كار نكن محض اين‌كه نورى بود فايده نكرد . كارهاى او در حكومت ملاير و جاهاى ديگر اظهر من الشمس است ، همه‌كس مىداند .\r\nشعاع الدين ميرزا مىگفت اغلب شاهزادگان جمع [ شده 
  ] شاه هم تشريف آورده ديگر به شهرستانك نرفته . تا عصر آنجا بودم . سؤال كردم كه من و افخم الدوله حاضر هستيم براى آمدن . حضرت و الا هم شمران تشريف دارند . درست مطلع هستى تكليف را معين كن . جواب داد خير لازم نيست . ماها مىرويم بس است . مطالب را هم قدرى از من پوشيده داشت ، درست نگفت . به اتفاق تا خانهء ملك‌آرا آمديم . من منزل كار داشتم به خانه آمدم . باز هم پرسيدم چه كنم بيايم يا نه . جواب داد لازم نيست .\r\nنظام الملك بيچاره پنجاه سال مشق معقوليت و درستى كرد و در اين مدت كه رياستها داشت احدى را از خود نرنجانيد . با تمام مردم كوچك و بزرگ راه رفت . منتظر الصداره بود . يك مرتبه خودش را بواسطهء اين حركت ضايع و نابود كرد .\r\n\r\n","description":"","footnote":"","page_name":" 1302 ","page_number":332},
  {"content":"\r\n\r\n\r\nعزل نظام الملك\r\nپنجشنبه 22 ربيع الاول - هيچ خبرى به ما نرسيده بود . با افخم الدوله به‌سمت شمران رفتم . محمد حسن ميرزا هم شهريار به نصيرآباد رفته . نيست كه ما را محرك شود .\r\nسرش براى اين كارها درد مىكند . در راه مذكور شد كه شاه به شهر تشريف مىآورند .\r\nبالاتر رفتيم جناب مؤتمن الدوله ملاقات شد . گفت كجا مىرويد . همه‌كس شهر مىآيد .\r\nجويا شديم چرا . جواب داد امروز صدراعظم درست مىكنند . نظام الملك عزل مىشود .\r\nميرزا ابو القاسم خان چوب مىخورد . نايب حسن سياست مىشود . فكر كرديم رفتن فايده ندارد . مراجعت كرديم . يك‌سر به خانهء شريكه [ رفتيم 
  ] . در باغ نشسته بود حكايت را بيان كرد . ديروز اجماعا بالا رفتيم و براى شماها خوب نشد كه نبوديد ، بلكه خيلى بد گفتند . گفتم چطور مگر پريروز نزد تو نبودم ، تكليف نخواستم . آن مطالب را گفتى . نيم ساعت دعوا كرديم . آخر اذعان كرد تقصير من بود . اما من هم اينطورها نمىدانستم .\r\n\r\nدادخواهى شاهزادگان\r\nشاهزادگان از اين قرار خدمت شاه رفته ، مابقى را در خانه‌اى كه گرفته بودند مسكن داده‌اند . عضد الدوله - امير خان سردار - مؤيد الدوله - معز الدوله - عميد الدوله - عماد الدوله - ملك‌آرا - سهام الملك - حشمت السلطنه - معتمد الدوله و شعاع الدوله و حاجى بهاء الدوله هم حاضر نبودند . قريب يك ساعت تفصيل واقعه و عرايض خود را به شاه معروض داشته و خيلى تند و سخت عرض كرده بودند . بعد شاه تشريف برده [ بودند 
  ] . يك ساعت هم در دالان نشسته قال و مقال كرده‌اند . به هزار زحمت حضرات را به اطاق دربار برده‌اند . مجلس طولانى [ بود 
  ] و صحبتهاى آن مفصل است . آخر الامر صدراعظم رفته به شاه عرض كرده است اينها نمىروند و ساكت نمىشوند . باز حمايت كدخدا و كشتن او و آن زحمات پيش مىآيد . بهتر اين است همين‌طور كه عقلا و محترمين آنها به دادخواهى آمده‌اند حكمى بشود و الّا جهال آنها به خانهء نظام الملك و وزير ريخته قتل و غارت مىكنند . صلح نمىشود و تكليف دشوار مىشود . شاه هم مكرر فرموده‌اند به من راپرت را مشتبه داده‌اند ، اسم شاهزاده برده نشده است . مختصر حكم مىشود نظام الملك معزول [ شود 
  ] و از شهر برود مدتى در نور بماند . نايب حسن هم دستگير شده سياست شود . ميرزا ابو القاسم خان هم چوب بخورد . شش صد تومان هم از مواجب نظام الملك بريده به اسم عزيز فرمان صادر شد كه ماه به ماه دريافت كند .\r\n\r\n","description":"","footnote":"","page_name":" 1303 ","page_number":333},
  {"content":"\r\n\r\n\r\nحكومت پاىتخت : ناظم الدوله\r\nشاهزادگان استدعاى ديگر كرده بودند كه حكومت پاىتخت هميشه با يكى از شاهزادگان بوده حالا هم بايد حكم شود . ديگر اين‌كه يك نفر رئيس از جانب شاه برقرار شود كه به امورات آنها رسيدگى كند . شاهزاده زياد شده . در هر طبقه و اداره هستند .\r\nهركس هم بخواهد بايد حاضر شوند . هر حكمى هم بخواهند مجرا مىكنند .\r\nعضد الدوله را شاه از طرف خود نايب قرار مىدهد . حكومت را تكليف مىكنند شاهزاده‌اى منتخب شود . ليكن خود شاهزادگان صلاح نمىدانند كه آن‌وقت عرايض صادقانهء آنها حمل به غرض و محض حكومت طهران باشد . لهذا مىگويند هركس را ميل شاه و صدراعظم است معين فرمايند . ناظم الدوله را حاكم مىكنند . ماهى هم هزار و پانصد تومان مخارج مىدهند كه از گوشت و نان چيزى نگرفته جرم و خيانت و طمعهاى بيمعنى [ را 
  ] كه مورث اين نوع زحمات مىشود كنار بگذارد و حال آن‌كه امكان پيدا نخواهد كرد .\r\n\r\nمناصب جديد\r\nنصرت السلطنه ناخوش مردنى را وزير ديوانخانه مىكنند ، وزارت تجارت را هم به معاون الدولهء كاشانى مىدهند [ و 
  ] عمل بانك را مجددا به مهندس الممالك .\r\nشاهزادگان به آن خانه مىروند كه ساير [ ين 
  ] جمع بودند . ابلاغ فرمايشات را مىكنند و ساكت مىكنند كه ديگر حركت خلافى نكنند و به‌سمت شهر مىآيند . اين مطالب ديروز بود . در آن مجلس معز الدوله اسم حضرت و الا را مىبرد كه محض قوم و خويشى نظام الملك نيامدند ، پس از سلسله خارج هستند . بزرگى نكردند ما هم كوچكى نمىكنيم . از ماها هم كسى نبود كه قايم‌مقام باشد .\r\nناهار را آنجا خورديم . من خوابم نبرد . ترجمهء احوالات ناپليون اول را مىخواندم .\r\nملك‌آرا وارد شد به شوخى اعتنائى نكرد ، من هم اعتنائى نكردم . رفت خانهء عضد الدوله ما هم لباس پوشيده آنجا رفتيم . عضد الدوله مؤاخذه كرد چرا نبوديد . شريكه را سپر بلا كرده تفصيل را گفتم شهادت داد .\r\n\r\nخلعت‌پوشان صدراعظم\r\nصدراعظم خلعت پوشيد . مهر سابقش را هم دادند . ديگر فحش بود كه نثار روح نظام الملك مىكردند . پريروز به خانهء معز الدوله رفته بود خواهرش مرده تسليت بگويد .\r\n\r\n","description":"","footnote":"","page_name":" 1304 ","page_number":334},
  {"content":"\r\n\r\nفحش زيادى معز الدوله داده [ بود 
  ] . وقت بيرون آمدن هم [ به 
  ] عصمت السلطنه برخورده او هم فحش داده . ديروز صبح عماد الدوله در اطاق امير بهادر بوده و وارد مىشود .\r\nعماد الدوله فحش مىدهد نيا كه جانت در معرض تلف است . بيرونش مىكنند .\r\n\r\nفحاشى معز الدوله به نظام الملك\r\nمعز الدوله آمد ، خيلى تند هست و غيور . كسى را در سلسله نداريم به غيورى او . سر دعوا را با من و افخم الدوله باز كرد . يك ساعت داد مىزد ، بد مىگفت . هرچه خواستم پنج دقيقه سكوت كند تفصيل را بگويم فايده نكرد . من هم سكوت كردم . آنقدر فحش به نظام الملك داد و فرياد زد تا خسته شد . حالا فحش تلقين ما مىكند كه بگوئيد . ما هم گفتيم بلكه آسوده شود باز نشد . تا عضد الدوله صحبت ديگر به‌ميان آورد . مجلس خيلى طول كشيد . آخر برخاستند كه برويم خانهء ناظم الدوله كه اول كارى كه در حكومت بايد بكنى اجراى احكام ديروز است . نايب حسن بايد دستش قطع شود . وزير هم چوب بخورد . نظام الملك هم اگر شهر بيايد تكه‌تكه‌اش مىكنيم . آنها رفتند ما خانهء حضرت و الا رفتيم . براى هيچ‌كس آنقدر بد نشده بود كه براى نظام الملك شد . ديگر از آبروى چندين ساله افتاد . خانواده‌اش به باد رفت .\r\n\r\nجلسهء شاهزادگان\r\nجمعهء 23 - صبح آقاى عماد السلطنه تشريف آوردند . تا عصر همين صحبت بود لا غير . حضرت و الا به خانهء عضد الدوله تشريف بردند . ما اتفاقا خانهء عماد الدوله [ رفتيم 
  ] منزل نبود . سر راه خانهء معز الدوله خواستيم برويم او هم نبود . معلوم شد خانهء عضد الدوله اجلاسى است . آنجا رفتيم شاهزادگان تماما جمع بودند . حضرت و الا با عضد الدوله در اطاق ديگر [ نشستند 
  ] . تا غروب آنجا بوديم . ميرزا ابو القاسم خان را مىگويند سند از نظام الملك به‌دست دارد . نايب حسن هم نزد جلال الدوله و در پناه اوست . گويا پول هم داده حمايت مىكند . عزيز مىگويند حالش بد است . از حالت حضرت و الا معلوم بود كه گفتگوئى شده .\r\nغروب منزل آمدم ، افخم الدوله نوشته بود حضرت و الا كه وارد شده‌اند فقط معز الدوله در اطاق بوده و قدرى تندى كرده . حضرت و الا هم مىخواهند براى شاه عريضه كنند تا تأديب شود . اين همهمهء شاهزادگان رونق خلعت‌پوشان صدراعظم را هم از ميان برده . تمام صحبت اهل شهر از همين قضيه است . عزيز تازگى خيلى عزيز شده .\r\nاغلب شاهزادگان عيادت رفتند . آقاى عماد السلطنه هم رفتند . جوان باريك لاغرى است\r\n\r\n","description":"","footnote":"","page_name":" 1305 ","page_number":335},
  {"content":"\r\n\r\nاما خيلى شجاع و رشيد . در آن محلهء پامنار استقلال و نفاذ امر بزرگى داشت .\r\nيكشنبه دوم شهر ربيع الثانى - حضرت و الا ديشب از شمران تشريف آوردند . از تمام دندانها سه دانه باقى مانده بود ، آن چند روز درد گرفته تمام صورت ورم نموده شكل غريبى شده بودند . چون امروز شاه به قيطريه منزل صدراعظم تشريف‌فرما مىشوند با افخم الدوله در كالسكه نشسته از قلهك هم دكتر اشنيدر را براى حضرت و الا روانه كنيم . راه گردوخاك زياد داشت . اشنيدر عذر خواست كاغذى نوشت . قيطريه رفتيم .\r\n\r\nوضع اتابك - تكلم تركى\r\nصدراعظم خوب احترامات مىكند . عجالة دخلى به سابق ندارد . ملك‌آرا بود .\r\nمؤيد الدوله و معتمد الدوله هم بودند . ديگر شاهزادگان تشريف نداشتند . شاه تشريف آورد . صدراعظم به خاك افتاد كه سر خانه‌زاد براى نثار مقدم مبارك خوب است . شاه بعد از دو دقيقه جواب فرمودند سر شما براى خدمات ما لايق‌تر است . به عجله به‌سمت عمارت تشريف بردند به اطاق . فورا « گديزگديز » « 1 » شروع شد . احدى داخل نشد حتى صدراعظم . به چادرآمديم . جمعا روى صندلى نشستيم . ميوه و شيرينى زيادى گذاشته بودند . صدراعظم دماغى داشت . اغلب شوخى مىكرد . شاهزاده جلال الدوله هم تشريف داشتند . هر دو سه كلمه فرمايشى كه مىفرمودند نصف آن تركى بود و به اين شكل تمام تركها را هجو مىفرمودند . حتى به من هم اگر فرمايشى مىفرمودند نصف آن تركى بود . خيلى تماشا داشت . با خود تركها كه از همه بانمك‌تر و بامزه‌تر بود . به جلال الدوله مىفرمودند شاهزاده ظل السلطان تركى حرف مىزند . حتى در قم هم تركى مىگفت . حقيقت صدراعظم خلاق صحبت است . احدى به پايهء او نيست . هيچ‌كس نطق و تكلم او را ندارد . در هر مقوله صحبت از شوخى و جدى يد طولائى دارد . هر مطلب مختصرى را مىتواند طورى شيرين و بانمك تقرير كند كه ما فوق آن متصور نيست .\r\nبر خلاف امين الدوله كه هيچ تقرير نداشت و جان آدم به لب مىرسيد تا چهار كلمه مطلب مختصر لازم را ادا كند ، همين‌طور در تحرير . اگر اين صدراعظم ده كاغذ بنويسد او چهار سطر مختصر را تمام نكرده است . در راه رفتن و غيره غيره [ همينطور 
  ] .\r\n\r\nامين الدولهء مهمل و سرهمبند\r\nبه سليقهء اهل اين زمان و اين مردمان حاليه بهتر است . بيشتر مردم از كندى\r\n\r\n\r\n","description":"","footnote":"\r\n( 1 ) - تركى است - برويد . برويد ( مسعود سالور ) .\r\n","page_name":" 1306 ","page_number":336},
  {"content":"\r\n\r\nامين الدوله منزجر شده بودند . آنقدر مهمل و سرهم‌بند بود كه به تصور برنمىآيد . يك نفر نهاوندى را كه با من آشنا بود ديدم حكايت مىكرد يك سال است براى خاطر فرمان يك تيول مختصر كه دستخط دارم سرگردان [ شده 
  ] بيست و چهار فرمان نوشته‌ام . هر يكى را امين الدوله يك ايراد گرفت كه هيچ معنى نداشت . فرمان آخر هم در كيفش ماند و معزول شد . حالا اين صدراعظم يا مىگويد نمىشود برو يا فورا مهر كرده مىدهد . خيلى از اين كارها داشت . مثل اين‌كه يك ماه در قزوين عزل بوديم و ده تلگراف كرديم جواب صحيح نمىآمد و تكليف معلوم نبود .\r\n\r\nهواى قيطريه - قمار روزانهء شاه\r\nناهار مفصلى در چادر ديگر آماده كرده بودند . از آب و هواى قيطريه بيشتر از همه خودش تعريف مىكرد . مىفرمودند هركس دو دفعه از آب اين‌جا بخورد آن روز از غذا سير نمىشود . مجددا به چادر اول آمديم صحبتهاى بامزه خيلى شد . شاه ابدا احضار نفرمودند . با همان اشخاص كه همه‌روزه قمار مىكردند تخته‌بازى مىفرمودند .\r\nناصر السلطنه آمد صدراعظم جويا شد چه كرديد ؟ گفت باختيم و تازگى ندارد . كار همه روزهء ما است كه نفرى بيست عدد و زيادتر اشرفى تقديم كنيم . معلوم شد همه‌روزه اين مشغوليات به ميانه هست . در ايام شاه شهيد اين مهمانيها رسمى [ بود 
  ] و قمار آن روز اختصاص به شاهزادگان داشت . شاه هم خيلى بيش از اين از ميزبان و مدعوين احترام مىفرمودند . دو ساعت به غروب مانده شاه از اطاق بيرون آمده يك‌سر به‌سمت كالسكه [ رفتند 
  ] . در وسط راه يك دفعه ايستاده جويا شدند كه تلگراف كرده شد گلوله‌هاى توپ را بخرند يا نه . بعد از فشنگ‌سازى كه بايد درست شود و پس‌فردا شهر آمده ملاحظه مىكنيم . تشريف بردند . ما هم مرخصى خواسته . از حضرت و الا خيلى احوال‌پرسى فرمودند كه چون راه دور بود و مهمانى مختصر عريضه نكردم . تفصيل دندان‌درد و ورم صورت را عرض كردم كه محض آن نيامدند و الّا بدون اين‌كه دعوت فرمايند تشريف مىآوردند .\r\n\r\nتقديمىها\r\nخيلى تقديمى گذاشته بودند . اغلب مردم و تمام حكام گفتند ده هزار تومان نقد بود سواى ساير چيزها . چند اسب هم بود . يك رأس آن‌كه تقديمى سردار معظم بود در همان‌جا مرد و اين خيلى تازگى داشت . تا حال واقع نشده بود . شاه وضع اين مهمانيها را نمىدانم در ايام شاه شهيد هم نديده بودند يا ديده و پسند نفرموده بودند كه اين قسم\r\n\r\n","description":"","footnote":"","page_name":" 1307 ","page_number":337},
  {"content":"\r\n\r\nتشريف مىآورند و مىروند . چهار كلمه صحبت و اظهار التفات در حضور اين جمع به صدراعظم نفرمودند كه اقلّا خستگى مهمانى از تنش درآيد .\r\n\r\nنظام الملك و قضيهء شاهزاده عزيز\r\nمختصرى از وقايع چند روز قبل بنويسم . حضرت و الا را صلاح ندانستيم عريضه به شاه كنند . مختصرى به عضد الدوله مرقوم داشته در كمال تشدد و سختى . عضد الدوله جوابى نوشته ، در لف آن كاغذ معز الدوله را گذاشته بود كه سرتاپا معذرت [ بود 
  ] كه با چوب و فلك شرفياب شده تنبيه و سياست فرمائيد . عضد الدوله خواهد آورد تا رفع كدورت بشود .\r\nنظام الملك همان نظام‌آباد است . عزيزه خانم شهر آمده بود . مىگفت خودش مىگويد آن‌روز و آن‌شب سفيه و ديوانه شده بودم . هيچ‌وقت اين قسم خطا نرفته و بىحوصلگى نكرده بودم . بيشتر تقصير را به گردن وزير مىگذارد كه صدر السلطنه عمويم دو ساعت از او مهلت خواست كه من خودم مىروم نظام الملك را آرام مىكنم و معايب اين‌كار را مىگويم . البته قبول خواهد كرد ، فايده نكرده اجراى حكم كرد . از من هم سندى ندارد . هركس گفته دروغ است . عريضه را كه به شاه كرده است از قرار معلوم اسم شاهزاده نوشته . پيغام به حكيم الملك داده كه آن عريضه را بده . جواب گفته است مفقود شده . بعد به صدراعظم پيغام داده شاه هرچه بفرمايند من اطاعت دارم . اما خودشان مىدانند كه من عريضه كردم و اسم شاهزادگى هم نوشتم . حالا مىفرمائيد مشتبه كرده‌اند عرضى نيست . همهمه فى الجمله خوابيد . نظام الملك هم جائى نخواهد رفت . از رياست عضد الدوله و آن ترتيبات كه شريكه مىگفت خبرى نشده . بيچاره نظام الملك خيلى مفتضح شد و چندين سال عقب افتاد . تا با اين شاهزادگان سازش كند هيهات است . عزيز بهتر شده و از مردنش گذشت .\r\n\r\nعماد السلطنه - نصير الدوله\r\nچهارشنبه پنجم - دو روز است دلم درد مىكند . امروز طبيب ، روغن كرچك داد .\r\nهوا خوب شده شبها خنك شده . ماهوش خانم اينجا بود . رفعت السلطان حاكم الموت شده رفت . دو ماه بود اين‌جا بود . آقاى عماد السلطنه خيال رفتن فرنگستان را دارند .\r\nبرات مواجب خودشان را صادر [ كردند 
  ] و هرطور بود مشير السلطنه حواله داد . هركس مىشنود در عالم تعجب و حيرت مىافتد . چه الان يك برات تمام به‌دست كسى نيست تا برسد به حواله . نصير الدوله از ماه محرم به فرنگ رفته براى شهر جمادى الثانيه\r\n\r\n","description":"","footnote":"","page_name":" 1308 ","page_number":338},
  {"content":"\r\n\r\nمراجعت خواهد كرد .\r\n\r\nشعاع السلطنه - نير الدوله\r\nمطلب تازه كه آن روز در قيطريه مسموع شد رفتن حضرت شعاع السلطنه است به تهنيت و تبريك جشن پنجاهم سلطنت امپراطور اطريش ، نير الدوله را منتخب كرده و دو ماه بود تهيه مىديد . حالا حضرت و الا شعاع السلطنه تشريف مىبرند . قايم‌مقام هم همراه مىرود . گويا ساير نقاط هم تماشا بروند . خيلى تازگى دارد .\r\n\r\nجنگ آمريكا و اسپانيا\r\nجنگ اسپانيول و آمريكا نزديك به اتمام است و شايد تاكنون مصالحه شده باشد .\r\nروزنامه‌هاى ما خبرهاى يك ماه و چهل روز قبل را حاليه مىدهند . از لندن وقتى روزنامه مىرسد اخبارش تازه‌تر از روزنامهء هفتگى اين‌جا است . شهر سانتياگو و تسخير آن صحبت صلح را به‌ميان آورده . اسپانيوليها اگرچه در هر نقطه مردانه جنگيدند ليكن در هر نقطه شكست نصيب آنها شد و فتح قسمت آمريك .\r\n\r\nوضع چين\r\nدر چين هم باز اغتشاش شده از يك سمت اهالى بر ضد پادشاه شورش دارند . از طرفى كشتى فرانسه‌ها را شكسته‌اند و دولت فرانسه تكليفات شاقه به دولت چين نموده .\r\nباز مشغول قسمت چين و تباهى او هستند .\r\n\r\nروسيه و خليج‌فارس\r\nبوشهر و بندرعباس و اطراف آن هم خيلى مغشوش است . از قرارى كه در روزنامه‌ها خواندم دولت روس خيلى مايل شده كه بندرى در ساحل خليج ايران به‌دست بياورد .\r\nانگليسيها كه حق مطلق و ملك مطلق خود مىدانند .\r\n\r\nبوشهر و تفنگ\r\nتفنگهائى را كه از ابو شهر و دكاكين تبعهء خارجه و داخله انگليسيها گرفته تقديم دولت ايران كردند نصفش وارد شد . قريب سى هزار قبضهء تفنگ و دو كرور فشنگ است .\r\nبواسطهء اغتشاش بلوچستان و سرحدات هندوستان دولت انگليس اين تفنگها را جمع كرد . از اين‌رو معلوم مىشود در داخلهء ايران به چه اندازه تفنگ و ساير اسلحه موجود\r\n\r\n","description":"","footnote":"","page_name":" 1309 ","page_number":339},
  {"content":"\r\n\r\nاست . از يك شهر بوشهر كه آنقدر تفنگ‌فروشى بيرون آيد ساير جاها حالتش آشكار است .\r\n\r\nبختياريها و اسلحه - عقل سردار اسعد\r\nبختياريهاى ما آنقدر اسلحه جمع‌آورى كرده‌اند كه نصف آن در ذخيرهء دولت نيست .\r\nحالا مشغول قلعه‌سازى و ساير كارها هستند . فسادى كه خداى نكرده از آنها برخواهد خواست از هيچ نقطهء ايران برنمىخيزد . انگليسيها باطنا با آنها راهى دارند و دوستى مىكنند . وكيل آنها حاجى عليقلى خان در طهران از بيزمارك عاقل‌تر [ است 
  ] و آنقدر با رجال و محترمين راه دارد و چيز مىدهد كه به تصور برنمىآيد .\r\n\r\nگلادستون به جهنم رفت\r\nبيزمارك هم يك ماه قبل فوت شد . مسيو گلادستون هم به جهنم رفت . اين هردو از اشخاص بزرگ روى زمين بودند . خصوصا بيزمارك كه اول مرد دنيا محسوب بود .\r\n\r\nپاشيده شدن قشون\r\nپنجشنبه ششم - دواى مختصرى خورده خانهء حضرت و الا رفتم . اردوى قزاق دعوت كرده بودند . از تمام نظام دولت عليه و از اين چهار پنج كرور تومانى كه در سال خرج قشون مىشود فقط اين يك دسته سوار باقى و به حالت نخستين است . از ساير قشون از پياده و سواره و توپخانه همان اسم باقى [ مانده 
  ] . طورى از هم پاشيده شده كه به توصيف درنمىآيد . امروز اگر بخواهند دويست نفر سرباز با لباس و چادر و تفنگ و فشنگ براى ده فرسنگى حركت بدهند خدا مىداند مقدور نمىشود و امكان ندارد .\r\n\r\nهنرهاى امير خان سردار\r\nامير خان سردار طورى قشون را ضايع نكرده كه به عقل راست بيايد . وزير جنگى كه دو ماه دو ماه ميدان نرود و سركشى نكند بلكه بدتر تفتين كند و متصل هريك را به ديگرى بيندازد كار قشون از اين بهتر نمىشود . فقط از وزارت جنگ پيشكش گرفتن و به هر وسيله و توسل كه ممكن است از شاه پول گرفتن و به كسى ندادن را خوب بلد است .\r\nشاه هم ابدا جويا نمىشوند و كسى را ندارند يا نمىخواهند اطلاع بدهد يا خبر شوند .\r\n\r\n","description":"","footnote":"","page_name":" 1310 ","page_number":340},
  {"content":"\r\n\r\n\r\nعين الدوله\r\nعين الدوله هم از محارم [ است 
  ] و در خلوت تبعه و دسته دارد كه خلاف او رائى ندارند . برادر وزير جنگ [ است 
  ] و جلوگيرى مىكند . در حضور شاه هم بواسطهء استقلال عين الدوله از قشون جز تعريف صحبتى نمىشود . ميدان آمدن و سركشى خود شاه هم كه مدتها است موقوف شده . نزديك است اين اسم بىمسمى هم از ميانه برداشته شود .\r\n\r\nاستعفاى واگنر خان\r\nجنرال واگنر معلم كل [ را 
  ] كه قريب بيست و چهار سال است در ايران مستخدم مىباشد و از روز اولى كه معلم از اطريش آوردند و نظام برقرار شد معلم توپخانه بود و حالا معلم كل [ است 
  ] و قريب دوازده سال در خدمت همين شاه در تبريز بود و در ركاب مبارك آمده در آنجا خيلى محل وثوق و التفات بود ، چند روز قبل ديدم عريضهء استعفائى نوشته به من نشان داد . سبب را جويا شدم محرمانه گفت ازبس وضع قشون ضايع شده من نزد خدا و دولت خودم روسياهم . حالا كه نمىتوانم اصلاح كنم بهتر اين است استعفا كنم . گفتم شما كه همه قسم محرم هستيد چرا عرض نمىكنيد . جواب داد عرض كرده‌ام .\r\nشاه مثل اين است كه از كسى واهمه دارد . به من مىگويد سكوت كن و ملاحظه داشته باش . من مىدانم و نمىتوانم چاره كنم . اين صحبت بر حيرت من افزود . تا منزل آمدم تعمق كرده از خيال شاه مطلع نشدم و باعث سكوت و واهمه را ندانستم .\r\n\r\nدفيله\r\nاز مطلب خودمان خارج شديم . بعد از ناهار آدم ملك‌آرا آمد كه بيائيد برويم آنجا .\r\nرفتم هوا گرم بود . رفتم باغ عمارت مىسازد . خيال دارد به كلى از شهر آنجا برود . پشت قزاقخانه زير نظام‌آباد در صحرا چادر زده مشق را آنجا مىكنند . بعد براى صرف عصرانه به محل اردو كه خيلى باصفا و خوش‌هوا شده است [ رفتيم 
  ] . هواى آن مكان خيلى گرم است . شاه تشريف آورده سواره از جلوى صفوف قزاق گذشته به چادرآمدند . شروع به مشق شد . بعد از مشق و شليك دفيله كرده بعد همان بازيها را كردند . خوب بازى كردند .\r\nيك نفر زمين خورد ندانستيم چه شد . تمام قزاق پراكنده بود . به دو شيپور تمام جمع شده نظام گرفتند كه خيلى تماشا داشت . پلكنيك همان كاساكوفسكى است كه در قتل شاه شهيد بود و خيلى خدمت نمود . خيلى تنومند ، قوىهيكل ، بلندقد [ است 
  ] . از امير خان سردار درشت‌تر است .\r\n\r\n","description":"","footnote":"","page_name":" 1311 ","page_number":341},
  {"content":"\r\n\r\n\r\nعمل تبريز و اغتشاش\r\nشاه اول ورود رو به مشير الدوله فرمود كه عمل تبريز گذشت . آنها نجاست كردند ، ما هم گفتيم نجاست‌كارى كنند . مثل همدانيها تا تنبيه كامل نشوند ساكت نمىشوند .\r\nمشير الدوله عرض كرد بلى خيلى جرى شده‌اند و هرچه مهربانى فرموديد بدتر مىكنند .\r\nصدراعظم آمد و همان كلمه را فرمودند . جواب عرض كرد قبلهء عالم حكم به تطهير فرموديد كه جرايم آنها را شستشوئى كنند مطهر شوند . معلوم شد تبريز اغتشاش كلى به هم زده كه ابدا اطلاع نداريم . هرچه هست در ظرف اين دو روزه غفلة اغتشاش شده .\r\nقدرى از حاجى حسام الدوله مرحوم صحبت فرمودند . ديگر ابدا از مشق قزاق يا صحبت ديگرى از قشون به ميان نيامد .\r\n\r\nخاك بر سر امير خان سردار\r\nيك ساعت به غروب مانده تمام شد به‌سمت اردو رفتيم . فرنگى زيادى زن و مرد بودند . وزير مختار روس و عثمانى بودند . ميوه‌جات و شيرينى ، بستنى ، ليمونات ، انواع مشروبات بود . خيلى خيلى تهيه ديده بودند . اطراف عمارت و چادر را هم خيلى قشنگ زينت كرده ، تمام اردو را هم بيرقهاى رنگارنگ آويخته بودند . حقيقت وضعى و شكلى داشت كه لايق بود سفراى خارجه و فرنگيها بيايند . اگر پولى بگيرند باز حرام نمىشود و آبروئى دارد . خاك بر سر امير خان سردار با آن‌همه پول كه مىگيرد يك روز ميدان نمىآيد .\r\nآخر سال چهار پنج كرور پول بايد به قشون بدهند و يك نفر سرباز ندارند . معقول در ايام شاه شهيد و اوايل اين شاه نظامى بود ، مشقى بود . مانورها داشتند . اردوها مىزدند . تهيه و تداركى داشتند . قورخانه و توپخانه بود . لباسى ، وضعى . اين شاه هم اوايل خيلى دقت مىفرمودند . بلكه خيال تمام مردم اين بود كه وضع قشون صد مقابل بهتر از سابق مىشود و حقيقتى پيدا مىكند . متدرجا اين‌طور شد . تا فرمانفرما هم بود اين‌طور نبود . از روزى كه امير خان سردار وزير جنگ شد و امين الدوله رئيس ، اين قسم شد كه ملاحظه مىكنيم .\r\n\r\nشورش قشقائى - لرستان\r\nشنبه هشتم - ديروز را روغن كرچك كاملى خورده لله الحمد درددل كم شده است .\r\nميدان كار داشتم رفتم . مىخواهند چهل نفر توپچى با توپ ته‌پر روانهء شيراز كنند . تعيين كرديم . اما قرار است مطالبات آنها را بدهند و به اين جهت مشكل است رفتنى شوند . ايل قشقائى شورش كرده همه مسلح با تفنگها و اسبهاى ممتاز . مگر به تدبير و خواست خدا\r\n\r\n","description":"","footnote":"","page_name":" 1312 ","page_number":342},
  {"content":"\r\n\r\nاين قسم فتنه‌ها تسكين پيدا كند ، و الّا دولت قوه و قدرت دفع ندارد . لرستان هم بىاندازه شلوغ است . مىگويند بيم جان حسام السلطنه است . از خودش استعداد نداشته ناچار بعضى ايلات را مأمور ديگرى كرده آنها هم در ميان خود [ كه 
  ] عداوت از قديم باقى است اين مأموريت را فوز عظيم دانسته از قتل و غارت كوتاهى نكرده‌اند . اين ايلات هم با دسته و طايفهء ديگر سازش كرده اين است به‌هم‌ريخته [ اند 
  ] و حسام السلطنه عاجز شده تكليف خود را نمىداند .\r\n\r\nاخبار تبريز - نفوذ خاندان نظام العلماء\r\nتفصيل تبريز را بنويسم كه از همه تازه‌تر و صدق است . دو سه پسر جناب نظام العلماء و دو برادرش ناظم الدوله و وكيل الملك در طهران [ اند 
  ] و شاه هم نسبت به آنها نهايت التفات را دارد . ناصر السلطنه پسر ارشدش وزير خالصه ، ايلات طهران و سواران ابوابجمع [ او 
  ] . در خلوت هم اول شخص است . سال گذشته سى هزار خروار جنس آذربايجان و تبريز را به خروارى سه تومان خريده و خروارى ده و پانزده تومان فروخت .\r\nامسال هم به همان قيمت خريدارى كرده در خروارى ده تومان تمام آن را محض خبازخانهء تبريز حكومت و اهل شهر خريدارى مىكردند . نظام العلماء قبول نكرده و ميل داشته است به خارجه به قيمت اعلى بفروشد . هرچه گفتگو كرده‌اند فايده نكرد . جدا ايستاده كه نمىفروشم . اهل شهر اجماع مختصرى كرده به‌سمت انبارها رفته‌اند . جمعى از سادات جمع شده مزاحم شده‌اند . روز بعد اجماع قوت گرفته به خانهء نظام العلماء و ساير [ ين 
  ] ريخته خود حضرات فرار كرده‌اند . چند نفر از سادات را كشته‌اند و خانه‌هاى تمام آن طايفه را خراب و غارت كرده [ اند 
  ] و گندمها را تصاحب كرده [ اند 
  ] كه بعد ببرند .\r\nدر اين نزاع به قولى چهل نفر ، به قولى هيجده نفر مقتول شده [ اند 
  ] . نظام العلمائيها تماما فرار كرده‌اند . اهل شهر هم هم‌قسم و همعهد شده‌اند كه من بعد يك نفر از آن طايفه را تبريز راه ندهند . خانه‌هاى ناظم الدوله ، وكيل الملك ، علاء الملك و ساير [ ين 
  ] را هم چاپيده و خراب كرده‌اند . نظام العلماء طهران مىآيد . شاه حكم فرموده شهر را توپ ببندند ، صدراعظم نگذاشته است . به جهت آنكه شهر تبريز همدان نيست . با يك فوج و ده عرابه توپ بلكه خيلى خيلى از آن بيشتر فايده نمىكند . وانگهى مثل دولت روس در مقابل [ است 
  ] كه تمام اهل شهر با آن همعهد [ ند 
  ] و در اين موقع حمايت مىكند . شهر تبريز را با پنجاه هزار قشون منظم نمىتوان تنبيه و تأديب كرد ، چه رسد كه با دو عرابه توپ و فوجى كه خودش از اهل همان شهر و ولايت است . در اين‌جا شهرت دارد كه حضرت وليعهد و امير نظام هم در اين آشوب و بلوا شريك بوده‌اند . نظام العلمائيهاى\r\n\r\n","description":"","footnote":"","page_name":" 1313 ","page_number":343},
  {"content":"\r\n\r\nطهران ابدا عرضى نكرده و شاه هم با آنها چيزى نفرموده‌اند .\r\n\r\nاقدسيه\r\nخبر تازهء ديگر اين است كه باغ و عمارت اقدسيه را كه در بالاى قريهء اراج و سمت مشرق صاحبقرانيه است [ و 
  ] از قصور و عمارات عاليهء دولتى است شاه به عين الدوله بخشيده‌اند . اين قصر را شاه به اسم امين اقدس ساختند و از تمام ييلاقات سلطنتى خوش‌هواتر است . تقريبا شصت هفتاد هزار تومان قيمت دارد .\r\n\r\nفرنگ رفتن شعاع السلطنه و نير الدوله\r\nحضرت شعاع السلطنه براى معالجه و گردش به فرنگ تشريف بردند . اين‌كه نوشتيم به سفارت اطريش مىروند صدق نبود . به آنجا همان شاهزاده نير الدوله مىرود كه از خود مخارج سفر را متحمل شده و تقديمى هم به مشير الدوله داده است . سى هزار تومان خرجى به شعاع السلطنه مرحمت شد . باز مىگويند پول نيست و نداريم . پس اينها چه‌چيز است .\r\n\r\nاشعار بىمعنى امين نظام\r\nشنبه 15 ربيع الثانى - دوازدهم درجهء سنبله . هواى شهر شبها خوب شده ، اما خيلى پرگردوخاك و خفه است . عصر چهارشنبه را با افخم الدوله شمران رفتم .\r\nمحمد حسن ميرزا اول بنا بود بيايد قدرى پايش درد گرفته نيامد . بىاو صحبت ما تمام نيست . شب اول را باغ مانديم . عصر پنجشنبه را خانهء تاج الدين ميرزا [ بوديم 
  ] . جناب ظهير الدوله هم تشريف آوردند . امين نظام پسر امير توپخانه همسايه است آمد . اشعارى در حكايت شاهزاده عزيز گفته بود خيلى تماشا داشت . اما ظهير الدوله سفارش كرده بودند خنده نكنيم . يك مصرع كوتاه ، ديگرى آنقدر بلند تا قافيه را پيدا كرده بود . مضامين و مطالب ركيك مستهجن [ بود 
  ] . نه وزن داشت نه قافيه نه رديف . يك چيز بىمعنى [ بود 
  ] .\r\nو اعتقاد خودش بود كه از آن بهتر كسى شعر نگفته .\r\n\r\nاختيارات اتابك\r\nدستخطى پريروز در اطاق دربار قرائت شده است كه تمام اختيار از جزئى و كلى را به كف كفايت صدراعظم [ داده‌ايم 
  ] و در هيچ امرى ما اختيار از خود نداريم . در هر عزل و نصبى فقط جناب اشرف صدراعظم حكم يا دستخط آن را نوشته روانه كند ، بدون هيچ\r\n\r\n","description":"","footnote":"","page_name":" 1314 ","page_number":344},
  {"content":"\r\n\r\nايرادى و تفكرى مزين خواهد شد . هيچ‌كس بدون اجازه و امر ايشان عريضه ندهد و دستخطى نخواهد ، بارى خيلى خيلى از اين سخت‌تر و مفصل‌تر . به كلى شاه خودشان را بىدخل فرمودند . صدراعظم تا الان كه خيلى ملايم و متواضع حركت كرده از تركها بىاندازه تملق مىگويد و ملاحظه مىكند . دست به تركيب احدى هم نزده .\r\n\r\nوضع پولى\r\nاينها تمام سهل است ، يك فكرى براى پول بكنند . هنوز بروات مواجبها را نداده‌اند .\r\nحضرت و الا و ما سه نفر پسرش با جمعى نوكر تمام اوقات خودمان را مصروف برات مواجب و دو سه فقره امر تيول و غيره كرده‌ايم . يك‌كدام آن درست نشده است . از صبح تا غروب گرفتار اين دو تيول و جزئى مواجب و دو سه پارچه ملك هستيم . تيول همدان را باز حاكم ضبط كرده ، بروات مواجب را سعد الملك نگاه داشته ، ميرزا مهدى حاكم الموت مبلغى از ماليات را خورده ، رفعت السلطان حاكم شده . او را نگاه داشته حساب برسد . هركس هم از قزوين طلب دارد مطالبه مىكند . آنچه ماليات نزد مردم مانده كسى نيست بگيرد بدهد . زندگانى خوشى داريم . بالاتر از همه اين تفصيل است كه مىنويسم .\r\n\r\nرفتار ناصر الدين شاه با عز الدوله\r\nحضرت و الا ناچار ماندند مطالب خود را فهرست كرده ، صدراعظم حضور مبارك روانه كرد . اولا در پنجاه سال كه حضرت و الا عريضه براى شاه مىكرد و اغلبش آه و ناله و استدعاى كار بود هيچ‌وقت نشد شاه ملاحظه را كنار بگذارد جوابى بنويسد كه فى الجمله حقيقت باشد . تمام را به چم‌وخم و اظهار التفات و القاب و خطابات خوش رفع مىكرد كه هر دفعه دستخط مىرسيد تا مدتى متشكر بوديم ولو كانه باطنا بىميل و بىالتفات بود و هيچ كار خوبى در آن مدت نداد . اما باطن خود را نگاه داشته خصوصا از نوشتن دستخط خيلى ملاحظه مىفرمود و اگر روزى دو عريضه شاهزاده مىكرد بىجواب نبود . تمام را فورا جواب مىنوشت . ديگر اين‌كه يك دستخط نداريم كه خط غير باشد . اين قسم عريضه‌جات را كه از اشخاص محترم مىرسيد تمام را خودش مىخواند و خودش جواب دستخط مىفرمود . فقط از مطالب آن شاه مستحضر مىشد نه ديگرى كه اسباب خجلت شود و در شهر منتشر شود . دستخطهائى كه حضرت و الا الان دارد تقريبا دو سه جلد كتاب مىشود هيچ‌كدام خط غير نيست .\r\nبا وجودى كه از اين شاه خيلى بيشتر متوقع بوديم بدتر شده است ، دو سه فقره كار شخصى هم منظم نمىشود . مثلا هيچ سالى مواجب ما آنقدر دير نشده بود . خود شاه\r\n\r\n","description":"","footnote":"","page_name":" 1315 ","page_number":345},
  {"content":"\r\n\r\nتعيين مىكرد و اگر نمىدادند يك دفعه عريضه مىشد فورا مأمور تعيين مىشد وصول كرده برساند . يادم هست خانم شاهزاده مرحومه يك دفعه عريضه كرد به شاه كه مواجب مرا امين الملك نداده . يك صفحه دستخط شاه كرده بود كه امين الملك ، بعضى اشخاص هستند كه معاش آنها از بابت مواجب است . مواجب آنها را شما بايد ماه‌به‌ماه بدهيد .\r\nهمه‌كس را به يك چشم نبايد ديد . مواجب اين شاهزاده خانم [ را 
  ] البته نقدا بدهيد و فورا اطاعت كرده داد .\r\n\r\nتقاضاى عز الدوله از شاه\r\nمطلب طولانى شد از مقصود عقب افتاديم . هردفعه عريضهء شاهزاده حضور رفت يك نفر جواب نوشته بود و دور نيست فردا در بازار هم مطلب آن را بگويند . دو فقره از بابت فاضل حساب قزوين بود دستخط شده بود صدراعظم رسيدگى كند . مطلب ديگر حكايت تيول همدان بود به شرح و بسطى كه تمام خدام سلطنت داراى تيول هستند ، من جمله تيول فدوى است كه سالها در دست علاء الملك مرحوم بود و چند سال است به من مرحمت شده حكومت همدان نمىگذارد . دستخطى شود كه برحسب امر كليه در اين تيول هم دست‌اندازى نكند . دستخط شده بود « اين فقره غيرممكن است . »\r\n\r\nشكايت عز الدوله\r\nكاغذ ديگرى بود به صدراعظم . قدرى شكايت از روزگار و اين‌كه شاه بىالتفات هستند و بىالتفاتى شاه اسباب اين شده كه ده مرا در قزوين به ادعاى بىمعنى سيدى بردند و غلهء الموت كه همه‌ساله تسعير بود عينا نوشته‌اند . از آن طرف « دستىبگير » مرا برگردانيده‌اند . براتهاى مرا نظام السلطنه به غرض شخصى نگاه داشته . مواجب من كه هميشه زودتر از همه مىرسيد تاكنون معلوم نيست بدهند . هزار نفر از اين حكم كليهء جنسى مجزا شده‌اند كه خودم خبر دارم . من يك نفر را هم مجزا فرمائيد . باعث كم التفاتى شاه را هم به من بفرمائيد چاره كنم . كاغذ را صدراعظم حضور روانه كرده فقط از تمام اين مطالب دستخط شده بود : « اگر جنسى را در كتابچه نوشته‌اند مستثنى نمىشود . »\r\n\r\nفرنگ رفتن عماد السلطنه\r\nبالاتر از همه آن مطلب است كه آقاى عماد السلطنه بواسطهء مصيبتى كه به سرشان آمد ميل كردند سه ماهه به فرنگ بروند و از خودشان هزار و دويست تومان تهيهء وجه كرده [ اند 
  ] كه فقط ماهى چهارصد تومان خارج كنند . در جزو فهرست يكى هم آن بود كه\r\n\r\n","description":"","footnote":"","page_name":" 1316 ","page_number":346},
  {"content":"\r\n\r\nراه فرنگ كه باز شده همه‌كس مىرود عماد السلطنه هم بواسطهء اين مصيبت عليل شده سه ماهه مرخص فرمايند تا وينه رفته معالجه نموده و بيايد . دستخط شده بود : « جناب اشرف صدراعظم - عز الدوله اگر پول ندارد چرا پسرش را فرنگ مىفرستد . اگر پول دارد اين‌همه آه و ناله چيست . »\r\n\r\nجواب شاه\r\nاين جوابها را گمان نمىكنيم از فرمايشات ملوكانه باشد . ندانستيم نويسندهء دستخط كه بود يا كى حضور داشته كه تلقين كرده است . نمىدانم آن يك پولى كه از دولت مظفر الدين شاه به چنگ ما آمده كدام است ، يا از آن انعامها و احسانهاى صد هزار تومانى و چهل هزار تومانى كدام‌يك در حق ما مرحمت شده . بلكه شاه تصور فرموده‌اند عز الدوله هم سى چهل هزار تومانى براى مصارف فرنگ عماد السلطنه تهيه كرده و داده است .\r\nهر ادنى نوكرى در اين زمانه مىتواند هزار و دويست تومان فراهم كند . اين ايراد را خوب است به اشخاصى بكنند كه هر شبى دو هزار تومان قمار مىكنند و هزار تومان صرف يك جنده كه مىشناسيم و سراغ داريم .\r\nكار ما اين‌طور شده و روزگار چنين ، هرچه بنويسم اوقاتم بيشتر تلخ مىشود كه چرا در اين زمانه آنقدر بدبخت واقع شده‌ايم كه در آن دورهء ناصر الدين شاه آن‌طور ، حالا هم اين‌طور . منتهى آن‌وقت آنقدر انعام و احسان ، ملك ، ده ، باغ ، عمارت به كسى نمىدادند و ما هم توقع نداشتيم . حالا مىدهند چشممان مىبيند . باز هم توقع نداريم . از بعضى چيزهاى بىمايه هم محروم مانده‌ايم .\r\n\r\nپست و تلگراف\r\nدوشنبه 17 - صبح را خانهء حضرت و الا رفتم . پست‌خانه را بيگلر بيگى كه حالا وزير گمركات است سى هزار تومان علاوه كرده به او مرحمت شد . در عوض از اين مبلغ سه هزار تومان به صنيع الدوله اضافه مواجب دادند . آن پنجاه هزار تومان كه رفت اين مبلغ هم تماما خواهد رفت . مىگويند مبلغى هم به تلگرافخانه علاوه مىكنند و البته اگر اين‌طور باشد آن يكى هم از آن خانواده گرفته خواهد شد . سى سال اين مبلغ گزاف را امين الدوله مىبرد و كسى نمىدانست چه روزگارى به او مىگذرد . از اين‌همه ضرر اگر مىدانست يك روز صدارت را قبول نمىكرد .\r\n\r\n","description":"","footnote":"","page_name":" 1317 ","page_number":347},
  {"content":"\r\n\r\n\r\nحرفهاى عضد الدوله\r\nعضد الدوله پريشب خانهء حضرت و الا آمده بود . باطنا از همه شاد [ تر 
  ] و خرمتر است .\r\nاما به ظاهر بيشتر از همه‌كس شكايت از وضع دولت خصوصا از شاه دارد . تعجبها مىكرد كه اين‌همه علاوه ماليات چه شده و چه مىشود كه براى صد تومان معطل هستند . چقدر خوش‌صحبت و بامزه است . حكايتهاى قديم از ايام شاه مرحوم و ناصر الدين شاه ياد دارد كه از شنيدن آن انسان لذت مىبرد . خوب صحبت مىكند و خوشبخت‌ترين مردمانى است كه ديده و شنيده‌ايم . مدت العمر در راحت و خوشى بوده ، هيچ‌كس به خوشبختى او و اولادش نيست . از نظام الملك نواب عليه صحبت داشت . مىگفت اصلاح را فراهم مىآورم اما قدرى زود است . با اين پيرى از همه‌كس دل زنده‌تر است . دو ساعت از شب رفته سواره به منزل خودش كه قرب دروازه شميران واقع است رفت . غذا هم خوب مىخورد . مسكرات بسيار استعمال مىكند . قليان ، چاى ، تنقل در كمال صفا .\r\n\r\nاولاد خاقان مغفور\r\nاز اولاد خاقان مغفور عضد الدوله ، شاهزاده امير نويان پسر ، شاهزاده محب على خان و احترام الدوله عيال صاحب ديوان مرحوم دختر باقى هستند . از اولاد نايب السلطنه اناثا و ذكورا كسى باقى نيست .\r\n\r\nمترجم الممالك\r\nجمعه 21 - سخت به فرانسه ، من و افخم الدوله چسبيده‌ايم . با آن‌كه هيچ‌وقت نداريم و موقع تحصيل و تعليم گذشته است به يك اندازه پيشرفت كرده‌ايم ، تا بعد چه شود . وقت يا فرصت باشد يا نه . مترجم الممالك اول معلم اين شهر است . هيچ‌كس به خوبى او در فن تعليم استاد نيست . اقلا ده بيست مجلس درس دارد و متجاوز از ثلث اين شهر نزد او درس خوانده‌اند .\r\n\r\nفخر الملك - حكيم الملك\r\nخانهء فخر الملك رفتم . چند روز است درب خانه نمىرود . از قرارى كه شاهزاده والى مىگفت جهت آن است كه حكيم الملك قهر مختصرى از شاه كرده از مآل‌بينى كه دارد مبادا روزى حكيم الملك جويا شود كه كى درب خانه بود ، مبادا بگويند فخر الملك و او\r\n\r\n","description":"","footnote":"","page_name":" 1318 ","page_number":348},
  {"content":"\r\n\r\nخيال كند كه ايام فترت تصور شده و شايد در عقب من چيزى گفته باشد نمىرود و حال آنكه عجالة محل اعتنا نيست و حكيم الملك خيلى از آن بزرگترها را داخل آدم حساب نمىكند . و اين خيال دور و دراز هم براى كسى حاصل مىشود كه مقدار زيادى چرس و بنگ كشيده باشد .\r\n\r\nشوخى شاه - مار در پاكت\r\nوقتى كه از همدان آمده بود اردو رفت . از شوخيهاى شاه مىگفت كه از اغلبى هم شنيده‌ام و در ميان مردم شهرت دارد همه‌كس مىداند . من جمله مارى آورده بودند مرده بود . شاه حكم كرد به گردن فخر الملك پيچيدند . بعد كه منزل آمده بود فراش خلوتى آمده كه شاه دستخطى مرقوم داشته . فخر الملك با كمال ادب بيرون چادرآمده پاكت بزرگى بود از حامل گرفته باز كرد كه يك‌دفعه يك مار كوچك زنده بيرون آمد . مزه آن دارد كه بعد از آمدن شهر حامل دستخط آمده بود « رسوم » مار طلب مىكرد و آخر يك سردارى گرفته رفت .\r\n\r\nتقرب حكيم الملك - فرق او با مليجك\r\nصحبت از حكيم الملك شد . خوب است مختصرى از تقرب او بنويسم . مكرر التفات و محبت شاه شهيد را به عزيز السلطان نوشته‌ايم . چنانچه ضرب المثل آن ايام بود . حالا او كوچك بود [ و 
  ] بچه ، وانگهى داخل آدم نبود ، مرجعيت نداشت ، شخصيت نداشت . مثل گربه ، مثل اسب كه انسان محبت پيدا مىكند جزو آنها بود . اين حكيم الملك البته صدراعظم خواهد شد . آنقدر متكبر و مغرور [ ست 
  ] كه حساب ندارد . شاه به اندازه‌اى به او مايل است كه سلطنت خود را از او دريغ و مضايقه ندارد . شب و روز خدمت شاه [ است 
  ] حتى از خانهء خودش تا اندرون شاه نقب زده كه هروقت بخواهد يا احضار شود بدون آن‌كه داخل كوچه شود ، هروقت باشد شرفياب شود .\r\n\r\nطرز بخشش ناصر الدين شاه\r\nدر مدت العمر [ آن 
  ] شاه به عزيز السلطان آنقدر پول و جواهر نمىداد كه در ظرف يك روز يا براى يك قهر [ اين 
  ] شاه به حكيم الملك مىدهد . از جواهر نفيس ، از اسبابهاى قديم ، از پول نقد ، از اثاثهء سلطنتى ، از ده و ملك نقدا جنسا آنقدر شاه به او مرحمت كرده كه عشرى از اعشار و اندكى از مقدار آن را در مدت بيست سال شاه شهيد به عزيز السلطان نداده بود . يك ملك پس از آن‌كه خيال عروسى او بود شاه به او مرحمت\r\n\r\n","description":"","footnote":"","page_name":" 1319 ","page_number":349},
  {"content":"\r\n\r\nكرد با آن تفصيلات كه نوشتيم . قبالهء آن را به مهر تمام علما ، تمام شاهزادگان ، تمام وزرا ، تمام رؤسا قشونى رسانيده و آن‌همه ابهت به آن كار قرارداد و متصل هم مىفرمود اين ده را من از پول شخصى خودم خريده‌ام ، دخلى به املاك دولتى ندارد . حقيقت در حفظ اين چيزها تالى و ثانى نداشت . آنچه جواهر از اول عمر به خانمها و ديگران داد تمامش را از جواهرهاى تازه خريده [ بود 
  ] و يك تكه جواهر از خزانه به كسى نداد . آرزو و حسرت بود كه يك حلقه انگشتر ده تومانى از موزه يا خزانه يا صندوقخانه به كسى بدهد . حكما از بازار از اين جواهرهاى تازه خريده مىداد .\r\n\r\nاما در عهد مظفر الدين شاه\r\nآن‌همه مرواريد را كه پارسال آوردند نصف آن را دزديدند . نصف ديگر بخشيده شد . نصف ديگر را گمان نمىكنم صندوقخانه برده باشند . طلاآلات را كه نوشتيم تمام شكسته و فروختند . حكيم الملك ، نصر السلطنه ، فرمانفرما شريك شده آن‌همه طلا رفت .\r\nپول نقد كه هيچ باقى نيست ، از جواهر آثارى باقى نمانده . دهات خالصه كه تمام رفت .\r\nدو سه كرور اضافه ماليات كه دينارى باقى نمانده . گفتند كه ساعت ملكه را شاه به حكيم الملك مرحمت كرده بودند ، سفارت فهميده بود گفتند براى تعمير به او داده بوديم ، بخشش نبود . پس‌گرفتند .\r\n\r\nكاسهء فيروزه\r\nبراى آنكه مبادا حكيم الملك مكدر شود يك كاسهء فيروزهء يك تخته از فيروزه‌هاى اعلى با زيرش ساخته شده بود شاه به او داد و مشار اليه فورا به تجار داخله به هفتاد هزار تومان فروخته آنها به تجار خارجه ، داخله مبلغى اضافه‌تر فروختند . مىگويند در اين ايام در لندن چهارصد هزار تومان فروخته شد . اين كاسهء فيروزه از چيزهاى قطعه است كه در خزانهء هيچ سلطانى نبوده از كارهاى قديم و از فيروزهء اعلى بوده كه يك‌پارچه تراشيده شده بود .\r\n\r\nحكيم الملك كه بود ؟\r\nحكيم الملك اصلا بروجردى [ است 
  ] و پدرش بىچيز و فقير [ بود 
  ] . خودش چندى در مدرسهء دار الفنون درس خوانده و مدتها نزد ميرزا زين العابدين خان نسخه‌نويسى كرده بواسطهء فوت عمويش تبريز رفته . اين شده است كه مشاهده مىكنيم . هيچ‌كس از او\r\n\r\n","description":"","footnote":"","page_name":" 1320 ","page_number":350},
  {"content":"\r\n\r\nبالاتر در خدمت شاه تقرب ندارد . شاه عاشق او و مايل او [ است 
  ] . جان و مال را دريغ ندارد . من درست از بطون‌كار اطلاع ندارم و با اهل درب خانه هم آشنائى ندارم . آنچه را نوشتم صد يك آن است كه در افواه مردم اين شهر شهرت دارد و مىگويند . حالا اگر كسى نزد اهل خلوت شاه بنشيند و محرم شود كه از بطون‌كار او مطلع هستند يقين هزار مقابل اين است .\r\nازبس اين تركها . . . نچسب هستند انسان رغبت مراوده و معاشرت نمىكند . خصوصا من كه از اين نوع ملاقاتها به‌اندازه‌اى گريزانم كه اگر هزار كار لازم واجب فوتى فورى داشته باشم يك دقيقه ميل ندارم نزد آصف السلطنه يا وكيل الملك يا ديگرى بروم و درخواست مىكنم از خدا ، شب و روز تضرع و زارى مىكنم كه مرا محتاج به امداد و كمك آنها نكند كه رؤيت نحس نجس آنها را ببينم و با آنها مكالمه و صحبت كنم .\r\nاميدوارم كه آن روز نيايد و اين ملتمس خيلى كوچك من با اين‌همه تضرع و زارى قبول آن درگاه اميد و اميدوارى بشود .\r\n دوستان را كجا كنى محروم * تو كه با دشمنان نظر دارى \r\n\r\nقتل امپراطريس اطريش\r\nسه‌شنبه 25 ربيع الثانى - خبر تازه كه تلگرافا رسيده است قتل امپراطريس اطريش است . دو ماه بود در آلمان به آب گرم رفته از آنجا سويس رفته است . در وقتى كه از مهمانخانه بيرون آمده كه سوار كشتى شده برود يك نفر ايتاليائى جلو رفته كاردى به سينهء امپراطريس زده و سه ساعت بعد هلاك مىشود . تا حال هيچ‌كس ياد ندارد كه زنى را آنارشيستها اين‌طور كشته باشند . اين امپراطريس از شاهزاده خانمهاى « باوير » [ و 
  ] در خوشگلى و وجاهت مشهور تمام فرنگستان بود . ايامى كه حضرت و الا با شاه شهيد فرنگستان رفته بودند عين خوشگلى او بوده . مىفرمودند از تمام خانمهائى كه ديده بوديم بهتر بود . حالا قريب شصت سال داشت . جشن را هم گفتند موقتا موقوف هست تا خبر ثانوى چه رسد . اين امپراطور اطريش با شاه شهيد در يك سال متولد شده و در يك تاريخ به تخت نشسته‌اند . او در جشن پنجاهم خودش شهيد شد ، اين زنش . همه‌كس در اين مسئله گفتگو مىكند . امپراطور اطريش از اين زن يك پسر و يك دختر داشت .\r\nپسرش هفت هشت سال قبل خودش را كشت و از او يك دختر باقى است . دختر امپراطور زنده است و در اطريش دختر پادشاه نمىشود . لهذا پسر برادرش وليعهد است . روزنامه‌هاى تازه برسد خيلى تماشا دارد ، كار به‌دست روزنامه‌نويسها افتاد .\r\n\r\n","description":"","footnote":"","page_name":" 1321 ","page_number":351},
  {"content":"\r\n\r\n\r\nجنگ آمريكا و اسپانيا\r\nجنگ آمريكا و اسپانيا تمام‌شده . وزيرمختار فرانسه مقيم آمريكا واسطهء صلح است .\r\nاز قرارى كه نوشته‌اند شرايط صلح از اين‌رو معين شده . آزادى كوبا در تحت حمايت آمريكا ، جزيرهء پرت‌ريكو و يك جزيرهء ديگر در مجمع الجزاير فيلىپين در عوض خسارت جنگ به دولت آمريكا بدون هيچ شرط و عهدى واگذار شود . بيچاره اسپانيا يك‌وقت تمام آمريك را در يد تصرف داشت حالا يك جزيره را هم براى او زياد مىدانند . خيلى در روزنامه‌ها تعريف از رشادت و جلادت سرباز اسپانيا مىكنند . اگر شورشيان كوبا و فيليپين امداد به قشون امريك نمىكردند و اسپانيا يك طرف جنگ داشت گمان نمىكنند شكست مىخورد . مثل اينكه در سانتياگو با هردو طرف دو ماه جنگيده و آخر الامر از نداشتن آذوقه و قورخانه با آن شرايط تسليم شد . در روزنامهء فرانسه نوشته بودند اسپانيوليها تا يك لقمه نان خشك و يك مثقال باروت داشتند جنگ كردند . الان قريب بيست و پنج هزار سرباز اسپانيا در آمريكا اسير مىباشند . مارشال بلانكو حاكم و رئيس كل قشون كوبا همين‌قدر كه دانست كوبا را مىخواهند واگذار كنند استعفا كرد كه به دست او اين‌كار واقع نشود . آنچه معلوم شده هم در كوبا و هم در فيليپين در جنگ بحرى اسپانيوليها خبط و خطا كردند كه باعث شكست شد و توپخانهء كشتيهاى امريك هم برترى داشته بلكه خيلى بهتر بود .\r\nشنبه 29 ربيع الثانى - صبح پنجشنبه به اتفاق ملك‌آراء و شعاع الدين ميرزا ، افخم الدوله ، ممتاز الدوله شميران رفتيم ، اول به درب خانه . شاه در مرتبهء دوم نزديك عمارت ايستاده بودند . اغلب وزراء و عملهء خلوت بودند . اظهار التفاتى نسبت به ملك‌آرا فرمودند .\r\n\r\nانجمن علمى طهران - مدرسه\r\nنير الملك از دو سه مدرسهء جديد ملتى كه احداث شده صحبت مىكرد كه انجمن علمى طهران خوب در اين راه خدمت مىكند . چنانچه در مدرسهء علميه امتحانى شد شاگردان خوب ترقى كرده باعث تعجب تمام ناظرين شد . الان هم مدرسهء ديگرى موسوم به « افتتاحيه » در محلهء سنگلج برقرار شده كه پانصد شاگرد دارا خواهد بود . در هر صدى بيست و پنج نفر يتيم مجانى ، از ساير [ ين 
  ] نفرى يك تومان در ماه گرفته مىشود . اگر فى الجمله محترمين امداد و كمكى كنند اين انجمن خيالات خوب دارد و هرچه تنخواه جمع شود تفريط نمىشود . از روى صرفه و صلاح و حساب خرج\r\n\r\n","description":"","footnote":"","page_name":" 1322 ","page_number":352},
  {"content":"\r\n\r\nمىشود . در آخر گفت آنقدر خاك بر سر ماها شده كه از يهوديان اين شهر عقب مانده‌ايم كه دو سه ماه است مدرسه احداث كرده سيصد نفر شاگرد درس مىدهند . « روچيلدها » خيلى پول دارند و متصل مىدهند . اندكى بگذرد يهوديان شهر ما به اعلى درجهء تمدن و ترقى نايل خواهند شد . شاه هم فرمودند انشاء الله سال نو دو سه مدرسهء دولتى بنا كنيم .\r\nمعلم شيمى و فيزيك خواهيم آورد . براى فرش مدرسهء افتتاحيه هم سيصد تومان فرمودند مىدهم كه معطل فرش نباشند .\r\n\r\nدندان شاه و شوخيهاى او\r\nمسيو هبنت دندان‌ساز آمد . شاه دندان خود را بيرون آورده دادند درست كند . بعد فرمودند يك دندان من خيلى لق است . مشير السلطنه عرض كرد بكنيد خلاص مىشويد .\r\nشاه دست صديق همايون امير آخور سابق ، حالا مير آخور اصطبل توپخانه از تركهاى خشن را گرفته يك انگشت او را به دهان خود برده كه دندان لق را ملاحظه كند . او هم ملاحظه كرد . عرض كرد خيلى لق است ، اگر اشاره كنى مىافتد . بعد انگشت آصف السلطنه را شاه گرفته به دهان خود بردند . انگشت كه داخل شد شاه دندانى گرفته صداى داد آصف السلطنه بلند شد . گفت اى قربانت شوم ول كنيد زخم شد ، درد آمد .\r\nشاه ول كردند . آصف السلطنه با دست ديگر انگشت خود را گرفته كج و چوله شد يعنى درد مىكند . جميع كه ايستاده بودند قدرى خنده كرده هبنت خان دندان را به جاى خود گذاشت . شاه كم‌كم به سمت عمارت رفتند ، قدرى ايستاده بيرون آمديم . يك‌سر به باغ تاج الدين ميرزا [ آمديم 
  ] و شب را هم آنجا مانديم . روز جمعه تا عصر هم بوديم . اتفاقا ولنجك خدمت عزيز الدوله از آنجا به شهر [ رفتيم 
  ] .\r\n\r\nگمرك بوشهر\r\nحالا مختصرى از اخبارات داخله كه در اين مدت شنيده شده بنويسم . سابقا حكايت بانك شاهنشاهى و ضبط گمرك بندر بوشهر را اشاره كرديم . پنجاه هزار ليره امين الدوله قرض گرفت و در مقابل آن گمرك بندر بوشهر را واگذار كرد . اكنون دو ماه است بانك مشغول ضبط گمرك است و پنجاه نفر سرباز انگليسى و دو ارابه توپ در بوشهر نگاه داشته كه محض نگاه‌دارى و حفظ حقوقات گمركى لازم است . هرچه تجار هندوستان ، فارس ، كرمان ، يزد ، اصفهان تلگرافا كتبا شكايت كرده [ اند 
  ] كه اين عمل به هيچوجه درست نيست ما خودمان اين قليل تنخواه را مىدهيم يك بندر به اين معتبرى از چنگ مىرود گوش ندادند .\r\n\r\n","description":"","footnote":"","page_name":" 1323 ","page_number":353},
  {"content":"\r\n\r\n\r\nمخالفت انگليس با حكومت مجير السلطنه\r\nمجير السلطنه را حاكم بنادر كردند از طهران حركت كرد . سفارت انگليس مانع شده كه مدت هفت سال معاهده شده است كه نظام السلطنه و كسان او به سمت جنوبى ايران مأموريتى داده نشود و هنوز مدت عهد نگذشته . پس از آن‌كه مجير السلطنه وارد مركز حكومت شد چند روزى نگذشته معزول و احضار گرديد . درست از وقت شهادت شاه تاكنون اين بنادر به خود حاكم نديده . دور دور انگليسيهاست . بيشتر مىگويند فرمانفرما باعث است و از آن لج و كينه‌اى كه دارد ميل دارد اين بنادر برود و خواهد رفت .\r\nاين زمستان را بايد منتظر بود كه فى الجمله از كارهاى چين و گفتگوى روس خلاص شوند . آلمانها ، روسها و فرانسه‌ها هريك ميل تام و تمامى پيدا كرده‌اند كه [ در 
  ] سواحل خليج فارس بندر و محل اقامت كشتى به چنگ بياورند . در روزنامه‌جات متصل از اين مقوله گفتگو و بحث مىشود . انگليس حق مطلق خود مىداند و نخواهد گذاشت .\r\nبندر لنگه « 1 » را كه اعراب عجالة برده‌اند و براى استرداد آنجا مأمور يا فكرى نشده است .\r\n\r\nوضع آذربايجان\r\nآذربايجان هنوز آرام نشده ، اگرچه نظام العلماء آمد و به قم رفت . مىگويند اين نوع حكومت نمىخواهيم و نظام العلمائيها در طهران هم نبايد مصدر كارى باشند . الان حكومت خود را خودشان مىكنند و اسعار به كلى تنزل كرده ، انجمنها براى اين‌كار فراهم آورده ، هركس هم گندم داشته جبرا و قهرا گرفته‌اند و قيمت آن را به نرخ معين داده‌اند .\r\nايل قشقائى در فارس اغتشاشى كرده بود الحمد لله منظم شد . توپچى من هم نرفت .\r\n\r\nحرفهاى اتابك\r\nتاج الدين ميرزا از روى بصيرت و اطلاع مىگفت كه شاه چند روز قبل يكى از محارم را نزد صدراعظم فرستاده‌اند كه چرا شما خوب به كار نمىچسبيد و امورات را اصلاح نمىكنيد . جواب در دفعهء اول عرض كرده لله الحمد امورات از توجه قبلهء عالم تمام منظم است و آنچه هم از دستم برآيد كوتاهى ندارم . انشاء الله متدرجا بهتر مىشود . شاه مجددا پيغام فرستاده‌اند كه اين حرفها چيست ؟ شما بايد خيلى بهتر از اين در فكر كارها باشيد . هر نوع استقلالى كه بود به شما داديم ، ديگر معطل چه هستيد . صدراعظم جواب گفته به شاه عرض كنيد خودتان بايد در فكر كار باشيد . استقلال و استقرار من بسته به\r\n\r\n\r\n","description":"","footnote":"\r\n( 1 ) - اصل : لجنه ( ؟ ) - لجنه صورت عربى آن است .\r\n","page_name":" 1324 ","page_number":354},
  {"content":"\r\n\r\nوجود سى چهل نفر است . قم يادم نرفته . اردبيل هم در مد نظر هست . اين‌دفعه به پاى قتل من ايستاده‌اند . من ديگر گول نمىخورم . اگر شاه نظم و امنيت را ميل داشت پس از فوت شاه شهيد چطور بود . كدام نقطهء ايران تا مدتى كه بودم مغشوش بود . سه ماه در غيبت شاه طهران و كل ايران را طورى نگاه داشتم كه دماغ يك نفر خون نيامد ، يك بىنظمى نشد ، بعد هم همانطور . آنچه نوكر همراه داشتيد بدون رنجش احدى و انزجار كسى منصب معين كردم ، شغل تعيين نمودم . تمام صاحب‌كار و مصدر شغل شدند . فقط براى اين‌كه وزارت جنگ را به فرمانفرما ندادم آن‌همه كارها كردند تا عزل شده دو سال قم ماندم . حالا كه امورات كلا مغشوش ، تمام ولايات بىنظم ، كليهء كارها را هم برده‌اند مىتوانم حرف بزنم ؟ امروز كه كارها به چنگ آنهاست مىتوانم بيرون بياورم ؟ روزى كه نبود و نداشتند ممكن نشد امروز مىشود ؟\r\n\r\nحكيم الملك - وزير بقايا - عين الدوله\r\nاگر به خيال من بود حكيم الملك را همان تقرب شخص اعليحضرت و محرميت ، با آن مواجب و مرسوم زياد كه تعيين كردم كافى بود . ديگر اين‌همه شغل چرا . وزير بقايا همان وزارت بقايا كه تصويب كرده بودم كافى بود . ديگر حكومت يزد ، كارهاى ديگر ، ده ، ملك ، خانه ، قصر چرا ؟ براى عين الدوله هشت منصب معين كرده و بعلاوه آن حكومت مازندران را هم داده بودم . اين پسر همان پدر است كه منتهى آرزوى او حكومت همدان بود و هست . ديگر بيست منصب و آن‌همه مواجب و آن‌همه عطاياى سلطانى براى چه و قس على هذا شمرده است به آن زبان و بيان كه دارد . حالا كدام‌يك را درست كنم و كدام را مىتوانم بگيرم يا براى چه بگيرم . اگر خوب است باشد ، اگر بد است به من چه ربطى دارد . شاه بايد در فكر باشد . تا هستم به آن شرايط كه عرض كرده‌ام . اميدوارم بيشتر از اين خللى در كارها راه نيابد . وقتى كه رفتم هرچه مىشود بشود . به عالم من ربطى ندارد .\r\n\r\nامين السلطان\r\nصدراعظم آدم عاقلى است . مثل امين الدوله غرّه به فرمايشات شاه نمىشود كه آن به سرش بيايد . وانگهى پس از آن‌همه صدمه كه ديده به قول عوام اجارهء ميدان كه دو هزار تومان شده بود سى هزار تومان شود . عمل سيد ابراهيم منشى كه صد هزار تومان خورده بود منظم شود . چه كار به كار امير بهادر يا حكيم الملك بايد داشت كه دو مرتبه راه قم را گرفته و به آن صدمه و مرارت گرفتار شد .\r\n\r\n","description":"","footnote":"","page_name":" 1325 ","page_number":355},
  {"content":"\r\n\r\n\r\nشعاع السلطنه - علماى گيلان\r\nچهارشنبه چهارم جمادى الاولى - سال گذشته امروز را از طهران بيرون رفتم . شرح اين مدت را به خوبى نوشته‌ام ، اعتصام نظام از گيلان آمد . سوقاتى فرستاده بود . هوا خيلى بهتر شده . اغلب از شمران آمده‌اند . تا عصر را خانه بودم . يك ساعت به غروب مانده ديدن اعتصام نظام رفتم . صحبت گيلان و تكبرات شعاع السلطنه را خيلى حكايت كرد . مىگفت علما را احضار كرد هيچ‌يك ديدن نكردند . از استقلال روسها مىگفت كه بقدرى جذب قلوب كرده‌اند كه هروقت امرى و حكمى بنمايند با جان و دل استقبال مىكنند . علما را هم خيلى راغب به خود كرده‌اند و كليهء گيلانيها مايل به روسها شده‌اند .\r\nاگر اشاره از طرف آنها بشود فورا اسباب آن را فراهم مىآورند .\r\nسه ساعت از شب رفته كتاب حافظ خيلى خواندم « 1 » . تازه‌گل متصل حرف مىزند .\r\nعروسى او را با چنگيز گويا ننوشتم . وقتى كه از قزوين آمدم عروسى شد . . .\r\n\r\nشب يكشنبه\r\nشنبه هفتم جمادى الاولى - ديشب را خانهء حضرت و الا بودم . افخم الملك با عزيزه بودند . نظام الملك شهر آمده ، از هواى بد نظام‌آباد تمام اهل خانهء آنها مريض شده [ اند 
  ] .\r\nچهارده پانزده نفر مريض و مريضه داشتند . نزهت هم آنجا رفته بود و با حالت تب و نوبه آمد . نظام الملك پيغام داده بود اگر امشب كه شب شنبه است مىمانيد فرداشب هم كه شب يكشنبه است بايد بمانيد . اين هم از مرسومات قديم است و هنوز در بعضى خانه‌ها باقى است . نظام الملك هم به اين حرفهاى بىمعنى اعتقاد دارد . خيلى عجيب است .\r\n\r\nاسب‌دوانى فرنگى\r\nحضرت و الا شمران تشريف برده بودند . ديروز و روز چهارشنبه را سفارت انگليس به اسب‌دوانى دعوت كرده بودند . اين اسب‌دوانى فرنگيها از شدت خنكى خنده دارد .\r\nچند سال ايرانيها را داخل كردند . يك بيرق نگذاشتند آنها ببرند . دو سال است موقوف كرده‌اند . پشت قلهك زمينى از دروس اجاره كرده همه‌روزه اسب‌دوانى و بازيهاى مختلف دارند ، چقدر وضع راحت و آسوده دارند . حقيقت بايد حسد برد و آرزوى وضع راحت آنها را داشت . غنى و فقيرمان نجيب و نانجيب گرفتار و از صبح تا غروب مشغول تلاش روزى [ اند 
  ] و آن را هم به كثافت خرج كردن ، آه چقدر بدبخت هستيم . يك ساعت\r\n\r\n\r\n","description":"","footnote":"\r\n( 1 ) - اينجا غزل\r\n « صبح است ساقيا قدحى پرشراب كن . . . » \r\nرا نقل كرده است .\r\n","page_name":" 1326 ","page_number":356},
  {"content":"\r\n\r\nعمر آنها با تمام زندگانى ما برابر است . حدود معين ، خرج معين ، كار ، شغل ، ترقى ، تنزل تمام ضبط و ربط [ دارد 
  ] كه ذره‌اى تخلف كردنى نيست . هركس تكليف خود را مىداند .\r\n\r\nتشريح حالت حاليهء ايران\r\nاين ملت ايران اكنون بدبخت‌ترين ملل روى زمين شده . گمان ندارم و نشنيده‌ام ملتى به اين بدبختى و كثافت باشد . يك ساعت در عمر خود راحت نديده و لذت از اين نعم غيرمتناهى خداوندى نبرده‌ايم . اگر يك سفر خواستيم بكنيم جان كندن از آن سهل‌تر بود . اگر يك خانه خواستيم بسازيم مردن از آن بهتر [ بود 
  ] . زن خواستيم ببريم ، بچه همان ، نوكرى همان ، بيكارى همان . تشريح حالت حاليه ايران و زندگانى وضيع و شريف آن غيرمقدور است . يك قلمى مثل قايم‌مقام و بيانى مثل امين السلطان مىخواهد . از عهدهء من كه خارج است . به خدا هر ذيشعورى تعمق و تفكر كند خون بايد گريه كند .\r\nهرچه انسان بىخبر باشد بهتر است . در اين ايام بر پدرها فرض است كه اطفال خود را تربيت نكنند ، به همان حالت جهالت باقى گذارند . هرچه بيشتر آگاه شوند صدمهء آنها زيادتر است .\r\n\r\nاخبار خارجه\r\nروزنامهء تلگرافى را آبونه شده‌ام . هركس انگليسى بداند خيلى مفيد است . همه‌روزه از اخبار عالم مطلع است و اين اخبار را پس از ده روز و بيست روز در روزنامه‌هاى ما درج مىكنند . من جمله نوشته بود در جزيرهء كرت باز اغتشاش شده و ششصد نفر عيسوى را مسلمانها كشته‌اند . ادميرال نول انگليسى با خيلى از كشتيهاى ساير دول آنجا رفته و چهل و هشت ساعت به حاكم كرت مهلت داده كه تمام مسلمانهاى قاتل را گرفته تسليم كند . روز بعد نوشته بود سركردگان شورشيان را گرفته و تسليم مىكنند . اما دول معتبره به سلطان عثمانى اظهار كرده‌اند كه قشون خود را از كرت احضار [ كند 
  ] و بايد حكومت مستقلى برقرار شود . تازه واقعات كرت روبه‌راه شده بود . بعد از جنگ يونان همه‌كس را اعتقاد بود منظم شده ديگر اغتشاشى نخواهد شد . حالا كه اين فتنه برپا شده ديگر مشكل است با آن مقدمات سابقه دول بگذارند جزو مملكت عثمانى باشد . حكما حكومت يا سلطنتى عليحده برقرار مىكنند . بيست و سيم سپتامبر لهينك چانگ شخص اول چين عزل شد . سفراى تمام دول جز آلمان و انگليس او را ديدن كرده براى اجراى خيالات او حاضر خواهند بود . كوه وزو را نوشته بود آتش‌فشانى مىكند و نهرهاى آتش روان شده . مطالب ديگر هم خيلى هست . جنگ ما بين امريك و اسپانى هنوز تمام نشده .\r\n\r\n","description":"","footnote":"","page_name":" 1327 ","page_number":357},
  {"content":"\r\n\r\nحكايت كرت و اختلاف ما بين روس و انگليس در معاملات چين به ميان آمده . ظن سياسيون است كه انگليس و روس جنگ سختى بكنند .\r\n\r\nچوب زدن شاه به بصير السلطنه\r\nجنگ ما بين روس و انگليس كه خيال است ، اما جنگ ما بين شاه و بصير السلطنه محقق . بصير السلطنه بعد از مراجعت از خراسان به خيال افتاده كه اشخاصى كه بىالتفاتى شاه را باعث شده بودند به سزا برساند . از آن جمله آقاى بحرينى بوده ، وضع خلوت شاه را هم كه نوشتيم ، هركس صبح زود بيايد رئيس است ، خصوصا قرآنى همراه داشته باشد كه چند نفر را با خود هم‌قسم كند . جمعى را گرد خود جمع كرده بناى قسم خوردن و اجلاس كردن شده بود . نمىدانم با سيد بحرينى هم چه گفتگو كرده بود كه هم از مجالس از اين گفتگو دستهء پرزورتر ( كه بر ضد او هستند ) به شاه عرض كرده بودند .\r\nشاه حضورا فحش بسيار داده بعد به مستعان السلطنه ، ناظم خلوت فرموده بزن . او چند چوبى زده . شاه فرموده بودند تو ملاحظه از زدن مىكنى چوب را بده به من و به دست مبارك آنقدر زده‌اند كه چوب خورد شده . بصير السلطنه فرارا به خانهء حكيم الملك مىرود . مىروند مىگويند شاه حكم كرده برويد از سيد بحرينى عذر بخواهيد . بيرون مىآيد كه آنجا برود ، در راه دستگير شده و همان روز روانهء تبريز مىكنند . مسأله‌اى نيست باز مىآيد و محترمتر مىشود .\r\n\r\nناصر السلطنه و تخفيف غله\r\nناصر السلطنه را هم گفتند تنبيه شده . يعنى به اين شكل كه از بيست و چهار هزار خروار غلهء خالصهء طهران ده هزار خروار دستخط تخفيف گرفته و نزد صدراعظم برده ، صدراعظم كمال تعجب را كرده و به رگ غيرتش [ بر 
  ] خورده خدمت شاه رفته كه قبلهء عالم با اين بىپولى عجب همت بلندى داريد كه هيچ سلطانى در اين حالت نداشته . از بيست و چهار هزار خروار ده هزار خروار تخفيف دادن به كدام مذهب و ملت درست است ، آن هم بدون اين‌كه آفتى برسد يا بلائى نازل شود . بعضى مطالب ديگر هم عرض كرده . اوقات شاه تلخ شده فرموده‌اند مشتبه كرده [ اند 
  ] . لفظ صحيح مربوط اين ايام است ، تنبيه شود . بعد شنيدم اين مسئلهء صحيح نبوده اما دستخط چهل هزار تومان فاضل را ناصر السلطنه نزد صدراعظم برده . او گفته است ممكن نيست صحه بگذارم . او اصرار كرده صدراعظم متغير شده و حقيقت را گفته است ، العهدة على الراوى .\r\n\r\n","description":"","footnote":"","page_name":" 1328 ","page_number":358},
  {"content":"\r\n\r\n\r\nوارد شدن ملك التجار\r\nحالا از آمدن ملك التجار بنويسم كه از همه بالاتر است . ازبس فضولى داشت و اين در و آن در بدون جهت مىرفت امين الدوله عرض كرده مغلولا روانهء اردبيل شد . در قزوين بوديم آمد و گذشت . حالا مرخص شده مىآيد . تمام كسبهء شهر و اغلب دوستان او حتى جناب آقا شيخ مهدى پيشنماز كه از ما كالسكه گرفته استقبال رفتند . گفته بود شش گاو براى من ذبح كنيد از اول منزل تا وسط ميدان توپخانه . مقصر دولت را كه اين طور وارد كنند حالت مقربين و محترمين شهر ما معلوم است . گفتند چهار روز است در امامزاده حسن ( ع ) تهيهء ناهار و عصرانه ديده مىشود . نصف دكانهاى شهر بسته بود و هيچ‌كس نمىرود مگر از بيم زبان او .\r\n\r\nتبعيد قوام دفتر\r\nقوام دفتر هم دو ماه بعد از رفتن او چوب خورده و از قزوين گذشت . كاغذ براى شاه نوشته بود حامل را گرفته بودند . امين حرم تحقيق كرده گفته بود قوام دفتر نوشته داده است . چوب خورد و اردبيل روانه شد . قبل از آمدن صدراعظم گفتند هزار تومان نقد براى امين الدوله برده بودند ، گفته بود پيشكش را موقوف كرده‌ام . فهميده بودند كم است .\r\nتا چهار هزار تومان تمسك داده بودند كه به محض وارد شدن بدهند قبول كرده بود . قوام دفتر كه از اردبيل بيرون آمده بود امين الدوله از صدارت عزل شد . حالا امين الممالك لقب گرفته . به يك چوب كه خائن امين شود ديگر چه اميد بايد داشت . در آن ايام نويسندهء امين الملك بود حالا همه‌كارهء صدراعظم [ است 
  ] . گفتند شاه فرموده بودند تاكنون قدر قوام دفتر را نمىدانستيم . منزلت او در نزد ما پوشيده بود . خيلى آدم قابل عاقل تمام‌عيار است . آن خيانت را اگر به شاه كرده بود اين التفات حاليه چيست . اگر به ديگرى كرده بود تنبيه آن‌وقت چه بود . بارى الان خيلى محل وثوق و اطمينان صدراعظم است .\r\n\r\nپلتيك دولت\r\nتا پلتيك دولت به تغيير وزراء و حكام و رؤساء تغيير نكند اين دولت دولت نمىشود .\r\nبايد پلتيك يكى باشد ، نه هركس به ميل خود باشد . التفات و احترام شخص بواسطهء تجديد و تغيير حاكم يا رئيس يا وزير نباشد . اگر اين قوام دفتر نسبت به شخص سلطنت يا ملت خيانت كرده بود بايد اگر صدراعظم عوض شود خائن و شيطان باشد . احدى او را\r\n\r\n","description":"","footnote":"","page_name":" 1329 ","page_number":359},
  {"content":"\r\n\r\nاحترام نكند . مغضوب و منكوب باشد . اگر نكرده بود و امين بود به گفتهء فلان و به همان چرا چوب بخورد و مقصر شود . اين قسم كارها است كه خيانت و امانت غيرمعلوم [ است 
  ] و هيچ‌كس به نوكرى راغب نيست . خدمت و خيانت يكى [ است 
  ] . دوغ از دوشاب تمييز داده نمىشود كه روزگار اين‌طور [ است 
  ] . وضع مملكت اين قسم [ است 
  ] .\r\nجمعه 14 جمادى « 1 » الاولى - منزل بودم . فخر الملك آمد . ديروز هم باغ ايشان با حضرت و الا مهمان بوديم . شب پنجشنبه را خانهء اميرزاده بودم . غذاهاى خوب بسيار .\r\nشب مهمان و روز مهمان در اين ايام گرانى . حالت امروز معلوم است كسالت داشتم .\r\n\r\nدوران حكيم الملك\r\nتنبيه بصير السلطنه را نوشتم . فخر الملك مىگفت با عين الدوله و امير خان سردار و حاجب الدوله و امير بهادر و جمعى ديگر از تركها و خلوتيها برضد حكيم الملك و آقاى بحرينى و دستهء آنها كنكاش و اجلاس مىكردند ، تا صحبت او با سيد بحرينى درگرفت و كتك خورد رفت . عين الدوله هم از ترس كتك خوردن و مجددا مغضوب شدن صبح امروز به عنوان سان ديدن ايلخى و ماديانها به سمت دماوند رفت و مشكل است حالاها بيايد . امير بهادر و حاجب الدوله هم شبانه خدمت حكيم الملك رفته كه غلط كرديم ، گه خورديم ، از تقصير ما بگذر . عجالة دوران دوران حكيم است . تمام اجزاء شاه از روزى كه آمدند توهين ديده نسبت به آنها بىالتفاتى شده مگر حكيم الملك . بلكه براى خاطر او تمام التفات و بىالتفاتى نسبت به هركس شده . حكايت شاه و عزيز السلطان را به كلى مردم فراموش كرده‌اند . اعتقاد ندارند كه محمود هم به اياز آنقدرها مايل بوده باشد .\r\nمحبت شاه به حكيم الملك يك حكايت ديگرى است . باغى جنب باغ فخر الملك مىسازد . آن‌روز آنجا مىآمد فخر الملك دو اسب بسيار خوب حاضر كرده بود كه هر كدام را بخواهد تقديم كند .\r\n\r\nقمهء تاريخى\r\nقمهء ياقوتى با بند ياقوت شاه شهيد درست كرده بود پريشب به صدراعظم مرحمت شده است . فخر الملك مىگفت ده روز پيشتر در حضور شاه آن را ديدم . ياقوتهاى آن تمام اعلى است و بطور صحت مىگفت در خزانهء هيچ دولتى نيست و اگر تمام فرنگستان را برهم بزنند آنقدر ياقوت درشت قديم اعلى پيدا نمىشود . دانه دانهء آن را شاه شهيد از\r\n\r\n\r\n","description":"","footnote":"\r\n( 1 ) - در اصل « ربيع » نوشته .\r\n","page_name":" 1330 ","page_number":360},
  {"content":"\r\n\r\nساير جواهرات جدا كرده و هرچه هم ياقوت پياده بود بيرون آورده اين قمه را ساخت .\r\nآنقدر افسوس خورد كه آخر من و حضرت و الا به تنگ آمده شماتت كرديم كه به تو چه دخلى دارد . اعتقاد او بود كه آن قمه را نداده باشند . ليكن من از امير خان سردار شنيدم و او هم از تاريخ آن مطلع [ بود 
  ] و با كمال هم‌ّوغم بيان مىكرد . حالا حرف سر اين است كه هيچ‌وقت به صدراعظم قمه كسى نداده . خلاع آنها هميشه جبه و قلمدان و شرابه بوده .\r\nقمه و شمشير متعلق به اهل نظام است . بارى اين قمهء تاريخى و خزانه‌اى هم رفت .\r\n\r\nحرف امين السلطنه به شاه\r\nدرست مىگويند بيست كرور تا الان شاه تلف كرده سواى املاك و بعضى چيزها كه خيلى محرمانه است . امين السلطنه چندى قبل خوب حرفى زده بود به همه‌كس هم گفت ، سواى آن اشخاصى كه حضور داشتند و شنيده بودند و شهرت دادند به شاه عرض كرده بود حالت شما درست به كسى مىماند كه از تبريز آمده و ناصر الدين شاه را گرفته و به تخت سلطنت او جلوس كرده و صاحب مملكتى جداگانه شده .\r\n\r\nحرف ناظم السلطنه به شاه\r\nهمين‌طور صحبت بامزه‌اى ناظم السلطنه كشيك‌چىباشى سابق كرده كه امروز فخر الملك مىگفت . شاه بعد از مدتها چند نفر فرستاده و او را مجبورا به حضور آورده‌اند . شاه فرموده است ناظم السلطنه چرا اين‌طور شده‌اى . او هم فورا جواب داده است از من مىپرسى كه چرا اين‌طور شدم . از خودت بپرس كه چرا من را اينطور كرده‌اى ! شاه سكوت كرده او هم بيرون مىآيد . حالا مدتى است رفته كنار قريهء لطيون « 1 » عمارتى ساخته منزل گرفته است .\r\n\r\nصدق السلطنه خزانه‌دار نظام\r\nديروز در اطاق نظام جيرهء سه ماهه دادند . خزانه‌دار نظام صدق السلطنه شده كه سابق كالسكه‌چىباشى بود و از پيشخدمتهاى مخصوص است . بسيار خوب به ترتيب ، مثل سابق همه‌كس خوشحال [ است 
  ] و نفرين و فحش بود نثار روح سردار و امير توپخانه مىكردند كه هنوز ثلث جيره‌ها را نداده و « بيجك » به دست مردم داده‌اند . خدا مىداند هيچ نان تصدقى را مثل آن جيره كسى به فقير نداده بود . من براى مختصر جيرهء\r\n\r\n\r\n","description":"","footnote":"\r\n( 1 ) - امروز لتيان گفته مىشود .\r\n","page_name":" 1331 ","page_number":361},
  {"content":"\r\n\r\nعماد السلطنه بيشتر از يكصد مرتبه التماس به سردار و امير توپخانه كردم . هنوز هفتاد تومان آن باقى است . چقدر اذيت كردند ، چه اندازه بد پول دادند . اين است كه تمام مردم ناراضى [ اند 
  ] و الان دو سه دسته در فراهم آوردن عزل آنها هم‌عهد شده‌اند . اين امير توپخانه يك تكبر و غرورى براى همين دادن جيره پيدا كرده كه احدى را اعتنا نمىكند .\r\n\r\nوضع پول\r\nاين همان بود كه از ترس نايب السلطنه آن‌طور خود را به زهد و ورع و تقدس شهرت داده بود كه سلمان عصر و مقداد دهر محسوب بود . حالا ببين چه مىكند . مرده‌شور آن پول دادن آنها را ببرد . خوش داشتند از صبح تا غروب رقعه بيايد . آدم بيايد تعظيم كند ، تكريم بگويد و هى جواب بدهند پول نيست . از كجا بياوريم مال كى را بدهيم . پول را پيش گرفته‌اند و تا حال نداده‌اند ، براى خودشان ارباب‌رجوع درست كرده‌اند . از صبح تا غروب مردم جمع شده تعظيم كنند و الّا دو روزه پول را مىشود تقسيم كرد . مثل اين‌كه الان و سابق بر اين مىدهند و مىدادند . مختصرى از وضع جيره دادن آنها را نوشته‌ام .\r\nخدا نكند باز به دست آنها بيفتد . آدم گدائى كند بهتر از اين است كه امير توپخانه پول بدهد .\r\nعصرى حورى آمد . هنوز از شير نگرفته‌اند . قدرى كسل بود ماشاء الله خوب شده .\r\nاين‌جا مىآيد اما در اندرون كمتر مىماند . هنوز انس نگرفته .\r\n\r\nقداره و دبه - وضع قشون\r\nچهارشنبه 18 - صبح را ميدان رفتم . هفتاد نفر از توپچى مأمور لرستان [ شده‌اند 
  ] مابقى در ركاب هستند . آنقدر براى اين مأموريت و گرفتن لباس دويده‌ام كه حساب ندارد . پنج ماه است صد نفر توپچى آمده تا الان قداره و دبه نداده‌اند ، هيچ‌چيز ندارند .\r\nفوج افشار را به مختار السلطنه وزير نظميه دادند . وزير نظام تغيير كرده هيچ نمىآيد .\r\nهنوز اين فوج لباس و كلاه نگرفته . وزير قورخانه و رئيس مخزن برات كه مىبرند مىگويند قيمت آن را هم روى برات گذاشته بياوريد . برات به چه درد مىخورد . از اين كاغذكهنه‌ها بسيار است . ده مرتبه اين كلمات را بيشتر ضياء الملك براى بيست قداره و شصت دبه براى من پيغام داده . نمىدانم اگر يك طورى بشود محتاج شوند ده فوج حركت بدهند چه مىكنند . يك دست لباس ، يك دانه كلاه در ذخيره باقى نمانده از آن همه تدارك كه كرده بودند . حالا ده روز است اين توپچى ما براى دويست و پنجاه جيره معطل است و تا آخر ماه معطل خواهد بود .\r\n\r\n","description":"","footnote":"","page_name":" 1332 ","page_number":362},
  {"content":"\r\n\r\nعين الدوله را مىگويند حكم شده از همان‌جا برود به حكومت مازندران .\r\n\r\nگرانى و قيمت غله\r\nامسال حاصل خوب نيامده و همه‌جا گران است . از همدان تلگراف كرده بودند كه دوازده تومان است . حضرت و الا جواب زدند هرچه جنس هست بفروشند . قزوين يازده تومان است . گفتند نان چهار هزار شده بود . اهل شهر جمعيت كرده الاقاپى را سنگ‌باران كردند . صدق الدوله فرارا طهران آمده . طهران ده تومان است . جو و كاه در دو روز سه تومان و هفت هزار بالا رفت . نان كم شده دكاكين نانوائى بسيار بسته شده . جمعيت در دكان زياد است .\r\n\r\nعرض زنها\r\nديروز شاه شهر آمدند . زنها در خيابان لاله‌زار به عرض رفته بودند . شاه در عوض استمالت متغير شده بودند . فرموده بودند اعلان شده به هركس گران مىدهند بروند به اداره عرض كنند . آنها جواب داده بودند كى اعلان را گوش مىدهد . سواره‌نظام مأمور شده زنها را بردند اداره كه حبس كنند . زنها را بردند . خبر به صدراعظم رسيد ديد خيلى بدكارى شده ، فورا آدم مخصوص فرستاده كه مبادا زنها را داخل اداره كنيد كه هنگامهء بزرگى برخواهد خاست . زنها را از آنجا با كمال احترام و عذرخواهى رجعت داده بودند .\r\n\r\nاعلان نرخ اجناس - مونوپول !\r\nحاكم طهران را نوشتيم قرار دادند ماهى هزار و پانصد تومان مواجب دادند كه چشم از مداخل بپوشد . اگر آن‌وقت يك نايب و ده فراش بود حالا چهار نايب و صد فراش است . همه‌چيز گران [ است 
  ] . محض اين‌كه به شاه مشتبه كنند اعلانى نوشته نرخ اجناس را معين كرده بودند و حال آن‌كه در طهران محال است نرخ به يك قسم باشد . به جهت اين‌كه « مونوپل » نيست و ممكن نيست از كسى مؤاخذه كرد . مثلا يك‌بار خيار يك نفر مىخرد اول صبح كه تازه و خوب است يك قيمت دارد ، ظهر كه اندكى پلاسيده مىشود يك قيمت ، شب يك قيمت . حالا در صد جاى شهر و هزار بار الاغ اين خيار به فروش مىرود . از كدام مؤاخذه شود يا چه قسم مىشود جلو گرفت .\r\nآن مرد كه اى كه در پاى شمس العماره خيار مىدهد با آن‌كه در دروازهء حضرت عبد العظيم كدام از هم خبر دارند ، يا آن كسى كه صد دينار مىخواهد خيار بخرد اگر يك دانه بدهند باوجودى كه هزار كار دارد از كجا به اداره برود عرض كند . يا وقتى كه عرض\r\n\r\n","description":"","footnote":"","page_name":" 1333 ","page_number":363},
  {"content":"\r\n\r\nكرد كجا آن خيارى پيدا مىشود . كى سراغ آن مىرود . اگر هم برود ده دانه خيار گرفته مراجعت مىكند . اين خيار يا بادمجان يا چيز ديگر هرروز به يك قيمت ، هر ساعت به يك قيمت است . كسى هم از محل فروش ، از آوردن از بردن آن خبر نمىشود . حالا كى به آن اعلان گوش مىدهد ؟ يا چه قسم مىشود ، به جهت آنكه اين اعلانات را پيش خود و محض اشتباه مىنويسند . پريروز كاه دو تومان بود امروز سه تومان و دو هزار است ، پس‌فردا چهار تومان . جو همين‌طور . تا كار از روى قاعده و انحصار نباشد كه خرنده و فروشنده معين نرخ نمىشود تعيين كرد . امروز زياد بار وارد مىشود ارزان [ است 
  ] ، فردا كم گران است . ميوه را مرد كه خيلى تازه و خوب است گران مىدهد ، عصر ضايع مىشود ارزان مىدهد . هركس هم نمىتواند براى معاملهء صد دينارى روزى دو مرتبه اداره برود . اگر هم برود فايده ندارد . مگر آن‌كه آن پليس يا فراش پول ناهارى بگيرند و اسباب مداخلى بشود . ايران خيلى مغشوش است . شكر كنيم خدا را كه دول اروپ مشغول لقمهء لذيذى شده‌اند كه به فكر اين تكه نان سياه كثيف نمىافتند .\r\n\r\nوضع چين\r\nاز تلگرافات اين‌طور معلوم مىشود كه وزراء و امراء چين دو دسته شده بودند . يكى با مادر پادشاه متحد و با دولت روس متفق ، يكى با پادشاه و دولت انگليس . در اين ايام پلتيك روس برترى پيدا كرده . آن دسته كه با مادر امپراطور متحد بودند عجالة به سر امپراطور كه خداى آسمان و زمينش مىدانستند ريخته امپراطور را تكه‌تكه كرده‌اند و قتل او را مخفى داشته به كار ساير وزراء آن دسته پرداخته‌اند . بعضى از آن رجال به كشتى انگليسى پناه برده برخى مقتول شدند و در ميان شهر هم غوغا برخاسته خيلى از اهالى انگليس و امريك را كشته‌اند . عجالة كشتيهاى انگليس و آمريكا به‌سمت چين رفته احتمال كلى مىرود كه جنگ سختى ما بين انگليس و امريك با دولت روس و چين اتفاق افتد .\r\nامروز جنرال واگنر خان مىگفت خيال دارند دولت چين را ما بين خود قسمت كنند .\r\nهنوز روزنامه‌هاى هفتگى و يوميهء اروپ نرسيده كه اخبار چين از روى اطلاع و صدق معلوم شود . اين تلگرافات به توسط سيم انگليس مىرسد و هركدام [ كه 
  ] صلاح وقت و مقرون به صرفهء آنها باشد اعلان مىكنند . بيچاره امپراطور چين كه خداى روى زمين بود و او را پرستش مىكردند . در ظرف اين سى چهل سال كه پاى فرنگيها آنجا باز شده اين طور گرفتار و مقتول ملت خود شد . سى سال پادشاهى داشته و گويا اولادى ندارد . مادر امپراطور خود را به روسها بسته و هرچه آن دسته كرده‌اند بواسطهء دستور العمل باطنى روس بوده .\r\n\r\n","description":"","footnote":"","page_name":" 1334 ","page_number":364},
  {"content":"\r\n\r\n\r\nوضع عثمانى\r\nدولت عثمانى را هم مجبور كرده‌اند قشون خود را از كرت بخواهد . انگليس ، اطريش ، ايتاليا ، فرانسه نوشتهء متحدانه « التيماتوم » « 1 » فرستاده‌اند كه تا دهم اكتبر اگر قشون خود را خارج نكنند برا و بحرا كرت را محاصره كرده قشون عثمانى را مجبورا خارج خواهند كرد .\r\n\r\nفوت اصلان خان شهاب نظام\r\nسه‌شنبه 24 جمادى الاولى - صبح ميدان مىرفتم بين راه ديدم توپچيها جمع‌اند .\r\nپرسيدم گفتند اصلان خان شهاب نظام فوت كرده . آنجا رفتم . امير توپخانه و ديگران بودند . يكى از معمرين عهد بود . دو فوج توپچى خرقانى با او بود . تاريخ تولد خود را ياد نداشت . از تواريخى كه مىگفت به‌دست مىآمد در جنگ « فتيح خان » « 2 » هراتى توپچى بوده و حاضر بوده و آن در سنه . . . « 3 » در آن‌وقت مىگفت مكلف بودم . خوب مانده بود .\r\nتا چهار پنج ماه قبل اغلب توپخانه مىآمد . چند روز قبل حليم بادمجانى خورده همان ناخوشش كرد . پسر ندارد . محسن خان برادرزاده و دامادش ميرپنج و جوان بسيار خوبى است .\r\n\r\nفوت سارى اصلان\r\nسارى اصلان هم چند روز قبل فوت كرد . او هم از پيرمردها بود . هشتاد سال متجاوز داشت . صبح از دروازهء حضرت عبد العظيم ( ع ) از راه ماشين بيرون مىرفت . از دروازهء ماشين گذشته راه‌آهن از مسافتى نمايان شده اسبش رم كرده . ترن نزديك شد هرچه كرد اسب خارج نشده پياده شده كه فرار كند از بىقوتى زمين خورده نتوانست بلند شود . ترن رسيده قدرى از اعضاء را به زير گرفته . خانه آوردند فوت كرد . در نزد شاه شهيد خيلى محترم و معتبر بود . اعليحضرت شاه شهيد به او اطمينان كامل داشتند . در شهر و اسفار اغلب قراولى مخصوص با او بود . پشت سراپرده و اطاق شاه مىخوابيد . شجاع و رشيد و پردل بود . بلندقد [ و 
  ] تنومند [ بود 
  ] ، بسيار هيكل مهيبى داشت . ريش بلندى داشت .\r\n\r\n\r\n","description":"","footnote":"\r\n( 1 ) - اصل : ايلتوماتوم\r\n( 2 ) - اصل : فتى خان . براى اطلاع رجوع شود به منتظم ناصرى ( وقايع سال 1232 ) هجرى ( مسعود سالور ) .\r\n( 3 ) - در اصل سنه نوشته نشده است .\r\n","page_name":" 1335 ","page_number":365},
  {"content":"\r\n\r\n\r\nسفر ملك‌آرا\r\nشاهزاده ملك‌آرا مرخصى حاصل كرده مشهد مقدس برود . چون از راه گيلان و عشق‌آباد مىرفت خواست من همراه باشم . خيلى ميل داشتم و خرج و كرايه را هم يكصد و پنجاه تومان آبونه مىكرد . هرچه در اين چند روز به حضرت و الا عريضه كردم ، شفاها گفتم ، مرخص نفرمودند . حتى حضرت عليه را واداشتم هرچه اصرار كرديم مفيد نيفتاد . حالا شعاع الدين ميرزا مىرود . اين هم مثل سفر عتبات شد . با بودن ملك‌آرا و شعاع الدين ميرزا چقدر خوش و مطبوع بود . خرج كم ، سفر زيارت با آن‌همه تماشا و سياحت . اين بخت بد من هيچ‌وقت همراهى نمىكند . هرچه امداد مىطلبم يارى نمىكند كه اقلا يك موقع لجاج را كنار گذاشته به قدر دو ماه به من مهلت بدهد .\r\n\r\nوضع چين\r\nبيكارم ، از خارجه بنويسم . قتل امپراطور چين را نوشتم . باز روزنامهء تلگرافى رسيد كه در شانگهاى اعلان كردند كه امپراطور خود را كشته . ليكن محققا او را كشته‌اند . عجالة وضع چين خيلى مغشوش [ است 
  ] . تمام دول كشتيهاى خود را آنجا خواسته‌اند .\r\n\r\nامپراطريس اطريش\r\nروزنامهء « لندن نيوز » رسيد تمام متعلق به فوت امپراطريس اطريش بود . قاتل مشار اليها لوك‌چنى  Lucchenie  ايتاليائى كه در پاريس متولد شده و چندى آنجا بوده بعد به اسپانيا رفته خدمت يكى از شاهزادگان نوكر بوده . فقط محض اين‌كه ملاحظه كند فرق نوكرى و شاهزادگان و غيره چيست و مىگويد فرق و تفاوتى نديدم . از آنجا به ايتاليا رفته داخل قشون شده چندين سفر رفته . در سفر حبشه هم بوده است . سال گذشته خدمت قشونى او تمام‌شده به سوئيس مىآيد در كارخانهء كشتىسازى مىرود و خوب استادى بوده . در اين ايام مىشنود امپراطريس اطريش به سوئيس و شهر ژنو آمده . كاردى از همان شهر خريده آنجا مىرود . هنگامى كه امپراطريس از هتل « دوبوريواج »  Hotel de Beau Rivage  بيرون مىآمد به كشتى برود از خيابان مىگذشته به درخت يازدهم خيابان مىرسد بيرون آمده در حالتى كه يك نفر زن با امپراطريس بيشتر نبوده كارد را به سينهء او فرومىكند و فرار مىكند . كسى هم نبوده . كالسكه‌چيهاى شهر او را گرفتار مىكنند . تعجب در اين است كه امپراطريس ابدا ملتفت نمىشود و همان‌طور مىرود داخل كشتى شده كشتى به حركت مىافتد . آن‌وقت خون جارى مىشود . كشتى\r\n\r\n","description":"","footnote":"","page_name":" 1336 ","page_number":366},
  {"content":"\r\n\r\nرا نگاه داشته امپراطريس را بيرون آورده مجددا به هتل مىبرند و دو ساعت بعد فوت مىشود . حالا در روزنامه نوشته بود اين يكى از امپراطريسها و زنهاى خوشبخت روزگار تصور مىشد . حالا تاريخ او را هركس ملاحظه كند مىگويد مثل اين زن بدبختى در روزگار نبوده . شوهر عزيزش دو مرتبه در جنگ شكست خورد . برادرشوهرش را تكه تكه كردند . پسر منحصر به فردش را به ضرب خنجر قطعه‌قطعه نمودند . خواهرش زنده زنده در ميان آتش سال گذشته سوخت . عمويش در دريا غرق شد . خودش را مثل يك نفر زن رخت‌شور در شهر غريبى به ضرب كارد از پا درآوردند .\r\n\r\nوفات ملكهء دانمارك\r\nملكهء دانمارك هم وفات كرد . اين زن هم از محترمين و معمرين فرنگ بود . انتساب او با دول معلوم است . يك دخترش زن وليعهد انگليس است ، يكى مادر امپراطور روس ، يك پسرش پادشاه يونان . نوه‌اش را مىخواهند پادشاه كرت كنند . هشتاد سال داشت .\r\nامپراطريس اطريش شصت سال داشت . حضرت و الا مىفرمودند هيچ‌وقت فراموش نمىكنم كه اين امپراطريس در شبى كه شاه شهيد مهمان امپراطور بود در بالكن عمارت نشسته و تماشاى آتش‌بازى را مىكرد چقدر خوشگل و وجيه بود . خصوصا پشت او به من [ بود 
  ] و موهاى خرمائى او افشان ، وقتى كه شعاع آتش‌بازى به آن مىافتاد عالمى داشت كه فوق آن متصور نيست . در تمام فرنگ امپراطريس و شاهزاده خانمى به خوشگلى و قشنگى او نديدم .\r\nدوشنبه سلخ شهر جمادى الاولى . صبح شاهزاده خانم ، شاهزاده والى و شاهزاده آغا تشريف آوردند . بنا و عمله هم براى كاه‌گل بود . در حقيقت در اطاق محبوس بودند . باغ فخر الملك را حكيم الملك مىخواهد بگيرد يا بخرد . فخر الملك هم تشنهء حكومت شده و خوب دوندگى مىكند . احتمال مىرود حكومت بگيرد و باغ را بدهد .\r\n\r\nفوت بصير السلطنه\r\nبصير السلطنه را گفتند سكته كرده ، بعضى مىگويند مرحوم شده و برخى مىگويند ناقص بوده و فلج شده است . خانه و اسباب خانه‌اش را هم [ به 
  ] شاه بخشيدند . عيالش صبح زودى هرقدر توانست از اسباب و مخلفه حراج كرده و همان عصر به‌سمت تبريز رفت . مواجب و شئوناتش تمام گرفته شد . اين بود كه شاه مكرر مىفرمودند حكيم الملك و بصير السلطنه به منزلهء دو چشم من هستند .\r\nعين الدوله كه سه روز قبل مراجعت كرد در حضور جمع شاه فرموده بودند دوست\r\n\r\n","description":"","footnote":"","page_name":" 1337 ","page_number":367},
  {"content":"\r\n\r\nجانى ترا بيرون كرديم ، خيلى البته ملول هستى . او هم انكار كرده كه دوست من نبود منتهى در همقطارى آشنائى داشتيم . تمام اين تنبيه و تأديب او كه الان هم مىگويند حكم شده چهل هزار تومان جريمه بدهد براى اين شد كه در مجلسى كه صحبت بحرينى به ميان آمده است گفته است . . . پس اولاد رسول نمىباشد . اين حرف به گوش او رسيده با حكيم الملك خدمت شاه رفته مطلب را گفته‌اند با بعضى زوايد . طورى شده كه احدى به القاب و مرحمت شاه مطمئن نيست .\r\nمعتضد السلطنه مىگفت من خود را مثل بصير السلطنه مىدانستم . اگر يك ساعت خدمت شاه نبودم ده نفر عقبم مىآمد . در يك ساعت به سر من آمد آنچه كه آمد . باشد تا همين حكيم الملك هم مغضوب و منكوب شود كه باز شاه به صدراعظم فرموده بود كه جان من ، دست حكيم است !\r\n\r\nتاراج جواهرات\r\nديروز سلطان حسين ميرزا خانهء حضرت و الا بود ، مىگفت در محضر ناظم الدوله بودم نظام العلماء و ناصر السلطنه هم بودند . صحبت شد ناظم الدوله گفت كاسهء فيروزه به قيمت هفت كرور رسيده و صدراعظم در اين باب به دول « پروتست » كرده كه به سرقت كاسه را برده‌اند و بايد قيمت آن به دولت برسد !\r\nمثل اين‌كه شخص موثقى گفت صدراعظم از پله‌كانهاى عمارت پارك بالا مىرفت و فحش به تركها مىداد كه مرواريدها را كه گرفتيد ، طلاها را كه برديد ، جواهرهاى ديگر را كه گرفتيد . ده ، ملك ، خانه ، باغ هرچه بود جاروب كرديد . باز دست از يقهء اين مردم برنمىداريد كه گفتند حاجب الدوله از عقب مىآيد . فورا ساكت شده صحبت از عمارت و راه‌پله به‌ميان آورد . هشت من مرواريد دادند گريانس ارمنى به فرنگستان برده فروخت .\r\n\r\nگريانس ارمنى\r\nاين گريانس از تجار پست ارامنه [ است 
  ] و مدتها در جلوى سبزه‌ميدان دكان داشت .\r\nالان هم دارد . جنرال آجودان شده و الان خيلى تقرب دارد . همه‌روزه حاضر و ناظر است . مىگويند اخبارنويس سفارتها و روزنامه‌چيهاى خارجى هم مىباشد . زن خوشگلى دارد . بيشتر بواسطهء آن اين منزلت را پيدا كرده . مرواريدها را ارزان فروخت . از آن‌طرف توپ و مونيسيون « 1 » خريده . چه گران خريده ، چه گران‌تر به پاى ديوان حساب\r\n\r\n\r\n","description":"","footnote":"\r\n( 1 ) - مهمات -  Munition \r\n","page_name":" 1338 ","page_number":368},
  {"content":"\r\n\r\nنمود . حالا هر دانه‌اى از آن مرواريدها قيمتى اعلى پيدا كرده . روزبه‌روز در روزنامه مىنويسند كه فلان مرواريد چند فروخته شد و شاه غصه مىخورد . چهار من از مرواريدها را چه شاه بخشيد ، چه از ميان سرقت كردند به يك كار اين‌همه خسارت وارد آورد .\r\n\r\nجواهر نادرى\r\nكجا است نادر شاه افشار كه معلوم كند به چه زحمت و مرارت و قتل صد هزار نفر و خرابى چندين هزار شهر و قريه اين مرواريدها و ساير جواهرها را از هندوستان و داخلهء ايران جمع كرد . كجاست عليقلى خان ملقب به على شاه كه بيان كند به چه زحمت سر از اطاعت نادر كشيد و پس از قتل او به چه زحمات دفائن و ذخاير نادرى را از كلات نادرى حمل مشهد مقدس و طهران نمود . همين‌طور كريم خان و آقا محمد شاه شهيد كه به چه پايه زحمت و مرارت كشيدند تا اين مال و دولت و سلطنت را مالك شدند و به چه شكل و ناسزا تلف مىشود ؟ خوب است سر از گور بيرون آورده تماشا كنند كه چندى نخواهد گذشت اين مشت خاك هم از دست خواهد رفت .\r\nگفتند اغلب از صندليهاى طلا را به اسم مطلا از ميان بردند ، همين‌طور خيلى از اسبابهاى ديگر را و تمام آنها را حكيم الملك ، فرمانفرما ، نصر السلطنه شريك شده خريدند و الان در خانه‌هاى آنها عين آن موجود و حاضر است . طلاها رفت . مرواريدها به شرح آن . ملك و املاك و نفايس و جواهر و غيره كه حد و حصر ندارد .\r\n\r\nدرياى نور\r\nفخر الملك مىگفت يك روز در سر حمام درياى نور از دست شاه شهيد به زمين افتاد ، اگرچه هيچ عيب نكرد . ليكن شاه تا سه روز از غصه ناخوش شد و مىفرمودند اگر اين عيبى كرده بود من چه مىكردم . جواب پادشاهان بعد و مضمونهاى دول خارجه را چطور مىدادم .\r\n\r\nناصر الدين شاه و ترقى ملّت\r\nحقيقت ناصر الدين شاه در جمع‌آورى و نگاه‌دارى اين جواهرات ذره‌اى كوتاهى و غفلت نكرد و عجب ترتيب و نظمى داده بود . شاه شهيد بىعيب نبود . عيب كلى آن اين بود كه از شدت غرور و تكبر احدى را در علم و تتبع از خود بالاتر نمىدانست و تمام علم و هنر ، صنعت و حرفت را فقط لازمهء وجود خودش مىدانست . ميل نداشت احدى را در اين فنون از خود بالاتر بداند و كسى اظهار كند من در فلان علم پايه و مايهء كامل\r\n\r\n","description":"","footnote":"","page_name":" 1339 ","page_number":369},
  {"content":"\r\n\r\nدارم . به كلى بر خلاف پطركبير پادشاه معظم روسيه بود كه تاريخ آن را شبها مىخوانم كه او ميل داشت عاقل‌ترين ملت روسيه خودش باشد ، مشروط بر اين‌كه تمام ملت او هم فاضل و كامل باشند و او به قدر شأن و جلالت ظاهرى كه داشت مايل [ بود كه 
  ] علما و فضلا هم برترى داشته باشد . ملت خود را تربيت مىكرد و خودش بهتر از آنها تحصيل مىكرد . ناصر الدين شاه فقط ميل داشت كه شخص خودش دارا باشد ، خواه ملت او و رعيت او ترقى بكند و علم بياموزد يا نياموزد ، اين عيب او ايران را پايمال كرد ، و الّا در مدت پنجاه سال سلطنت به آن استقلال كه احدى نخواهد ديد ممكن بود هزار قسم رعيت او تربيت شود و ترقى كند كه حوصلهء انسانى از تصور آن خارج باشد . مثلا ميل داشت خودش خوب تيراندازى باشد ، ديگر اگر مىدانست فلان‌كس هم خوب ماهر است يا ميل دارد خوب بياموزد دشمن مىداشت و حتى المقدور نمىگذاشت . اگر بر سبيل صحبت تعريف مىكردند امروز جلال الملك يا فخر الملك خوب اسب تاخت و خوب تفنگ انداخت از شدت حقد و حسد تا دو روز با آن شخص متكلم نمىشد . اين بود هركس داراى علم و هنرى بود پنهان مىداشت و شاه خودش را مطلع در فنون و علوم مىدانست و هيچ‌وقت راضى نبود بگويند كسى زبان فرانسه مىداند ، يا نقاشى بلد است ، يا نقشه خوب مىكشد . اين بخل و حسد غالب شده نگذاشت آن اعجوبهء روزگار و پطركبير ايران ما كارى از پيش برده ملت ايران را از اين مذلت و پريشانى و احتياج بيرون بياورد .\r\n\r\nسكتهء امير خان سردار\r\nعصر افخم الدوله و محمد حسن ميرزا آمدند . عيادت خانهء امير خان سردار رفتيم .\r\nبيچاره سكتهء ناقص كرده « 1 » از طرف چپ بىحس شده . اطباء اطمينان مىدادند خوب خواهد شد . اما مشكل است مرض استرخا به اين زودى خوب شود . اين يك نفر در ميان شاهزادگان برترى داشت ، از هر جهت آسوده و راحت بود ، به كار دولت و ملت هم خوب مىخورد ، مايه داشت ، محترم و مكرم شده بود ، جنسا هم رشيد و صاحب عرضه و قابليت بود . دور نيست اگر چندى مرض طول بكشد سردار كل روى كار بيايد .\r\nاز آنجا خانهء تاج الدين ميرزا رفتيم كه در يك عرض واقع است . ملك‌آرا هم آمد .\r\nصبح مىروند ، فقط شعاع الدين ميرزا همراه است . از غصه كه چرا نرفتم تمامش در\r\n\r\n\r\n","description":"","footnote":"\r\n( 1 ) - اين مرض و اين سكته تمام ساختگى بود . فقط براى بقاى خود و تقرب خود و استقرار شغل خود اين تهيه را نمود كه بواسطهء همان مستقل و آسوده شود . ( حاشيه )\r\n","page_name":" 1340 ","page_number":370},
  {"content":"\r\n\r\nسكوت بودم . خوب سفرى بود . افسوس افسوس . خيلى خوش مىگذشت .\r\n\r\nقيمت غله در ولايات\r\nدوشنبه هفتم جمادى الثانيه - اول درجهء عقرب هوا كثيف است . باران تاكنون نيامده ، خيلى مردم متزلزل هستند . پارسال هم سرماى زياد و برف وافر حاصل را ضايع كرد . در اغلب جاها ضايع شد . « گاو ميرى » هم معركه كرده . همدان هيچ نيامده ، الان گندم به خروارى پانزده تومان رسيده كه احدى خاطر نداشته است . قزوين ، خمسه همان‌طور .\r\nيزد سى تومان رسيده ، كرمان و فارس بيست تومان . فقط در تمام ايران جائى كه نسبة ارزان است خراسان است كه پنج تومان قيمت دارد .\r\n\r\nاحتكار و گرانى\r\nتمام كسب و حرفهء اهل ايران منحصر به احتكار شده . گندم مىخرند انبار مىكنند .\r\nهيزم ، روغن ، برنج ، پنير ، ماست هرچه ممكن شود و آن‌وقت گران مىفروشند . كارى نيست . كسب و كاسبى منحصر به احتكار است و عجب منفعت خوبى و زودى مىرساند .\r\nمثلا هركس پنج تومان جو خريده بفاصلهء دو ماه كه الان باشد ده تومان و شش هزار مىفروشد . بيست روز پيشتر هركس روغن رى چهار تومان خريده الان پنج تومان مىفروشد و قس على هذا . طهران روزبه‌روز گرانى شدت مىكند . اگرچه بعد از چند مجلس مقدار زيادى از انبار شاهى گندم گرفته و در ميان محترمين و ملاكين هم طرح كرده ، از هريك به فراخور شأن و مكنت او خروارى نه تومان داده گندم گرفتند . اما باز نان كم و گران است . طهرانيها هم معمول ندارند در خانه آذوقه نگاه دارند . يك شب نان كم بشود نصف شهر گرسنه مىخوابند . خداوند رحم كند . خيلى بد اوضاعى است . تمام ايران مغشوش و منقلب است . يك برف بيايد كارها تمام است . پول هم كه به ما خوب نمىرسد . واضح ضرر مىكشيم . همين مختصر ماهانه اگر به موقع برسد تهيهء زمستان خوب ممكن بود .\r\nامير خان سردار بهتر است . من از محسن خان ميرپنج شنيدم كه از قول امير توپخانه مىگفت كه سردار از روى خدعه و تقلب خودش را اين‌طور كرده و الا عيبى ندارد .\r\n\r\nاخبار جهان\r\nقشون انگليسى و مصرى با دراويش جنگ سختى كرده . شهر خرطوم و امدرمان را\r\n\r\n","description":"","footnote":"","page_name":" 1341 ","page_number":371},
  {"content":"\r\n\r\nتصرف كرده . در جنگ امدرمان « 1 » شكست فاحشى دراويش و متمهدى خورده ده هزار نفر مسلمان مقتول ، شانزده هزار نفر مجروح ، دو سه هزار نفر اسير شدند . سردار كيچنر « 2 » ملقب به لرد كيچنر آف خرطوم شد و خيلى ترقى كرد . بيچاره مسلمانان كه در يك جنگ آن‌قدر مقتول و مجروح شدند . در روزنامهء « لندن‌نيوز » نوشته شده كه سرباز مثل اين بود كه در ميدان مشقى مشغول باشد ابدا خوف و هراسى نداشته‌اند و نگذاشته‌اند دراويش نزديك شوند . معلوم است توپ انگليسى با تفنگ فتيله‌اى دراويش برابرى نمىكند . آن بيچاره‌ها همين‌قدر كه از دور پيدا شدند توپهاى ته‌پر و تفنگهاى هشت تير مهلت نداد و مثل برگ خزان سرازير شدند . با وجود اين قشون پياده ، شش هفت كشتى هم از اطراف شليك كرده در ظرف سه ساعت تمام شدند . فقط در آن جنگ دويست و پنجاه نفر سرباز و شش هفت صاحب‌منصب از انگليسى و مصرى مقتول شد .\r\nگلوله‌هاى آنها در هزار قدمى قشون انگليس زمين افتاده و ابدا به آنها نمىرسيد .\r\nدر اين ما بين ماژر مرشاند « 3 » با دسته‌اى از لشكر فرانسه شهر فشودا « 4 » را تصاحب كرده و ما بين انگليس و فرانسه در مسئله فشودا منازعه و مشاجره مشخص است . دور نيست فتنهء بزرگى حادث شود ، بيرق انگليس و فرانسه الان در فشودا بلند [ ست 
  ] و هر يك حق خود مىدانند . در داخلهء فرانسه هم در فقرهء دريفوس « 5 » منازعه است و اغلب صاحب‌منصبان نظامى استعفا كرده . وزير جنگ هم از آن جمله بود . در ميان عمله‌جات هم اغتشاش شده . داخلهء فرانسه الان خيلى مغشوش است . دولت فرانسه قشون زياد احضار كرده و در شهر تولون « 6 » يكصد و پنجاه هزار نفر جمع كرده ، انگليسيها اين اغتشاشات را مغتنم شمرده در مسئله فشودا سخت ايستاده و تهديد مىكنند .\r\nمسئلهء كرت تمام نشده سواى دولت روس و آلمان ساير دول فرنگ قشون و كشتى فرستاده و دولت عثمانى را تهديد مىكنند و بايد در اين ايام عمل آنجا يك طرفى شود و مشكل دولت عثمانى اين دفعه كارى بكند .\r\nامپراطور آلمان با امپراطريس به‌سمت اسلامبول و از آنجا به مسافرت بيت المقدس عازم مىباشند . تهيه و تدارك مفصلى در اسلامبول و بين راه ديده شده . خديو مصر آلمان رفته امپراطور را دعوت به مصر كرده است . از آنجا اسلامبول و خدمت سلطان رفته .\r\nقريب سى نفر ايتاليايى كه در شهر قاهره گرفته‌اند مشغول ديناميت ساختن بوده‌اند و\r\n\r\n\r\n","description":"","footnote":"\r\n( 1 ) -  Omdurman . \r\n( 2 ) -  Kitchener . \r\n( 3 ) -  Marshand . \r\n( 4 ) -  Fachoda .  از شهرهاى سودان\r\n( 5 ) -  Dereyfus . \r\n( 6 ) -  Toulon .  از بنادر فرانسه در ساحل مديترانه\r\n","page_name":" 1342 ","page_number":372},
  {"content":"\r\n\r\nبراى قتل امپراطور تهيه و تدارك وافر ديده بودند گرفتار شدند و از قرار اقرار آنها چند نفر هم عازم پرت سعيد شده كه همراه امپراطور باشند . اين اخبار قبل از آن‌كه به طهران برسد به امپراطور رسيده و رفتن خود را به مصر موقوف كرده . در هر شهرى عمله‌جات ايتاليائى را بيرون كرده‌اند و اين مسئلهء قاهره هم ممد آن شده . آناركيست « 1 » ايتاليائى از همه بيشتر است .\r\nمسئلهء چين هنوز معلوم نيست . آنچه از تلگرافات معلوم مىشود هرروز برضد روز قبل است . مثلا نوشته بود قتل امپراطور خلاف است و دكتر فرانسوى مقيم سفارت پكن امپراطور را عيادت كرده خيلى خوشحال [ بود 
  ] و ليكن قدرى خفيف شده . از مادر امپراطور هم متصل مىنويسند . اغتشاش آنجا محقق است اما قتل امپراطور يا استعفاى او معلوم نيست . در هر صورت چين مغشوش است و حقيقت آن را نمىدانيم . انگليسها هم راست نمىگويند و به صلاح وقت اطلاع مىدهند .\r\n\r\nعيد تولد شاه\r\nدوشنبه چهاردهم جمادى الثانيه - روز مولود اعليحضرت شهريارى است . ديشب را چراغان كرده بودند ، چندان مفصل و ممتاز نبود . صبح را موثق الدوله خوانسالار دعوت كرده بود به دار النظاره رفتيم . تمام شاهزادگان بودند . حضرت و الا نيامد و صبح زود شمران رفتند و حال آن‌كه قرار بود حضور مبارك مشرف شده آن‌وقت بروند .\r\nچندى بود درب خانه نمىرفتند ، دو سه مرتبه شاه فرستاد . چند روز قبل يك مرتبه تشريف برده شرفياب شدند .\r\n\r\nبرات مواجب\r\nبراتهاى مواجب را تمام سعد الملك نگاه داشته كه من از قزوين دويست خروار كاه طلب دارم ، شاهزاده بايد بدهد و حال آن‌كه معاملهء كاه را از اول شلوغ كردند و ما نتوانستيم وصول كنيم و به هيچ‌وجه دخل و تصرفى نكرديم . الان هم معزول [ ايم 
  ] و حاكم ديگرى [ دارند 
  ] . خود آنها ، وزير ماليه و هر قسم مىتوانند تصحيح كنند .\r\n\r\nميرزا ابراهيم كلانتر و فتحعلى شاه\r\nاز مطلب دور افتاديم . صحبتهاى متفرقه زياد شد . شاهزاده عضد الدوله بيشتر\r\n\r\n\r\n","description":"","footnote":"\r\n( 1 ) - - آنارشيست\r\n","page_name":" 1343 ","page_number":373},
  {"content":"\r\n\r\nصحبت مىكرد . از عهد خاقان مىگفت كه حاجى ابراهيم وزير بود . روزى شاه او را مخاطب كرده فرمودند كه گمان نكن سر كار ما اطلاع نداريم ، بطور صحيح مىدانيم امسال پنج هزار تومان از مال ما خورده‌اى . حاجى ابراهيم با كمال پريشانى عرض كرد به گنجشك گفتند منار به . . . گفت يك چيز بگوئيد كه بگنجد . بنده و امثال چاكران چه حدّ آن دارند كه دينارى زياد و كم كنند . قوه و قدرت من نيست كه پنج هزار قران از مال ديوان خورده باشم . بعد مثل زد از اين ايام چه‌ها مىشود و از هيچ‌يك مؤاخذه نمىشود .\r\nمقارن ظهر از آنجا به باغ رفتيم . نزديك عمارت شمس العماره پراكنده شديم . درست سه ساعت تمام در سايه و آفتاب سرگردان بوديم تا شاه از ملاحظهء قشون به آنجا تشريف آوردند . با عضد الدوله قدرى فرمايشات فرموده به‌سمت عمارت تشريف بردند . ماها هم از عقب داخل شديم . اطاق چندان بزرگ نيست . جمعيت زيادتر [ بود . 
  ] اغلب پائين مانده نيامدند . جمعى هم پشت‌سر صف ناهارخورها نشستند . من به شعاع الدوله گفتم حالت آنها را ملاحظه كن . جواب داد اكل از قفا را كه گفته‌اند همين است . خوب مضمونى گفت .\r\n\r\nناهار بد شاهانه\r\nناهار را صبح بسيار زود چيده بودند . تا سه ساعت به غروب مانده حالت معلوم است . به هيچ‌كدام نمىشد دست دراز كرد . يخ كرده ، روغنها ماسيده . از اصل هم بد و غير مأكول بود . قدرى نان و پنير من خوردم . چلوكبابى آوردند كه آن را هم از صبح تهيه كرده بودند . بسيار بد ناهارى بود . شاه قدرى از عضد الدوله از ايام خاقان جويا شدند كه رسم او بود هميشه با شاهزادگان ناهار مىخورد . عضد الدوله ديگر حكايت كرد . حاجى بهاء الدوله ايستاده [ بود 
  ] حرف مىزد . زود من برخاستم . الحمد لله كفشها را نبرده بودند و به‌جاى خود بود . بعد از دست شستن بلافاصله براى عيدى احضار شديم . اين‌دفعه با كفش رفتيم . در ايوان جلو شاه ايستاده [ بوديم 
  ] و نفرى يك اشرفى به‌دست مبارك التفات فرمودند . شلوغ بود و درهم بود . نظمى نداشت . پائين آمديم . افخم الدوله ، عين السلطان پسر ناظر را پيدا كرد با جمعى كه ناهار نخورده بودند به نظارتخانه رفتند .\r\n\r\nصف سلام\r\nسلام منعقد شد بالا رفتيم . يك سمت صدراعظم و بعضى از وزراء ايستاده . دست راست شاهزادگان كه از آن‌همه شش نفر بودند . تمام اين سه مجلس را در همين عمارت فراهم آوردند . شاه سلام نشسته بود . در اطاق پشت كه فقط حجاب آن پرده بود سرايدار ،\r\n\r\n","description":"","footnote":"","page_name":" 1344 ","page_number":374},
  {"content":"\r\n\r\nفراش خلوت ، آشپز ، اياقچى ناهار مىخوردند و صداى ترق و طروق ظروف مىآمد .\r\n\r\nامير خان سردار\r\nامير خان سردار بود و هيچ تفاوتى نكرده . چند روز است بيرون آمده [ است . 
  ] اغلب فهميده‌اند كه دروغى بوده . مىگويند يكصد هزار تومان باقى از او مىخواستند و دور نبود عزل شود اين ناخوشى را اسباب كرد . اطمينان كه از بقاى كار به‌هم رسانيد بيرون آمد . ابدا سكته نكرده دروغ محض بود .\r\nاز آنجا به اتفاق افخم الدوله و محمد حسن ميرزا منزل حضرت و الا رفتيم . اشرفى حضرت و الا را هم شاه به من داده بود . حالا قبل از وقت مرافعه داشتيم كه بايد قسمت كنى به جهت آن‌كه حضرت و الا نخواهد گرفت و به تو خواهد داد .\r\n\r\nيمين السلطان مخاطب سلام\r\nافخم الملك آنجا بود . نظام الملك هنوز احضار به درب خانه نشده . مخاطب سلام امروز يمين السلطان امير آخور سابق بود . خوب حرف مىزند ، اما با دست خيلى اشاره مىكند كه در سلام خلاف ادب است . شاه امروز باز تعريف و تمجيد زيادى از صدراعظم فرمودند . خداوند به‌خير بگذراند . شام را خورده ساعت چهار پارك صدراعظم « سواره » « 1 » دعوت داشتيم . كالسكه دير بسته شد . مال‌بند عوضى بود . چهار پنج مال‌بند در كالسكه خانه بود هريك را مىآوردند نمىخورد . كريم بيك هم ناخوش شده .\r\n\r\nكالسكه‌رانى حاجى فساد\r\nحاجى فساد كالسكه‌چى شده بود . مدتى منتظر مال‌بند [ بوديم 
  ] . بعد حكايت بلند و كوتاهى گردنه و چرم به ميان آمد . مختصر خيلى خنده‌دار بود . بعد سوار شديم .\r\nمحمد حسن ميرزا درشكه را سنگين كرده به شدتى كه « گل‌كش » روى چرخ خوابيده متصل صدا مىكرد . فساد هم به عجله درشكه را مىراند . رسيديم به سبزه‌ميدان . از سه طرف راه دارد . با وجود آن درب جلو را محكم بسته و قفل مىكنند . از سمت بازار صندوق‌سازها خارج شديم . درشكه به تخته‌هاى جلوى دكاكين گرفته « ترق و ترق » به تخته‌ها افتاد . به هزار زحمت از بازار خلاص شده به خيابان افتاديم . ماهتاب بود [ و 
  ] خيابان خلوت . تند رفتيم . بيست دقيقه از چهار گذشته بود به درب پارك رسيديم .\r\n\r\n\r\n","description":"","footnote":"\r\n( 1 ) - مراد  Soiree  است .\r\n","page_name":" 1345 ","page_number":375},
  {"content":"\r\n\r\nكالسكه زياد بود . خواستيم پياده شويم محمد حسن ميرزا ايستاده بود ، فساد يك مرتبه كالسكه را راند از بالا محمد حسن ميرزا به‌روى ما افتاد ، پايش درد گرفت . پياده به باغ رفتيم .\r\n\r\nباغ اتابك و آتشبازى\r\nباغ چراغان ، بسيار بسيار ممتاز و قشنگ ، عمارت و مبل به اعلى درجه مزين و نيكو .\r\nفرنگى ، ايرانى به قدر دويست نفر بودند . به‌قدر سى نفر هم زن فرنگى بود كه براى ايرانيها تازگى داشت . در اطاقها گردش مىكرديم . بعد جلوى ايوان رو به قبله آمده بناى آتش‌بازى شد . خانمها جلو روى صندلى نشسته ساير [ ين 
  ] در عقب ايستادند .\r\n\r\nصحافباشى\r\nصحافباشى كه چندين سال است تجارت ژاپن را مىكند اين دفعه آتش‌بازى ژاپنى زيادى آورده كه به قدر سه هزار تومان آن را شاه خريده . امشب از آتش‌بازيهاى او خريده بودند . در قورخانه هم از روى آن ساخته‌اند كه خيلى خوب از عهده برآمده‌اند . خيلى جلوه داشت . تاكنون آتش‌بازى به اين خوبى در ايران نشده بود . نمىشود تفصيل داد كه چه هنر و صنعت و علمى اين ژاپنى در اين خمپاره‌ها به خرج داده بود . هرگز هيچ نقاش ماهرى نمىتواند روى صفحهء كاغذ هم اين‌طور اشكال مرتب قشنگ بكشد كه بعد از تركيدن خمپاره در بالاى آسمان تماشا مىشد . فرنگيهائى كه حضور داشتند اقرار و اعتراف نمودند كه در فرنگستان هم به اين خوبى آتش‌بازى درست نمىكنند . آنچه در قورخانهء ما هم از روى آنها درست كرده بودند خيلى خوب شده بود . بعد از اتمام آتش‌بازى كه يك ساعت متجاوز طول كشيد به اطاقها رفتيم . در دوجا « سوپه » « 1 » حاضر كرده بودند . همه قسم خوردنى [ بود 
  ] مسكرات هم فراوان . يك دسته اركستر در گالرى عمارت مشغول نواختن بودند . خيلى خوب زدند .\r\nاز مهمانى سال اول جلوس شاه مفصلا در روزنامهء گذشته نوشته‌ام و صدراعظم سه روز بعد از آن مهمانى عزل شد . آن‌شب مسئله را دانسته بود دماغى نداشت . امشب برعكس خيلى حال خوشى داشت به چندين جهات . هركس سال گذشته در مهمانى امين الدوله حاضر بود و امشب را هم حضور داشت فحش بود كه به روح [ و 
  ] روان او با آن دعوتش مىفرستاد . خيلى تكذيب از مهمانى او مىكردند كه جمعى در اطاق ساكت\r\n\r\n\r\n","description":"","footnote":"\r\n( 1 ) - مراد  Soupe  ( شام ) است .\r\n","page_name":" 1346 ","page_number":376},
  {"content":"\r\n\r\nنشسته شامى خورده منزل آمدند ، مثل مجالس روضه و مهمانى علماى عظام . تا ساعت هفت و نيم آنجا بوديم . بعد با شاهزاده ممتاز الدوله منزل آمديم . الحق مهمانى از اين بهتر و خوب‌تر امكان ندارد . به همه مدعوين خوش گذشت . تماما آزاد و هريك به اختيار خود بود . هيچ كلفت و زحمتى در ميانه نبود . معنى مهمانى هم همين‌طور است .\r\nهمهء كار ايرانيها بىقاعده است ، خصوصا حكايت مهمانى كه زحمت و صدمهء آن زياده از هرچيز است و اگر اين يك فقره را برهم‌زده بطور ممالك خارجه مثل همين مهمانى صدراعظم رفتار مىشد خيلى خوب بود . مثل ناهارى كه امروز خدمت شاه خورديم آن‌همه خرج كرده بودند اما چه فايده كه به هيچ‌كدام نشد دست دراز كنى و تماما گرسنه برخاستند .\r\n\r\nنانواخانه و حاج محمد حسن\r\nدوشنبه 21 جمادى الثانيه - تاكنون باران نيامده ، دو روزى است ابر رقيقى مىشود ، ليكن خبرى نيست . اجناس خيلى گران شده . گفتند تبريز گندم سى تومان شده . نانواخانه را به حاجى محمد حسن سپرده‌اند . فى الجمله فرقى كرده . چون آدم زرنگ كاردانى است . احتمال كلى مىرود خيلى بهتر شود . اگر ده نفر اين‌طور آدم زرنگ در ايران بود كارها خيلى نظم مىگرفت . اگرچه در فقرهء ضرابخانه و پول سياه خيلى بىانصافى كرد .\r\n\r\nصاحب جمع عز السلطان شد\r\nمنزل حضرت و الا بودم . صاحب جمع آنجا آمد عز السلطان لقب گرفته . فوج و حكومت سوادكوه را به او سپرده‌اند . صدراعظم كار زياد به كسانش نمىدهد . برعكس سابق است .\r\n\r\nفونوگراف - « حكيم كامل الكتريك »\r\nمنزل نصير الدوله دعوت داشتيم . حضرت و الا و نواب عليه بودند . « فونوگرافى » از فرنگ آورده خوب چيزى است . وقتىكه قزوين بودم يك نفر فرنگى آمد « فونوگراف » بزرگى همراه داشت همه قسم ساز فرنگى و ايرانى داشت . شاهزاده حسام السلطنه هم آن‌وقت قزوين بود اتفاقا تماشا رفتيم . خيلى تماشا دارد . ما هم آنوقت تبريكى به امين الدوله كه صدراعظم شده بود گفتيم . اختراع بزرگى است . از اختراعات اديسن ينگى دينايى حكيم كامل الكتريك است . فونوگراف نصير الدوله از آن كوچك‌تر و كمى مغشوش بود . الان در طهران دوجا گذاشته و از نفرى ده شاهى گرفته تماشا مىدهند .\r\n\r\n","description":"","footnote":"","page_name":" 1347 ","page_number":377},
  {"content":"\r\n\r\nشب تمام صحبت فرنگ بود .\r\n\r\nچيزهاى ننوشتنى\r\nافخم الدوله روز قبل مختصر تبى كرده بود شب شدت كرد . در اطاق باهم خوابيده بوديم . تا صبح گرفتار بودم ، روز سه‌شنبه را هم تا عصر آنجا بودند . من خانهء عماد السلطنه [ بودم و 
  ] با ايشان خانهء فخر الملك رفتيم . حضرت و الا تشريف داشتند . افخم الدوله نمك خورده و بهتر بود . امشب تمام از درب خانه و پلتيك ايران صحبت بود ، چيزهاى ننوشتى و نگفتنى .\r\n\r\nگمركات\r\nخبر تازه اين است كه قوام الدوله با صنيع الدوله و معز الملك دائى صدراعظم دويست هزار تومان داده و گمرك را گرفتند . از وقتىكه شاه شهيد شده نهصد هزار تومان به گمرك علاوه شد . اگر ثلث اين پول در آن عهد به ناصر الدين شاه مىرسيد اغلب كارها را مرتب مىكرد . حالا هرچه علاوه مىشود خبرى نيست . الان گمرك ايران بيشتر از اين هم اجاره‌دارها مىبرند و تلف مىشود . چنانچه دو نفرى را كه از بلجيك اجير كرده و براى گمرك آورده‌اند و يك نفر آنها آذربايجان رفته بود رسيدگى كرده و كتابچه داده است كه از آذربايجان سه كرور مىشود عمل كرد . اين دو نفر مواجب گرفته و به هيچ كارى دخالت ندارند . اين دويست هزار تومان را گفتند صدراعظم نقد گرفت كه به مصارف لازمه برساند مبادا تركها فورا محل مواجب درست كرده تمام آن فرمان صادر شود .\r\n\r\nپست‌خانه و بيگلر بيگى\r\nپست‌خانه با بيگلر بيگى است ، گويا استعفا كند . به جهت آن‌كه با نبودن گمرك ضرر خواهد داشت . بيچاره بيگلر بيگى وسط سال با اين‌همه آلودگى و اجاره‌دارهاى مختلف كه يك‌كدام بعد از عزل آن طهران نيامده و هرچه نزد آنها است خواهند خورد بلكه حساب آن را هم نخواهند داد . اين سه نفر هم برحسب حكم كليه و معمول ايران از آنها حمايت و جانب‌دارى مىكنند . نصر السلطنه براى شش ماه گمرك سيصد هزار تومان جريمه داد و هنوز هم مستخلص نشده است . اين بيگلر بيگى هم هرچه املاك موروثى دارد و هرچه اين مدت جمع كرده اقلا نصف آن را بايد بدهد تا آسوده شود . بيشتر صنيع الدوله به لجاجت آن‌كه پستخانه را بيگلر بيگى گرفت اين دو نفر را پيدا كرده و روى دست برخاستند .\r\n\r\n","description":"","footnote":"","page_name":" 1348 ","page_number":378},
  {"content":"\r\n\r\nبعد از شام آقاى عماد السلطنه رفت . من هم خانهء اميرزاده آمدم بلكه تلافى بيخوابى ديشب بشود . برعكس سه چهار مرتبه محمد حسن ميرزا و شاهزاده خانم برخاسته بيرون رفتند و من بيدار شده كمتر از شب گذشته خواب كردم . صبح را حضرت و الا آنجا آمدند . اين دو سه روز و شب ازبس غذاهاى خوب خوردم نزديك است ناخوش شوم .\r\nتا عصر آنجا بودم .\r\n\r\nدكتر اشنيدر\r\nدو ساعت به غروب مانده با آقاى عماد السلطنه درشكه نشسته سفارت فرانسه عيادت دكتر اشنيدر رفتيم . خيلى ناخوش است . مىگفت حالا بهتر شده‌ام . « خراج « 1 » » بيرون آورده بود و سه مرتبه شكافته بيرون آوردند . پانزده شب مىگفت خواب نكردم .\r\nخيلى دكتر خوب معقولى است . از هرچه حكيم فرنگى ديده‌ايم خوش‌خلق‌تر و معقول‌تر است . مىگفت هواى ايران به من سازش نمىكند . اين مدت را تمام ناخوش بوده‌ام . وقتىكه از فرنگ آمد خيلى سردماغ و صحيح المزاج بود ، باز ناخوش شد . جوان است و خيلى خوب آدمى است .\r\n\r\nادكوك و باجى ياسمن\r\nمحض بىاحترامى كه « ادكوك ، طبيب حاليهء شاه به او كرده بود « دول » خبر كرد و او به هزار زحمت عذر خواسته سفارت انگليس را شفيع كرد . دكتر اشنيدر با وجودى كه مدت كنتراتش تمام نشده بود به فرانسه رفت . دولت فرانسه وقتىكه بنا بود پول قرض بدهد از شرايط يكى آن بود كه دكتر اشنيدر را دولت ايران مجددا بخواهد و مستخدم باشد . بعد از آن‌كه قرض سرنگرفت علىرغم شاه و ادكوك ، اشنيدر را طبيب سفارت كرده روانه نمودند و حال آن‌كه سفارت فرانسه تاكنون در طهران طبيب نداشت . كار بزرگى اشنيدر كرد . يك كتاب از انگليسى خواسته كه اسم تمام اطباء حاضر انگليس و غائب آنجا هركس به هر شغلى و خدمتى رفته بود اسم برده شده بود به تمام سفارتها نشان داده كه اين دكتر ادكوك در كجاى اين كتاب نوشته شده و كى آن را دكتر نموده است . حتى به شاه و اغلب رجال ايران هم نشان داد . هيچ‌وقت دكتر نمىگويد ، هميشه مسيو ادكوك خطاب مىكند . شاه به اين ادكوك شش هزار ذرع زمين در جلوى دخيرهء دولتى خريده مرحمت فرمودند و تمام اخراجات بنائى آن را حكيم الملك بدهد . عمارت خيلى خيلى عالى\r\n\r\n\r\n","description":"","footnote":"\r\n( 1 ) - در اصل خوارج ، و آن در اصطلاح اطباء ورمى است كه در زير آن چرك جمع مىشود ( دهخدا ) .\r\n","page_name":" 1349 ","page_number":379},
  {"content":"\r\n\r\nساخته كه تقريبا ده بيست هزار تومان علاوه مصارف شده است . سالى چهار پنج هزار تومان هم مواجب و انعام مىبرد . به قدر باجى ياسمن طبابت بلد نيست .\r\nپنجشنبه 24 جمادى الثانيه - منزل بودم . فصل خزان است . رونق باغها رفته . اين گرانى و ضيق معاش انسان را هم به حالت خزان آورده ، دماغى براى كسى جز اشخاص معين باقى نمانده .\r\n\r\nنان و حاجى محمد حسن - خصائص پالكونيك\r\nگفتند حاجى محمد حسن استدعاى مأمورى كرده بود كه به شهريار و ورامين روانه كرده آنچه غله انبار كرده‌اند گشوده حمل به شهر كند . هركه را تعيين كرده بودند ايرادى گرفته آخر الامر گفته بودند خودت كسى را انتخاب كن . گفته است مأمور ايرانى به درد من نمىخورد . شما پلكنيك قزاق را مأمور كنيد . همين‌طور كردند . پلكنيك مأمور شده و رفته است . هيچ‌كس از دست اين مأمور شكوه نخواهد كرد . تعارف نخواهد گرفت . بهتان نخواهد زد . مرغ ، جوجه ، بره شب نخواهد خورد . كسى او را مغرض قلم نخواهد داد . . .\r\nشكم فلان را پاره كرد ميانه نيست . تعارف بدهيم رد مىشود ، تقديم ندهيم دروغ مىگويد ميانه نخواهد بود . هرطور حكم است اتمام و انجام داده شهر خواهد آمد . اين يك سرهنگ روس است كه دو هزار نفر از قشون ما را طورى نگاه داشته كه هيچ‌وقت قصورى در آن واقع نشده . هروقت حكم كنند حاضر [ است 
  ] ، هروقت امر شود خارج .\r\nبه يك شيپور تمام اين سوار حاضر و به يك شيپور منتظر هر حكمى كه صادر شود . در ايام شهادت شاه طورى شهر طهران را نگاه‌دارى كرد كه از دماغ يك نفر خون جارى نشد .\r\n\r\nعقيده به فرنگى\r\nكار ايران درست نمىشود مگر اين‌كه چند نفر وزير و صاحب اداره هم از اين فرنگيها بياورند . مثلا وزير ماليه ، وزير جنگ ، تجارت ، فلاحت ، علوم ، معادن و غيره و غيره . فقط صدراعظم ايرانى باشد . تمام مردم تكليف خود را دانسته ، آنها هم به خوب‌ترين وجهى مشغول كار خود مىشوند .\r\n\r\nپطر و محاسبهء ممالك روسيه\r\nروزى كه پطركبير محاسبهء ممالك روسيه را خواست به حساب هندسه بنويسد و اين خط را از ميانه ببرد اغلب اهل مملكت به شورش برخاسته ميرزاها واسطه برانگيختند\r\n\r\n","description":"","footnote":"","page_name":" 1350 ","page_number":380},
  {"content":"\r\n\r\nممكن نشد . آخر الامر مبلغ گزافى تقديم بر ذمه گرفتند همه‌ساله بدهند . اين مطلب بيشتر اسباب خيال پطر گرديد و گفت اگر اين وضع حاليه براى نويسنده‌ها مبلغها مداخل نداشته باشد به چه جهت تقديم و تعارف مىدهند . حكم خود را اجرا داشته بعد از يك سال مبلغ و مقدار گزافى توفير در ماليات پيدا شد كه به هزار درد بىدرمان پطركبير خورد و خيلى كارها از آن صورت گرفت .\r\n\r\nوضع محاسبهء\r\nوضع محاسبهء امروز ما صد مقابل بدتر است و هزارها تقلب و خيانت مىشود كه يكى از آن را مطلع نمىباشيم . امين الدوله خواست كارى كند مقدور نشد . اين صدراعظم هم كارى به اين كارها ندارد و روش سابق خود را پيش گرفته ، به همان زبان تملق خر خود را مىراند .\r\n\r\nقرض از روس\r\nدر اين ايام كار خوبى كه كرد اين بود كه گمرك بندر ابو شهر را كه در عوض پنجاه هزار ليره گرو رفته ، بانك شاهنشاهى به آن تفاصيل كه نوشتيم ضبط و ربط مىكرد ، از گرو بيرون آورد و در حقيقت بوشهر را دولت ايران مجددا مالك شد . در پنهانى روسها را ديده و از بانك روس بدون ضمانت غير و گروى يك كرور تومان قرض گرفته . روسها هم چون ديدند براى عمل بوشهر است و پلتيك اقتضا مىكند با كمال رضايت دادند .\r\nانگليسيها اول طفره زدند . فورا صدراعظم پيغام داد كه به دول ديگر اعلان مىكنم . اين بود تنخواه را گرفته حكم كردند توپ و سربازى كه بوشهر آمده خارج شد . روسها خيلى از اين فقره خوشحال هستند و اگر اين مسئلهء اهم پلتيكى در ميانه نبود صد دينار نمىدادند .\r\n\r\nتقسيم پول قرضى و مخالفت اتابك با خسارت نظام العلماء\r\nدويست و پنجاه هزار تومان ديگر باقى مانده . يكصد هزار [ تومان 
  ] براى قشون دادند .\r\nآن جيره بود كه دادند و نوشتيم . پنجاه هزار تومان هم شاه پيش‌خور كرده بودند . اين صد هزار تومان را هم خواستند تومانى دو هزار مواجبهاى پارسال كه مانده است بدهند . روز بعد شاه دستخطى فرمودند كه ده هزار تومان از وجه استقراضى به معتضد السلطنه التفات كرديم كه يك خانه بخرد و از زحمت كرايه‌نشينى خلاص شود . هنوز اين را صدراعظم نداده بود كه دستخط ديگرى آوردند كه پنجاه هزار تومان از وجه استقراضى\r\n\r\n","description":"","footnote":"","page_name":" 1351 ","page_number":381},
  {"content":"\r\n\r\nبه جناب نظام العلماء در عوض خسارتى كه تبريزيها به او وارد آورده‌اند مرحمت فرموديم تا رفع خسارت او بشود . صدراعظم از كوره در رفته دستخط را زمين گذاشته كه يقهء خود را پاره كند . به آورندهء دستخط گفته است به شاه عرض كنيد ابدا تنخواهى قرض نشده و من تمام پول را پس دادم . به هزار زحمت صد هزار تملق گفته ، ده شب مهمانى كرده ، روسها را به روى انگليس بازداشته ، دو ماه خواب نكردم ، صد هزار نيرنگ به‌كار بردم تنخواهى قرض كردم كه چند روز مردم ساكت شوند . يك مرتبه آن‌قدر شما حواله مىكنيد . اين گنج قارون باشد تمام مىشود . براى چه ، چه جهت دارد . نظام العلماء چشمش كور شود آنطور نكند كه به سرش آن نياورند . او خسارتى راست يا دروغ ديده به شاه چه دخل دارد . از كدام ممر و كدام پول شاه اين‌همه حواله مىفرمايند . چه باعث شده ، چه داعى است . اسم نظام العلماء را از ميانهء دستخط پاره كرده و دستخط را عودت داد .\r\n\r\nناصر السلطنه و ده هزار خروار تخفيف\r\nمثل اين‌كه در تابستان گذشته ناصر السلطنه پسر همين نظام العلماء كه وزير خالصهء طهران است دستخط ده هزار خروار تخفيف گرفته بود . خدمت صدراعظم بود كه حكم شود برات ده هزار خروار تخفيف صادر شود . صدراعظم بعد از مرافعهء زياد دستخط را گرفته خدمت شاه برد كه از قيمت گندم خبر داريد يا نه . اين ده هزار خروار الان صد هزار تومان قيمت دارد و چهار روز ديگر به‌كار دولت يك كرور مىخورد . از كجا معلوم شده كه حاصل نيامده . كدام‌يك از ماها تصديق كرده‌ايم . ناصر السلطنه چه مستمسكى در دست دارد . شاه ابا و امتناع كرده كه من نداده‌ام ، ساخته‌اند . آن بود كه شهرت كرد ناصر السلطنه چوب خورد و تنبيه شد . اين‌طور تركها مسلط هستند و هروقت تنخواهى موجود مشاهده كنند خوددارى ندارند . شاه هم الحمد لله مهربان [ است 
  ] و التفات دارد .\r\nهرچه بنويسند صحه مىگذارد . اگرچه مناسب نيست اما چون اين مطلب مقارن با اين انعامات اتفاق افتاده مىنويسم .\r\n\r\nكرم شاه دربارهء عمه قزىقمى\r\nدختر شاهزاده صاحب قران ميرزا كه نوهء خاقان خلد آشيان مىشود خيلى مفلوك و پريشان است . در ميان ما به عمه قزى قمى مشهور است . همه‌ساله شاه شهيد پنجاه تومان به او انعام مرحمت مىكرد . امسال عريضه نوشته كه شاه شهيد پنجاه تومان همه ساله مرحمت مىكرد پريشانم . كسى را ندارم . قبله عالم كه الحمد لله به همه‌كس بيشتر مرحمت مىفرمايند اين پنجاه تومان را هم التفات فرمايند . دستخطى صادر شده بود كه\r\n\r\n","description":"","footnote":"","page_name":" 1352 ","page_number":382},
  {"content":"\r\n\r\nبه صحهء مبارك موشح خودم ديدم : نير الممالك پنج تومان ، بيست و پنج هزار اين ماه و بيست و پنج هزار شهر رجب به صاحب عريضه بدهيد . او هم دستخط را جوف پاكت گذاشته روانهء حضور كرده كه نمىخواهم .\r\nسه‌شنبه هفتم رجب المرجب - اول درجهء قوس . لله الحمد سه چهار روز قبل باران كاملى آمد . دو سه روز هوا ابر [ بود 
  ] و اغلب باران مىآمد . از قرار اخبار تلگرافى در تمام نقاط ايران باران خوبى آمده .\r\n\r\nنان و حاجى محمد حسن\r\nدرس فرانسه كه آخر هم گمان مىكنم به پايان نرسد مانع از روزنامه‌نگارى است . اين است كه اغلب به تعويق مىافتد « 1 » . نرخ گندم در تهران به همان ده تومان است . حاجى محمد حسن مجلسى ترتيب داده و تاكنون كه بسيار خوب از عهده برآمده ، چيزى كه كفارهء گناهان او از عمل ضرابخانه بشود گويا همين است اگر به پايان برساند . اين هم يك نوع تقلب و عوام‌فريبى نباشد و بعد از چندى راه تقلب و شيطنت را پيش نگيرد .\r\n\r\nقيمت جديد اجناس\r\nجو و كاه و هيزم و روغن خيلى بالا رفته بود . امروز شنيدم حكم كرده است كاه را در بيست و پنج هزار ، جو را نه تومان ، هيزم را هم بيست و پنج هزار و روغن را من تبريز يك تومان بفروشند . اگرچه ميدان خبرى نبود و جلو گرفته بودند . اما آنچه آمد به همان نرخ دادند . غصهء من زياد شد به جهت آنكه چند روز قبل تنخواهى توسط آقاى عماد السلطنه از حاجى محمد آقاى ترك قرض كرده كاه را در سه تومان و دو هزار ، يونجه را در چهار تومان و نيم و زغال را در سه هزار و ده شاهى خريدم . حالا آنقدر كسر كرده و ضرر من شد . يونجه را الان سه تومان مىدهند . با اين بىپولى تنزيل پول را بايد بدهم ، آنقدر هم گران خريده‌ام . ازبس قانون در كار نيست در كارها هميشه زيان است .\r\n\r\nتبريز و خريد گندم از روسيه\r\nتبريزيها هم مجلسى در ميان خود ترتيب داده و يكصد هزار تومان تنخواه جمع‌آورى كرده گندم خريدند . من جمله از امپراطور روس اجازه حاصل كرده از سمرقند مقدار زيادى گندم خريدارى كرده [ اند 
  ] . امپراطور هم تمام كرايه و گمرك آن را تا سرحد ايران از\r\n\r\n\r\n","description":"","footnote":"\r\n( 1 ) - از 25 جمادى الثانيهء 1316 تا هفتم رجب روزنامه ننوشته است .\r\n","page_name":" 1353 ","page_number":383},
  {"content":"\r\n\r\nخود مرحمت فرموده . تمام گندم را مجانا به سرحد ارس رسانيدند و از سى تومان گفتند يك مرتبه به ده تومان قيمت گندم رسيد . ساير جاها خيلى گران است . « گاو ميرى » هم معركه مىكند . از پارسال حشمى باقى نمانده ، چه از گرسنگى تلف شدند چه از ناخوشى و هنوز هم ناخوشى در ميان مواشى موجود است .\r\n\r\nسردار مكرم رئيس قورخانه - خازن اقدس\r\nقورخانه را از ضياء الملك گرفته به سردار مكرم دادند ، فقط براى اين‌كه دوازده هزار تومان طلب داشت و مطالبه مىكرد . چند روز قبل در توپخانه مىگفت دو هزار تومان از خزانهء اندرون به رسم قرض به من مرحمت شده بود حالا محصل گذاشته مطالبه مىكنند و حال آن‌كه دوازده هزار تومان طلب دارم . هرچه مىگويم در عوض آن محسوب شود جواب مىدهند تنخواه خازن اقدس است و بايد رد شود . خازن اقدس ددهء شاه است و مثل امين اقدس مرحوم خزانه و جواهرات اندرون سپرده به مشار اليها است .\r\n\r\nمجير السلطنه رئيس اصطبل\r\nاصطبل توپخانه كه با صديق همايون امير آخور سابق شاه بود به مجير السلطنه برادرزادهء نظام السلطنه مرحمت شد . گويا در وقتى كه به بنادر فارس مىرفت تقديمى داده بود و حال استطاعت پس‌دادن را نداشتند ، اين‌كار را در عوض دادند .\r\n\r\nدورهء ميرزاها\r\nتا حال ميرزا به اين كارها داخل نشده بود . حالا اول آن است كه ميرزاها به نظام و اصطبل و غيره هم دخالت كنند . روزگار روزگار اين ميرزاها است . به هرچه رو كنند قبول مىشود . هرچه مداخل است در جيب آنها ، هرچه منافع است در يد آنها . مرسوم و مواجب آنها هم حدّ و حصر ندارد . به هزار اسم و رسم مىبرند ، نمىدانم براى كه گفته‌اند كه در اين عهد مشهور است :\r\n ديدى كه چطو شد * قلمدونم قشو شد \r\nحالا صحت پيدا كرد . اين نظام السلطنه و كسانش از همه مصرتر و جسورتر و زرنگ‌ترند .\r\n\r\n","description":"","footnote":"","page_name":" 1354 ","page_number":384},
  {"content":"\r\n\r\n\r\nآصف السلطان - مهرهاى بعدى\r\nهفتاد نفر از توپچى قراگوزلو با غلامحسين خان سرهنگ به هزار مشقت مأمور لرستان شد . جيرهء آنها را به چه زحمت گرفته رفتند . خود غلامحسين خان براى گرفتن دستور العمل معطل است . اگر بنويسم از اين توپچى آنقدر كه ميرزا على محرّر آصف السلطان لشكرنويس توپخانه مداخل كرد من و غلامحسين خان در اين چند سال نكرده‌ايم راست است . هر فوجى برسد تا وقتى كه برود آنچه آورده و تحصيل كرده در جيب و بغل آنها است و هيچ مسئووليت و مؤاخذه ندارد . هر فوجى برسد بره‌كشان آنها [ است 
  ] .\r\nهركدام مرخص شود خوش‌بختى آنها [ است 
  ] . مأمور شود زهى سعادت و توفيق و اين سه شق دايم برقرار است و روزى نيست كه اتفاق نيفتد . كار دولت ما طورى است كه هر براتى اين ميرزا على بنويسد حكما آصف السلطان مهر مىكند . او كه مهر كند وزير لشكر بدون نگاه كردن مهر مىكند ، پس از مهر او وزير ماليه ناچار است مهر كند . به مهر او كه رسيد صدراعظم مهر مىكند و شاه صحه مىگذارد . عمل به‌دست اين نويسنده‌هاى جزو است و هرچه بنويسند تغييرناپذير است . حتمى الاجر است .\r\n\r\nسى ميرزاى نكره\r\nتمام عمل قشونى و ولايتى ايران به‌دست سى نفر ميرزاى نكرهء بىاسم‌ورسم است كه اسم خودشان را محرر و نويسندهء فلان مستوفى و لشكرنويس قلم داده‌اند . اين ميرزا على در سال دو مقابل وزير لشكر مداخل مىكند و در اين شهر جز در توپخانه در هيچ‌كجا مشهور و معروف نيست . شايد اغلب لشكرنويسها و مستوفيها او را نشناسند تا [ چه 
  ] برسد به وزير لشكر و وزير ماليه . من يقين دارم اسم او را صدراعظم هيچ نداند و مخصوصا اينها خودشان را مجهول قلم مىدهند و مراوده با كسى نمىكنند . امتياز و مناصب دولتى را طالب نمىشوند كه دور از مؤاخذه و مسؤوليت باشند . يك قانون و پلتيكى عليحده دارند . اما تمام ثبت و ربط دولت و منافع آن در دست آنها است . در هر اداره‌اى هم كه باشند احترام آنها از رئيس آن اداره بيشتر است .\r\n\r\nاحترام ميرزا على\r\nاين ميرزا على وقتى كه داخل ميدان توپخانه ، با آن لبادهء رنگ و رورفته و كفش مندرس و كلاه كثيف مىشود از سركرده و تابين برخاسته هريك احترامى مىكنند كه و الله اگر وزير لشكر بگذرد ثلث و ربع آن از كسى صادر نمىشود . حالا در هر اداره و هر\r\n\r\n","description":"","footnote":"","page_name":" 1355 ","page_number":385},
  {"content":"\r\n\r\nشهر و ولايت يك همچو ميرزا على موجود است كه مردم محتاج آن [ اند و 
  ] هرچه هست به‌دست او است و در دولت ابدا اسم و رسمى ندارند و اگر بيست نفر از آنها را در مجلس صدراعظم كه اغلب مردم حضور دارند اسم ببرند كسى نمىشناسد تا برسد به خود صدراعظم . مثلا اسم ميرزا عبد الكريم هرگز به گوش صدراعظم نخورده يا ميرزا محسن ملايرى را هيچ‌وقت نديده و قس عليهذا . اما تمام قزوين و ملاير در تحت اختيار آنها [ ست 
  ] . حاكم و محكوم آب بدون اذن و اجازهء آنها نمىتوانند خورد .\r\nدوشنبه 20 رجب المرجب - پريشب را خانهء عماد السلطنه بودم . شاهزاده آغا و نواب عاليه بودند . ماشاء الله پريوش خانم بسيار بامزه شده . طاهر خان از همدان آمده .\r\nتخته‌بازى به ميان آمده . ازبس بامزه بازى مىكند رغبت به بازى زياد مىشود .\r\n\r\nاخبار جهان\r\nقدرى از وقايع دنيا بطور اختصار بنويسم . در مسئلهء فشودا انگليسها پيش برده آخر الامر ماژور مارشاند و كاپيتن براتيه به حكم دولت فرانسه فشودا را تخليه كرده رفتند .\r\nبا وجود آن انگليسها دست از تهيه و تداركات جنگ و تجهيز قواى برى و بحرى برنداشته‌اند .\r\nمعاهدهء امريكا و اسپانيا هنوز فيصل نگرفته دولت امريك سخت ايستاده كه جزاير فيليپين كلية بايد واگذار شود . فقط در شكل واگذار نمودن آن مىتواند دولت اسپانيا گفتگو كند . اسپانيا هنوز راضى نشده كمك از آلمان و فرانسه و روس مىخواهد .\r\nمسافرت امپراطور آلمان به بيت المقدس اتمام يافته از بيروت به كشتى نشسته به سمت آلمان رفت . خيلى در اين مسافرت به امپراطور و امپراطريس خوش گذشت .\r\nفوق العاده سلطان عثمانى پذيرائى كرده . از قرارى كه در روزنامهء « لندن‌نيوز » نوشته بود هفتصد و پنجاه هزار ليره مخارج دولت عثمانى در مهمانى امپراطور آلمان شده است .\r\nمسئلهء كرت اتمام پذيرفت . آخر الامر دولت عثمانى قشون خود را تماما خارج كرده پرنس جرج پسر دوم پادشاه يونان منتخب چهار دولت كه روس و انگليس و ايتاليا و فرانسه باشد گرديده به كرت عازم شد و از هر چهار دولت سالى چهل هزار ليره مقررى براى او عجالة برقرار گرديده . اين پرنس جرج [ كه 
  ] سابقا هم براى شاهزادگى كرت برقرار شده بود نوهء پادشاه دانمارك است [ و 
  ] با وليعهد انگليس و امپراطور روس هم خانواده است .\r\nاين امپراطور حاليهء روس در ايام وليعهدى كه دور دنيا گردش مىكرد در پاىتخت ژاپن با اين شاهزاده اتفاقا گردش مىكردند كه يك نفر ژاپنى قداره‌اى به‌سمت امپراطور\r\n\r\n","description":"","footnote":"","page_name":" 1356 ","page_number":386},
  {"content":"\r\n\r\nانداخت . اين پرنس جرج با چوبدست خود حملهء او را رد كرد و جلوى ضربت تيغ را با عصا گرفت . صدمه به امپراطور وارد نيامد . گويا اين فقره در ياد امپراطور هست و در ازاى آن محبت اين اقدامات را به‌جاى مىآورد . از قرارى كه سابقا در روزنامه‌ها خوانده‌ام اين پرنس جرج خيلى قوىبنيه و فوق العاده پرقوت است . ادميرال نول بواسطهء اين خدمات كه در كرت بروز و ظهور داده از طرف دولت انگليس نشان گرفته و خيلى از او تعريف نوشته بودند .\r\nفوت يا قتل امپراطور چين در روزنامه‌ها تكذيب مىشود . ليكن نامادرى او بيشتر از سابق به كارها دخالت مىكند . تمام كارها به اجازه و امر او اتمام و انجام مىگيرد . چند نفر از وزراى چين را كه خيلى با امپراطور محرم بودند كشته ، دو نفر آنها كه يكى معلم و للهء امپراطور هم بوده فرارا خود را به كشتى انگليسى رسانيده و در حمايت آنها است .\r\nليهنگ‌چانگ به تقويت امپراطريس مجددا روى كار آمده و كفيل صدارت است . در تمام سفارت‌خانه‌هاى پكن از هر دولتى قشون وارد شده و حفظ تبعهء خود را به عهده گرفته‌اند . شورشيان چين هم دست از قتل و غارت برنداشته هنگامهء آنها ساكت نشده .\r\nدر اغلب ولايات شورش برپا [ ست 
  ] و از مأمورين مذهب خارجه آنچه گرفتار شوند مقتول مىكنند . عجالة پلتيك روس در چين رونقى دارد و اسباب رقابت ساير دول شده .\r\nتمام هم و خيال دول فرنگ آنجا جمع است و تا چين را از پا درنياورند به كارهاى ديگر نخواهند پرداخت . غذائى است ساخته و پرداخته . حقد و حسد است كه مانع تناول آن گرديده . هروقت عناد و لجاج حقد و حسد را كنار بگذارند تقسيم و تسهيم و تناول آن خيلى آسان است .\r\nامروز در روزنامهء تلگرافى خواندم كه كشتى موسوم به « تريبل » به دريا انداخته شده .\r\nپانزده هزار تن وزن آن است و بزرگترين كشتى روى زمين است . انگليسها جشن و سرورى گرفته‌اند .\r\n\r\nاقدامات مؤثر حاج محمد حسن\r\nحالا مختصرى از ولايت خودمان بنويسم . شهر دار الخلافه به همت و اقدامات حاجى محمد حسن روزبه‌روز بهتر مىشود ، چنانچه مختصرى از آن نوشتيم . مجلسى در كاروانسراى امير كه حجرهء خود اوست ترتيب داده بعضى از رجال و وزراء را هم محض خالى نبودن عريضه دعوت مىكند . حكمهاى خوب مىكنند . مردم خيلى دعاگو هستند . اگر اقدامات اين يك نفر نبود كارها خيلى تباه [ بود 
  ] و يقينا الان نان يك من پنج هزار گير نمىآمد . از دست وزراء ما كه كارى ساخته نيست ، مگر اين تجار غيرتى به\r\n\r\n","description":"","footnote":"","page_name":" 1357 ","page_number":387},
  {"content":"\r\n\r\nهم رسانيده مشغول ترتيبات شوند . چنانچه اليوم كارى كه از دست اين يك نفر تاجر پيرمرد ساخته شد در ظرف چندين سال از دست شاه و صدراعظم و تمام رجال دولت ما برنيامده [ بود . 
  ]\r\nچندى قبل خانهء تاج الدين ميرزا بودم . تمام جنس املاك خرقان عزيز الدوله را به طهران حمل كرده بود و كرايهء گزافى گرفته بودند ، به خيال آن‌كه مبلغ بيشمارى دخل كند . خودم حضور داشتم سيد آقا مباشر ولنجك سه خروار گندم خواست آخر به يك خروار راضى شده كه ده تومان وجه نقد سكهء جديد بدهد . گفت گندم ندارم و نمىفروشم . با وجود آن‌كه نوكر و مباشر خودشان بود من ديدم خيلى التماس مىكند توسط كردم باز اجابت نشد . پريروز عصر آنجا رفتم ديدم قزاق ، فراش ، حمال ، نانوا ، آدم حاجى محمد حسن در حياط و باغ ريخته‌اند و مشغول بردن گندم مىباشند . داخل اطاق شده پرسيدم چه خبر است . گفت ملاحظه كردى سيصد خروار مىگويند در انبار گندم‌دارى و از قرار خروارى نه تومان پاك نكرده ، ده تومان پاك كرده بايد تنخواه گرفته گندم بدهى و اين است كه مىبرند . گفتم بدبخت در خرقان الان خروارى پانزده و هفده تومان سردست مىبرند . كرايه دادى و آوردى كه سى تومان و چهل تومان بفروشى خداى اهل طهران نگذاشت . گفت سال ديگر نخواهم آورد . ديگرى حضور داشت گفت جهنم . خداى سال آتيه بزرگتر است . مختصر اين نوع هركس هرچه خريده و احتكار كرده بود از چنگش بيرون آورده به نرخ عادله قيمت دادند . الان نان وافر [ ست 
  ] و هرچه دكان نانوائى مخروبه افتاده بود باز كرده‌اند . كاه ، جو ، هيزم ، زغال ، برنج وافر [ شده 
  ] و نمىگذارند كسى تعدّى كند و احتكار نمايد . فراشهاى حاجى مىگفتند روزى چهار قران آفتاب به آفتاب حاجى مىدهد كه تقلب نكرده رشوه نخوريم . اگر تقصيرى از ما سر بزند كاملا تنبيه و سياست مىشويم .\r\n\r\nانجمن معارف\r\nانجمن معارف حالا كه خوب مشغول كار است . دو سه مدرسهء ديگر هم مثل افتتاحيه و شرف و مظفريه فراهم آمده . خوب هم درس مىدهند . اگر پايانى داشته باشد به زودى مدارس بيشمار مفتوح خواهد شد .\r\n\r\nملا محمد مسيو نديم السلطان\r\nشاه پنجشنبه جاجرود تشريف بردند . ديروز عصر حضرت و الا درب خانه رفتند .\r\nمىفرمودند وقتىكه داخل شدم شاه غرق بحر فكرت روى صندلى جلوس فرموده\r\n\r\n","description":"","footnote":"","page_name":" 1358 ","page_number":388},
  {"content":"\r\n\r\nبودند . مدتى همين‌طور ساكت بودند . بعد احوال‌پرسى فرمودند . ملا محمد مسيو نديم السلطان داخل شده شاه اذن جلوس داده نشست . نمىگويم شاه التفات ندارد بلكه بغض و حسدش از آن شاه خيلى كمتر است . مهربانى اين شاه نسبت ندارد . اما از رسومات شايد مطلع نيست . من اگر وقتى خلوت داخل اطاق شاه شهيد مىشدم امكان نداشت كه اذن جلوس ندهد . ممكن نبود ايامى كه صدراعظم يا نايب السلطنه در حضور شاه نشسته بودند من داخل شوم و اذن جلوس فورا ندهد . امروز مسيو نكره كه چهار روز پيش در هيچ مجلس او را راه نمىدادند اسباب مضحكه و مسخرهء اين شهر بود در حضور شاه نشسته من ايستاده باشم .\r\n\r\nامين الدوله زيردست ملك‌آرا\r\nياد من است چند سال قبل كه ملك‌آراى مرحوم حاكم گيلان بود همين امين الدوله [ به 
  ] گيلان به سركشى دهاتش رفته بود و مراجعت كرده بود شرفياب [ شده 
  ] و در حضور شاه نشسته بود با حضرت و الا وارد اطاق شديم كه در قصر ابيض بود . پس از آن‌كه شاهزاده را شاه ديد فورا دست حركت داده امين الدوله برخاست . قضا را شاهزاده را نديده جائى ايستاد كه بالادست حضرت و الا بود . فورا شاه اشاره كرد كه شاهزاده است پائين بايست و آمد زيردست حضرت و الا ايستاد . اين شاه گمان مىكنى ابدا از اين رسومات مطلع نيست و هيچ در اين عالم نبوده . هركه هرچه كرد ، هرچه شد ، هركجا ايستاد ، هرجا نشست بدون تفاوت و مساوى است .\r\n\r\nمواجب حكيم الملك\r\nمستوفى ملاير محض حساب آنجا آمد . مىگفت ديروز دستخطى شده بود كه شش هزار تومان از ثلث مواجبهاى ضبطى به حكيم الملك مواجب مرحمت شده . فرمان آن صادر شود . افخم الدوله گفت بايد حكيم الملك حالا بيست هزار تومان مواجب داشته باشد . جواب داد حكيم الملك از روى ثبت دفتر چهل هزار تومان نقدا و جنسا از اصل ماليات تاكنون مقررى برده ، سواى تفاوت دهات خالصهء تيولى و املاك تيولى ديگر .\r\n\r\nشكوه خلوت\r\nحكايت غريب ديگرى كه مىگفت اين است كه حبيب ميرزا نصرت . . . نايب حسن خان كه آن مفسدهء نظام الملك و دست بريدن شاهزاده عزيز و لجاجت و عناد نايب حسن خان كه اين اسباب را فراهم آورد همه بواسطهء آن پسره بود لقب « شكوه خلوت »\r\n\r\n","description":"","footnote":"","page_name":" 1359 ","page_number":389},
  {"content":"\r\n\r\nگرفته و پانصد تومان از اصل ماليات امروز دستخط شده و فرمان آن نوشته شد . من از افخم الملك و كسان ديگر شنيدم كه حبيب بعد از رفتن نايب حسن خدمت سالار الدوله رفته ماهى يكصد تومان مواجب مىداد . شاه فهميده جبرا او را از آنجا بيرون آورده‌اند داخل خلوت نموده‌اند . سه ماه نيست لقب شكوه خلوت و پانصد تومان مواجب گرفته است . محمد حسن ميرزا حضور داشت بدون ملاحظه فرياد زد اى مظفر الدين شاه ما هم داريم . اگر لياقت و نجانب است ما هم داريم . از اين فرياد او به خنده افتاديم . صحبتهاى ديگر به ميان آمد كه نوشتن آن خطاى محض است . اين غزل خواجه حافظ خيلى بجاست تبركا مىنگارم .\r\n نقدها را بود آيا كه عيارى گيرند * تا همه صومعه‌داران پى كارى گيرند « 1 » \r\nشنبه 25 رجب المرجب - از ديروز شروع به نوشتن [ مى 
  ] كنم . خروسى كشته غذاى خوبى درست كرده بودند . پاگشاى عزيز الملوك خانم هم با تفصيل زياد در خانهء شاهزاده والى منعقد بود . گلين خانم رفت . به تازه گل گفتم اگر مهمان غريب نباشد اطلاع بده من هم عصر بيايم . بعد از رفتن آنها حورى وارد شد شريك غذا شد . پانزدهم ماه جمادى الاولى از شير گرفته شد . لله الحمد كسالتى به‌هم نزد . الان خيلى سردماغ و بانمك است . همين‌قدر متغير و غيرمأنوس [ است و 
  ] با هيچ‌كدام از اين بچه‌ها الفت ندارد . بازى هيچ با آنها نمىكند . هنوز خوب هم تكلم نمىكند . بهرجهت خبر آمد تشريف بياوريد غريبه كسى نيست . تا درسها را روان كردم دير شد . سوار شده گردش‌كنان بروم .\r\n\r\nكتابخانهء ظهير الدوله\r\nاتفاقا خانهء ظهير الدوله رفتم . عمارت قشنگ تازه تعميرى كرده . وضع عمارت و اطاقها خيلى تفاوت پيدا كرده . به كتابخانهء تازه كه درست كرده بود برد تماشا كردم . آنقدر قشنگ بود كه به توصيف درنمىآيد . تا مغرب نگاه داشت .\r\n\r\n\r\n","description":"","footnote":"\r\n( 1 ) - دنبالهء غزل هم نوشته شده است كه از نقل آن خوددارى شد .\r\n","page_name":" 1360 ","page_number":390},
  {"content":"\r\n\r\nظهير الدوله در كتابخانهء خود\r\n\r\nحكومت عميد الدوله ، عضد الدوله ، مشكوة الدوله\r\nآنجا مذكور شد عميد الدوله حاكم سمنان و دامغان شده . عضد الدوله هم كه خيلى وقت است حاكم ملاير ، تويسركان ، نهاوند شده . بيچاره مشكوة الدوله اگرچه ديوانه است و قابل حكومت نبود اما تمام شد و در اين‌وقت سال عزل آن هم از ملاير ، كار معلوم است .\r\n\r\nسيف الدوله\r\nسيف الدوله نفاذ امر و املاكى آنجا برهم زده . پسرش آنجا سوار و جمعيت دارد .\r\nخيلى بدتر از ايل قشقائى و شاهسون اينانلو و تراكمهء استرآباد اغتشاش مىكنند . خودش را حكم شد دو ماه است مشهد مقدس رفته . عضد الدوله شكايتها كرد . امير خان سردار هم ايستادگى كرد ، مجبورا خود عضد الدوله را حاكم كردند .\r\nچندى بود وعده كرده منزل رضا خان همشيره‌زادهء گلين خانم بروم . قضا را امشب بود\r\n\r\n","description":"","footnote":"","page_name":" 1361 ","page_number":391},
  {"content":"\r\n\r\nآنجا رفتم . وارد شدم گلين خان با حالت پريشان گفت خبر دارى امروز چه به سر ما گذشت . عمارت آتش گرفت . زن و مرد قاطى ، پدرمان درآمد . حال از قول او مىنويسم .\r\n\r\nآتش‌سوزى\r\nپس از وارد شدن و گرفتن چادر [ و 
  ] چاقچور به اطاق رفتم . مجلس در بيرونى منعقد بود . ناهار را در اطاقهاى بزرگ كه تازه امسال هم تعمير كلى كرده [ اند 
  ] چيده بودند . وقتى كه همدان رفته بودند آنچه اسباب بيرونى [ بود 
  ] در آن اطاق گذاشته زمستان خراب شده يك سگ هم از راه شيروانى داخل اطاق شده بود . دو شب مانده [ بود 
  ] . بعد شيشه را شكسته فرار كرد . آنچه اسباب بود تمام بواسطهء سگ و آن خرابى سقف و باران ضايع شد . نصف ناهار چيده شده از خانهء اميرزاده فرياد برآمد اطاق آتش گرفته و خودش داخل حياط شده زن و مرد به‌هم ريخته كم‌كم اسبابها را مشغول جمع كردن شدند . شعله زياد شد . اميرزاده وسط كوچه رفته فرياد فرياد . جمعيت روز بود جمع شدند . حالا آدمهاى فخر الملك راضى به خراب كردن اطاق نمىشوند . اميرزاده به خود شاهزاده والى گفت . او اختيار داد . جمعيت را به پشت‌بام برده اطاق را خراب كردند . چون مهمانى بود كلفت زياد بود و تمام اسباب اطاق را بيرون بردند . فقط يك چهل‌چراغ و چند پردهء نقاشى و پردهء در سوخت . بچه‌ها به‌هم ريخته گريه و زارى مىكردند . روز محشر بود .\r\nسگ صاحب خودش را نمىشناخت . هول و تكان همه را ناخوش كرد . شب تمام به همين صحبت گذشت . صبح را برخاسته آنجا رفتم . شاهزاده والى ضعف كرده بود و حالت نداشت . محمد حسن ميرزا سينه‌اش گرفته بود . لله الحمد به خير گذشت . ضرر جانى وارد نيامد . اگر شب بود و جمعيت جمع نمىشد تمام آن عمارت با عمارت محمد حسن ميرزا حكما آتش گرفته بود .\r\nافخم الدوله جاجرود رفته . يك جعبه تفنگ با يك عصاى خوب براى شاه ، تقديم نقدى و يك عصا براى صدراعظم [ همراه برد 
  ] . تعريفات خوب خواهد آورد .\r\n\r\nشكار پلنگ - ناهار شاه\r\nدوشنبه 27 رجب - افخم الدوله از جاجرود آمد . عوض دو شب پنج شب مانده . شاه هم سه شب علاوه توقف فرمودند . يك روز شاه سوار شده بود كه شكار جرگه خبر كرده بودند و حال آن‌كه شكارگاه جاجرود مملو از شكار است و ابدا محتاج جرگه نيست . مىگفت با فخر الملك و امير خان سردار و آجودان حضور سمت صندقچه بوديم ، يك مرتبه پلنگى از بالاى سر ما بيرون آمد . اول خواستيم بزنيم بعد گفتيم شاه را خبر\r\n\r\n","description":"","footnote":"","page_name":" 1362 ","page_number":392},
  {"content":"\r\n\r\nكنيم بهتر است . من و سردار با فخر الملك دنبال پلنگ رفته آجودان حضور رفت شاه را اطلاع بدهد . هرجا پلنگ رفت رفتيم به صدمات زياد . آخر پلنگ را گم كرده آنقدر پياده و سوار گردش كرديم تا مجددا پلنگ را پيدا كرديم . خود و اسبان از نفس افتاديم تا پلنگ را ميان نيزارى نموديم . شاه آمد اما ابدا تاخت نمىكند ، خيلى آرام و مىترسيد . پس از آن كه رسيد محل پلنگ را نشان داديم جائى را براى شاه منتخب نمودند كه مىبايست پياده آنجا بروند . حالا يك ساعت طول كشيد تا شاه به آنجا رسيد . ده نفر زيربغل را گرفته ده نفر راهنما ، ده نفر زانوهاى خود را گذاشتند كه شاه بالا برود . به يك مصيبتى شاه آنجا رسيد . قدغن سخت فرمودند كه كسى تفنگ خالى نكند . اما هريك از تركها تفنگ و فشنگى به‌دست گرفته برابر شاه منتظر ايستاده بودند . شاه هم لا ينقطع داد مىزند و امر و نهى مىكند . به اندازه‌اى شاه داد زد و ترتيبات داد كه صدايش به كلى گرفت . حالا آجودان حضور عرض مىكرد قربانت شوم فرمايشات را بفرمائيد من داد مىزنم . شما چرا آنقدر فرياد مىكنيد . آجودان حضور ، آمردك خان دائى عزيز السلطان از پيشخدمتها و محارم شاه شهيد شكارچى قابلى است . هرچه مىكند يك نفر از تفنگدارهاى شاه يا عملهء خلوت داخل نيزار شده پلنگ را بيرون كند كسى اعتنا نمىكند . فقط يك نفر آدم سردار داخل شده و داد مىزند . آخر آتش زدند پلنگ بيرون آمد . يك مرتبه عين الدوله ، اجلال الدوله ، ديگرى ، ديگرى شليك كردند . پلنگ مجددا مخفى شد . شاه دو مرتبه بناى فحش و تغير را گذاشت ، اما چه فايده . پلنگ بيرون آمد سربالا شد . يك نفر پياده جلويش را گرفته پلنگ به او چسبيد . پاى هردو دررفت . پلنگ و پياده سرازير شدند .\r\nپلنگ آتش را كه ديد مرد كه را ول كرده فرار كرد كه اجلال السلطنه دو تير چهارپاره به بغل پلنگ زد . عين الدوله هم كه پهلوى شاه ايستاده بود فرصت نداد با گلوله شليك كرد .\r\nپلنگ غلطان غلطان سرازير شد كه يك مرتبه جمعى كه خدمت شاه بودند به اجماع شليك كردند . شاه واهمه كرد همان‌طور ايستاده بود . پلنگ جان را تسليم كرد و افتاد كه شاه را به اصرار جلو بردند كه بزند . خودش فهميده از شدت غضب تفنگ خالى نكرد . با اوقات‌تلخى سرازير شد . يك تكه نان خشك خواسته آوردند خورد و آنقدر فحش زن و بچه و پدر و مادر به حاضرين داد كه حساب نداشت . اما آن بيعارها هيچ منفعل نشدند .\r\nاين تكه نان خشك ناهار شاه بود . سوار شده مراجعت نمودند .\r\nقبل از وقت براى صدراعظم خبر شكار پلنگ به شست مبارك را برده بودند ، پنجاه تومان هم انعام داده بود . جلوى عمارت منتظر آمدن شاه بود . شاه كه رسيد تعظيم كرده ماشاء الله ماشاء الله گويان كه شاه فرمودند خير ابدا من تير به‌سمت پلنگ خالى نكردم .\r\nمگر اين قرمساقها ، مگر اين ديوثها و غيره و غيره گذاردند من شكار كنم . باكمال اوقات\r\n\r\n","description":"","footnote":"","page_name":" 1363 ","page_number":393},
  {"content":"\r\n\r\nتلخى داخل شد و مىگفت هركس من بعد همراه من تفنگ بردارد سرش را مىبرم ، طناب مىاندازم . صدراعظم شما هم قدغن كنيد . اين حكايت شكار پلنگ بود .\r\n\r\nشكار كبك\r\nروز بعد مىگفت شاه سوار شد [ به‌سوى 
  ] درهء طويله براى شكار كبك . قسم مىخورد وارد دره شده يك زربه كبك برخاست . اين جمعيت و سوار يك مرتبه پراكنده شده مثل جنگ هفت لشكر شليك مىكردند . دادوبيداد و فرياد . صداى تفنگ هم قطع نمىشد . از پشت‌سر شاه ، از جلوى او ، از اطراف و جوانب خود شاه شلوغ مىفرمودند .\r\nگفتى ابدا صحبت ديروز و شكار پلنگ و آن فحشها و تغيرات ميانه نبود . حيرت بر حيرت من و فخر الملك و آجودان حضور و اكبر خان سيف السلطان افزود . آن شكارهاى شاه شهيد و آن نظم و امنيت و بيم و واهمه را به‌خاطر مىآورديم . مكرر از شكار شاه شهيد در همين جاجرود در روزنامه‌هاى سابق ذكر شده محتاج تكرار نيست . تماشاى حاليه را مىكرديم كه چه شلوغ بازار و ترك بازارى است . آن‌همه قدغنهاى ديروز با اين شكار كبك خيلى مخالفت داشت . معلوم و محقق بود كه يك نفر از آنها به قدر ذره‌اى ترس از شاه ندارند و تمام را به خيال خود رفتار مىكنند . فرمايشات شاه را هم ازبس بىنتيجه ديده‌اند ذهنى آنها شده و سالهاى دراز آموختهء آن مىباشند .\r\nشاه اغلب ناهار نمىخورند . همان يك تكه نان خشك است كه در سوارى مىخورند . آفتابگردان نمىزنند ، چتر كه هيچ . دستكش دست نمىكنند . ناهارخورى و آفتابگردان همراه نمىآورند . اين هم شكل شكار بود كه نوشته شد .\r\n\r\nوضع جاجرود\r\nشكار هم در جاجرود كم شده . قرقچى نيست ، هركه هركه [ است 
  ] . از آن جنگل انبوه اندكى بوته باقى مانده . تمام را كنده و به شهر آورده فروخته‌اند . شاه هم كه مىرود ازبس شكار مىكنند و بدون جهت تفنگ خالى مىكنند شكارها رم خورده فرارى مىشوند .\r\nايامى كه آن شاه جاجرود مىرفت احدى قادر نبود در منزل يك تفنگ خالى كند ، فقط محض آنكه شكار رم نخورد . حالا هرروزه شاه منزل موثق الدوله آمده عمله خلوت جمع مىشوند و متجاوز از دو هزار تير گلوله به نشانه مىاندازند ، سواى خمپاره‌ها و آتش‌بازيهاى ژاپنى . از دراجها مىگفت يك دانه باقى نمانده . به كلى آن نظم و آن اهتمامات از ميانه رفته . فقط اسمى از جاجرود باقى است . قرقچى ابدا نيست . فرضا اگر كسى هم از شهر مستقيما به شكارگاه جاجرود برود احدى نيست كه مزاحم شود . آن\r\n\r\n","description":"","footnote":"","page_name":" 1364 ","page_number":394},
  {"content":"\r\n\r\nجنگل كه تمام‌شده . در شهرستانك و ورجين « 1 » هم كه در تابستان قرقچى نيست . هركس شكار كند كرده . اين است كه از آن‌همه شكار چيزى باقى نمانده . اينقدر قليل هم دو سه سال ديگر تمام خواهد شد .\r\n\r\nشاه منشاء شلوغى - فحشهاى شاهانه\r\nافخم الدوله مىگفت بيشتر چيزى كه اسباب بىنظمى است اين است كه شاه شخصا دستور العمل مىدهند و نظم مىدهند . از اول سوارى تا وقت مراجعت صداى شاه منقطع نمىشود . لا ينقطع داد مىزند از آنجا برو ، آن سمت بگرد ، پائين بيا ، بالا برو ، برگرد ، تاخت كن ، پياده شو ، قوش را بكش ، تفنگ را خالى كن . بواسطهء فرياد شاه صدها صدا و فرياد ديگران بلند مىشود . يك شلوغ بازارى ، يك ترك بازارى كه از توصيف و تقرير خارج است . مىگفت به قدر ذره‌اى تركها از شاه بيم و واهمه ندارند . از فحش شاه ، از تنبيه شاه ، از تهديدات شاه هيچ ملاحظه نمىكنند . اگر صد هزار فحش عرض و ناموس بدهد هيچ عار ندارند . گوئى غيرت در وجود آنها خلق نشده . دو هزار فحش زن و بچه ، پدر و مادر شاه مىدهد نيم‌ساعت بعد وارد اطاق مىشوند تعظيم مىكنند . مثل اين‌كه يك كلمه ازين حرفها را نشنيده است . همه عادت كرده و قرمساق قرمساق گوششان پرشده .\r\nدر بيان هم عيب نمىدانند و هيچ از اين مقوله ما بين خودشان صحبت نمىشود . ننگ و عارى نيست . هركس بيشتر فحش بشنود در ميان ديگران افتخارى دارد . امشب دو هزار فحش شنيده صبح از همه زودتر درب خانه مىآيد . نزد هم خجلتى ندارند زيرا ديشب آن يكى شنيده و فردا ديگرى خواهد شنيد . مطلب بسيار است . آنقدر هم نوشته شد فضولى بود . « هرچه آن خسرو كند شيرين بود . »\r\n\r\nراستگوئى شاه\r\nچهارشنبه 29 - درب خانه رفتم . محرك فهرست سيصد تومان مواجب بود كه مىبايست به صحهء صدراعظم برسد ، و الّا من آن دماغها را ندارم . هركس مىرسيد شاه از شكار پلنگ مىگفت [ و 
  ] قسمها كه من نزدم . اين پدرسوخته‌ها ، اين قرمساقها زدند . من يك تير به مردهء پلنگ انداختم آن‌هم نخورد .\r\n\r\n\r\n","description":"","footnote":"\r\n( 1 ) - نام كوهى است كه رودخانهء جاجرود قصران از غرب آن مىگذرد . ( ا . ا . )\r\n","page_name":" 1365 ","page_number":395},
  {"content":"\r\n\r\n\r\nهمان اتابك و همان مزخرفات\r\nصدراعظم تلگرافخانه رفت و بيرون نيامد . وضع صدراعظم مثل سابق است . هيچ وقت ديده نمىشود . همان مشغوليات در ميان است . حضور شاه است و پارك هست ، آمدن وزيرمختار ، مهمانيهاى شب ، صبح زود فرار از منزل و پناه به عمارت شاه بردن ، همان شوخى ، همان مزخرفات ، هيچ فرقى نيست .\r\n\r\nفقط دنبال قرض\r\nباز امين الدوله راست يا دروغ روزى يك خبر شهرت مىكرد كه از اين ، آن‌هم نمىكند . او خيالش اصلاح وضع حاليه بود . اين به رسم سابق است و از اين مقوله سخنى در ميانه نيست . فقط كارى كه كرده اين است با روس ساخته پول قرض مىكند ، به انگليس و بعضى مردم مىدهد . با انگليس ساخته پول قرض مىكند به روس و ساير مردم مىدهد . در فكر آن نيست از داخلهء مملكت تنخواهى فراهم آورد يا مخارج را كم كند كه محتاج به هيچ‌يك از آن دو نشويم . مملكت ما يا به چنگ انگليس است يا روس .\r\nحالا خيالات امين الدوله بر خلاف آن بود . مىخواست به كلى اين مملكت و ملت را آسوده نموده از خود مملكت چيزى به چنگ بياورد كه كافى از امداد غير شود كه نشد كه نشد كه نشد . تا روس و انگليس هست صدراعظم قرض مىكند و به ناحق مىدهد . فقط محض آن‌كه دعاگوى او باشند و عوامانه نگويند قاطع نان مردم شد و مرسوم كسى را بريد ، يا نگويند پول نيست و ديوان به ناواجب اين‌همه مواجب را مىدهد . بايد كارى كرد دخل دولت زياد و خرج آن كم شود ، نه ده خانه را به نان شب محتاج كرد و فلان ميرزا چهل‌چراغ دويست تومانى گرفته آويزان كند .\r\n\r\nتلون مزاج نويسنده\r\nهركس اين روزنامه را بخواند مىگويد نويسنده چقدر تلون مزاج داشته . در صفحهء قبل از شخصى آنقدرها تعريف كرده و در اين صفحه آنقدر تقبيح . اين‌طور نيست . خود اين اشخاص [ اند 
  ] كه روز قبل آنقدر اسباب تعريف خود را فراهم آورده ساعت ديگر اسباب تقبيح خود مىشوند . از من وقايع‌نويسى است ، آن‌هم براى خودم . هرچه مىبينم مىنويسم . اينها مثل بوقلمون هر ساعت به رنگى و هر دقيقه به شكلى مىباشند . مثلا هيچ‌كس گمان نمىكرد اين شاه اين‌طور باشد ، يا اين صدراعظم بعد از دو سال صدمه و زحمت باز آن‌طور . تقصير با من نيست . هرروز حركتى مىكنند بر خلاف روز قبل و من\r\n\r\n","description":"","footnote":"","page_name":" 1366 ","page_number":396},
  {"content":"\r\n\r\nمىنويسم .\r\nدوشنبه پنجم شعبان المعظم - دو شب بيش به اول جدى نداريم و خبرى از زمستان نيست . پارسال اين‌وقت چه هنگامه‌اى بود . زمين و زمان يخ [ بود 
  ] . قوه و قدرت بيرون آمدن از اطاق نبود . اقلا صحراى قزوين دو ذرع برف داشت . زمستانى بود كه مثل آن هرگز نخواهد آمد . هواى امسال مثل اوايل يا اواسط حوت است . روشن نمودن بخارى يا نشستن زير كرسى عجالة محض تفنن است . تا بعد چه شود .\r\n\r\nفوت شيخ الاسلام قزوين و كلانتر\r\nحاجى شيخ الاسلام قزوين فوت شد . لقب را به حاجى ميرزا مسعود دادند . كلانتر هم فوت كرد . اين دو نفر از معمرين بودند . هميشه هم در سر سن نزاع داشتند . نزاع ملكى هم ميانه بود . يك ماه قبل تمام شد و از هم گذشتند .\r\n\r\nفوت حاج محمد حسن امين دار الضرب\r\nبيچاره حاجى محمد حسن هم فوت كرد . اين بيچاره عادت به دعا نداشت . تا بود گرفتار ناله و نفرين مردم بود . اين دو سه ماه جمعى دعاگو پيدا كرد و به مزاجش نساخت .\r\nحاجى هم از معمرين بود . از دست‌فروشى و سوزن و سنجاق‌فروشى به اين مكنت بىانتهى رسيد . اصلا اصفهانى است . از شدت پريشانى از اصفهان فرار كرده به طهران آمد . يك پسر و يك دختر دارد . پسرش حاجى حسين آقا جوان كوتاه‌قد قطورى است .\r\nفرانسه مىداند . فرنگستان هم رفته . در زرنگى و شيطانى پسر همان پدر است . تمام اموالش را مصالحه به پسرش كرده لقب امين دار الضرب را گرفت . حجره مىرود و باز رئيس « مجلس انتظام نرخ » است . خوب پسرى است . همه‌كس تمجيد مىكند .\r\n\r\nنرخ ارزاق در طهران\r\nنرخ ارزاق در طهران از همه‌جا بهتر است . ترقى نكرده جلو را دارند . از وقتى كه در تبريز هم گندم سمرقند و نقاط ديگر تركستان وارد شد خيلى ارزان شده . امپراطور روس تمام كرايه و گمرك را بخشيده در سرحد تحويل دادند . حالا مىگويند نزاع ما بين فقرا و اغنيا است . قونسول روس كه فقرا به او پناه آورده‌اند با جمعى مىگويند اين گندم بايد صرف فقرا شود و اغنيا خود دانند . اغنيا تمكين ندارند و مىگويند به همان قرار با ما رفتار شود كه با فقرا مىشود . دور نيست مفسده بشود . ساير ممالك ايران خيلى گران است . از بيست و سى و چهل بالاتر رفته . مسئله سر اين است كه هفت هشت ماه هم به\r\n\r\n","description":"","footnote":"","page_name":" 1367 ","page_number":397},
  {"content":"\r\n\r\nحاصل مانده . حالا كه اين‌طور باشد چندى ديگر چه خواهد شد . شش سال قبل كه ملاير بودم جو پانزده هزار ، گندم دو تومان بود . الان مىگويند بيست و چهار تومان است ، همين‌طور ساير جاها . كرمان و يزد كه خيلى هنگامه است .\r\n\r\nاخبار خارجه\r\nحالا مختصرى از فرنگستان و خارجه بنويسم . كرت از چنگ عثمانى خارج شد . در ماه سپتامبر پرنس جرج پسر دوم پادشاه يونان را با كشتيهاى جنگى چهار دولت به كرت بردند و از طرف هر چهار دولت وظيفهء معقولى مقرر شد كه امورات آنجا را اصلاح كند .\r\nاز دولت عثمانى نوشته بود فقط بيرقى آنجا نصب است آن‌هم بدون نگاهبان و قراول .\r\nاغلب مسلمانان آنجا جلاى وطن كرده به ساير بلاد عثمانى آمدند . تمام ارامنه اسلحهء خود را جمع‌آورى كرده قبل از ورود پرنس جرج تقديم ادميرال انگليسى كردند . گويا با عثمانى قرار گذاشته‌اند حكومت شاهزاده معزى اليه در ظرف دو سال باشد . اما عاقلان دانند كه كرت به كلى از عثمانى منتزع شد و رجعت آن محال است . مثل اجارهء بنادر آرتور و وىهاىوى از دولت چين است .\r\n\r\nبهاى دلار\r\nمصالحه ما بين آمريكا و اسپانيول در پاريس امضاء شده . جزاير فيليپين را گويا دولت اسپانيا واگذار نموده و در عوض چهل مليون « دالر » « 1 » دولت امريك داده است . « دالر » پول طلاى آمريك و معادل با يك تومان حاليهء ايران است .\r\nمعاملهء فشودا و انگليس و فرانسه بخوشى گذشت . فرانسه‌ها فشودا را تخليه كرده از تهديدات انگليس ترسيدند . هنوز هم انگليسىها تهيهء جنگ مىبينند . توپهاى بزرگ و كشتيهاى فراوان دستور العمل داده‌اند .\r\nهمهء دول به رغم يك‌ديگر مشغول ازدياد قوهء حربيه مىباشند . خود دولت روس كه چندى قبل اعلان مفصلى به دربار تمام دول حتى ايران فرستاد كه بايد ترك اسلحه كرد و به اين قواى حربيه كه مايهء تباهى بنى نوع بشر است تخفيف داد . بيش از همه در تهيه و تدارك است كه در تمام روزنامه‌هاى عالم در ايراد به آن بحث مىشود و سخت محل تعجب و تقبيح شده است . حتى در روزنامهء « اطلاع » طهران هم شرحى نوشته شده بود .\r\nدولت روس به تازگى سى و پنج فروند كشتى جنگى به كارخانجات انگليس و فرانسه و\r\n\r\n\r\n","description":"","footnote":"\r\n( 1 ) -  Dollar \r\n","page_name":" 1368 ","page_number":398},
  {"content":"\r\n\r\nروس سفارش داده است .\r\nمطلب پوشيده كه مكرر از آن نوشتيم حكايت چين و قتل خاقان و جلوس والدهء او بود . در روزنامهء « موند ايلوستره » « 1 » و « لندن‌نيوز » « 2 » بعد از اين مدت تحقيقاتى كرده بود كه مختصر آن را مىنويسم . اولا خاقان نه مرده و نه كشته شده . زنده و در كمال صحت مزاج است . ثانى اين زن مادر امپراطور يا زن پدر او نيست . اين زن شصت و چهار سال دارد و زن عقدى يا نجبيهء تيسن فونگ امپراطور بوده ، بعد از فوت او كه پسر كوچكش تانگ‌شى جلوس مىكند كه آن پسر از زن ديگر بوده . اين زن نجبيه نايب السلطنه شده و خيلى كارهاى بزرگ كرده . يكى از آن همان جنگ با فرانسه و انگليس بود . بعد از چهار پنج سال آن امپراطور جوان تانگ‌شى فوت مىشود و اين امپراطور حاليه كوونگ‌لو كه پسرعموى تانك‌شى بوده پادشاه مىشود . امپراطريس مذكور باز نايب السلطنه مىشود و پادشاه حاليه را عمه يا خاله مىباشد . در روزنامه « تانت » « 3 » نوشته و لغت « تانت » مشتبه است معلوم نيست عمه يا خاله است . اطلاق به هردو مىشود . امپراطور حاليه كوونگ‌لو كه مكلف شد از امورات كناره كرده در اين ايام مجددا خودش را داخل نموده . امپراطور در آن ايام هم باز اندرون و زنها و كارهاى ديگرش به اذن و اجازهء او بوده . منتهى حالا اقتدار و تسلط خود را واضح‌تر نموده است و پادشاه را كمى بىدخل نموده . در روزنامهء « موندا يلوستره » نوشته بود هيچ‌چيز جلوى اين امپراطريس بند نمىشود و از عهدهء او برنمىآيد .\r\n\r\nياد نظاميه\r\nپنجشنبه 15 شعبان - از صبح در ركاب حضرت و الا نظاميه دعوت داشتيم . آقاى عماد السلطنه و افخم الدوله هم بودند . حقيقت باغ و آب و عمارت نظاميه را كمتر كسى دارد . عمارت اندرون و طالار صف سلام و آن درياچهء جلوى عمارت و آن فواره عالم مطبوعى دارد . نظام الملك بىاندازه معقول و خوش‌برخورد است . خيلى خوش گذشت .\r\nهنوز شاه احضارش نفرموده‌اند . در اين مدت پايش را از خانه بيرون نگذاشته . منتهاى سيرش تا بيرونى است . شب را از آنجا خانهء عزيز الدوله رفتيم ساعت پنج به منزل [ آمديم . 
  ]\r\nعزيز الدوله گندم دهات خرقانش را به رسم همه‌ساله طهران آورده خروارى يك خروار كرايه داده و در اين‌جا پاك كرده ده تومان بردند . در خرقان الان خروارى هيجده و بيست تومان خوب مىخرند . مبلغى ضرر كشيده و آه و ناله داشت .\r\n\r\n\r\n","description":"","footnote":"\r\n( 1 ) -  Monde Illustre . \r\n( 2 ) -  London News . \r\n( 3 ) -  tante \r\n","page_name":" 1369 ","page_number":399},
  {"content":"\r\n\r\n\r\nكلوخ‌اندازان\r\nفردا را هم خانهء ملك‌آرا مهمانى مختصرى است . گويا مقدمات « كلوخ‌اندازان » رمضان باشد و دور پيدا كند .\r\n\r\nمراجعت ملك‌آرا\r\nچهارشنبه 28 شعبان - امروز مهمانى نوبت من بود . مدعوين عجالة اين اشخاص هستند تا در رمضان كه علاوه شود . ملك‌آرا ، معتضد السلطنه ، تاج الدين ميرزا ، شعاع الدين ميرزا ، افخم الدوله ، ممتاز الدوله . خيلى خوش گذشت . بيست و هفتم شوال « 1 » ملك‌آرا و شريكه از مشهد مقدس مراجعت كردند . رفتن از گيلان ، بادكوبه ، سه شبى هم تفليس ، عشق‌آباد و مشهد . مراجعت از راه معمول با اسب چاپارى آمده‌اند .\r\nشريكه اغلب ناخوش بوده . گردش خوبى هم نكرده‌اند . سمرقند و بخارا نرفته‌اند .\r\nجمعه سلخ شعبان . امروز را اعليحضرت در پارك صدراعظم مهمان بودند . در تقويم نوشته است احتمال مىرود در بعضى بلاد رؤيت هلال شود . بعضيها امروز را روزه گرفته‌اند . در اصفهان گفتند امروز را اول ماه گرفته‌اند . من كه روزه نبودم . ديروز عصر را باغ ملك‌آرا بودم . عمارتش تمام نشده مهمانى داشت . صحبت كرديم .\r\n\r\nنظام الملك\r\nهمشيره عيال نصير الدوله فارغ شده فورا بچه‌اش مرده . خيلى هم ناخوش است .\r\nعصر را آنجا رفتم . حضرت و الا هم بودند . مذكور شد كه نظام الملك را بعد از ناهار شاه به پارك احضار فرموده و مىگويند حاكم فارس يا خراسان خواهد شد . خيلى خوشحال شدم . مرد بزرگ نجيبى است . بدون جهت به اغواى امير خان سردار و پولهائى كه او داد آن مفسده را به سرش آوردند . اين مطلب درست مكشوف شد كه براى خاطر نزاع سربازها و غارت محله و دكاكين دروازهء دوشان‌تپه ما بين او و نظام الملك برهم خورده .\r\nاين مقدمه كه واقع شد مبلغى مايه گذاشته ، عضد الدوله را هم جلو انداخته آن مطالب روى داد كه نوشتيم . بارى همشيره دو سه [ روز 
  ] ضعف كرده امروز قدرى بهتر بود .\r\nافخم الدوله پارك رفته و او درست از تفاصيل مطلع مىشود . شبها بلند است ، بىپولى و بيكارى هم ممد روزه تا چه بگذرد .\r\nامشب كه شب اول رمضان است در ساعت دوازده بيست و هشت دقيقه بالا توپ\r\n\r\n\r\n","description":"","footnote":"\r\n( 1 ) - سهو القلم است بايد 27 رجب باشد .\r\n","page_name":" 1370 ","page_number":400},
  {"content":"\r\n\r\nسحر زده مىشود . پارسال اين فصل چه رمضان غريبى بود و چه تلخ گذشت .\r\n\r\nآصف السلطنه و امين حضرت\r\nچند روز بود براى مواجب افواج قزوين محصل داشتيم . حضرت و الا خدمت شاه رفته روز اول مختصرى صحبت شده . اتفاقا آصف السلطنه هم حضور داشته . حضرت و الا عرض كرده بودند يكى از آن اشخاص كه ماليات خود را نداده همين آصف السلطنهء حاضر است كه دو هزار و ششصد تومان بده اوست ، بفرمائيد بگيرند . چرا نمىدهد . او حكايت كاه را جلو كشيده . قضا را امين حضرت هم حضور داشته . حضرت و الا عرض كرده خود قبلهء عالم هزار خروار كاه به همين امين حضرت فروخته‌اند . من از كه كاه گرفته برسانم . شاه هردو را نزد صدراعظم روانه كرده در آنجا صحبت شده . صدراعظم و جمعى كه حضور داشتند حكم كرده بودند كه آصف السلطنه بدون حق اين مبلغ را نگاه داشته و حتما بايد بدهد . باز محصل نرفته بود .\r\n\r\nوضع شاه و حمايت از اطرافيان\r\nروز بعد حضرت و الا رفتند در صورتى كه صدراعظم و مشير السلطنه هم حضور بودند مذاكره مىشود . شاه آسمان را نگاه كرده پشت‌هم مىفرمودند اگر اين فوج بيايد اينجا بنشيند جيغ بزند مواجب بخواهد من چه جواب بدهم . حضرت و الا هرچه عرض كرده بودند پيش من نيست و من چه كنم فايده نكرده . صدراعظم و مشير السلطنه هم عرض كرده بودند حساب شاهزاده در دفتر قرائت شده باقى ندارند و محل هم نشان داده بايد از آنها گرفته شود . باز شاه آسمان را نگاه مىكرده . حضرت و الا مىفرمودند شاه ملتفت نبود . رو به مشير السلطنه كرده با دست اشاره كردم يعنى چه بايد كرد . جواب زبانى داد .\r\nزور محض است و حالى شاه نمىشود . خودم از همه بيشتر متعجب هستم . مختصر بيرون آمدند . صدراعظم كه مطلب را ملتفت بود به يك نفر فراش خلوت حكم كرد برود از آصف السلطنه هزار و ششصد تومان را حكما بگيرد و تلگرافى هم قزوين كردند كه غياث نظام را نگاه داشته هزار تومان را دريافت نمايند . حضرت و الا منزل آمده مأمور را كه تارزنى است و از عملهء طرب قديم شاه و به اسم فراش خلوتى معروف است روانه كرده كه حساب داده شد برو خدمت صدراعظم جويا شو و ديگر نيا ، فايده ندارد .\r\nمقصود سر اين است كه شاه حسابى و ناحسابى ، همين‌قدر كه پاى تركها به ميان بيايد اغماض مىكنند و حتى المقدور راضى نمىشود كه نسبت به آنها بىاحترامى شود .\r\nهرچه ببرند بخورند حلال طيب و طاهر است . فوج بيايد جيق بزند حرف شد .\r\n\r\n","description":"","footnote":"","page_name":" 1371 ","page_number":401},
  {"content":"\r\n\r\n\r\nآوازه‌خوان قزوينى\r\nهمان مأمور مىگفت ديشب خدمت شاه بوديم قربانعلى نام آوازه‌خوانى از قزوين تازه آورده‌اند خوب مىخواند . حضرت و الا نمىشناخت من معرفى كردم . اين پسر اول تعزيه‌خوان بود . حالا جزو مطربها بود . گويا تعريف او را صدق الدوله كرده بود .\r\nحسب الحكم طهران آوردند . همين‌قدر است كه صورتش مو ندارد . اما قوىجثه [ است و 
  ] به‌قدر حسين آدم من تنه دارد .\r\nزمانى كه قزوين بوديم يك رقاص قزوينى را احضار كرده پسر كريم شيره‌اى را فرستاده بودند . مطربهاى قزوين شبانه رقاص مزبور را نزد آقا شيخ عيسى مجتهد برده تمام زلفش را تراشيدند كه طهران نرود دخل آنها كم شود . اقلا ده تلگراف در آن مطلب به توسط پسر كريم براى ما آمد . بعد از مراجعت ما به طهران آوردند . هيچ آنقدرها تعريف نداشت و خوشگل نبود .\r\n\r\nبدهى عميد الدوله\r\nاز عميد الدوله هم پول مىخواهند . او هم در عوض پنج هزار تومان فاضل تحت كتابچهء مواجب فوج سمنان و دامغان را نداده . او به درب اندرون بست رفت . شاه گمان مىكرد اين مبلغ را خرج‌تراشى كرده . هرچه ناله مىكرد فاضل تحت كتابچه است كسى گوش نمىداد . آخر بواسطهء امين حرم كتابچه را با التزامى به حضور فرستاد كه اگر يك غاز خرج‌تراشى كرده باشم اين مبلغ را جريمه مىدهم . هنوز بست است و مستخلص نشده .\r\n\r\nاين فرمانفرما آن فرمانفرما نيست\r\nاما يك‌جا فرمانفرما ماليات دو سال فارس را كه دو سه كرور مىشود خورده و يك دينار نه مواجب به كسى داده ، نه قسط خزانه را روانه كرده ، احدى مؤاخذه نمىكند .\r\nخواستند وزير بقايا و ميرزا محمد على خان مستوفى فارس را روانه كنند حساب فرمانفرما را آنجا بكشد باز موقوف شد . كسى مىگفت چون شأن فرمانفرما نيست به دفتر حاضر شده حساب بدهد لهذا دفتر را خدمت ايشان روانه مىكنند . از اول هم مىگفتند فرمانفرما يك دينار مواجب و قسط از فارس نخواهد فرستاد . متصل هم استعفا مىكند . صدراعظم هم واهمه دارد باز بيايد و اسباب‌چينى كند . اگرچه اين فرمانفرما فرمانفرماى اول نيست . در آن چند ماه رياستش همه را رنجانيد . غريبه و خويش رنجيدند و هرگز كسى گوش به حرفهاى او من بعد نخواهد داد و اعتنا نخواهد كرد . بيش\r\n\r\n","description":"","footnote":"","page_name":" 1372 ","page_number":402},
  {"content":"\r\n\r\nاز همه در آن چند ماه اقوام و عشاير خود و شاهزادگان را اذيت كرد و بىاعتنائى نمود .\r\n\r\nموقوفات مدرسهء مروى\r\nباز ميان آقايان در باب مدرسهء مروى گفتگو است . در وقتى كه همين صدراعظم عزل شد علما اتفاق كرده مدرسهء مروى را از امام جمعه منتزع كردند و قرار شد پنج نفر از علما كه ميرزا حسن و آقا سيد على اكبر و شيخ فضل الله و آقا سيد محمد و آقا سيد عبد الله باشد در عمل موقوفات آنجا دخالت كنند و مجتهدين شهر طهران الان هم همين پنج نفر مىباشند كه تسلط و نفاذى دارند . كم‌كم حاجى ميرزا حسن شخصا متكفل شد . اين چند روز طلاب مدرسهء مزبور جمع شده به شكايت برخاسته‌اند . ديروز كه در مسجد شيخ عبد الحسين ختم يكى از علماى تبريز را گذاشته بودند جمعى از طلاب به اشارهء امام جمعه وارد مسجد شده در وقتى كه آقا سيد على اكبر حضور داشته عمامه‌هاى خود را به زمين زده و اشريعتاگويان آنچه از دهنشان بيرون آمده نسبت به ميرزا و ميرزا مصطفى گفته‌اند . . . به هزار زحمت عمامه‌هاى آنها را به سرشان گذاشته‌اند . مجددا به زمين زده‌اند و عمامه‌ها به چند قليان خورده آتش و آب به ميان مسجد ريخته يك هنگامه‌اى شده .\r\nآقا سيد على اكبر حضرات را ساكت كرده و به خانهء خودش آنها را روانه نمود .\r\nگفتند ميرزا تمكين نكرده آقا هم نوشته داد كه اين طلاب مأذون هستند به مكانهاى خود رفته مجددا ساكن شوند تا قرار لازمى داده شود . حالا امام جمعه در تلاش است . با آقا هم ساخته . صدراعظم هم بواسطهء آن عريضه‌جاتى كه ميرزا بعد از عزل او به شاه نوشته دل‌پرى دارد . دور نيست دو مرتبه مدرسه را به امام بدهند .\r\nآقا سيد على اكبر خيلى ترقى كرده و ميرزا فقط از او واهمه دارد . مثل ميرزا ، خود و كسانش هم متهم نمىباشند . به زهد و تقوى بيشتر شهرت دارد . حاجى ميرزا حسن خودش را به ميرزاى فقط در شهر موسوم نموده كه مرادف با حاجى ميرزا حسن شيرازى اعلى الله مقامه شده باشد ، از آن جهت هميشه آقا سيد على اكبر ميرزا محمد حسن مىگويد .\r\nنان كم‌شده ، گوشت هيچ پيدا نمىشود مگر معدودى بز و ميش كه اسباب اسهال و ناخوشى زياد در اين ماه مبارك رمضان خواهد شد . به مردم بواسطهء نبودن گوشت خيلى سخت مىگذرد .\r\n\r\n","description":"","footnote":"","page_name":" 1373 ","page_number":403},
  {"content":"\r\n\r\n\r\nصدمهء بىپولى ، نه روزه\r\nيكشنبه دوم رمضان - از خواب كه برخاستم برف مفصلى آمده بود . از اذان صبح گويا بناى آمدن را گذاشته تا غروب برف آمد . شكم گرسنه برف‌روبى ، مزه به نوكرها مىداد . كوچه‌ها معركه شده است . عبور خيلى زحمت دارد . شبها دو سه ساعتى مىخوابم . روز هم زودتر بلند مىشوم . روز صدمه ندارد . بىپولى اگر صدمه نزند روزه نخواهد زد . اين برف اول طهران است كه در اواخر جدى آمد . تا امروز كه زمستانى نبود .\r\n\r\n","description":"","footnote":"","page_name":" 1374 ","page_number":404},
  {"content":"\r\n\r\n\r\nروزنامهء يازدهم 15 شوال 1316 تا 25 محرم 1318\r\n\r\n[ دنباله سال 1316 
  ]\r\n\r\nسفرنامهء فارس\r\n\r\n","description":"","footnote":"","page_name":" 1375 ","page_number":405},
  {"content":"\r\n . \r\n","description":"","footnote":"","page_name":" 1376 ","page_number":406},
  {"content":"\r\n\r\nبسم اللّه الرحمن الرحيم شروع مىشود به اين روزنامه در حالتى كه تاريخ هجرى به هزار و سيصد و شانزده 1316 رسيده و از تولد حضرت مسيح هزار و هشتصد و نود و نه 1899 گذشته ، تاريخ جلالى به هشتصد و بيست رسيده .\r\nوقايع ايام گذشته يعنى از وقت رفتن قزوين و خيال مسافرت آذربايجان و رجعت آن و توقف قزوين تا امروز كه روز يكشنبه پانزدهم شوال المكرم [ 1316 
  ] ، 26 فوريه ماه و 15 مهرماه هشتم درجهء حوت [ است 
  ] در مجلدى عليحده قلمى شده كه حاوى مطالب خوب و واقعات دربخانه و ارپ و ساير بلاد ايران است .\r\n\r\nفرمانفرمائى نظام الملك در فارس\r\nبيكارى طهران بيشتر باعث شده كه مجددا خيال مسافرتى نموده تا چندى آسوده باشم . اگرچه دور شدن از طهران و موطن اصلى با آن‌همه علاقه‌جات صورى و معنوى و آزادى كه موجود است خيلى دشوار است ، معهذا در اين ايام كه جناب مستطاب اجل اكرم آقاى نظام الملك مدظله العالى به فرمانفرمائى و حكومت مملكت فارس مأمور و برقرار شده بودند « 1 » و دو دفعه به آقاى عماد السلطنه تكليف همراهى و التزام ركاب ايشان شده بود و گرفتارى و نداشتن عيال با بودن دو سه طفل مانع شده معذرت خواستند ، به تقاضا برخاسته حضرت مستطاب و الا اظهار رضايت بنده را نموده جناب\r\n\r\n\r\n","description":"","footnote":"\r\n( 1 ) - شرح اين مسافرت را افخم الملك كه فرزند و از همراهان نظام الملك بود نوشته و من از روى نسخهء مرحوم حسين ثقفى اعزاز در فرهنگ ايران‌زمين جلد 13 ( 1344 ) چاپ كرده‌ام . افخم الملك آغاز سفر نظام الملك را 12 شوال ذكر كرده و سفرنامه را تا 26 ذى القعدهء همان سال نوشته است . ( ايرج افشار )\r\n","page_name":" 1377 ","page_number":407},
  {"content":"\r\n\r\nمستطاب معظم كه قبول فرموده به همراهى حضرت و الا آنجا رفته همه قسم التفات و لطف فرموده ، باوجود كمى وقت تهيه و تدارك ديده ديروز هم در عمارت و باغ يوسفيه كه حضرت ايشان نقل مكان فرموده بودند صدراعظم آمده مرخصى از ايشان هم گرفته شد . امروز به سلامتى حركت از طهران بود . ديشب را خيلى بيدار بودم . مشغوليات مختصرى بود بد نگذشت . با وجود آن صبح زود بيدار شدم .\r\n\r\nوسائل سفر فارس\r\nهيجده مال به روزى چهار هزار از حاجى مصطفى نام عرب اجاره شده بود . آقاى نظام الملك هم از ايشان گرفته بودند . هرچه معطل شدم نيامد . افخم الدوله آمد جمعى را دنبال مال فرستاديم . محمد بيك پيدا نبود . هردفعه خبرى مىآورند . وقت گذشت .\r\nافخم الدوله را منزل گذاشته ، شاهزاده آغا آنجا بود با ايشان و اهل خانه وداع كرده به خانهء حضرت و الا رفتم . اميرزاده و آقاى عماد السلطنه بودند . مدتى معطل مال شديم كه چادر و دستگاه را ببرند نيامد . ابو القاسم خان و هومان خان با شش هفت نفر فراش را حضرت و الا مأمور فرمودند رفته مال را هرطور هست بياورند . تا پنج از دسته گذشته از اين جمع خبرى نيامد . از منزل هم همانطور حضرت و الا مىفرمودند هرطور هست برو و خودت را به آقاى نظام الملك برسان . آقاى عماد السلطنه بر خلاف آن عقيده داشتند . خيلى تلخ گذشت . حضرت و الا بيشتر اوقاتشان تلخ بود . رفتيم اندرون ناهار آوردند . خبر ورود مال رسيد كه اين جمع جبرا و قهرا آنچه مال در كاروانسرا بود بيرون آورده بودند .\r\nحاجى مصطفى مخفى شده و هيچ نديده‌اند . اين قاطرها هم از ديگرى است . بعد از ناهار پاى حضرت و الا را بوسيده همان‌طور پاى حضرت عليه [ را 
  ] با همشيره‌ها وداع كرده دم در با آقاى عماد السلطنه و ميان بازار با حورى عزيز . از سمت سر قبر آقا به دروازهء حضرت عبد العظيم ( ع ) رفتيم . دم آب‌انبار قاسم خان با اميرزاده محمد حسن ميرزا و طاهر خان و شريف خان وداع كرده روبه‌راه شديم . نواب سليمان ميرزا ، حاجى خان و چنگيز خان همراه بودند . مابقى نوكرها در منزل [ بودند 
  ] و خبرى نداشتم . يك ساعت و نيم كشيد تا حضرت عبد العظيم رسيدم . چون وقت تنگ بود از همان‌جا سلامى كرده زيارت مختصرى خوانده مرخص شدم . جناب وزير نظام را ديدم از آقا جويا شدم . گفت يك ربع مىشود حركت فرموده‌اند . تند برويد خواهيد رسيد . وداع كرده سليمان ميرزا و حاجى خان را گفتم آرام بيايند . خودم با چنگيز تاخت كردم . از زنجيرى كه براى گرفتن پول و دادن بليت گذاشته بودند گذشته ديدم از عقب يك نفر تاخت مىكند . نگاه كردم افخم الدوله بود ايستادم بياناتى كرد . از نيامدن آشپز و پيدا كردنش و كتك زدن و گرفتن\r\n\r\n","description":"","footnote":"","page_name":" 1378 ","page_number":408},
  {"content":"\r\n\r\nشش تومان تنخواهى كه گرفته بود و فرار مجدد او و به‌دست آوردن ثانوى و تنبيه ديگر .\r\nبعد از رفتن به كاروانسرا و كتك زدن مكارى و آوردن مال و راه‌انداختن بنه و آمدن به اينجا محض وداع . خيلى از زرنگى ايشان خوشحال شدم و حقيقت اگر اين اقدام ايشان نبود ده روز ديگر هم نمىتوانستيم رفت . ماشاء الله زرنگ است و محبت ديگرى دارد .\r\nآنجا پياده شده وداع كرديم مراجعت به شهر فرمودند . از شهر به حضرت عبد العظيم را در بيست دقيقه آمده بودند . اسب شهروان را كه ديروز گذشته تقديمشان كرده بودم سوار بودند و اين هنر را كرده بود . اين اسب را خودش از عتبات براى من آورده بود . در اين چند سال ترقى كرده خوب شده بود . چون شيراز مىرفتم و او اسب خوبى نداشت تقديم كردم . اسب قره‌كهر را در عوض دادند كه در راه سليمان ميرزا سوار شود .\r\n\r\nكارخانه قندسازى\r\nهرچه تند آمدم نرسيدم . آخر الامر از عابرى جويا شدم گفت خيلى تند مىرفتند و نمىرسيد . از عقب هم محمد كاظم ميرزا رفيع السلطان كه از دوستان قديم است و در ركاب آقا است آدمى فرستاده [ گفت 
  ] نخواهيد رسيد . آرام برويد من هم برسم . همين طور صحبت‌كنان آمديم . در كهريزك و كارخانهء قندسازى توقف نكرديم . چون رفيع السلطان خودش مكرر ديده بود مانع از تماشاى من شد . منزل اول را خيلى دور گرفته‌اند . حسن‌آباد هشت فرسنگ است . اين كارخانهء قندسازى خيلى خيلى تماشا دارد .\r\nاما وقت گذشته بود . بارى يك ساعت و نيم از شب رفته به اردو رسيدم . محمد رضا خان دم جاده محض وصول بارها ايستاده بود . هدايت به چادر كرد . بارهاى آنها هم نرسيده ، حاجى مصطفى معلوم شده همه را فريب داده و سر همه بىكلاه است .\r\n\r\nآشنايى با فتح الممالك\r\nلدى الورود خدمت آقا پيغام داده ، اظهار محبت فرموده كه چون بارهاى شما هم نرسيده و لوازمات ما هم ناقص است فردا را اطراق مىكنيم . افخم الملك آمد . يك جوانى را هم كه مدتها در طهران ديده بودم و از بشرهء او نجابت و محبت و معقوليت هويدا بود همراه مىآورد . همديگر را نگاه كرده فورا خواهش معرفى از افخم الملك نمودم . معلوم شد تقى خان فتح الممالك پسرعمهء جناب نظام الملك مىباشند . دست داده اظهار اشتياق خود را نمودم كه مدتها بود ميل داشتم خدمت شما آشنائى به‌هم زده معرفى بشوم . شب را آنجا شام خورده ساعت چهار نوكرها و بنه رسيد . با فتح الممالك در همان‌جا در بيرونى آقا استراحت شد . فتح الممالك دو دمل زيربغلش بيرون آمده يك\r\n\r\n","description":"","footnote":"","page_name":" 1379 ","page_number":409},
  {"content":"\r\n\r\nدستش بىحركت [ شده 
  ] و بسيار در صدمه و زحمت است . انشاء الله خوب شود كه به ما خوش بگذرد . شب سرد بود .\r\n\r\nمستشير الدوله - افخم الملك\r\nدوشنبه 16 - اطراق بود . مستشير الدوله پسر مرحوم ميرزا داود خان داماد آقا كه كشيكچىباشى است رئيس اردو گرديد . قزاق و فوجى كه بنا بود بيايند نيامدند . انشاء الله قم خواهند رسيد . ملتزمين نفر به نفر مىرسند . قدرى چادر كم آورده‌اند . حاجى مصطفى همه را فريب داده . بارهاى آقا را هم سه عدد گارى كرايه كرده [ اند 
  ] تا از قم مال كرايه شود . معزز السلطان منشى آقا مىگفت هشتاد تومان از من پول گرفته و مال نداده ، از ديگرى كرايه كرده آمدم . با فتح الممالك به چادر خودم رفته آشپز تازه ناهارى درست كرده بود بد نبود و حال آنكه از اين آشپز داوطلب بدون آنكه تجربه شود متوقع نبودم .\r\nقبل از ناهار خدمت نظام الملك رسيده خيلى صحبت فرمودند . با افخم الملك قدرى تا كنار رودخانهء كرج گردش رفتيم شكارى نداشت . تگرگ خوبى آمد پالوده نموده خورديم . شب هم سرد بود و باران آمد . شب را هم منزل شام خوردم . آقا پيغام داده بودند كه حتما در چادر بيرونى من شام و ناهار را به اتفاق افخم الملك صرف كنيد . يك نفر از آشنايان فتح الممالك از قم به طهران مىرفت عريضه‌اى حضور مبارك حضرت و الا عرض كرده روانه نموديم .\r\n\r\nهمراهان\r\nسه‌شنبه 17 - صبح زود بيدار شديم هوا سرد بود ، ابر هم شده بود . نزديك سراپرده رفتيم . افخم الملك آنجا بود صحبت مىكرديم . اندرون در دو كالسكه با دو يدك و آبدار قهوه‌چى ، آقا بشير خان خواجه ، سلطان آقا و دو سه نفر ديگر از جلو رفتند . پنج كجاوه هم از كلفتهاى اندرون صبح زود . حضرت آقا در يك كالسكه ، من و جناب افخم الملك با فتح الممالك در يك درشكه ، جناب شيخ عبد النافع « 1 » معلم افخم الملك با ميرزا ابراهيم خان منشى يا محمد رضا خان رئيس كل عملجات درب خانه آقا در درشكهء ديگر . سه نىدار و سه يدك با قريب سى نفر از عملجات . بعد حركت كرديم . راه طولانى بود . در قلعهء محمد على خان ناهار صرف شده سه ساعت به غروب مانده به علىآباد رسيديم .\r\nعمارتى در باغ دو سه سال است صدراعظم ساخته قشنگ بود . باغ را خيلى بزرگ\r\n\r\n\r\n","description":"","footnote":"\r\n( 1 ) - اين نام را عبد القانع هم مىتوان خواند .\r\n","page_name":" 1380 ","page_number":410},
  {"content":"\r\n\r\nكرده‌اند . شكوفهء بادام باز شده . بيدمشك به‌خوبى زرد شده بود . مختصر نزاعى ما بين دو نفر يساول كشيكخانه و كالسكه‌چيها شد . طرفين تنبيه مختصرى شده به خير گذشت .\r\nيك نفر از يساولها كه از مشديهاى نامى طهران بود عزل شد كه به طهران مراجعت كند .\r\n\r\nشيخ عبد النافع\r\nبا فتح الممالك محض انفجار دملش حمام رفتيم . گرم و قشنگ است . سابقا ديده بودم . شب سرد بود و فتح الممالك ناله داشت . جناب شيخ عبد النافع يكى از آدمهاى معقول باسواد است ، بسيار خوش‌مشرب و مونس و رفيق . خيلى احوالاتش شبيه « جناب » مرحوم است . گويا سيبى است دو نصف كرده‌اند . همه قسم با ما همراهى دارد .\r\nاصلا عراقى [ است 
  ] و مدتها نزد آن نظام الملك مرحوم بوده . در طهران در مدرسهء صدر مسكن دارد . بسيار از صحبتهاى ايشان محظوظ هستيم . اسامى همراهان آقا را انشاء الله در قم شرح مىدهم .\r\n\r\nوضع راه\r\nچهارشنبه 18 شوال - صبح زود سوار شده اين راه تا سلطان‌آباد ساخته [ شده است 
  ] و همه‌جا كالسكه به سرعت مىرود . كمپانى انگليسى تا رود كارون را خيال ساختن داشت . خللى روى داده تا سلطان‌آباد رسيده تعطيل شد و الان جناب صنيع الدوله از آنها اجاره كرده حق الارض دريافت مىكند . از كنار درياچه رفتيم جاده از دويست قدمى مىگذرد . مرغهاى آبى به انواع و اقسام در اين درياچه فراوان [ است 
  ] . ازبس كنارهء بدى دارد نزديك نمىشود رفت . ماهى بسيارى هم مىگويند دارد . صيادى براى صيد مرغ و ماهى در آنجا نيست . اگر كمپانى تشكيل يافته شود منافع بسيار دارد و خيلى اسباب توسعهء گوشت طهران مىشود . راه كوشك نصرت با اين راه كه از كناره مىرود يك فرسنگ متجاوز تفاوت دارد . اين راه نزديك‌تر است . كالسكه تند مىرفت . اسبهاى ملتزمين خام [ اند و 
  ] خودشان از اسبها خام‌تر . هريك به صدا آمده ليكن آقا اعتنائى به عرايض آنها نكرده . آفتاب گرم بود و كم‌كم باد مىآمد . قدرى كه از درياچه دور شديم باد شدت كرد . به منظريه كه رسيديم شديدتر شد . در مهمانخانه ناهار تهيه كرده بودند .\r\nچون جا كم داشت ما به كاروانسرا رفته . قبل از وقت جهانگير آدم فتح الممالك فرستاده خلوت گوشهء كاروانسرا را تصرف كرده بود . باد در اين منزل اغلب هست . امروز شدت داشت . در حقيقت طوفان بود . خاك و كثافت بسيار . به حلق و دماغ ما آنقدر خاك رفته بود كه سوزش مىكرد . ناهار خورده خبر آوردند آقا به‌سمت شهر حركت مىفرمايند .\r\n\r\n","description":"","footnote":"","page_name":" 1381 ","page_number":411},
  {"content":"\r\n\r\nاول باور نكرديم زيرا آنقدر مال و آدمها خسته شده بودند كه به وصف نمىآمد . لاعلاج بيرون رفتيم حقيقت پيدا كرد . باد تمام چادرها را انداخت . يك چادر هم سوخت .\r\nكالسكه‌ها حاضر شده اندرون رفت . هرچه ملتزمين عرض كردند مقبول نيفتاد . ما هم به درشكه نشسته « كروك » را بالا كشيديم . عينكها را به چشم زده « پتو » روى پا انداختيم و حاضر براى حركت [ شديم 
  ] . نوكرها و سليمان ميرزا در منظريه ماندند كه صبح بيايند .\r\nخيلى به عجله آمديم . طوفان شدتش بيشتر شد . چشم چشم را نمىديد .\r\n\r\nورود به قم\r\nيك ساعت و نيم به غروب مانده به دروازهء شهر رسيديم . از بازار گذشته راه كالسكه سخت بود . درب حرم مطهر پياده شديم . گداها دوره كردند . يك‌سر به زيارت رفتيم . بعد از زيارت و آستان‌بوسى به سر مقبرهء شاه مرحوم و از آنجا به خانه و عمارت صدراعظم .\r\nاندرون هم متعاقب رسيدند . عزيزه خانم تب مختصرى كرده بود . الحمد لله بهتر است .\r\nاطاقى مفروش و مزين مال سرايدار بود همان‌جا منزل كردم . شب طبخى نشده بود . آقا يك ظرف كباب دادند با قدرى نان و پنير صرف شد . يك ساعت هم اندرون رفته عزيزه خانم را ديدن كردم . جناب شيخ ديرتر رسيد . خيلى صحبت كرديم . دمل فتح الممالك درد مىكرد و ناله داشت . آقا شيخ قدرى سربه‌سرش مىگذاشت خنده مىكرديم . اين گردوخاكها مگر به دو سه دفعه رفتن حمام بيرون آمده و پاك شويم . در قم شكوفه باز و بيدمشك هم هست .\r\nشنبه 21 شوال - اين دو روز را در حضرت معصومه به دعاگوئى دوستان مشغول بوديم . يك روز را هم بازار رفتم . دكان كتاب‌فروشى بود . كتاب حكايتى خواستم دست برده كتابى داد كه ملاحظه كنيد حكايت است يا خير ؟ باز كرده فهرستى داشت تمام حكايت فارس و شهر شيراز بود . صفحهء اول را خوانده ديدم ميرزا جعفر خان خورموجى مصنّف است و مقصود نگارش مملكت فارس از جغرافى و تاريخ و غيره است « 1 » چهار هزار طى شده ابتياع شد . مراجعت به منزل خدمت آقا روانه كردم مطبوع واقع شد . براى كسب بعضى اطلاعات و خواندن در كالسكه مفيد واقع شد . به فال هم انشاء الله نيك است . . . « 2 »\r\n\r\n\r\n","description":"","footnote":"\r\n( 1 ) - منظور كتاب « آثار جعفرى » است كه در سال 1276 قمرى چاپ سنگى شده است . مقدمهء حقايق الاخبار ناصرى تأليف همان مؤلف كه توسط حسين خديو جم تجديد چاپ شده ديده شود . ( ايرج افشار )\r\n( 2 ) - نقطه‌چين در اصل است .\r\n","page_name":" 1382 ","page_number":412},
  {"content":"\r\n\r\n\r\nمكارى\r\nحاجى مصطفى قرمساق چند قاطر هم از يكى خريده قيمت آن را نداده به قم روانه نموده بود . شخص معهود مطالبهء تنخواه كرده نداده است . به سفارت عثمانى عرض كرده مومى اليه را جبرا قهرا همراه برداشته به قم آمده . من هنوز ملاقاتش نكرده‌ام . اما گفتند گفته است صد تومان شما را به حاجى عبد الله نام مكارى داده‌ام كه مال او زيربنه است .\r\nاو بيايد ثابت مىكنم . عجالة كه صد تومان رفته . شب‌به‌شب شش تومان و هشت تومان اين تيم‌ها قيمت عليق از من دريافت مىكنند . حاجى عبد الله لنگهء حاجى مصطفى [ است 
  ] . هيچ كارى نمىشود كرد تا شيراز . فقط كارى كه كرديم آن صد تومان را از اين قاطرچيها قبض گرفته آنچه هم تا حال داده بودم قبض گرفته به مهر يكى از علماى قم رسانيده تا موقع بشود .\r\n\r\nعزل حكام - حكام جديد\r\nيك كار ديگرى شده كه بيشتر اسباب اوقات‌تلخى است . من اين گمان را نداشتم و تنخواهى فقط از هزار تومان مرحمتى حضرت و الا باقى مانده بود همراه آوردم . حال با اين تفاوت خرج كافى نخواهد بود . دسترس هم نيست مگر اصفهان . تلگراف و عريضه به طهران نموديم . مختصرى از مطالب عريضه شد . حاكم قم اعتضاد الدوله شد . تلگرافى ديروز كرده بود . همه حكام عزل شده‌اند .\r\n\r\nحكومت اولاد علاء الدوله\r\nمازندران را به علاء الدوله دادند . كردستان را به احتشام السلطنه برادرش كه مديركل وزارت خارجه بود ، لرستان و بروجرد را به برادر بزرگ ناظم السلطنه . اين اولاد علاء الدولهء مرحوم تالى اولاد عضد الدوله مىباشند . يك روز بيكار نمىمانند . همه‌وقت داراى كارهاى بزرگ [ هستند 
  ] . مىگفتند به معين الدوله برادر ديگرشان هم حكومتى خواهند داد . تعجب در اين است كه هيچ‌وقت اين برادرها باهم خوب نيستند .\r\nعماد الدوله حاكم قزوين ، سالار الدوله حاكم خمسه . گيلان را گفتند به معز الملك دادند . بارى اين عزل و نصبها را موقعى كه طهران بودم شنيدم .\r\n\r\nپاسنگان\r\nيك ساعت و ربع از دسته گذشته حركت كرديم . بازار و كوچه‌ها [ ى 
  ] تنگ قم اسباب\r\n\r\n","description":"","footnote":"","page_name":" 1383 ","page_number":413},
  {"content":"\r\n\r\nزحمت بود . كالسكه خيلى به عسرت عبور كرد . منزل پاسنگان است و چهار فرسنگ . در تاريخ . . . « 1 » به قم آمده بودم به اتفاق آقاى عماد السلطنه از همين راه چاپارى به كاشان آمده سه شب توقف كرده مراجعت نموديم . راه قدرى ماهور داشت . ناهار در بين راه صرف شد . چهار كمتر به غروب مانده وارد پاسنگان شديم . جاى مخروبه‌اى است .\r\nكاروانسراى كهنه دارد . فتح الممالك را نزد خود جا داده‌ام . جناب آقا شيخ هم اغلب آنجا تشريف دارند . افخم الملك كه منزل خودشان است . گردش رفتيم . يك كاكولى زدم .\r\nشكارى ندارد . شب محمد كاظم ميرزا رفيع السلطان آمد . افخم الملك هم تا ساعت دو بود . زلفهاى سليمان ميرزا خيلى بلند شده بود . اصرارى هم دارد كه همين‌طور نگاه دارد . در سفر اسباب زحمت است . خواستيم كوتاه كنيم تمكين نداشت . مدتى فرار كرده مخفى شد . آخر به چنگ آورده افخم الملك يك لاله به‌دست گرفته رفيع السلطان لالهء ديگر ، فتح الممالك قيچى به‌دست ، من شانه و ماهوت پاك‌كن . جناب شيخ هم گاهى مىفرمودند نزنيد خوب است . گاهى مىفرمودند زلفت ضايع شده نگذار . دادوبيداد سليمان ميرزا هم در اين حالت معلوم است . مختصر « تياتر » باشكوهى بود و خيلى خنده‌دار . آخر جلو را از ته زده عقب را ازبس قسم داد و داد زد كمتر زديم . در شهر هم اغلب كه بلند مىشد با افخم الدوله اين‌كار را مىكرديم . شب خوشى گذشت . سفر در درشكه با رفقاى خوب ، وضع منظم ، آن‌هم تماشاى اصفهان و فارس البته خوش است و شكر مىكنم هر آن و هر ساعت خداى متعال را كه به همين نهج مراجعت كنيم ، بلكه دماغها چاق‌تر [ شود 
  ] انشاء الله تعالى . كاظم خان شام خوبى داد . از كارخانهء آقا هم شام آوردند . يا مرگ يا اشتها .\r\n\r\nنام همراهان\r\nهمراهان آقا و ملتزمين ركاب اشخاصى كه اينك حاضرند از اين قرار در اين روزنامه معرفى و صورت‌بندى مىشود . جناب افخم الملك - فتح الممالك - رفيع السلطان - جناب شيخ عبد النافع - جناب آقا ميرزا آقا - جناب مستشير الدوله - ميرزا شفيع خان - جناب معز السلطان منشىباشى - جناب مهندس‌باشى - ميرزا على اكبر خان پسر ميرزا سيد احمد منشى صدراعظم - ثناء الملك - ميرزا آقا برادر اقتدار السلطنه - ميرزا محمود خان ناظم خلوتى - ميرزا ابراهيم خان مستوفى آقا - فتحعلى ميرزا پسر شاهزاده محمد شريف ميرزا - اسد الله ميرزا پسر رفيع السلطان - محمد على ميرزا برادرزاده‌اش -\r\n\r\n\r\n","description":"","footnote":"\r\n( 1 ) - جاى تاريخ بياض است .\r\n","page_name":" 1384 ","page_number":414},
  {"content":"\r\n\r\nپسرهاى معز السلطان - معتمد السلطان محمد رضا خان رئيس دربخانه - محمد صادق خان تفنگدارباشى - آقا محمد امير آخور - شعبان خان ناظر - بنياد خان ناظم خلوت - غلامرضا خان پيشخدمت‌باشى - يوسف بيك كالسكه‌چىباشى - اسد الله بيك آبدارباشى - كربلائى حسين قهوه‌چىباشى - حاجى ميرزا هادى خان فراشباشى - فراش چهل نفر - نايب فراشخانه چهار نفر - جلودار ده نفر - كالسكه‌چى دوازده نفر - سوار قزاق بيست نفر - آشپز ، مهتر ، آبدار ، قهوه‌چى قريب سى نفر مىشود - پيشخدمت و فراش خلوت قريب بيست نفر - مال كرايه قاطر و شتر آنچه حمل بنه آقا را مىكند دويست و سى رأس - اسب سوارى چهل رأس - اسب كالسكه سى رأس - شاطر چهار نفر . تقريبا سيصد مال براى حمل بنه در اردو هست . عمله‌جات و خدمهء همراهان هم هريك به مراتب شأن خود . « 1 »\r\nيكشنبه 22 شوال - صبح يك ساعت از دسته گذشته از پاسنگان حركت كرديم . راه اول صاف بود [ بعد 
  ] به ماهور افتاد . از گردنهء كوچكى گذشتيم در قريهء شوراب ملكى اقبال الدوله ناهار خورديم . بلافاصله آقا سوار مىشوند . صحبت با فتح الممالك بىمزه نيست . دمل بعد از آن‌كه دو مرتبه در قم سرباز كرده و جراحت كامل آمد باز سر به‌هم آورده و ماده كرده . صدمه‌اش مىزند . چهار به غروب مانده وارد سن سن شديم .\r\nمجير الدوله كاروانسراى خوبى ساخته كه در آن سال نبود . با جناب شيخ و آقاى افخم الملك ، فتح الممالك ، سليمان ميرزا گردش پياده رفتيم . يك نفر رعيت جلو آمده كاشى غليظى حرف مىزد . بىاختيار خنده دست مىداد . شكارى ندارد . دو سه تير به طرقه انداختم . شب در چادر به صحبت گذشت و بىاندازه از اين سفر و مصاحبين خوشحالم ، لله الحمد و المنة .\r\n\r\nهمراهان خودم\r\nاسامى همراهان من از اين قرار است : سليمان ميرزا - ميرزا محمود منشى - حسين - محمد بيك - كاظم خان - حاجى خان - على بيك - غلامرضا فراش خلوت - چنگيز خان - على آبدار كه بر پدرش لعنت - محمد ايضا - نايب احمد با چهار فراش - آشپز دو نفر - مهتر دو نفر - مال كرايه بيست و هفت رأس - اسب سوارى نه رأس .\r\nدوشنبه 23 - صبح هوا ابر [ بود 
  ] و نم‌نم باران مىآمد . سوار كه شديم كمى شدت\r\n\r\n\r\n","description":"","footnote":"\r\n( 1 ) - شرح مسافرت نظام الملك درين مأموريت را افخم الملك نوشته است و من آن را در فرهنگ ايران زمين چاپ كرده‌ام ، جلد 13 ، سال 1344 ، اسامى همراهان در آنجا مختصر تفاوتى دارد ( ا . ا . )\r\n","page_name":" 1385 ","page_number":415},
  {"content":"\r\n\r\nكرد . كم‌كم بناى بىمزگى را گذاشت . ما هم هرسه نفر سمت بالا نشستيم و پتوها را روى پا انداخته فقط فتح الممالك كمى تر شد . دو فرسنگ آمديم در قريه . . . « 1 » در خانهء امين الرعايا ناهار افتاديم . باران ساكت شد ، اما بعد از آن‌كه كار خود را ساخت .\r\nامين الرعايا خانهء خوبى داشت . حوض‌خانه‌اى هم نيمه‌تمام ساخته بود . يك بره و چند خربوزه تقديم آورد . دو اشرفى انعام مرحمت شد . يك فنجان چاى هم نزد مستشير الدوله خورديم .\r\n\r\nفين ويرانه\r\nاز بيرون شهر كاشان به فين رفتيم . عمارت مخروبه شده . اگر فى الجمله محمد حسن خان برادر مرحومهء حضرت قدسيه در ايام حكومت خودش تعمير نكرده بود به كلى منهدم شده بود . اشكال خاقان خلد آشيان و شاهزادگان ديگر اغلب ريخته و ضايع شده .\r\nبعضيها را هم سفيد كرده‌اند . حوضها خراب شده ، مجراى فواره‌ها منهدم شده . به هر جهت جاى هزاران افسوس است كه اين ابنيه و آثار سلاطين سلف را به اين سهلى و آسانى از ميان مىبرند . مثلا سروهاى قشنگ آنجا را هم دانه‌دانه انداخته و به مصرف رسانيده‌اند . سرو به اين كهنى و قشنگى در طهران نديده بوديم . خيلى سروهاى اينجا تماشائى است .\r\n\r\nياد اميركبير\r\nدر آن سفر به اين‌جا هم آمده بودم . ليكن حمام مشهور آن‌كه ميرزا تقى خان امير مرحوم را در توى آن شهيد كرده بودند نديده بودم . مخصوصا به آنجا رفته حمام كوچكى است كه يك درهم از خارج باغ دارد كه از آن در خارج حاجى على « 2 » خان حاجب الدوله آمد و كار امير را ساخت . تا قبل از تعمير بعضى اشعار و بعضى اشكال كه در همان حال امير با انگشت از خون رگى كه زده بودند نوشته و كشيده باقى بود . ليكن حال تعمير كرده و روى آنها را ساروج كرده‌اند . به اين علامات و اين مطالب ايرانيها ابدا اعتنائى ندارند . داخل حمام شديم . واهمه دست داد و در حقيقت محل عبرت است كه در آن واحد همچو وجودى كه سر به ملكوت اعلى مىكشيد و خود را رب النوع كمال و هنر و خداوند تدبير مىدانست فانى شد كه امروز هيچ نشانى از آن باقى نيست ، خدايش رحمت كناد . وزيرى با تدبير و اميرى بىنظير بود . هرآينه چندى زمانه وفا مىكرد ايران\r\n\r\n\r\n","description":"","footnote":"\r\n( 1 ) - جاى اسم قريه بياض است .\r\n( 2 ) - اصل : محمد ( ؟ )\r\n","page_name":" 1386 ","page_number":416},
  {"content":"\r\n\r\nرا از اين صدمات و زحمات امروزهء ما نجات مىداد . يكى از بدبختيهاى بزرگ ايران قتل آن اعجوبهء روزگار بود كه به ناحق واقع شد . روز هرج‌ومرج پيش‌آمد ، فسبحان الذى لا يموت .\r\nسه‌شنبه 24 - صبح را خدمت آقا رسيده ، قدرى گذشت جناب آقا ميرزا فخر الدين كه از فحول علماى كاشان است به ديدن آقا آمد . بعد حسام لشكر آمد كه حاكم كاشان بود و دو سه روز است موثق الدولهء ناظر كه حكومت كاشان در ادارهء اوست احضارش كرده امروز را عازم طهران است . نايب الحكومه گذاشته ، بلكه مراجعت هم بكند . ناهار را بودند . بعد از ناهار حسام لشكر به‌سمت طهران عازم شد . مرخصى گرفته كه براى گردش با جناب افخم الملك شهر برويم .\r\n\r\nفالگير يهودى\r\nمنزل من در بالاخانهء سردر رو به شمال است . براى صرف چاى آنجا رفتم . سه نفر يهودى در پائين بالاخانه ايستاده بودند . با سر و گردن به جناب شيخ التماس مىكردند كه براى گرفتن فال بالا بخواهيم . جناب هم گفت اگر يك طالع مجانى براى من خواهيد ديد خواهش مىكنم احضارت كنند . با كمال منت قبول كرده اجازه داديم بالا آمدند . سه نفر بودند . يكى را ملا خطاب مىكردند و توقيرى مىنمودند . اول طالعى براى شيخ ديد ، خيلى مختصر و تمامش نيكو . شش زن گفت در طالع شما است . جناب گفت چه‌وقت خواهم گرفت ؟ گفت حالا نزديك چهل دارى تا نود سال پنجاه مانده و اين مدت براى گرفتن پنج زن ديگر كافى است . رو به من كرده كتاب را بيرون آورده بعد نياز خواست .\r\nگفتم نفرى دو شاهى سفيد مىدهيم . ارزان كن بيشتر خواهيم گرفت . قهرا قبول كرد . اسم را پرسيد عوضى گفتم . گويا جويا شده بود . قسمها داد كه امكان دروغ گفتن نشد . اسم پدر و مادر جويا شد . به حساب « ابجد صغير » تعيين برج را كرده كتاب باز كرد . صداى به‌به‌اش به آسمان رفت . سرى تكان مىداد . آن دو نفر ديگر تمجيدات از ملا مىكردند كه چه‌وقت ، چه حكم نمود . براى كى فلان دعا را نوشت ، چطور شد تفصيلاتى . ملا هم چشمها را به حضار دوخته سرى تكان مىداد . مفهومش اين بود كه صدق است . بعضى مطالب گفت كه هريك نزد شخص تصورى جداگانه داشت . با بزرگى مىروى ، سرحد مىخواهى رفت . كارت بالا خواهد گرفت . دشمنى ندارى . سه زن خواهى گرفت . جان محمد چند تا زن دارى . ترا به محمد راست بگو . هيچ زن ندارم . به دين هر دومان دروغ است . دست به ريشش گرفته قسمهاى بسيار داد . خوب مطلبى است محرمانه . به محمد برويم آن اطاق بگويم . در آن اطاق نوكرها بودند . هرچه قسم داد نرفتم . در همان اطاق از\r\n\r\n","description":"","footnote":"","page_name":" 1387 ","page_number":417},
  {"content":"\r\n\r\nبس قسم داد گوشه‌اى رفته حالا سؤالات مىكند و نياز مىخواهد دعائى بدهد . بند زيرجامه مىخواهد . مهر يا دستمال يا چيز ديگر مىخواهد دعا بخواند . ازبس زبان‌باز بودند و حيله‌باز به هزار زحمت خود را خلاص كرده چاقو را گرفت و دو سه مطلبى نوشت . آخر آنها گفت حالا شرط كن در مراجعت اگر با دماغ برگشتى انعامى بدهى . گفتم جانم را خلاص كن بسيار خوب ، البته خواهم داد . برخاسته فورا به‌جاى اول خود نشستم . نوبت به آن كم‌رو افخم الملك رسيد . حالا تماشا دارد . يكى جناب شيخ را مشغول كرده ديگرى فتح الممالك را مىپزد كه هرچه بدهى ده يك بردار . خود ملا هم با تعمق و تفكرى مشغول گرفتن طالع و جعليات است . هنگامه كرد . افخم الملك پول حاضر نداشت به فتح الممالك حواله نمود . بردندش به آن اطاق . هرسه اطرافش را گرفته يكى دعا مىنويسد ، ديگرى نصايح مىكند كه لباس مخمل نپوش ، تافته برمكن و آرام آرام چيزهاى ديگر كه مفهوم نشد . حالا پول مىخواهد دعا بدهد . هرچه افخم الملك را صدا مىكنم نمىگذارند و او هم پشت هم پول مىخواهد كه بدهد . بند زيرجامه گرفتند ، دستمال گرفتند ، معركه‌اى . آخر شيخ برخاسته دست افخم الملك را [ گرفت 
  ] به اطاق آورد . مختصر دو هزار فتح الممالك داد چند قلمى نوشته . شيخ گفت دعاى شما نجس است نگاه نمىداريم . تندتند مىگفت خير ، نگاه نداريد خودم براى آقازاده نگاه مىدارم .\r\nآخر شرط كرديم كه دو هزار هم من داده دست بردارد . قبول كرد . تا پول گرفت بناى زبان بازى را گذاشت . هركس هم تندى مىكرد جواب مىداد حرف نزن . چنان ذكرت را مىبندم كه مادام العمر از لذت « 1 » . . . محروم باشى . افخم الملك را نجات داديم سراغ فتح الممالك رفت . براى او هم مختصر گرفت . شيخ متغير شد . يك مرتبه ملا گفت حالا وقت آن شد كه آشيخ فلان ترا بسته آسوده‌ات كنم . به رفيع السلطان گفت همه‌كاره هستى و هيچ‌كاره . خنده درگرفت . آخر به سليمان ميرزا رسيد . نگاهى به كتاب كرده گفت خيلى بختت خوابيده ، هيچ نيستى . مطلب صحيح ديگرى گفت و آن اين بود كه تا بيست و هفت سال ديگر عقل به سرت نخواهد آمد . مختصر حالا نمىگذارند برخيزيم ، آخر الامر به هزار مشقت بلند شديم . من چاقو را هرطور بود گرفتم اما دستمال را مخفى كرد .\r\nفتح الممالك هم ملتفت نشده بودند . هزار يهودى ديده بوديم اما به اين شيادى و حيله‌بازى ممكن نمىشود . اگر دو نفر مرد ابله يا چند نفر زن به گير آنها بيفتد تا زيرجامهء آنها را هم خواهند برد . يهوديها به جان نوكرها افتاده از آنجا به سراغ زنها ، جيب و بغل همه را خالى كردند .\r\n\r\n\r\n","description":"","footnote":"\r\n( 1 ) - در اصل بياض است .\r\n","page_name":" 1388 ","page_number":418},
  {"content":"\r\n\r\n\r\nمسجد و بازار كاشان\r\nسوار شده به‌سمت شهر آمديم . مسجد شاه را تماشا كرديم . جاى باصفائى است . در آن سفر هم ديده بودم . باغچه و درخت و سبزه دارد بر خلاف مسجد شاه طهران و قزوين .\r\nاز آنجا به بازار . لالى پيدا شد سنگ‌بازى خوبى مىكرد ، بىمزه نبود . انعامى داديم .\r\nجلوى ما افتاد گداها را پس‌وپيش مىكرد ، بىتماشا نبود . بازار مسگرها رفتيم . خيلى خوب بازارى است . طاقهاى بلند دارد ، دكاكين خوب و خيلى طولانى . از صداى چكش گوشها را صدمه مىرسيد . شهر بزرگى است . افسوس كه خيلى مخروبه شده و [ از 
  ] كارخانه‌جات شعربافى آن‌كه در سابق چهار هزار دستگاه بوده اكنون پنجاه و شصت باقى است و شكست بزرگى به تجارت آنجا رسيده . ساير بازارهايش تنگ و همه‌چيز درهم . كاروانسراهاى بسيار دارد . كوچه‌ها سنگ‌فرش است خيلى بد كه مال به صعوبت تمام مىگذرد . حمام رفتيم بزرگ بود ، اما كثيف و كم‌آب . فتح الممالك به اصرار خودش نيشترى روى دمل زده خون آمد . معلوم شد هنوز نپخته . دردش آمده بود گريه مىكرد .\r\nبيرون آمديم مىگفت وقتى كه نيشتر نزده بودم دستم به دماغم مىرسيد . حالا به دهانم نمىرسد . خيلى از اين فرمايش خنده كرديم . بيرون آمده سيد و گداى بسيار جلوى حمام را گرفته بود . صلواة مىفرستادند . گفتيم تحويلدار عقب است از او بگيريد و فرار كرديم .\r\nدور فتح الممالك و رفيع السلطان را گرفتند . ما گذشتيم . به كاروانسرائى رفته داخل حجره شده دستمال و شال خواستيم . انواع و اقسام آنها را آورد كه هريك در مقام خود توصيف و تعريفى داشت . يك شال ، يك روميز ، ده دستمال خريده بيرون آمديم . در مسجد نماز كرده گداها جمع شدند . از قم بيشتر اين‌جا گدا دارد . هرطور بود نجات يافته يك ساعت از شب رفته به فين رسيديم . چند عدد دستمال براى آقا و ساير خانمها اندرون فرستاديم . فتح الممالك ناله و گريه مىكرد . جناب شيخ آمده صحبت تمام از يهوديهاى امروز بود .\r\n\r\nسهام السلطنهء عرب\r\nچهارشنبه 25 شوال - امروز آقا در شهر مهمان آقا ميرزا فخر الدين بودند . درشكه نشستيم . كوچه‌هاى فين و شهر براى عبور سخت بود . آقا خانه‌اى تازه ساخته . اطاق كوچك جمعيت زياد . سهام السلطنهء عرب آنجا بود . خيلى تلخ و بىمزه است . در شهر كاشان خانه و عيال دارد . ناهار را خيلى دير و بسيار بد دادند . آقا زود برخاستند .\r\nكاغذجات زيادى از طهران رسيده بود .\r\n\r\n","description":"","footnote":"","page_name":" 1389 ","page_number":419},
  {"content":"\r\n\r\n\r\nتبعيد امين الدوله‌ايها\r\nراستى ننوشتم كه مقارن خروج ما از طهران حكم شد جناب امين الدوله و برادرش مجد الملك و معين الملك پسرش را به گيلان به دهات خودشان ببرند و همان‌روز كه از شهر بيرون آمديم حضرات را حركت داده بودند . جهت را گفتند انعقاد مجالسى بود كه تازگى مىدادند . امير خان سردار هم جزو آن مجالس بود و به محض آنكه مطلب معلوم شد سردار به خانهء صدراعظم بست رفته . در ظاهر گفتند براى استرداد تنخواه نظامى است كه نزد اوست . در باطن بواسطهء آن مطالب بود . چند روز هم نان كم شد . جناب امين الدوله عريضه به شاه كرده بعضى دستور العملها داده و از عاقبت اين‌كار شرح و بسطى داده تهديدات كرده بودند . اين دو فقره باعث آن شد كه به گيلان برود و چندى خارج باشد .\r\n\r\nفتن فرمانفرما به عتبات\r\nفرمانفرما را هم حكم شد بجز طهران هرجا خواهد برود . او هم با هشت نفر از بيراهه به ساحل دريا از آنجا به عتبات عاليات رفت . تمام اقساط فارس را خورد . مبلغ گزافى از مواجب و مرسوم مردم را نداد . بعلاوه هفتاد هزار تومان هم فاضل براى خود قلمداد كرده همان‌طور كه در اول مأموريتش مردم حدس زده بودند بلكه بالاتر از آن .\r\n\r\nحركت از فين\r\nپنجشنبه 26 - صبح زود حركت كرديم . تمام اهل فين و كاشان در گدائى ماهر [ ند 
  ] و ابدا ننگ و عارى ندارند . مثلا زنكه با تجملى كه معمول خودشان است جلوى در ايستاده همين‌كه آدم مىگذرد دست دراز مىكند ، يا دشتبان مشغول آبيارى يا بيل زدن است مىگذريم تكدى مىكند . آنقدر زن و مرد ايستاده بود [ ند 
  ] و تكدى مىكردند كه حد نداشت . از كوچه‌هاى فين گذشته رئيس تلگرافخانه پيدا شد . تلگراف آورد . آقا ايستاد جواب را در كالسكه مرقوم داشتند . من هم تلگرافى از اصفهان از شاهمراد ميرزا و خاله جانم داشتم .\r\nجواب تلگراف قم افخم الملك هم رسيد . الحمد لله همگى سلامت بوده‌اند .\r\nمن هم جواب اصفهان را نوشتم . دو ساعت و نيم گذشت تا از شهر كاشان و آن سنگ فرشهاى پدرسوخته گذشتيم . قدرى آمده به قريهء ده‌آباد رسيديم . از همين نقاط شروع به صحراهاى لوت و كوير مىشود كه تا كرمان و ساحل مكران [ و 
  ] از سمتى به خراسان و سيستان متصل مىشود .\r\n\r\n","description":"","footnote":"","page_name":" 1390 ","page_number":420},
  {"content":"\r\n\r\n\r\nابو زيدآباد\r\nتلال رمل بسيار [ ست 
  ] و تا نصف چرخ كالسكه به ماسه‌هاى بسيار نرم فرومىرفت .\r\nخداى نكرده اگر فى الجمله تموجى در هوا پيدا مىشد روزگار تباه بود و قيامت برپا .\r\nبه حمد الله از بخت بلند مسافرين هيچ نسيمى نوزيد و به سلامت وارد قريهء ابو زيدآباد شديم . بواسطهء همين ماسه و باد در عمارت منزل كرديم . چاى و قليان خدمت آقا صرف شد . با فتح الممالك و جناب شيخ منزل آمدم . بعد از نماز و صرف چاى مجدد با افخم الملك به امامزاده رفتيم كه اسمش عبد الله ( ع ) و اولاد امام موسى كاظم ( ع ) نوشته بود . فاتحه خوانده بيرون آمديم . شب هواى ملايمى داشت . در كاشان شكوفه تمام باز شده بود . باقلا گل داده بود . اين ده درخت كم [ دارد 
  ] بلكه هيچ ندارد .\r\n\r\nانتظام الملك - سهام السلطنه\r\nجمعه 27 - صبح يك ساعت از دسته گذشته سوار شديم . راه همان‌طور رمل بود و تپه‌هاى بسيار به ارتفاع هفت هشت ذرع كمتر يا بيشتر در اطراف جاده و هرجا چشم مىديد فراوان بود . الحمد لله باد نمىآمد . دو فرسنگ كه رفتيم راه منحرف شد ، از لوت خارج شد زمين سخت گرديد . شن بود . ناهار خورديم . بعد از ناهار طولى نكشيده به منزل رسيديم . سوارهاى جناب انتظام الملك برادر سهام السلطنه داماد آقا كه اين راه از يزد و اصفهان تا تهران به ايشان سپرده است استقبال آمده بودند . خودش نزديك آبادى پياده استقبال آمده بود . جوان مؤدب معقولى است برعكس برادرش . نشاط الدوله صبيهء دوم آقا از والدهء افخم الملك در عقد ايشان است . هنوز عروسى نكرده و الان همراه است . گويا در فارس به سلامتى عروسى بشود . چاى و قليان خدمت آقا صرف شد .\r\nيكصد تومان نقد و بيست كله‌قند تقديم گذاشته بود . كله‌قندها به بنده و ساير همراهان تقسيم شد . به منزل رفتيم بلافاصله ديدن من آمد . قند و چاى فرستاد . خيلى مزه داشت كه در كاشان و خانهء آقا ميرزا فخر الدين سهام السلطنه اصرار و ابرام داشت آقا آنجا برود با وجودى كه امجد السلطنه و ساير خانمها را از صبح آنجا روانه فرموده بودند . چون خيلى اصرار داشت آقا فرمودند اين كاغذها كه رسيده مانع است بايد جواب نوشت ، به‌جاى خود شاهزاده و افخم الملك را روانه مىكنم . وقتى كه تشريف بردند گفتيم حاضريم آنجا بيائيم ، جواب صحيحى نداد . بيرون رفتيم سوار اسب شده رفت . افخم الملك مىگفت چه‌كنم ، آقا نگويد چرا نرفتيد . من گفتم جواب آقا با من . با اين بىادبى او صحيح نيست آنجا رفتن . اين نامعقول را اعتنا نكردن بهتر است . بعد به آقا عرض كرديم بسيار تحسين فرمودند .\r\n\r\n","description":"","footnote":"","page_name":" 1391 ","page_number":421},
  {"content":"\r\n\r\n\r\nخالدآباد\r\nخالدآباد قريهء خوبى است و اول خاك نطنز است . يك جعبه گلابى و يك جعبه سيب انتظام الملك روانه كرده بود . گلابى نطنز مشهور و ميوهء بسيار معتبر طهران است كه در فصل زمستان مىآورند . حقيقت بسيار خوب مىشود . تا دانه‌اى يك چارك بزرگ مىشود . تا دو ساعت از شب رفته افخم الملك ، مهندس‌باشى ، رفيع السلطان ، ميرزا شفيع خان آنجا بودند . هواى اين‌جا ملايم بود . يك ساعت نزد همشيره اندرون رفتم . الحمد لله سلامت هستند .\r\n\r\nخضر - منداب\r\nشنبه 28 - صبح زود سوار شديم منزل خضر است . گفتند هشت فرسنگ است .\r\nليكن محققا چهار فرسنگ بود بلكه كمتر . اين منازل را فقط براى كرايهء چاپار دور مىگويند . ناهار را در خضر خورديم . ده بزرگى [ است 
  ] و قلعه محصورى دارد . بوتهء « منداب » گل كرده بود . در اين دهات زراعت آن را خيلى مىكنند .\r\n\r\nقلعه - دروازه‌بان\r\nهريك از اين دهات نطنز قلعهء محكمى دارد كه يك در آهنى دارد . تمام مال و اموال رعايا در آنجاست . هر نفرى يك اطاق دارند . يك نفر دروازه‌بان دارد . روزها در قلعه باز است ، هركس كارى دارد صورت مىدهد . اول شب بسته [ مىشود 
  ] و احدى را آن دروازه‌بان راه نمىدهد . هركس در آنجا اطاق و انبارى دارد . يك رى گندم به آن دروازه‌بان در سال مىدهند . هر اطاقى گفتند سى تومان و بيست تومان خريد و فروش مىشود و هركس در آن قلعه محلى نداشته باشد زن به او نمىدهند . هروقت اغتشاش و انقلابى بشود تمام در قلعه رفته ، خمره‌هاى بيشمار از عهد قديم آنجا هست مملو آب كرده در را بسته متحصن مىشوند . بعضى از اين قلعه‌ها چاه آبى هم دارد .\r\n\r\nنطنز و نطنزى\r\nچادر مرا در كنار اسطلخى زده‌اند . اين دهات نطنز اغلب اسطلخ دارند . قصبهء نطنز در بالاى اين ده به مسافت يك ساعت راه واقع و هفوشته « 1 » حاكم‌نشين نطنز مقابل آن به مسافت مختصرى [ است 
  ] . در ركاب آقا سه ساعت و نيم به غروب مانده به تماشاى آنجا\r\n\r\n\r\n","description":"","footnote":"\r\n( 1 ) - ( - افوشته ) .\r\n","page_name":" 1392 ","page_number":422},
  {"content":"\r\n\r\nرفتيم . نطنز دهات خوبى دارد . هفتاد پارچه آبادى [ است 
  ] و حكومتش با مرحوم حسام السلطنه [ بود 
  ] و الان با حسام السلطنهء حاليه است . تمام رعيت آن اغلب در طهران مشغول كاسبى [ اند 
  ] و كسب آنها آلوفروشى ، شيرفروشى ، سيراب‌فروشى ، باقلا ، پونه ، سبزى صحرائى است . باغبانى هم خيلى مىكنند . در سبزىكارى و باغچه‌بندى ماهر هستند . بيشتر متقلب مىباشند و به تقلب مشهور . از صبح تا عصر شش هفت مرتبه تبديل كسب كرده و آخر شب باقلا [ مىفروشند 
  ] و از آن به بعد گدائى مىكنند . گلابى نطنز مشهور و بسيار مرغوب است . تا دانه‌اى دوازده سير و پانزده سير مىشود . خوبش در قريهء طامه [ است 
  ] و در اين دهات كم است .\r\n\r\nكتيبه‌هاى قديمى\r\nمحترمين قصبهء هفوشته استقبال آمده بودند با فراش و فراشباشى حاكم . مسجد بسيار كهنه با دو منارهء آجرى خيلى مرتفع ممتاز در اول قصبه بود . مقبره‌اى بود از [ شيخ عبد الصمد نظنزى 
  ] اين تفصيل در سردر مسجد به كاشى با خط نسخ شبيه به ثلث رقم بود : « امر ببناء هذه العمارة العالية و الغرفة الرفيعة الملك الاعظم الصاحب المعظم اعدل ملوك العجم بانى قواعد الخير و منبع السعادة ، باسط الامن و الامان ، ناشر العدل و الاحسان شمس الدولة و الدين ناصر الاسلام و عون المسلمين محمد بن ابى على تقبل الله حسناته فى شهور سنة خمس و عشر و سبعمائه . »\r\nدر وسط طاق‌نماى دست راست درب بقعه به خط لايقرئى نوشته بود : « اميركبير جلال الدين عبد الله اعزه الله . » ايضا زير آن به طرق بالائى مرقوم بود : « بمساعى عبد الصمد صدر المعظم كمال الدين محمد جزاه الله خيرا . » « 1 »\r\n\r\nفروختن كاشيها به فرنگيها\r\nمسجد بسيار خوبى بود كه چند پله خورده پائين مىرفت با صحن و كتيبه‌هاى بسيار اعلى كه از گچ بيرون آورده بودند . تمام كاشيهاى اين مسجد و بقعهء شيخ را كنده و به قيمتهاى گزاف به فرنگيها فروخته‌اند كه الان يك خشت كاشى براى نمونه و تماشا نداشت . اين خلق بىتربيت براى چهار غازى اين‌طور سرقت و وحشيگرى مىكنند .\r\nمتولى در قيمت كاشيها خيلى اغراق مىگفت . در اين‌كه فرنگيها پول زياد در اين راه مايه مىگذارند شكى نداريم .\r\n\r\n\r\n","description":"","footnote":"\r\n( 1 ) - اين سه كتيبه مربوط به مسجد و خانقاه شيخ عبد الصمد نطنزى است ( ا . ا . )\r\n","page_name":" 1393 ","page_number":423},
  {"content":"\r\n\r\nاز آنجا هفوشته رفته در خانهء ميرزا نصر الله خان گماشتهء نظام السلطنه كه با فرمانفرما به فارس رفته دو روز است مراجعت نموده چاى صرف شد . تمام ديوارهاى حياط با يك گل زرد رنگى ساخته بود كه خيلى قشنگ و خوب شده بود . اين خاك در نطنز است .\r\nغروب منزل آمديم . دست جناب شيخ را عقربى زده . چون هوا هنوز گرم نشده چندان صدمه نزد . شغال بسيارى اينجا داشت . نصف‌شب سه مرتبه از صداى آن‌كه تا پشت چادرآمده بود بيدار شدم . از ترس كفش و كلاه و لباده‌هاى پوست را مخفى كرده بوديم .\r\nمستشير الدوله ، افخم الملك ، رفيع السلطان و اغلبى آنجا بودند خوش گذشت .\r\n\r\nطرق و قلعه گبرى آن\r\nيكشنبه 29 شوال - در برد العجوز هستيم . مختصر سرمائى هم هست . منزل طرخ « 1 » بود از قراء نطنز . چهار فرسنگ مىگفتند اما سه فرسنگ بيش نبود . نزديك ده از كالسكه پياده شده سواره رفتيم . كالسكه نمىآمد . اين ده قلعهء بسيار بزرگى مشهور به قلعه گبرى دارد كه روى تپه سنگى واقع [ است 
  ] ، خيلى مستحكم و بزرگ . عصر به تماشاى آن با جناب شيخ و فتح الممالك رفتيم . در آهنى داشت . از در داخل شده وسط كوچه‌اى بود به عرض دو ذرع . اغلب روى كوچه هم طاق زده [ اند 
  ] و انبار بود . اين كوچه به طول قلعه مىرفت و به فاصلهء سمت يمين و يسار كوچه‌هاى تنگ جدا شده تا منتهاى عرض قلعه مىرفت . اطاقها تمام مقفل [ بود . 
  ] در آخر قلعه چاهى بود كه يكصد و پنجاه ذرع عمق داشت . حالا آب نداشت . خيلى مستحكم و متين [ است 
  ] . مىگفتند قبل از اسلام متعلق به گبرها بوده . خيلى كهنه مىباشد . اسطلخ بسيار بزرگى پائين قلعه بود بسيار مصفا .\r\nمسجدى در وسط ده بود خيلى قديم . متولى مىگفت در سيصد هجرى بنا شده . روبه روى محراب سنگى نصب بود كه خطوط داشت . تاريك بود خوانده نشد ، گذشته از آن كوفى بود و وقت لازم داشت . كاجى آنجا بود از جنس كاجهاى كوهى « اورس » مىگويند .\r\nچوبش بسيار معطر [ ست 
  ] . چهار ذرع و نيم الى پنج ذرع قطر داشت كه خودم اندازه گرفتم . ده بسيار بزرگ و آباد بود ، هوايش ييلاقى و سرد [ ست 
  ] . كرسى گذاشتيم . خيلى سرد بود .\r\n\r\nمورچه‌خورت\r\nشنبه « 2 » غرهء شهر ذيقعدة الحرام - يك ساعت از دسته گذشته سوار شده پائين\r\n\r\n\r\n","description":"","footnote":"\r\n( 1 ) - نام اين آبادى طرق است . سرو زيباى كج خوابيدهء آن هنوز برجاست . ( ا . ا . )\r\n( 2 ) - در روز هفته از اين پس اشتباه رخ داده . غرهء شهر ذيقعدة الحرام مصادف با روز دوشنبه بوده است -\r\n","page_name":" 1394 ","page_number":424},
  {"content":"\r\n\r\nگردنه كالسكه‌ها را آوردند . امجد السلطنه اسب سوار نمىشود ، خيلى واهمه دارد . همهء اين راه را پياده آمدند . فقط عزيزه خانم و انبساط الدوله سوار شدند . از يك گردنهء مختصرى گذشته صحراى مورچه‌خورت نمايان شد . صحراى طويل عريضى است .\r\nاردوها در اين صحرا زده شده ، جنگها و قشون‌كشيها شده . قدرى شوره‌زار است . راه كالسكه از جاده كنار بود . خيلى پيچ خورد . هوا به‌شدت سرد [ بود 
  ] و باد مىوزيد . امروز برحسب استدعاى فتح الممالك يا به بعضى خيالات كه يكى از محترمين اردو دارد ميرزا آقا كه لقب نديم‌باشى گرفته است در درشكهء ما نشست . سيد خيلى زرنگ است . دو سفر هم فارس رفته ، يك مرتبه‌اش با ركن الدوله بوده ، فتح الممالك ديروز دملش ( كرت‌سيم ) سر باز كرده گويا به كلى قلع ماده شده . مشمع گذاشته خيلى بهتر است . در درشكه با جناب شيخ نشست . ناهار را در همان صحرا خورديم خيلى سرد بود . بته آتش زديم . بعد از ناهار دو ساعت بيشتر كشيد تا وارد قريهء مورچه‌خورت شديم كه خاك اصفهان است .\r\nدر عمارت منزل كرديم . گرگاب نزديك است . خربوزه‌اش را آورده بودند يك من يك هزار مىدادند . يك دانه خوبش را خريده خورديم . ميرزا مرتضى خان گماشتهء حضرت و الا ظل السلطان در اين‌جا آمده دستخطى از حضرت و الا آورده بود . بنا بود آقا به عمارت « هفت دست » بيرون شهر منزل نمايند . ميرزا مرتضى خان مذكور داشت كه به كلى منهدم [ است 
  ] و اراضى آن فروخته شده ، يك اطاق مسكونى ندارد . در شهر تعيين منازل مىشود . كاغذى براى شاهزاده شاهمراد ميرزا رئيس تلگرافخانه نوشته تلگرافى طهران كند حضرت و الا تنخواه روانه فرمايند .\r\n\r\nمخارج راه\r\nاين پدرسوخته حاجى مصطفى عجالة پول ما را خورده و شب‌به‌شب خرج قاطرها و شام و ناهار قاطرچى ، نعل‌بندى ، تعمير پالان را مىدهم . مسئله در اين است كه قاطر سه هزار اجاره داده و بيش از چهار هزار شب خرج مىكرد . آيند و روند زياد است ، ارزاق هم گران . خرج زيادى مىشود . شب سرد [ بود 
  ] و سوز خيلى سرد مىآيد .\r\nيكشنبه دوم - به رسم معمول اذان صبح بيدار شديم . فتح الممالك باز زود بلند مىشود . امان از سليمان ميرزا كه تا كرسى و لحاف و تمام اسباب راحتى را برندارند برنمىخيزد . آن سوز ديشب برفى را در نظر داشت كه از نصف‌شب شروع شده به قدر يك چارك باريده بود . يك ساعت از دسته گذشته سوار شديم . دانه‌دانه هم برف\r\n\r\n\r\n","description":"","footnote":"\r\n- تاريخ روزهاى بعد هم اشتباه نوشته شده ( مسعود سالور )\r\n","page_name":" 1395 ","page_number":425},
  {"content":"\r\n\r\nمىآمد . جلوتر آمديم برفش بيشتر بود . آفتابى شده برفها را آب مىكرد . گل چسبندهء بدى داشت . به اسب و قاطر صدمه مىزد .\r\n\r\nقريه گز و تهور مردم آن\r\nچهار از دسته بود . وارد قريهء معتبر گز شديم . قلعه و دروازهء عالى داشت . از دم دروازه پياده شديم . غافل از گل چسبندهء كوچه بوديم . هريك دو سه مرتبه زمين خورديم تا وارد منزل [ شديم 
  ] و خدمت آقا رسيديم . عمارت كدخدا اطاقها و حياط خوب داشت . ناهار خورديم . انتظام الملك هم بود . قراسورانى را از قرار مذكور حضرت و الا ظل السلطان به ديگرى داده ، حالا آمدنش به فارس محقق شد . بعد از ناهار منزل خودمان رفتيم . يك مرتبه زمين خوردم . مهتابى و اطاقى دارد . قريهء گز مىگويند بيست هزار جمعيت دارد و از قراى معتبر اصفهان است . دو سال است به اجلال السلطنه تيول مرحمت شده است .\r\nمردمان اين قريه از قديم مشهور به تهور و مردانگى و زمختى هستند . چنانچه در جنگ افغان و فتح اصفهان از غلبهء لشكر افغان مصون و محفوظ ماندند و هرچه لشكر افغانها به اين قريه فرستادند شكست خورده مراجعت نمودند . آخر الامر از امداد آنها به اهل اصفهان انديشناك شده مصالحه نمودند و امان دادند مشروط بر اين‌كه آنها هم به اهل شهر كمكى نكرده و امدادى ننمايند . مورخين ايران و فرنگستان هريك به ذكر جنگ افغان مىرسند از مردانگى و شجاعت اين مختصر جمعيت كه در مقابل آن قشون خونخوار دوام و ثبات آورده بلكه مغلوب و منكوب نمودند تمجيد و تعريف بىنهايت مىكنند . چنانچه از اهالى اصفهان آن‌همه تفصيل مىدهند كه يك نفر افغان صد نفر اصفهانى را به يك ريسمان بسته و به مقتل مىبرد و از يك نفر آنها جلادتى به ظهور نمىرسيد .\r\nافخم الملك عصر آنجا آمد . ايابا و ذهابا زمين خورد . تمام لباس حتى زيرشلوار گل شده بود . شب خربوزهء بسيار خوبى خورديم . جاى دوستان خالى بود .\r\n\r\nورود به اصفهان\r\nدوشنبه سيم - گلها خشك شده بود . به ساعت معمول سوار شديم دو فرسنگ تا شهر مسافت است . شوق ديدار اصفهان بشاشتى مىداد كه نهايت نداشت . هرگز اين سعادت را در خود گمان نداشتم . نيم فرسنگ به دروازهء شهر مانده سر مستقبلين نمايان شد . معرفى آنها به آقا مىشد و ما دور بوديم . قدرى به دروازه مانده ركن الملك نايب الحكومهء اصفهان و جناب ملاباشى كه تمام كارهاى شخصى حضرت و الا به ايشان\r\n\r\n","description":"","footnote":"","page_name":" 1396 ","page_number":426},
  {"content":"\r\n\r\nرجوع است با دو دستگاه كالسكه و پنج يدك و سه نىدار با فراش و شاطر و تجملات ديگر نمايان شدند . سركار شاهمراد ميرزا قبل از آنها رسيده روبوسى نمودم . سليمان ميرزا به كالسكهء ايشان رفت . از نهرهاى آب بسيار گذشتيم كه از رودخانهء زاينده‌رود جدا كرده بودند . قراء و دهات آباد دو طرف جاده را گرفته [ است . 
  ] يك وجب زمين لم‌يزرع نبود .\r\n\r\nبرج كبوتر\r\nبروج بسيار در هر طرف [ بود 
  ] و هركجا چشم كار كند براى كبوتر با اشكال مختلفه نمايان بود كه بعضى از آنها مثل يك عمارت بسيار عالى نمايان بود . در حقيقت زيب و زينت صحرا شده بود . شهر اصفهان از اين سمت كه مىرفتيم چندان نمايان نبود . داخل دروازه شده از همان سنگ‌فرشهاى كاشان داشت . كم‌كم به آبادى شهر داخل شديم .\r\nزنهاى زياد روى بام و پشت درها به تماشا آمده بودند . اغلب خوشگل [ بودند 
  ] و كمتر حجاب مىنمودند . مدتى از كوچه گذشته كاروانسرا و تيمچه و دالان بود ، تمام آن مسكون و مملو از مال التجاره .\r\n\r\nميدان نقش‌جهان\r\nبعد از طى اين مسافت از در بازار قيصريه وارد ميدان نقش‌جهان شديم . اين ميدان از بناهاى قديم [ است . 
  ] مىگويند از عهد امير تيمور است . در كمركش ميدان داخل دروازه شده كه رو به مشرق بود . بازار مسگرها بود ، يكصد ذرع طول داشت . از دروازهء ديگر گذشته وارد ميدان كوچكى شده كه دور ميدان تمام اطاق و مسكن سرباز [ بود 
  ] و چهار خيابانى داشت و مابقى فضا باغچه [ بود 
  ] و درختهاى كهن داشت .\r\n\r\nشاخ شكار\r\nرو به شمال در ورود عمارت حضرت و الا و ساير عمارات دولتى بود . پياده شديم از جلوى « باغ كاج » گذشته از درى داخل خلوتى شديم كه عمارت زمستانى حضرت و الا بود . بر تمام در و ديوار بلكه خيابانهاى خلوت سرهاى شكار نصب كرده بودند كه به دست حضرت و الا صيد شده [ است 
  ] . در حقيقت ديوار و پشت‌بام تمام شاخ بود . به سليقهء من كه ابدا تعريفى نداشت . در باغچه گلهاى نرگس و سنبل باز بود .\r\n\r\n","description":"","footnote":"","page_name":" 1397 ","page_number":427},
  {"content":"\r\n\r\n\r\nملاقات با ظل السلطان\r\nاز پله‌ها بالا رفته داخل اطاقى شده از آن اطاق داخل گالرى شديم كه گويا سابقا ايوانى بوده . حضرت و الا تصرفى فرموده پنجره گذاشته حالت « هال » و « گالرى » را به‌هم رسانيده بود . در كمركش « هال » حضرت و الا پشت به ديوار تكيه كرده پالتو فلفل نمكى پوشيده [ بودند 
  ] كه يقهء آن از مخمل مشكى بود . پير شده‌اند اما به همان تنومندى هستند .\r\nنشستيم . بعد از طى تعارفات چاى آوردند . قليانى هم براى آقا آوردند . شاهزاده بيشتر از وضع اغتشاش حكومتها مىگفت و در ضمن رسانيد كه خيلى مايل بودم يكى از هم قطارهاى محترم من كه هميشه در طهران مصدر كار و محل رجوع حكام بودند حكومتى بروند تا معايب و نواقص كار را دانسته هروقت طهران رفتند و كاغذجات حكام رسيد از درددل آنها مطلع [ بشوند 
  ] و عرايض آنها را اصغا كنند . مثلا [ به 
  ] جناب‌عالى در ايام وزارت ماليه‌تان چند مرتبه براى تعمير عمارات حكومتى اصفهان نوشتم مفيد واقع نشد كه عين آن جواب و سواد رقعه‌جات موجود است . بعد صحبت از ميرزا ابو القاسم و حكايت عزيز به ميان آمد . جناب آقا خوب از عهدهء جواب برآمد . مقصود حضرت و الا به عمل نيامد . حقيقت آقا در محاوره و بيان تالى ندارند . خيلى فصيح و بليغ تكلم مىفرمايند . صحبت آقا از خطبهء خطبا كه مدتها زحمت كشيده تفكر مىنمايند افصح است .\r\n\r\nحمام شاهزاده‌ها\r\nاز آنجا با همان تفصيل به عمارتى كه معين شده بود رفتيم . عمارت آغاباشى سليمان خان را معين كرده بودند . عمارتش به وضع جديد در وسط باغچه ساخته شده بود . ناهار را خدمت آقا خورديم . بعد مرخصى حاصل كرده به عمارتى كه براى من تعيين شده بود رفتم . از خانه‌هاى ابراهيم خليل خان مرحوم و جلوى قنسولخانه روس واقع است .\r\nتالار آينه و دو اطاق خوبى دارد . چاى خورده بعد حمام رفتم . دويست قدم پائين منزل ، حمام شاهزاده‌ها بزرگ و خوب بود . يك ساعت و نيم به غروب مانده بيرون آمدم .\r\nشاهزاده شاهمراد ميرزا آمد . جواب تلگراف از طهران نرسيده گفتم . ديگرى را پيدا كرده همين‌جا قرض كرده حوالهء طهران كنم . بعد از رفتن ايشان از سرايدار خانه كه كدخداى محله است بعضى اطلاعات جويا شده محض اطلاع خوانندگان درج مىشود .\r\n\r\n","description":"","footnote":"","page_name":" 1398 ","page_number":428},
  {"content":"\r\n\r\n\r\nاطلاعاتى دربارهء اصفهان\r\nشهر اصفهان وقتى آبادترين شهرهاى عالم بوده . مركز تجارت و معدن كمال و منبع مكتب و حرفه بوده . چنانچه الان هم كه خراب شده و از آن عظمت و جلال افتاده باز بعد از طهران و تبريز در جمعيت و آبادى ثانى ندارد . در صفا و هوا از اغلب شهرهاى عالم بهتر است . ابنيه و آثار قديمى كه در اين شهر موجود است خود دلالت دارد كه چقدر معتبر و عظيم بوده . بعد از جنگ افغان اين شهر رو به خرابى نهاده . مگر دست غيبى به صورت اولش دربياورد . مورخين فرنگ جمعيت اين شهر را در اوايل سلطنت شاه سلطان حسين چهار كرور نوشته‌اند . الان جمعيت آن از سيصد هزار متجاوز است .\r\nدوازده فرسنگ دور شهر است . ابنيهء قديم از عمارات سلطنتى و مساجد و مدارس ، بازار و كاروانسرا به حدى دارد كه تعداد آن پايان ندارد . تقريبا طول بازار اصفهان يك فرسنگ مىشود كه تمام آن داير [ ست 
  ] و كسبه مسكن دارند . در اين بيست و هشت سال كه ظل السلطان حكومت در اين ولايت دارد فى الجمله رو به آبادى نهاده و از پيشتر آبادتر گرديده . دهاتش مرغوب و شهرش آباد شده . اما آنچه از باغات و عمارات سلطنتى داشته فروخته و الان تمام آن زمين زراعت و باغات شده . هر باغ سلطنتى قطعه‌قطعه مالكى پيدا كرده . از آثار آن فقط اسمى باقى است . مگر چند محل كه در دست خود حضرت و الا است ، مثل چهل‌ستون و باغ كاج و هشت بهشت كه ملك و خانهء صارم الدوله سردار اعظم است .\r\n\r\nمنسوجات\r\nمنسوجات اصفهان رو به ترقى نهاده . در طهران و بعضى شهرهاى ايران فى الجمله رواج گرفته . اهالى اصفهان جنسا زارع و كاسب هستند . در عمل زراعت و تجارت يد طولى دارند . در تمام اصفهان و اطراف شهر يك قطعه زمين باير نيست . تجار اصفهان در تمام عالم پراكنده [ اند 
  ] و تجارت مىكنند . در تقليد و تقلب شهرتى دارند . در ايران معروف و مشهور مىباشند . هركس با اصفهانيها طرف شود هرقدر زرنگ و نكته‌سنج باشد فايق نمىآيد و مغلوب خواهد شد . در هر صنعت و عملى استاد [ ند 
  ] و به محض رؤيت مىتوانند از روى آن ساخت و تقليد كرد . روىهم‌رفته مردمان هوشيار زرنگى دارد .\r\nاگر در ترتيب تربيت آنها اقدامى شود از هر ملتى زودتر ترقى كرده صنايع و بدايع كارهاى آنها عالم‌گير مىشود . افسوس مربى و مشوقى ندارند و آنچه عجالة مىكنند با\r\n\r\n","description":"","footnote":"","page_name":" 1399 ","page_number":429},
  {"content":"\r\n\r\nبىاسبابى از غيرت و حميت خودشان است . « 1 »\r\n\r\nامامزاده‌هاى اصفهان\r\nامامزاده احمد بن موسى ابن جعفر - امامزاده زين العابدين ايضا - شاهزاده محمد - امامزاده باقر - شاه مير حمزه - شاه زيد - امامزاده عسكر - امامزاده هارون ولايت - شاه ابو القاسم ( ع ) .\r\n\r\nعلماى اصفهان\r\nآقا ميرزا محمد هاشم - حاجى شيخ محمد تقى الملقب به آقا نجفى - آقاى امام جمعه از اولاد مرحوم مجلسى امّا - آقا ميرزا محمد حسن نجفى - حاجى شيخ محمد على الملقب به ثقة الاسلام - حاجى سيد جعفر پسر مرحوم حاجى سيد محمد باقر شوشترى « 2 » - آقا ميرزا مسيح - آقا شيخ محمد تقى - آقا مير سيد على - آقا ميرزا محمد ابراهيم .\r\n\r\nمحلات اصفهان\r\nشهر اصفهان به هفده محله و هفده دروازه تقسيم شده كه آبادترين آنها دروازهء نو در وسط شهر واقع است . در كوشك - بيدآباد - محلهء نو - چارسوق شيرازى - قصر منشى - خواجو - پاقلعه - احمدآباد - يزدآباد - جهان‌باره - درب حمام جنت - محلهء مسجد جامع - محلهء طوق‌چى - دروازه نو - مسجد حكيم - محلهء لبنان - ميدان كهنه .\r\n\r\nعمارات سلطنتى\r\nابنيه و عمارات سلطنتى كه بعضى آباد و بيشتر آن منهدم است : سرپوشيده ، آباد - باغ كاج مرحوم سيف الدوله احداث نموده و الان دار الحكومه است - چهل‌ستون شاه عباس ، آباد - عمارت امير تيمورى ، آباد - رشك جنان « 3 » از اشرف و محمود - عمارت اشرف - طالار طويله - ديوانخانهء صدرى - نارنجستان صدرى - انگورستان صدرى ، منهدم - بادامستان ، منهدم - هشت بهشت ملكى صارم الدوله ، آباد - ميدان نقش‌جهان . . . « 4 » شهره است - آلاقاپى درى كه شاه عباس اول از روضهء مطهر مولاى متقيان به‌جاى\r\n\r\n\r\n","description":"","footnote":"\r\n( 1 ) - از اينجا به بعد تا جايى كه اشاره كرده خط ميرزا محمود خان است .\r\n( 2 ) - شفتى صحيح است ( ا . ا . )\r\n( 3 ) - اصل : رخش جنان .\r\n( 4 ) - دو كلمه ناخوانا .\r\n","page_name":" 1400 ","page_number":430},
  {"content":"\r\n\r\nدرب مجللى كه روانه كرده بود آورده در اينجا نصب است . و اين آلاقاپى در كمركش ميدان نقش‌جهان رو به مشرق واقع [ است 
  ] . نقاره‌خانه ، آباد - هفت دست ، منهدم - نمكدان ، ويران - فرح‌آباد ، و و و آثارى نيست .\r\n\r\nمساجد معتبر اصفهان\r\nمسجد شاه - مسجد جامع - مسجد لانبان « 1 » - مسجد سيد - مسجد حكيم - مسجد رحيم خان - مسجد نو - مسجد آقانور - مسجد قرچه‌قاى « 2 » - مسجد محلهء نو - مسجد شيخ لطف الله - مسجد ميرزا باقر - مسجد چهارباغ - مسجد خلف بيك - نقره‌چين - مسجد مريم بيگم - مسجد دار الشفاء .\r\n\r\nمدارس معتبرهء اصفهان\r\nمدرسهء چهارباغ - مدرسهء صدر - مدرسهء نيم‌آورد - مدارس كاسه‌گران - مدرسهء حاجى كلباسى - مدرسهء حاجى شيخ محمد باقر ، دوباب - مدرسهء درب كوشك - مدرسهء بيدآباد - مدرسهء حكيم - مدرسهء بالا - مسجد جامع .\r\n\r\nخانات معتبرهء اصفهان\r\nسراى مخلص - سراى گلشن - سراى محمد صادق خان - سراى سارو تقى - سراى حاجى على نقى - سراى طالار - سراى فخر - سراى شيشه - سراى سيد اسمعيل - سراى دالان دراز - سراى مرداركشها - سراى شاه - سراى چهارسوق مقصود - سراى بازارچه بلند .\r\n\r\nحمام‌هاى اصفهان\r\nحمام شاهزاده‌ها - حمام شاه - حمام بيگدلى - حمام شاه على - حمام كرسى - حمام كزد - حمام على قلى آقا - حمام حاجى كاظم - حمام حاجى محمد على - حمام خان - حمام حق ويردى - حمام قرچه‌قاى - ايضا حمام حق ويردى - حمام شورا - حمام دوشنبه دين - حمام پنجشنبه دين - حمام جلى - حمام ميرزا محمد على - ايضا حمام خان - حمام احمدآباد - حمام نيم‌آورد - اين حمامها تماما از ابنيهء قديم است كه بسيار خوب باقى مانده‌اند و اگر چنانچه بخواهيم حمامهاى اصفهان را بنويسيم به حد و عد نمىآيد .\r\n\r\n\r\n","description":"","footnote":"\r\n( 1 ) - ( - لنبان )\r\n( 2 ) - اصل : خان .\r\n","page_name":" 1401 ","page_number":431},
  {"content":"\r\n\r\n\r\nكوههاى اصفهان\r\nجبالى كه اطراف شهر اصفهان را احاطه كرده و بعد آنها از نيم‌فرسنگ الى پنج شش فرسنگ : كوه جلفا - كوه الچينى - كوه سيد محمد - شاه كوه - كوه قرو - كوه گورت - كوه صفه .\r\n\r\nزاينده‌رود\r\nرودخانهء زاينده‌رود كه جريان آن از مشرق به مغرب « 1 » است و شهر اصفهان در شمال آن واقع است سابق بر اين كه آبادى بيشتر بوده تقريبا در وسط شهر واقع بود . امروزه از زاينده‌رود تا به اول آبادى شهر يك ميل كمتر مسافت است . سرچشمهء زاينده‌رود از كوههاى فريدن تا جائى كه به كوير داخل شده و فرومىرود كه آن محل را رودشت مىنامند چهل فرسنگ است . آبادى شهر و توابع اصفهان بسته بدين رودخانه است .\r\nچنانچه چهارصد و بيست و پنج « مادى » كه به اصطلاح اصفهان نهر را مىگويند از رودخانه جدا مىشود كه هريك از چهارصد سنگ الى هشتاد سنگ آب دارد و از هر كدام از بيست پارچه آبادى تا دو و سه مشروب مىشود . مادى فدا « 2 » متعلق به شرب شهر است . نهر جوب شاه از مادى فدا جدا شده مخصوص عمارات دولتى است .\r\n\r\nپلهاى اصفهان\r\nپلهاى معروف زاينده‌رود كه هريك در مقابل خود از ابنيهء بزرگ و آثار قديمهء اين شهر محسوب است : پل زمان خان ده فرسنگ تا به شهر مسافت دارد - پل بابا محمود شش فرسنگى - پل وركون چهار فرسنگى - پل مارنون سيزده چشمه - پل اللهوردى خانى كه از چهارباغ قديم به آن مىرود سى و سه چشمه - پل حسن پاشا مشهور به خواجو كه از چهارباغ صدرى به آنجا مىرود - پل چوبى كه جلوى عمارت مخروبهء هفت دست واقع است - پل شهرستان - پل مروان كه از آنجا فاضل آب رودخانه به كوير فرومىرود . پلهاى كوچك بسيار است .\r\n\r\nبلوك اصفهان\r\nبلوك ماربين سيصد پارچه آبادى از قراء و مزارع - بلخار چهارصد آبادى - لنجان سيصد و شصت آبادى - جى و كرارج سيصد - قهّاب دويست - رودشت و دراعون\r\n\r\n\r\n","description":"","footnote":"\r\n( 1 ) - چنين نوشته است .\r\n( 2 ) - در كتاب نصف‌جهان « فدين » است .\r\n","page_name":" 1402 ","page_number":432},
  {"content":"\r\n\r\nيكصد و چهل - سيميران « 1 » سيصد - فريدن سيصد - چهارمحال پانصد - ينگ‌آباد و ابرقو دويست .\r\nاين مختصر را گفتم ميرزا محمود خان نوشت كه خواناتر باشد . « 2 »\r\n\r\nميدان نقش‌جهان\r\nنيم‌ساعت به غروب مانده كدخدا را برداشته با فتح الممالك ، سليمان ميرزا ، حاجى خان پياده به ميدان نقش‌جهان رفتيم . اين ميدان حقيقت اسباب زينت شهر شده .\r\nطولش جنوب به شمال ، عرضش مشرق به مغرب هزار جريب زمين كه هر جريب هزار ذرع مضروب است محوطهء آن مىشود . دورتادور آن پائين و بالا اطاق براى سرباز و توپچى است كه در ايام استقلال ظل السلطان بيشتر قشونش در اين‌جا مسكن داشتند .\r\nحالا اطاقها مخروبه شده ، چندى بگذرد به كلى خراب خواهد شد . جلوى اطاقها به عرض سه ذرع راهرو پياده است . از آن گذشته نهرى دارد كه دو ذرع عرض آن است و سنگهاى يك تخته [ كه 
  ] اطراف جوى است تمام ريخته و جوى هيچ آب ندارد . از آن گذشته نهر جديدى است كه شاهزاده احداث كرده و درخت كاشته‌اند . بر رونق ميدان اين درختها افزوده . رو به مشرق طول ميدان متعلق به عمارات حكومتى است . رو به مغرب پشت اطاقها بازار مسقف خوبى است كه از وسط ميدان جلوى مسجد شيخ لطف الله دو در بزرگ دارد كه وارد اين دو بازار مىشود . در ايام محاصره درهاى ميدان را اگر مسدود كنند تمام لوازم موجود [ مى 
  ] باشد .\r\n\r\nمسجد شيخ لطف الله\r\nمسجد شيخ لطف الله صحن ندارد . دالانى دور گنبد هست از آن داخل گنبد مىشوند ، مدور و بسيار وسيع مثل كاسهء چينى است كه وارونه كرده باشند . زيرزمينى هم در زير آن هست . حقيقت آنقدر كاشى خوبى دارد و به شكل مقبولى اين مسجد را درست كرده‌اند كه تا انسان نبيند معلومش نمىشود . از نوشتن شكل آن عجز دارم .\r\n\r\nمسجد شاه\r\nمسجد شاه در نقطهء آخر ميدان رو به شمال واقع است . در معمارى اين مسجد هم استادى كرده‌اند كه از دور در مسجد با مناره‌هاى آن ، با گنبد مسجد مستطيل مىنمايد .\r\n\r\n\r\n","description":"","footnote":"\r\n( 1 ) - ظاهرا به‌جاى سميرم .\r\n( 2 ) - تا اينجا خط ميرزا محمود خان است .\r\n","page_name":" 1403 ","page_number":433},
  {"content":"\r\n\r\nاما داخل مسجد كه شديم در و ايوان مقابل گنبد و اصل مسجد است و طاق بزرگ است .\r\nاين مسجد از بناهاى شاه عباس اول [ است . 
  ] در كتيبهء جلوخان مسجد به خط ثلث رقم بود و تاريخ آن 1025 بود . در مسجد چوب كاج و نقرهء بسيار عالى بود . صحن بزرگ از سه سمت در خارج شدن دارد . جلوى طاق بزرگ به خط نستعليق شرحى نوشته كه دور بود و تاريك . همين‌قدر اسم شاه مرحوم محمد شاه غازى نوشته شده بود كه تعمير فرموده‌اند . من كه همچو مسجد نديده بودم و گويا در ايران مسجد به اين خوبى نباشد .\r\nتمام از اره سنگ مرمر دو ذرع و نيم طول و يك ذرع و نيم يك ذرع و چارك عرض و هيچ طرف نسبت با مرمرهائى كه ديده‌ايم نيست . مىگويند اين معدن از وقتى كه شروع به ساختن مسجد شد در اردستان پيدا شده . پس از آن‌كه مسجد تمام شد معدن هم تمام شد . ديگر مرمرى به اين خوبى بيرون نيامد . چنانچه الان هم بيرون نمىآيد . يك تخته سنگ سماق در جرز نزديك در بود كه چشم را خيره مىكرد . از اين ازاره كه گذشتيم تمام مسجد يك‌پارچه چينى فغفورى است كه چشم بيننده باوجود آن‌كه تمام خاك گرفته و در عمرش پاك شدن به خود نديده ، خيره مىشود . يك تكه از اين مرمر ، يك خشت از اين كاشى در ايران پيدا نمىشود . هرچه تعريف از اين مسجد بشود كم است . افسوس كه حكومت و ملت نگاه‌دارى نمىكنند . رو به انهدام نهاده ، كاشيها اغلب ريخته ، يك شكافى هم در طاق وارد شده ، در پاك كردن اين كاشيها كه ابدا اعتنائى نمىشود و روى آن خاك و كثافت به‌اندازه‌اى است كه رنگ كاشى بعضى جاها معلوم نمىشود . دو خلوت در دو گوشهء مسجد هست كه طلاب مسكن دارند . سنگابهاى مرمر اين مسجد يك روز تماشا لازم دارد . « چنين كنند بزرگان چو كرد بايد كار » . از همچو پادشاهى اين نوع ابنيه و آثار لازم است ، تا دلالت بر عظمت و جلالت او تا روز قيامت كند . رحمة الله عليه .\r\n\r\nچهارباغ\r\nاز آنجا از راه چهارباغ قديم به خانهء خاله جانم رفتم . اين چهارباغ مثل « آونيوها » ى « 1 » بسيار قشنگ فرنگستان است و گويا آنها را از روى همينها ساخته باشند . وسط جوى آب كه دو طرف آن سنگهاى تراش كشيده شده بعد پياده‌رو هست . درختهاى چنار است . از آن گذشته خيابانى براى سوار و كالسكه هست ، بعد درخت چنار و بعد از آن پياده‌رو كه تمام لبهء اين راهروها سنگ‌تراش است و هردو سمت پياده‌رو دو جادهء كالسكه‌رو يك\r\n\r\n\r\n","description":"","footnote":"\r\n( 1 ) -  Avenue \r\n","page_name":" 1404 ","page_number":434},
  {"content":"\r\n\r\nجا دارد . به فاصلهء معينى در ميان خيابان حوض است . اطراف آن تمام عمارات و باغات دولتى بوده كه حالا فروخته‌اند و زمين زراعت شده . از اين خيابان قشنگ دنيا حال علامتى جز سنگهاى ريخته و بعضى چنارها - كه ترحم به حال آنها كرده نبريده‌اند - باقى نمانده . انتهاى اين چهارباغ پل سى و سه چشمهء معروف است كه حقيقت ديدن دارد و يكى از تماشاگاه‌هاى شهر است . تا يك ساعت از شب رفته آنجا بودم ، الحمد لله همگى سلامت بودند . خاله جانم امسال پنج سال است كه از تهران بيرون آمده يك سال آن را شيراز مابقى را اصفهان بودند . خانه و باغ خوبى اجاره نموده‌اند . ماشاء الله شاهزاده كوچك و شاهزاده حسين بزرگ شده مردى شده‌اند .\r\n\r\nفرمانفرما به عتبات رفت\r\nسه‌شنبه چهارم ذيقعدهء 1316 - صبح نواب شاهمراد ميرزا آمدند منزل ، به اتفاق خدمت آقا رفتيم . جمعى از علما و محترمين شهر آنجا بودند . عماد نظام و مجير الملك كه به همراه فرمانفرما به فارس رفته بودند و مراجعت به طهران مىنمودند خدمت آقا آمدند . خود فرمانفرما از راه بوشهر به عتبات رفته . ناهار آنجا صرف شد . بعد از ناهار به منزل مراجعت كرديم . به اتفاق فتح الممالك و سليمان ميرزا سوار شديم . چون حضرت و الا ظل السلطان عصر به ديدن آقا مىآمد افخم الملك نيامد . آقا اصرار فرمودند كه من هم به جهت آمدن حضرت و الا آنجا باشم . چون حضرت و الا را مكرر ملاقات كرده بودم ، حالت اين نوع مجالس هم معلوم است ، تماشاى جلفا و تخت پولاد و زيارت مراقد متبركهء اولياء و علماء را ترجيح دادم .\r\n\r\nجلفا\r\nاز چهارباغ قديم كه حقيقت جاى ديدنى است گذشته از پل اللهوردى خانى رد شديم . زاينده‌رود آب زيادى داشت . چيت‌سازها در وسط و اطراف رودخانه مشغول پهن كردن و جمع كردن و آب پاشيدن به‌روى چيتها بودند . فاصله به فاصله در وسط شنها گودالى كنده و از آن آب به‌روى چيت مىپاشيدند . مىگفتند وقتى كه آب زياد مىشود از بالاى پل اگر دست ببرند آب برداشته مىشود . اما حالا نسبة خيلى كم آب داشت .\r\nجلفا در جنوب شرقى شهر واقع است . مسافتش نيم‌فرسنگ نمىشود . تمام ارامنهء اصفهان در اين شهر منزل دارند . اين شهر هم از بناهاى شاه عباس بزرگ است كه ارامنهء جلفاى ارس را قهرا كوچانيده بدين‌جا مسكن داده است . شهر مقبولى است . كوچه‌هاى\r\n\r\n","description":"","footnote":"","page_name":" 1405 ","page_number":435},
  {"content":"\r\n\r\nمستقيم [ دارد 
  ] و نهر آب وسط و درخت در اطراف آن است كه يك ماه ديگر اول صفا و طراوت آن شهر است . كوچه‌ها ساكت [ بود و 
  ] ترددى نمىشد . تمام درب خانه‌ها مقفل و بسته [ است 
  ] ، مثل وادى خاموشان است . زيرا تمام رجال آنجا صبح به شهر آمده و غروب مراجعت مىنمايند . دو دكان باز بود . داخل شديم مقدار پنج شش تومان اسباب خريديم . مزه در اين است كه جوراب جلفاى اصفهان در طهران و ساير نقاط وافر [ ست 
  ] و در اين‌جا هرچه تفحص كرديم نداشتند . از كارهاى دختران تارك دنيا خواستيم ، گفتند كشيش بزرگ نيست و نمىدهند .\r\n\r\nكليساى جلفا\r\nكليساى بزرگ جلفا از بناهاى شاه عباس بزرگ [ است 
  ] كه سنگ اول آن را به دست مبارك خود نصب نموده و تمام مخارج آن را از كيسهء فتوت خود مرحمت كرده . داخل صحن آن شديم . بناى عظيمى است كه كشيشها با دختران تارك دنيا گويا مشغول بخور دادن بودند . عذر خواستند كه كشيشها دعا مىخوانند و نمىشود داخل نمازخانه شد .\r\nگوشهء در باز بود تماشاى مختصرى كرديم . تمام در و ديوار منقش به اشكال حضرت مريم و مسيح و حواريون بود كه در همان عهد شاه عباس كشيده شده بود . پنج كليساى بزرگ ديگر و هفت هشت كليساى كوچك نيز دارد . چون قبل از وقت اطلاع نداده بوديم به هركدام رفتيم نوشتهء كشيش بزرگ را خواستند .\r\n\r\nهفت دست\r\nاز آنجا مراجعت كرديم چهارنعل به سمت « هفت دست » و « تخت پولاد » رفتيم . هفت دست به كلى خراب [ است 
  ] . عمارت « آئينهء خانهء » آن از جاهاى ديدنى است . ستونهاى قطورى دارد به ارتفاع ده پانزده ذرع ، نمىدانم چه چوبى است كه در مقابل اين سختىهاى حضرت و الا و اهالى شهر دوام كرده و به حالت اوليه و عبرة للناظرين باقى است . آئينه‌ها را برده‌اند . آنچه چوب ، در و پيكر كه امكان حمل داشته دزديده‌اند . هشت ستون مزبور بر هشت شير سنگى استوار بوده كه از هر شير چهار دهنه بوده و از قرارى كه مذكور مىداشتند زمانى كه شاه عباس بزرگ به سلام جلوس مىفرمودند از چهار دهن شيرها آب جارى بوده و واقعا اين عمارت مفصلى كه شرح آن نتوان داد در زمانى كه شاه عباس بزرگ جلوس مىفرمود و نادر نامدار در آنجا غضب و خشم را اظهار مىنمود و شاه سلطان حسين ترويج دولت و ملت مىداشت و محمود قليجائى در آن‌جا جلوس و حكم به قتل‌عام مىكرد ، حال چنان در حالت انهدام است كه گويا ابدا علامت\r\n\r\n","description":"","footnote":"","page_name":" 1406 ","page_number":436},
  {"content":"\r\n\r\nو نشانه‌اى از اين مذكورات نه ، و در آن روز كه من در آنجا رفتم دو سه اصفهانى يابوهاى خودشان را آنجا بسته بودند مشغول چريدن و خوردن كاه و جو بودند و سماور حلبى در گوشه‌ى آتش كرده با كمال انبساط تفرج و تفنن مىكردند . يك‌طرف آواز خر و يك‌طرف تغنى جيرجيرك . اگر چنانچه صد هزار سال ديگر شاه عباس بزرگ نور الله مرقده همچو احتمال مىداد ابدا اقدام به اين زحمت و بناى اين نوع عمارت كه در ربع سكون ممكن نيست بنايش نمىكرد .\r\n\r\nنمكدان\r\nبارى به سراغ عمارت نمكدان رفتيم كه بالاتر از اين است . بلد ما بالاى تل كوچكى رفته به آواز بلند گفت اين نمكدان است . يادم آمد شرحى را كه نويسندهء روزنامهء حبل المتين از اين عمارت چندى قبل داده بود . خوب مطلع و بصير [ بود 
  ] . شرحى مبسوط و حكايتى مفصل از يكان يكان بناهاى اصفهان داده به عمارت نمكدان كه رسيده بود نوشته بود نمك را خوردم و نمكدان را شكستم . تمام زمين اين عمارات را فروخته [ اند و 
  ] تمامش الان زراعت است . فقط از آثار و علامات آنها اسمى باقى است .\r\n\r\nچهارباغ صدر\r\nاز پل خواجو رد شده به چهارباغ صدرى كه مثل چهارباغ قديم است [ رسيديم 
  ] . به تساوى و يك اندازه اينجا هم مخروبه [ است 
  ] و سنگهاى تراش آن را فروخته‌اند . فقط امتيازى كه بر آن يكى دارد چنارهاى اين [ است 
  ] كه مىگويند صدر اصفهانى تمام را به يك اندازه و يك روز و يك ساعت كاشته فى الجمله مرتبا باقى است كه مثل ديوارى دو سمت خيابان را احاطه كرده .\r\n\r\nمدرسهء چهارباغ\r\nاز آنجا كج كرده به چهارباغ قديم رفتيم و به مدرسهء چهارباغ كه از بناهاى شاه سلطان حسين [ است و 
  ] به مباشرت آقا كمال ساخته بود [ رفتيم 
  ] . درش نقره ، صحن مدرسه مشجر [ است 
  ] و چنارهاى قوىهيكل داشت . چهارگوشهء مدرسه چهار خلوت داشت كه تا دو ذرع از زمين گذشته يك‌پارچه مرمر بود و از آن به بالا يك قدح چينى فغفورى . در حقيقت به جنگ مسجد شاه رفته . فرقى كه دارد در اينجا درخت غرس‌شده و در اطراف حجرات و خلوت و باغچه دارد . يكى از جاهاى ديدنى اصفهان همين مدرسه و مسجد است كه حقيقت ما فوق تصور شخص است . غروب از آنجا با كمال تأسف و تحزن و\r\n\r\n","description":"","footnote":"","page_name":" 1407 ","page_number":437},
  {"content":"\r\n\r\nافسردگى مراجعت كردم . الحق حيف [ از 
  ] اين ابنيه و انهدام حاليه .\r\nچهارشنبه پنجم - صبح را اندرون نزد همشيره رفتم ، چند روز است افخم الملك كناره مىكند و درست چسبندگى نمىكند . اين سه روز را هم هيچ به منزل من نيامد .\r\nهمشيره مىگفت مستشير الدوله دستور العمل گويا داده است . همين‌قدر گفتم جويا شود كه جهت چه است . خانهء مهندس‌باشى بازديد رفتم . جناب شيخ و فتح الممالك همراه بودند . يك ساعت نشسته خدمت آقا رفتم . اجازه خواسته منزل شاهمراد ميرزا براى ناهار كه دعوت داشتم بروم . عصر را هم بانوى عظمى همشيرهء حضرت و الا از عزيزه خانم دعوت كرده . ناهار خوبى خوردم . سيصد تومان هم قرض كرده تلگرافا حوالهء حضرت و الا نمودم . فتح الممالك و جناب شيخ آمدند . شاهزاده كوچك و شاهزاده حسين هم سوار شدند . براى تماشاى منارجنبان به‌راه افتاديم . از مسجد لانبان گذشتيم .\r\nجاى كوچكى است ، راه تماما سبزه و آب . اگر درختها برگ كرده بودند كه هزار مرتبه صفا و تماشا داشت . ده به ده وصل بود . همينطور باغ و آب بود كه فرق داده نمىشد . يك ساعت همينطور از كنار آب و كوچه‌باغ گذشتيم . تمام درختهاى تازه را با چوب « هو » بسته و مهار كرده بودند كه باد تكانش ندهد . باغات اغلب به و سيب ، به چه نظم و سليقه .\r\nدر پاى اغلب آنها كاهو كاشته بودند . حقيقت معنى رعيتى را در اصفهان آدم مىفهمد كه چطور مشغولند .\r\n\r\nمبالهاى شهر - فضلهء كبوتر\r\nچيزى كه فى الجمله توى ذهن مىزند چاههاى مبال است كه در توى كوچه‌ها است .\r\nروى آنها تخته سنگى است كه هر صبح مىبرند و گفتند در شهر به خانه‌هاى متوسط سالى شش هزار اجاره مىدهند و بعضى تعارفات هم از قبيل سبزىجات و ميوجات علاوه مىشود . كوچه‌ها كثيف و متعفن [ است 
  ] و مگر صبح زود عبور شود و دور نيست ملوث هم بشود . پاى هر سوراخ يك‌قدرى خاك هم هست .\r\nبرجهاى كبوتر زيب و زينت باغات است . از هر برج متوسطى در سال بيست بار فضلهء كبوتر برمىدارند كه بارى دو تومان و بيست و پنج هزار قيمت آن است . اين محلات كه در حقيقت جزو شهر و از خانه‌هاى باغبان و عمله و مزدورها تركيب يافته شده است هريك اسمى داشت كه ازبس بد تلفظ مىكردند و مختلف مىگفتند ملتفت نشده از ذكر آن صرف‌نظر كرديم .\r\nاصفهان را هم به اين اختصار و چاپارى نمىشود ديد و كسب مطالب كرد . اقلا يك ماه اجمالا و دو سه ماه مفصلا وقت لازم دارد . هيچ شهريت آن به جاهائى كه ديده‌ام\r\n\r\n","description":"","footnote":"","page_name":" 1408 ","page_number":438},
  {"content":"\r\n\r\nمناسبت ندارد . يك محلهء آن به قدر همدان و يك مسجد آن به تمام قزوين مىارزد . آفرين بر آن شاه عباس . حقيقت عاقل بود . هيچ احمقى اصفهان را نمىگذارد و در آن شهر خراب قزوين كه منبع گدا و معدن كثافت است مسكن كند . اين‌جا رودخانه‌اى مثل زاينده‌رود [ هست 
  ] . در قزوين از عطش بايد مرد . يك روز توقف اصفهان بر يك عمر توطن قزوين برترى دارد . چه گذشت آن شش ماه بر ما ، جهنم را معاينه ديدم .\r\n\r\nمنارجنبان\r\nبارى رسيديم به قريه كلادون كه منارجنبان در اين قريه واقع است . دم مسجد رسيده پياده شديم . سيد معممى در را باز كرده داخل شديم . محوطهء كوچكى بود . دو باغچه داشت . مسجدى بود كه دو منار در دو سمت آن [ بود 
  ] . قبر بابا عبد الله كه پيرى است جليل القدر و اين جنبيدن منار و مسجد را از بركت او مىدانند در آخر مسجد واقع [ است 
  ] . تاريخ وفات بابا كه در سنگى منقور و بالاى قبرش نصب بود هشتصد و شانزده بود . فاتحه خوانده از پله‌ها بالا رفتيم . روى بام مقبره باد به شدت مىآمد . دو نفر كه مخصوص اين‌كار بودند از دو منار بالا رفتند . [ منارها 
  ] از سطح بام بيش از پنج ذرع ارتفاع ندارد . هردو سرى از سوراخ منار بيرون آورده به‌هم مىگفتند بجنبان . تكان مىدادند .\r\nدروغ نيست . قسم نبايد به رسم ايرانيها ياد كرد . به چشم بايد ديد تا قول مردم را قبول كرد .\r\nاين منارها طورى تكان مىخوردند و اصل اين گنبد و بارگاه طورى حركت مىكرد كه بر هر بيشعورى ثابت و محقق [ مىشد 
  ] و رؤيت مىگرديد . درست به قدر اين‌كه جلد قلمدانى را بگذارند اين منار از ديوار بام جدا شده و مجددا متصل مىشد . سر آدم به نگاه آن چرخ برمىداشت و پاها به لرزه مىافتاد . از اين جهت زمين نشستيم . متصل مىگفت بجنبان و اين دو منار و اين سقف مقبره و مسجد از پاى زمين تا بالاى منار متحرك بود ، منتها منار بهتر آشكار بود . من خودم بالاى منار رفتم و آن ديگرى تكان داد ، سرم را به ديوار چسبانيدم . درست جدا شده و به سرم مىخورد . چون باد زياد مىآمد پائين آمدم . متولى مىگفت يك مرتبه يكى از منارها خراب شده از كمر به بالا را خودم ساختم . باز آن اثر مرتفع نشده كه مشاهده مىكنيد . هركس نديده افسانه تصور مىكند .\r\nجا دارد همه‌كس به ديدن بيايد و تماشاى صنعت كند كه عقول را متحير نموده . آنچه فرنگيها هم آمده تفحص كردند و از روى علم معمارى و طبيعى دقت كردند مأخذ به دست نيامده چيزى نفهميدند .\r\n\r\n","description":"","footnote":"","page_name":" 1409 ","page_number":439},
  {"content":"\r\n\r\n\r\nباغ محمد على خانى\r\nبه باغ محمد على خانى كه الان ملك حضرت و الا و جاى باصفاى خوبى بود رفته ، عمارت سردر خوبى داشت ، آينه‌كارى و ازارهء مرمر . چقدر آينه و ازارهء مرمر عمارات صفويه زياد بوده كه هرچه طهران حمل كردند و عمارت حضرت و الا ساخت تمام نشده كه به اين‌جا هم رسيده . چاى خورده به شهر آمديم . اگر موقع سبزه و صفاى اين‌جاها بود لذت خوبى مىبرديم . راهى به اين خرمى نديده بودم . نيم‌ساعت به غروب شهر رسيديم . مجددا به تماشاى ميدان نقش‌جهان رفته .\r\n\r\nچهل‌ستون\r\nبعد به عمارت چهل‌ستون كه آبادترين عمارات است و جاى تفرج و نشيمن تابستان حضرت و الا است [ آمديم 
  ] . چنارهاى باغ اندكى مانده . تمامش در و پنجره براى عمارت طهران شده . اما تميز و مقبول بود . تا حال نديده بودم و كمتر واقع مىشود كه عظمت بنا انسان را بگيرد . واقعا وقتى كه وارد ايوان شدم و برابر يك ستون ايستاده بالا نگاه كردم چنان مهابت و عظمت بنا مرا گرفت كه به قدر يك ربع ساعت مبهوت ماندم و بدنم مىلرزيد . سه صف ستون است ، هر صفى شش عدد ، دو دانه هم در شاه‌نشين . تمام پايه‌هاى آنها سنگ يك‌پارچه به ارتفاع يك ذرع و يك چارك و دورش دو ذرع [ است 
  ] .\r\nچهار جانب آن حجارى شده كه دهانهاى شير سوراخ حوض وسط از اين دهان شير و فوارهء حوض سابقا آب مىآمده . ارتفاع ستونها بيست ذرع ، قطر هريك سه چارك .\r\nنمىدانم چه بنويسم بايد ديد . از شاه‌نشين به چند اطاق مىرود . يكى از آنها به طول عمارت افتاده . در طاقنماهاى آن‌كه به منزلهء بالارف است اشكال حروب شاه اسماعيل و شاه عباس گويا از نادر هم باشد كشيده شده . تاريك بود و حضرت و الا خيلى مرحمت به اين اطاق فرموده گلخانه‌اش كرده‌اند . چند دانه گلدان كثيف شمعدانى و يك بخارى حلبى مندرس گذاشته بودند . يك احترام فوق العاده هم نسبت به يكى از فاصله‌هاى بين دو طاق‌نما شده بود و آن پردهء ناشورى بود بىاندازه چرك . جويا شدم سرايدارباشى گفت تمثال شاه شهيد است كه حضرت و الا كشيده‌اند . اين تالار روزگارها به خود ديده .\r\nاين هم روزگارى است مىبيند . « شب سمور گذشت و لب تنور گذشت » .\r\nجلوى آن ايوان و ستونها به فاصلهء پنج ذرع حوضى است مربع مستطيل كه عكس اين بيست ستون در آن افتاده و چهل‌ستون به آن لحاظ مىنامند . اطراف حوض مجسمه‌هاى\r\n\r\n","description":"","footnote":"","page_name":" 1410 ","page_number":440},
  {"content":"\r\n\r\nسنگى گذاشته از كلهء شير و صورت آدم كه از دهان و گوش و چشم آنها سوراخ و آب بيرون مىآمده . حالا نمىدانم به آن حالت باقى [ است 
  ] يا مجراى آن مخروبه شده .\r\nاطراف اين باغ برجها و عمارات و باغات زياد است كه اندرونهاى شاهزاده و منزل بانوى عظمى و سايرين است . به اين اختصار بيش از اين كسب اطلاع نشد . مغرب شده منزل آمديم . شب خوش گذشت . . .\r\nپنجشنبه ششم - صبح را زود برخاسته به عمارت آغاباشى رفتم . خيلى زود از اصفهان رفتيم . بسيار جاى خوبى و تماشاگاه صحيحى بود . انشاء الله اگر عمرى باشد مراجعت تماشاى كامل بايد كرد . محمد رضا خان آمد كه آقا فرمودند با افخم الملك بازديد ركن الملك و ملاباشى برويد . سوار درشكه شده ركن الملك در ميدان كوچك ديده شد . عذر خواسته كه حضرت و الا احضار فرموده‌اند . از بازارچهء پشت ميدان نقش جهان رفتيم [ كه 
  ] متصل بازار است . هريك از ديگرى ممتاز [ تر 
  ] . ملاباشى در باغچهء خودشان پذيرائى كردند . جاى خوبى بود .\r\n\r\nقليان\r\nدر قليان كشيدن اصفهانيها نظافتى دارند ، يعنى به قول خودشان ميانه‌هاى خيلى قطور كوتاه قليان را در وسط اطاق گذاشته « نىپيچ » بلندى مىگذارند . متصل سر قليان عوض مىشود و نىپيچ دور مىافتد . يكى هم ايستاده متصل سر قليان را بلند مىكند . تنباكو هم منحصر به « هكون » شيراز است . تمام تنباكوى « هكون » به اصفهان مىآيد . نظام الملك مىفرمودند در خانهء امام جمعه رفتم . در يك ربع ساعت توقف آنجا بيست و هشت قليان آوردند و تمام را امام جمعه كشيد . به اين شكل هم مىآوردند : سه قليان وارد اطاق مىشد يك‌دفعه كشيده ، سه نفر ديگر مىآمد با سه قليان ديگر . همين‌طور تا وقتى كه برخاستم . مىگويند امام جمعه در مبال هم قليان مىكشد و توى رخت‌خواب نىپيچ به دست دارد و مىكشد تا خوابش ببرد .\r\nاز آنجا به خانهء ثقة الاسلام برادر آقا نجفى رفتيم . يعنى در مسجد شاه معطل شده تا آقا تشريف آوردند . آقا نجفى خارج شهر به دهاتش رفته . از متمولين اصفهان است .\r\nگفتند سى هزار خروار الان گندم دارد . سيصد هزار تومان مىخرند نمىدهد .\r\n\r\nتقسيم املاك\r\nدهات اصفهان را خوب تقسيمى كرده‌اند . به سه قسمت تقسيم شده . يك قسمت حضرت و الا و كسانش ، قسمت ديگر علماى عظام . قسمت ديگر تجار و كسبه و خورده\r\n\r\n","description":"","footnote":"","page_name":" 1411 ","page_number":441},
  {"content":"\r\n\r\nمالك و خوانين و غيره . ماليات اصفهان چهار صد هزار تومان است و نصف آن هم « فروعات » حضرت و الا دريافت مىكنند . بسيار آباد است و چون شهر قديم است خوب هم ماليات مىگيرند مثل قزوين . فارس ده برابر اصفهان خاك و وسعت دارد با وجود آن آنقدر نمىدهد .\r\nدو سه قليان صرف شده چند تلگراف شاهمراد ميرزا آورده بود جواب نوشته شده برخاستيم . اصفهان را وداع كرده روانه شديم . از چهارباغ صدرى و پل خواجو و تخت پولاد گذشته . زمين تمام شوره [ است 
  ] و از جاده كنار مىرفتى فرومىرفت . خيلى تند رفته نيم‌ساعت به غروب مانده وارد قلعهء محمد على خان ( مرق ) شديم . نظام الملك از كسالت يك‌سر اندرون رفت . ما ناهار بيرون خورديم . بعد چادر رفته استراحت كرديم . تا شهر دو فرسنگ است .\r\n\r\nمهيار\r\nجمعه هفتم - منزل مهيار است . پنج فرسنگ . ليكن چهار فرسنگ بيشتر نيست .\r\nخيلى تند آمديم . گردنهء اروچين را سواره رفتيم . كوچك و مختصر بود . صحرا صاف بود .\r\nآهو گفتند خيلى دارد . كوههاى طرفين جاده به يك شكل سنگى و بدون سبزه و خشك است . بز دارد . كوه دست چپ را مىگفتند « كلاه قاضى » است و شكارگاه ظل السلطان است .\r\nخيلى بىصفا و سبزه بودند . ناهار را بين راه خورديم . پنج ساعت به غروب مانده وارد منزل شديم .\r\n\r\nكتيبهء كوفى !\r\nخدمت آقا بعد از ورود دو فنجان چاى [ خوردم 
  ] و دو قليان كشيده آن‌وقت منزل رفتم .\r\nمهيار خالصه [ است 
  ] و الان به ملكيت نديم السلطان ملا محمد مسيو معروف مرحمت شده . سابقا خيلى آباد و از دهات معظم اصفهان بوده . الان هم بد نيست . مبلغى هم تخفيف گرفته ، جنس را هم مسعر كرده مبلغها منافع مىبرند . كاروانسراى بسيار عالى دارد و خيلى خرج شده ، رو به خرابى گذاشته . سنگهاى تراش ريخته . به شاه عباسى معروف است اما از بناهاى او نيست . زيرا خط كوفى در سردر كاروانسرا بود كه خيلى قديم بود . نتوانستيم بخوانيم . فقط محمد ( ص ) و على ( ع ) خوانده شد .\r\n\r\n","description":"","footnote":"","page_name":" 1412 ","page_number":442},
  {"content":"\r\n\r\n\r\nمسجد جامع\r\nنظام الملك تمجيد و تعريفى از مسجد جامع و مسجد سيد فرمودند كه بسيار اسباب تأسف من شد كه چرا تماشا نرفتم ، ولو كانه ده دقيقه هم باشد . مىفرمودند ديدن امام جمعه رفته به اتفاق ايشان به سر قبر مرحوم مجلسى عليه الرحمه رفته ، شكل آن مرحوم را هم در آنجا گذاشته بودند و از آنجا به مسجد . اين مسجد آتشكده بوده و عمر عبد العزيز حكم فرموده مسجد كرده‌اند . طاق مسجد همان طاق آتشكده است كه مثل طاق تكيهء دولت حمالها كشيده و فاصلهء بين آنها را با آجر طاق زده‌اند ، خيلى مرتفع و باشكوه . تقريبا هزار سال متجاوز است كه مسجد شده ، قبل از آن را نمىدانند چند سال است . خيلى مسجد باشكوه بزرگ خوبى [ است 
  ] .\r\n\r\nمسجد سيد\r\nبعد را منزل حاجى سيد جعفر پسر مرحوم سيد محمد باقر شفتى « 1 » كه آن مرحوم از اجلهء علماى اصفهان و كسى بود كه حدود را به‌دست خود جارى مىكرد و تقريبا يكصد و چهل نفر به‌دست خود مقتول نموده . قبرستانى الان در نزديك خانهء حاجى سيد جعفر هست كه تمام اشخاصى است كه به‌دست خود كشته .\r\nخاقان مغفور وقتى كه به اصفهان آمد و سيد به ديدن ايشان مىرفت حكم فرمود كسى در اردو استقبال نكند و بر خود حتم كرده بود تواضع نكند . همين‌قدر كه پاى سيد به اردو رسيده تمام اردو ازهم پاشيده مردم سروپاى برهنه به استقبال و دست‌بوس آن مرحوم شتافتند و نزد خاقان رفته دم چادر يا اللهى گفته كه خاقان با آن‌كه بر خود مخمر كرده بود احترامى نكند برخاسته و آن‌قدر ايستاد كه آقا وارد شد و نشست . خيلى صاحب كشف و كرامات بوده . اين مسجد را كه الان به « مسجد سيد » معروف است بنا نهاده . مىگويند خاقان پيغامى به آقا داده كه ميل دارم مرا هم در اين امر خير شريك نمائيد . جواب داده است كه خدا شريك ندارد . سيصد و شصت هزار تومان در آن ايام كه مصالح و مزد به آن ارزانى بوده خرج مسجد نموده‌اند و ناتمامى آن را آقا سيد جعفر تمام كرده . ازارهء تمام مسجد مرمر ، و از آن به بالا كاشيهاى ممتاز [ است 
  ] . بهرجهت بىاندازه تماشائى [ است 
  ] . افسوس كه نرفتم .\r\nشب هوا سرد بود . كرسى همه‌جا مىگذاريم . عصر آقا بيرون آمده من و جناب شيخ هم از گردش مراجعت مىكرديم . نزديك رفتم صداى تفنگ مىآمد كه نوكرها نشانه\r\n\r\n\r\n","description":"","footnote":"\r\n( 1 ) - در اصل شوشترى نوشته ولى بالاى آن به شفتى اصلاح شده است .\r\n","page_name":" 1413 ","page_number":443},
  {"content":"\r\n\r\nمىزدند . ما هم ميل كرده ، دو سه تير آقا انداخت ، دو سه تير من . با وجودى كه خيلى وقت است تير نينداخته‌ام خوب به نشانه خورد .\r\n\r\nشهرضا\r\nروز شنبه هشتم . صبح زود سوار شده تند مىرفتيم . به همراهان كه سواره مىباشند خيلى سخت مىگذرد . اسبها اغلب لنگ شده‌اند . دو سه مرتبه عرض كردند مفيد واقع نشد . صحرا صاف و آبادى كم بود . به خط جنوب و جنوب شرقى اغلب مىرويم . همانطور جبال در طرفين جاده ، گاهى دور گاهى نزديك مىشود . اما تماما به يك شكل ، همان‌طور بىآب و علف ، يك تخته سنگ [ است 
  ] . ناهار را در دامنهء كوه خورديم . چهار ساعت به غروب مانده وارد شاه رضا شديم . در صحن منزل داريم . چادر زده‌اند . من در سر در منزل دارم باصفاست . تازه بيد سبز شده . نسب حضرت محل حرف است دو سه قول متولىباشى نقل كرد . بلاواسطه به حضرت موسى ابن جعفر ( ع ) و باواسطه به چهار پشت . گويا قول ثانى اصح باشد . عصر مختصرى گردش رفتم . از اين‌جا تا قمشه نيم فرسنگ است . شب را تا ساعت چهار منزل ، بعد را با شيخ و فتح الممالك و سليمان ميرزا به حرم رفتيم . آقا و افخم الملك هم آمدند . به سلامتى تحويل را در روضه متبركه بوديم .\r\nچهار ساعت و 59 دقيقه و 7 ثانيه به زيج محمد شاهى ، به حساب زيج فرنگى پنج ساعت و 25 دقيقه از شب رفته و به زيج الغ بيك هشت ساعت و 54 دقيقه . بعد منزل آمده چاى خورده استراحت كرديم . خداوند مبارك كند .\r\n\r\nنوروز 1316\r\n\r\nنوروز 1316\r\nسه‌شنبه نهم - اول درجهء حمل ، اول فروردين 821 جلالى و 21 مارس 1899 ميلادى . صبح مجموعهء شيرينى حسين از گز اصفهان و نقل و قرص تشكيل داده آورد .\r\nمستشير الدوله ، ميرزا على اكبر خان اول صبح ديدن آمدند ، بعد رفيع السلطان ، ميرزا شفيع خان و ديگران . نوكرهاى آقا هم دسته‌دسته آمده هريك عيدى گرفته مىرفتند .\r\nبعد آقا بيرون آمده احضار شديم . مصافحه نموده عيدى گرفتيم . انتظام السلطان پيشخدمت همايونى كه به‌موجب دستخط مبارك به همراهى آقا عازم است اين‌جا رسيده يك قطعه عكس بزرگى از تمثال مبارك همراه آورده كه پس از آمدن آقا مرحمت شده بود . خيلى به موقع رسيد . ناهار را آنجا خورده منزل آمدم . تقريبا تا غروب سى\r\n\r\n","description":"","footnote":"","page_name":" 1414 ","page_number":444},
  {"content":"\r\n\r\nتومان عيدى داده شد .\r\nدو روز است يك دسته تعزيه‌خوان زير بالا خانهء من تعزيه مىخوانند ، بىتماشا نيست . يك شمشير ، يك سپر ، دو كلاه‌خود بيش ندارند . شمر امروز قمه به‌دست گرفته و امام خوان روى كرسى نشسته بود .\r\nعصر بازديد مستشير الدوله رفته از آنجا اندرون نزد همشيره . ديشب باران خوبى آمد ، الان هم مىآيد . در حقيقت عيدى خوبى مرحمت شد . معزز السلطان و مهندس‌باشى در اصفهان مانده [ اند 
  ] از قرار معلوم مال‌گيرشان نيامده . مدير السلطنه وارد اصفهان شده .\r\nمشكل به ما برسد . مخصوصا آقا حساب را نگاه داشته كه يك منزل عقب باشد .\r\n\r\nقمشه\r\nچهارشنبه دهم - صبح زود سوار شديم . راه كالسكه همه‌جا خوب است مثل اين است « شسه » كرده و مبلغها مخارج نموده‌اند . از قمشه گذشتيم خيلى بزرگ است . چهل هزار نفر جمعيت دارد . بازار و چهارسوق بزرگى دارد كه طاق چهارسوق را از خشت زده‌اند . اگر اين دهات و قصبه‌ها را به شكل جديد بسازند هريك شهرى معظم حساب مىشود . قمشه خيلى كثيف ، منجلاب [ است 
  ] . حمامها در توى كوچه و كثافات مبالها همان‌طور از آنجا رد شده . ده به ده وصل بود ، خيلى آبادى ديديم ، در اين صحراها آهو و گورخر بسيار است .\r\n\r\nمقصود بيك\r\nناهار را در مقصود بيك خورديم . باد مىآمد . همه‌روز بعد از ناهار تا يك ساعت از شب رفته باد شديدى مىوزد . من در ده در خلوتى كه سه اطاق خوب داشت منزل گرفتم . از شرّ باد آسوده بودم . اين مسئله را با جناب شيخ تجربه كرده‌ايم . هرجا مىرسيم از هوا استفسار مىشود مخاطب مىگويد هوا خوب بود ، دو روز است سرد شده . از طهران تا اين‌جا و شايد تا شيراز برسيم همين مسئله را بگويند . چنانچه تا اين‌جا شنيديم . مقصود بيك هم خاك اصفهان است .\r\nپنجشنبه يازدهم - صبح زود حركت كرديم خيلى سرد بود . اين‌جا ده بىصفائى بود . آب اين دهات اغلب شورمزه و ناگوار است . دو فرسنگ آمده به قريهء امين‌آباد ، ملكى ملك التجار اصفهان است . رعايا جلو آمده نان و پنير آورده بودند . خيلى به‌موقع بود . اگرچه همه‌روزه يك قابلامهء كوچك شامى يا كوكو يا غذاى ديگر در درشكه مىگذاريم . از ده رد شده قدرى گذشتيم . قراولخانه‌اى نمودار شد كه سرحد فارس و\r\n\r\n","description":"","footnote":"","page_name":" 1415 ","page_number":445},
  {"content":"\r\n\r\nاصفهان است . يك دسته سوار آباده‌اى با ميرزاى جناب مدبر السلطنه برادر فتح الممالك حاكم آباده و اقليد صف كشيده بودند . از آنها گذشتيم به ناهار افتاديم . ناهار همراهان را جاى ديگر انداخته ، فقط من و افخم الملك خدمت آقا ناهار خورديم . جز من و افخم الملك هم كسى جلوس نكرد .\r\n\r\nايزدخواست\r\nبعد از ناهار سوار شده يك ساعت و نيم راه آمديم تا به قريهء ايزدخواست رسيديم .\r\nاين اول آبادى است كه در سرحد فارس واقع است . قلعه‌اى دارد كه دو طرف آن رودخانهء كوچكى مىگذرد به شكل مستطيل واقع شده . حمامى دارد كه در سنهء 111 « 1 » هجرى بناشده . خود قلعه قبل از هجرت در عهد سلاطين اشكانى بناشده . مسكن زردشتيان بوده . خيلى قديم است . از اسم آن هم معلوم است . چاهى دارد كه صد ذرع عمق دارد . ايوانهاى زياد اطاقهاى فوقانى دارند كه دور آن را نردهء چوبى گذاشته‌اند كه مثل قفسهاى گنجشك [ است 
  ] كه در طهران درست مىكنند پيداست . مبالهاى قلعه خيلى كثيف [ است 
  ] كه ديوار قلعه را ملوث كرده ، مثل قلعهء لاسگرد راه خراسان خيلى كثيف و بد . باد شدت داشت . چادرها را صدمه مىزد . رعايا از دست سيد كدخدا و مدبر السلطنه خيلى شكايت داشتند . آنقدر هم جسور بودند كه اندازه نداشت ، شب خيلى سرد بود ، بلكه از هر منزل سردتر بود . كرسى خوب مىچسبيد و خيلى خوب به‌كار خورد . اگر نياورده بوديم سخت مىگذشت . شب نزد همشيره رفتم [ در 
  ] چادر كوچك كرسى داشت ، آفتابهء مبال ما را امروز عصر از توى « شش چوب » « 2 » دزديدند .\r\nجمعه 12 ذيقعده - صبح زود برخاستم . قريب يك ماه است كه شب و صبح را مجبور مىباشيم با آن عادت صبح‌خوابى من خيلى صدمه است ، خصوصا شبها هم دير خواب مىرويم . بسيار سرد بود . نسيمى مىوزيد كه گوئى از زمهرير برمىخاست . تا امروز اين‌طور سرما در راه نشده بود . به ما وعده مىدادند در فارس هوا گرم است .\r\nدرست امروز از چلهء زمستان سردتر بود . هرطور بود از چادر بيرون آمده به چادر افخم الملك رفتم .\r\n\r\n\r\n","description":"","footnote":"\r\n( 1 ) - در نسخه چنين است ولى بايد مربوط به قرن يازدهم به بعد باشد .\r\n( 2 ) - تجير كرباسى كه براى حصار و حفاظ مستراح در بيابان برپا مىكردند چون براى استقرار آن چهار چوب در چهار گوشه و دو چوب در اطراف در ورود به‌كار مىرفت لهذا « شش چوب » مىناميدند ( مسعود سالور ) .\r\n","page_name":" 1416 ","page_number":446},
  {"content":"\r\n\r\n\r\nگم شدن دو نفر از همراهان\r\nديشب مهندس‌باشى و معزز السلطان وارد شدند . ديگر چه داستانى . هريك از خود و از هم‌ديگر حكايت مىكنند معلوم است . روز حركت از اصفهان كه عصر شنبه هشتم باشد دو ساعت به غروب مانده بيرون آمده باران گرفته در قبرستان تخت پولاد گم شده‌اند . بعد از زحمت بسيار يك نفر كور راهنما شده پاى اسب مهندس‌باشى در قبر فرورفته همديگر را گم كرده‌اند . راهنمائى كور هم معلوم است ، « كورى عصاكش كور دگر شود » همين بوده . به‌هرجهت چهار از شب رفته . مجددا به دروازهء شهر رسيده و به شهر رفته در كاروانسرائى منزل گرفته‌اند كه صد مقابل از قبرستان بدتر بوده . دو دانه جوال زيرپا انداخته . حالا معزز السلطان از حالت آن ساعت مهندس‌باشى حكايتها مىكند . مهندس‌باشى هرچند از شدت اوقات‌تلخى برضد معزز السلطان و حرفها كه زده مىگويد . در آن ساعت توپ تحويل دررفته و شب را به هزار مشقت صبح كرده و عازم شده‌اند . خيلى خوب آمدند و بيشتر عجلهء معزز السلطان براى اين بوده كه ميرزا مرتضى خان گفته است همين‌قدر كه دو سه روز عقب ماندى آقا ناچار كارها را به ديگرى رجوع مىكند و همين‌قدر كه يك نفر چند روز مشغول تحريرات آقا شد شكستى به تو مىرسد و علاج آن مشكل است .\r\n\r\nوضع جغرافيايى\r\nبارى گردنهء كوچكى بود . دوجا تخته سنگى داشت . هرطور بود كالسكه‌ها رد شدند .\r\nبعد راه مسطح شد . كوه مشرق و مغرب [ ما 
  ] را گرفته و از كاشان همراه است . سمت راست جاده كوهها مرتفع [ است 
  ] و برف زياد داشت كه خسرو خان سورمقى مىگفت كوههاى « سرحد » مشهور است و ييلاق ئيل قشقائى است . خيلى برف داشت . از جاده تا دامنهء آن از دو فرسنگ يا يك فرسنگ بود . سمت چپ جاده كوه دور تر و اسم كوهش « بنه روشن » از همان كوههاى سنگى خشك [ است 
  ] كه هيچ آب و گياه ندارد و همان است كه مدتها است همسفر است . پشت كوه ئيلات بختيارى مسكن مىكنند . خود اين صحرا را « باغ‌آرو » مىگويند . شكار آهو بسيار دارد . هوبره ، باقرىقرا و غيره بسيار .\r\nدست چپ كه منتهى به آن كوههاى خشك مىشود مملو از گورخر است كه خسرو خان مىگفت سى چهل عدد يك مرتبه ديده مىشود . وعده داد كرّهء آنها را گرفته شهر روانه كند . در اين‌جا خيلى صيد مىكنند و نگاه مىدارند . حالا هنوز تمام آنها نيامده‌اند . چند روز ديگر بسيار مىشود . اين بيابان كم آب [ دارد 
  ] بلكه هيچ ندارد . مگر يك چاه كه در\r\n\r\n","description":"","footnote":"","page_name":" 1417 ","page_number":447},
  {"content":"\r\n\r\nعهد سابق حفر كرده و حالا مخروبه شده آب نمىدهد . دزدگاه و محل شرارت و سرقت ايلات قشقائى است كه از يك ماه ديگر كه به كوه مىآيند مشغول مىشوند . ناهار را بين راه خورديم . چاه را هم حكم شد مقنى ، زين العابدين خان مدبر السلطنه حاكم آباده روانه كرده اصلاح كند . بعد از ناهار زود سوار شده ، همين‌طور بيابان و كوههاى طرفين به همان تركيب .\r\n\r\nپيشباز سران قشقائى\r\nنزديك شورجستان مدبر السلطنه با ابو القاسم خان پسر فتح الملك برادر ديگر فتح الممالك ( كه الان نايب الحكومهء فارس است ، اين دو برادر از مادر فتح الممالك و ساير اخوان كه طهران هستند نمىباشند . ) با اسماعيل خان « 1 » برادر صولت السلطنهء ايلخانى قشقائى و حاجى كريم خان دائى اسماعيل خان و اسماعيل خان ممسنى با جمعى ديگر از آن جمله تقى خان قاجار ايشيك آقاسى باشى فارس و على خان سرتيپ شاطرباشى صف كشيده بودند . آقا از هريك احوالپرسى فرموده سوار شدند . سوارهء فتح الملك صف كشيده شيپورچى هم داشتند . سلام زده رد شديم . يك نفر يساول آن سوار داشت كه « حبس نفس » را مشق كرده به قدر پنج دقيقه صدايش را مىكشيد و متصل فرياد مىكرد . مدبر السلطنه برادر خود را تا حال نديده بود . فتح الممالك خود را از درشكه به زير انداخته همديگر را دربرگرفتند . معين الممالك و حاجى ميرزا زكى خان و معاون نظام را هم نديده است . اين هرسه از عمهء نظام الملك مىباشند .\r\nسه ساعت بيشتر به غروب مانده بود وارد چادر شديم . بعد از صرف چاى و قليان چادر افخم الملك رفته ، مستشير الدوله با نديم‌باشى خوب ترش كرده‌اند . ملاباشى خيلى اوقاتش تلخ است . من هم حالا هيچ نمىگويم تا خوب پشيمان شود و به صرافت طبع منزجر . مدبر السلطنه آنجا آمد ، عصر را هم منزل من و ديدن فتح الممالك . بسيار جوان معقول زرنگى است .\r\n\r\nشكايت از نايب الحكومه\r\nشنبه 13 - هوا سرد [ بود 
  ] نسيم مىآمد . راه چهار فرسنگ و نيم است . تند مىآمديم .\r\nصحرا و كوهها همان‌طور [ بود 
  ] ، نزديك باغات آباده جمعيت بسيارى ايستاده بود . بناى داد و فرياد را گذاشته از مدبر السلطنه و نايب الحكومهء او شكايت مىكردند . از\r\n\r\n\r\n","description":"","footnote":"\r\n( 1 ) - بعدا سردار عشاير و صولت الدوله لقب گرفت . ( ا . ا . )\r\n","page_name":" 1418 ","page_number":448},
  {"content":"\r\n\r\nحاجى على نامى فرياد بسيار داشتند كه با حكومت دست يكى كرده جان و مال ما را صاحب شده . داد مىزدند « بابى » است و از بابيها حمايت دارد . پدر ماها را بيرون آورده .\r\nتوى سر خودشان مىزدند ، يقه پاره مىكردند . آنقدر فرياد كردند تا حكم شد حاجى على را كه سواره استقبال آمده بودند دو نفر قزاق بياورند . محمد رضا خان ميان جمعيت رفته گفت دعا كرده ساكت شده از عقب آمدند . بابى در آباده بسيار است مثل قزوين ، بلكه بيشتر تسلط دارند و آنقدرها تقيه نمىكنند . دو سه دسته ديگر هم جمعيت بود . زنها جوقه به جوقه ايستاده ، خيلى قشنگ « كيل » مىكشيدند . بسيار بامزه بود و تفريح داشت .\r\n\r\nچادر سفيد\r\nسابق بر اين زنهاى آباده تماما چادر سفيد سر مىكردند . در ايام صاحب ديوان ميرزا فرج خان برادرزنش « گل و بلبل » مشهور كه اين‌جا حاكم بوده قدغن كرده ، حالا از آن تاريخ چادر كبود سر مىكنند و خيلى اهالى دعا مىكردند كه آن بسيار بدشكلى بود مثل مردهء كفن كرده . چاقچور نداشتند . روبند بعضيها داشتند . برعكس اهالى شهر سفيد و خوش‌آب‌ورنگ و مقبول مىباشند . هواى اين‌جا سردسير است و برحسب قاعدهء كليه سفيدپوست مىباشند . در عمارت حكومتى منزل گرفته بودند . ناهار را آنجا خورده منزل خودم آمدم كه در خانهء حاجى . . . « 1 » بود . اطاق خوبى داشت .\r\n\r\nآباده - اقليد\r\nآباده هزار و دويست خانه مىشود . اقليد دو هزار خانه بيشتر [ دارد 
  ] و تا اين‌جا شش فرسنگ است . پاچهء كوه واقع و بسيار خوش آب و هواست . بيست و چهار هزار تومان ماليات اين‌جا است و دو سه هزار تومان هم فرع مىدهند . ماليات نقد و بسيار سهل الوصولى دارد . از تمام جاهاى فارس مالياتش زودتر مىرسد . تمام از مدبر السلطنه شكايت دارند . خصوصا از اين حاجى على .\r\nچون حمام را شلوغ و كثيف مىكردند بعد از چاى حمام رفتيم . دلاك بدى نداشت .\r\nمشت‌ومال كاملى كرد . از حمام كه بيرون آمدم كوچه از جمعيت پر بود كه فورا داخل حمام شدند . شب كرسى گذاشتيم ، سرد است . از شاهمراد ميرزا تلگرافى رسيد تهنيت عيد گفته بود . تلگرافات زياد هم از براى آقا آمده بود . تمام را دادند خواندم . فتح الممالك يك ساعت خانهء مدبر السلطنه رفت .\r\n\r\n\r\n","description":"","footnote":"\r\n( 1 ) - نام را ننوشته .\r\n","page_name":" 1419 ","page_number":449},
  {"content":"\r\n\r\nيكشنبه 14 - اطراق بود . سرتيپ پسر فتح الملك آمد . ميرزا جلال « 1 » نامى را همراه آورده بود كه در طهران در مدرسهء آمريكائيها انگليسى خوانده ، دو سال هم در لندن تحصيل نموده مىخواهد مترجم آقا شود . خوب حرف مىزد و بلد بود .\r\n\r\nچوبكارى آباده\r\nدر آباده بعضى صنعتها از چوب گلابى مىشود كه خيلى امتياز دارد . قاشق و جعبه و قاب عكس و زير فنجان و قوطى و غيره . دو سه تكه آورد اما همه ناتمام . عيبش آن است حاضر ندارند ، بايد سفارش داد . دو قاب‌عكس و دو سه دسته قاشق خريدم . وقت آمدن اميرزاده خيلى سفارش مىكرد كه براى من سوقات از قاشقهاى آباده روانه شود . ناهار را خدمت آقا خوردم . ميل ندارند اول ورود مدبر السلطنه عزل شود . اين است كه تمام را حكم به اصلاح فرموده‌اند ، اما مشكل است . حاجى على بنا بود چوب بخورد .\r\nمدبر السلطنه توسط مىكرد ، من هم اصرار كردم . قرار شد مغلولا [ او را 
  ] به شهر ببرند .\r\nتنبيه را بخشيدند خيلى ممنون شد .\r\n\r\nبرنج اصفهان\r\nبرنجى از اصفهان خريدارى كرده بودند كه تا حال همچو برنجى نخورده بودم ، به مراتب بهتر از صدرى مازندران . اين‌جا [ برنج 
  ] تمام شد و برنج بدى گرفته بودند . برنج كارى چند سال است در اصفهان رواج گرفته و بسيار خوب شده . به كلى از برنج خارج مستغنى گرديده‌اند بلكه به خارج هم حمل مىكنند .\r\n\r\nسورمق\r\nدوشنبه 15 - يك ساعت از دسته گذشته سوار شده . چند چاهى [ را 
  ] كه تازگى حاجى على در سر راه مسلمانان و ملك مردم حفر كرده رعايا شكايت داشتند ، حكم شد پر كردند . اسباب دعاگوئى شد . ناهار را آمديم سورمق . ده بزرگى است . آباده مالياتش سه تقسيم مىشود : يكى اقليد ، ديگرى آباده ، سيمى سورمق . يكى از گنبدهاى بهرام گور در جلو آبادى و مسمى به گنبد سورمه‌اى است . چهار برج دارد مخروبه . فقط علامتى باقى است . اين اشعار خاطرم آمد .\r\n آن قصر كه جمشيد در آن جام گرفت * آهو بچه كرد و شير آرام گرفت \r\n\r\n\r\n","description":"","footnote":"\r\n( 1 ) - احتمال دارد كه ميرزا جلال غفار باشد ؟ ( ا . ا . )\r\n","page_name":" 1420 ","page_number":450},
  {"content":"\r\n\r\n بهرام كه گور مىگرفتى همه عمر * اكنون بنگر كه گور بهرام گرفت \r\n\r\nهفت‌گنبد بهرام\r\nاين هفت‌گنبد بهرام از اين‌جا تا شيراز خرابه‌اش موجود [ ست 
  ] و هريك اسمى دارد .\r\nباد مىآمد و ما را از باد « خان‌خوره » مىترسانند .\r\n\r\nنزاع صولة الدوله و صولت السلطنه\r\nاسماعيل خان قشقائى « 1 » سه آهو زده آورده بود : يكى خودش و دو ديگر نوكرش . با صولت السلطنه دو سال است نزاع دارد . بيشتر ايل اين را مىخواهند . سال گذشته فرمانفرما حمايت زيادى از او كرده خيلى فساد برخاست . اردو زده قشون بردند . چند طايفه را هم چاپيدند . حالا اين‌جا آمده بلكه ايل به خودش مرحمت شود . همه قسم اطمينان هم مىدهد . جوان خوشگل بسيار زيبائى است . قباى اطلس سبز ، شلوار گشاد پوشيده ، زلفها را مثل قديم زده .\r\nعصر سادات و رعايا و امام جمعهء آباده چادر افخم الملك ريخته تا دو ساعت از شب رفته با مهندس‌باشى گرفتار بوديم . آخر از طرف آقا اطمينان كلى داده [ شد 
  ] كه بعد از ورود شيراز عزل مىشود . آن‌قدر يا على كشيدند و فرياد زدند كه كر شديم .\r\nامشب افخم الملك قدرى چسبندگى داشت و مىگفت بد كردم . مستشير الدوله فريب داد و پشيمانم . من چيزى نگفتم . سكوت كردم . با وجودى كه چادر دارد متصل مستشير الدوله منزلش مىبرد و براى خودش اسباب كار قرار داده . نمىداند كه هتك احترام او مىشود .\r\n\r\nشكار هوبره\r\nسه‌شنبه 16 - شكارهاى ديروز وسوسه كرده به خيالم انداخت . راه امروز هفت فرسنگ است . اول خيال داشتم پس‌فردا شكار بروم . گفتند راه پس‌فردا شكارى ندارد .\r\nناچار باوجود خامى پيه صدمهء راه را به خود ماليده مصمم شدم . صبح خدمت آقا رسيده اجازه حاصل نمودم . با اسمعيل خان و سرتيپ پسر فتح الملك و اسمعيل خان ممسنى و جمعى ديگر از سوارهء قشقائى و فتح الملك از جاده كنار افتاده رو به كوههاى برفى سمت راست جاده روانه شديم . صحرا مسطح [ بود 
  ] اما بوته زياد داشت كه در\r\n\r\n\r\n","description":"","footnote":"\r\n( 1 ) - بعدها سردار عشاير و پس از آن صولة الدوله لقب گرفت . ( ا . ا . )\r\n","page_name":" 1421 ","page_number":451},
  {"content":"\r\n\r\nتاخت اسب در زحمت بود . اسمعيل خان و جمعى از سوارها بالا رفته از پاچهء كوه مىآمدند . پائين‌تر از آنها جمعى از سوارهاى سرتيپ ، بعد من و فتح الممالك و حاجى محمد كريم خان دائى اسمعيل خان ، بعد سرتيپ ، بعد اسمعيل خان ممسنى با جمعى ديگر به همين نظام روانه شديم . اين همان كوههاى سرحدست . اول آن ايلات قشقائى ، بعد عرب و ايلات خمسه ، ييلاق دارند . صحرا بىآب و خشك [ بود 
  ] . هوبره دانه‌دانه داشت . گفتند هوبره با ايل مىآيد و با ايل مىرود . چندى ديگر كه ايل مىآيد بسيار مىشود . بواسطهء شكار آهو از هوبره‌ها صرف‌نظر كرده مىگذشتيم . خبر از بعد نداشتيم . يك مرتبه سوار بالائى به‌هم خورده تاخت نمودند ما تماشا مىكرديم . دو تير هم انداختند اما نخورد . مدتى رفته از مقابل ما پنج آهو بيرون آمد تاخت آورديم . با كلاه به سوار بالائى اشاره شد كه جلو را بگيرد . آهو رم خورده برگردد . دنبال آهو را گرفته مىرفتم . اسب كهر خوب مىرفت . در اين راه به تمام اسبها صدمه وارد آمده تمام زخم و لنگ شده‌اند ، مگر اسبهاى من كه [ از 
  ] حسن توجه محمد بيك همان‌طور بلكه چاق‌تر شده‌اند در تمام اردو و اسباب حيرت است . شرط كرده بودم اگر از طهران بيرون بروم محمد را يك چوب مفصلى جهت اداهاى شهر بزنم ، اما اين فقره اسباب تخلف شد .\r\nسوار بالائى شكارچى در ميانه نداشت ، تفنگ چهارپاره هم نداشتند . حاجى خان هم جزو آنها [ بود 
  ] و بىخود تفنگ « مكنز » گرفته بود . در عوض اين‌كه جلو گرفته تيرى خالى نكند دنبال كرده داخل آهوها شده دو سه تير گلوله خالى نمودند . آهو برنگشت و سربالا شد . گفتيم اسمعيل خان خواهد زد . اگرچه دور بود باز خوب رسيد . يك مرتبه ديديم اسب سرهم زده سوار تكانى خورد و صداى تفنگى هم آمد و پياده شد . حتم كرديم شكار كرده . اما چون ندويد مأيوس شديم . چند دانه درختى از دور پيدا بود . آنجا رفتند [ در 
  ] باغى از عرب كه بلاصاحب و باغبان با مختصر آبى بود ناهار خورديم . معلوم شد دست اسب اسمعيل خان به سوراخى رفته و زين روى گردن اسب افتاده با آن حالت تيرى انداخته نخورده است . قهوه‌چى اسمعيل خان كه چشم ريزى داشت و مىگفتند بسيار خوب دور را مىبيند گل باقرى قرا پائين چادر آفتاب‌گردان نشان داد . رفتم يك دانه در زمين و يك دانه در هوا در حضور آنها شكار شد ، با وجودى كه چند سال است شكارى نرفته و تيرى خالى نكرده بودم . يك فنجان چاى خورده به عجله سوار شديم .\r\nدو دانه آهو از پائين درآمد . همان‌طور سرازير رفت . بعد از پائين اشاره كردند تاخت آورديم . اين قشقائيها عجب در دواندن اسب ماهر هستند . هر اسبى سوار شوند خوب مىدوند . اسماعيل خان همراه ما بود . جلو افتاد مدتى رفت . بعد تيرى انداخت . بعد از ساعتى رسيديم گفت دو دانه گرگ بود و من وقتى كه نزديك شده خواستم بزنم دو آهو\r\n\r\n","description":"","footnote":"","page_name":" 1422 ","page_number":452},
  {"content":"\r\n\r\nپيدا شد . گرگ را ول كرده دنبال آهو رفتم . اسب خسته شده ماند و نرفت . آن‌وقت از شكار آهو منصرف شده خواستم هوبره بزنم ، يك دانه پيدا نشد . دو خرگوش درآمد .\r\nآدم اسمعيل خان دو تير انداخت نزد . باقرىقرا هم ديگر پيدا نشد . از خجالت نمىدانستيم كجا برويم . يك روباه درآمد من و اسماعيل خان با نوكرش تاخت آورديم .\r\nمن فرصت نداده تفنگ را راست كرده خالى كردم ، روباه يك ذرع بلند شد به زمين خورد . صداى آفرين از همه بلند شد . اسماعيل خان بسيار تمجيد كرد . فتح الممالك پياده شد دم روباه را به‌دست گرفت يك مرتبه روباه سر راست كرده صدائى كرد كه فتح الممالك دو ذرع عقب پريده صدائى بلندتر از صداى روباه كرد . خيلى خنده نموديم .\r\nديگر پاك مأيوس شده سيمهاى تلگراف را گرفته رو به منزل آمديم . عطش غلبه كرده آب هم همراه نبود . سه ساعت به غروب مانده وارد خان‌خوره شديم . روباه و باقرىقرا را دادم خدمت آقا بردند ، با يك عالم معذرت . اسمعيل خان كه از ميان اردو رد نشده از كنار به منزلش رفت .\r\n\r\nخان‌خوره\r\nخان‌خوره يك كاروانسرا و يك چاپارخانه و يك باغ كوچك دارد . جاى بدى است و باد شديدى دارد كه در تمام اين صفحه مشهور است . الحمد لله امروز و امشب نيامد راحت بوديم . امروز نديم‌باشى با افخم الملك بود . رقيب را دور ديده نمىدانم چه گفته كه باز افخم الملك سر خانهء اول بود . انگليسيها در اين كاروانسرا يك اطاق را براى خود تعمير كرده سفيد نموده ميز و صندلى گذاشته [ اند 
  ] . پنجره دارد . هروقت عبور كنند منزل مىنمايند . خيلى خسته شده پايم درد مىكرد . خيلى راه آمديم با خامى بدن منافات دارد .\r\nچهارشنبه 17 ذيقعده - اين را ننوشتم كه در آباده انتظام السلطان فراشباشى شد . در صورتى كه دستخط آن به حاجى ميرزا هادى فراشباشى چندين سالهء آقا مرحمت شده بود . اگرچه ترك است اما آدم معقول و مؤدب به نظر مىآيد و چون شئونات دولتى دارد بسيار برازنده و سزاوار ايالت فارس است .\r\n\r\nوضع راه\r\nراه دره ماهور ، سرابالا و سرازير بود . از گردنهء كوچكى گذشتيم ، به گردنهء كولىكش مشهور بود . اين تپه‌ها نرمان و با بوتهء زياد بود . شكار قوچ و ميش گفتند بسيار دارد . اين دو كوه سابق الذكر در اين‌جا وصل شده اين تلال فراهم آمده . از گردنه گذشته سرازير آمديم . باز كوههاى برفى « سرحد » نمايان شد كه از وسط آن به اين تپه‌ها متصل مىشد .\r\n\r\n","description":"","footnote":"","page_name":" 1423 ","page_number":453},
  {"content":"\r\n\r\nدر راه برف بود . آبدارها برداشتند . ناهار را بين راه خورده ، افخم الملك و ساير همراهان در آفتاب‌گردان عليحده ، آقا و من در چادر ديگر . مدبر السلطنه دنبال است ، يك منزل عقب .\r\nديروز سوار شاهسون اينانلو و بغدادى ملحق شدند . عدهء آنها دويست نفر . فوج و توپخانه متعاقب مىآيد . هوا بهتر است اما گردوخاك سوار اذيت كرد . شب در خرّمى منزل داشتيم و چادر بود . مسافرت طول كشيده همه‌روزه هم كوچ است . خيلى متنفر شده‌ايم . تا كى از اين صدمات خلاص شويم .\r\nمنزلگاه اصلى ده بيدست تلگراف‌خانهء انگليسيها با عمارت و باغچهء قشنگى محتوى يك نفر انگليسى با زن و بچه اقامت دارد . ييلاق و خيلى باصفا [ ست 
  ] ، يك كاروانسراى خراب و قلعهء رعيتى مغشوش داشت . از آن جهت خرّمى را انتخاب نموده بودند كه پرت از راه و تا ده بيد مسافتى بود . جويهاى زياد داشت و براى عبور كالسكه سخت بود .\r\n\r\nنقار ما بين جناب ( ملاباشى ) و افخم الملك\r\nعصر اسمعيل خان و حاجى محمد كريم خان قشقائى آنجا آمدند و بعد جناب شيخ .\r\nبسيار افسرده بود نزديك بود گريه كند ، قدرى هم كرد . مثل نديم‌باشى پررو و حراف نيست . شكايت زياد از افخم الملك كرد . مىترسم مورد بىالتفاتى نظام الملك شود .\r\nخيلى نديمباشى و مستشير الدوله دنبالش كرده و هتك احترامش مىشود . از منزل طرخ تا اين‌جا را براى حيله‌هاى آنها اقدامى نكرده بودم . چه بعد از فضل خدا مستغنى از حمايت عمرو و زيد بودم و انشاء الله خواهم بود .\r\nاما چون افخم الملك خويش [ است 
  ] و عدم تجربه و جوانى [ دارد 
  ] باعث بعضى مفاسد بود . اين التماسهاى ملاباشى و محمد تقى خان نوكرش كه بسيار جوان آراستهء عربىدان ، فرانسه‌دان است هيجانى آورد . در اين بين جهانگير غلام بچهء عزيزه خانم هم آمد كه ميل ملاقات دارند . مغرب گذشته بود رفتم در چادر بيرونى . آقا آمدند ، بعد افخم الملك از چادر مستشير الدوله آمد . اول حكايت شكايت خانم امجد السلطنه شد كه خيلى اذيت مىكند . مثل اين‌كه سيد بوشهرى را فرستاده بود روبه‌رو نشسته رد نمىشد .\r\nبه هزار زحمت دورش كرديم تا بشود حرفى زد .\r\n\r\nامجد السلطنه و افخم الملك\r\nمسئله غريب اين است كه امجد السلطنه با افخم الملك هم خوب نيست . حالا آن عداوت مادرشوهرى و عروسى به‌كنار كه فطرى زنهاى ايران است . بسيار شكايت\r\n\r\n","description":"","footnote":"","page_name":" 1424 ","page_number":454},
  {"content":"\r\n\r\nكردند و از اين‌كه نظام الملك در بين راه از عداوت امجد السلطنه خوب مطلع شده راضى بودند كه همه‌روزه استمالت مىكند و دلدارى مىدهد . خصوصا به عزيزه كه مكرر گفته مىدانم به شما سخت مىگذرد و خانم اذيت مىكند اما انشاء الله به ورود فارس منزل شما را جدا كرده خودم هم همراهى و هر قسم ميل شما باشد رفتار مىكنم . واقعا اگر اين محبت آقا نبود خيلى به آنها سخت مىگذشت . خوب است آقا از مطلب مستحضر شده ، براى همين كم‌ميلى امجد السلطنه به عزيزه خانم چند دفعه قهر كرده و فرمايشات سخت نمودند . هيچ مادرى را به پسرش آنقدر كم‌لطف نديده و نشنيده بودم . مايهء تعجب است .\r\nبه افخم الملك بعد از اين صحبتها گفتم جناب ملاباشى از دست شما و اين وضع كه پيش گرفته‌ايد آنقدر ملول بود كه يك دامان پيش من گريه كرد و من هم بر خود حتم كرده بودم كه به شما نصيحتى نكنم ، زيرا وقتى نصيحت من سودمند واقع مىشود كه مرا گذشته از قرابت دوست خود بدانيد . حالت شما از منزل طرخ به اين طرف طور ديگر [ ست 
  ] . آن افخم الملك نمىباشيد كه تا آنجا بوديد . مىدانم كى نمامى كرده و كى مواظب حركات و سكنات شماست . اما چون پريروز پشيمان شده اشاره‌اى كرديد ناچارم در مقابل نصيحت برآمده آنچه عقلم مىرسد بگويم . بعضى مطالب گفتم كه باعث طول كلام [ است 
  ] و فايده ندارد . از هم باز شده گفته‌هاى مرا استقبال كرد . ناچار هرچه بود گفتم . تماثيل و حكايات آوردم . صغرى و كبرى چيدم . خودش پشيمان شده در مقام معذرت و ندامت برآمد تا جائى كه قول گرفته اطمينان حاصل كردم . آن‌وقت گفت ميل دارم چادر شما آمده باقى مطالب و تعهدات در حضور ملاباشى شود .\r\n\r\nنديمباشى ، عين السلطنه ، مستشير الدوله\r\nبيرون آمديم از پيش و پس ، كنار و نزديك نگران بودند . خودش بعضى مطالب گفت كه خيلى تعجب كردم . آنچه شايستهء رفتار و درخور مقام او بود نصيحت كرديم . مىگفت نديمباشى در مجالس خلوت مىگفت فقط از كسى كه در اين اردو باك دارم عين السلطنه است كه مزاج او را به‌دست نياورده [ ام 
  ] و نمىدانم از چه راه داخل شوم كه فريب بخورد .\r\nمىترسم از آن وقتى كه بر خلاف خود بداند و همين‌قدر در حضور آقا يك كلمه بگويد حسابم پاك [ شود 
  ] و روزگارم بر باد . هرچه زحمت كشيده‌ام بر هدر است . اما خداى من مىداند با هيچ‌يك از اهل اردو بد نيستم و لله الحمد احدى نمىتواند ايرادى يا فى الجمله خدشه‌اى در كار من بگيرد . كوچك و بزرگ اردو از من متشكر [ ند 
  ] و يك نفر را با خود دشمن نمىبينم . نديمباشى و مستشير الدوله هم از ترس است كه انجمن فراهم مىآورند و مىخواهند افخم الملك را با من مكدر كنند كه رو به آنها شود و به واسطهء آن\r\n\r\n","description":"","footnote":"","page_name":" 1425 ","page_number":455},
  {"content":"\r\n\r\nدخل كنند و منافع ببرند . ليكن من نمىگذارم . آنقدر حق دارم و اذن فحوى دارم كه حتى المقدور شأن او را مواظب [ باشم 
  ] و از آن مجالس بىمعنى و حرفهاى ياوه مانعش شوم .\r\nاگر به آقا بگويم كار همه تباه است . اين است كه ملاحظه كردم ابدا نگفتم . يك نفر از اهل اردو با مستشير الدوله دوست نيست . تمام را از خود در ظرف اين مدت قليل رنجانيده . متصل پيش من و خدمت آقا شكايت مىكنند ، قسمى كه تمام پشت درشكهء من و افخم الملك آمده مستشير الدوله است با دو سه نفر . فقط از معقوليت سيماى مؤدب و آرام حرف زدن را دارد كه اول توى ذهن زده انسان تصور مىكند كه معقولتر از او كسى نيست و حال آن‌كه ابدا شعورى ندارد و متصل مشغول فتنه [ است 
  ] و باوجود كم‌حرفى زبان بدى دارد كه مايهء رنجش تمام‌شده كه هرگز از بشرهء او هويدا نيست .\r\n\r\nييلاق ايلات خمسه\r\nپنجشنبه 18 - صبح را سوار شده هوا با رطوبت و سرد [ است 
  ] . راه ديروز را گرفته رجعت نموديم . جويهاى بد و باطلاقهاى كثيف داشت . هيچ روزى به قدر ديروز در آن سفر خسته و مانده نشده بودم . آدم و مال ديروز همه خسته و تاكنون اين صدمه را نخورده بوديم . دو سه مال ديروز مانده [ بود 
  ] . دوتاى آن يكى مال آقا ، ديگرى سوارى پسر معزز السلطان سقط شد . اسبهاى من الحمد لله از همه بهتر آمده . آن يابوهائى كه ابدا تصور نمىشد تا قم بيايند از همه بهتر آمدند . محمد بيك خوب رسيدگى و خدمت كرد .\r\nآبادى زياد و چمن با نهرهاى آب فراوان . اين دهات جزو بلوك بوانات و قونقرى مىباشد . ييلاق ايلات خمسه است و بواسطهء صدمهء آنها خيلى از آبادى آن كاسته . اغلب مورد نهب و غارت هستند . ناهار بين راه خورده صديق نظام كه چاپارى آمده و جزو « سويت » است اين‌جا رسيد . بعد از ناهار باد همه‌روزه وزيدن گرفت ، نهايت سخت و بد . با كمال زحمت به عباس‌آباد رسيديم . چادرها را خراب [ كرده بود 
  ] ناچار در ده منزل گرفتيم . بسيار ده كثيفى بود كه از آن بالاتر تصور نمىشود كرد . برحسب لزوم حمام رفتم اگرچه پاك كرده بودند اما آنقدر آبش لجن داشت و كثيف بود كه به وصف نمىآيد .\r\nفتح الممالك هم بود . شب افخم الملك آمده قرار شكار گذاشته بوديم كه صبح زود برويم . آقا پيغام فرستاده كه نرويد موقوف كنيد . اطاعت شد .\r\nجمعه 19 ذىقعده - منزل قادرآباد است از مزارع مشهد مرغاب . راه باصفا ، كوههاى كوچك تمام سبز ، آبهاى فراوان . امروز چشمها به سبزه و چمن افتاد ، وجدى و سرورى داشتيم . خصوصا فتح الممالك را هم امروز در درشكه آورديم و از دست سيد نديمباشى خلاص شديم . علامت فتح بود . مستشير الدوله اين دو روزه ابدا نزديك\r\n\r\n","description":"","footnote":"","page_name":" 1426 ","page_number":456},
  {"content":"\r\n\r\nدرشكه نيامده آن مبادلهء سيگار و مبادلات نظرى لله الحمد نبود ، درست افخم الملك به جاى خود و بسيار متنبه شده و مطلب را حالى شده [ بود 
  ] . منزل نزديك [ بود 
  ] با وجود آن ناهار بين راه صرف شد . سه چهار تير آقا در آفتاب‌گردان گلوله از تفنگ پنج تير « ملنى خر » انداختند . در چادر بودم به گوشم صدمه وارد آمد . خيلى گرفته شده . قبل از ناهار امروز باد گرفت به همان شدت . منزل رسيديم . چادرها متصل در حركت [ بود 
  ] و هر دقيقه بيم خرابى داشت .\r\n\r\nاملاك صنيع الدوله\r\nاين دهات را صنيع الدولهء حاليه از ورثهء صاحب‌ديوان مرحوم خريدارى كرده . بسيار دهات باصفاى خوبى است . بيست و چهار هزار تومان خريده و الان چهار هزار تومان اجاره داده كه هزار و كسرى ماليات [ دارد 
  ] و مابقى به معزى اليه عايد مىشود و اگر صاحبى بكنند كه از شرّ ايل عرب مصون و محفوظ ماند سالى ده هزار تومان مىدهد . اما اين ناامنى و شرارت ايل مانع آن است .\r\n\r\nمدبر السلطنهء نورى\r\nيك ساعت به غروب مانده با افخم الملك و مهندس‌باشى ، ملاباشى ، فتح الممالك ، سليمان ميرزا ، رفيع السلطان در قلعهء رعيتى بازديد مدبر السلطنه رفتيم ، بسيار معقول و مؤدب است ، بعلاوه در زرنگى و تدبير مشهور شيراز . اينها از نوريهاى ساكن شيراز و از اقوام نزديك آقا هستند . مادر اينها با فتح الممالك و اخوانش جدا [ يند 
  ] و سمت عمه‌زاده‌گى نظام الملك را ندارند . يك ساعت از شب رفته اغلب باد ساكت مىشود .\r\nبسيار شب خوشى بود .\r\n\r\nمقبرهء كورش\r\nشنبه 20 - مشهد ام النبى نيم فرسنگ از راه كنار افتاده و جاى تماشائى است . بنا بود ديروز برويم آن باد مانع شده . امروز مصمم بوديم . كالسكه نشسته تا نزديك آب مرغاب ، از آنجا پياده شده از آب گذشته ، رودخانهء مشهد مرغاب به‌قدر چهل پنجاه سنگ آب داشت تا به محل مخصوص مشهد ام النبى يا مشهد ام السليمان رسيديم و اين محققا قبر سيروس كبير ( كيخسرو ) است . آقاى عماد السلطنه از روى تواريخ فرنگ و آنچه استخراج كرده بودند بلاشبهه مىدانستند و مخصوصا امر به تماشا و رفتن آنجا نموده بودند . من تفصيل را به آقا گفته هرچه گفتند از راه پرت است فايده نكرده آمديم .\r\n\r\n","description":"","footnote":"","page_name":" 1427 ","page_number":457},
  {"content":"\r\n\r\nحال شرحى كه در اين باب نوشته‌ام و با غلامرضا خان نوهء مهندس‌باشى ذرع و تخمين و رسيدگى كرديم اين است كه به خط ميرزا محمود نگاشته مىشود . نسخه‌اى از آن طهران انشاء الله مىفرستم و نسخه‌اى خدمت آقا دادم . هى هذا .\r\n* * * يادداشتهاى مسافرت فارس درين‌جا قطع شده و پس از خاتمهء مأموريت شيراز مجددا آغاز گرديده است . اما در جنگ خطى كه از مرحوم پدرم در دست دارم يادداشتهاى مختصرى از وقايع ايام اقامت شيراز ديده شد كه از مطالعهء آن روشن مىشود وقايع روز را كما فى السابق مىنوشته است لكن در اوراق بجامانده بدست نيامد و مفقود شده است . درينجا همان چند صفحه‌اى كه در جنگ ديده شده است نقل مىشود . ( مسعود سالور )\r\n\r\nفارس\r\nبعد از مراجعت از قزوين و اقامت تهران جناب مستطاب اجل اكرم نظام الملك به فرمانفرمائى فارس در اوايل رمضان 1316 برقرار شد . بواسطهء خويشاوندى و دوستيهاى سابقه ميل آوردن به من نموده حضرت اقدس و الا و ساير خويشان تصويب كرده برحسب امر مبارك حضرت و الا ملتزم شدم .\r\nروز پانزدهم شهر شوال المكرم 1316 - 26 فوريه 1899 ميلادى ، 15 مهرماه ، هشتم درجهء حوت از شهر دار الخلافه خارج شده باروبنه بواسطهء تقلب مكارى حاجى مصطفى عرب به هزار مشقت و زور از دنبال حركت داده شد . ساعت دو و نيم به حسن‌آباد [ رسيديم 
  ] و اردوى فرمانفرماى فارس وارد شده [ بود 
  ] . در چادر افخم الملك صهر حضرت اقدس و الا شب را استراحت كردم . باروبنه و چادر من چهار از شب رفته به هزار زحمت و صدمات و اقدامات افخم الدوله اخوى گرامى رسيد . تفصيلات يوما فيوما در روزنامهء جداگانه قلمى شده .\r\n\r\nورود شيراز\r\nمنزل به منزل آمده تا روز 24 شهر ذيحجه چهار ساعت به غروب مانده وارد شهر شيراز شديم . منزل من در خانه‌هاى مستشار الملكى است . حياط خوبى داراى اطاق و\r\n\r\n","description":"","footnote":"","page_name":" 1428 ","page_number":458},
  {"content":"\r\n\r\nحمام و بسيار باصفا [ است 
  ] . دو روز بعد از ورود رياست كل محاكمات مملكت فارس رجوع [ به من شد 
  ] و سواى روز جمعه و دوشنبه در عمارت كلاه‌فرنگى باغ ايالتى مجلس مىروم . اگر بعضيها بگذارند خوب كارى است . به حمد الله از وضع امورات مطلع [ ام 
  ] و يك نوع خاطر شريف ايالت كبرى را آسوده داشته‌ام . شيراز جاى خوب و مملكت بسيار ممتازى است . در تعريف اين‌جا بس كه پس از چهارده سال ملخ‌خوارگى الان از تمام بلاد ايران ارزاق ارزانتر و نعمت وافرتر است . لله الحمد امسال ملخ نيامده حاصل خوب است . مردم شاد و مسرور و بىاندازه از قدم اين ايالت شاكر هستند . شيراز از بهترين مملكتهاى عالم است . همين‌قدر بس كه در اين مملكت همه‌نوع نعمت موجود و از هر قبيل نعم وافر است . مثلا در يك باغچهء كوچك اين شهر [ درخت 
  ] زمستان و تابستان هردو موجود است . درخت مركبات هست ، درخت آلوچه و زردآلو هم هست .\r\nنخل عمل مىآيد . گيلاس و آلوبالو هم بطور اعلى ثمر مىدهد . زمستان گرم است و تابستان خنك . مملكتى است كه به جزئى توجه از تمام ممالك روى زمين بهتر مىشود .\r\nافسوس كه صاحب و مالكى ندارد . اهل شيراز اناثا و ذكورا با تمدن و با ذوق و عياش مىباشند . صغيرا و كبيرا مايل به عيش و راحتى [ اند . 
  ] جنسا زردچهره [ اند 
  ] ، ليكن بامزه‌تر و خوش‌صحبت‌تر از آنها كسى نيست . خداوند تمام نعمت را به اين شهر تمام كرده و از همه‌چيز بر ساير ولايات برترى دارد .\r\n\r\nمشاغل عين السلطنه\r\nعلاوه بر رياست محاكمات ، حكومت بوانات و قنقرى و ميمند رجوع گرديده . ميمند موقوفهء حضرت شاه‌چراغ است . گلاب و بادام و عطريات خوب بسيار دارد .\r\n\r\n","description":"","footnote":"","page_name":" 1429 ","page_number":459},
  {"content":"\r\n . \r\n","description":"","footnote":"","page_name":" 1430 ","page_number":460},
  {"content":"\r\n\r\n\r\n1317\r\n\r\nدر شيراز\r\nشب پنجشنبه 15 محرم الحرام 1317 است در دار العلم شيراز هستم اين غزل را تبركا مىنويسم .\r\n خوشا شيراز و وضع بىمثالش * خداوندا نگهدار از زوالش . . . الخ \r\nامروز يك ساعت به غروب مانده تلگرافى رسيد كه سفرى آمده ، از قضا باز دختر است . [ جواب دادم 
  ] : خداوند مبارك و ميمون كند . ناودان رحمت باز شده است .\r\nقهرمان قاجار\r\n\r\nدورهء سفر\r\nشب پنجشنبه ششم شهر صفر المظفر سنهء 1317 هجرى 15 ژوئن 1899 ميلادى 26 درجهء جوزا ، در دار العلوم شيراز هستم ، توصيف شدت بيكارى از اندازه بيرون [ است 
  ] . شيراز در موقعى كه جناب مستطاب اجل اكرم نظام الملك مفتخر به فرمانفرمائى اين مملكت شدند مايل به آمدن و همراهى حضرت معظم له شد ، بيشتر حضرت عليه و ساير خويشان محض همراهى و موافقت با همشيرهء جوان عليل گردنم گذاشتند . به سلامتى 26 ذيقعده وارد شده چهل و يك روز مسافرت از طهران تا اينجا طول كشيد .\r\nوقت خوشى وارد شديم .\r\n\r\n","description":"","footnote":"","page_name":" 1431 ","page_number":461},
  {"content":"\r\n\r\n\r\nوصف شيراز\r\nواقعا از تنگ الله اكبر اين شهر و اطراف آن مثل بهشت برين و نگارخانهء چين بود .\r\n خوشا تفرج شيراز خاصه در نوروز * كه بركند دل مرد مسافر از وطنش \r\nهرچه شهر كثيفى دارد خارج قشنگى [ دارد 
  ] . نقطه به نقطه باغات دل‌گشا ، گردشگاههاى زيبا ، متمولين هريك به فراخور خود باغى و عمارتى و نزهت‌گاهى دارند .\r\nاسامى آنها خيلى قشنگ [ است 
  ] مثل « رشك بهشت » ، « دلگشا » ، « ارم » ، « گلشن » ، « دره دره » . مردمان شيراز طبعا مهمان‌دوست [ و 
  ] باكمال هستند .\r\n\r\nشعراى شيراز\r\nهنوز خطهء شيراز داراى مردمان باكمال ، فضلا و ادبا و شعراست . شوريدهء اعمى - فرصت شيرازى - آسودهء شيرازى - نثار شيرازى - تاج الشعرا - نواى شيرازى از شعراى معروف اين بلد [ ند 
  ] و الحق در عالم شعر و شاعرى در اين زمان عديل ندارند .\r\nعلماى محترم ، فضلاى معزز بسيار . امام جمعه از علماى محترم و ادباى بافضل است .\r\nتحرير و تقرير ايشان را كمتر كسى دارد .\r\n\r\nعمارت مستشار الملك\r\nدر عمارت مشهور به مستشار الملكى منزل دارم حياط خوبى است . در يك باغچهء كوچك اين شهر كه نگاه كنى تعجب و حيرت انسان در اختصاص هواى اينجا افزون مىشود . يك‌طرف زمستان ، يك‌طرف تابستان . آنچه ميوه و ثمر زمستانى است موجود ، همين‌طور تابستانى . سردسير و گرمسير در ده ذرع باغچه مهيا و آماده [ است 
  ] . نخل خرما و درختهاى مركبات با گوجه و شليل و آلوبالو در كنار يكديگر [ ست 
  ] هريك در مقام خود امتيازى دارند كه ما فوق آن متصور نيست .\r\n\r\nهوا و ميوه شيراز\r\nميوهء سردسيرش از همه بهتر و گرمسيرش از اغلب نيكوتر [ ست 
  ] . خلاق عالم يك امتياز و افتخارى به اين مملكت داده كه مثل آن به هيچ خطه و نقطهء كره زمين ارزانى نكرده . افسوس كه صاحب و مالكى ندارد ، و الّا به جزئى توجه اين مملكت رشك روضهء رضوان مىشد . همه‌چيز را خداوند به اين ولايت داده . فى الجمله توجه لازم دارد .\r\nزمستانش گرم و تابستانش سرد . هرگز همچو مملكتى به‌دست نمىآيد . ما اين‌طور به\r\n\r\n","description":"","footnote":"","page_name":" 1432 ","page_number":462},
  {"content":"\r\n\r\nچشم حقارت در آن نظاره مىكنيم و ابدا درصدد آبادى و تعمير آن نمىباشيم .\r\n\r\nمردم شيراز\r\nمردمان شيراز جنسا و اصلا مايل به عيش و تفرج و راحتى هستند . زن و مرد اين شهر متصل در گردش و در عيش‌اند . لله الحمد امسال هم آفت ملخ رفع شده حاصل خوب آمده . ارزاق وافر و ارزان [ و 
  ] وضيع و شريف خوش‌حال و شاكرند .\r\n شيراز و آب ركنى و آن باد خوش‌نسيم * عيبش مكن كه خال رخ هفت كشور است \r\n\r\nرياست قشون فارس\r\nدر سه‌شنبه 14 شهر ربيع الثانى 1317 - تلگرافى از حضرت سپهسالار ( امير خان سردار معظم ) رسيد كه رياست كل قشون ظفرنمون فارس را رجوع فرموده بودند . به‌نظر ايالت رسانيده صبح روز چهارشنبه 15 صاحب‌منصبان و محترمين فارس را اطلاع داده در عمارت كلاه‌فرنگى حاضر شده تلگراف قرائت شد . بعد از صرف شيرينى و شربت مجلس منقضى شد . اگرچه با نداشتن ابوابجمعى مخصوص مداخلى و منافعى ندارد ليكن اسما محترم [ است 
  ] و بد نيست . ساير كارها هم رونقى ندارد . شلوغ كردند . ايالت هم ضعف دارد و مىخواهد تمام كارها به خصوصيت و مهربانى بگذرد . روى مردم باز شده . هركس عرض خود را خودش مىكند . حكم و دستخط به خط خودش نوشته به مهر مىرساند . واهمه و ترس ندارد . اغلب اجزاء طهران رفتند مختصرى باقى [ مانده‌اند 
  ] آنها هم مقروض و پريشان [ اند 
  ] . نتيجه‌اى از اين سفر تاكنون حاصل نشده . آش نخورده دهن سوخته حكايت من شده . احدى باور نمىكند . با چندين كار بزرگ منافعى عايد نشده باشد . آب از سرچشمه گل است و اين مردم مهربانى را سزاوار نمىباشند . به خصوصيت هم حكومت نمىشود كرد .\r\n\r\nجشن تولد شاه\r\nشب 15 شهر جمادى الثانيهء 1317 مىباشد . ديشب شب تولد اعليحضرت شاهنشاهى بود . مهمانى و آتش‌بازى را امشب نمودند . از امروز صبح تا الان كه شش از شب رفته است تمام را به اصطلاح زير اسلحه و گرفتار پذيرائى و تهيهء لوازمات اين جشن بودم . دو ساعت مىشود كه از باغ آمده لباسها را كنده از خستگى فى الجمله بيرون آمده‌ام . در اين دو ساعت به صحبت بهاء السلطان سركردهء فوج زرند و مظفر نظام سركردهء فوج مخصوص و ميرزا محسن خان سركشيكچىباشى به خوشى و خوبى گذشت .\r\n\r\n","description":"","footnote":"","page_name":" 1433 ","page_number":463},
  {"content":"\r\n\r\nمختصر ساز و آوازى هم داشتيم و اين سواى صداهاى عجيب و غريب موزيكانچيان و مطاربهء يهود بود كه از صبح تا دو ساعت قبل خسته و خفه‌مان كرد . شيراز بسيار خوب جائى است در حقيقت شهر عيش و طرب است ليكن من خيلى گرفتاريهاى بيمعنى دارم كه ابدا توقع بعضى كارها [ نيست 
  ] مگر به ندرت و به زحمت . از وقتى كه رياست قشون هم علاوه شده دردسرم بيشتر است ، خصوصا از دست اين فوج مخصوص و شرارت و الواطى آنها . وضع كارها هم بواسطهء بىترتيبى وضعيت و مهربانى ايالت بسيار مغشوش است .\r\nشيرازى كه معدن مداخل و كان منافع بود هيچ شده . تمام را از كيسهء فتوت خود بايد مخارج كنيم . من در اول سال از نرفتن به حكومت بهبهان و جاى ديگر خبط عظيمى كرده حالا گرفتار آن كارهاى با اسم بىرسم شده در تكليف خود متحيرم . اگر خدا خواست و سال نو مانديم يك ساعت در اين شهر نخواهم ماند . خارج از اين حوزه هر ساعتى به عالمى برابر است . كسى نمىداند چه وضع حكومت و ايالتى است .\r\n\r\nمحمد رضا خان اقبال الممالك\r\nتمام كارها از كوچك و بزرگ به دست يك نفر محمد رضا خان است . بنابراين جز اسم چيز ديگر ندارد . ايالت آب بدون اجازه و ميل او نمىخورد . تمام ماها ول معطل [ ايم 
  ] و از دور تماشا مىكنيم . منافع و مداخل تمام به كيسه و جيب اوست . آن‌هم چطور از كارى كه هزار تومان بايد ببرد پنجاه مصالحه مىشود ، يعنى قابليت بيش از آن را ندارد .\r\nفارسيها هم خوب شناخته‌اند . تمام رو به آن سمت آورده هر كار بزرگى را به يك عباى ده تومانى يا يك قاليچهء هشت تومانى تمام مىكنند . آقا هم تمام رأفت و مهربانى و جذب قلوب مىكند به خيال خود كه به آن شكل سالها حكومت كند و هروقت عزل شود شيرازيها او را نمىگذارند برود . تفصيلات دارد . هر روزش كتابى لازم دارد . واى به حال من اگر آخر سال عزل شود .\r\nعصر جمعه نوزدهم شهر رجب المرجب 1317 - تنها ولى بيكار هستم . سيم درجهء قوس است . هواى شيراز مثل اواسط بهار طهران است . زمين و زمان سبز و خرم است .\r\nگلهاى تابستانى و پائيزى باز ، گلهاى نرگس از يك ماه قبل فراوان [ است 
  ] . چند روز ديگر قصيل تازه مىآورند . تابستان ابدا از اطاق بيرون نرفته شبها بسيار خوش بود . الان هم كه قوس است در اطاق با يك لحاف استراحت مىشود . ابدا احتياج به آتش نيست . عجب مملكتى است . طرفه هوائى دارد كه نظير آن ديده و شنيده نشده است . دو سه باران نافع آمد . صفا و لطافتش ديگرگون مشاهده مىشود . اگر فى الجمله در كارها هم ترتيبى بود و از آن جهت آسوده‌خاطر بود [ م 
  ] نقصى نداشت . هنوز خزان صحيح نشده كه درختها\r\n\r\n","description":"","footnote":"","page_name":" 1434 ","page_number":464},
  {"content":"\r\n\r\nبرگهاى ملون [ يافته 
  ] كه خودش عالمى دارند . صحرا سبز و خرم ، يك‌پارچه زمرد است .\r\nبراى توطن ، براى اقامت بهترين ممالك كرهء ارض است . از هر حيث اختصاص و برترى دارد . اگر دماغى داشتيم لذتها مىبرديم . افسوس كه از تلون مزاج و ضعف و ندانم‌كارى ايالت به اين روز افتاده‌ايم . خسر الدنيا و الاخرة ذلك خسران عظيم .\r\nعصر دوشنبه 16 شهر ذيحجة الحرام 1317 - بيست و ششم درجهء حمل در شيراز در رخت‌خواب بيمارى افتاده‌ام . دوازده روز تمام است از اطاق بيرون نرفته و قادر به حركت نبودم . لله الحمد دو روز است مختصرى حالتم به‌جا آمده و بهترم . جناب ميرزا محمد حسين فرزند گرامى جناب مستطاب علام فهام حاجى ملا محمد تقى ملقب به حاجى آخوند فسائى معالج است . حقيقت در اين سفر از زحمات و دوستيهاى معظم له كمال رضايت را دارم . جوانى به اين آراستگى و مهربانى هرگز در مملكت شيراز پيدا نمىشود . خداوند بر توفيقاتش بيفزايد .\r\nدر ششم شهر ذيقعده تلگراف عزل جناب نظام الملك و نصب مؤيد الدوله به پيشكارى مستشار الملك زيارت شد . از آن روز تاكنون تمام را گرفتار حسابها بودند .\r\nفى الجمله رفع گرفتارى ايالت شده انشاء الله تعالى روز چهارشنبه 18 كه روز عيد غديرخم و از اعياد و ايام محترمه است به‌سمت طهران حركت مىكنيم . برعكس تمام حكام سلف اين فرمانفرما كل اجزايش بواسطهء سوءتدبير خود و يك نفر از محارم كه اندازهء محرميت و اعتبارش من بعد بايد ضرب المثل شود احدى منتفع نشد . هريك على قدر مراتبهم از خود نظام الملك تا ادنى فراش خلوت آن درب خانه گرفتار قرض و دچار صدمه و مرارت است .\r\n\r\nدو هزار تومان قرض\r\nمن بيچاره با هزاران اميد و اميدوارى آمده و تاكنون يك هزار و پانصد تومان قرض كرده ، هنوز براى مصارف عرض راه و كرايهء مال حمل بنهء معطل و حيرانم و متحيرم در طهران چه جواب گويم و اين قروض كه به دو هزار تومان خواهد رسيد از كجا بدهم .\r\nخود جناب نظام الملك هم مبلغى قرض كرده و باز معطلند . اينها به سر خودش و ماها نيامد مگر سوءتدبيرات خودش و اين‌كه هرگز حكومت نكرده بود . مختصرا اگر بخواهم شرح اين مسافرت و آنچه [ را 
  ] به سرم آمد بنويسم كتابها لازم دارد و هرگز به اين مختصر نگنجد .\r\n\r\n","description":"","footnote":"","page_name":" 1435 ","page_number":465},
  {"content":"\r\n\r\n\r\nبازارگاه پاريس\r\nاز اتفاقات تازه و اخبار جديد مسافرت اعليحضرت اقدس شاهنشاهى است به سمت فرنگستان و تماشاى بازارگاه « 1 » عمومى شهر پاريس كه به سلامتى و ميمنت روز دوازدهم همين ماه موكب اجلال و اقبال شاهنشاهى از دار الخلافهء طهران حركت كرده و امروز وارد دار السلطنهء قزوين شدند .\r\n\r\nقرض براى سفر\r\nاين مسافرت پس از استقراض شصت مليون فرانك از بانك روس شده و تمام گمركات ايران سواى بنادر خليج‌فارس گرو گذاشته شد . شرايط اين استقراض زياد است و مدت اداى آن در هفتاد سال است . به پول ايران بيست و چهار كرور گرديد . در اين گرانى طهران خيلى اسباب رفاهيت شده حقوقات پس‌افتادهء مردم داده شده اين مسافرت بسيار ممدوح هم سرگرفت .\r\nشيراز لله الحمد ارزانى و فراوانى [ است 
  ] و پارساله و امساله از تمام مملكتهاى ايران خوش‌تر گذشته است . تقريبا چهارده ماه است در شيراز اقامت داريم . زياده چه بنويسم كه خودم نمىدانم .\r\nخاتمهء يادداشتهاى اقامت شيراز از روى جنگ خطى .\r\n\r\nبازگشت به تهران\r\n\r\nعزل نظام الملك\r\nشنبه 21 شهر ذيحجة الحرام 1317 - اول درجهء ثور . دوم اردىبهشت ماه 822 جلالى ، بيست و يكم آوريل 1900 ميلادى ، نيم‌ساعت از آفتاب برآمده با حالت كسالت مزاج درشكه درب حياط حاضر شده سوار شده درب عمارت جناب افخم الملك و ضياء دفتر سوار گرديده به عزم طهران راهى شديم .\r\nدر ششم شهر ذيقعده تلگراف عزل جناب مستطاب اجل آقاى نظام الملك زيارت شد و تا اين روز گرفتار امر حسابها و تهيهء حركت بودند . در اين ايام فترت كه موقع بيكارى بود بسيار خوش گذشت ، مگر از چهارم ماه تاكنون كه من گرفتار مرض شدم و بسيار تلخ گذشت . هفت شبانه‌روز قرار و آرام و خواب و خوراك نداشتم . لله الحمد اين\r\n\r\n\r\n","description":"","footnote":"\r\n( 1 ) - اين كلمه را براى اكسپوزيسيون وضع كرده است .\r\n","page_name":" 1436 ","page_number":466},
  {"content":"\r\n\r\nتعويقات فرجى شده الحمد لله دو سه روز است بهترم ، به‌شرطى كه در راه عود نكند .\r\nميرزا زين العابدين خان دكتر كه مأمور قرانطينهء بنادر فارس بود سه روز است وارد شيراز شده مىگفت دو روز بعد حركت كرده در راه خواهم رسيد . باز اگر بيايد اطمينان خاطرى است .\r\n\r\nبدرقه\r\nچون خيلى زود حركت كرده بوديم ، مشايعين نيامده بودند . از دروازهء باغ شاه به سلامتى خارج شده كم‌كم مردم مىآمدند . آقا كالسكه نشسته بودند و حال آن‌كه روز سوارى بود و ابدا كالسكه شايسته نبود . به‌هرجهت نزديك قرآن قوام الملك و انتظام الممالك و اعتماد السلطان بيگلربيگى رسيده قدرى آمده خداحافظى كرده مراجعت نمودند . همين‌طور دسته‌دسته مىرسيدند . از تنگ الله اكبر و زير قرآن رده شده بالاى تل سلام با شهر شيراز و جلگهء باصفاى آن‌كه الان مثل يك پارچه زمرد بود وداع كرده [ شد 
  ] . درشكه تند مىرفت . در اين‌جا بهاء السلطان سرتيپ فوج زرند با مظفر نظام سرتيپ فوج مخصوص و صاحب‌منصبان ديگر خداحافظى كرده مراجعت نمودند . تا اكبرآباد همين‌طور متصل ماچ و بوسهء وداع بود . در اكبرآباد زير درخت توتى آقاى امام جمعه از صبح آمده تهيهء چاى و شيرينى كرده حاضر بودند . جناب شيخ الاسلام و حاجى هدايت مدرس و عماد الشريعه پسر امام و جمعى از آقايان ديگر و تجار نشسته بودند .\r\nپياده شده سه ربع توقف آنجا طول كشيد . چاى و قهوه و قليان صرف شد . بعد با همه وداع كرده آقاى امام كه حقيقت مملكت فارس به وجود محترم او مباهات بايد بكند [ ما را 
  ] از زير قرآن رد كرده دعاى سفر خوانده نزديك درشكه با شاهزاده معتضد السلطنه وداع كرده به‌راه افتاديم .\r\n\r\nزرقان\r\nمنزل اول زرقان است . اما قوام لشكر به دوده ده خودش مهمان نموده است . ناهار را باجگاه خورديم . باد شدت كرد . چند روز است باد شديد مىآيد . زود سوار شديم اسماعيل خان ايل بيگى قشقائى با غلامعلى خان نواب آنجا رسيده و بعد از وداع به شهر مراجعت نمودند . تند مىرفتيم و متصل از شيراز و وضع خودمان صحبت بود .\r\n\r\n","description":"","footnote":"","page_name":" 1437 ","page_number":467},
  {"content":"\r\n\r\n\r\nقروض عين السلطنه\r\nمن بيچاره كه با دو هزار تومان قرض تنزيلى مىروم و آن خبطهاى اول كار [ را 
  ] به اينجا رسانيد . بيش از دو ماه و نيم من مصدر كار نبودم . بعد شلوغ شد كه شد تا به اين روز افتادم . خدا پدر مؤيد السلطنه و نصير السلطنه را بيامرزد . هفتصد و پنجاه تومان مؤيد السلطنه ضمانت كرده از خسرو گبر قرض كردم . پانصد و پنجاه تومان هم از بابت ملك نصير الدوله از آقا محمد باقر صراف كه ضامن بود تنزيل كم كرد گرفتم . تتمه را هم متفرقه قرض دارم . تمام اجزاء مقروض [ اند 
  ] . پريشان و دست خالى مىروند .\r\nمهندسباشى بينوا كه هيچ كارى نداشت ، باز ماها اسما داراى شغلى بوديم ، دو هزار تومان مقروض شده به ورود طهران دچار و گرفتار است . همه گرفتارند ، احدى دخل نبرد ، خودش هم مقروض و پريشان مىرود . مگر يك نفر محمد رضا خان كه لقب اقبال الممالك هم گرفته . كار همه را هم او ضايع كرد حتى كار آقايش را .\r\nمقارن ظهر دوده رسيده فورا استراحت كردم . باد خيلى مىآمد ، چادرها مغشوش بود . مدتى بود اندرون نرفته و خانم نورسيده را نديده بودم . اسمش را تاج الملوك گذاشته‌اند . ماشاء الله خيلى حالا ملوس است . دايهء زرقانى گرفته‌اند با شوهر و پسرش همراه است . خانم امجد السلطنه پشت چادرآمده احوال‌پرسى كردند . الحمد لله از اين نگرانى هم آسوده شده ، همشيره و بچه‌اش سر دماغ هستند .\r\n\r\nوضع همراهان\r\nكشيكچىباشى ميرزا محسن خان تا اين‌جا آمده انتظام السلطان هم يك مرتبه پيدا شد . مؤيد الدوله و مستشار الملك تلگراف كرده بودند كه بماند . خودش هم بيست روز بود مىگفت مىمانم . تا امروز صبح هم آمدنش معلوم نبود . حالا آمد و خوب زرنگى كرده و در كار خودش بسيار زرنگ است . به اين تدبير سر مردم را گرم كرده همه گفتند او كه ماندنى است . دو روز هم صبر كرده بعد عرض و داد مىكنيم و فرار كرد . حالا دور نيست هرجا به مؤيد الدوله برسد مراجعت كند .\r\nاز همراهان آقا كسى كه عجالة آمده رفيع السلطان است با مهندس‌باشى .\r\nانتظام السلطان هم كه رسيد . ميرزا محسن خان شوهرعمهء آقا هنوز نيامده . آن فلك‌زده هم يك سال و نيم است در گوشهء خانه‌اش افتاده و از جيبش خرج كرده . به خيال امسال بود كه اين قسم شد .\r\n\r\n","description":"","footnote":"","page_name":" 1438 ","page_number":468},
  {"content":"\r\n\r\n\r\nمهمانى قوام لشكر\r\nبرويم سر مهمانى قوام لشكر . اولا يك دانگ و نيم از اين ده بيشتر ندارد . مابقى مال حاجى امير ديوان برادر بزرگ قوام ديوان است . سيورسات را تمام حاجى قوام ديوان داد . فقط يك‌بار هيزم قوام لشكر براى مطبخ روانه كرده كه اصل هيزم از قوام ديوان [ است 
  ] ليكن آدم او جلو افتاده بود . چهار جعبه شيرينى و دو بره براى آقا روانه كرد كه چهار دو هزارى زرد آقا انعام داده بود . يكى از آنها را اول وهله از آدمش گرفت . يكى را هم نوكرش بروز نداد . دو دانهء ديگر را دانه‌اى يك قران سفيد داد و دو هزارى را پس گرفت . ديگر ابدا مخارجى نكرده . براى هيچ‌كس هم چيزى روانه نكرده . يك ماه دعوت مهمانى آخرش اين بود .\r\n\r\nنوريهاى شيراز\r\nاين نوريهاى شيراز به‌اندازه‌اى خست دارند كه ما فوق آن متصور نيست . نظام الملك و ماها را هم در اين ايالت فارس آنها ضايع كردند . و الّا اين‌طورها نمىشد . فتح الملك كه مدتى است طهران رفته در هر مجلس و محفل آنقدر از نظام الملك بد گفت و بد نوشت كه حد و اندازه نداشت . الان هم با ايالت جديد مثل رستم دستان مىآيد و حال آن‌كه سه ماه نايب الايالهء نظام الملك [ بود 
  ] بعد هم هرچه كار بود به توسط آنها گذشت . سه چهار محل خوب هم به‌دست آنها بود . آخرش آن‌طور شد و اين‌طور كردند .\r\nشب هوا خوش بود اما من تمام را مشغول روغن‌مالى و ضمادمالى بودم . آشپزخانه همراه ندارم و اين شام ناظر آقا را نمىشود خورد . امشب كه بسيار بد بود . كباب جوجه به فرياد رسيد . معقول وقت آمدن آدمى بوديم . بدتر از همه ، همه‌كس تمسخر خواهد كرد كه يك سال فارس بوده و حالا مىگويد قرض دارم . ميرزا محمود خان و سليمان ميرزا از شدت خستگى زود خواب رفتند . از نوكرها حاجى خان كه بيچاره مرحوم شد .\r\nكاظم خان از وقتى كه ميمند آمد تمام را مشغول عشق‌بازى با زنى بود و آخر هم مخفى شده نيامد . طغان و مهدى خان هم نيامدند . مابقى سالما همراه مىباشند .\r\n\r\nخرج بار\r\nيكشنبه 22 ذيحجه الحرام - ديشب باد هنگامه كرد . اگر ساير منازل هم به اين شكل باشد خيلى سخت خواهد گذشت . بارهاى ما جز مفرش و سيزخانه تتمه باز نمىشود .\r\nنايب احمد و حسين بيك فراش نصف‌شب و سحر بارها را راه انداخته و مىروند . چون\r\n\r\n","description":"","footnote":"","page_name":" 1439 ","page_number":469},
  {"content":"\r\n\r\nكرايه خيلى گران بود . چادرها را هم نزد شاهزاده شاهمراد ميرزا گذاشتم كه بعد حمل شود . الان دوازده مال كرايه كرده دانه‌اى هفده تومان و نيم ، مشروط بر اين‌كه چهل و پنج من بار شود . علاوه نمىدهند . در اين بىپولى باز خيلى زياد است .\r\n\r\nتعارفات - منافع\r\nدر اين چهارده ماه اقامت فارس از بىاقتدارى و بيكارى ما همين بس كه يك كرهء ده تومانى كسى براى من تعارف نياورد و آنقدر هم اسب گران بود و پول كم بود كه به قيمت هم امكان پيدا نكرد . براى خود نظام الملك به همه جهت شش اسب و يك ماديان بيشتر نياوردند . از ايل قشقائى و قواميها يك كره هيجده ماهه هم براى آقا تعارف نياوردند و ندادند . تصور مىكرد بدون كوك و كلك و عنوانات معموله كه همه حكام به آن نهج مىگرفتند امكان دارد . چنانچه پس از عزل ، كه قوام الملك در باب گذراندن حساب و تخفيف نيريز مذاكرات سخت مىكرد بر سبيل صحبت براى من نقل مىكرد كه اين‌همه همراهى و مرحمت فوق العاده و فوق الطاقه كه به آنها كردم گمانم اين بود ثلث و ربع آنچه حكام سلف به ضرب هزار نوع اسباب‌چينى و فحش و كتك مىگرفتند به رضا و رغبت به من خواهند داد . حال آنها را كه ندادند سهل است [ در مورد 
  ] ماليات صحيح و آنچه حق من است بازى درآورده نمىدهند . تا اين صحبت را نشنيده بودم متحير و مبهوت از بىطمعى و مرحمتهاى آقا بودم . پس از اصغاء معلومم شد كه راه دخل را براى خود از چه ممر و محل تصور كرده و اين مدت را در انتظار بودند كه آنها به ميل خاطر انسانيتى كرده باشند . هيهات هيهات كه اين يهودىزادگان تا ترس نداشته و محتاج نباشند ، به عبارة اخرى چوب به كف پايشان نخورد دينارى نداده و نمىدهند .\r\n\r\nخانوادهء قواميها\r\nاز خانوادهء قواميها با آن‌كه در سال علاوه بر يكصد هزار تومان منافع ملك ، يكصد هزار تومان تفاوت از ادارات راجعه به خود مىبرند به شخص من جز يك قاليچه پانزده تومانى و دو مجموعه شيرينى و دو عدد بره دينارى علاوه عايد نشد و به خود نظام الملك دو طاقه شال و سى كيسه تنباكو بيشتر ندادند و حال آن‌كه هر ايالت و اجزاء آن در ظرف يك سال ده هزار و پانزده هزار علاوه گرفته و آنها داده‌اند . تمام كارها را خود آنها مىگذرانند ، هر حكمى بخواهند ميرزا و نويسندهء خودشان مىنوشت . بدون هيچ معطلى و تملق عمرو و زيد به مهر مىرسانيدند و آن دو تومان رسوم محرر و منشى ايالت هم مداخل آنها بود . در هيچ سنه و هيچ ايالتى آنقدر دخل نكرده و خوش نبودند . بارى\r\n\r\n","description":"","footnote":"","page_name":" 1440 ","page_number":470},
  {"content":"\r\n\r\nمطلب بسيار است . از قروض و حالت پريشانى ايالت و اجزاء پى بايد برد .\r\n\r\nرفقاى شيراز\r\nصبح را بسيار زود سوار شديم . قوام لشكر ميزبان ديشب ما با مدبر السلطنه و ميرزا محسن خان براى وداع آمده [ بودند 
  ] به شهر مراجعت نمودند . از انسى كه به ميرزا محسن خان گرفته بودم رقت دست داد . خيلى ما سه چهار نفر ، يعنى با بهاء نظام و مظفر نظام و حيدر على خان نواب مأنوس و رفيق شده بوديم . در حقيقت همين مهربانى اين دو سه نفر را در فارس داشتيم و بس .\r\nراه امروز خيلى جوى و جدول داشت . پلها خراب [ بود . 
  ] كالسكه به صعوبت مىگذشت . از پل خان و رودخانهء بندامير گذشتيم . پل بسيار بىتناسب بدى دارد . اين رودخانهء را دو فرسنگ پائين‌تر امير عضد الدولهء ديلمى سدى بسته كه در تمام آفاق مشهور است . از بناهاى ديدنى و جاى تماشائى فارس است . نه آمدن و نه رفتن به تماشاى آن موفق نشديم . بايد سواره رفت و از راه خيلى پرت است . اگر حالت سوارى داشتم حتما مىرفتم افسوس كه مقدور نبود . باز باد شديدى داشتيم . قبل از ظهر وارد قريهء كناره شديم .\r\n\r\nتخت جمشيد\r\nآمدن در تخت جمشيد منزل كرديم . بواسطهء نبودن سيورسات و آب در مراجعت ممكن نشد . كناره ملك امام جمعه و ساير بنى اعمام اوست . سيورسات حاضر كرده بودند . ده معتبر خوبى است . در حقيقت شهر پرس‌پليس در همين‌جاها واقع بوده .\r\nصحراى بسيار مسطح خوبى است . از اين‌جا تا تخت يك ميدان مسافت است . ستونهاى تخت پيدا بود . واقعا هركس بناى تخت جمشيد را نديده باشد مثل اين است كه هيچ‌چيز نديده . وقت آمدن كه مجال نوشتن تفصيل آن نشد ، حاليه هم آنجا منزل نكرده . كسالت ظاهرى و باطنى هم مانع پريشان‌نويسى است . بايد ديد و تماشا كرد . به اين نوشتنهاى من هم مطلب معلوم نمىشود و حقيقة جلالت بنا و عظمت ابنيهء آن بالاتر از اين شأن دارد كه به قلم من تحريرى در باب آن شود . نويسنده‌هاى بزرگ و عالمهاى سترگ لازم دارد تا حق آن را ادا كنند .\r\nبعد از ناهار باد شدت كرد . با وجود آن دو ساعت خواب رفتم . عصر حضرات همراهان جمع شده سربه‌سر مهندس‌باشى گذاشتند . حالتهاى غريب دارد . روىهم رفته پيرمرد دل‌زندهء خوش‌حالتى است . اندازهء اذيت او را در اين مدت به‌دست آورده ،\r\n\r\n","description":"","footnote":"","page_name":" 1441 ","page_number":471},
  {"content":"\r\n\r\nاگر علاوه شود جلوگيرى كرده . به اين جهت در اين ايام هيچ از من تكدر حاصل نكرد ، برعكس از ديگران . اما خوب است زود هم رفع تكدرش مىشود . او و ملاباشى و ميرزا ابراهيم خان نويسندهء آقا در يك درشكه مىنشينند و تمام را با ملاباشى صحبتهاى مذهبى و مجادله مىكنند كه هر دقيقه‌اش دو ساعت خنده دارد .\r\nدوشنبه 23 - صبحها را آقا زود سوار مىشود . منازل راه فارس هم چندان بعد مسافت ندارد . ناهار را كلية قرار شد در منزل بخوريم . كالسكه را هم تند مىبرند . جز دو سه قليان و يك قهوه در راه معطلى نداريم . تفصيل منازل را هم در وقت آمدن شرح داده‌ايم .\r\nاگر تازه‌اى روى بدهد در اين‌جا مجددا مىنويسم . راه از پائين تخت مىگذرد و تا تخت مسافتى است . همان به تماشاى دورنماى آن در اين باد و سرما قناعت كرده وداع گفتيم .\r\n\r\nنقش رجب - كعبهء زردشت\r\nنقش رجب نزديك راه است . چندين شكل سلطان و سوار و پياده دارد . اما حجارى آن خيلى پست‌تر از حجارى تخت جمشيد است . كعبهء زردشت و دخمه‌هاى سلاطين هم زيردست از دور نمايان بود . در اين‌جا هم اشكال زياد است . باز حجارى آن پست‌تر است ، مگر علامت بالاى دخمه‌ها و در هر دخمه شش يا هشت قبر است كه سرهاى آن باز [ ست 
  ] . اعراب شكافته و هرچه بوده بيرون آورده‌اند .\r\n\r\nقيمت ارزاق و قدم ايالت\r\nباد شدت داشت . هوا هم سرد بود . بواسطهء نيامدن باران سبزه‌ها پژمرده و چمنها از طراوت به كلى افتاده بودند . از قبل از عيد تاكنون بيشتر از دو ساعت آن هم در خود شيراز باران نيامده و خيلى خشكى صدمه زده . گويا در طهران و جاهاى ديگر هم باران نيامده است . ارزاق در فارس ترقى كرده بود از قدم ايالت جديد مىدانستند . . . « 1 »\r\n\r\nقوام ديوان - اكرم الملك\r\nقوام ديوان و برادرش حاجى هدايت الله كه تازه اكرم الملك لقب گرفته از اين‌جا مراجعت كردند . بسيار آدمهاى خوبى هستند . خيلى حاجى قوام ديوان معقول و مؤدب و مهربان است . مخصوصا با من خيلى مراوده داشت و هرچه هم از دست من برآمد مهربانى كردم و انسانيت نمودم .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1442 ","page_number":472},
  {"content":"\r\n\r\n\r\nسيوند\r\nدهات قشنگ و حاصل زياد در اطراف راه و دامنهء كوه جلو رو بود . يك ساعت و نيم به ظهر مانده وارد سيوند و چادرها شديم . سيوند را امسال قوام الملك پس از آن‌كه بواسطهء ايل عرب خود ضايع و خراب كرد به دوازده هزار تومان از حاجى ابراهيم خان فراشباشى مرحوم صاحب‌ديوان كه او هم به بيع شرط برده بود خريد و همين امسال را چهار هزار تومان به ميرزا باقر خان منشى خود اجاره داد كه او هم به برادر خود حاجى ابراهيم خان پنج هزار تومان اجاره داد . چهارصد خانوار است و اغلب مكارى هستند . زراعت كمتر دارند . ليكن از امسال مشغول شده‌اند . اين‌طور املاك مردم را خراب كرده و به قيمتهاى نازل مىخرند و الّا به قيمت اين‌همه ملك نمىشود خريدارى كرد .\r\nعصر حمام رفتم . حاجى دكتر خان امروز رسيد . از زرقان يك‌سر آمده بود . احوالم الحمد لله بهتر است . مرض شدت نكرده . شب باد كم شد و راحت خواب رفتم .\r\n\r\nسعادت‌آباد\r\nسه‌شنبه 24 - صبح بسيار زود سوار شديم . باد مىآمد سرد بود . اين باد مشكل است ما را ول كند . يك فرسنگ از سيوند گذشته به رودخانهء مشهد مرغاب زديم . سال گذشته با وجود آن‌كه زودتر از اين بود يك ثلث آبش بيشتر بود . جادهء معمول يك منزل نزديك‌تر است ، ليكن از آن راه كالسكه نمىرود . سه ساعت از دسته گذشته بود وارد قريهء سعادت‌آباد كمين شديم . اين سه قريه كه نزديك هم واقع است ملك قوام الملك و سالى پنج هزار تومان اجارهء آن است . نزديك قبرستانى چادر زده‌اند . بعد از ناهار و خواب به باغ اربابى رفتم . حوض كوچك و آب خوبى داشت . شب سرد بود .\r\n\r\nتنگ كمين\r\nچهارشنبه 25 ذيحجه - صبح زود سوار شده ، مهندس‌باشى نزديك درشكهء ما ايستاده بود . ضياء دفتر گفت و الله چه جاى خوبى براى مردن است ، همه‌چيز فراهم و نزديك [ است 
  ] . مهندس‌باشى كه به اعلىدرجه از مردن و حرف آن خوفناك است اين مطلب را شنيد بنا كرد به ضياء دفتر بد گفتن . اسباب خندهء بسيار شد . دو سه جا كه براى قليان ايستاديم پائين نيامد . همين‌طور اوقاتش تلخ بود . ملاباشى مىگفت ازبس حرف زده خسته‌مان كرده . تنگ كمين در اين راه واقع است . بسيار تنگ مصفائى است . از وسط [ آن 
  ] رودخانهء مشهد مرغاب مىگذرد . سال گذشته دو برابر آن آب داشت . دو سمت دو\r\n\r\n","description":"","footnote":"","page_name":" 1443 ","page_number":473},
  {"content":"\r\n\r\nكوه بالا رفته و تمامش بوتهء « بخورك » و درخت « بنه » كه چاتلان قوش باشد و بعضى بوته‌هاى ديگر روئيده . نزديك به آخر تنگ قبرستان گبرى بسيار قديم مفصلى است .\r\nقبور خيلى قديمه دارد . نزديك آن هم آثار ده و شهرى نيست . معلوم نيست در چه‌وقت داير بوده .\r\n\r\nمشهد ام النبى\r\nبيرون تنگ راه كالسكه بسيار خوب شد . قدرى رفتيم مناره و آثار مشهد ام النبى پيدا شد . خود مقبره چون در گودى واقع است قدرى بالاى آن پيدا بود . اين مقبره و آثار اطراف آن هم از غرايب ابنيه و از جملهء تماشاگاه‌هاى بسيار عجيب است . ناهار را منزل خورديم . سال گذشته هم در همين يورت چادر زده بوديم . ميرزا محمود خان را در ده فرستاديم كه قاليچه بياورد . قاليچه‌هاى مشهدى خيلى قشنگ است . بيشتر آنها راه راه است . خود رعايا هم قالى و قاليچه مىآورند . يك دانه سه ذرعى كه سه حوض وسط داشت با يك قاليچهء راه قرمز به هفده تومان خريدم كه البته اگر در شهر شيراز بود بيست تومان همان سه ذرعى را نمىدادند . يك دانه راه راه سه ذرعى هم افخم الملك خريد .\r\nبرديم آقاى نظام الملك تماشا كرد . خودش خيلى مايل [ شد 
  ] و سفارش كرده بود اما نياورده بودند . مشهد ام النبى بلوكى است و صنيع الدوله از صاحب [ ديوان 
  ] خريده . بسيار حاصل‌خيز و جاى معتبرى است . باز قواميها بواسطه رئيس تلگرافخانه و مخبر الدوله قدرى جلوگيرى از عربها در صدمهء آنجا كرده‌اند . اما باز آباد و آسوده نيست . اگر دست خود آنها باشد سالى پانزده الى بيست هزار تومان اجاره خواهد رفت . در فارس چهار جا صنعت قالىبافى بيشتر رواج ندارد : اول قشقائى است ، بعد عرب ، بعد در دو سه قريه از قراء نيريز ، بعد در مشهد .\r\nيك چشمه خدا به اين بلوك داده كه در بالاى كوه جائى كه محيط است بر تمام اين اراضى و قراء بيرون مىآيد و به‌قدر سى سنگ آب دارد . به هر سمت بخواهند ببرند ممكن است . همين‌قدر از صدمهء اعراب رعيت آن آسوده باشد اول ده و قريهء فارس خواهد بود . پس از رفتن مؤيد السلطنه معلوم نيست به شاهمراد ميرزا سپرده‌اند يا ديگرى .\r\nشاهزاده مؤيد السلطنه خيلى در آبادى آن مواظبت كرده بود . شب بسيار زود خوابيدم .\r\n\r\nبوانات و قنقرى\r\nپنجشنبه 26 - صبح بسيار زود بيدار شده سرد بود . راه مستقيم معمول سه فرسنگ و راهى كه كالسكه مىرود چهار فرسنگ و نيم است . از كوههاى سنگى كوچك زياد\r\n\r\n","description":"","footnote":"","page_name":" 1444 ","page_number":474},
  {"content":"\r\n\r\nگذشتيم [ با 
  ] چشمه‌هاى بسيار و اطراف جاده ، و زراعت زياد بود . اين جاها جزو بوانات و قنقرى است كه اسم حكومت آن دو ماهى با من بود و محمد رضا خان آنطور ضايع كرد .\r\nاگر همين دو جا را به استقلال به من واگذار كرده بودند اقلا دو هزار تومان عايد شده بود .\r\n\r\nمرد نود و پنج ساله - انتظام السلطان\r\nخيلى راه مصفا بود . سه ساعت از دسته گذشته وارد عباس‌آباد شديم كه پاىتخت قنقرى است . حاجى عباسقلى خان استقبال آمده بود . مىگويد نود و پنج سال دارم .\r\nخيلى دل‌زنده است . پسرهايش حالا مصدر كارند . سر ناهار هم بود . با اين كبر سن خيلى زرنگ و زبان‌باز است . جاى چادر باصفاست . عصر باد راه افتاد . رفيع السلطان با دكتر هم‌منزل است . انتظام السلطان هم آنجا خراب شده . ناهار ، شام ، چاى مفت باشد [ آنجاست 
  ] . دكتر از سلسلهء قاجاريه است . خيلى هم باكمال است . خوش‌صحبت و شوخ است .\r\nشب سرد بود ، باد كمترى مىآمد . دو روز است قدرى حالم خوش نيست . دكتر هم دوا ندارد . به همان دواها كه از شهر ، آورده بوديم لاعلاج قناعت شد .\r\n\r\nبوانات و قنقرى - معزز السلطان\r\nجمعه 27 - منزل ده بيد است . آمدن خرّمى منزل بود . از راه كنار و راهش سخت ، خيلى صدمه وارد آمد . چادرها را در توى چمن زده بودند . تلگرافخانهء انگليس جاى مصفائى است . معزز السلطان منشىباشى كه تمام ايام اين سفر به تربيت ايشان گذشت و جناب معظم له هم معلوم است پس از شصت سال تربيت‌بردار نمىباشند عيالى از فارس آورده . . . لنگهء كجاوه را هم يكى از نوكرها را نشانيده . از اول سوارى كسانى كه ارادت داشته‌اند به انواع و اقسام حيل خودى نشان داده اظهار عشقى مىكنند . هر منزل هم مىرسد در بيغوله پنهان شده و تا صبح ديگر معتكف است . ورود به تلگرافخانه كرده به اصرار و ابرام تمام جائى گرفت . باد قبل از ناهار شدت كرد . چادرها را به تلاطم درآورد .\r\nمتصل چادر بود مىافتاد . ميخ بود كنده مىشد . خيلى مغشوش [ شد 
  ] . باد اين دو سه منزل مدامى است و مشهور . يكى از هفت گنبد بهرام در اين‌جا واقع است به تماشا رفتم .\r\nعجالة جز تل خاكى علامتى ندارد و اين مدت متمادى متصل از خاك آن براى زراعت برده‌اند و باز مثل تل بزرگى بجا و باقى است . ارمنى تلگرافچى عصر آنجا آمد . مادرش انگليسى پدرش از ارامنهء بوشهر بوده . فارسى خوب تكلم مىكرد . از حركت و سوارى ممنوعم . به اين جهت متصل در چادر [ م 
  ] و لذتى از اين سفر با آن‌همه قرض نمىبرم . اگر\r\n\r\n","description":"","footnote":"","page_name":" 1445 ","page_number":475},
  {"content":"\r\n\r\nچه اين بادها بطورى كسالت مىآورد كه هيچ‌كس خوش نيست .\r\n\r\nخان‌خره\r\nشنبه 28 - راه بىآبادى خشكى تا خان‌خره است . يك چاپارخانه دارد . باغى هم نايب چاپارخانه احداث كرده . خوب جائى براى چاپيدن مردم است و اين نايب هم كوتاهى ندارد . كاروانسراى شاه عباسى را طورى منهدم كرده كه احدى منزل نكرده تمام به چاپارخانه نزول اجلال كنند و به هر قيمت ميل دارد اجناس را بفروشد . باد امروز شديدتر بود . اين‌جا را معدن باد مىدانند . آب كم بسيار بدى هم دارد . منزل خيلى كثيفى است .\r\n\r\nمهندس‌باشى - ملاباشى\r\nعصر در چادر آقا ، ملاباشى صحبت علمى و مذهبى مىكرد . دكتر و مهندسباشى هم گاهى اظهار اطلاع مىنمودند . بعد منجر به هيئت و طبيعى شد . مهندسباشى و نظام الملك گوش بودند . ملاباشى كه از اصل منكر بود . مهندسباشى با وجودى كه در فرنگ تربيت شده هيچ علمى ندارد . گمان نمىكنم فرانسه را هم كاملا بداند . همان حرف زدن و اخاذى [ است 
  ] . در فارس كار اين شخص و معزز السلطان و انتظام السلطان تمامش گدائى بود و تمام همراهان را اينها ضايع كردند . مثلا مهندسباشى به يك جوراب هم بند بود و به چه اصرار و ابرام مىگرفت . انتظام السلطان كه « چپو » مىكرد . هرچه از انبار جو مىبردند از هر اداره بود يك‌بار و دوبار جبرا گرفته به طويلهء خود مىبرد . تمام سال عليق مالش را همين‌طور داد . از جيب و بغل هركسى جبرا و قهرا چيز بيرون آورد . هركس سكه در جلوبند ساعتش بود كند و برد . فواحش را كه مىآورد صبح آنچه زر و زيور داشتند مىگرفت .\r\nآخر طورى شده بود كه احدى نمىرفت . يك مرافعه و هنگامه‌اى بود . خود نظام الملك هم مىديد و مىشنيد . ليكن يك كلمه حرف نمىزد . پشت‌سر تمام گلهء آقا از اين چند نفر همين بود و يك مرتبه نفرمود اين گدابازى و حركات نامربوط را ترك كنيد .\r\nالان از روزى كه از شيراز بيرون آمده شب و روز منزل رفيع السلطان است . خود آن بيچاره شب‌به‌شب از من قرض مىكند و از لابدى مخارج او را متكفل است . . . برو و [ در 
  ] نانجيبى از همه هم بهتر برد . الان هشت اسب دارد كه تمام را به گدائى و دق قبيح از مردم گرفته .\r\n\r\n","description":"","footnote":"","page_name":" 1446 ","page_number":476},
  {"content":"\r\n\r\n\r\n« تياتر » يا حكومت\r\nاين حكومت ما يك « تياتر » خيلى خيلى تماشائى بود كه اگر يك روز آن را بخواهند در مجلس بيرون بياورند هر صندلى آن مجلس ده تومان قيمت خواهد داشت .\r\nشيرازيهاى زيرك بسيار دستگاه ديده ، ايالتهاى بزرگ ديده ، مطلب به دستشان افتاده بود .\r\nگاه‌گاهى محرمانه براى من حكايت مىكردند . در صورتى كه خود من بهتر آگاه بودم .\r\nحالا بعد از ما چه‌ها بگويند . ناظم الدولهء بيچاره دو سه دفعه بعضى صحبتها كرده بود و آن حرفها نقل هر مجلس بود و هميشه مىگفتند . حالا كى باشد و تماشا كند . . . « 1 » اگر تا آخر صفحه نقطه بگذارم باز كم است و ملاحظه شده .\r\nروزى معزز السلطان از اطاقى كه نصير الملك و اغلب مستوفيها و ميرزاها نشسته بودند گفت پيغمبر مرسل ( ص ) فرموده كه هركس صائم را افطار بدهد در بهشت قصرى از قصور بهشتى به‌جاى آن عطا مىشود و من چهار روز است از مداخل صائم [ ام 
  ] ، يك نفر به يك اشرفى مرا افطار بدهد . اهل مجلس سكوت كردند ، بعد وسط اطاق بلند ايستاد كه قول پيغمبر را كسى اطاعت نكرد و من روزه‌دار را كسى اطعام نكرد . آن‌وقت نصير الملك يك اشرفى داد و براى آتيهء خود و جالسين مطلب را ذخيره كرد . كارها كردند ، چيزها ديديم و شنيديم و از تمام آنها آقا مطلع و مخبر بود و ابدا چيزى نمىگفت .\r\nبه قول مستشار نظام مىترسيد و جرأت نمىكرد . به هر جهت عالم غريبى بود .\r\n\r\nسورمق\r\nيكشنبه 29 - منزل طولانى ما امروز است . تند رفتيم . چاپارخانه [ را 
  ] هفت فرسنگ مىدانند ليكن پنج فرسنگ علاوه نيست . راه صاف و به فاصلهء دو فرسنگ از دو طرف كوه است . آمدن اين منزل را براى شكار آهو سواره آمدم و خيلى خسته شدم .\r\nمحمد على خان سرهنگ سوار اينانلو كه با سوارش مرخص و همراه ماست شكار رفت .\r\nاين راه ابدا آب ندارد . قبل از ناهار سورمق رسيديم . در ده منزل گرفته بودند ، براى اندرون و بيرون جا كم بود . از آن جهت چندين مرتبه حكم به زدن چادر شد .\r\nاقبال الممالك هردفعه گفت چادر حاضر است ، اسب بياورند . بعد يكى را روانه كرد و عذرى آورد .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1447 ","page_number":477},
  {"content":"\r\n\r\n\r\nهمزندانى با ميرزا رضا\r\nميرزا فرج الله خان حاكم آباده كه حاليه هم از طرف مؤيد الدوله برقرار است اين‌جا رسيد . آدم زرنگ زبانباز غريبى است . همان گل و بلبل برادرزن صاحب‌ديوان است .\r\nمذهب ابدا ندارد . مكرر هم حبس دولتى شده . دو سال در يك سفر با همان ميرزا رضا و سايرين در قزوين حبس بود . چاپارى با يك قمچى آمد . به توسط محمد رضا خان اقبال الممالك بدون هيچ سابقه و لاحقه حاكم آباده شد و امسال هفت هشت هزار تومان برد . ماها كه آن‌همه مخارج كرديم ثلث آن عايد نشد .\r\nباغى تازه خسرو خان سورمقى ساخته بود . من آنجا رفتم . عمارتى وسط باغچه ساخته است ، در سورمق تازگى دارد .\r\n\r\nهفت گنبد\r\nعصر آقا به گنبد بهرام رفت . من هم رفتم . اين گنبد سورمه‌اى است . خيلى بزرگ‌تر از گنبد ده بيد است . چهار گنبد در راه « سرحد » كه راه تابستانى فارس است واقع [ است 
  ] به اين اسامى : گنبد لاله‌اى [ قرمز 
  ] . گنبد كافشه ( كافورى ) - در آسپاس - در رضاآباد . در گنبد رضاآباد كه اسمش معلوم نيست بهرام مفقود شده . گنبد ده بيد رنگش معلوم نيست مثل آن دو . گنبد سورمق سورمه‌اى ، گنبد مشكون مشك‌فام [ است 
  ] . خسرو خان مىگفت اين مدت طولانى تمام زراعت اين‌جا از خاك كهنهء اين گنبد رشوه داده شده و هنوز آنقدر باقى است .\r\n\r\nآباده\r\nآباده سه محل است يكى سورمق ، يكى اقليد ، ديگرى آباده . حكومت آرام خوبى دارد . ماليات نقدى [ است و 
  ] حكايت سوخت‌وسوز نيست . شب ضياء دفتر آنجا آمد .\r\nميرزا محمود خان هم تار را بيرون آورد . الحمد لله خوش گذشت . نمونه‌اى از شيراز بود .\r\n\r\nميرزا فرج اللّه\r\nدوشنبه سلخ ذيحجه - صبح را از سورمق سوار شده ميرزا فرج الله خان هم با آن زبان چاپلوسش همراه بود . تمام راه از دو طرف دهات آباد و باغات زياد و حاصل فراوان بود . سه فرسنگ بيشتر راه نبود . نزديك آباده مستقبلين مىآمدند . كوچه‌هاى شهر را ميرزا فرج الله خان همت كرده و اهالى شهر ساخته‌اند . سنگ‌فرش ريز خوبى شده . آقا را\r\n\r\n","description":"","footnote":"","page_name":" 1448 ","page_number":478},
  {"content":"\r\n\r\nهمان عمارات حكومتى منزل داده‌اند . خانه‌اى هم براى من گرفته بودند . مهندسباشى آدمهايش گم شده بودند ، ويلان بود . اهل آباده خيلى از ميرزا فرج الله خان اظهار رضايت مىكردند ، در اين شهر بابى زياد است و اغلب محترمين از آن طايفه هستند . چندان هم تقيه نمىكنند . تقريبا با مسلمين جدا و آشكارند . ميرزا فرج الله خان هردو طايفه را فريب داده ، با مسلم مسلم و با بابى بابى است . عجالة بابيها معتقدترند . باد زياد مىآمد . خواب خوبى رفتم . از خواب كه بيدار شدم ميرزا محمود خان و سليمان ميرزا مشغول بازى تخته بودند . ملاباشى وارد شد . يكى تخته را برداشت ، ديگرى مهر و طاس . ملاباشى هم چوبى دست گرفته دور حياط دنبال حضرات [ كرد 
  ] خيلى خنده كردم و بامزه بود .\r\n\r\n","description":"","footnote":"","page_name":" 1449 ","page_number":479},
  {"content":"\r\n . \r\n","description":"","footnote":"","page_name":" 1450 ","page_number":480},
  {"content":"\r\n\r\n\r\n1318\r\n\r\nدنبالهء سفرنامهء فارس\r\nسه‌شنبه غرهء محرم الحرام سنهء 1318 - در آباده اطراق بود . ديشب حمامى هم رفتم خيلى رفع خستگى را كرد . قدرى قاشق و چيزهاى ديگر از صنايع آباده خريدارى كرده تلگرافى به طهران نمودم . ضمنا استدعاى حوالهء پولى براى اصفهان [ كردم 
  ] . ازبس از طهران پول خواسته‌ام خجل و شرمنده‌ام . آفرين بر اين سفر .\r\n\r\nقسمهاى ميرزا فرج الله خان\r\nعصر منزل رفيع السلطان كه بيرون شهر باغچهء خوبى بود رفتم . دكتر بود ، خيلى بامزه و خوش‌صحبت است . تا ساعت دو از شب رفته آنجا بودم . بعد منزل آمدم . شنيدم اسب كرنگ تقديمى امام جمعه را به ميرزا فرج الله خان دادند . اين‌كار را هم محمد رضا خان كرده . گويا چند دسته قاشق برايش فرستاده باشد . اين پدرسوخته براى خارجيها به اين جزئيات كار بزرگ مىكند . ماها هرچه كرديم از ما علاوه گرفته كارى صورت ندهد همين‌قدر خرابى نكند ممكن نشد . تمام را قسم خورد و دروغ گفت . خدا مىداند از صبح تا شام چند هزار هزار قسم مىخورد . هر كلمه حرفش ده قسم دارد . آن‌هم چه قسمها كه از دين و آئين انسان را خارج مىكند . در شيراز اسمش را « امام زمان » ( ! ) گذاشته بودند .\r\nقسمها از او شنيده شد كه تاكنون به گوش كسى نخورده بود ، مثلا به عطش سيد الشهدا .\r\nبه موى پريشان زينب خاتون . به گوش پاره‌پارهء سكينه خاتون . به حقيقت امام زمان ، قسمها دارد كه در عمر كسى نشنيده . متصل كارش اين است .\r\nچهارشنبه دوم محرم . بسيار زود از آباده حركت كرده صحرا صاف بود . پريروز كه به\r\n\r\n","description":"","footnote":"","page_name":" 1451 ","page_number":481},
  {"content":"\r\n\r\nسورمق مىرفتيم خاله جان عيال شاهمراد ميرزا كه شيراز مىرفت ملاقات شد . گمان من اين بود آنها شب حركت مىكنند و در منزل خواهيم ديد . خيلى غصه مىخورد كه ما نيستيم . حقيقت جمع ما در شيراز خوب جمع شده بود . اگر امسال هم مانده بوديم اميد منافع بسيار بود . سال گذشته چشم‌بسته وارد شده و آن به سرمان آمد . ناهار را در منزل كه شوكلستان « 1 » باشد خورديم . اما باد به شدتى مىآمد كه تمام چادرها را جز چادر پوش بزرگ انداخت و تمام غذا مملو خاك شد و از سر ناهار برخاسته اندرون آنجا آمد .\r\nدست مهندسباشى را گرفته به منزل رفيع السلطان كه در امامزاده اطاق كثيف بدى بود رفتيم . مختصر خوابى كرده بعد قدرى « ترم » با دكتر و انتظام السلطان بازى كرده نودشاهى سفيد من بردم . همان‌طور باد مىآمد . نيم‌ساعتى اردو رفته اندرون رفتم .\r\n\r\nمقاصد انتظام السلطان\r\nمسئلهء تازه پيدا شده . ميرزا حسين خان كزازى معتمد ديوان گماشتهء قوام الملك صيغه‌اى از طهران به شيراز برده بود . در اين ايام او را طلاق داده به همراهى رئيس چهار پادارهاى ما به طهران روانه نموده « 2 » . انتظام السلطان دو روز است متصل جلو و عقب كجاوهء آنها مىرود . گاهى اسب‌تازى مىكند . گاهى تيراندازى مىكند ، با آن‌همه كثافت بشره و هيكل عجيب . در آباده شب نزديك منزل آنها رفته و با مكاريها نزاع كرده تا نصف‌شب مرافعه بود . آخر مكاريها جمع شده درب اندرون رفتند . الحمد لله به خير گذشت .\r\nامشب انتظام السلطان در اين خاك و باد عنوانات مىكند كه معتمد ديوان اين زن را به من سپرده و من ششصد تومان در شيراز خرج او كرده‌ام و حال آن‌كه هر زنى كه منزلش مىآمد هرچه داشت برمىداشت و به‌خدا قسم خودم از گوش خود شنيدم كه يك نفر رفته بود چيز قابل همراه نداشت صبح بقچهء قلمكار دو ريالى او را برداشته بود و اين اواخر طورى شده بود كه يك نفر زن آنجا نمىرفت اگر هزار در باغ سبز نشان مىداد .\r\nقاطرچيها هم جمع شده كه حركت نمىكنيم و بار نمىبريم . از ما قوام التزام گرفته و اين زن را به امانت به‌دست ما سپرده‌اند . به هر جهت آمده بود به من مىگفت يك تپانچهء\r\n\r\n\r\n","description":"","footnote":"\r\n( 1 ) - اين محل شناخته نشد - با اينكه سعى شده است حتى المقدور موقعيت دهات در ذيل صفحات نوشته شود معهذا بعضى از قراء يا به‌واسطه تغيير نام يا خرابى و از بين رفتن مشخصات آنها در منابعى كه در دست است ، ديده نمىشود . ناچار از توضيح درباره آن دهات صرف‌نظر شده است . ( مسعود سالور )\r\n( 2 ) - اين زن در طهران به محترم شيرازى شهرت كرده و كارش خيلى خيلى بالا گرفت و از مشاهير شد .\r\n( حاشيهء مؤلف )\r\n","page_name":" 1452 ","page_number":482},
  {"content":"\r\n\r\nچهل تومانى به شما تقديم مىكنم كارى كنيد آقا حكم كند يك منزل اينها از اردو عقب يا جلو باشند . من بيرون آمدم منزل بروم دنبال افتاده . آخر آقا خودش بيرون آمد كه انتظام السلطان مطلب را بگويد . اين پدرسوخته ابدا شرم ندارد و حيا بو نكرده . جدا ايستاده كه اين زن را به دست من بدهند .\r\nمن رفتم مهندسباشى ايستاد . بعد از يك ساعت منزل آمدند . معلوم شد مهندس باشى خدمت خانم رفته و انتظام السلطان هم بوده صحبت كرده‌اند . تمام را امتناع كرده .\r\nمىگفتند قرار شد يك نفر از آدمهاى انتظام السلطان با آن قاطرچيها نزد ضعيفه باشند .\r\nصبح كه برخاستيم ديدم مهندسباشى به گوش آدمش مطلبى گفت و از اطاق بيرون رفت .\r\nبعد از چند دقيقه سليمان ميرزا وارد شد به گوش من گفت انتظام السلطان يك قاليچهء كوچك به مهندسباشى داد . مطلب دستگير من شد كه از حسن اقدامات ديشب است .\r\nليكن غافل از اين‌كه بعد از رفتن حضرات ضعيفه را اندرون بردند و قرار شد تا اصفهان اندرون باشد . تيرش به سنگ خورد . معلوم شد تمام عشق و عاشقى و اين عنوانات انتظام السلطان هم محض ليره‌ها و اشرفيهاى سينه‌ريز ضعيفه بوده كه در راه غافل كرده بدزدد يا به‌عنوان ديگر تصاحب كند . اين‌چنين آدمى يك سال فراشباشى آقا و از تمام كارهاى او بهتر و بيشتر مطلع بود . با وجود آن كمال وثوق و اطمينان مرحمت را درباره‌اش داشت .\r\n\r\nايزدخواست\r\nپنجشنبه سيم - به قاعدهء معمول سوار شده . باد همان‌طور شدت داشت . قبل از ناهار ايزدخواست رسيديم . از ترس باد براى من چاپارخانه را گرفته بودند . ايزدخواست قلعهء غريبى دارد . حمامى در قلعه است كه تاريخش يكصد و پنجاه و يك « 1 » است . باد تا غروب آمد . ديشب حالت مهندسباشى مزه داشت . سنگ قبرى كنار رخت‌خوابش بود مسماة به « ماه صنم بر » . متصل مىگفتند ماه صنم را كنار بگير ، يا داخل رخت‌خوابت شد .\r\nاو هم واهمه مىكرد و دادوبيداد داشت . قسمها مىداد كه مىترسم ، اسم نبريد . يك ميمون كوچك هم رفيع السلطان دارد . سليمان ميرزا كف پايش را دست مىزد او گمان ميمون كرده يك مرتبه بلند شده فرياد مىكرد . مختصر خيلى مزه و خنده داشت و چقدر از مردن و اسم مردن واهمه دارد .\r\nجمعه چهارم - راه صافى داشتيم . يك فرسنگ و نيم از ايزدخواست گذشته برج\r\n\r\n\r\n","description":"","footnote":"\r\n( 1 ) - اين تاريخ نمىتواند درست باشد . ظاهرا 1051 را چنان خوانده است . ( ا . ا . )\r\n","page_name":" 1453 ","page_number":483},
  {"content":"\r\n\r\nتفنگچى است كه آخر خاك فارس است و اول خاك اصفهان . حالت طبيعى صحرا هم توفيرى كرد . باد را بازداشتيم . مشكل دست‌بردار باشد . مقصود بيك را تازه شاهزاده جلال الدين ميرزا كشيكچىباشى حضرت و الا ظل السلطان خريده . حمام رفتم بسيار كثيف بود .\r\n\r\nشاه رضا\r\nشنبه پنجم - منزل شاه رضا بود . همه‌جا كالسكه خوب مىرفت . منزل را پائين امامزاده جاى خشكى گرفته بودند . براى باد هم خيلى بد بود . مهندسباشى در خود امامزاده منزل كرده بود . بعد از ما تعمير مفصلى شاهزاده كرده . صحن بسيار با روحى دارد . ييلاق و خوش‌هواست . قمشه هم جاى بزرگى است . بيست هزار نفر شهرش جمعيت دارد . قلعهء خوبى هم دارد . كاهو ، يخ ، باقلا امروز داشتيم .\r\n\r\nمهيار\r\nيكشنبه ششم - ديشب ساربانها شترها را به ده خودشان برده بودند تا صبح نياوردند . پيشخانه را با قاطر حركت دادند . تا مهيار خيلى راه بود . همان يورت رفتن چادر زده بودند . نديم السلطان هم با شاه به فرنگستان گفتند رفته . اين كهنه اصفهانى چه خوب ترقى كرد و صاحب مكنت شد .\r\n\r\nصولت السلطنه - صولت الدوله\r\nصولت السلطنه با ولى خان بوير احمدى « 1 » اين‌جا آمدند . به‌سمت اصفهان و استقبال مؤيد الدوله مىروند . هر دوى اينها امسال از ايل بيگى قشقائى و بوير احمدى معزول بودند . به اين جهت مىروند كه بلكه كارى از پيش ببرند .\r\nاسماعيل خان برادر كوچكش امسال ايل بيگى بود خوب منافع برد و چه بسيار خوب نظام الملك و محمد رضا خان را منتر كرده بود . تقويت و همراهى از او كردند كه هيچ وقت كسى نكرده بود . مبلغها برد و به احدى چيزى نداد ، حتى به خودشان . بلكه تخفيف و سركارى و لقب و منصب هم گرفت و در گرفتن آنها دينارى نداد . شب الحمد لله باد نمىآمد و يك خواب آسوده‌اى كرديم .\r\nدوشنبه هفتم - تا مرق راه طولانى بود ، از پائين گردنه هم با كالسكه گذشتيم . ناهار را\r\n\r\n\r\n","description":"","footnote":"\r\n( 1 ) - اصل : بوى رحمتى\r\n","page_name":" 1454 ","page_number":484},
  {"content":"\r\n\r\nبين راه خورده هوا هم گرم شد . آب هم نبود ، خيلى بد گذشت . اين منازل هيچ‌كدام قابل زيست و ناهارگاه نيست . بهتر همان منزل است كه بعد از غذا حركت نكرده استراحت شود . در باغ قلعهء محمد على خان چادر زده بودند . اندرونى همان بالاخانه‌هاى سردر بود . آب شور سنگين بسيار بدى اينجا دارد . باد دو سه مرتبه به‌شدت تمام آمد كه اگر درخت و ديوار اطراف چادرها نبود يك دانه باقى نمىماند . با وجود اين چادر مهندسباشى افتاد . مهندسباشى با آن شب كلاه درويشى روى تخت لخت نشسته از زير چادر پيدا شد . مات و متحير به قدر نيم ساعت ساكت نشسته بود . خيلى تماشا داشت .\r\nآنقدر با ملاباشى خنده كرديم كه روده‌بر شديم . غروب شاهزاده جلال الدين ميرزا از طرف حضرت و الا استقبال آمد . دستخطى مرقوم داشته بودند . گلهء بسيار كه چرا بىخبر مىخواهيد وارد شويد . دو سه منزل تعيين فرموده بودند . بعد از مشورت در جواب رد كردند و اجازه خواستند كه در بيرون شهر قرب عمارت خراب « هفت دست » اردو زده شود . شب شام را با جلال الدين ميرزا صرف كرده ساعت چهار استراحت شد .\r\n\r\nحدود اصفهان\r\nسه‌شنبه هشتم - صبح نيم‌ساعت از آفتاب برآمده سوار شده به راه افتاديم . اطراف اصفهان به طول سه چهار فرسنگ همه شوره‌زار است ، خصوصا اين سمت كه به محض آمدن يك باران باطلاق غريبى مىشود . از تپه ماهورها كه گذشتيم شهر نمايان شد . اما هرگز آن دورنماى شهر شيراز را ندارد . هوا هم گرم شد .\r\n\r\nاسب‌دوستى\r\nشاهزاده امامقلى ميرزا پسر جلال الدولهء مرحوم با كالسكه و يدك زير گردنه منتظر بودند . اسبهاى يدك يكى از ديگرى اعلىتر [ بود 
  ] و در ميان اردوى ما با وجودى كه از فارس و معدن اسب مىآمديم يك اسب نبود كه فى الجمله شباهت به آنها داشته باشد .\r\nحضرت و الا عشق غريبى به اسب دارند و با همه امساك در خريدارى اسب كه پسند فرمايند ابدا خوددارى نمىكنند . در ايل قشقائى اسب باقى نمانده . تمام كره‌ها را در وقتى كه در شكم مادرند به قيمتهاى گزاف خريدارى مىفرمايند ، مخصوصا ميل تمامى به اسبهاى قشقائى دارند و متصل تجار و آدمهاى حضرت و الا در گردش و خريدارى هستند .\r\nهركس هم از شيراز مراجعت كند و به اصفهان برسد جلودارهاى حضرت و الا فورا اصطبل او را ديدار كرده اسبى لايق باشد به هر قيمت بگويد مىخرند و گفتند به اصطبل آقا و همراهان آمدند و ابدا طالب نشدند و يك يابوى تعريفى هم نديدند .\r\n\r\n","description":"","footnote":"","page_name":" 1455 ","page_number":485},
  {"content":"\r\n\r\n\r\nورود به اصفهان - حرفهاى ظل السلطان\r\nمختصر از تخت پولاد گذشته از پل خواجو و چهارباغ صدرى و چهارسوق نقاشى به ميدان نقش‌جهان وارد شده و از آنجا به باغ چهل‌ستون و خدمت حضرت و الا [ رفتيم 
  ] .\r\nبعد از طى تعارفات و زبان‌بازيها صحبت متفرقه به ميان آمد . اما فرمايشات با كنايه بود و در ضمن « 1 » صحبت قسم دادند كه جناب نظام الملك ديگر حكومت نرويد . شما همان شغل موروث خود را خوب نيست ، دست برداريد . شما را چه به حكومت . آن حكومت طهرانتان و اين فارس . شعرى هم خواندند كه انجيرفروش كاسبى خود را بكند بهتر است ، مختصر خيلى صحبت داشتند . به مهندسباشى هم خيلى التفات فرمودند و مشكل تا طهران ديگر حريف او بشويم .\r\n\r\nآينه‌خانهء هفت‌دست\r\nمرخصى حاصل كرده از همان راه به اردو « هفت‌دست » رفتيم . هنگام رفتن ستونهاى ايوان عمارت آينه‌خانهء هفت‌دست باقى بود . اين دفعه كه ديديم معلوم شد ستونها و سقف اعلاى عمارت را خراب كرده مصالح و چوب‌آلات آن را فروخته‌اند .\r\nهركس آن ستونها و آن سقف محكم را ديده بود مىداند كه وحشيگرى كرده و چقدر مورد ملامت و سرزنش‌اند .\r\nدوشنبه 14 محرم - تاسوعا و عاشورا را كه حركت صحيح نبود . اين دو روز را هم براى تهيهء مال اقامت شد . هواى اصفهان بسيار خوش است . حاصل از همه قسم خوب آمده ، لله الحمد همه خوشحال‌اند . آب زاينده‌رود فى الجمله امسال كم است . روز عاشورا به شهر رفتيم . ابدا خبرى نبود . هيچ اين سمتها عزادارى به مثل طهران نمىشود .\r\n\r\nنقاشيهاى آقا صادق\r\nدو مرتبه جلفا رفته كليساى بزرگ شاه عباسى را تماشا كرديم . در يكى از آنها نقاشى اعلى بود كه تمام كار آقا صادق نقاش معروف است . خليفهء ارامنه فرستاد دعوت به ملاقات كرد . قبول كرده نزد خليفه رفتيم . تا وسط اطاق استقبال كرد ، دست داد . فرانسه ، انگليسى ، تركى اسلامبولى را بسيار خوب تكلم مىكرد . يك سال و نيم است مأمور ايران شده . خيلى از ايرانيها و ادب و انسانيت آنها تعريف كرد و مىگفت در هر جاى عالم كه ايرانى ديده‌ام مؤدب و معقول بوده و از ساير اقوام و ملل جنسا باتربيت‌تر است .\r\n\r\n\r\n","description":"","footnote":"\r\n( 1 ) - در متن « ذيل » است .\r\n","page_name":" 1456 ","page_number":486},
  {"content":"\r\n\r\nقهوه و شربت و سيگار اعلى صرف شد مراجعت كرديم . يك روز هم به منارجنبان مجددا رفتيم . به همان حال سابق بود . براى مهندسباشى و حاجى دكتر خان كه نديده بودند تازگى داشت .\r\n\r\nامام جمعهء اصفهان و آقا نجفى\r\nروز يازدهم را هم حضرت و الا بازديد آمدند . امام جمعهء اصفهان هم بود . با علماى اصفهان حضرت و الا خوب ساخته و علماى اين شهر هم طرف مشابهت با علماى ساير ولايات نيستند . طورى تسلط و اقتدار دارند كه در مقام آنها صاحب جان و مال و زن و اولاد نيست . تمام امورات شرعى و عرفى اين شهر به توسط آنها مىگذرد . مثلا همين امام جمعه اقتدار غريبى دارد . از بذل مال و رعايت طلاب و فقرا هم خوددارى ندارند .\r\nتقريبا بيشتر از نصف مداخل ساليانهء خود را به فقرا و مساكين و اهل علم مىدهند .\r\nچنانچه آقا نجفى ماهى دو سه هزار تومان به طلاب و فقرا شهريه و يوميه مىدهد . امام جمعه سالى دو هزار تومان مصارف قهوه‌خانهء شخصى مىدهد . پنجاه نفر پيشخدمت دارد . خيلى خيلى متمول و خراجند .\r\n\r\nشركت اسلاميه\r\nصنايع اصفهان هم به همت و كمك همين آقايان خيلى ترقى كرده . چنانچه در اين يك سال شركت اسلاميه تشكيل يافته كه هم خودش را مصروف به ترقى و ازدياد منسوجات اصفهان كرده و حاليه از هر قبيل پارچه‌هاى پشمى و ابريشمى و نخى بافته به تمام ايران روانه كرده و خود اهالى اصفهان بيشتر لباسشان از آن است . يك روز به حجرهء كمپانى رفته مبلغى خريد كردم . قدرى قيمتا گران است و اگر ارزانتر بكنند خريدار زياد خواهد شد .\r\n\r\nقالىبافى\r\nدر اصفهان متجاوز از يكصد و پنجاه كارخانهء قالىبافى احداث شده . قاليچه تا دانه‌اى هزار و دويست تومان به فروش رسانيده‌اند . مخصوصا براى امپراطور روس دو قاليچه سفارش داده بودند كه دانه‌اى هزار تومان قيمت آن بود . دورو ، يك‌رو پشمى و يك رو ابريشمى درست مىكنند . دو قاليچهء كوچك برجسته براى تماشا آوردند كه به اعلى درجه امتياز داشت و از افكار خود اصفهانيها بود و حالا اغلب را برجسته درست مىكنند و بىاندازه مطبوع است . تفنگهاى مكنز و ده لول تا دانه‌اى يكصد تومان از كار\r\n\r\n","description":"","footnote":"","page_name":" 1457 ","page_number":487},
  {"content":"\r\n\r\nبيرون آورده‌اند و در بازار اصفهان فراوان بود .\r\nمسجد جامع اصفهان را هنگام رفتن نديده بودم . در اين سفر به تماشا رفتم . الحق بناى تماشائى غريبى است . مقبرهء مرحوم مجلسى اعلى الله مقامه قرب مسجد است . به زيارت رفته فاتحه خوانديم .\r\nخبر فوت ميرزا باقر خان پسر مهندسباشى پدر غلامرضا خان كه در اين سفر همراه بود و حقيقة جوان معقول مؤدب مأنوسى است اين‌جا رسيد كه در شهر دزفول فوت شده . تلگراف را آقا نزد من روانه كرد . به حضرات گفتم . رئيس توپخانهء بروجرد و لرستان بود . غلام را روز يازدهم روانهء بروجرد كرديم .\r\nاز منزل قلعهء محمد على خان تاج الملوك سرما خورده سينه‌پهلو كرده بود . از آب بد آنجا هم در اندرون و بيرون چندين نفر ناخوش شده‌اند . امروز كه حركت از اصفهان بود احوال بچه مغشوشتر شده نوبهء غش هم مزيد شد . در توى كالسكه بيرون دروازهء گز فوت كرد . بيچاره افخم الملك و عزيزه خانم علاقهء زياد داشتند . اما از ترس حرفهاى مفت صدايشان بيرون نيامد .\r\nاز اصفهان تا گز راه زيادى نيست . بعد از ناهار حركت كرده و عصر وارد شديم .\r\nآخر الامر قاطر و شتر براى كرايه و حمل بار پيدا نشد . پنج گارى گرفتند ، دو دستگاه آن شب به گز آمد ، مابقى نيامد . ناچار سه‌شنبه 15 را هم در گز اقامت شد .\r\n\r\nمهندسباشى\r\nحكايت بواسير مهندسباشى تمام نشده مىگويد دندانم درد گرفته و غذا را به‌زحمت مىخورد . با وجودى كه درد دندان كشنده نيست و واهمه ندارد از شدت خودخواهى كارها مىكند كه تمام منزجر شده‌ايم و هركدام به شكلى صدمه‌اش مىزنيم و اذيت مىكنيم . عصر در چادر تا دكتر وارد شد ناله كرده آخ چه‌كنم خواهم مرد ، بيا دكتر رحمى بكن . دكتر هم گفت ريشه پوسيده . يك مرتبه سرخ شده نگاه متغيرانه‌اى كرد كه خير خير نپوسيده . يقين شاهزاده و افخم الملك به شما ياد داده‌اند كه اين حرف را بزنى . غروب منزلش رفتم از اسباب بزرگى تخت آهنى همراه دارد . روى تخت خوابيده مثل مريضهاى چندين ساله سر و گردن و گوش همه را پيچيده . تا پردهء چادر بالا رفت بناى ناله را گذاشت ، بطورى كه اسباب وحشت همه شد . بعد از يك ربع كم‌كم آدم شده بناى شوخى و صحبت را با ملاباشى گذاشت كه احدى تصور مرض در او نمىكرد . ناچار است كه هرروز عنوان مرض بكند و ميل دارد هروقت عنوان مىكند از نظام الملك تا مهتر اردو تمام گرد چادرش جمع شده يكى جان فدا كند ، ديگرى تصدق بياورد ، ديگرى\r\n\r\n","description":"","footnote":"","page_name":" 1458 ","page_number":488},
  {"content":"\r\n\r\nناله و گريه كند و از اطراف چادرش ابدا گامى عقب نگذارند . سه ماه تمام براى مختصر بواسيرش جان مردم را به لب رسانيد . ديگر اطباء و تمام اجزاء و اهل فارس را به ستوه آورد . هنوز هم مىگويد رفع نشده . در طهران هركس خانه‌اش برود يا هر خانه‌اى برود اول صحبتش حكايت بواسير و بعد اين درد دندان است .\r\n\r\nمورچه‌خورت\r\nچهارشنبه 16 - صبح زود سوار شده به‌سمت مورچه‌خورت روانه شديم . هرچه راه تا گز بد بود اين راه صاف و خوب [ است 
  ] . قبل از ناهار وارد شديم . مهندسباشى خود را شبيه عمر ساخته بود . هركس مىديد در خنده بىاختيار بود . بيچاره از عقل ناقص است . ليكن خودش را اول عاقل و فاضل و تربيت‌شده مىداند . باد كمتر مىآيد . با افخم الملك حمام رفتيم . بسيار كثيف و بد بود .\r\n\r\nميمه\r\nپنجشنبه 17 - چهار ساعت به دسته مانده بيدار شده در ساعت دو و نيم به دسته مانده سوار شده ، هوا تاريك بود . ازبس در اصفهان از راه نيزار عراق تعريف كردند و آنجا را هم نديده بوديم قرار به رفتن از آن راه شد و از اين منزل جدا مىشود . منزل اول ميمه و خيلى طولانى بود . شش ساعت و نيم با كالسكه آمديم . راه صاف و سرازير [ بود 
  ] و اغلب را هم تند آمديم . تا دو فرسنگ به منزل مانده آبادى در راه نبود . بعد اول ده از خاك جوشقان « ونده‌ده » بود كه هرچه از رعايا مىپرسيديم به لحن غريب « وده‌ده » مىگفتند . هفتصد خانوار [ ست 
  ] و تيول مرحوم حسنعلى خان حاكم حضرت عبد العظيم بود و حالا با برادر و ساير ورثهء اوست . هواى اين‌جاها ييلاق است . اما چون در دشت واقع است به‌نظر ييلاق نمىآيد . ناهار را منزل كه ميمه باشد خورديم . بواسطهء نيامدن گارى چادر كمتر زده بودند . ميمه از خود جوشقان كه بالادست واقع است بزرگتر و هزار و پانصد خانوار است .\r\n\r\nقالى جوشقانى\r\nزراعت اين‌جاها بسيار خوب شده . آب خوبى داشت . صنعت قالىبافى در تمام ايران جارى است ليكن قاليهاى جوشقانى سابقا خيلى تعريف داشته حاليه متروك شده . گفتند فقط در بعضى از خانه‌ها آن هم نه‌چندان اعلى مىبافند . شب بواسطهء نيامدن باد راحت بوديم .\r\n\r\n","description":"","footnote":"","page_name":" 1459 ","page_number":489},
  {"content":"\r\n\r\n\r\nگل سريش\r\nجمعه 18 - صبح باز زود برخاستيم . هوا سرد بود . گاريها جز دو دستگاهش مابقى وسط راه مانده‌اند و تا قم البته نخواهند رسيد . منزل امروز هم خيلى دور است . اما راه مصفا و تمامش گل بود . خصوصا گل سريش كه تمام صحرا را سفيد كرده و آنقدر قشنگ و خوش‌تركيب است كه حساب ندارد ، مثل سنبلهاى هلوندى « 1 » اما چهار برابر آنها بلند و از هر بوته سى چهل شاخه بيرون آمده بود . ريشهء اين گل را خشك كنند سريش مىشود .\r\nشش ساعت تا رباط ترك راه آمديم و تمام اين مدت يك آبادى ديده نشد . باد شدت داشت . چادر خيلى كم داشتيم . گاريها عقب مانده . چنگيز يك باقرىقرا زده بود . سليمان ميرزا به گارى رفيع السلطان نشسته بود . حسين قهر كرده است كه چرا اسب سوارى مرا اصفهان فروخته‌ايد . دو اسب به شصت تومان فروختم . يكصد تومان هم حضرت و الا حواله فرموده بودند ، قدرى سوغات خريده مابقى را به مكارى دادم . قدم به قدم كه مىآئيم از طهران و گرانى آنجا مطالب موحش مىشنويم . خداوند تفضل كند . با اين تركيبى كه از فارس مىرويم خيلى تماشا دارد . يك جو بخت بهتر از همه‌چيز است كه در من نيست .\r\n\r\nمدير السلطنه\r\nشنبه 19 محرم - امروز هم شش ساعت راه آمديم . منازل اين راه خيلى طولانى و كم‌آبادى است . از همين جهت هم هست كه كمتر عبور مىكنند . مؤيد الدوله از راه نطنز مىرود . مدير السلطنه پسر آقا خيلى آرزو داشت در راه ما را ملاقات كند . شأن و شوكت خود و پدرزنش را نشان بدهد و بگويد من همانم كه سال گذشته با شما آمده و مراجعت كرده هرطور بود مؤيد الدوله را آوردم . در حقيقت تلافى خوبى كرد . قبل از خروج ما هم دو سه كاغذش را اقبال الممالك به‌دست آورده نزد نظام الملك آورد كه واضح و آشكار فحش نوشته بود و بقدرى شماتت كرده بود كه حساب نداشت . حرف در اين است كه نظام الملك از اولاد خودش هم ملاحظه مىكند . چنانچه پشت‌سر صد هزار بد به مدير السلطنه مىگويد و صد هزار تهمت به او مىزند ، ليكن حضورا ابدا بر خلاف ميل او صحبت نمىدارد . مثل اين‌كه وقت مراجعت از فارس به همه گفت مىروم و مؤيد الدوله را خواهم آورد تا تلافى صدمات اين سفر را كرده باشم . تمام اين مطالب را نظام الملك مىدانست . اما روزى كه نوشت مرا مرخص كنيد با مؤيد الدوله بيايم باكمال ميل اجازه\r\n\r\n\r\n","description":"","footnote":"\r\n( 1 ) - هلندى\r\n","page_name":" 1460 ","page_number":490},
  {"content":"\r\n\r\nداده . حالا برود فارس چه چيزها بگويد . چنانچه در شيراز به خود من هميشه مىگفت و چندين مقابل بالاتر از آن‌كه غريبه‌ها مىگفتند .\r\n\r\nدليجان\r\nدليجان خاك محلات است . آبادى بسيار بزرگى است . بالاى چشمهء خوبى چادر زده‌اند . آب گرم محلات در كوه مغربى به فاصلهء دو فرسنگ نمايان بود و معلوم بود كه جاى خوبى و شكارگاه بىعديلى است . خيلى ميل داشتم بعد از ناهار بروم ليكن خستگى مالها و قرقر محمد بيك مانع شده نرفتم . سيد كدخداى دليجان عصر آنجا آمد خيلى قطور و حراف بود . از همه‌جا آگاه [ است 
  ] . در بين صحبت نظام الملك پرسيدند شما خان هستيد ، بيك هستيد ؟ جواب داد لقب و خانى كه در اين ولايت شأنى و افتخارى ندارد . ملاحظه كنيد چقدر داده‌اند كه دليجان هم اين‌طور مىگويند . صحبت ديگرى هم به‌ميان آمد كه گفت شما كه رجال بزرگ دولت هستيد چه هستيد كه ماها باشيم . شب زود استراحت كرديم .\r\nيكشنبه 20 - تا نيزار كمتر از منزل ديروز و پريروز بود . تمام راه باز بىآبادى [ است 
  ] .\r\nدر صورتىكه همه قسم آبادى از دهات و قراء معتبر و شهرها در اين‌جاها ممكن است احداث شود . از مورچه‌خورت تا اين مكان البته ده شهر مىتوان آباد كرد كه هريك قابل همه نوع آبادى باشد . حالت مهندس امروز خوب بود . آنقدر چرند گفت كه حساب نداشت . يك ساعت به ظهر مانده باد شروع كرد كه آرام و قرار را حرام نمود . از زيادى كسالت عصر را به ده منزل رفيع السلطان رفتم . يك ساعتى از صدمهء باد آسوده شدم . بعد خدمت آقا رفته قرار شد شب حركت كنيم . تا قم گفتند هشت فرسنگ است . ساعت سه از شب رفته به كالسكه نشسته و راه افتاديم . تاريك بود . بلد هم نداشتيم . راه هم ماهور بود و اغلب نهرهاى بزرگ داشت به هزار زحمت مىگذشتيم . ماهتاب ساعت پنج زد . باد به‌شدت تمام مىآمد . وقت اذان به قريهء . . . « 1 » كه چهار فرسنگى قم است رسيديم .\r\nقهوه‌خانه باز بود . ميرزا محمود خان آنجا ايستاده بود . يك فنجان چاى خورديم . قهوه‌چى گفت نواب در بالاخانه است . در اين بين محمد رضا خان آدمش رسيد كه بيدار است و خيلى مايل است شما را ملاقات كند . چون در شيراز خيلى دوستى و عالم يك جهتى داشتيم بىاختيار به‌سمت منزلش رفتم . لخت [ بود 
  ] از رخت‌خواب بيرون آمد . روىهم را بوسيده و از احوالش جويا شدم . دو ماه بيشتر طهران نمانده با دليجان از همين راه\r\n\r\n\r\n","description":"","footnote":"\r\n( 1 ) - جاى اسم را خالى گذاشته است .\r\n","page_name":" 1461 ","page_number":491},
  {"content":"\r\n\r\nمىرود . يك ربع بيشتر امكان زيستن نشد . خداحافظى كرده پائين آمدم .\r\n\r\nنواب\r\nحيدر على خان نواب [ كه 
  ] يكى از خوش‌گذرانهاى شيراز است خيلى مهربانى به من كرد و در ايام اقامت شيراز اغلب نزد من بود . خيلى مؤدب و معقول است . در شيراز تالى ندارد . باغ قشنگى هم در مسجد بردى دارد . خيلى آنجا رفتيم .\r\n\r\nورود به قم\r\nبارى باد همان‌طور مىآمد و بىاندازه صدمه زد . سردسته وارد قم شديم . لدى الورود مشرف شده . گفتند خانهء صدراعظم جا ندادند و آدمش اجازه نداد . مهمانخانه منزل گرفته‌اند . مجددا سوار شده آنجا رفتيم . بواسطه كمى جا و كثيفى اطاقها به شهر آمدن را آقا مايل شد . فرستاديم عمارت ديوانى قرب صحن را بگيرند . دو ساعت در باغ مهمانخانه نشستيم . باد شديد مىآمد . بعد از زحمت زياد خبر آوردند اندرون را آنجا پياده كرده [ اند 
  ] و بيائيد . از در سمت رودخانه به عمارت رفتيم . خيلى مخروبه و كثيف شده ، دو سفر ديگر كه ديده بودم آبادتر بود . براى من هم منزل ديگرى گرفته بودند . با افخم الملك آنجا رفتيم . آنقدر خاك خورده بوديم كه ده روز ديگر پاك نمىشود . ناهار را خيار سكنجبين خورديم . درست از نيزار تا شهر را نه ساعته آمديم و محققا ده فرسنگ است و بايد دو منزل كرد .\r\n\r\nحكومت قم\r\nحكومت قم را امسال به مشاور السلطان حكيم الممالك سابق داده‌اند . سال گذشته از عتبات به فارس آمده بود ، دو سه ماهى آنجا بود . عصر را حمام رفتيم . باد همان‌طور مىآمد . كجا اين خاكها به اين حمامها رفع مىشود . بعد حرم مشرف شده خدمت آقا رفتيم . مشاور السلطان هم آمد . باز حكايت شيراز و تمجيدات بود كه نظام الملك از سبك حكومت خودش مىكرد . شب را از شدت خستگى و بيخوابى خيلى زود خوابيدم .\r\nهواى قم گرم نشده . تازه خيار آمده . حاصل هم بسيار خوب است . مژده‌اى هم از تنزل اجناس طهران مىدادند .\r\nحضرت عليه با همشيره عيال نصير الدوله يك ماه به قم آمده بودند و از قرار مرقومهء خودشان بيست و يكم ذيحجه به‌سمت طهران تشريف‌فرما شده‌اند . شاهزاده والى عيال فخر الملك هم از عراق به زيارت و ملاقات ايشان آمده بودند . افخم الدوله هم هنوز از\r\n\r\n","description":"","footnote":"","page_name":" 1462 ","page_number":492},
  {"content":"\r\n\r\nدهات قزوين به طهران مراجعت نكرده است .\r\nسه‌شنبه 23 - دو مرتبه مشرف شده ، آقا سيد على آمد مدتى صحبت داشتيم . از زيارت عتبات تازه آمده است . غروب هم رفيع السلطان و دكتر و سايرين آمدند . ساعت دو خبر آوردند كه آدمهاى مهندسباشى فرار كرده‌اند . فرستاده يك نفر را روانه كنيد نزد من باشد . ميرزا محمود خان را براى تماشاى حالت مهندسباشى فورا آنجا روانه كردم .\r\nبعد از شام آمد و مدتى صحبت كرد و ماها خنده نموديم .\r\n\r\nحق عبور ، ده شاهى\r\nچهارشنبه 23 - سردسته سوار شده هوا هم گرم بود . وقت رفتن ده شاهى حق عبور از جاده قم را گرفتند . حالا كه مىگذريم پنج شاهى علاوه نموده‌اند . خوب تجارتى است .\r\nپدرسوخته يك فرسنگ از اين سمت و يك فرسنگ از سمت طهران راه ساخته و مابقى جادهء قديم و خرابتر از سابق است . دو زنجير گذاشته پول مىگيرد و اسمش اين است راه را ساخته . همه‌كار ايران اين‌طور است . يك نفر نيست جويا شود تو چه خرجى كرده‌اى و چه در سال خرج مىكنى كه مستحق پول باشى . كدام جاده ، كدام مهمانخانه ، كدام مستحفظ . براى چه مردم بيچارهء فقير ايران پول بدهند .\r\nتا منظريه راهى نيست . زود رسيديم . مهندسباشى پيدا شد . هركس مىرسيد سرسلامتى مىداد . مال مهندسباشى به‌دست دو نفر قاطرچى بود . يكى نفر سيم چهار پادار سوار قبل منقل ، يك نفر سوار آبدارى ، يك نفر سوار اسب . تمام اهل اردو جمع شده تماشا مىكردند و به‌هم نشان مىدادند . منظر هولناك مهندسباشى گاهى توى ذوق « 1 » حضرات زده پراكنده مىشدند . وارد اطاق من شد . بناى گريه را گذاشت . حقيقت دلم خيلى سوخت . گفتم نقلى ندارد نوكرهاى من براى خدمات شما حاضرند . خود بنده هم براى پذيرائى . نايب احمد تا اين‌جا از بارهاى شما توجه كرده اين دو اسب و آبدارى را هم متوجه خواهد شد . به‌دست آنها سپرده ناهار خورديم . بعد از ناهار همان‌جا خوابيد . اما بقدرى خرخر كرد كه دقيقه‌اى خوابم نبرد .\r\n\r\nعلىآباد\r\nپنجشنبه 24 - صبح زود سوار شده مهندسباشى باز سروكله را پيچيده خودش را شبيه ابن سعد درست كرده بود . از راه كنار دريا رفتيم . خيلى تند رفتيم . وقت ناهار در\r\n\r\n\r\n","description":"","footnote":"\r\n( 1 ) - در اصل : ذهن .\r\n","page_name":" 1463 ","page_number":493},
  {"content":"\r\n\r\nعلىآباد پياده شديم . باغ علىآباد بسيار بسيار مصفا بود . گوجه ، زردآلو بسيار داشت . باغ را خيلى بزرگ كرده‌اند . « پرى شهرا » در باغ زياد داشت . يك دانه من زدم و دو سه تا هم چنگيز . شب هواى بسيار خوشى داشت . همه منزل من جمع شده بسيار خوش گذشت .\r\nبعد از شام سليمان ميرزا ، محمود خان و سايرين براى حسن‌آباد حركت كردند . من با مهندسباشى و دو نفر مانديم . خوب بود صداى آب قدرى مانع از صداى خرخر بود و خواب رفتم .\r\n\r\nحسن‌آباد\r\nجمعه 25 - صبح چنگيز گم شده بود . على بيك مىگفت به همراهى سليمان ميرزا رفته . محمد مىگفت نرفته و من ديشب بعد از رفتن آنها ديدم . مدتى گشتند پيدا نشد . من رفتم آنها براى پيدا كردن كاكا ماندند . راه خيلى دور است . نزديك قلعهء محمد على خان براى قليان ايستاديم . كلاه مهندسباشى را براى تماشا دست به دست مىگردانيدند . من گفتم سوغاتى براى شيخ شيپور لازم است . بهترين سوقاتها كلاه شما است كه در موزهء خود جزو آنتيكها بگذارد . گفت مىفروشم . فورا من يك تومان بيرون آورده دادم و كلاه را برداشتم . باكمال بىاعتنائى پولها را به جيب خود ريخت . هردو به‌سمت كالسكهء خودمان روانه شديم . خنده از همه درگرفت . افخم الملك و ضياء دفتر بلاها به سر كلاه درآوردند . رسيديم به قلعهء محمد على خان . سرهنگ ديشب به خانه‌اش آمده بود .\r\nماست ، كره ، نان ، همه‌چيز جلو آورده بود . خدمت آنها تا اين‌جا تمام شد و از همه ماها بهتر وارد خانه‌اش شد . مهندسباشى همانطور سرباز از محمد على خان پذيرائى كرد .\r\nعلى خان . . . « 1 » محمد رضا خان آمده به التماس زياد پول را داد و كلاه را گرفت .\r\nنظام الملك مىفرمودند ارزان فروختى ، اقلا يك تومان مىبايست بدهد .\r\nظهر به حسن‌آباد رسيديم . عيال معتضد السلطنه ديشب از طهران حركت كرده و امروز اين‌جا بود . فرستادم عليقلى ميرزا را آوردند . ماشاء الله بزرگ شده . خيلى راه بايد بروند . هوا هم گرم زياد سخت مىگذرد . بعد از ناهار محمد رضا خان آمد كه خوب است اين منزل را هم شب حركت كنيم به مصداق اين شعر\r\n وعدهء وصل چون شود نزديك * آتش عشق تيزتر گردد \r\nفورا پيغام داديم و راضى شدند . عصر تا كنار رودخانه گردش رفتيم و بعد از شام به كالسكه‌ها نشسته به‌سمت طهران حركت كرديم . الحمد لله باد نمىآمد . راه هم خوب\r\n\r\n\r\n","description":"","footnote":"\r\n( 1 ) - يك كلمه ناخوانا .\r\n","page_name":" 1464 ","page_number":494},
  {"content":"\r\n\r\nبود . كم‌كم خواب آمد و كسل شديم . افخم الملك سرش را روى شكم من گذاشته خوابى كرد . من هم چرت مختصرى زدم . اول اذان به قهوه‌خانه و زنجير رسيديم . چاى حاضر كرده بودند . پياده شده دست نماز گرفتيم ، نماز كرده شير و چاى خورديم . آفتاب زد سوار شده به حضرت عبد العظيم ( ع ) رفتيم . زيارت كرده قليانى كشيده مجددا راهى شديم .\r\n\r\nروزنامهء طهران\r\n\r\nبازگشت به طهران\r\nاول صبح بود كه وارد عمارت حضرت و الا شعاع السلطنه شديم . اندرون تشريف داشتند . دو ساعت تمام نشستيم . كم‌كم وزراء جمع شدند . حضرت و الا تشريف آورده پاى حضرت و الا را بوسيديم . نيم‌ساعت كمتر بعد از آمدن شاهزاده توقف شده مرخصى حاصل نموده رفتيم دم در با جناب نظام الملك خداحافظى كرده سوار درشكه شده به‌سمت خانهء حضرت و الا رفتم . دم در حياط عين الملوك را نگاه داشته بودند . اين دختر بعد از رفتن من در 15 ماه صفر 1317 دنيا آمده الان يك سال دارد . يك‌سر خدمت حضرت و الا رفتم . پاى مبارك را بوسيده بعد از صرف چاى و شربت اندرون رفتم . لله الحمد و المنه همگى سلامت [ اند 
  ] و بعد از مدتى چشم به جمال مبارك همه روشن شد . عزيز الملوك قبل از من آمده بود . حضرت عليه تا ورود من از فوت طفل عزيزه اطلاع نداشتند و گمان مىفرمودند عقب است . بارى آقاى عماد السلطنه ، شاهزاده خانم همشيره ، آغا شاهزاده تشريف داشتند . ناهار خوبى برعكس غذاهاى اين مدت خورديم . براى خواب اطاق كوكب خانم رفتم . نيم‌ساعت بيشتر خوابم نبرد . برخاسته بيرون رفتم . افخم الدوله ، اميرزاده محمد حسن ميرزا و رفعت السلطان بودند . از اول دههء دوم شروع به روضه‌خوانى شده امروز ششم بود . اواسط روضه برخاسته به‌سمت منزل آمدم . يك‌سر به اندرون [ آمدم 
  ] . حور العين عزيز وسط حياط ايستاده منتظر بود . مثل جان شيرين در برش گرفتم . الحمد لله گلين خانم و حورى سلامت بودند . مدتها است اين دختر شيرين قشنگ پيش گلين خانم آمده و هم اين‌جا معتكف شده به خانهء حضرت و الا هيچ نمىرود . انصافا گلين خانم هم لازمهء محبت و دوستى را نموده بالاتر از تصور هركس در نگاه‌دارى او مواظبت مىكند . هر ايرانى نژادى بايد بداند كه براى زنها چقدر دشوار است .\r\nدوشنبه 28 شهر محرم الحرام - تا عصر منزل بودم . دوستان و آقايان يكان‌يكان\r\n\r\n","description":"","footnote":"","page_name":" 1465 ","page_number":495},
  {"content":"\r\n\r\nمىآمدند . باران كاملى هم آمد و هوا بسيار خوب شد . هيچ سالى بهار طهران به اين امتداد و خوشى نشده بوده است . لله الحمد نرخها هم تماما تنزل كرده ، نانها خوب و وافر شده . مردم فى الجمله خوشحال هستند .\r\n\r\nسفر شاه\r\nاز مسافرت اعليحضرت شهريارى گويا ذكرى نكرده باشم . بعد از آن‌كه صدراعظم به‌زحمت زياد مبلغ شصت مليون فرانك از دولت روسيه قرض كرد ( بيست و چهار كرور پول حاليهء ايران ) مواجبهاى گذشتهء مردم را دادند و بعضى قروض داخله و خارجه را هم پرداختند ، تهيهء اين مسافرت را فراهم آورده كه از روز جلوس همايونى مقصود و منظور مبارك شاهنشاهى همين بود . در دوازدهم شهر ذيحجه الحرام 1317 از راه آذربايجان و سرحد ارس به عزم تفرج و سياحت ، ملاقات سلاطين معظم فرنگ مسافرت فرمودند و قرار بر اين گذاشتند كه تا ورود به كنت تركسويل « 1 » شهر فرانسه كه آب گرم معدنى دارد و اطباء براى معالجهء كليه و نقرس و ساير امراض شهريارى انتخاب نموده‌اند بطور غيررسمى « انكونيتو » « 2 » باشد . پس از انجام استعلاج بطور رسمى به دربار روسيه و شهر پطرزبورغ رفته از آنجا به آلمان و پروس بعد فرانسه و تماشاى « اكسپوزيسيون » و بعد انگليس و اطريش و عثمانى [ بروند 
  ] و بيش از شش ماه اين مسافرت طول خواهد كشيد .\r\nخوشا به حال اشخاصى كه در اين سفر همراه هستند . تماشاى « اكسپوزيسيون » امسال از همه‌چيز بالاتر است .\r\n\r\nوزرا در غياب شاه\r\nحضرت و الا شعاع السلطنه فرزند دوم اعليحضرت به نيابت سلطنت روزها در همان عمارات مساكن نايب السلطنه جلوس مىفرمايند . حكومت دار الخلافه با آصف الدوله است . سپهسالار بعضى روزها شهر و اغلب در اردوى مفصلى [ است 
  ] كه سمت مغرب طهران در درشت « 3 » زده شده . اين اردو مركب از هشت هزار سوار و پياده و توپخانه است . رياست آن با وزير نظام است . امين خلوت وزير عدليه [ است 
  ] . وزير بقايا سلطان على خان تقريبا همه‌كاره [ است 
  ] و رياست دفتر را دارد . دبير الملك وزير داخله و امورات حكام به او راجع است . مشير الملك سابق پس از فوت مشير الدوله لقب را گرفته و\r\n\r\n\r\n","description":"","footnote":"\r\n( 1 ) -  Conterxeville . \r\n( 2 ) -  inconnu \r\n( 3 ) - - طرشت\r\n","page_name":" 1466 ","page_number":496},
  {"content":"\r\n\r\nوزارت امور خارجه را دارد . معاون الدوله وزير تجارت است . قوام الدوله وزير لشكر . اين وزراء اغلب روزها خدمت شعاع السلطنه حاضر شده در امورات كلى و جزئى به شور و مصلحت همديگر و كثرت آرا بايد رفتار كنند . تاكنون كه الحمد لله به شكلى گذشته تا بعد چه شود . شب را اين منزل بودم از صحبتهاى شيرين نمكين حورى لذتها بردم .\r\nماشاء الله خوب حرف مىزند و بسيار زرنگ است .\r\n\r\nشورش طهران\r\nچهارشنبه 15 صفر - امروز شورش مختصرى در طهران بواسطهء كمى نان برپا شد .\r\nگندم ارزان شده باز نان را گران مىفروشند . جمعى از زنها به‌سمت دار الحكومه رفته كه عرض حال خود را به آصف الدوله بكنند . جناب حكومت پناهى متغير شده امر نموده‌اند زنها را از حياط بيرون كنند . فراشها كتك مىزنند . زنها طاقت نياورده هجوم مىآورند . جمعيت مرد هم كه در خيابان و دور و نزديك بودند به حمايت زنها برخاسته غلبه مىكنند . داخل عمارت شده تمام در و پنجره را شكسته آنچه اسباب بوده غارت مىكنند . آصف الدوله پشت‌بام فرار كرده به خانهء شعاع السلطنه مىرود . جمعيت از كارهاى آنجا كه فارغ شده به‌سمت خانهء ميرزاى آشتيانى مىرود . جناب حجت الاسلام با وجودى كه روز قبل وعده داده بودند كه حمايت نموده و خودشان هم حاضر شده رفع اين تعديات را بكنند بيرون نمىآيند . زنها داخل حياط بيرون و اندرون آقا شده هرچه تضرع و الحاح نموده‌اند آقا اجابت نكرده و بيرون نمىآيند . طاقت زنها طاق شده دست به سنگ و چوب كرده هرچه شكستنى بوده مىشكنند . . . بعد سپهسالار آمده به هزار زحمت جمعيت زنها را متفرق مىكند .\r\nدكاكين بسته شده و از اردو افواج براى حفظ شهر مىآيد . جمعى از آنها به‌سمت خانهء آقا سيد محمد مجتهد رفته بودند . آقا پلتيك به خرج مىدهد براى آنها ناهار حاضر مىكند استمالت مىكند . كاغذ براى شعاع السلطنه و سپهسالار مىنويسد . . .\r\nدو سه نفر زن و چند نفر مرد زخمى شده مىگويند دو نفر زن هم تلف شده . به هر جهت آشوبى است و خداوند به خير بگذراند . اين آصف الدوله در ظرف اين يك سال يك كرور مداخل كرده صغير و كبير ناله و آه دارند .\r\n\r\nتحريك به غارت مغازهء فرنگيها\r\nشنبه 18 صفر المظفر - دكاكين بسته است . سرباز در تمام نقاط شهر چاتمه نموده مقارن ظهر آقا سيد حسين نوكر همشيره آمد كه نصير الدوله را ديروز آردل‌باشى\r\n\r\n","description":"","footnote":"","page_name":" 1467 ","page_number":497},
  {"content":"\r\n\r\nسپهسالار آمده و برده است . مىگويند در حياط شعاع السلطنه حبس است ، زود خودتان را برسانيد . فورا سوار شده آنجا رفتم . آقاى عماد السلطنه و حضرت عليه آنجا بودند .\r\nهمشيره و اهل خانه و مادر نصير الدوله در ماتم بودند . يك ساعت نگذشته نصير الدوله به اتفاق دبير الملك وزير داخله آمد . آنچه بيان كرد و از خارج هم مىگويند همين است كه مىنويسم .\r\nپريروز كاغذى به عنوان آصف ديوان ، ميرزا و پيشكار حاليهء امين الدوله شخصى نوشته بوده عوضى به خانهء نصير ديوان ميرزاى سپهسالار مىبرند . نصير ديوان هم كاغذ را نگاه مىدارد كه به صاحبش رد كند . فراش كه مىرود آصف ديوان نمىدانم از كجا ملتفت مىشود پشت‌سر هم آدم براى استرداد كاغذ روانه مىكند . نصير ديوان به خيال افتاده كاغذ را باز مىكند . در كاغذ ذكر شده بوده است كه خوب است سفارش كنيد دو سه مغازه فرنگيها را غارت كنند و بلكه به‌سمت سفارت‌خانه‌ها رفته آشوبى كنند ، دكاكين را هم باز نكنند . اگر دو نفر فرنگى كشته شود خيلى اسباب پيشرفت است .\r\n\r\nتهمت بر نصير الدوله\r\nنصير ديوان فورا كاغذ را نزد سپهسالار مىبرد . پس از ملاحظه آصف ديوان را حاضر مىكنند كاغذ را مىدهند بخواند . فورا مىگويد نصير الدوله اين كاغذ را نوشته است . اين بود كه نصير الدوله را سپهسالار كاغذى نوشته مىخواهد و با حضور آصف ديوان استنطاق مىكند . كاغذ نه مهر نصير الدوله را داشته و نه خط او بوده . اما آصف ديوان جدا مىگويد كه او نوشته . در آن مجلس چيزى به گردن نصير الدوله ثابت نمىشود .\r\nشعاع السلطنه به طمع مىافتد كه لقمهء لذيذى است اقلا ده هزار تومان از نصير الدوله مىشود گرفت . از آن جهت آنجا مىبرند . شبانه حضرت و الا به دبير الملك چيزى مرقوم داشتند . مادرش هم آنجا مىرود به‌واسطهء خويشى دبير الملك حمايت مىكند و فرداى آن شب پيش شعاع السلطنه رفته هرچه بايد بگويد مىگويد . به اتفاق به مجلس مىروند .\r\nبلند بلند مىگويد كه نصير الدوله نه دوستى با امين الدوله داشته و نه مصدر كارى بوده .\r\n\r\nگرانى نه كمى نان\r\nاگر بگوئيد او براى گرانى نان اين كارها را كرده و كاغذى مجهول را مستمسك مىشويد من الان در حضور شما مىگويم و فرياد مىزنم نان كم است ، بد است ، شهر شما شلوغ است . اين مملكت‌دارى نيست . اين وضع مردم‌دارى نمىباشد . الان هم تلگراف‌خانه رفته با شاه و صدراعظم گفتگو مىكنم . مختصر نصير الدوله را مرخص\r\n\r\n","description":"","footnote":"","page_name":" 1468 ","page_number":498},
  {"content":"\r\n\r\nمىكنند . اما مىگويند چندى در شهر نباشد ، به دماوند سر دهات خودش برود و همين امروز عصر به شمران باغ خودش رفت كه تهيهء سفر ديده برود . اين مطلب را حاليه به گردن نصير الدوله مدلل نموده‌اند . اما ماها مطلع نبوده و هرگز اين گمان را به نصير الدوله نمىبرديم ، زيرا شخصى از او سالمتر و آرامتر نداشتيم . نه مصدر كارى بوده ، نه محتاج كارى است . با امين الدوله هم ابدا دوستى نداشته . هيچ سابقه‌اى هم در ميانه نبود . هنوز هم موقع پيدا نكرده‌ايم كه اصل مطلب را محرمانه جويا شويم . تمام را كه انكار شديد دارد . برهم‌زدن شهرى و آشوب يك ولايتى هم عقلا از عهدهء شخصى مثل نصير الدوله خارج است . احدى هم در طهران اين ادعا را نمىتواند بكند . حالا شهرى مثل شيراز و كسى مثل قوام الملك باشد امكان دارد . در طهران ممكن نيست آن هم از عهدهء نصير الدوله به عقل بيايد . هرگز هرگز بلكه محال است محال .\r\nامسال به بعضى ملاحظات حضرت و الا به شمران تشريف نبردند ، بايد گرما را خورد . آب هم خيلى كم است . نان را دو شاهى ارزان كردند . گندم مىخواهد ارزان شود .\r\nحاصل هم همه‌جا خوب آمده ، اما نمىگذارند تا چشمش كور شود . همه‌كس گمان داشت پس از اين اغتشاش آصف الدوله معزول شود ، سپهسالار كه دوست قديم [ است 
  ] و حالا تقريبا تمام كارها با اوست جلوگيرى كرده نگذاشت ، حالا هم خودش حكومت مىكند . آنقدر سرباز هم در شهر چاتمه زده كه مجال دم زدن نيست . اما اين سربازها خودشان بيشتر گرسنه [ اند 
  ] و از گرانى نان آه و ناله دارند .\r\n\r\nتبعيد قوام الدوله\r\nقوام الدوله را هم حكم شد چندى آب گرم دماوند برود . اردبيل و محبس ، امسال دماوند شده است . قوام الدوله در روز شورش با حاجى حسين آقا پسر حاجى محمد حسن « 1 » براى پراكنده نمودن جمعيت به خانهء حاجى ميرزا حسن رفته بودند . زنها نامردى نكرده كتك مفصلى به هردو زده بودند . چنان كه كلاه قوام الدوله خورد شده و عمامهء ديگرى برهم خورده و ژوليده شده بود . از طرف مجلس هم مجازات اين كتك حكم بر تبعيد هردو صادر شد .\r\n\r\nعزل معاون الدوله\r\nمعاون الدوله را هم از وزارت تجارت عزل كرده [ اند 
  ] بعضى مىگويند اردبيل\r\n\r\n\r\n","description":"","footnote":"\r\n( 1 ) - امين دار الضرب مراد است .\r\n","page_name":" 1469 ","page_number":499},
  {"content":"\r\n\r\nفرستادند ، برخى مىگويند دماوند . وزارت تجارت را به قايم‌مقام دادند . تقصير معاون الدوله گفتند اين بوده كه با تجار گفتگو در باب نان و گوشت كرده و بعد اظهار داشته است كه كمپانى تشكيل يافته كه نان و گوشت سپردهء آنها شود ، تمام سال به قيمت ارزان بدهد . خود حضرت شعاع السلطنه را هم متهم كرده‌اند و از فرنگ تلگراف آمده كه بدون شور و صلاح سپهسالار كارى نكند و خودشان هم بروند شمران . به سلامتى تشريف بردند . هفته دو روز گفتند شهر بيايند .\r\n\r\nسپهسالار همه‌كاره است\r\nعجالة تمام كارها به‌دست سپهسالار است . وزير بقايا هم بد نيست . شاه الان در قصبهء كنت تركسويل مشغول استحمام آب معدنى هستند . اين اخبار خوش حقيقت موجب برء مرض مىشود .\r\nسه‌شنبه يازدهم شهر ربيع الثانى - سه شب بود شمران رفته بودم ، يعنى با شاهزاده ملك‌آرا هر سه شب را در دربند منزل آقا محمد خان [ بوديم 
  ] . لله الحمد بسيار خوش گذشت . از اخبار و اتفاقات تازه يكى قتل پادشاه ايتالياست كه روز پنجشنبه پنجم در اين جا شهرت كرد . مىگويند سه تير تپانچه انداخته‌اند و هر سه به سينه و قلب شاه خورده و فورا مرده است .\r\n\r\nسوءقصد به مظفر الدين شاه\r\nديگرى كه اهميتش براى ايران زيادتر است تيرى است كه براى شاه در پاريس انداخته‌اند . روز يكشنبه هشتم در دربند منزل على خان پسر مرحوم سليمان خان صاحب اختيار مهمان بوديم شخصى از خانهء وزير بقايا آمد . او عنوان داشت كه تلگرافى از صدراعظم رسيده كه هنگام رفتن به ورساى شخصى براى شاه تپانچه انداخته لله الحمد به شاه نخورده و پليس فورا آن شخص را گرفته است و حالا براى سلامتى وجود مبارك حكم شده است شهر را چراغان كنند و آتش‌بازى نمايند . شعاع السلطنه و سايرين همه به شهر رفتند . ديشب كه وارد شديم همه‌جا را آيين بسته تهيهء چراغان بود . از دو سه دكاندار ارمنى كه آشنا بودند بين راه جويا شديم گفتند در شهر جارچى جار زد كه براى آن‌كه شاه به سلامتى مراجعت از سفر فرموده و وارد سرحد شده‌اند چراغان كنيد . اما امروز معلوم شد حكايت همان است كه نوشته شد .\r\nحالا ديگر از روى چه قاعده و قانون اين جار خنك را زده‌اند نمىدانم . همه‌كس مىداند شاه از پاريس يك مرتبه به سرحد چطور در ظرف دو روز آمدند . وانگهى بنا\r\n\r\n","description":"","footnote":"","page_name":" 1470 ","page_number":500},
  {"content":"\r\n\r\nنبود و براى چه . قوهء طيران هم كه انسان ندارد ، داشته باشد هم اين مسافت بعيد را چه قسم در اين مدت قليل طى خواهد كرد . از مطلب همه‌كس مسبوق است . تمام ولايات هم صدق مطلب را تلگراف كرده‌اند . اين‌جا دروغ جار بزنند براى چه . به هر جهت منزل حضرت و الا رفتم . تمام همين صحبت بود . تا روزنامه‌هاى ما برسد خيلى طول دارد . اما مفصل و مشروح خواهند نوشت .\r\n\r\nاوضاع جهان\r\nمختصرى از چين بنويسم . چندى است كه فى الجمله اغتشاشى برخاسته بود . قريب دو سه هفته است اغتشاش كلى شده . بكسرها طايفه‌اى هستند يا جمعى به اين اسم متحد شده‌اند كه تمام فرنگيها را از چين خارج كنند . در غير شهر پكن و دو سه بنادر ديگر كه نرفته‌اند در اغلب جاها دعات مسيحى و آنچه فرنگى به چنگ آورده‌اند مقتول نموده ، از عيسويان بومى كه بواسطهء همين كشيشها مسيحى شده بودند تمام را به سخت‌ترين وجهى به قتل رسانيده‌اند و كم‌كم به نزديك پكن رسيده و گويا به شهر داخل شده ، وزيرمختار آلمان را هم مىگويند با زنش كشته‌اند . عجالة خبر صحيح نيامده . خود فرنگيها هم نمىدانند چه شده . احتمال مىدهند تمام سفارت‌خانه [ ها 
  ] و آنچه فرنگى در شهر پكن بوده غارت و كشته شده است .\r\nتمام دول حتى ممالك متحدهء آمريكا و ژاپن قشون روانه نموده‌اند . اما تا اين قشون برسد و فتحى بكنند آنها كار خودشان را كرده‌اند . فرنگيها مىگويند خود ملكه و امپراطور هم از اين شورش بدشان نمىآيد و بلكه به تحريك خود آنهاست . قلعهء تاكوكه نزديك شهر تيان‌تيسن است بواسطهء همان قشون معدود انگليس و ژاپن و آلمان و روس مفتوح شده . حالا تا قشون كلى نرسد به‌سمت شهر تيان‌تيسن و پكن جرئت يورش و پيشرفت ندارند . اين قلعه خيلى بزرگ و مستحكم است و دو سه روز هم جنگ كردند تا مفتوح شد . اما كليد پكن و تيان‌تيسن همين قلعه را مىدانند . در سى سال قبل هم كه انگليس و فرانسه با چين جنگ كردند اين قلعه را فتح نموده بودند و مدتى در تصرف داشتند . بعد از فتح اين قلعه ساير فتوحات خيلى آسان است . تمام فرنگستان مشغول تجهيز قشون و استعداد عسكرى هستند . اين اخبار ولوله در فرنگستان انداخته تمام به سمت چين نگرانند .\r\nجنگ دولت انگليس و جمهورى ترنزوال و ارانژ قريب به اتمام است . هشت ماه است كه اين دو جمهورى كوچك با دولتى قوى مثل انگليس مىجنگند و در چند ماه اول فتوحات خيلى خيلى نمايان كرده [ اند 
  ] . پس از آن‌كه دولت انگليس سپهسالار نامى خود\r\n\r\n","description":"","footnote":"","page_name":" 1471 ","page_number":501},
  {"content":"\r\n\r\nلرد رابرت با لرد كيچنر فاتح سودان و قريب دويست هزار قشون فرستاد كم‌كم فتوحات نصيب آنها شده ، اين است كه پايتخت و شهرهاى معظم هردو مملكت را گرفته اينك قشون بوئر با رئيس‌جمهور هردو ولايت در جاهاى دوردست مسكن دارند و گاهى جنگى واقع مىشود . هنوز به كلى تسليم نشده‌اند . قريب چهل هزار انگليسى در اين جنگ تاكنون تباه شد و شصت و يك ميليون ليور مخارج اين مدت گرديده است . از رشادت و جلادت و هنر بوئرها هرچه نوشته شود كم است . اين يك مشت جمعيت در آزادى مملكت خود فوق الطاقه و فوق العاده ايستادگى كردند و هنوز هم مىكنند .\r\n\r\nعروس يازده ساله\r\nدوشنبه 16 ربيع الثانى - هوا به‌شدت گرم است . بدون جهت هم امسال شمران تشريف نبردند . ماه گذشته دختر مرحوم محمود ميرزا را براى سليمان ميرزا عقد كردند و انشاء الله براى ماه نو خواهند آورد . دخترعمو و پسرعمو هستند . عروس يازده سال دارد . آقاى عماد السلطنه هم عيال خودشان را آوردند . بعد از آن‌كه هزارجا به خواستارى رفتند و هريك را آقاى عماد السلطنه يك عيب گرفت ، دختر مرحوم آقا مير سيد رضى طبيب كه از طرف مادر نسبت خيلى نزديك با سردار كل دارد قسمت شد .\r\n\r\nمدرسهء احسانيه\r\nافخم الدوله از 28 ماه صفر به‌سمت همدان [ براى 
  ] برداشتن خرمن كوريجان و دهات ديگر رفته و هنوز از آمدنشان خبرى نيست . نصير الدوله بيچاره هنوز دماوند است .\r\nهمشيره و اهل خانه را هم كلية آنجا برده . از قرارى كه نوشته بودند مدرسه‌اى احداث كرده [ به 
  ] ده بيست بچهء يتيم لباس و خوراك مىدهد . احسانيه هم اسم مدرسه است .\r\n\r\nاوضاع جهان\r\nپسر دوم ملكهء انگليس دوك اف ساكس كوبورگ گويا فوت كرده . از اين جهت رفتن شاه به انگليس موقوف شد . دوك مرقوم پنجاه و شش سال داشته و داماد الكسندر دوم امپراطور روس بود . تولدش در قصر ويندزر ششم اگوست 1834 و فوت در قصر روسينو در كوبورگ در 1900 بود .\r\nاز واقعات چين چيزها در روزنامه مىنويسند . اعتقاد فرنگيها است كه تمام فرنگيها را كشته‌اند و تمام مساكن آنها را غارت كرده‌اند . كشتى كشتى قشون است از اطراف به آنجا مىرود . تمام دول معتبره متحد شده و از اين قرار كار چين به آخر رسيده و تمام است .\r\n\r\n","description":"","footnote":"","page_name":" 1472 ","page_number":502},
  {"content":"\r\n\r\nشهر تيان‌تسين را چند روز است فتح كرده‌اند و حالا در تدارك رفتن به شهر پكن مىباشند . از قرار اخبار تلگرافى امپراطور و ملكه از پكن به شهر ديگر رفته‌اند . لقمهء لذيذى به چنگ فرنگيها افتاده ، مشكل است به اين آسانى دست بردارند . قتل سفير آلمان محقق الوقوع است و امپراطور آلمان به قشونى كه روانه مىداشته است . گفته بايد كارى بكنيد كه تا هزار سال ديگر چينيها به يك نفر ژرمن چپ نگاه نكنند .\r\nمسيو كينلى مجددا به رياست جمهورى ينگى دنياى شمالى ( ممالك متحده ) برقرار شد . يقين بواسطهء اين انقلابات به شاه در فرنگستان چندان خوش نگذشته .\r\nسه‌شنبه 24 ربيع الثانى - صبح را منزل حضرت و الا رفتم . روزنامه‌هاى زياد از مصور و غيرمصور هفتگى و يوميهء فرانسه و انگليسى رسيده بود مملو از واقعات تازه كه هنگامهء چين و ترنسوال و فوت پادشاه ايتاليا ، دوك گوبورگ و تيرى كه به شاه انداخته بودند بود .\r\n\r\nكشتن شاه ايتاليا\r\nپادشاه ايتاليا هومبرت در 29 ماه جولاى در شهر مونزا كه در نزديكى شهر معتبر ميلان واقع است كه قصر ييلاقى پادشاه ايتاليا در اين مونزا است مسكن داشته‌اند و براى تماشاى انجمن پهلوانى و بازى ژيمناستيك به شهر رفته بودند ، بعد از تماشاى بازى و دادن عطيهء پادشاهانه مىخواهند به درشكه سوار شوند كه يك نفر از آنارشيستها تپانچه به‌سمت اعليحضرت دراز كرده و سه تير پىدرپى خالى مىكند كه هرسه آن به قلب هومبرت مىخورد و بيست ثانيه بعد جان به جان آفرين تسليم مىنمايد . آنارشيست مزبور مسمى به « برسى » مىباشد و اصلا هم از اهل ايتالياست و كارآمد و صاحب صنعت ، بطورى كه روزانه شش تومان اجير بوده است . تولد پادشاه ايتاليا در تورن 14 ماه مارچ 1844 ميلادى واقع شده پسرش پرنس دوناپل وليعهد دولت مزبوره به تخت سلطنت عروج كرده و ويكتور امانوئل سيم ناميده شد . ملكهء حاليهء ايتاليا دختر پرنس منتنگرو « 1 » است .\r\n\r\nسوءقصد به شاه ايران\r\nاما حكايت پادشاه ايران . در سيم ماه اگوست مطابق جمعهء ششم ربيع الثانى از هوتل دوساورن به‌سمت تماشاى قصر ورساى و كارخانهء « سور » تشريف‌فرما بوده‌اند . قدرى\r\n\r\n\r\n","description":"","footnote":"\r\n( 1 ) -  Montenegro .  - اصل مونيگرو\r\n","page_name":" 1473 ","page_number":503},
  {"content":"\r\n\r\nكه از منزل دور مىشوند جوانى به‌سمت كالسكه دويده و پا را به ركاب درشكه گذاشته بالا مىرود و با دستى كه تپانچه داشته حمله مىكند . يك نفر پليس مخفى به لباس « سويل » كه سوار « ولوسيپت » بود . فورا همان‌طور مرتكب را بغل مىكند و صدراعظم و خود شاه هم دست ضارب را گرفته مانع مىشوند . از اطراف جمعيت جمع شده و مرتكب دستگير مىشود . شاه مجددا به تماشاى ورساى مىروند . اين شخص مسمى به سالسون است و از اهل فرانسه مىباشد . بعلاوهء تپانچه كاردى هم در جيب شلوار داشته و پليس و خيلى از عملهء نظميه مومى اليه را مىشناخته‌اند . از جملهء آنارشيستهاى مشهور است و در زمرهء عمله‌جات بوده . سنش بيست و چهار سال است . هيچ حرف نزده . فقط در وقتى كه دستگير شده گفته است « زنده‌باد بچه‌هاى وطن » . گويا از اين‌كه بر وفق دلخواه كارى صورت نداده غمگين بوده كه هيچ تكلم نكرده است . حقيقت خيلى به‌خير گذشته است و هزارها شكر بايد كرد و جز خواست خدا هيچ‌چيز را مانع قصد او نبايد دانست . زيرا انسان را هزار جان باشد از دست يك همچو از جان گذشته‌اى استخلاص محال است .\r\nاز قرارى كه در روزنامه نوشته بودند قريب شصت نفر كه اغلب ايتاليائى هستند از زمرهء آنارشيستها تازگى از ينگى دنيا به‌سمت فرنگستان آمده‌اند و به قصد كشتن هشت پادشاه كه يكى از آنها بيچاره شاه ايتاليا بوده است .\r\n\r\nقيمت آب\r\nپنجشنبه 26 - منزل بودم . هوا قدرى ملايم شده . شبها مىشود خوابى رفت . آب امسال هم بسيار كم است . من سال اولى كه به اين منزلها آمدم آب را به قيمت هشت تومان اجاره كردم . سال‌به‌سال زياد گرديد تا امساله كه به چهل و پنج تومان رسيده . آن را هم در رأس هفته نمىدهند ، بلكه به هزار زحمت و مشقت پانزده روز و بيست روز يك مرتبه آب مىآوريم . هميشه از جوى پشت خانه و باغ هفته‌اى دو سه مرتبه آب مىگذشت . اگرچه بايد اين دو ساله ممنون اين يك فقره باشم ، زيرا پدرسوخته حاجى كاظم تمام عمارت مسكونى اين عمارت را پشت به كوچه ساخته و كوچه هم وسعت ندارد ، به همه جهت از بدنهء عمارت و زيرزمينها تا جوى آب يك ذرع و نيم بيشتر نيست .\r\nمعلوم است حالت اين عمارت كه با خشت ساخته شده . با اين جوى و اين‌همه برف و آب چه حالت دارد . امسال تاكنون دويست تومان خرج پىبندى و شفته‌ريزى پشت عمارت شده و الّا پاك خراب و ويران گرديده بود . هروقت آب از كوچه مىگذشت تمام زيرزمينها مملو آب مىشد و از زيادى رطوبت اطاقها غيرمسكون [ بود 
  ] . خانهء بزرگ با\r\n\r\n","description":"","footnote":"","page_name":" 1474 ","page_number":504},
  {"content":"\r\n\r\nاين مشكل كه هزار تقلب در ساختن آن شده ، با اين گرانى مصالح و كمى پول و آمدن از سفر فارس و هزار ماجراى ديگر حالت من بيچاره آشكار است .\r\n\r\nمحمد على شاه ساوه‌اى\r\nتفصيل تازهء اين ايام كه ما ذكرى از آن نكرديم حكايت بامزه‌اى است . محمد على نامى است سابقا وكيل فوج خلج بوده . ملكى در زرند دارد موسوم به آقچه‌قره . چون سرحد خاك همدان است و املاك همدان هم اين روزها براى خريدارى خوانين كمين كرده آن ملك را به همان حيله‌ها كه دارند كه از عمرو و زيد خريدارى كرده كم‌كم دست تعدى و تصرف به‌زور سوار و سرباز دولت كه براى نظم مملكت به آنها سپرده شده دراز نموده مالك حقيقى مىشوند . از دو سه نفر بيع و شرى نموده ليكن مالك آن محمد على و ساير [ ين 
  ] مانع بودند . چندين مرتبه قشون‌كشى شده پيشرفتى حاصل نكردند . تا اين ايام كه همه در طهران هستند و سپهسالار و ديگران از حضرات حرف‌شنوى دارند .\r\nمحمد على را ياغى و طاغى دولت قلم داده شهرتها در طهران دادند . محمد على شاه ! محمد على شاه ! تهران را پر كرد . تمام مردم چشم به راه تشريف‌فرمايى محمد على شاه به طهران شدند . سپهسالار هم براى خرج‌تراشى و اظهار خدمتگزارى اين مسئله را اهميت داده تا كار به‌جائى رسيد كه دو سه دسته سرباز با سيصد سوار ، دو ارابه توپ ته‌پر با اقبال السلطان و محمد ميرزاى خزلى براى دستگيرى شاهنشاه تازه به ساوه و زرند روانه شد . احكام عديده هم به همدان و قم و عراق [ صادر شد 
  ] كه قواى عسكريهء خود را به آن سمت گسيل نمايند . اين سركرده‌هاى قابل با اين تهيه و تدارك شايان با جلال و جبروت ، با موزيك و غيره از ميدان توپخانه حركت كرده . تمام طهران بلكه تمام ايران اين مسئله شهرتهاى غريب و عجيب نمود . تلگرافات زياد به فرنگ كرده آب‌وتابى دادند كه هيچ گوشى نشنيده و هيچ چشمى نديده . حضرات رفتند . بعد از يك ماه شهرت كرد كه شاه را گرفته و آوردند . اما اين شاهنشاه آقچه‌قره يا امپراطور يكى دو ده و قريهء زرند را كه گرفته معلوم نيست پس از چند روز مشار اليه را با چند نفر ديگر با كوكبه وارد طهران و ميدان توپخانه نمودند . از جهت شهرتهائى كه از اين شخص داده بودند زن و مرد راغب ملاقات « ساوه شاه » شدند . قراول توپخانه هم از نفرى يك قران تا دو شاهى گرفت و اعليحضرت امپراطور آقچه‌قره را نشان داد كه در گوشهء محبس با حالت پريشان افتاده و تمام را قسم مىخورد من همچو عنوانى نكرده [ ام 
  ] ، ازبس دولت به عرض من نرسيد و من دو سال و سه سال در ديوانخانه و جاهاى ديگر متظلم و متحصن بودم فايده نكرد خودم رفته ملك و مال خودم را با دو سه نفر كس و كارم حفظ نمايم . اين نيرنگ را براى من خوانين بيرون\r\n\r\n","description":"","footnote":"","page_name":" 1475 ","page_number":505},
  {"content":"\r\n\r\nآوردند ، تا به اين‌جا رسانيدم . چند روز بعد معلوم شد اسكندر خان نايب و همه‌كارهء بهاء السلطان كه پسرخالهء حضرت عليه والدهء محترمه مىشود چون اين‌همه آشوب و مرافعه را ملاحظه مىكند رفته به محمد على نوشته كه بيا به همراهى خودم عرايض خود را به سپهسالار بكن انشاء الله رسيدگى مىفرمايند . او هم نزد مشار اليه رفته و اسكندر خان زنجيرى به گردنش گذاشته روانه نموده است كه يا به عرضش برسيد يا او را از زحمت زندگانى آسوده نمائيد كه بيچاره به مردن راضىتر است تا اين زندگى . سى هزار تومان مىگويند مخارج براى گرفتارى محمد على تراشيده‌اند و اقلا ده بيست لقب و منصب سردارى و امير تومانى . حالا چه به سرش بياورند معلوم نيست . اين مسئله كه الحمد لله به تدابير صائبهء سپهسالار و وزراى كرام صورت انجام پذيرفت .\r\n\r\nتظلم تجار ولايات\r\nمطلب ديگر تظلم و اجتماع تجار بوشهر و شيراز و اصفهان و يزد و كرمان است براى عمل گمرك كه مىخواهند صد پنج در بندر گرفته و در ساير نقاط هم از قرار سابق كه سالى هفتد و پنجاه هزار تومان طلب بانك روس داده شود كه دولت مزبور تمام گمركات را گرو گرفته مبادا خودش ضبط كند . تجار هم با علما يكى شده سخت ايستاده‌اند كه نمىدهيم و عمل گمرك بايد كما فى السابق باشد و مباشر ايرانى [ باشد 
  ] نه فرنگى بلجيكى . صريح از شيراز تلگرافى كرده‌اند كه در روزنامهء جبل المتين ديدم آخرش نوشته بود ازبس از ما رعيت بيچاره پول گرفته شد و به ناحق و ناواجب به مصارف بيمعنى و مواجبهاى غيرلازم داده شد به‌جان آمديم ، ديگر نمىدهيم و نداريم .\r\n\r\nگمرك و آذربايجان\r\nچيزى كه بيشتر اين تجار سمت جنوبى ما را به سر غيرت انداخته اين است كه مشير الدوله تلگراف نموده كه اين تعرفهء جديد پس از مجالس متعدده كه در آذربايجان منعقد گرديد برقرار شده و بايد عموم تجار قبول كنند . آنها جمعا جواب زده‌اند كه معلوم مىشود ماها رعيت شاهنشاه و تجار ايرانى نبوديم ، فقط مملكت و تجارت ايران منحصر به همان خطهء آذربايجان است . پس بايد اين گمرك را همان از آنها گرفت . زيرا اگر ما هم گمرك و ماليات بده رعيت پادشاه بوديم در اين مجالس اقلا شركت داشته يا يك همچو مجلسى هم در اين سمت مملكت برپا مىشد تا ما هم مطالب خود را بگوئيم و بعد قانون جديد اجرا شود . بلى تجار تبريز هرچه را تجارت مىكند و راجع به عمل آنها است گمرك آن را از سابق هم كمتر منظور داشته‌اند و آنچه راجع به ما است مبلغها علاوه كرده‌اند .\r\n\r\n","description":"","footnote":"","page_name":" 1476 ","page_number":506},
  {"content":"\r\n\r\nبعد يكان‌يكان شمرده شده است . در جواب اين تلگراف ديگر حرفى باقى نمانده .\r\nفقط دو كلمه مختصر زده‌اند كه با رئيس گمرك مسيو نوس « 1 » در مذاكره هستيم انجام را اطلاع مىدهيم . مختصر تمام علما و تجار دست به‌هم داده‌اند تا چه شود .\r\n\r\nبدى اوضاع\r\nدولت ايران حاليه نه قانون دارد نه زور . اگر بخواهد برحسب قانون مالياتى علاوه كند چون ندارد نمىشود . زيرا حاليه مىگويند ما براى چه قرض كنيم ، براى كدام جنگ ، براى كدام استحكامات سرحدى يا مصالح ملكى . در سال آنقدر مىدهيم و داديم چه شد ، به كجا رسيد . سه كرور تومان شصت سال است از يك بندر خراب ويران بوشهر گرفته مىشود .\r\nدر صورتىكه دهنهء انگليس و دروازهء ايران است . كدام قلعه ، كدام توپ ، كدام كشتى را دولت فراهم آورده . از آن بگذريم از اين دو سه كرور سالى پنج هزار تومان مىخواست خرج اين شهر كند يا به دو هزار تومان يك آب‌انبار بنا نمايد كه سكنهء آنجا در تابستان از زحمت آن آبهاى متعفن نجات يابند . يا يك انبار سه هزار تومانى براى حفظ مال التجارة ما در گمرك بسازد كه زمستان از برف و باران ، تابستان در آفتاب تابان ، مال التجاره ما آسوده و از دست قطاع الطريق در امن و امان باشد . همين‌طور ساير ولايات .\r\nزور هم نيست كه بواسطهء جبر و عنف كارى پيش برود ، زيرا در مملكتى مثل فارس كه سيصد فرسنگ طول و صد و پنجاه فرسنگ عرض دارد چهار ارابه توپ و دويست نفر سرباز حاضر جنگ نداريم . پريروز است من از شيراز و رياست قشون آنجا مىآيم .\r\n\r\nچين بلاگردان ايران\r\nپردور نرويم طهران و پايتخت ما از همه‌جا بدتر است . اين قشون ، اين تداركات تمام بخور صاحب‌منصبان و سركردگان است لا غير . ازبس از اين مقوله شنيده شده و نوشته شده لازم به تكرار نيست . همه‌كس حالت حاليهء ايران را مىداند . خداوند دولت آسمانى چين را حفظ نمايد كه چند سال است سپر بلاى ما شده و الّا كار ما تمام و روزگار بهتر يا بدتر تكليفات معلوم شده بود .\r\n\r\n\r\n","description":"","footnote":"\r\n( 1 ) - - نوز\r\n","page_name":" 1477 ","page_number":507},
  {"content":"\r\n\r\n\r\nاسم شاهزادگى\r\nبه قول معز الدولهء مرحوم ما خانوادهء سلطنت حالت مرغ را داريم كه در عزا و عروسى هردو مصيبت آن بيچاره است و جان شيرين را در سوك و سور بايد فداى دوستان و دشمنان كند . حاليهء حالت ما از همه بدتر ، همان اسم شاهزادگى ما را تمام كرده . خداى نكرده طورى هم بشود مثل اسراى ترانسول ، سيلان را انتخاب بايد كرد يا جزيرهء سنت هلن ، سيبر [ ى 
  ] يا قفقازيه .\r\n\r\nسپهسالار يوسف‌آباد را خريده\r\nيكشنبه 29 - سيم درجهء سنبله - صبح را براى كار مختصرى ميدان توپخانه نزد سپهسالار رفتم . جمعى بودند . حالا كه كبكش خوب مىخواند و تمام كارها به‌دست او مىگذرد . در اين سه سال هم به قدرى مداخل كرده كه اندازه ندارد . بىاندازه هم ممسك و نخور است . دو ماه قبل باغ و عمارت يوسف‌آباد ملكى مستوفى الممالك را در يكصد و بيست هزار تومان خريدارى نمود و فورا نصف قنات آنجا را به شهر آورد . مبلغى هم تعمير و مرمت نمود . اين شخص اگر پولش از اندازه نگذشته باشد هرگز بلكه محال بود همچو معامله‌اى بكند .\r\n\r\nحسن مستوفى الممالك\r\nمستوفى الممالك هم شصت هزار تومان قروض خود را داده و تتمه را برداشته به فرنگستان تماشاى « اكسپوزيسيون » تشريف برد . تمام ارث مرحوم مستوفى الممالك را اين پسر به باد داده . عمّا قريب از آن مكنت بىاندازه نمونه و نشانى نخواهد ماند .\r\n\r\nبنائى در ارگ - تكيهء دولت\r\nچيز تازه نديدم جز عكس محمد على وكيل با غل‌وزنجير ، با جمعى مستحفظ و نگاهبان انداخته بودند . مراجعت از داخل ارگ آمدم . آنقدر بنائى دارند كه حد و حصر ندارد . تقريبا دو كرور از اين وجه استقراضى را به مصرف بنائيهاى بيمعنى رسانيدند .\r\nمعلوم است حكيم الملك مداخل مىخواهد بكند . هرروز يك نقشهء تازه يك عنوان . تا حال پولى حاضر نبود ، حالا كه هست پس نكند چه‌وقت [ بكند 
  ] . تمام عمارت برليان و جنب آن را از اندرون و بيرون خراب كرده يك دست عمارت ديگر مىسازند . فقط عنوانى كه براى خرابى آن كردند اين بود كه سقف اطاق را بد ساخته‌اند ، متصل گربه\r\n\r\n","description":"","footnote":"","page_name":" 1478 ","page_number":508},
  {"content":"\r\n\r\nمىآيد و راه مىرود . بعضى از آئينه‌ها را هم انداخته است . تمام حوضهاى باغ را پر كرده به‌جاى آن حوضهاى كوچك مدور و بيضى بنا كرده‌اند . عمارت ديگرى پشت تخت مرمر براى صدارت‌خانه مىسازند كه خيلى مفصل است . دفتر سابق را خراب كرده گمركخانه [ را 
  ] به سليقهء مسيو نوس رئيس گمرك بنا مىكنند . تكيه دولت را گفتند شكست خورده چوب‌آلات آن را برداشته [ اند 
  ] يك مرتبه از اطاقهاى بالا كم كرده‌اند مجددا مىسازند . در اندرون هم تغيير و تبديلات كلى داده‌اند . تعميرات ساير عمارات و قصور خارج از شهر كه به‌جاى خود است . از اين‌همه بنائى تومانى چهار هزار خرج نمىشود ، به شش هزار آن اگر مباشرين و ميرزاها و خود حكيم الملك قناعت كنند خيلى انصاف به خرج داده شده است . خود حكيم الملك هم بالاى باغ اميريهء آقاى نايب السلطنه عمارت و پارك مفصلى بنا كرده كه مىگويند خيلى قشنگ و مفصل است .\r\n\r\nاوضاع خارجه\r\nاز آنجا منزل حضرت و الا رفتم . روزنامه خيلى آمده بود . قشون دول متحده شهر پكن را گرفته‌اند . ملكه و امپراطور چين به‌جاى ديگر فرار نموده‌اند . سفرا و صاحب‌منصبان آن با ساير فرنگيها كه در سفارت انگليس متحصن شده و با همان قشون معدودى دفاع نموده بودند سلامت و تندرست ملاقات شدند . چينيها چند روز متوالى حمله آورده و خيلى را هم كشته بودند . اگر كمك و امداد نرسيده بود تا دو روز ديگر بيشتر آذوقه و قدرت دفاع باقى نمانده بود . قشون ژاپنى از همه در اين جنگها بيشتر رشادت كرده مخصوصا شهر پكن را آنها فتح كرده و شبانه دروازه را با ديناميت آتش زده داخل شده‌اند . انجام و اختتام اين فتوحات و حالت آتيهء چين به كلى نامعلوم است .\r\n\r\nدربارهء سوءقصد به شاه\r\nدو سه مطلب تازه در روزنامه از اتفاقى كه براى شاه افتاده بود مندرج بود ، يكى آن‌كه صبح همان روز كه براى شاه خطرى واقع شده كاغذى از ايتاليا مىرسد به امضاء شخص مجهولى و در آن نوشته بودند كه امروز شما را مقتول مىكنند . معلوم نيست به چه ملاحظه اعتنائى به كاغذ و مطلب آن نشده به قصد خود عازم مىشوند كه در راه دچار سالسون مىشوند . ديگر اين‌كه تپانچه را خالى كرده و فشنگ در نرفته است . پس از به دست آمدن تپانچه و بازكردن آن ترديدى باقى نمانده . از نمره‌اى كه در تپانچه بوده دكان فروشنده را نايب پليس مىفهمد . محض بعضى سئوالات نزد او مىرود مىگويد دو ماه قبل اين تپانچه را من به جوان فرانسوى فروخته‌ام و يك قوطى هم فشنگ از من خريد كه\r\n\r\n","description":"","footnote":"","page_name":" 1479 ","page_number":509},
  {"content":"\r\n\r\nبيست فشنگ در آن بود . به عين اين قوطى از اطاق سالسون بدون آن‌كه بازشده باشد بيرون مىآيد ، بعد تپانچه را گرفته امتحان مىكند فورا ملتفت مىشود كه عيب چه بوده كه فشنگ در نرفته و به نايب پليس مىگويد كه خرندهء اين تپانچه گويا از عمليات يدى بىاطلاع نبوده و از آن جهت سوزن تپانچه را سوهان زده و تيز كرده است . غافل از اين‌كه سوزن از آن اندازهء معمول كه تيزتر شد فشنگ را آتش نمىزند و اين حسن اتفاق باعث نجات و سلامتى وجود محترمى مثل اعليحضرت پادشاه ايران و مهمان جمهورى فرانسه مىشود .\r\n قتل آن خسته به شمشير تو تقدير نبود * ورنه هيچ از دل بىرحم تو تقصير نبود \r\n\r\nآنارشيست\r\nاين پدرسوخته به خيال خود استحكام و اهتمامى به خرج داده سوزن را با سوهان خيلى تيز مىكند كه هركس دچار و گرفتارش شود راه گريز و ستيز برايش مقدور نشود ، برعكس نتيجه مىبخشد . سالسون يكى از آنارشيستهاى معتبر بوده دو مرتبه هم حبس شده است . يك مرتبه در « فونتن‌بلو » شخصى را با كارد زخمى زده بوده و هشت ماه حبس شده . دفعهء ديگر براى نزاعى چهار ماه . پليس هميشه مواظب او بوده . چنانچه هفته‌اى يك مرتبه به منزل او مىرفته و از صاحب مهمانخانه جويا مىشده كه سالسون هست يا جاى ديگر رفته . قبل از اقدام به اين‌كار منزل را عوض كرده بوده است . خيلى ساكت و كم‌حرف است . عجالة حبس است . مشكل حكم به قتل او شود . از اطاقش كاغذجات و نوشتجات فراوان بيرون آورده و به ادارهء پليس برده‌اند . در دو سه روزنامه نقاش همان موقع را خيالى كشيده بود ، مخصوصا در « لندن نيوز » خيلى خوب كشيده بود .\r\nحكم به حبس قاتل پادشاه ايتاليا مؤبد شد . اين قانونهاى جديد خيلى مزه دارد .\r\nشخصى با كمال جرئت و جلادت پادشاه مملكت خود را بكشد و آن‌وقت حكم به حبس مؤبد بكنند . محبسهاى فرنگستان هم از اطاقهاى ما به مراتب بهتر . غذاى بسيار خوب ، لباس تميز ، حمام و غيره . فقط مشقتى كه براى « برسى » منظور شده نخواند و ننويسد ، سيگار هم نكشد . مثل آن پدرسوخته قاتل امپراطريس اطريش زنده ، گنده ، در كمال راحتى در سويس زندگى مىكند . چنانچه در « لندن نيوز » نوشته بود از خبر قتل پادشاه ايتاليا نهايت مسرت حاصل كرده بطورى كه به رقص ايستاده و هزارها آفرين و مرحبا به مسيو « برسى » گفته است .\r\n\r\n","description":"","footnote":"","page_name":" 1480 ","page_number":510},
  {"content":"\r\n\r\n\r\nقرض به خسرو زردشتى\r\nپنجشنبه سيم جمادى الاول - هفتصد و پنجاه تومان قرض خسرو زردشتى را كه به ضمانت شاهزاده مؤيد السلطنه گرفته بودم به هزار زحمت گردن حضرت و الا گذاشته و ماه گذشته مرحمت فرمودند . تمسك من را طهران نزد شريكش فرستاده بود لاشهء آن را براى مؤيد السلطنه كه اصفهان است فرستادم . حالا قرض نصير الدوله و محمد رضا خان و مختصرى هم جاهاى ديگر باقى است .\r\n\r\nدنائت نظام الملك\r\nمزه اين مطلب دارد . قبل از حركت از شيراز توسط مؤيد السلطنه و معتضد السلطنه به آقاى نظام الملك محترم معزز گفتم آخر با اين وضع و اين‌همه قرض و سابقه به احوال من كمكى [ و 
  ] همراهى لازم است . آخر تو گردن‌شكسته مرا همراه آورده و آن‌همه وعده و نويدها دادى . پس از يك ماه دست به كمر زده بيرون نشسته هرچه كار بود به هيچ و پوچ گذرانيدى . هرچه نوشتم و هرچه گفتم فايده نكرد كه نكرد ، تا به اين روز افتاديم . آقا دست آوردند و بردند دويست تومان مرقوم داشتند مىدهم . من هم حقيقت طبعم قبول نكرد و نگرفتم . آن بود قرض كرده آمدم . حالا ديدم ابدا به روى بزرگوارى خودش نمىآورد . گفتم باز به اصطلاح از . . . « 1 » موئى . نوشتم آن دويست تومان را من به محمد رضا خان آدم خودت مقروضم به او التفات كنيد . جواب نوشته آن‌روز كه من مىدادم قرار بود خودتان چادر همراه بياوريد و ناهار و شام طبخ كنيد . آنها را كه من دادم ديگر پول چه . تمام كارها به مردم مشتبه است . اين با اين دنائت طبع مىخواهد صدراعظم شود و ايران مدار بشود . روزى كه از طهران بيرون رفتم هزار تومان گرفتم با تهيه و تدارك تا اصفهان تمام شد . سيصد تومان آنجا گرفتم . دويست تومان باز از بابت مواجب افخم الدوله از حضرت و الا گرفته ، صد تومان جيره با دويست تومان طلب از بابت توپچى . آنقدر هم قرض آوردم . تمام را صرف احترامات ايشان كرديم . حال هم ممنون نيست . باز خيال مىكند دروغ است . مختصر هيچ‌كس از حالت اين شخص سر در نبرد . خودش و اجزائش تمام خراب برگشتند و احدى هم اين‌طور حكومت نرفته بود كه بدون يك دينار تقديم و تعارف فارس را بدهند و برود و اين قسم مراجعت كند . بارى من هم تاكنون دويست تومان محمد رضا خان را نداده‌ام . هرچه فرستاد جواب مهمل دادم و ديگر از آن به بعد نظاميه و خدمت نظام الملك هم نرفته [ ام 
  ] . مرده‌شور آقائى كردنش را\r\n\r\n\r\n","description":"","footnote":"\r\n( 1 ) - نقطه‌چين در اصل است . طبعا « خرس » بايد نوشت .\r\n","page_name":" 1481 ","page_number":511},
  {"content":"\r\n\r\nببرد . مثل من آدمى را بايد همراه ببرد و اين‌طور سلوك كند . عجب باطن امر بر ماها مشتبه بود . مثل اين‌كه الان هم بر تمام مردم اين پايتخت مشتبه است .\r\nشنبه پنجم شهر جمادى الاول - افخم الدوله گويا خيال آمدن ندارد . هر هفته مىنويسد كارم تمام نشده . روزها خانهء حضرت و الا از نبودن ايشان چندان خوش نمىگذرد . اميرزاده هم كمتر مىآيند . بچه‌ها الحمد لله همگى سلامت [ و 
  ] با دماغ چاق مىباشند . حور العين شب و روز در اين منزل است . خيلى بامزه شده . عين الملوك چندى ناخوش بود . خيلى لاغرتر از سابق شده . تازه چند قدمى به زحمت راه مىرود . كلمه‌اى حرف نمىزند .\r\n\r\nگرانى\r\nحالت طهران خيلى خنك و بىمزه شده . گرانى طورى مردم را به تنگ آورده و دلتنگ نموده كه مزيدى بر آن متصور نيست . تمام اوقات مردم براى وصول مواجب و تهيهء زندگانى و گرد نمودن لوازم زمستان مىگذرد . احدى به كار ديگر مشغول نيست . سواى اشخاصى كه معين است كه آنها از شدت مداخل خودشان را گم كرده‌اند و نمىدانند چه بكنند و كجا بگذارند و چه قسم ضبط و ربط نمايند . عجب موقعى به دستشان آمده و تا اين چهار شاهى را در خزانهء دولت سراغ دارند ول‌كن معامله نمىباشند . متصل خرج تراشى و اسباب‌چينى است كه به اتفاق همديگر مشغولند . كيسهء دولت را خالى كرده كيسهء خود را پر مىنمايند .\r\n\r\nشاه در فرنگ\r\nاعليحضرت شاهنشاهى گويا در شهر استاند كه از شهرهاى بلژيك و در كنار دريا است تشريف داشته باشند . رفتن انگليس و آلمان و ايتاليا موقوف شد ، يعنى براى دوجا عنوانى پيدا كردند كه در اين‌جا مذاكره شود . ليكن براى آلمان و ملاقات امپراطور معظم بهانه ندارند و از قرار معلوم به جهات چندى امپراطور آلمان از ملاقات شاه عذر خواسته . انگليسها هم سرگرم كارهاى ديگرند اعتنائى نكرده‌اند . گويا امپراطور آلمان متوقع بود در چهار كرّت كه از خاك او عبور مىشود ملاقاتى بشود . حضرات نمىدانم به چه لحاظ نرفتند ، يا فراموش كردند كه بعد خواستند بروند امپراطور عذر خواست . حالا مجبورا ايامى را كه براى اين سه محل معين كرده بودند و نرفتند در تفرج و تماشاى جاهاى ديگر صرف بايد بكنند تا موقع ملاقات امپراطور اطريش برسد .\r\n\r\n","description":"","footnote":"","page_name":" 1482 ","page_number":512},
  {"content":"\r\n\r\n\r\nكتك خوردن علاء الملك\r\nمطلب تازهء بزرگى كه در اين‌جا شهرت تمام دارد و از قرار معلوم راست بايد باشد حكايت كتك خوردن علاء الملك سفير كبير اسلامبول است به‌دست مبارك خود شاه .\r\nدر پاريس علاء الملك شرفياب شده . شاه فرموده‌اند ما به فرنگستان آمديم خوب نشد به اسلامبول و ملاقات سلطان عثمانى نرفتيم . صدراعظم مىگويد تمام تقصير علاء الملك است . او جواب مىدهد من چه تقصير دارم . من اعلان كردم آنها گفتند سلطان عثمانى اولو الامر است و پادشاه ايران يكى از نواب سلطان حساب مىشود و براى او به قدر خديو مصر پذيرائى مىشود . سلطان استقبال نمىكند ، مشايعت نخواهد آمد . من هم اين‌طور ديدم گفتم اعليحضرت شاهنشاه ايران هم به ملاقات ايشان تشريف نمىآورند . دست به بغل برده كه اين هم اخبار و روزنامه‌هاى عثمانى كه همين مطالب [ را 
  ] در آن درج كرده‌اند . تماما اين كارها به گردن صدراعظم است . شماها كارهايتان از روى قاعده و قانون باشد ، آن‌قدر كثافت‌كارى نكنيد تا ماها در خارج به قدر مقدور كار كنيم . دو سه كلمه صدراعظم مىگويد و او جواب مىدهد . اوقات شاه تلخ شده برخاسته توى سر علاء الملك مىزند و با چوبدست هم قدرى مىزنند . صدراعظم عرض مىكند دست مبارك را صدمه نرسانيد و خودش برخاسته توى سر و كلهء علاء الملك مىزند . بعد از اين مرافعه ديدند بد شده خلعتى به علاء الملك مىدهند و به‌سمت اسلامبول مىرود ، تا طهران تشريف بياورند . هرطور بود مقدمات رفتن شاه را به اسلامبول تهيه بكند و حالا مشهور است كه آنجا هم خواهند رفت .\r\nمطلبى هم پيش‌آمده كه ناگزير از رفتن هستند . دوازده هزار نفر قشون عثمانى در سرحد كرمانشاهان اردو زده بعضى زمينهاى متنازع فيه را ضبط كرده و آب رودخانه . . . « 1 » [ را 
  ] برگردانيده به زمينهاى خودشان برده‌اند . به‌زور كه امكان ندارد لاعلاج به تملق شايد كارى بكنند . آن‌وقت كه ايران با عثمانى جنگ مىكرد و متصل فتوحات نمايان مىنمود گذشت . حالا به‌قدرى پست رفته‌ايم كه اندازه ندارد .\r\n\r\nلذت كتاب خارجى\r\nشنبه يازدهم جمادى الثانيه - يك روز در ميان خانهء حضرت و الا مىروم . كارى جز تماشاى كارهاى حضرات نداريم . اوقات زيادى هم صرف كتاب و روزنامه مىشود .\r\nمخصوصا من تلافى چهارده ماه شيراز را اين چند وقت درآورده به‌قدرى كتاب و\r\n\r\n\r\n","description":"","footnote":"\r\n( 1 ) - جاى اسم رودخانه بياض مانده است .\r\n","page_name":" 1483 ","page_number":513},
  {"content":"\r\n\r\nروزنامه خواندم كه چشمم درد گرفت . بيشتر اين كتابها را از آقاى عماد السلطنه گرفتم . در حقيقت كتابخانه و كتابدار بنده هستند . به زبان ما كتاب كم و محدود است ، آنچه هم هست تمام اغراق‌نويسى و سبك ديگر كه چندان بلكه هيچ خوب نيست . هركس زبان خارجى بداند لذت از كتاب مىبرد و مىداند چه‌قدرها سبقت بر ما دارند . بدتر از همه آنقدر كتاب در ايران گران است كه براى همه‌كس تحصيل و جمع‌آورى آن مقدور نيست .\r\n\r\nشاه در سفر\r\nشاه اسلامبول رفته‌اند . هرطور بود رفتن آنجا و پذيرائى حضرات سرگرفت . اما چه قسم سلوك كردند معلوم نيست . در استاند خوش گذشته بود و روزى چهار هزار تومان مخارج شاه شده بود . بيست روز توقف فرمودند . شصت نفر جمعيت همراه بوده است .\r\nآنقدر بار و صندوق اسباب كه در دو سه محل روىهم ريخته بودند باز جا كم بوده . از قرارى كه در روزنامه‌هاى يوميهء پاريس نوشته بودند شاه معادل يك مليون و نيم فرانك در پاريس و « اكسپوزيسيون » خريد فرموده‌اند . فرانك معادل دو هزار و دويست دينار پول حاليهء ايران است .\r\n\r\nروسها و ايران\r\nدر روزنامهء تلگرافى « پوبليك نيوز » نوشته بود امپراطور روس يك مليون ليره به شاه مجددا قرض داد كه استحكامات براى سرحدات جنوبى بسازد . وقتى كه از شيراز مراجعت مىكرديم در سورمق دو سه نفر روس با قزاق و غيره براى بنادر مىرفتند .\r\nقزاقها گفتند هشت نفر صاحب‌منصب روس مأمور سياحت و نقشه برداشتن كرمان ، بلوچستان ، بنادر فارس ، عربستان هستند و هريك يا چند نفر قزاق حركت كرده و مشغول هستند . شايد اين قرض جديد كه امپراطور به ميل داده نتيجهء سياحت حضرات باشد . به هر جهت روسها ايران را بلع كرده و پلتيك آنها خوب پيشرفت كرده است .\r\nانگليسيها بواسطهء لقمه‌هاى لذيذ ديگر عجالة خيلى دور افتاده و پست رفته‌اند .\r\n\r\nحبل المتين يكى دو تومان\r\nنان خيلى بد شده باز جلوى گندم را حكومت گرفته . در چهار نمرهء روزنامهء حبل المتين مكتوبى از طهران درج كرده بود . نويسنده هركس بود داد سخنورى را داده .\r\nيك آصف الدوله و سپهسالارى درست كرده كه در عالم از آن بهتر نمىشود . هر نمرهء حبل المتين براى قرائت اين مقاله دست به دست گرديده و كارگزاران آصف الدوله\r\n\r\n","description":"","footnote":"","page_name":" 1484 ","page_number":514},
  {"content":"\r\n\r\nمىگويند نمره‌اى پانزده قران تا دو تومان مىخرند كه از ميان مردم كم شود . در كمال فصاحت و معقوليت تمام تفصيل غيبت ملوكانه و تفصيل شورش و علت و جهت آن را ذكر كرده . هركس مىخواند آفرينها مىگويد . حقيقت نويسندهء قابلى بوده و از روى كمال بيغرضى و مرضى مطلب را بيان كرده است .\r\nشنبه 25 جمادى الثانيه - 28 درجه ميزان - هوا چندان سرد نيست . دو سه باران هم آمده لطيف و خوب شده است . گلين خانم براى زيارت حضرت معصومه عليها سلام قم رفته‌اند . حورى جان هم همراه رفته است . اين سفر اول حورى است كه به سلامتى رفته .\r\nيك « ترم‌طاس » به سى و يك تومان كرايه كرده ده نفر نشستند . رضا خان و مادرش ، شاهرخ خانم همشيره‌اش ، عصمت خانم هم رفتند . نوكر مشهدى حسين را همراه كردم .\r\nانشاء الله دو سه روز ديگر مىآيند . شبها تنها هستم . دو شب را خانهء حضرت و الا رفتم .\r\nماشاء الله عين الملوك راه مىرود و بامزه شده ، اما خيلى كم حرف مىزند ، بلكه هيچ قادر به تكلم نيست . حتى بعضى كلمات كه اطفال زود ياد مىگيرند ياد نگرفته . كوكب خانم خودش شير مىدهد و شبها چندين مرتبه بيدار مىكند . اذان صبح هم مشغول بيدار كردن من مىشود و آنقدر سربه‌سر مىگذارد تا بلند شوم . هرچه بىاعتنائى مىكنم فايده نمىكند . تا بلند نكند دست‌بردار نيست . افخم الدوله هم به‌سلامتى چند روز است آمده‌اند . لله الحمد عمل روزها و ماندن خانهء حضرت و الا درست شد [ و 
  ] تكليفها معلوم .\r\nخوشى ما به همين چيزها است . ديگر از شغل و كار و منصب و پول خبرى نيست .\r\nپانزده روز قبل نظام الملك منزل من آمدند . تا پريروز آنجا نرفته بودم . از صبح رفتم .\r\nصدر السلطنه [ و 
  ] حاجى مشير لشكر بودند . خيلى صحبتها شد ، تمام از وضع اين زمان و حالت حاليه و آتيه بود . گفتند شاه بيست نفر روس براى ادارات و وزارت‌خانه‌ها همراه مىآورند كه عمدهء كارها را منظم نمايند .\r\n\r\nفرنگى براى اصلاح\r\nمشير لشكر رو به من و صدر السلطنه كرد كه به اعتقاد شما جز اين‌كه فرنگى بياورند و كارها به‌دست آنها بگذرد طور ديگر ايران نظم مىگيرد و قواعد خوب جارى مىشود ؟\r\nهردو گفتيم به اعتقاد همه مردم قسم ديگر ممكن نيست . يك مرتبه نظام الملك مثل قورباغه به زمين پهن شد و تندتند مىگفت خير آقا مگر قحط الرجال شده ، قحط الرجال شده . توى دلم گفتم بلى پدرسوخته مثل حكومت كردن شيرازت . به هر جهت اگر راست باشد و پيش برود بسيار خوب است . ديگر از اين مردم كارى ساخته نيست . تا اين دروغگوئى و تملق و تعارف در ميان اهل ايران است [ كه 
  ] با شير اندرون شده با جان به\r\n\r\n","description":"","footnote":"","page_name":" 1485 ","page_number":515},
  {"content":"\r\n\r\nدر شود » كار از آنها ساخته نيست و امكان ندارد رفع اين نواقص بشود ، تا دورهء ديگر و مردم ديگر كه به قاعده و قانون جديد تربيت و ترقى كرده باشند .\r\nشاه هم انشاء الله در سيم ماه نو به سرحد و خاك ايران نزول اجلال مىفرمايند و براى ماه شعبان به طهران [ مىآيند 
  ] . از قرار معلوم چندين كارخانه هم خريدارى شده است .\r\nسه‌شنبه 28 جمادى الثانيه - منزل بودم . مقارن ظهر رقعه‌اى از شاهزاده ملك‌آرا رسيد كه چهار به غروب مانده بيائيد برويم خانهء شاهزاده حاجى بهاء الدوله به تعزيه .\r\nناهار خورده نماز نمودم يك فنجان هم چاى خورده سواره آنجا رفتم . اتفاقا خانهء شاهزاده رفتيم . حياط كوچك [ و 
  ] جمعيت زياد [ بود 
  ] . جمعى زن هم دنبال ما افتاده التماس‌كنان داخل شدند . اين تعزيهءخانهء شاهزاده هم مدتها است مرسوم است . شهادت حضرت على اكبر ( ع ) بود . ابدا فرقى در اين زمان هم نكرده ، همان نسخه‌هاى قديم و به همان بىنظمى . نيم‌ساعت به غروب مانده تمام شد برخاسته ميرزا ربيع را هم برداشته با آقا محمد خان به منزل خودش رفتيم . آقا محمد خان شاهزادهء معقول بسيار مأنوسى است .\r\nچند ماه در شيراز دوستى كاملى داشت . خيلى الفت ما بين بود . مهندسباشى هم آنجا بود اما عاقل‌تر شده است .\r\n\r\nنصير الملك بدذات\r\nنصير الملك هم چند روز است آمده ، مؤيد الدوله اطمينان داده پولى گرفت نصير الملك هم از عقب سر شاهزاده رفت . در آباده كه رسيد حكمى تلگرافى از مؤيد الدوله رسيده بود كه به طهران برويد براى شما بهتر است . نصير الملك بدذات ناقلا آن دفعه گول و فريب خورده مبلغى بدون جهت و ثمر ضرر كشيد . فارس خيلى مغشوش است . مؤيد الدوله تمام را در باغ تخت و مشغول عيش است . يك فوج بچه خوشگل جمع كرده و اين مسئله را طورى واضح و آشكار مشغول است كه در شيراز ابدا صحبتى و حرفى جز اين نيست . مستشار الملك هم تمام فكرش مداخل و وصول ماليات است .\r\nنظم از ميانه رفته هركس هرچه كرد كرد .\r\n\r\nمهمانى رئيس‌جمهور فرانسه\r\nروزنامه‌هاى تازه كه رسيده بود تمام از مهمانى مسيو لو به رئيس‌جمهور فرانسه نوشته بودند . اين مهمانى در باغ « تولرى » و بيست و سه هزار نفر « مر » « 1 » ( كلانتر ) فرانسه\r\n\r\n\r\n","description":"","footnote":"\r\n( 1 ) -  Maire . \r\n","page_name":" 1486 ","page_number":516},
  {"content":"\r\n\r\nدر سر ميز شام دعوت [ كرده 
  ] بوده تقريبا سيزده هزار نفر عذر خواسته و حاضر نشده‌اند كه روىهم‌رفته عدهء مدعوين سى و شش هزار نفر بوده است . مختصرى در يكى از روزنامه‌ها از غذا و مشروب مهمانى صورت نوشته بود كه در اينجا بىمزه نيست نوشته شود : شصت و شش هزار قرص نان - بيست و دو هزار بطرى شراب وسط - يازده هزار بطرى شراب اعلى - هفت هزار بطرى شراب شامپين « 1 » - دو هزار بطرى آب . روىهم رفته پنجاه هزار بطرى يك چاركى مشروب استعمال شده كه تقريبا دوازده خروار و پنجاه من باشد . هزار و پانصد عدد قرقاول - دو هزار و پانصد مرغابى - دو هزار و پانصد كيلوگرم گوشت ماهى - سه هزار كيلو گوشت گاو از قرار هر كيلوگرمى تقريبا چهارده سير - هشت خروار و هفتاد و پنج من گوشت ماهى و ده خروار و پنجاه من گوشت گاو خورده شده . سواى مرغابى و قرقاول و نان و ساير چيزها از آب ، گوشت ، بستنى و ميوه و شيرينى . چهارصد آشپز و تقريبا پنج هزار پيشخدمت و شاگرد آشپز و غيره مستخدم بوده . « يك روز خرج مطبخ تو خرج سال ماست » . خرج يك عمر چندين مرد معزز محترم مملكت ما است .\r\nپنجشنبه سلخ جمادى الثانيه - دوم درجهء عقرب . منزل بودم . از بعد از ناهار هوا ابر بود . مقارن غروب تا ساعت دو باران قشنگى آمد . قمىها نيامده‌اند . دورى حورى جان سخت است . اگرچه « عينى » شيرين‌زبانى مىكند اما او در اين‌جا بود و شبها صحبت مىكرد . ماشاء الله خيلى فصيح و خوش‌بيان هم هست . هر صحبت مختصرى را به اين سن با آب‌وتابى بيان مىكند كه انسان لذت مىبرد . اميدوارم همين دو سه روزه صحيحا سالما تشريف بياورند .\r\n\r\nاندر خم يك كوچه\r\nشاه بايد فردا يا پس‌فردا از رود ارس گذشته به خاك ايران وارد شوند . گفتند محض صحبت زنها در جمادى الاخره به خاك ايران وارد نمىشوند . نان و گوشت همه‌چيز بد ، كثيف ، گران [ است 
  ] خداوند رحمى كند . همه‌جا حاصل خوب آمده اما آصف الدوله و معاهدين او دست‌بردار از اين يك مشت رعيت نيستند . همه‌جا فكر كارهاى بزرگ و اصلاح امورات كلى [ هستند و 
  ] ما هنوز گرفتار نان و گوشت ، نخود [ و 
  ] لوبيا هستيم .\r\n هفت شهر عشق را عطار گشت * ما هنوز اندر خم يك كوچه‌ايم « 2 » \r\n\r\n\r\n","description":"","footnote":"\r\n( 1 ) - ( - شامپانى )\r\n( 2 ) - روزنامهء سال 1318 به همين‌جا خاتمه يافته و بيش از يك سال روزنامه نوشته نشده است . صفحهء بعد ديده شود .\r\n","page_name":" 1487 ","page_number":517},
  {"content":"\r\n\r\nعين السلطنه\r\nبعد از 20 روز ناخوشى ذات الجنب در زنجان\r\n\r\n","description":"","footnote":"","page_name":" 1488 ","page_number":518},
  {"content":"\r\n\r\n\r\n1319\r\n\r\nسفرنامهء زنجان و آباديهاى آن\r\nچهارشنبه 15 شعبان المعظم سنهء 1319 هجرى - سيم درجهء قوس . يك سال متجاوز است كه روزنامه ننوشته‌ام و در اين‌كار خيلى تنبل شده‌ام ، يعنى وقايع نوشتنى هم نبوده . طول [ و 
  ] تفصيل زيادى ندهم .\r\n\r\nبه‌سوى طارم\r\nدر ماه شوال گذشته حكومت خمسه را به حضرت و الا دادند . در ماه ذى الحجه از طهران بيرون آمديم . در 29 ذيحجه وارد شهر زنجان شده الحمد لله همه‌جا منظم [ است 
  ] ، ماليات هم تماما گرفته شده . وقت بىكارى شهر بود كه من براى طارم حركت كرده روز دوازدهم چهار ساعت به غروب مانده از شهر خارج شديم ، به تهم غروب رسيديم . دو سفر مختصر ديگر هم يكى به كرسف و منزل جهانشاه خان و ديگرى به ابهر قبل از آن سفر رفته روزنامهء آن دو سفر ضميمهء اين خواهد شد .\r\nاول همراهان را بنويسم . فخيم الملك برادر مشير الممالك وزير خمسه - ميرزا محمود خان منشىباشى - عليمردان خان سرهنگ - حسينعلى خان ايشيك آقاسىباشى - آقا حسين ناظر - حسين خان ( دائى بچه‌ها ) - حسن خان - چنگيز خان - محمد - تقى - على خان درامى است و از آن سفر بيست و پنج سال قبل از درام حضرت و الا برده بودند و تا حالا مستخدم است - ميرزا يحيى آبدار - على بيك - متفرقه هم ده نفر - محمد حسين خان ياور سوار افشار با بيست و پنج نفر سوار ، حبيب الله خان سلطان سوار خمسه با بيست سوار - نايب على با دوازده فراش - جلودار و مهتر و نوكرهاى\r\n\r\n","description":"","footnote":"","page_name":" 1489 ","page_number":519},
  {"content":"\r\n\r\nاجزاء بيست نفر .\r\n\r\nتهم\r\nصبح دوشنبه 13 از تهم سوار شده يك قاطر نايب منيع الدوله تقديم كرد . اين دهات مال فخيم الدوله رضا قلى خان پسر مرحوم مظفر الدوله بود . چهار ماه قبل فوت كرد . يك دختر دارد . زن منيع الدوله پسر اسعد الدوله است . به قدر صد هزار تومان ماليه به او رسيد ، علاوه شد بر دويست هزار تومان دارائى اسعد الدوله . راه به‌شدت بد بود . من خيلى راه بد ديده بودم از همهء آنها سخت‌تر و صعب‌تر بود . اغلب را پياده آمديم . عبد الصمد ميرزا [ كه 
  ] « عصى » مىگوئيم ، پسر آقاى عماد السلطنه ، در اين سفر خمسه همراه است . در اين سفر هم آورده‌ام . ماشاء الله خوب پسرى است .\r\nدر كمال خستگى وارد ايج ده مرحوم حاجى ميرزا ابى عبد الله مجتهد « 1 » شديم .\r\nملا محمد بود . همه‌چيز تهيه كرده بود . اطاق قشنگ [ بود 
  ] و چشم‌انداز خوبى داشت . هوا هم ابر [ بود و 
  ] ترشح بارانى شده بود . هوا مثل اواسط بهار بسيار مصفا و خوب [ بود 
  ] .\r\nشب خوش گذشت .\r\n\r\nارشت\r\nصبح سه‌شنبه از آنجا حركت كرده راه كم بود . از ارشت گذشته ، از دست كدخداى مجد الدوله ، رعاياى حاجى ميرزا ابو طالب شكايت داشتند . گفتم گرفتند كه تحقيق و تنبيه شود . رسيديم به رودخانهء قزل‌اوزن . پل نبود ناچار به آب زديم ، خيلى تماشا داشت . آب زياد بود . دو دفعه هم اسب من در آب سرسم زده نزديك بود اسب بيفتد . اسب تقديمى اسعد الدوله را سوار بودم . خوب اسبى است . يك كرهء من هم در تهم ناخوش شد آنجا گذاشتم . باقى كره‌ها را همراه آورده‌ام لاغر بشوند و « چله‌بند » كنيم . ناهار را در چورزه « 2 » خورديم . در اطاق بقدرى مگس بود كه عاجز شديم . عاصم السلطان رئيس ذخيرهء خمسه با صارم ديوان آنجا رسيدند . سيد تراب داماد و آدم برهان السلطنه ، ابراهيم ميرزاى مشهور معروف آنجا آمد براى عرض همين . عاصم السلطان و ساير ورثه مأمورى از طهران آمده بود . ابراهيم ميرزا فرارا از دست همين محمد حسين خان ياور كه فرستاده بوديم او را شهر بياورد به طهران رفت . املاك را به تصرف ورثه داديم . اين مأمور تا حال\r\n\r\n\r\n","description":"","footnote":"\r\n( 1 ) - بزرگ خاندان شيخ الاسلامى زنجان .\r\n( 2 ) - در فهرستهاى جغرافيايى تازه : چورزق\r\n","page_name":" 1490 ","page_number":520},
  {"content":"\r\n\r\nبراى خدمتانه معطل بود . آن‌طرف چهار صد تومان دادند ماند مال برهان السلطنه . اين سفر من كه پيش‌آمد ، آمد التماس زيادى كرد دويست تومان دادم سيصد تومان قبض داد و با كمال رضايت و ممنونيت به طهران رفت . اسمش ميرزا على خان بود . تبريزى پيشخدمت شاه ، اما ترك معقولى و آدم نجيبى بود . ترك و اجزاء شاه حاليه به اين معقولى تعجب است .\r\nسيد تراب را گفتم تا اين سند را ندهى مرخص نيستى به روى . آخر سه روزه صارم ديوان را ضامن داد خيالم آسوده شد و رفت مشغول تهيه و پذيرائى رفتن ما باشد .\r\nميرزا يحيى و آقا حسين غذاهاى خوب درست مىكنند . عوض همه هم منشىباشى مىخورد . طارم حالا خيلى مصفا و خوش‌هواست به جهت نيامدن برف كبك كم است و شكارى نشد . محمد حسين خان مالك چورزه يك قاطر خوب تقديم كرد . بيست و پنج تومان هم به عملهء خلوت [ داد 
  ] .\r\n\r\nانذر\r\nامروز كه چهارشنبه 15 است در انذر « 1 » ده جناب مظفر الدوله هستم . اطاق خوبى ندارد . سبز على بيك نايب دهات مظفر الدوله و ساير رعاياى مظفر الدوله شكايت زياد از عسكر مشهور و سيد تراب آدم برهان السلطنه دارند . خود عسكر و صالح و كليهء اشرار و پدرسوخته‌هاى درام فرار كرده و اموال خود را به جاهاى ديگر سپرده‌اند .\r\nاين درام ملك مظفر الدوله است اما از دست اين اشرار چيزى نمىبرد و تمام صرف تفنگچى و نزاع و مرافعه است . مىگويند بيشتر اموال عسكر نزد سيد تراب امانت است و خود او را هم از سيد تراب جدا بخواهيد حاضر مىكند . رسيدگى به اين مطالب را براى رفتن درام گذاشتيم . يك قاطر سه سالهء بسيار خوب از طرف مظفر الدوله تقديم كردند با مبلغى به عمله‌جات .\r\n\r\nگوهر\r\nپنجشنبه 16 - صبح را از انذر سوار شده مه تمام كوه را گرفته بود . كوهها را برف زده بود . در تپه‌ها متفرق شديم . چند زربه تيهو پيدا شد يك دانه فخيم الملك و يك دانه حبيب الله سلطان زدند . شكارگاه خوبى است ، اما امسال بواسطهء نيامدن برف حاليه كم است . نيم فرسنگ راه تا گوهر بود . سيد تراب و صارم ديوان با حمزه ميرزا جلوى ده\r\n\r\n\r\n","description":"","footnote":"\r\n( 1 ) - در فهرستهاى جغرافيايى تازه : انزر\r\n","page_name":" 1491 ","page_number":521},
  {"content":"\r\n\r\nايستاده بودند . به عمارت برهان السلطنه وارد شديم . بالاخانهء خوبى دارد . عمارت چندان خوب مفصلى نيست . عجالة طهران ماندنى شده . من هم آنقدر كم‌رو نبودم كه باز ول كنم . عصر حمام رفتم . اين دهات اغلب بىحمام است . در تمام طارم چهار حمام است .\r\nسيصد تومان را عصر تحويل دادند . حالا آرام‌آرام صحبت ساير چيزها را بايد كرد .\r\nاميدوارم يكى يكى درست شود . تا اندازه‌اى كه ممكن است كار را بايد به نرمى و پختگى صورت داد . به اصطلاح گوش را بايد با پنبه بريد .\r\n\r\nمظفر الدوله و برهان السلطنه\r\nجمعه 17 - صبح را خيلى كسل بودم . اشتها هيچ نداشتم ناهار نخوردم . بعد از ناهار سوار شده شكارى نشد . برف نيامده . كبكهاى قوس بقدرى پرش مىكنند كه از چشم ناپديد مىشوند . اگر برف آمده بود شكار طارم زياد است . تمام تپه‌ها هم اسب‌رو [ ست 
  ] .\r\nدو سمت رودخانه مملو از كبك مىشود . زود مراجعت به منزل كردم . ما بين سبزعلى بيك نايب مظفر الدوله و سيد تراب نوكر برهان السلطنه چند ماه بود نزاع و مرافعه بود .\r\nيعنى طارم جاى سخت و كوهستان صعبى است ، مردمان شرور هرزهء دزد بسيار دارد بلكه تمام هرزه هستند و اكنون اينها تقسيم به سه قسمت است : يكى كسان مظفر الدوله ، ديگرى برهان الدوله ، دسته‌اى هم عسكرنام و صالح و سبزعلى و چندين نفر ديگر ، در درام و اطراف آن منزل دارند . گاهى برهان السلطنه با آنها هم‌دست مىشود و اسباب دردسر براى مظفر الدوله است . گاهى از او سرخورده با كسان مظفر الدوله ساخته آنچه از مال و اموال رعاياى برهان السلطنه به چنگشان بيفتد مىبرند . « نور على نور » وقتى مىشود كه حكومت براى تنبيه يكى از آن‌دو يا جاى ديگر طارم به آنها حكمى كند .\r\nديگر « قاعا صفصفا » مىكنند . در اين ايام با برهان السلطنه سازش داشتند و متصل به كسان مظفر الدوله صدمه مىزدند . تا آمدن من سرگرفت . مظفر الدوله اول راضى نبود . من هم پيغام دادم اگر درد دارى ، كار دارى ، تملق مىگوئى ، تقديم مىدهى ، مىروم مىرسم و چاره مىكنم و الّا ابدا گذر از دهات تو نخواهم كرد . اين بود شفيع خان آدم خودش را با دستور العمل روانه كرد .\r\nمطلب طولانى شد ، هردو را صلح داده و نوشته ردوبدل شد آنچه برده شده بدهند .\r\nقرار قتل را هم در درام با حضور يك نفر حاكم شرع بگذارند . ماند حكايت عسكر و اموال او كه در دهات ديگر پنهان كرده . خودش با صالح و اتباعش فرار كرده‌اند . آن هم به رفتن درام باقىماند .\r\nيك رأس قاطر و يك اسب قراكهر تقديم كردند . اسبش خوب نبود پس‌داده ، اسب\r\n\r\n","description":"","footnote":"","page_name":" 1492 ","page_number":522},
  {"content":"\r\n\r\nكهرى عوض آوردند بد نيست . محمد ميرزا هم يك رأس قاطر از طرف رعاياى پاورود تقديم كرد . يك قوش و يك ثوب شال هم به فخيم الملك داد . به عمله‌جات هم قريب صد تومان [ داده 
  ] شد . با سيد تراب فقط كار محمد ميرزا باقىماند . هوا خيلى خوش است يعنى بعد از ظهر مثل تابستان است . مگس اينجا زياد است .\r\nشنبه 18 - صبح زود برخاستم حالم بد نبود . اسب قراكهر اسعد الدوله را سوار شدم .\r\nخوب اسبى است . سوارى شده خيلى خوش‌حركت و باتعليم . سيد تراب قرار گذاشت فردا بيايد . سرازير آمده تا به رودخانه رسيديم . از همه بيشتر حسن خان از آب مىترسد .\r\nهرطور بود رد شديم . رودخانه رو به مشرق مىرود . بغله‌رو به جنوب گفتند كبك زياد دارد . يك خرگوش درآمد شكار نشد . يك مرتبه توله به بوته‌اى « مارخ » داد . پياده شدم ديدم خرگوش خوابيده فورا زدم . تكه‌تكه شد . يك زربه كبك درآمد يكى را من و فخيم الملك به شركت زديم . يك دانهء ديگر من زدم . يك دانه گويا زخمى بود توله ترمه گرفت . كنار رودخانه ناهار خورديم به‌شدت گرم بود . آفتاب سرزندگى غريبى داشت .\r\nبعد از ناهار بلافاصله سوار شده از تابستان گرمتر بود . دو ساعت و نيم به غروب مانده وارد درام شديم . ده معتبر پرجمعيت طارم است . در حقيقت پاىتخت طارم اين‌جا است .\r\n\r\nوضع طارم\r\nاين طارم بيشتر بواسطهء نداشتن نايب الحكومه اغتشاش دارد ، زيرا تمام اصل و فرع ماليات را ملاكين در شهر مىدهند و گذران يك نفر نايب خيلى پست نمىشود . از اين جهت هميشه مغشوش است . به شهر هم كمتر عارض ، اغلب گرو ، گروكشى مىكنند .\r\nاول سال نايب الحكومه روانه كرديم . گذرانش نشد به شهر آمد استعفا كرد . از خودشان هم ممكن نيست .\r\n\r\nملاكين شهرى\r\nملاكين اهل شهر شده‌اند و راضى نيستند . از هفده بلوك خمسه يك ابهر رود نايب دارد ، آن‌هم دو سال ديگر موقوف مىشود . تمام املاك اربابى شده و شهريها خريده‌اند .\r\nماليات را در شهر مىدهند يا تيول و موضوع است . خصوصا امسال كه دو بلوك معتبر مثل انگوران و اورياد و خوين تيول شاهزاده سالار الدوله شده و قريب سه چهار هزار تومان به ما ضرر وارد آمد .\r\n\r\n","description":"","footnote":"","page_name":" 1493 ","page_number":523},
  {"content":"\r\n\r\n\r\nسالار الدوله\r\nحقيقت سالار الدوله فايده‌اى كه از اين دو سال حكومت خمسه برد از حكومت عربستان و لرستان و بختيارى نخواهد برد . يك قلم تحريك كرد اشرف الملك را شبانه در ميان كوچه با گلوله زدند كشتند و صد هزار تومان پول نقد او را برد . مىگويند كلاه نمد سر مىگذاشت و مهار شتر را خودش مىگرفت و پولها را مىآورد . شاه در اين فقره خيلى متغير شد ، طورى كه سالار الدوله خيال فرار داشت . آخر الامر سى چهل هزار تومان گرفتند به ورثه دادند و طورى گذشت .\r\n\r\nجهانشاه خان افشار - اسعد الدوله\r\nجهانشاه خان يك‌وقت هشتاد تومان ماليات‌بده بود فرع نمىداد . حالا شش هزار تومان باز نمىدهد . در ظرف ده سال است صاحب يكصد و هشت ده و قريهء معظم معتبر شده .\r\nاسعد الدوله همين‌طور . لقب و منصب هم آنقدر داده شده كه به احدى نمىشود حرف زد . با وجود آن قدرى استقلال باشد مداخل هوائى خوبى دارد و حكومتش آنقدر مثل همدان و قزوين ضايع نشده . مردمانش باز واهمه از حكومت دارند .\r\n\r\nمحمد ميرزاى خزلى\r\nبلاى ديگرى براى ما امسال نازل شد . آن آمدن محمد ميرزاى خزلى است به رياست قشون خمسه . در حقيقت نايب دهات سپهسالار است ، باطنا براى آن آمده . اما يك همچو آدم بىحقيقت ارقهء بىحيائى در تمام دنيا نيست . از دزدهاى خزل است . بايد اين‌طور باشد .\r\n\r\nمأموريت احتساب الملك\r\nبلاى ديگر تقى خان احتساب الملك برادر اعتماد السلطنه از پيشخدمتهاى شاه شهيد براى حمل غلهء پارسال و پيرارسال ، چه خريدارى و چه ديوانى ، با دستور العملها و تفصيلات [ است 
  ] . چهار ماه است اين‌جا است و هنوز يك سير غله حمل نشده . از طهران هم متصل تأكيد مىشود . او هم شب و روز دورهء مهمانى دارد و متصل براى خودش مأموريت پيدا مىكند . آدم شيطان بدباطنى است . مشير السلطنه چندين مرتبه نوشته براى مصلحتى بايد در طهران چندى نباشد ، حضرت و الا اعتنائى به گفتهء او نفرمائيد .\r\n\r\n","description":"","footnote":"","page_name":" 1494 ","page_number":524},
  {"content":"\r\n\r\n\r\nتنبيه قوام الدوله\r\nاگر قبل از حكايت موقر السلطنه و چوب خوردن او و بروز دادن همكاران خودش را و تنبيه قوام الدوله كه از شمران تا شهر سوار قاطر لخت [ و 
  ] زنجير بزرگى به گردنش [ كرده 
  ] پاهايش را به شكم قاطر بسته به شهر آوردند و تمام اهل شهر به تماشا رفته بودند به اين حالت در انبار حبس كرده آخر الامر هشتاد هزار تومان گرفتند و حكم شد به عراق برود .\r\n\r\nتبعيد وزير همايون\r\nهمين‌طور وزير همايون آجودان مخصوص مهدى خان كاشى و برادرش و شوهر مادرش خبير الملك را از شهر با آن تقرب و آن ترقيات پىدرپى و اعتبارى كه پيدا كرده بودند به كاشان جلاى وطن دادند . برادرش ابو القاسم خان همان « ابل » است كه در هيچ مجلسى راهش نمىدادند . به‌واسطهء تقليد و مسخرگى آنقدر ترقى كرد كه شب و روز حضور شاه بود اين سفر فرنگ هم رفت .\r\n\r\nتبعيد رجال - موقر السلطنه\r\nبارى هشتاد نفر اشخاص محترم از وزير و امير و سيد و ملا و ميرزا را گرفتند و خارج كردند . يك هنگامه‌اى در طهران بود كه احدى قرار و آرام نداشت . متصل آدم بود از خمسه گذرانده به تبريز و اردبيل مىبرند . موقر السلطنه را تبريز حبس كردند . تمام فتنه زير سر او بود و از آدمهاى او بروز كرد . دختر شاه را هم طلاق نداد . شاه هم فرمود دخترش اندرون برود و مغضوب است . از مطلب دور افتاديم . دو سه مأمور ديگر هم براى كارهاى ديگر آمدند . اما كارى نبود و رفتند .\r\n\r\nسوزاندن خانهء عسكر\r\nنيم‌ساعت از شب رفته عليمردان خان سرهنگ از آتش زدن و خراب كردن خانهء عسكر كه در جرلاندشت بود فارغ شده آمد . مىگفت عمارات معتبر مفصلى داشت و تا صبح خواهد سوخت . دهات اطراف و حوالى تمام به تماشا آمده و دعا و ثنا مىكردند .\r\nخودش و اتباعش تماما فرار كرده به كوهها رفته‌اند . زن و بچه و اموالش را كلية به دهات دوردست مخفى كرده‌اند . در خانه‌اش جز يك تازى چيز ديگرى نبود كه سرهنگ آن را هم به غنيمت آورده بود و قاسم جلودار تصاحب كرد . شعلهء آتش درام را هم روشن كرده\r\n\r\n","description":"","footnote":"","page_name":" 1495 ","page_number":525},
  {"content":"\r\n\r\nبود . سبزعلى نايب مظفر الدوله در رقص بود . بارى هرزگى و شرارت عسكر قديمى است . چندين دفعه گرفتار شده و آخر به حيله فرار كرده به چنگ ما هم نيامد . اما تا حال كسى خانه‌اش را خراب نكرده بود . قريب هزار تومان متجاوز عماراتش قيمت داشت .\r\nگفتم صبح هم عمله از تمام دهات برود با خاك يكسان كرده گاو ببرند و شخم كنند تا عبرت ديگران شود .\r\n\r\nميوه‌خانهء زنجان\r\nيكشنبه 19 - در درام اطراق بود . مأمور به هر سمت براى دستگيرى عسكر و تابعانش رفت . هواى درام گرم است . ده خوبى است در صورتىكه صاحب داشته باشد و اين اكراد ذليل شوند . زراعت پنبه و برنج خوبى دارد . طارم معادن هم بسيار دارد و الحق جاى مستعدى است . ميوه‌خانهء شهر زنجان است . تمام ميوهء شهر از اين‌جا مىرود و چون خيلى زود به‌دست مىآيد به قيمت اعلى فروش مىرود . يك قاطر كهر سه سال رعايا و يك قاطر قره‌كهر سبزعلى بيك نايب تقديم كردند . دو طاقه شال هم يكى به سبزعلى و يكى به شفيع خان خلعت داده شد . مأمورين عصر و شب مراجعت كرده معلوم شد عسكر و سايرين به طارم سفلى يا كوهستان رفته اثرى از آثارشان نيست . از وقايع مختصرى به شهر عريضه كرده با كبك و انار ارسال شد .\r\nدوشنبه 20 شعبان - صبح را از درام حركت كرده حسينعلى خان هم محمد ميرزاى برادر برهان السلطنه را برد كه در پاورود مسكن بدهد . ضمنا تقديمى ابو الحسن ميرزا را هم گرفته بياورد . بنا بود هزارود ده مظفر الدوله برويم ، چون يك شب درام زيادى توقف كرده هزارود هم تماشائى جداگانه نداشت ، به آب برگفتم بروند . راه زياد است . جاى شكار خوبى بود ، اگر برف كمك و امدادى نموده بود . افسوس نيامده و كبك بالا است .\r\n\r\nقوش و طرلان\r\nديشب اسب خوش‌نشان بازشده ، يك كره مهدى خان چركرى را با اسب جهانشاه خانى را مجروح كرده امروز هردو را يدك بردند . پائين هزاررود ناهار افتاديم . نيستان مفصلى بود آتش زده بودند . ما هم دو سه موضع را آتش زده تماشا كرديم . يك قاطر كهر بسيار خوب سه سال رعاياى هزارود تقديم آوردند . قوشچى جهانشاه خان اين‌جا با كاغذى رسيد . در طارم هم دو قوش بود . هردو را براى امير فرستاده بودم . حالا طرلان مىخواهد و وجود ندارد . آنجا كاغذى به سيد تراب نوشتم اگر دارد بدهد . هوا به‌شدت گرم بود . بعد از ناهار سوار شده گردنهء مفصلى بود گذشتيم . راهش خيلى سخت و بد\r\n\r\n","description":"","footnote":"","page_name":" 1496 ","page_number":526},
  {"content":"\r\n\r\n[ بود 
  ] . حسن خان ياور توپخانه كه در ونىسر منزل دارد استقبال آمده بود . نيم‌ساعت به غروب مانده وارد آب‌بر و خانهء صادق خان سرهنگ شدم . صادق خان يك ماه است گيلان رفته برادرهايش بودند . درخت زيتون اين‌جا فراوان داشت . آب‌بر هم ده معتبرى است . هوايش بهتر از دهات ديگر طارم است . با وجود اين ابدا محتاج به آتش نيستم .\r\nسه‌شنبه 21 - در آب‌بر اطراق بود . آدم جهانشاه خان با كاغذ سيد تراب آمد قسم و آيه كه قوش ندارم . ناچار گفتم بيوك خان برادر صادق خان را به هر زبان بود مقر آوردند .\r\nيك طاقه شال هم خلعت دادم قوش داد كه اينها دست خالى نروند . اين قوش سيم است فرستاده‌ام و او هنوز اسب كالسكهء مرا نداده . طرلان مىخواهد و در اين‌جا وجود ندارد .\r\n\r\nتعارفات : قاطر و شال\r\nباغات قشنگى اين‌جا دارد با درختهاى زيتون . زمين هم سبز است . هوا هم ترشحى كرد ، بىصفا نبود . يك قاطر خوب از طرف آقا خان شاهنشى « 1 » تقديم آوردند . حسن خان ياور هم قاطر كهرى تقديم كرد . تعارفات اهل طارم فقط قاطر است . ديگر به پول و ساير چيزها عادت نكرده‌اند . چندان هم براى ما ضرر ندارد . براى رفتن قاطر از همه‌چيز لازم‌تر است . در اين‌جا هم يك قاطر سه سال ، يك قوش كه نوشتم ، با چهل تومان براى اجزاء ، يك طاقه شال هم به منشىباشى و يك طاقه به فخيم الملك ، يك طاقه به سرهنگ [ دادند 
  ] . شال آب‌بر خوب‌تر از ساير دهات است .\r\nشاهنش و ونىسر ، ده ياور منزلگاه ما بود . تقديمى را دادند . سبيل اجزاء را هم چرب كردند كه نرويم . چون رمضان هم نزديك بود ما هم به مقصود رسيده بوديم قبول كردم .\r\n\r\nزيترآباد\r\nچهارشنبه 22 شعبان المعظم - صبح را از آب‌بر سوار شده منزل را در زيترآباد « 2 » ده حاجى ملك قرار دادند . راهش نزديك است . دو سه تيهو و يك زربه كبك پيدا شد ، يك دانه من زدم ، يك دانه حبيب الله سلطان . ناهار را نزديك ده در آفتاب‌گردان خورديم . سبزعلى بيك را موقة نايب الحكومهء طارم كرده حكم هم دادم هر قسم است عسكر را دستگير كند . رفت به چورزه على خان را روانه كند . از حسنعلى خان هم خبرى نرسيد . اين شخص و رضا بيك هروقت مأموريت مىروند ، كمتر از يك ماه طول نمىكشد . رضا بيك يك ماه و نيم بود در اين زيترآباد مأموريت داشت و مىدانست من\r\n\r\n\r\n","description":"","footnote":"\r\n( 1 ) - نام اين آبادى در فرهنگ جغرافيايى شاه‌نشين ضبط است .\r\n( 2 ) - نام اين آبادى در فرهنگ جغرافيايى زهترآباد ضبط است .\r\n","page_name":" 1497 ","page_number":527},
  {"content":"\r\n\r\nهم مىآيم . حالا به شهر رفته است . ده در بلندى واقع شده ، پر درخت [ است . 
  ] خانه‌ها تك‌تك باصفاست . بهار اين‌جاها خيلى تماشا خواهد داشت . اما نعوذ بالله از تابستان كه گذر نمىشود كرد .\r\n\r\nملك التجار خمسه\r\nحاجى ملك التجار خمسه خيلى پيرمرد است . گوشش به‌شدت سنگين است .\r\nصاحب دهات خوب است . مىگويد گوش مرا ميرزا زين العابدين خان مؤتمن الاطباء اين‌طور كرده و هميشه فحش مىدهد . خيلى زرنگ است . در جوانى و تا هنگامى كه كر نشده بود يكى از كاركنها و ناقلاهاى خمسه بود . حاليه هم به اين پيرى باز حرّاف و نكته‌سنج و زرنگ است .\r\nپنجشنبه 23 شعبان - هواى ديشب خيلى خوب بود ، باران هم آمد زمينها را طراوت داد . يك قاطر قزل شش سال رعايا تقديم آوردند . بيست تومان هم به اجزاء [ دادند 
  ] .\r\n\r\nانتقاد اجتماعى از رسوم\r\nبعد از آن‌كه مملكت ما هم قانونى و قاعده پيدا كند به اين مطالب و اين قانونها سخريه مىكنند كه از اين بيچاره‌ها مخارج گرفتيد ، ضرر زديد ، زحمت داديد ، نخوانده و بدون دعوت با جمعيتى نفهم و نادان به خانه و لانهء آنها وارد شديد ، ديگر تقديم چه بود .\r\nتقديم براى خودتان گرفتيد ، اجزاء و رسوم سفره ، رسوم كاه ، رسوم قاطر چيست . اما جواب اين است از ما بيچاره‌ها هم به همين اسمها بلكه اضافه گرفته‌اند و مىگيرند و خواهند گرفت . چه‌كنيم و چه چاره سازيم . و الله خداى من شاهد است هيچ راضى نيستم و يك دقيقه خوش نبوده‌ام و ابدا اين غذاها لذت به من نداده است . از خدا خواهانيم مملكت ما هم در تحت قاعده و نظامى باشد و اين رسومات بىمعنى به كلى برداشته شود . همه‌كس آسوده و راحت باشد .\r\n\r\nالزين - پنبه\r\nبارى آفتاب سوزنده بود ، پنج ساعت از دسته گذشته سوار شديم . منزل الزين ده عيال منيع الدوله است . راه يك فرسنگ است . به رودخانه رسيديم . ديشب سيل آمده آب زياد و گل‌آلود بود . ده بيست نفر پياده . . . « 1 » حاضر بودند به سلامتى گذشتيم . از همه\r\n\r\n\r\n","description":"","footnote":"\r\n( 1 ) - يك كلمه ناخوانا\r\n","page_name":" 1498 ","page_number":528},
  {"content":"\r\n\r\nبيشتر حسن خان مىترسد . ديگر رنگ به صورتش نمانده بود . دراز ترسوئى است ، مثل رضا بيك و كليهء طويلها . در بالاخانه ما را منزل داده‌اند . چشم‌انداز خوبى دارد . هواى اين‌جا خنك است . باز آتش احتياج نيست . پنبه اين‌جاها را هنوز نچيده‌اند . چقدر خوب عمل آمده است . مثل پنبهء كاشان و قم كه ديده‌ام ، به همان بلندى و پرشاخى [ است . 
  ] بسيار در طارم خوب عمل مىآيد و حاصل معتبر اين‌جا است . درخت انار هم در اين دهات بسيار است . رب خوبى هم درست مىكنند . همه‌چيز عمل مىآيد .\r\nدو سه شب است كيف شب تمام‌شده . ميرزا محمود خان و فخيم الملك نزديك هلاكت‌اند . ماه رمضان چه خواهند كرد .\r\n\r\nآتش تپاله\r\nجمعه 24 شعبان - صبح را از الزين سوار شده راه امروز ما گفتند زياد است . همه‌جا سربالا رفتيم . هوا كم‌كم سرد شد و نسيم سردى مىوزيد . برف در بغله‌ها بود . مختصر آن كه سربالائى و نسيم و سرما همه را بىجان كرد . من هم اتفاقا لباس زمستانى نپوشيده بودم . همان لباس طارم بود . آبدار هم عقب مانده ، پالتو و شال‌گردن هم نداشتم . سرما را به نزاكت نوش‌جان كردم . سه ساعت به غروب مانده به خان چائى رسيدم . در يك خانهء رعيتى پياده شده بوته آتش زده گرم شديم . ده كوچك [ بود 
  ] و گنجايش توقف اين جمعيت را نداشت . دو تخم‌مرغ و يك تكه نان خورده سوار شديم . مغرب گذشته بود كه با حالت بدى وارد قريهء ذاكر شديم . دو دخترك قشنگ در بام خانه نشسته بودند كه در اين سرما هركس نظاره كرد گرم شد و حال آمد . بارى هيزم نداشتيم تپاله روشن كرديم و تا حال نديده بودم . بسيار خوب مىسوخت و گرم كرد . ناهار روز به درد شب خورد .\r\nمفرش من هم نيامد شب از منزل ميرزا محمود خان رخت‌خواب آوردند . از سرماى امروز حالت پيچش دست داده بود . امروز خيلى طاقت آوردم . بدون شال‌گردن و بالاپوش با يك سردارى فاستونى همهء اين راه را آمدم . حسن خان سواى لباسهاى زير [ و 
  ] پالتو كلفت از شال خلجانى « 1 » با دو شال‌گردن كه تمام سر و گردن را پيچيده بود مثل سگ لرز مىكرد و يك شال‌گردن او را براى عبد الصمد ميرزا خواستيم . مىگفت به حق خدا مىميرم . خيلى حالت مضحكى داشت . جوان به اين رشيدى يك پياز را در خان‌چائى نتوانست خورد كند .\r\n\r\n\r\n","description":"","footnote":"\r\n( 1 ) - چنين است نه خلخالى ، اشتباه نشود .\r\n","page_name":" 1499 ","page_number":529},
  {"content":"\r\n\r\n\r\nبازگشت به زنجان\r\nشنبه 25 - تا شهر راهى نيست . ديرتر هم سوار شديم . همه‌جا سرازير آمديم . برف در اين سمت هيچ نيامده . از سرماى قوس و برف و يخ آن اثرى نبود . خمسه همه‌ساله اين‌وقت تمام راهها مسدود و برف يك ذرع در صحرا بوده ، امسال خيلى خشك است .\r\nخداوند عاقبت اين خشك‌سالى را به‌خير بگذارند . چهار به غروب مانده از ميان بازار و شهر وارد عمارت حكومتى شديم . حضور مبارك مشرف شده ناهار مختصرى خورد [ يم 
  ] . كنه و شپش معركه كرده . آبادى در بدن ما نيست . غروب اندرون رفتم . همه الحمد لله سلامت بودند . از طهران خيلى كاغذ داشتم . اخبار تازه نبود .\r\n\r\nعايدات اين سفر\r\nپانزده قاطر ، يك اسب ، دو كره ، دويست تومان نقد از اين سفر عايد شد .\r\nدوشنبه 4 شهر رمضان - شبها تا شش از شب رفته بيرون هستم و بعد اندرون مىروم . دو شب اول قدرى خواب رفتم ليكن دو شب است خواب نمىروم . عسكر باز در طارم به همراهى سيد تراب بناى مختصر هرزگى را گذاشته مأمور و احكام روانه شد .\r\n\r\nبلوك گردشى بس !\r\nپس از رفتن من تلگرافى از اتابك اعظم مىرسد كه شاه دستخط فرموده بودند عين السلطنه به طارم نرود ، بلوك گردشى شاهزاده بس است . معلوم شده برهان السلطنه عريضهء جعلى از قول طارميها كرده و اين دستخط صادر شده . من مىروم ولايت آنها را نظم بدهم ، برعكس اين قسم دستخط مىفرمايند .\r\n\r\nايل و افواج دويرن - افشار - خمسه\r\nبارى با پست كاغذى از جناب فخر الملك رسيد كه ايل دويرن را اعليحضرت اقدس همايونى به من رجوع فرمودند و دستور العملى خواسته بود . از اين مسئله خيلى خوشحال شديم . هرچه باشد باز از خود ما است . امسال اين پسره جلال السلطنه پدر اين ايل را درآورد . حاليه براى فخر الملك چيزى نمانده ، مگر همان مواجب سوار كه آن را هم رشيد الدوله رويش دست انداخته كه برحسب كتابچه و دستخط تمام حقوق قشونى خمسه را من بايد گرفته در حضور شما به‌دست آحاد و افراد آنها بدهم . چون براى ما هم فرقى نداشت بروات را به او داديم . به جهانشاه خان و سوار افشار كه زورش نرسيده به\r\n\r\n","description":"","footnote":"","page_name":" 1500 ","page_number":530},
  {"content":"\r\n\r\nخود آنها رد كرد . همين‌طور سوار خمسه ابوابجمع اسعد الدوله . فوج مظفر الدوله را هم كارى نمىكند . ماند فوج دوم جمعى علاء الدوله و سوار دويرن . فوج را مشغول دادن است و هرروزه با حضور من مىدهد . اما سوار بنا بود بعد بدهد كه اين تغيير واقع شد .\r\nحالا پاى فخر الملك به‌ميان آمد نبايد گذاشت او بدهد . اين بود كه در جواب عريضهء فخر الملك حضرت و الا فرمودند جواب را من مفصلا بنويسم و به قدر هشت ورق تفصيلات را شرح دادم . اسعد السلطنه از محترمين دويرن شهر است مىآيد . و خود او شرحى دستور العمل داد نوشتيم تا جوابها چه قسم برسد . شبها خيلى بلند است و قدرى هم بيكار هستيم ، مگر وقتى كه عين الملوك بيدار شود .\r\n\r\nاحتساب الملك - رشيد الدوله - اجلال السلطنه\r\nشب دوشنبه يازدهم است . تنها در بيرون نشسته‌ام . امشب را تعطيل كرده‌اند .\r\nتلگراف خوبى عصر رسيد كه رشيد الدوله و احتساب الملك كه بعضى اشخاص به‌عنوان آنها تلگرافات مىكردند ابدا حق ندارند بدون اجازهء حضرت و الا اقدامى كنند و حكم با خودتان است . صلاح هست اجرا كنيد نيست نكنيد . احتساب الملك رفته است .\r\nرشيد الدوله هم حالا كه ايل با فخر الملك شده دماغى ندارد زيرا از مواجب سوار مداخل زيادى براى خود تصور كرده بود . ما هم محض آنكه او حاضر خدمت بود و چندان اخلاص به اجلال السلطنه نداشتيم محل و پول را بنا بود به او بدهيم . حالا ديگر وجوبى ندارد و نمىدهيم .\r\nهوا امشب كه شب اول جدى و چلهء بزرگ است در خمسه كه از بلاد مرتفع سردسير ايران است مثل اواسط حوت است ، نه برفى ، نه سرمائى ، نه يخ‌بندانى . بهار حقيقى است . زمينها بيشتر سبز ، و هوا با آفتاب سوزانى [ است 
  ] . احدى تا حال همچو هوا در اين فصل به‌خاطر نداشته . طهران كه گويا ابدا احتياج به آتش نيست . اگرچه اين‌جا هم ضرورت ندارد .\r\n\r\nشاه و خيال سفر فرنگ از راه طالش\r\nاز طهران آقاى عماد السلطنه نوشته بودند كه بطور محقق اعليحضرت شهريارى در بهار سفر فرنگستان تشريف‌فرما مىشوند . با عميد السلطنهء طالشى مهندس روانه شد كه راه طالش را درست كرده از گيلان و طالش اعليحضرت تشريف ببرند . براى اين مسافرت و تهيهء آن ، فاضل ولايات و خزانهء مباركه و مبلغى از بانك شاهنشاهى يا بانك روس استقراض شده .\r\n\r\n","description":"","footnote":"","page_name":" 1501 ","page_number":531},
  {"content":"\r\n\r\n\r\nايران و ضرر قرض به روس\r\nاز قرارى كه وزيرمختار دولت انگليس براى حضرت و الا نوشته بود اين استقراض از دولت روس شده و مبلغ آن ده مليون است . روسها دولت ايران را بواسطهء اين قرض بردند . كى است كه از عهدهء اداى آن برآيد .\r\n\r\nفوت عضد الدوله و ضعار او !\r\nشاهزاده سلطان احمد ميرزا عضد الدوله ابن خاقان خلد آشيان فوت كرده . اين شاهزاده از تمام اولاد خاقان مغفور خوش‌بخت‌تر بود . در اين دوره هيچ‌كس به اقبال او نبود . اولاد او الان مالك الرقاب ايرانند . گفتند وقتى كه اتابيك اعظم عين الدوله و سپهسالار را به حضور برده بود عرض كرده بود صغار مرحوم شاهزاده‌اند ، رعايت آنها خيلى لازم است . اولاد او از روزى كه در گهواره گذاشته [ شده 
  ] اند تا حال خوش‌بخت‌ترين مردم‌اند .\r\n\r\nعوائد حكومت و فاضل خمسه\r\nفاضل خمسه را هنوز قرارى نداده‌اند . ماليات هم الحمد لله تمام وصول شده . اگر پانصد تومان باقى در محل داشته باشيم . امسال بواسطهء اين موضوعات مداخل خوبى نشد . اگر آن سه بلوك موضوع نشده بود ، ايل هم دست ما بود خيلى بهتر بود . خمسه اگر اين نواقص در كارش نباشد از اغلب حكومتها بهتر است .\r\nمرقومه‌اى از افخم الدوله از كربلاى معلى رسيده بود كه انشاء الله به سلامتى در دهم ماه رمضان به‌سمت مكهء معظمه مشرف مىشوند . چه خوب سفرى رفتند . باز مثل آن دفعه من محروم ماندم . شاهزاده خانم و شاهزاده آغا و گلين خانم همراه رفته‌اند . اما آنها به مكه نمىروند . در يكى از اماكن مشرفه تا مراجعت حضرت عليه توقف دارند .\r\nگلين خانم بنا بود مكه مشرف شود گويا چشمش به‌شدت درد گرفته و مانع از اين سياحت شد . در هر صورت عجالة اطلاعى بيش نداريم .\r\n\r\nدامادى عز الممالك\r\nبراى امان الله خان عز الممالك دختر مجد الدوله را عروسى كردند . اول بنا بود افسر ملك دختر شاهزاده خانم را بگيرند نمىدانم چه شد كه برهم خورد و قسمت اين شد .\r\nدايهء نزهت بيچاره دوقولو زائيده و فورا فوت كرده ، خيلى دلم سوخت . تا حالا به نزهت\r\n\r\n","description":"","footnote":"","page_name":" 1502 ","page_number":532},
  {"content":"\r\n\r\nنگفته‌ام . عزيز . . . شوهرش اين‌جا است .\r\n\r\nاغتشاشات اصانلوها\r\nشنبه 16 - خيلى دير از خواب بيدار شدم . محمد خان و قاسم خان اصانلو باز بناى اغتشاش را گذاشته از ده خمارك يك گله گوسفند برده دو نفر هم مقتول كرده‌اند . حكم به جهانشاه خان امير شد كه حكما آنها را دستگير كند . اين دو نفر پدرسوخته چند سال است شرارت مىكنند . در ايام سالار الدوله يك مرتبه اردو و توپ روانه كردند گرفتار نشدند . بعد اطمينان داده به شهر آمدند ، خلعت و انعام گرفتند . در حكومت ما هم تا حال كارى نكرده بودند . من هم كه به سجاس و كرسف رفتم آمدند . دو خلعت دادم سى تومان هم ماليات آن ده را نگرفتم . تعهدات كردند . نمىدانم چطور شده است كه اين قتل و غارت واقع شده . از طهران هم تلگرافات سخت در دستگيرى حضرات رسيد . سابقا جهانشاه خان باطنا همراهى داشت و نمىگذاشت . حالا قدرى دلخور شده است ، شايد دستگير نمايد .\r\n\r\nوضع ايلات\r\nخمسه شهرش منظم است . الواط و اشرار ندارد . معربد و قمه‌زن ديده نمىشود . دزد هيچ ندارد . فقط چند نفر از بالابانچيها هرزگى دارند ، آن هم مشروط بر اين‌كه از طرف صاحب‌منصب تحريك شود و حكم شود . اما بلوكاتش همه‌جا مردمان شرير هرزهء ياغى طاغى فراوان دارد . از هر گوشه‌اش صدائى بيرون مىآيد . متصل در زحمت بايد بود . از يك حكومت فارس بيشتر دردسر دارد . از چهار سمت ئيلات احاطه كرده . در ئيلات ما هم معلوم است كه دزد و راهزن از همه‌جا زيادتر است . اين موضوعات هم بدتر مايهء فساد شده .\r\n\r\nبست‌نشينى\r\nهركس را تعاقب مىكنى به يكى از اماكن شريفه پناه مىبرد و آنها حمايت مىكنند .\r\nدنبال‌كردنش اسباب دردسر و زحمت فوق العاده است . احكامات بيمعنى طهران هم كه حد و اندازه ندارد . اين است كه حكومت سكوت مىكند . چون دوامى هم در حكومتها نيست بدون جهت دردسر نمىكشد .\r\nافخم الدوله بايد دهم ماه كه شش روز قبل باشد به‌سمت مكهء معظمه حركت كرده باشد . آقاى عماد السلطنه نوشته بود گلين خانم رفته است خودم اطلاعى ندارم . امسال\r\n\r\n","description":"","footnote":"","page_name":" 1503 ","page_number":533},
  {"content":"\r\n\r\nحج اكبر و موقع تحويل حمل است [ و 
  ] ازدحام حجاج از همه‌سال بيشتر . گويا در اين قرن گذشته احدى آنقدر جمعيت به‌خاطر نداشته باشد . هوا هم كه خوش است .\r\nروىهم‌رفته سفر خوبى رفتند . از فخر الملك و جواب كاغذها خبرى نرسيده تلگراف كرده بود فخر الممالك را روانه مىكنم . در صورتىكه وقت كار گذشته حالا در ئيل خبرى نيست و وجود او غيرلازم [ است 
  ] .\r\nيك كره از كره‌هاى طارم مرد . يك دانه هم براى رئيس تلگرافخانه روانه كردم . كره نبى خان چركرى كه ناخوش شده در تهم مانده بود ، آوردند . خوب شده است .\r\nشب سلخ رمضان است . باران تند مىآيد همه‌چيز برگشت كرده و مايهء تعجب شده است . اين فصل در خمسه باران بيايد و هوا در كمال خوشى باشد حقيقتا تعجب دارد .\r\n\r\nعمارات زنجان\r\nفخر الممالك پسر فخر الملك چهار روز است وارد شده . دو شب اين‌جا بود . بعد خانهء شريف العلما را كه چسب باغ است خالى كرده آنجا را منزل داديم . اين عمارتهاى خمسه از عبد الله ميرزاى دارا ابن فتحعلى شاه مغفور است . اما تعمير كلى [ را 
  ] احتشام السلطنه محمود خان پسر علاء الدوله مرحوم كرده . عمارت جديدى هم موسوم به ناصرى بنا كرده اما خيلى بزرگ [ است 
  ] و ابدا مسكن نمىشود كرد . در باغ كلاه‌فرنگى بدى ندارد ، دو اندرون كوچك با اطاقهاى خوب دارد . حكام هريك تعمير و تصرفى كرده‌اند . منزل بيرون و اندرون من هردو از بناهاى نظام السلطنهء حاليه است . اندرونش كه خيلى اطاقهاى خوب دارد . اگر خدا خواست و سال نو مانديم درهاى آنها را تجديد كنم بسيار قابل و لايق مىشود . روىهم‌رفته عمارت حكومتى اين‌جا خوب و باشكوه است .\r\nميدان خوبى هم جلوى درب عمارت هست . دورش را دكان ساخته‌اند اما مسكون نيست .\r\nمحمد خان و قاسم خان را جهانشاه [ خان 
  ] طفره مىزند و نمىخواهد دستگير شوند .\r\nاين دو نفر خودشان جزو بستگان او محسوبند و كسان ديگر هم محض خاطر او اقدام ندارند . عجالة به همان حالت اول باقى است .\r\n\r\nاغتشاش طارم\r\nطارم اغتشاش به‌هم زده و بيشتر اسباب اغتشاش تلگرافاتى است كه برهان السلطنه روانه مىكند . نصير السلطان ، پسر وزير داخله دبير الملك را تقديمى داده و هرچه بگويد تلگراف مىكنند . تمام سروكار حكام و ارسال و مرسولشان به‌دست اين پسرهء هيجده ساله است و دو نفر نويسنده كه زيردست او هستند هرچه بخواهد مىنويسند . تمام\r\n\r\n","description":"","footnote":"","page_name":" 1504 ","page_number":534},
  {"content":"\r\n\r\nحكومتها در اين موسم مغشوش [ است 
  ] و حاكم را معزول مىدانند . هركس اغتشاش مىكند تا يك ماه ديگر هم همين‌طور است نظم نخواهد گرفت مگر به آمدن دستخط يا تلگراف عزل يا نصب . بعد از معلوم شدن باز به سر جاى اول خود است نظم و ترتيبى خواهد گرفت ، خصوصا امسال كه هوا هم خوب برف و سرما هم سد باب نكرده است .\r\nيكشنبهء غرهء شوال - ديشب باران مبدل به برف شد . قريب يك چارك به زمين نشست و اين برف اول است . محترمين خمسه به مبارك‌باد عيد مىآمدند . همه‌چيز در خمسه ارزان است . غله كه هيچ خريدار ندارد .\r\n\r\nاخبار طارم\r\nدوشنبه 16 شوال - هوا به‌شدت تمام سرد است . دو برف ديگر هم آمد . زمين و زمان يخ بسته است . اخبار تازه كه از طارم رسيده سيد تراب و ابو الحسن ميرزا با عسكر و صالح و ديگران شبانه به درام رفته سبزعلى بيك را با چند نفر ديگر از نوكرهاى مظفر الدوله گرفته به كلوزان « 1 » خلخال فرستاده‌اند و خودشان با جمعيت زياد در درام نشسته‌اند . على خان هم آنجا بوده ، از او خبرى نيست . ديگر معلوم است به سر سبزعلى چه آورده‌اند . آنچه از پول و تفنگ و اسب و اسباب هم بوده غارت كرده‌اند . دو فقره نوشتجات رمز كه به خط فرنگى غلطى بود از آنها به‌دست آمد . داديم عروس عاصم السلطان كه برادرزادهء برهان السلطنه است استخراج كرد متعلق به همين مطالب بود . ازبس اين برهان السلطنه تلگرافات گرفته روانه كرد كار طارم را به اين‌جا رسانيد .\r\nتلگرافات به طهران شد التماس كرديم كه او را چند روزى حبس كنند تا اين كارها منظم شود . حسام نظام برادر خازن دفتر را با سوار و سرباز مأمور كرديم فردا انشاء الله مىرود .\r\nچون برادر خازن دفتر است و او در نزد دبير الملك و اتابيك اعظم كمال قرب و منزلت را دارد كارهاى وزارت داخله و اين احكامات كلية به‌دست اوست . اميدواريم ديگر آنقدر تلگرافات مشتبه نيايد و كارى بتوان صورت داد . و پس‌فردا هم برهان السلطنه يا ديگران بهتان و افترا از يغما و غارت خودشان نزنند . باوجود بيست حكم سخت تلگرافى هنوز جهانشاه خان در دستگيرى محمد خان اقدام نكرده . در اين تلگراف آخر نوشته بودند اگر تو نوكر دولت هستى چرا اطاعت حكم نمىكنى ، اگر نيستى بدانيم . چون خودش محرك بوده هزار حكم بشود كارى نخواهد كرد .\r\n\r\n\r\n","description":"","footnote":"\r\n( 1 ) - دهى از دهستان شهرستان هروآباد خلخال .\r\n","page_name":" 1505 ","page_number":535},
  {"content":"\r\n\r\n\r\nحكومت سال نو\r\nبا پست پريروز فخر الملك شرحى نوشته بود كه در دوشان‌تپه به شاه در باب حكومت سال نو حضرت و الا گفتگو كردم . فرمودند سال نو حكومت با خودشان است .\r\nهمين‌طور با صدراعظم و از او قول گرفتم كه به حضرت و الا مژده بدهم فرمودند بلى .\r\nاسعد الدوله هم شرحى نوشته بود . يك بلا كه احتساب الملك باشد از سرما رفع شد . اگر اين رشيد الدوله هم رفع مىشد آسوده بوديم . احتساب الملك خيلى از ما در طهران بد گفته . خوب است همه او را مىشناسند .\r\n\r\nتفنگ و فشنگ\r\nشنبه 21 شوال - اسباب رفتن حسام نظام هنوز سرنگرفته . اين رشيد الدوله واضح اخلال مىكند ، امروز جمعى هم در مجلس بودند . حسام نظام قبض فشنگ مىنوشت ، او گفت نمىدهم . باز اصرار كرد كه شايد لازم شد براى احتياط همراه مىبرم ، اگر لازم شد آن‌وقت نمىشود به طرف مقابل گفت دست نگاه‌دار تا از شهر فشنگ برسد . مثل اين‌كه ذخيره و اين تفنگ و فشنگ مال پدرش است . جوابهاى بيمعنى مىداد . ديگر طاقت من طاق شد آنچه توانستم گفتم و فرستادم عاصم السلطان رئيس ذخيره را آورده فشنگ گرفتم . بعد هم براى سان سرباز و سوار ميدان رفتم . موزيك هم حاضر كرده بودند سان ديده آنها رفتند كه حسام نظام هم فردا برود . از آنجا خانهء فخر الممالك رفتم . مظفر الدوله ، اسعد السلطنه ، ثقة السلطان ، لشكرنويس‌باشى خمسه ، عاصم السلطان ، منشىباشى بودند .\r\n\r\nتلگراف عماد السلطنه\r\nنيم‌ساعت از شب رفته رئيس تلگرافخانه آمد . بعد از نشستن گفت خدمت حضرت و الا تلگرافى رسيده چون به اسم شما بود نگرفتند . حالا مژدگانى مرا معلوم كنيد تا بدهم . من ملتفت شدم چه مطلب است . زيرا معهود بود اگر عمل سال نو گذشت آقاى عماد السلطنه تلگرافى بكند . كم‌كم اهل مجلس هم ملتفت شده ثقة السلطان قلم دست گرفته اسامى انجمن را نوشته آنها هم با كمال شادى و خوشحالى هريك مبلغى به پاى خود نوشتند ، تقريبا دويست تومان شد . مضمون تلگراف اين بود « نواب اشرف امجد و الا عين السلطنه دام اقباله ، آن عمل به مباركى الحمد لله تمام شد . عماد السلطنه . » پارسال را چيزى نداده بوديم مفت بود . اما امسال را دو هزار تومان تقديم داده شد و الحمد لله به\r\n\r\n","description":"","footnote":"","page_name":" 1506 ","page_number":536},
  {"content":"\r\n\r\nخوشى گذشت . من از همه‌كس بيشتر شكرگزارم و ممنون خمسه ، زيرا تمام آلودگى من از قرض نصير الدوله ، بانك و حضرت و الا و سايرين پرداخته شد و به خوشى هم اين مدت را گذران كرده ، درشكه هم خريدم . الان پول هم دارم . خداوند تفضل كرد و الّا پل من آن سر آب بود . امسال اگر طهران بودم روزگارم تباه بود . هرچه شكر كنم كم است .\r\n\r\nفوت عزيز الدوله\r\nدوشنبه 23 - پست آمد ، خبر بدى داشت . عزيز الدوله به ناخوشى قولنج كه دو شب بيشتر طول نكشيده به جوار رحمت ايزدى پيوست . به يك شكلى به حضرت و الا عرض كردم . خيلى حالشان منقلب شد . هوا سرد [ بود 
  ] و ختم گذاشتن خيلى اشكال داشت .\r\nهر قسم بود اسباب آن را فراهم آورده امروز از بعد از ظهر در دوجا ختم گذاشتيم : يكى حضور حضرت و الا ، ديگرى در اطاق من . مردم دسته‌دسته مىآمدند . فردا قرار گذاشتيم جناب حاجى ميرزا ابو المكارم مجتهد تشريف آورده جمع كنند . خدايش رحمت كند خوب شاهزاده خانمى بود . بعد از شاه شهيد و عزت الدوله از همه اولاد شاه مرحوم بزرگتر بود . از طرف مادر هم نجيب بود . باسواد و باكمال ، بسيار خوش‌محاوره و نطاق بودند . شوهر اولش شاهزاده عميد الدولهء حاليه بود . تاج الدين ميرزا و شعاع الدين ميرزا و جميل الدوله عيال شاهزاده ملك‌آرا از او مىباشند . بعد طلاق گرفت . بعد از مدتى عيال معين السلطنهء مرحوم شد . از او هم به زودى طلاق گرفت ديگر شوهرى قبول نكرد . املاك خوب در خرقان و خانهء عالى در طهران دارد . نسبت به خانوادهء ما خيلى مهربان و بامرحمت بود . اولاد صالح بسيار خوب الحمد لله باقى گذاشته كه همه قسم سزاوار تعريف و تمجيد هستند .\r\n\r\nحمله به پاورود\r\nپنجشنبه 26 - تموز آشكارا زده . برفها آب مىشود . هوا خيلى بهتر شده . حسام نظام يك حمله به پاورود آورده شكست خورده و قنبر على نام مقتول شده از اين جهت توپ خواسته بود . چهار هزار فشنگ با ده سوار دويرن روانه شد . گفتيم به گوهر حمله كند تا جمعيت پاورود كم شود ، زيرا آنجا خيلى سخت است . جمعى را فرستاده بود . به مهمانى آنجا خواهد آمد . جواب را با تفنگ داده بودند ناچار حمله آورده‌اند . دو نفر سرباز و دو اسب مجروح شده ، دو اسب هم كشته شده . زورآور شده‌اند آنها شكست خورده هفت نفر از آدمهاى برهان السلطنه و ابو الحسن ميرزا ياور به چنگ آمده گرفتار شدند . به طهران تمام را اطلاع داديم كمال تقويت را مىكنند و تمام جوابهاى مساعد مىرسد . حالا\r\n\r\n","description":"","footnote":"","page_name":" 1507 ","page_number":537},
  {"content":"\r\n\r\nمشغول تهيهء حمله به پاورود هستند . سيد تراب همه افسادها را كرده حالا تمام را گذاشته و رشت رفته است . از قرار معلوم تمام خيالش اين بود كه كارى بكند برهان السلطنه مغضوب شده طهران بماند ، ابو الحسن ميرزا هم در ميانه زخمى يا كشته شود ، در كمال امنيت و راحتى به سر دهات نشسته حكومت كند . اسباب را هم فراهم كرد اما خيلى از اندازه خارج كه ممكن نشد تحمل كنيم . اما به همان شكلها اگر پيش رفته بود به مقاصد خود مىرسيد .\r\n\r\nتلگراف\r\nبارى تلگراف حكومت سال نو هم رسما رسيد . خانهء امام جمعه بردند و مردم آنجا رفته زيارت كردند . دو تلگراف تغيّر و تشدد هم براى رشيد الدوله رسيد . دويست تومان هم فخر الممالك داد كه بروات را رد كند ، نداد . ما هم بروات را المثنى صادر كرده داديم .\r\nپول را هم پس گرفتيم . كارد بزنى خونش درنمىآيد ، مثل موش شده .\r\nنعش مرحومه عزيز الدوله را به قم برده در مقبرهء شاه مرحوم دفن كردند . شعاع الدين ميرزا هم همراه جنازه رفته بود .\r\n\r\nانكار علماى طهران\r\nدوشنبه غرهء ذيقعده الحرام - رفتن شاه را به فرنگستان بطور حتم مىنويسند . قرض دولت هنوز محققا معلوم نيست . علما قدرى انكار دارند . بعد از فوت حاجى ميرزا حسن آشتيانى حالا آقاى آقا سيد على اكبر تفرشى اول شخص شده . پسر امام جمعه از عتبات آمده بسيار ترقى كرده . به اين روش اگر جلو برود از همه بالاتر خواهد شد .\r\n\r\nجنگ طارم\r\nاز جنگ طارم بنويسم . همين‌قدر كه گوهر و ابو الحسن ميرزا گرفته شد اشرار پاورود را تخليه كرده فرارا به‌سمت ماسوله و خاك گيلان رفتند . فقط دو نفر از آنها گرفتار شدند .\r\nسبزعلى را هم كسان ابو الحسن ميرزا آورده تسليم كردند . فورا جمعيتى برداشته و از عقب اشرار به گيلان رفته ، حالا در شهر از غارت گوهر چيزها مىگويند . حسام نظام پاك منكر است . اما گويا رعيت درام و انذر و حسن خان ياورگوش به حرف حسام نظام نداده غارت كرده‌اند . اما قبل از وقت آنچه مرغوب بود خارج كرده‌اند و چيز زيادى نبوده است .\r\nپنجشنبه 11 ذيقعده - اول درجه حوت . دو روز قبل باز يك برف آمد هوا هم سرد\r\n\r\n","description":"","footnote":"","page_name":" 1508 ","page_number":538},
  {"content":"\r\n\r\nشد . اما حالا خوب است . هواى خمسه از همه‌سال ملايم‌تر بود . همه‌چيز ارزان و زياد است . گندم و جو خريدار ندارد . تمام ملاكين به قرض گذران مىكنند . اما جناب مشير السلطنه غلهء ديوانى را ميل دارد به قيمت گزاف بدهد . ادله و براهين ما در خدمت ايشان بىنتيجه است .\r\n\r\nفرمان حكومت - اطباى زنجان\r\nفرمان حكومت سال نو آمد . امروز مجلس منعقد نموده تمام محترمين خمسه بودند و فرمان مبارك قرائت شد . شربت و شيرينى صرف شد رفتند . چند روز است پاى حضرت و الا درد گرفته ، دو طبيب اين‌جا بيشتر ندارد . يكى جديد الاسلام و جوان و به سعد الحكما ملقب ، ديگرى تفرشى صدر الحكما ملقب . اول جوان بىتجربه ، ثانى كامل و طب جديد خوانده از شاگردهاى ميرزا رضا و در مدرسه درس خوانده . فرانسه هم مىداند و خيلى بهتر است . مىگويند وجع پاى حضرت و الا نقرس است . اين مرض موروث تمام اولاد عباس ميرزاى مغفور بود . فقط حضرت و الا از اولاد شاه مرحوم نداشت . دو سال قبل بروز كرد و مردد بوديم . امسال محقق شد كه نقرس است .\r\n\r\nسفر بيت الله الحرام\r\nاز عتبات كاغذى آمد ، گلين خانم و شاهزاده خانم نوشته بودند . با قجر آقا و بچه‌ها و نوكرها در كربلاى معلى مسكن دارند تا حضرت عليه مراجعت كند . گلين خانم با داشتن استطاعت مكه نرفته . خيلى توبيخ و سرزنش در جواب نوشتم . خيلى بد كرد . براى او خيلى سهل بود . مخارج عمده با خانم بود ، او خرجى نداشت . مسافرين بيت الله الحرام ما : حضرت عليه و شاهزاده آغا همشيره ، افخم الدوله ، ميرزا ابراهيم صدر الكتاب ، سيد مجتبى ، مشهدى صفر ، رمضان ، نه‌نه آقا ، زهرا سلطان . هفت نفر هم عكام « 1 » دارند .\r\nحمل را هم در شصت ليره كرايه كرده‌اند . از راه شام به سلامتى رفته‌اند . مراجعت را از راه بصره خواهند آمد .\r\nسه‌شنبه 16 ذيقعده - هوا گاهى سرد است و گاهى كه باد مه نمىآيد گرمتر . كار هم كم است . اعليحضرت همايونى را مىگويند در ماه ذيحجه به فرنگستان تشريف مىبرند .\r\nدولت آلمان ، انگليس و ايتاليا مهمان كرده‌اند . باز به آبهاى معدنى تشريف مىبرند .\r\nتاج‌گذارى پادشاه انگليس هم در كار خواهد بود .\r\n\r\n\r\n","description":"","footnote":"\r\n( 1 ) - عكام - كسى كه بار بر روى شتران مىبندد ( دهخدا ) .\r\n","page_name":" 1509 ","page_number":539},
  {"content":"\r\n\r\nكاغذ كربلائيها رسيد . تلگراف حضرت عليه از شام رسيده بود . گويا 16 شوال شام رسيده باشند ، بچه‌ها از آن انسى كه به خانم داشتند اسم خانم را كه مىبرند يا كاغذى مىرسد گريه و زارى مىكنند . متصل فحش به خمسه مىدهند و ياد طهران مىكنند . دايه نزهت هم مرده تا حال نگفته‌ايم ، و الّا معركه مىكنند . خداوند سايهء حضرت عليه را كم نكند . خوب نگاه‌دارى از بچه‌هاى من و افخم الدوله داشتند . متصل آه و نالهء بچه‌ها در كار است ، هيچ شادى ندارند .\r\n\r\nنوروز 1319\r\nجمعه دهم شهر ذى الحجة الحرام 1319 . به حمد الله مقرون به سلامت از جامهء خواب برخاسته بيرون آمدم ، دستورالعمل شليك را داده . جمعى را كه بايد حضور مبارك باشند اخبار داديم . بواسطهء فوت مرحومهء مغفوره عزيز الدوله سلام و اسباب جشن و سرور فراهم نشد . در حقيقت نو عيد ما است . به ساعت يك و بيست و هشت دقيقه از قرار زيج الغ بيگ به غروب آفتاب مانده به اتفاق فخر الممالك و جناب مشير الممالك وزير ، فخيم الملك ، منشىباشى ، عصى به حضور مبارك رفته تحويل شمس به برج حمل شد . زيج فرنگى و محمد شاهى آنقدر فرقى نداشتند . يك تير توپ شليك كرده عيدى از دست مبارك گرفتيم . بعد به باغ رفتم . نوكرها جمع شدند . مختصر وزير و سايرين نفرى يك پنج هزارى گرفتند ، مابقى شاهى سفيد . روز خوشى بود . هوا هم خيلى خوب بود .\r\nبعد اندرون آمدم ، هى عيدى ! هى عيدى !\r\n\r\nمقام خانم\r\nدستخط حضرت عليه و افخم الدوله از شام رسيد . خانم خيلى خيلى مفصل مرقوم داشته‌اند ، در حقيقت روزنامهء سفر است و بسيار تا شام خوش گذشته است . ماشاء الله خانم در تقرير و تحرير و كمالات و خانه‌دارى ، بچه‌دارى يگانه و از همه معاصرين خودش بالاتر است . مدتها بود اين سفر را آرزو داشت . بدبخت من بودم كه نصيبم نشد و ماندم .\r\nهمشيره شاهزاده آغا هم مختصرى نوشته بود . پسرهاى ملك التجار طهران و مشير ديوان پسر نبى خان مقدم و زنش دختر آصف الدوله خيلى همراهى و خدمت كرده‌اند .\r\nشب و روز با افخم الدوله هستند .\r\n\r\n","description":"","footnote":"","page_name":" 1510 ","page_number":540},
  {"content":"\r\n\r\n\r\nقال مقال علماء\r\nطهرانيها الحمد لله سلامت هستند . رفتن شاه محقق است اما رسما اعلانى نشده است . ده مليان « 1 » روبل كه ده كرور پول حاليهء ما باشد از دولت روس قرض كرده‌اند . راه از قزوين تا رود ارس را هم به آنها داده‌اند بسازند . آخوندهاى طهران قدرى قال مقال كردند . گوش نداده ، به حرفشان نرفتند . عاقبت اين قرضها و امتيازها معلوم است .\r\nهمه‌كس مىداند مملكت ايران رفت كه رفت .\r\n\r\nصفاى زنجان\r\nپنجشنبه 23 - سيزده عيد است ، تا امروز گرفتار ديد و بازديد عيد بوديم . صبح به سمت باغات كنار رودخانه رفتيم . فخر الممالك ، حسام نظام ، مستشير السلطنه بودند . يك پارچه اين باغات سبز مثل زمرد است . صفا و هواى خوش خوبى دارد . تمام اين باغات را دست طبيعت چمن‌كارى و گل‌كارى كرده كه هزار باغبان فرنگى از ساختن يك قطعهء آن عاجز است . تا غروب به خوبى و خوشى گذشت . مراجعت هم كنار رودخانه را گرفته تا باغ وزير كه جمعى را مهمان كرده بود رفتيم . از گردش و تماشاى رودخانه انسان سير نمىشود . اگر اين شهر در طرفين اين رود واقع بود و به شكلهاى خوب ساخته بودند هنگامه بود .\r\n\r\nو با در مكه\r\nدر روزنامهء تلگرافى « پوبليك نيوز » دو دفعه ناخوشى مكه را نوشته . يك روز نوشته بود پانصد نفر تلف شده يك روز سيصد نفر عدد . زوار بيت الله الحرام را دويست و چهل هزار نفر نوشته بود . اين خبر و با اسباب اغتشاش حواس شده ، اگرچه نمىشود اخبار « پوبليك نيوز » را محل وثوق و اعتبار دانست اما نمىشود به كلى تكذيب كرد . خداوند رحم كند . امسال همه‌كس رفته و عدهء حجاج از هر سال بيشتر است . زيرا حج اكبر ، تحويل حمل معركه بوده است . عجالة خيال ما مشوش است . خداوند خودش تفضل كند . هنوز هم تلگرافى از افخم الدوله نرسيده و خيلى غريب است .\r\nروز . . . « 2 » شهر المظفر 1320 هجرى . كاغذنويسى زياد زنجان مانع روزنامه‌نويسى است مگر بعضى اسفار كه كرده‌ام جداگانه نوشته و بعضى اوقات هم كه فرصتى به‌دست آمده چند كلمه يادداشت شده است .\r\n\r\n\r\n","description":"","footnote":"\r\n( 1 ) - ( - ميليون )\r\n( 2 ) - جاى تاريخ در متن بياض مانده است .\r\n","page_name":" 1511 ","page_number":541},
  {"content":"\r\n\r\n\r\nخلعت‌پوشان - عكاس ارمنى\r\nامروز به سلامتى حضرت و الا آقاى عماد السلطنه با خلاع مبارك اعليحضرت شاهنشاهى وارد زنجان مىشوند . لهذا از دو روز قبل در باغ مشير الممالك وزير كه نزديك دهكدهء سايان است لوازم خلعت‌پوشان از چادرهاى متعدد شيرينى و شربت و غيره تهيه و تدارك شده . بعد از ناهار با جمعى از نوكرها و جناب وزير آنجا رفتيم .\r\nموزيكانچى و عكاس ارمنى كه تازه آمده قبل از ما حاضر شده بودند . بعد از سركشى ساعتى نگذشت كه آقا وارد شدند . پس از معانقه و احوال‌پرسى به چادر رفتيم . كم‌كم مدعوين و محترمين جمع شده يكان‌يكان را معرفى مىكردم . در سر ساعت چهار به غروب مانده موكب مبارك حضرت و الا با كوكبه و طمطراق مخصوص اين ايام وارد شدند . هومان خان خلاع مبارك را جلو آورد . انگشترى الماس ممتازى خلعت حضرت و الا بود .\r\nجناب وزير دستخط مبارك را هم قرائت كردند . بعد خلعت من آن هم سردارى ترمهء كشميرى با شمسهء مرصع بود ، بعد مظفر الدوله و آن پالتو ترمه بود . دستخط لقب حميد السلطان هم قرائت شد . خلعت وزير جبهء ترمه بود . عكاسباشى هم دو شيشه عكس به يادگار انداخت . شربت و شرينى صرف شد . حضرت و الا و آقاى عماد السلطنه در يك كالسكه نشسته سايرين هم در كالسكه و درشكه‌هاى خود ، به‌سمت شهر حركت شد .\r\nتمام اهل شهر هم در دو سمت جاده صف كشيده بودند . دو ساعت كمتر به غروب مانده بود كه وارد باغ شديم . يك دسته موزيكانچى هم در باغ بود . سلام مختصرى انعقاد يافت ، شليك توپ كردند . شب را در اندرون تمام به صحبتهاى طهران و زنجان گذشت . علاء الدين ميرزا همشيره‌زاده همراه آقا آمده .\r\nالحمد لله تمام طهرانيها سلامت مىباشند . از مكه‌ايها جز تلگراف بوشهر خبرى نداريم . آن را هم آقا مىفرمودند گنگ و مبهم بود . خداوند خودش تفضل فرمايد . بچه‌ها از ديدن آقا عمو وجدى و سرورى داشتند كه به توصيف نمىآيد . علاء الدين ميرزا را اطاق حميد السلطان منزل دادم . شب بسيار خوشى بود . الحمد لله رب العالمين .\r\nشهر صفر المظفر - هواى زنجان هنوز سرد است . حضرت و الا در اندرون كرسى دارند . درست هفت ماه كرسى زمين است . هرچه گير ما آمد قيمت زغال و هيزم شد . اين چند روز تمام مشغول پذيرائى و آمدورفت مردم بوديم .\r\nخلعت جهانشاه خان هم به توسط هومان خان روانه شد . يكصد تومان و يك اسب روانه كرده بود . به خود هومان خان هم سى تومان داده بود .\r\n\r\n","description":"","footnote":"","page_name":" 1512 ","page_number":542},
  {"content":"\r\n\r\n\r\nوثوق السلطان\r\nپس از خانه‌خرابيهاى زياد شاهزاده برهان السلطنه متوسل به آقاى عماد السلطنه شده تلگراف كرديم بيايد . مأمورى فرستاده وثوق السلطان لقب دارد ، از آن تركهاى ترك . خانهء مظفر الدوله منزل گرفته . كارى براى برهان السلطنه صورت نداده سهل است مدعى معتبرى براى او شده . همه‌روزه از خود او و كسانش شكايت به طهران مىكند . مطالب مضحك و بامزه زياد است . افسوس كه فرصت ندارم . « 1 »\r\n\r\n\r\n","description":"","footnote":"\r\n( 1 ) - در حاشيه نوشته است : اين كتابچه گويا ميل نداشت تمام شود . من هم از تتمهء آن صرف‌نظر كرده روزنامهء ديگر شروع كردم . اين همين‌طور ناتمام بماند تا چشمش كور شود .\r\n","page_name":" 1513 ","page_number":543},
  {"content":"\r\n . \r\n","description":"","footnote":"","page_name":" 1514 ","page_number":544},
  {"content":"\r\n\r\n\r\nروزنامهء دوازدهم 26 جمادى الثانيهء 1319 تا 4 رجب 1319\r\nهمراه با سفرنامه‌هاى كرسف - ابهر همدان - ايل دويرون ( تا 15 جمادى الاولى 1321 )\r\n\r\n","description":"","footnote":"","page_name":" 1515 ","page_number":545},
  {"content":"\r\n . \r\n","description":"","footnote":"","page_name":" 1516 ","page_number":546},
  {"content":"\r\n\r\n\r\n[ دنباله سال 1319 
  ]\r\n\r\nسفرنامهء كرسف 26 جمادى الثانيه - 4 رجب 1319\r\n\r\nعروس‌كشان\r\nچهار ساعت به غروب روز پنجشنبه 26 جمادى الثانيهء 1319 مانده بواسطهء اغتشاشاتى كه ما بين رعاياى قريهء سجاس و آدمهاى جهانشاه خان امير افتاده بود مجبور به حركت از شهر شده و با معدودى از نوكرها به‌سمت قريهء خرم‌دره حركت كرديم . من اسب قزل فخر الملكى را سوار بودم . بد راه نمىرفت . از شهر و باغات و پل حاجى مير بهاء الدين يك ساعت طول كشيد تا گذشتيم . همه‌جا سربالا [ بود 
  ] . از قريهء بناب گذشته ، جمعيتى از دور نمايان شد . نوكرها گفتند عروس مىآورند . عروس و اتباعش كنار جاده صف كشيده ما هم مباركبادى گفته معلوم شد متعلق به كسان بالابانچيهاى فوج مظفر الدوله است و از قريهء . . . « 1 » به شهر مىبرند . عروس خيلى بزرگ و تنومند [ بود 
  ] .\r\nچادر قلمكارى از كمر به پائين خود پيچيده و يك چارقد بزرگ شلهء گلى به سر انداخته و روى او را هم تور سفيد كشيده اسب را هم زينت كرده ، به يال و دم اسب پنبهء رنگارنگ زيادى زده بودند و جلوجلو مىرفت . بىمزه و بىتماشا نبود . هنوز اين رسومات مندرسه در شهرهاى خارج از طهران باقى است . ملاحظه كنيد يك همچو هيئتى را روز روشن از چهار فرسنگ راه آورده از وسط شهر گذرانيده به منزلش مىبرند و هيچ‌كس تعجب ندارد و منع نمىكند و بد نمىداند ! گفتند شخصى حضرت آدم نبى عليه الصلاة و السلام را به خواب ديده گفت از تمام اولادم بيزارم و ناخلف هستند مگر اهالى ايران كه\r\n\r\n\r\n","description":"","footnote":"\r\n( 1 ) - اسم قريه سفيد مانده\r\n","page_name":" 1517 ","page_number":547},
  {"content":"\r\n\r\nهنوز هم عادت و رفتار و كردار روزگار من را فراموش نكرده به همان سبك و سليقه هستند .\r\nاز ده . . . هم گذشتيم ، عروس ديگرى باز بود . زنها رخت عوض كرده و صداى دهل و سرنا گوش فلك را كر مىكرد . اين دو عروسى را به فال‌نيك گرفته تند مىرفتيم . يك ساعت از شب رفته وارد خرم‌دره شديم . معلوم شد حاجى علينقى پسر حاجى عليقلى ابدا اطلاع نداده خودش هم نيامده . خانهء كدخدا منزل كرده به شهر نوشتم او را خواسته مؤاخذه كنند .\r\nحالا برويم به سر مقصود و شرح بدهيم اغتشاش سجاس را كه به اين حركت ما را باز داشته است . راست و دروغ و ظاهر و باطن را كلية بايد نوشت .\r\n\r\nسجاس\r\nاز تاريخ كهنهء سجاس بگذريم كه وقتى شهر معظم و آبادى بوده . حالا دهى است معظم ، به اختلاف روايات داراى پانصد الى هفتصد خانوار . خالصهء ديوان اعلى بوده و حاليه به ملكيت به جناب مهديقلى خان مجد الدولهء قاجار كه فعلا حاكم كرمانشاهان است مرحمت شده و سالى مبلغها نقدا و جنسا منفعت مىبرد . به اسم اين قصبه و رودخانه‌اى كه ازين‌جا جارى مىشود يك بلوك خمسه كه داراى چندين قراء و دهكدهء آباد است موسوم شده سجاس‌رود مىگويند يا به قول خودشان « سجاس‌چائى » .\r\n\r\nبابا خان امجد لشكر\r\nاز طرف مجد الدوله ، امجد لشكر بابا خان نامى كه از مردمان پست اين شهر بوده و از سردم‌دارى و گزمگى شهر به لقب امجد لشكر و خانى و سرهنگى رسيده و داراى چهل پنجاه هزار تومان پول نقد و دو سه ده آباد شده سپرده است . مرد شيطان زرنگى است .\r\nابدا سواد ندارد . اما وقتى كه حرف مىزند هركس او را نشناسد مىگويد تمام علوم را داراست .\r\n\r\nجهانشاه خان افشار\r\nاز احوالات جهانشاه خان امير همه اهل اين زمان مخبر و مطلع هستند و اگر بخواهم شرح بدهم اين مختصر گنجايش ندارد . اگر ممكن شد تدريجا ذكرى مىشود . چند خانوارى از اهل سجاس كه رئيس آنها محمود نام است بستگى به يكى از نوكرهاى امير دارند . و در اطاعت تام و تمام امجد لشكر ، بلكه مالك ده ، بالاتر برويم حكومت خمسه ،\r\n\r\n","description":"","footnote":"","page_name":" 1518 ","page_number":548},
  {"content":"\r\n\r\nباز بالاتر صدراعظم ، نيستند . امجد لشكر وقتى خواست مأمورى از حكومت به سر آنها بياورد فى الجمله چشم‌زخمى بلكه به آنها برسد جهانشاه خان مسبوق شده به من نوشت . حكم مهرشدهء صحه رسيده را توقيف كرده روانه نكرديم . بعد از يك ماه در صورتى كه قريهء « نكتو » « 1 » ملك امجد لشكر كه نزديك دهات امير است به فرمان امير مغشوش شده آدم او را جواب كرده رعيت اطاعت ننمود . خرمنها را بردند كه ناچار شد به كرسف آمده آنقدر تضرع و زارى كرد بلكه ده را تقديم كرد تا امير از تقصير او گذشته اجازه داد آدمش برود . آنها هم خرمن را با اطلاع او بردارند . حكمى بدون اطلاع من و مشير الممالك وزير صادر كرده دو نفر مأمور به سجاس رفت . حالا دو روايت است . آنچه مأمورين ما كه دو نفر غلام خمسه‌اى است مىگويند و چون نوكر حكومتى است حقيقة نمىتوانيم باور كنيم . مىگويند ما محمود را گرفته بعد از سختيها كار به اصلاح نزديك شده بود كه اصغر خان نامى از طرف جهانشاه خان آمد كسان محمود را جمع كرده ما دو نفر را گرفتند حبس كردند . كتك زدند . پانزده تومان خدمتانه كه داده بودند پس گرفتند .\r\n\r\nاجماع رعيت\r\nرعيتهاى سجاس كه اين بىاحترامى را نسبت به مأمور حكومت ديدند تاب نياورده اجماع كردند . ما را از حبس اصغر خان نجات داده ، خود اصغر خان را به‌جاى ما حبس كردند . به همين مضمون عريضه نوشته با مأمور به شهر فرستادند . كاغذى در اين خصوص من به جهانشاه خان نوشته به توسط همان غلام روانه كردم . دو ساعت ديگر كاغذى مفصل از جهانشاه خان رسيد كه مقرب الحضره اصغر خان ياور دو ماه بود فرستاده بودم مطالبات مرا از رعيت جمع‌آورى كند و جنس بعضى دهات را بفروشد ، حالا كه مراجعت مىكرد در سجاس به خانهء محمود وارد مىشود . اهل سجاس جمعيت كرده پنج هزار تومان نقد ، پنج قاطر كه حامل پول بوده ، چهار اسب ، چهار قبضه تفنگ آنها را گرفته انواع صدمات را هم به سر آنها آورده‌اند . خود اصغر خان مفقود الاثر [ شده 
  ] و يك نفر از همراهان او كه فرار كرده اين خبر را آورده است . ما فورا دو نفر مأمور كه ميرزا ضياء و حسن خان پيشخدمت باشند حاضر نموده حكمى نوشته كه روز ديگر بروند .\r\nكاغذ مجددى از سجاس رسيده كه جهانشاه جار و جمعيت ، سوار و پياده ، به سجاس فرستاده آنچه اغنام و احشام داشتيم بردند . مجدآباد ده مجد الدوله را هم خراب كردند .\r\n\r\n\r\n","description":"","footnote":"\r\n( 1 ) - اين محل شناخته نشد شايد تغيير اسم داده شده باشد .\r\n","page_name":" 1519 ","page_number":549},
  {"content":"\r\n\r\nدو آسيا هم خراب نموده الان در محاصره هستيم به داد ما برسيد . مختصر كاغذ از هر طرف مىرسيد .\r\n\r\nورود افخم الدوله\r\nدر اين بين شاهزاده افخم الدوله هم كه با حضرت عليه و شاهزاده خانم همشيره ، شاهزاده آغا همشيره و گلين خانم به‌سمت عتبات و از آنجا به مكهء معظمه مىرفتند به همدان و كوريجان ملكى حضرت و الا رسيده آنها را گذاشته و خودش به عجلهء تمام مىآيد وارد شد . روز 26 ماه بود . بيست و پنج فرسنگ راه را دو روزه با اسب خودش آمده بود . او هم كمى اطلاعات داشت ، بيان مىكرد . مأمورين هم رفته بودند . ما هم مشغول راه انداختن پول براى افخم الدوله و زدوخورد با حضرت و الا بوديم و گمان داشتيم كار به همان مأموريت ميرزا ضياء خواهد گذشت .\r\n\r\nقضيهء سجاس\r\nهرچه كردم حضرت و الا مرا مرخص كند تا همدان بروم ديدارى تازه كنم و اين عمل را هم تمام كنم مرخص نفرمودند . افخم الدوله روز نوزدهم ظهر حركت كرد . فرداى آن ميرزا ضياء آمد با ثقة السلطان لشكرنويس‌باشى خمسه كه او هم كرسف رفته بود و به اتفاق ميرزا ضياء به سجاس مىرود بلكه اسباب اصلاحى فراهم شود ، يعنى سجاسيها به كرسف و نزد جهانشاه خان بروند معذرت بخواهند . سجاسيها را هرچه مىكنند قبول نكرده كه تا جان داريم ايستادگى مىكنيم و به كرسف نمىرويم . اينها هم ناچار مراجعت مىكنند .\r\n\r\nحرف جهانشاه خان\r\nكاغذجات جهانشاه خان و تلگرافى از طهران مىرسد . جهانشاه خان مىنويسد مطالبى به همان منوال . ليكن در كاغذ كوچكى به ثقة السلطان نوشته بود من در بند مال دنيا نيستم . اما سجاسيها مرا رسوا و بدنام كردند . عين السلطنه بيايد . از آنها تنبيه شده به كرسف بيايند اصلاح مىكنم . از اين كار اقلا هزار تومان بايد به حضرت و الا خدمت شود . آن امجد لشكر هم هرچه مىكنم خودش برود يا با مأمور برود تمكين نمىكند و مىگويد من براى مباشرى ده مجد الدوله دو ده بيشتر نمىتوانم بدهم . ديگر جانم محفوظ باشد .\r\nدر اين بين اغتشاش در شهر شده رضاى پدرسگ براى آوردن حسين سلطان فوج\r\n\r\n","description":"","footnote":"","page_name":" 1520 ","page_number":550},
  {"content":"\r\n\r\nدوم جمعى علاء الدوله كه باز با املاكش سپردهء همين بابا خان است رفته بود ، مىگويد او تمكين نكرده فحش داد . من خواستم جبرا بياورم دو سه نفر را صدا زده مرا كتك زدند .\r\nبعد فراشها جمع شده آورديم . من هم ديگرى [ را 
  ] كه اهل نظام نبود و داخل فساد بود چوب كاملى زدم . بعد هردو را به امجد لشكر داديم برد كه براى همين صحبت سجاس و طرح نقشهء رفتن من آمده بود . بالابانچيهاى هرزه كه تمام مفسدهء اين شهر هم زير سر آنهاست وقتى به‌دست آورده دو سه نفر از فراشها را گير آورده زخم زدند .\r\n\r\nرشيد الدولهء خزلى\r\nرشيد الدوله محمد ميرزاى خزلى كه از دزدى و راهزنى گردنه‌ها حالا شاهزاده و صاحب لقب و رئيس قشون خمسه و گروس شده باطنا بىميل نبود با مظفر الدوله و سايرين جمع شده هرطور بود امجد لشكر چوب نخورد . قرار شد حضرات را حاضر كند . شبانه تمام خانهء حجة الاسلام آخوند ملا قربانعلى متحصن شدند . تلگرافات به طهران شده من هم بنا بود به قيدار نبى ( ع ) بروم كه از هردو طرف دور و بىطرف باشم .\r\nموقع حركت كاغذى از امير رسيد كه به سجاس برويد و دستور العملى داده بود . تمام مقصودش اين است سجاسيها به كرسف براى عذر تقصيرات و عفو بروند . بعد هم مبلغى به من بدهند . او هم آنچه از اغنام آنها آورده بدهد . مجدآباد را هم سيل و تگرگ بهار گذشته خراب كرده و اگر باور نداريد صورت تلگرافات امجد لشكر را از تلگرافخانه بخواهيد كه از چهار صد خروار اجارهء آنها يكصد و پنجاه را نمىخواهد بدهد . ديگر اين كه از ملك سجاس مجدآباد آباد شده و سجاسيها راضى نيستند آنجا آباد شود .\r\nمىخواهند خودشان كشت و زرع آنجا را كرده بهره و فايده ببرند . از اين جهت اسباب‌چينى كرده بعضى از رعيتهاى آنجا به مساكن اصلى خود رفتند . اين است اطلاعات من از راست و دروغ ممزوج به يكديگر تا برسيم و اصل مطلب معلوم شود .\r\nشام كباب بود و ماست و تخم‌مرغ خوب هم ميرزا يحيى درست كرده بود . همراهان از اين قرارند تا بعد چقدر علاوه شوند . ما در هر گوشه و كنار مأمور داريم و جمع خواهند شد : ثقة السلطان ميرزا على لشكرنويس - عليمردان خان سرهنگ - حسينعلى خان نوائى در اين سفر خمسه آمده - حسن خان - على بيك - رضاى پدرسگ - چنگيز خان پيشخدمت - محمد حسين بيك كوريجانى - محمد قلى خان سلطان باده سوار اسعد الدوله - جهانگير خان تفنگدار با شش تفنگدار - نايب يوسف با شش فراش - چند نفر ديگر از غلامها . زود خوابيدم اما صداى خرخر على بيك و سرفهء رضا چندين مرتبه بيدارم كرد .\r\n\r\n","description":"","footnote":"","page_name":" 1521 ","page_number":551},
  {"content":"\r\n\r\n\r\nتيولات امين دفتر\r\nجمعه 27 - دو ساعت از دسته گذشته سوار شديم . اواسط ميزان است . اما هواى خمسه سرد شده است . پريشب آب يخ بسته بود . از گدوك چنگورى گذشتيم . باوجودى كه چندان مرتفع و راهش سخت نبود . مىگفتند زمستان خيلى صعب و سخت مىشود .\r\nپائين گدوك ميرزا حسين برادر ميرزا حسن مباشر دهات امين دفتر رسيد . رعاياى چنگورى گفتگوئى ما بين حد و سد خودشان و قريهء چيلاخور « 1 » وقفى داشتند .\r\nحسن خان در به دو ورود خمسه آمده حدى گذاشته بود ، حالا راضى نيستند و حدود را نشان مىدادند . گفتم در مراجعت رسيدگى كرده مجددا حدى مىگذاريم .\r\n\r\nچنگورى - بلاماجى « 2 »\r\nده چنگورى خالصه بوده و حالا ملك امين دفتر است . از آنجا رد شده مسافت كمى بود تا قريهء بلاماجى كه باز خالصه و حالا مال امين دفتر است . خانهء ميرزا حسين پياده شده باغچه و نهر آب خوبى داشت . افخم الدوله هم در اياب و ذهاب اين‌جا منزل كرده است . اين چند ده را امين دفتر برده ، چون مستوفى خمسه است تمام را تيول كرده و جنس را تسعير كرده حالا سالى مبلغى مىبرد .\r\n\r\nخالصه‌فروشى - قالى تقديمى\r\nاين خالصه‌فروشى چه زيان زيادى به دولت زده و از آن طرف چه اشخاصى را صاحب مكنت و دولت كرده . نصف بيشتر ايران از خريد خالصه صاحب مكنتها شدند .\r\nناهار خوبى تهيه ديده بود . محققا چلو را بهتر از آشپز ما و سليقهء ميرزا حسين خان ناظر درست كرده بود . يك تخته قالى تقديم آوردند . با وجودى كه احتمال مىدادم براى اين قالى ده كاغذ از امين دفتر بايد بخوانم باز قبول كردم . سعدى خوب گفته :\r\n گفت چشم تنگ دنيا دار را * يا قناعت پر كند يا خاك گور \r\nچهار به غروب مانده از آنجا سوار شديم . عريصهء سجاسيها و كاغذ جهانگير رسيد .\r\nالتماس كرده بودند كه شب را به سجاس بيائيد و به عرايض ما رسيدگى كنيد . راه صاف و سرازير بود .\r\n\r\n\r\n","description":"","footnote":"\r\n( 1 ) - چيلاخور - چنگورى يا چنگور - اين دو ده از دهستانهاى سجاس‌رود بخش قيدار شهرستان زنجان‌اند .\r\n( 2 ) - بلاماجى - از دهستانهاى بخش مركزى زنجان .\r\n","page_name":" 1522 ","page_number":552},
  {"content":"\r\n\r\n\r\nتخمى سى چهل تخم\r\nتمام صحرا و تپه و كوه را شخم كرده بودند . تمام ديم است و هرچه هوا مساعد باشد و تخم داشته باشند مىكارند . خداوند هم بركتى به زمين خمسه داده كه تخمى سى تخم و چهل تخم بهره و فايده مىدهد . آبى آن از ده و پانزده علاوه نمىشود . اين چند سال گرانى اسباب اين شده كه يك تكه زمين ده ذرعى را بىمصرف نمىگذارند و متصل هم دعواى حدّ و سد است . دو ساعت از بلاماجى كشيد تا به سجاس رسيديم .\r\n\r\nپنجاه تومان نقد و شش كله‌قند\r\nبيرون ده دو سمت جاده رعيت صف كشيده بود با نظام و بدون حركت . ريش سفيدان و آدم امجد لشكر جلوى آنها . ما از ميان دو صف رعيت گذشته وارد ده شديم .\r\nزنها در پشت‌بامها اجماعى داشتند . در خانهء دينى بيك كدخدا منزل كرديم . پنجاه تومان نقد و شش كله‌قند در اطاق گذاشته بودند . خيلى خوشحال بودند كه من اول اينجا آمدم .\r\nنمىدانستند به گفتهء خود امير است و الّا من بر خلاف گفتهء او عمل نمىكردم . شب هوا سرد بود .\r\nاين‌جا تمام كرسى گذاشته‌اند . دو مسجد كهنهء مخروبه ديده شد . گفتند يكى مسجد جامع و يكى مسجد جمعه است . انشاء الله وقت رفتن تماشا مىكنم .\r\n\r\nاستقلال جهانشاه خان\r\nشنبه 28 جمادى الثانيه - صبح ريش‌سفيدان با يك رأس كره قزل سه سال به ديدن آمدند . بعضى از عرايض خود را كرده . تمام آنچه جهانشاه خان گفته [ بود 
  ] انكار كردند .\r\nاما در مقابل صورتى از نهب و غارت اموال خودشان و خرابى آسيا و قريهء مجدآباد دادند و به صيغهء قسم تمام را به من مىخواستند ثابت كنند . گفتم دو تكليف داريد : يكى اين‌كه حرف مرا شنيده ديگر از خود رأى ندهيد و هرچه بگويم اطاعت داشته باشيد . ديگرى آن‌كه به ميل شما اموال شما رد شود ، اما شما هم هرچه برده‌ايد بدهيد و من بعد را خود دانيد . حكومت ضامن نيست . زيرا استقلال جهانشاه خان را مىدانيد و اين را هم دانسته‌ايد كه مادام العمر دست‌بردار نيست تا چندين مقابل انتقام بكشد و به هزار حيله شماها را ضرر مالى و جانى برساند ، زن و فرزندتان را اسير كند ، مال و اموالتان را كلا ببرد .\r\nشماها از رعاياى سپهسالار معتبرتر نيستيد . مالك شما از سردار اكرم عبد الله خان همدانى بيشتر ملك و مال و خدم و خشم ندارد . تيراندازان و تفنگچيان و پهلوانهاى شما\r\n\r\n","description":"","footnote":"","page_name":" 1523 ","page_number":553},
  {"content":"\r\n\r\nرشيدتر و تواناتر از خوانين بزينه‌رود نيستيد و قس على هذا . ديديد « 1 » به سر آنها چه آورد و مال و كارشان به كجا رسيد . حالا با من بيائيد برويم نزد خودش ، همين‌قدر به شفاعت من از تقصير شما [ خواهد 
  ] گذشت . ديگر ساير مطالب جزئى است و اصلاح آن نقلى ندارد . قدرى برائت ذمه حاصل كرده جواب صريحى ندادند رفتند . مختصر تا عصر سرهنگ و جهانگير از نفس افتادند . من هم گفتم مىروم و خود دانيد . تا حال جهانشاه خان تنها بود حالا حكومت هم محض نافرمانى شما با او همراه است .\r\nمغرب سه نفر آنها كه سيد مرتضى و دينى بيك و حاجى غفار باشند آمده از من اطمينان خواستند كه به ما صدمه نمىزند . من هم اطمينان دادم در صورتى كه حاق مطلب را بگوئيد و آنچه برده‌ايد بدهيد ضامن هستم كه شما را صدمه نزند . با بودن من هم ابدا همچو كارى واقع نمىشود . مگر باز طورى رفتار كنيد كه من اجازه بدهم و به توسط من اقدامات ديگرى شود . راضى به آمدن شدند . كاغذى به جهانشاه خان نوشتم كه فردا عصر آنجا خواهم بود . سوارى رفت . تا امشب چه خيالى كند ، اما خدا مىداند .\r\nصلاح حال و استقبال آنها در رفتن آنجا و عفو تقصير از اوست . من هم نخواستم صدمه به رعيت بيچاره وارد شود و الّا دخل و نفع من در تمرد آنها و نرفتن بود . تا به دستيارى جهانشاه خان آنچه دارند بگيرم و ببرم . اما خدا را حاضر و ناظر ديده محض رضاى او از اين ظلم و ستم دست كشيدم .\r\n\r\nمكنت سجاسيها\r\nمكنت اين سجاسيها زياد است . من از يك خانهء دينى [ بيك 
  ] كه هستم مىنويسم .\r\nرسم خالصه‌جات اينجا پنج يك است . دينى [ بيك 
  ] امسال پنجاه خروار بهرهء اربابى داده كه دويست خروار محصول خودش سواى كاه بوده . چهار هزار بند با وجود كم‌آبى و نيامدن [ باران 
  ] يونجه برداشته . صد كندوى عسل در باغچهء پشت عمارت شمردم بود .\r\nگاو و گوسفند ، آسيا و ساير چيزها حساب ندارد .\r\n\r\nقيمت عرق\r\nولى بيك نامى در اين‌جا هست مىگويند در اطاقى كه نشسته زيرش خالى [ است 
  ] و خزانه دارد . مىگويند شصت هفتاد هزار تومان پول نقد دارد . خودش هم باد مفاصل دارد . از آن اطاق هم سرش را ببرند بيرون نمىآيد . هيچ اولاد هم ندارد . فقط يك برادر\r\n\r\n\r\n","description":"","footnote":"\r\n( 1 ) - اصل : ديدى\r\n","page_name":" 1524 ","page_number":554},
  {"content":"\r\n\r\nدارد . براى مفاصلش نمىدانم كى عرق تجويز كرده . چون بطرى دو هزار است تا حال نخريده و نخورده .\r\nيكشنبه 29 - صبح را خيلى دير حركت كرديم . سجاسيها زن و مرد صف كشيده ، [ بودند 
  ] . ريش‌سفيدها را به ما مىسپردند ، قسم مىدادند ، التماس مىكردند . از ده خارج شده سرهنگ آمد گفت عقب سر نگاه كنيد ، سيد مرتضى عمامه گذاشته . بارى خيلى خنده داشت . تدبيرى به خاطرش رسيده بود .\r\nبه مجدآباد رسيديم . بلى نصف آن را سيل خراب كرده بود كه هنوز هم جاى عمارات لات سيل بود . ابدا جاى ترديد نبود . اما قدرى از سمت ديگر خراب شده حالا خودشان كرده‌اند يا ديگرى خدا عالم است . ما را بردند سر نهر كه مىگفتند تمام را پر كرده‌اند . هرچه جلو دينى بيك تاخت‌وتاز كرد جائى پيدا نشد . پس از طى مسافت زياد محلى را نشان داد كه به قدر چهار پنج بيل خاك ريخته بودند . اسباب خجلت شد ! رفتم سر آسيا . روز نوى گويا بيش از بيست تومان خرجش نشده باشد . حالى كه كه مىگويند پاك خراب شده به هشت تومان مىشود ساخت كه از روز اول هم بهتر باشد .\r\n\r\nقتلگاه معتمد الدوله\r\nاز مزيدآباد گذشتيم . قتل‌گاه معتمد الدوله در اين محل است كه خواست جهانشاه خان را بگيرد خودش را گلوله زدند گرفته بردند كرسف و آن حكايت خيلى مفصل و طولانى است . بعد از شكست و حبس در كرسف و فرار جهانشاه خان و رها شدن حضرت و الا و كشته شدن چهل پنجاه نفر ، روز مراجعت به شهر با پاى گلوله خورده در درشكه نشسته حمايل ، نشان ، شمسه ، شمشير همه‌چيز به خود زده پردهء بيرق را حكم كرده باز نمودند با طبل و بالابان وارد شهر شده از راه بازار به عمارت نزول اجلال نمود .\r\n\r\nقيدار\r\nتا قيدار تمام سربالا رفتيم . جلوى ده صارم السلطان پسر بزرگ جهانشاه خان و نصير لشكر ايستاده بودند . جهانشاه خان كاغذى نوشته بود بواسطهء درد پا و علت مزاج مدتى است از سوارى ممنوعم ، لهذا صارم السلطان روانه شد . ناهار را در قيدار خورده بعد نماز كرده زيارت رفتيم . قيدار بن اسمعيل بن ابراهيم عليه السلام است . مدرسه و مسجد و كاروانسراى خوبى جهانشاه خان تازه مىسازد و سه ده را وقف اين‌جا كرده .\r\nعمارت قديمش خراب شده .\r\n\r\n","description":"","footnote":"","page_name":" 1525 ","page_number":555},
  {"content":"\r\n\r\n\r\nچوب خوردن جهانشاه خان\r\nدر سفر بيست و پنج سال قبل حضرت و الا در اين نقطه جهانشاه خان را چوب مفصلى زده اسب « آقاجاقوزى » نامى را از او گرفت و آن اسب بيست سال متجاوز عمر كرد . بعد از خوردن آن چوب روزبه‌روز ترقى كرده تا حال كه به اين‌جا رسيده است . از آنجا تا كرسف تمام سرازير است . يك ساعت و نيم به غروب مانده رسيديم . اجزاء امير و رعايا جلوى ده و عمارت صف كشيده قربانى كردند . در عمارت مخصوص كه مال آصف ديوان بود منزل دادند . بلافاصله خود امير آمد ، خيلى مؤدب خوش‌صحبت ، از همه‌جا آگاه . تا غروب نشست . بعد عذر خواست كه عادت دارم اول شب شام مىخورم و صبح هم ناهار .\r\n\r\nاحتساب الملك\r\nرضا قلى خان پسر امجد الدوله مرحوم كه مدتى شهر بود حالا آنجا آمده بود ماند .\r\nثقة السلطان هم كه بود . صارم السلطان و مجيد السلطنه پسرهايش بودند . احتساب الملك گوشت‌تلخ هم كه مدتى است براى حمل جنس پارسال خمسه به زنجان آمده بود و حالا مأموريتى پيدا كرده كه رسيدگى كند [ به 
  ] دهات سردار اكرم كه حالا ملك سپهسالار است در خاك افشار واقع است محصول آن را پارسال و امسال كى برده ، اگر نزد جهانشاه خان است بگيرد اگر نزد رعاياست معلوم كند ، اينجا بود .\r\nاين دهات را عبد الله خان سردار اكرم همدانى خريده بود . جهانشاه خان نگذاشت تصاحب كند . دو مرتبه هم جمعيت از طرفين جمع شده سردار شكست خورد . حالا توريه كرده به سپهسالار و به سى و پنج هزار تومان قباله داده‌اند ، در صورتىكه ده خروار نمىبرند و آنقدر قيمت ندارد . اين قباله به اين مبلغ براى اين نوشته شد كه اگر امير بخواهد بخرد صرفه برده باشند . احتساب الملك معلوم كرده امير نبرده . مختصر محصولى است آن هم نزد رعيت .\r\nهواى كرسف از سجاس و قيدار گرمتر است . تابستان هم بسيار بد هواست . آبش هم خوب نيست .\r\n\r\nكرسف\r\nپنجشنبه سيم رجب المرجب - امروز از كرسف حركت كرديم . عمل سجاسيها به هفتصد تومان گذشت . تمام مبلغ را بعلاوه يكصد تومان و يك اسب امير به من تعارف\r\n\r\n","description":"","footnote":"","page_name":" 1526 ","page_number":556},
  {"content":"\r\n\r\nكرد . صد تومان من به ثقة السلطان دادم . اين چند شب بسيار خوش گذشت .\r\nاحتساب الملك بعد از دو روز رفت به‌سمت گروس . رضا قلى خان بود . . . يك روز هم سوار شده به قرق شكارگاه امير رفتم . جلوى فاضل‌آب كرسف را سدى بسته درياچهء بزرگى تشكيل يافته اما حاليه سد قدرى خراب شده آب كم داشت . خيال دارد سد را عقب‌تر برده وسعت بدهد . كرسف در تابستان و زمستان بدهواست ، بعلاوه آب بسيار بدى هم دارد . براى امير آب از كوه مىآورند .\r\n\r\nچوزك - خان تيمور\r\nمنزل را در چوزك ده ميرزا على اكبر مباشر دهات نظام السلطنه معين كرده بودند . در خان تيمور ناهار خورديم . چهل تومان هم حاجيهاى مالك خان تيمور تقديم دادند . بعد از ناهار سوار شده باران كمى آمد . از سجاس‌رود ، دهات ميرزا هاشم خان مستشير السلطنه گذشتيم . قاسم خان و محمد خان اصانلو آنجا استقبال آمدند . اين دو نفر از قلدرها و اشرار خمسه هستند . پناه و ملجاء آنها هم باطنا جهانشاه خان است . در كرسف گفتم بفرستيد اينجا بيايند جواب گفت من گفته‌ام خدمت شما برسند . اما اين‌جا صحيح نيست . بلى آنها مطيع من هستند بگويم همه‌جا مىآيند ، لكن اگر در كرسف بيايند هر وقت هرزگى بكنند دولت امر كند من بايد حاضر كنم ، اين است كه پلتيك اقتضا نمىكند .\r\nدر عهد سالار الدوله توپ و فوج براى دستگيرى اين دو نفر روانه كردند . دستگير نشدند .\r\nبعد حاجى مشير الممالك مرحوم ميانه افتاد و محرمانه امير گفت به شهر آمدند . خلعت گرفته صد تومان هم انعام دادند . حالا هم به من گفته بود دو خلعت بدهم و سى و شش تومان ماليات اسفرين « 1 » ده قاسم خان را بخشيده نگيرم . ما هم اطاعت كرده به همان‌طور عمل كرديم ، چوزك « 2 » عمارت تازه‌اى ميرزا على اكبر ساخته بد نيست . باران تا صبح آمد .\r\nجمعه چهارم - با وجودى كه باران مختصرى مىآمد سوار شدم . ثقة السلطان از سينه ناله داشت . ماند باران كه ساكت شد بيايد . تند مىرفتم . اسب من يرقه بود . ناهار مختصرى در عين شدت باران در اغل بيك خورديم . فورا سوار شده متصل از گردنه و ماهور مىگذشتيم . باران هم قطع نشد پالتو بارانى به درد من خورد . يك ساعت كمتر به غروب مانده بود وارد شهر شديم . لله الحمد عمل سجاس به خوشى گذشت . اسباب روسفيدى ما شد . پانصد تومان از آن مبلغ را تقديم حضرت و الا كردم . زياده چه نويسم .\r\n\r\n\r\n","description":"","footnote":"\r\n( 1 ) - اسپرين است در مراجع جغرافيايى امروزه .\r\n( 2 ) - چوزك ، از دهات حومهء زنجان .\r\n","page_name":" 1527 ","page_number":557},
  {"content":"\r\n . \r\n","description":"","footnote":"","page_name":" 1528 ","page_number":558},
  {"content":"\r\n\r\n\r\nسفرنامهء ابهر 23 رجب 1319 - 3 شعبان 1319\r\nبعد از مراجعت از كرسف و سجاس و گذشتن آن عمل چند شبى در شهر اقامت داشته بعضى از امورات را كه در ميانه بود اصلاح داده ، هوا هم چند روز به‌شدت سرد كرد ، يخ‌بندان شد . بچه‌ها الحمد لله سلامت [ اند 
  ] . روزها تا وقت ناهار مشغول درس و بعد مشغول بازى هستند . تلگراف حضرت عليه هم از چندين‌جا و آخر در هفتم ماه رجب از خانقين زيارت شد كه حالا به سلامتى يا در سامره يا در كاظمين عليهم السلام مىباشند . جاى خوب ، وقت خوب ، هواى خوب . خداوند اين دفعه هم نصيب من نكرد .\r\nخوشا به حال افخم الدوله . كاغذ آنها هم از كرمانشاه رسيد . گلين خان چيزى ننوشته بود .\r\n\r\nماليات ابهر\r\nبارى عمل ابهر ما كم‌كم شلوغ‌تر شد . يعنى از اصل ماليات دو هزار تومان نرسيده بود . از اول سال كه حاجى محمد خان وكيل الرعاياى ابهرى را حاكم كرديم كه سال گذشته هم حاكم بود نمىدانم چه حسابى سپهسالار از بابت اصطبل توپخانه با او داشت كه در ايام سالار الدوله زورش نرسيده بود بناى تلگراف‌پرانى و مأمور روانى كرد . آنقدر دستخط تلگرافى و احكامات كتبى صادر كرده روانه داشت كه حاجى محمد خان در دو ماه قبل به طهران رفت يك‌سر خانهء سپهسالار . او هم كم‌همتى نكرده فورا حبس كرد .\r\nتقى خان منصور السلطان پسر برادر خودش را در ابهر گذاشته بود . در اين مدت از ماليات ما به قدر هفتصد تومان رسيد . هرچه مىنوشتيم پول نمىرسيد .\r\n\r\n","description":"","footnote":"","page_name":" 1529 ","page_number":559},
  {"content":"\r\n\r\n\r\nمشير الممالك\r\nناچار ميرزا باقر نامى را مشير الممالك حاليه ميرزا على اصغر خان وزير سيمى ما كه اول وثيق السلطان شد بعد حاجى مشير الممالك . اولى معزول ، دومى مرحوم ، سيمى اين ميرزا على اصغر خان پسر حاجى وزير مرحوم داماد امجد الدوله شد و لقب مشير الممالك را حضرت و الا براى او گرفت كه از شدت خست هنوز تقديم لقب و مخارج فرمان را نداده و فرمان درگير است روانه داشته نوشت كه در محل باقى از دويست تومان متجاوز نيست . ايضا ميرزا رجب خان قوم وزير روانه شد . او هم همين‌طور نوشت . اين بود احكام عديده صادر شده از يك طرف سيفعلى خان نايب سلطانيه و قراسوران‌باشى راه قزوين روانه شد ، از يك طرف ابو الفتح خان سلطان سوار افشار با سوارش و همين‌طور محمد حسين خان ياور سوار افشار با سوارش كه هر قسم هست باقى را از تقى خان گرفته يا او را به شهر بياورند .\r\nاينها در ابهر جمع شده معاندين تقى خان و حاجى محمد خان مثل امام جمعهء كهنهء ابهر ، شيخ الاسلام و دو سه نفر از صاحب‌منصبان توپخانه و فوج ، تحريكات كرده تقى خان هم در خانهء خودش را بسته بيرون نيامده . عريضهء طرفين به شهر رسيد . من هم بنا بود قبل از رفتن طارم ابهر بيايم . اما چون سرد شده بود در طارم هم قدرى اغتشاش ما بين كردهاى درام شده بود تهيهء آنجا را مىديدم كه از جهت فصل و موقع و مداخل و نظم سزاوارتر از ابهر بود .\r\n\r\nمأموريت ابهر\r\nوزير يك كلمه از دهنش بيرون آمد كه عين السلطنه برود . حضرت و الا ول نكردند .\r\nوزير گفت چاپارى هم بهتر است . فرمودند خيلى خوب . باز عرض كرد امروز بهتر از فرداست . فرمودند بله . اين مأموريت به گردن بار شد . هرچه عرض كردم هر مأمور بىعرضهء « فكسنى » دو روز تهيه مىبيند به جائى نرسيد . اهل خانه هم در خانهء مظفر الدوله مهمان زنش بودند . آبدارى مختصرى از جلو فرستاده سه ساعت به غروب مانده خودم با ميرزا نصر الله خان ، ابو القاسم خان ، حسن خان ، قاسم بيك جلودار و يك نفر شاگرد چاپار به‌سمت سلطانيه حركت كرديم ، همه‌جا به‌تاخت . غروب وارد سلطانيه شده در خانهء حاجى كلانتر پدر سيفعلى خان وارد شديم . خام بوديم . خيلى تاخت كرده بوديم ، خسته شده شامى خورده به خيالات تمام خوابيدم .\r\n\r\n","description":"","footnote":"","page_name":" 1530 ","page_number":560},
  {"content":"\r\n\r\n\r\nپنير خواستن شاه\r\nشاه از طهران پنير و پياز و رب خواسته بود . محض شوخى حكمى نوشته از حسين‌آباد وزير ده من « پنير كلانتر » مطالبه كند . چون خيلى از مطالبهء پنير متوحش بود كه معمول مىشود و بدعت است .\r\n\r\nموقوفات مدرسهء سپهسالار\r\nچهارشنبه 23 رجب المرجب 1319 - صبح را برخاسته سه ساعت از دسته رفته اسبهاى چاپار حاضر شده هوا هم ابر بود . ده روز گويا از عقرب مىگذرد . اول عقرب به شدت سرد كرد . اما سه روز است بام مه افتاده . هوا آنقدر سرد نيست كه يخ بسته است .\r\nسلطانيه هم ييلاق غريبى است . به تاخت مىرفتيم . نزديك گردنهء الله اكبر به آبدارى و ميرزا ضياء كه مأموريت ديگر دارد و عباسقلى خان تفنگدار كه همراه است رسيديم . آنها را گذاشته تند مىرفتيم . اسبها خوب بودند . سر گردنه ياد نزاع امسال رعاياى وزير و عميدآباديها افتادم كه يك نفر را ميرزا احمد برادر ميرزا على اكبر مباشر نظام السلطنه يا رعاياى او كه به كمك رعيتهاى وزير آمده بودند مقتول كردند . شاهزاده علاء السلطان امير تومان كشيكخانهء مباركه مأمور شد چون اين دهات وقف مدرسهء سپهسالار و توليت آن با اعليحضرت و حاليه سپرده به موثق الملك صندوقدار است ، سه ماه است در زنجان [ است 
  ] و آخر به هزار زحمت عمل قتل و جرح به چهار صد و پنجاه تومان گذشت . وزير از كيسه داد . جان من به لب رسيد تا گرفتم . داد مىزد ، بيداد مىكرد . از عملى كه به چهار صد تومان گذشته چهار صد تومان خدمتانه از اين خسيس ، وصول اين مبلغ از جملهء محالات بود ، اما گرفتم . به يك جهالت ميرزا احمد بيچاره هزار تومان ضرر كشيد . اما شكر كند وزير بود و الا با آن زور موثق الملك حكومت خمسه به هزار تومان حق السكوت قناعت نداشت تا برسد به آنها . باز ملاحظهء حضرت و الا را كردند و به زور ايشان به اين شكل گذشت . البته پنج هزار تومان ضرر كشيده بود .\r\n\r\nهيدج\r\nمختصر يك ساعت به ظهر مانده وارد هيدج شديم . سه ساعت اين شش فرسنگ را آمديم اما خسته شده در اطاق چاپارخانه افتاديم . ناهار مختصرى همراه بود خورديم .\r\nملا غلامرضا و ميرزا ابو الفضل آمدند . هيدج مدرسهء خوب و طلاب زياد دارد . وقتى هم تيول حضرت و الا بود ، از آن جهت خيلى اظهار ارادت مىكنند . اصرار داشت شب بمانم .\r\n\r\n","description":"","footnote":"","page_name":" 1531 ","page_number":561},
  {"content":"\r\n\r\nگفتم عجلهء من به رفتن ابهر از چاپارى آمدن معلوم است . ديگر چيزى نگفت . اسب سياهى براى من درست كرده بودند . اما پاها درد گرفته حركت سخت و صعب بود .\r\nبيرون هيدج سوارى صف كشيده بود . معلوم شد حمدى خان پسرعموى تقى خان است با سوارش استقبال آمده . گفت بلى تقى خان از ترس مأمورين و براى آنكه شر و فسادى نشود رفته است . ليكن دستخط شما را روانه كرديم خواهد آمد .\r\n\r\nبقاياى تقى خان\r\nمن پس از آن‌كه وارد سلطانيه شدم ديدم آدم تقى خان نرفته . دانستم اگر دستخط حضرت و الا و رقعهء وزير به آن تفصيل كه نوشته‌اند با خبر رفتن من به تقى خان برسد حكما فرار مىكند . آن دو كاغذ را گرفته كاغذى خودم نوشتم كه حضرت و الا پس از ملاحظهء عريضهء شما محض استقلال كار و استقرار حكومت مرا روانه فرمودند . خلعت و حكم شما هم همراه من است . منزل را هم در خانهء خودت معلوم كن . به آدمش گفت مژدگانى گرفته كاغذ را بده . معلوم شد كاغذ من مؤثر واقع شده و يقينا با آن تفصيل اگر آن كاغذها رسيده بود اگر هم فرار نكرده بود فرار مىكرد . حمدى خان خيلى شكايت از دست مأمورين مىكرد . قدرى رفته سيفعلى خان نايب سلطانيه با سوارش رسيد ، بعد محمد حسين خان ياور و سوارش . من در حضور حمدى خان تغير زياد به آنها كردم كه چرا اسباب واهمهء تقى خان شده‌اند . بعد تحقيق از محمد حسين خان كردم . گفت تقى خان در خانهء خودش است . شهرت داده‌اند رفته دروغ است . قدرى رفته حشمت السلطان دائى معين الدوله كه دهات خرم‌دره و شريف‌آبادش سپردهء اوست رسيد ، بعد سايرين ، خوانين ، صاحب‌منصبان ابهر . با عليقلى ميرزا صحبت‌كنان مىآمديم . جمعيت سوار زياد بود . به همه گفتم فقط محض استقلال كار تقى خان و گرفتن بقاياى او آمده‌ام .\r\n\r\nورود به ابهر\r\nيك ساعت و نيم به غروب مانده وارد ابهر شديم . سرباز ، توپچى ، فراش ، ريش سفيدان همه صف كشيده بودند . نزديك خانهء حاجى محمد خان خانهء يكى از بنى اعمامشان منزل قرار داده‌اند . حياط كوچكى است اما اطاق خوبى دارد . حمدى خان مطمئن شده . گفت البته فردا عصر تقى خان خواهد آمد . براى ميرزا رجب خان هم با حضور آنها پيغام سخت دادم كه چرا اين قسم حركت كرده كه اسباب شكايت تقى خان شده سيد باقر ريش‌سفيد محلهء پائين كه خيلى در آن محله محترم است و با تقى خان هم كمال خصوصيت را دارد آمد . به او هم از همين قبيل صحبت داشتم . او هم گفت البته\r\n\r\n","description":"","footnote":"","page_name":" 1532 ","page_number":562},
  {"content":"\r\n\r\nشرفياب خواهد شد . اما خيال من آسوده نيست و نمىدانم چه پيش خواهد آمد . شب خسته بودم اما راحت خوابم برد . هواى ابهر هم دو سه روز است خوب شده . امروز هم ابر بود . اما باران كمى در صاين قلعه خورديم . شب تمامش به خيالات گذشت .\r\nپنجشنبه 24 رجب - صبح را امام جمعه ، شيخ الاسلام و سايرين ديدن كردند . در اطاق ، حبس محترم بودم . حياط كوچك و جمعيت زياد [ است 
  ] نمىشود حركت كرد .\r\nكاغذى براى نبى خان مقدم نوشتم و پيغاماتى به توسط عباسقلى خان دادم كه يا اسبهاى وعده‌اى را بده يا آماده باش كه خودم خواهم آمد و به قدر صد اسب ضرر خواهى برد . من حاجى محمد خان نيستم كه از عهده برنيايم . يك كاغذ هم به مظفر لشكر نوشتم كه بيايد ابهر .\r\n\r\nحمام رستم\r\nناهار خورده حمام رفتم . حمام كهنهء بزرگى است موسوم به حمام رستم . خيلى قديم و كثيف است ، با وجودى كه دو روز است تميز كرده‌اند . بعد منزل آمده به انتظار تشريف آوردن تقى خان شام شد . يك ساعت از شب رفته گفتند تقى خان حاضر است . وارد اطاق شده تمام را شكوه و شكايت از سيد رجب و محمد حسين خان داشت و مىگفت رو به روى من فشنگ در تفنگ گذاشتند ، من هم رفتم كه مفسده نشود . اطمينان كامل داده او هم با كمال شادى رفت . ما هم با شادى خواب كرديم .\r\n\r\nماليات خودتان\r\nشنبه 26 - خانهء شاهزاده عليقلى ميرزا دعوت داشتم . امام جمعه ، برادرش ، شيخ الاسلام ، امين العلماء قرووى « 1 » بودند . ديروز به حساب تقى خان رسيدگى كرده صورت‌حساب را شهر فرستادم . خيلى باقى دارند . فعلا كارى كه شد دو تمسك را دادم در حاشيه يك ماهه ضمانت كرد و آنچه قبض خورده بود با بعضى وجوهات از قبيل پول روزنامه و كتاب و تحويلدارى و غيره را حساب كرده قبض يك تخته دادم . تقريبا صد تومان بدون سند بود كه حساب شد . هرچه كردم تمسك هزار تومان فرع را گرفته قبض ندهم قبول نكرد . ماليات هم در محل زياد نيست . كدخداى محلهء بالا را آوردند خوب حرف زد . گفت شما آمده‌ايد ماليات خودتان را بگيريد يا مطالبات حاجى محمد خان را .\r\nاگر مطالبات را مىخواهيد وصول كنيد بسيار است . با تمام ماها دادوستد دارد . اگر ماليات خودتان را مىخواهيد بگيريد كه نزد ما باقى نيست . ناهار خوبى بود . امام جمعه\r\n\r\n\r\n","description":"","footnote":"\r\n( 1 ) - منسوب به قروه از دهات زنجان .\r\n","page_name":" 1533 ","page_number":563},
  {"content":"\r\n\r\nو كليهء خوانين و آقايان از حاجى محمد خان و تقى خان شكايت دارند . دو ماه هم در شهر آمده تظلم داشتند . غروب منزل آمدم .\r\n\r\nامين العلماى قرووى\r\nيكشنبه 27 - مهمان تقى خان بودم . عمارت بدى ندارد . يكصد تومان اهل ابهر ، چهل تومان خودش تقديم گذاشته بودند . نبى خان هم اسب نيمه چهار سالى با هزار آب‌وتاب كه مادرش اين و پدرش آن است روانه كرده بود ، با عريضه‌اى در كمال خضوع و خشوع و عذر تقصيرات كه اگر دير شد خوب شد . امين العلماء قرووى بود . بسيار آدم معقولى است .\r\nبيست سال تبريز بوده . شاه و عمله‌جات را كاملا مىشناسد و همه به او التفات دارند .\r\nبراى قروه زياد است . باز هرچه كردم تقى خان اين تمسك هزار تومان را بگيرد قبض را رد كند يا آن‌كه وجه نقدى بدهد قبول نكرد . تمام را مىگويد يك ماه ديگر تمام پول را مىدهم . ميرزا نصر الله و ديگران را هم پخته گمان مىكنند . راست مىگويد و امروز كه لقمه را مقابل دهان خود دارم بيرون انداخته ده روز ديگر دنبالش بگردم . طهران برود ، بست برود ، فرار كند ، چه پيش آيد . به هزار زحمت به اين‌جا رسانيده زير چنگم هست .\r\nمال ديگرى هم نيست . دلم نسوزد قناعت به چهل تومان يا بيشتر كرده بروم و معاذير دلپذير بياورم . من هم از باطن خود هيچ‌كدام را مطلع نساخته تا موقع آن برسد . تقى خان ترياك مىكشد . از سر شب تا صبح شرب مىكند . تا ظهر خواب است . خيلى جبون ، يك آدم پوچ بىمعنى [ و 
  ] برعكس حاجى محمد خان است . اما پول زياد و ملك خوبى دارد .\r\nسه ساعت به غروب مانده به بازديد امام جمعه رفتم . زنهاى كاكاوندها كه كسانشان را گرفته حبس هستند جلو را گرفته به‌زحمت رد شدم . گفتم از ابهر بيرون كردند . امام جمعه خيلى پير است ، اما خوش‌بنيه و قوى است . از آنجا منزل آمده دو نفر سرباز شرور حصار قاجارى كه ابهريها خيلى از دست آنها شكايت داشتند هردو را آورده بودند .\r\nچوب فراوانى زدم حبس شدند . كاكاوندها را هم كه گرفته‌ام . خيلى هرزه [ اند 
  ] و متصل دزدى مىكردند . اسباب آسودگى عابرين سبيل شده .\r\n\r\nاسعد الدوله\r\nاسعد الدوله با كوج و بنه به طهران مىرفت كه براى پسر دومش عروسى كند . دختر وزير بقايا را گرفته . خوش‌بخت‌ترين مردم اسعد الدوله است .\r\n\r\n","description":"","footnote":"","page_name":" 1534 ","page_number":564},
  {"content":"\r\n\r\n\r\nابهر - شناط\r\nابهر حاليه محتوى است به سه محله : خلج‌آباد يا محلهء بالا ، درب مزدق يا محلهء پائين ، شناط كه به قدر يك ميدان با اين‌دو محله مسافت دارد . ليكن از حيث هوا و صفا و مكنت و زراعت و مردمان خوب بر اين‌دو محله برترى دارد . قصبهء حاليهء ابهر آب و هواى خوبى دارد و ابهر چاى ( تركى ) يا ابهر رود ( فارسى ) بلوك معتبر حاصل‌خيز پرمنفعت خمسه است و اين بلوك داراى هشتاد قريه و آبادى و سرچشمه [ است 
  ] و منبع اين رودخانه از سلطانيه برمىخيزد ، زيرا شعبهء ديگر از آس‌پاس و سربند مىآيد ، اگرچه آبش بيشتر است و گواراتر ، ليكن بقاعدهء جغرافيائى چون شعبهء سلطانيه طولانىتر است او سرچشمه محسوب مىشود . فاضل‌آب آن تا سيادهن قزوين مىرود . ابهر چاى با هفت هزار و كسرى ماليات نقدى و به قدر از خالصه‌جات جنس مىدهد . دهات آباد خرم بسيار خوب دارد . نوكر ديوانىاش از سرباز ، توپچى و سوار بسيار است . خصوصا سوار داوطلبى بسيار دارد . شهر ابهر پنج حمام ، پنج مسجد [ دارد 
  ] و چهار هزار خانوار است .\r\nچهار صد دكان از هر قبيل دارد . ماليات شهر ابهر و شناظ يكهزار و سيصد و هشتاد و چهار تومان و كسرى است .\r\n\r\nآثار تاريخى ابهر\r\nاز ابنيه و آثار قديمه در اين شهر فعلا سه بنا باقى است : يكى قلعه‌اى است در سمت شرقى شهر مشهور به قلعهء داراب . مىگويند اسكندر مقدونى هم تعميرى در او كرده ، خشتهاى خام كه از ديوار قلعه بيرون مىآيد سه چارك طول و يك چارك قطر دارد .\r\nبعضى اوقات هم پول و بعضى اشياء هم بيرون آمده است . ديگرى مسجد جامع است كه معلوم نيست بناى آن از كى است . يعنى اهل ابهر نمىدانند . در كتاب مرآت البلدان شرح ابهر را خوب نوشته و الان حاضر ندارم . ديگرى حمام رستم است كه در عهد شاه سليمان صفوى بناشده . دختر رستم نامى بانى بوده . حالت حاليهء ابهر گنجايش بيش از اين را ندارد .\r\n\r\nگرفتن تقى خان\r\nدوشنبه 29 - امروز را به شناط براى رفتن حمام وعده داده بودم . مثلى است مىگويند « اگر فضول نبود شاه چه مىدانست پس قلعه كجاست » . حالا شناطيها هم به فضول بايد فحش بدهند . اما خير حمام بهانه بود . چند روز بود خيال داشتم در شناط\r\n\r\n","description":"","footnote":"","page_name":" 1535 ","page_number":565},
  {"content":"\r\n\r\nتقى خان را گرفته از همان‌جا روانهء شهر كنيم . دردسر و زحمتش كم‌تر بود . احدى از خيالات من مسبوق نبود . حتى صبح بعضى صحبتها به كنايه كردم . باز ميرزا نصر الله خان نفهميد . اسب تازهء نبى خان را سوار شدم . سوار و جمعيت زياد بود . به شناطخانهء حاجى خالق پياده شديم . كدخداى شناط است . مكنت و دولت زيادى دارد كه در ابهر و شناط كسى به پاى او نمىرسد . حشمت السلطان هم آنجا رسيد . پنج از دسته گذشته بود كه محمد حسين خان ياور را در اطاق خواسته حكمى نوشته گفتم تقى خان را نگاه داشته يا هزار و نهصد تومان باقى را نقد بدهد يا به شهر زنجان بايد رفت . حكم را قرائت كرده شاهسون نافهم دست به كمر تقى خان زده « مين دقّوز يوزتومن » « 1 » . تقى خان ترياكى زهره‌اش رفت . وقت رفتن گفتم طريقهء نگاهدارى محبوس اين است . با كسى سرگوشى حرف نزند ، كاغذ براى كسى ننويسد مگر تو بخوانى ، كسى پيش او نيايد . حالا ميرزا نصر الله خان هم مىخواهد با تقى خان سرگوشى صحبت كند ، مىگويد خير يا بلند يا من نمىگذارم . آن ابو الفتح سلطان به مراتب از اين خرتر است . ميرزا نصر الله آمد كه صد تومان تقديم مىدهد شهر نرود در اين‌جا باشد و چهار روز مهلت بدهيد . قبول كردم .\r\nناهار خورديم . دو ساعت به غروب مانده حمام رفتم . بسيار بسيار حمام قشنگ خوبى بود . از حمام بيرون آمده سوار شديم . شب را خانهء اسد الله خان ياور مهمان بودم . يك سر آنجا رفتم . شيخ الاسلام بود . همه بشاش و مسرور [ ند 
  ] . مىگفت امام جمعه از تدابير شما حيرت داشت و تعجب مىكرد كه احدى از خيالات شما مطلع نبود و تا آن ساعت گمان نمىكرد . پنجاه تومان هم در شناط تقديم كردند .\r\n\r\nمنافع ابهر\r\nچهارشنبه غرهء شهر شعبان المعظم - شب خيلى بيخوابى كشيدم . ليكن صبح خوابم برد . بعد از خوردن چاى شيخ الاسلام آمد و جمعى ديگر . هرچه منتظر شديم پولى از طرف تقى خان نرسيد . اگرچه تازه شروع به عمل شده بود و دور نبود ده روز ديگر توقف مىكردم مبلغى عايد مىشد . اما وقت تنگ [ بود و 
  ] طارم از دست مىرفت . رمضان پر بىمزگى كرد . دنبال دارد . حضرت و الا متصل مىفرمودند بيرونها مىروم و آخر تشريف نبردند . من هم نيامدم و الّا وقت آمدن ابهر يك ماه قبل بود كه منافع زياد داشت .\r\nحالا ديگر بر گذشته افسوس نبايد خورد . پهلوان زنده را عشق است .\r\nنوشتم محمد حسين خان منصور السلطان را به خرم‌دره ببرد و خودم هم مصمم رفتن\r\n\r\n\r\n","description":"","footnote":"\r\n( 1 ) - تركى است : نه هزار و يكصد تومان ( مسعود سالور )\r\n","page_name":" 1536 ","page_number":566},
  {"content":"\r\n\r\nشدم . حشمت السلطان زودتر رفت كه تهيه ببيند . ناهار صرف شد . امام جمعه آمد . دو سه فقره كار گذشت . مختصر پولى رسانيد خوب است . اقلا قيمت زغال و هيزم و رخت بچه‌ها درآمد . يك ساعت و نيم به غروب مانده حركت كردم . سوار و جمعيت زياد بود .\r\nاسب نبى خان هم به‌موقع رسيده بود و الّا محتاج مال عاريه بودم . غروب خرم‌دره رسيدم . قزاقهاى خرم‌دره با لباسهاى قرمز سواره استقبال آمده بودند . خود حشمت السلطان هم آمد . امسال اين قزاقها خيلى اسباب دردسر حشمت السلطان و رعيت شدند . براى حكومت بىفايده نبود . سربازها جلوى آبادى با تمام رعايا صف كشيده بودند وارد منزل شديم . خيال خودم اين است صبح چاپارى به شهر بروم . اما براى خاطر وصول تنخواه شايد موقوف شود . خوانين ابهر و سايرين همه هستند .\r\n\r\nچهل تومان تقديمى حشمت السلطان\r\nپنجشنبه 2 شهر شعبان - اگر مىدانستم آنقدر دردسر مىدهند هرگز ناهار در خرم‌دره نمىخوردم و يك‌سره شهر مىرفتم . شيخ الاسلام و چند نفر سيد به شفاعت آمده گفتند امام جمعه هم مىآيد كه تقى خان در خرم‌دره بماند . سه روزه پول را خواهد داد . برحسب ظاهر گفتم چه ضرر دارد حالا آنچه حاضر است بدهند . به اين اميد چهار صد و پنجاه تومان نقد دادند و قبض رد كردم . بعد كه خلوت شد ديدم شيخ الاسلام در بردن و گذاشتن راى ندارد . بلكه ما بين اينها عداوت بود و مدتها عارض بودند راضى است ببرم . سادات را هرطور بود ساكت كرده گفتم نخواهم برد . حشمت السلطان هم زير گوش من گفت خودتان برويد و او اين‌جا باشد صحيح نيست . محمد حسين خان هم آمد گفت من در خرم‌دره حاضر براى نگاه‌دارى تقى خان نيستم . در اميرآباد و جاى ديگر مىتوانم . مختصر ناهار خورديم . چهل تومان هم حشمت السلطان تقديم داد . خيلى آدم مؤدب معقولى است . خرم‌دره و شريف‌آباد از دهات خالصهء زنجان است . هردو را معين الدوله خريده و حالا به حشمت السلطان اجاره داده . حشمت السلطان هم قاجار [ است 
  ] و دائى آنها مىشود . بعد از ناهار چاى خورده سوار شدم . بيرون ده همه را مرخص كرده ابو القاسم خان هم نايب الحكومه شد مراجعت كرد . كره‌كرنگى داشت خيلى خوب تقديم كرد .\r\n\r\nابو القاسم خان\r\nابو القاسم خان از نوكرهاى قديم حضرت و الا از آن سفر بيست و پنج سال قبل [ است كه 
  ] از خمسه برده شد . آن‌وقت جوان بود . در اوايل ورود خمسه تفنگدارباشى شد . سه\r\n\r\n","description":"","footnote":"","page_name":" 1537 ","page_number":567},
  {"content":"\r\n\r\nماه است اين شغل را به افتخار نظام محمد طاهر خان سرتيپ مرحمت فرمودند . بيكار بود تا اين اغتشاش ابهر جلو آمد حاكم شد . در ابهر كه بوديم اطاقش نزديك اطاق من بود حاكم هم نشده بود . يك نفر نوكر ترياكى داشت . صبح بعد از سرفه‌هاى زياد و صداى عجيب و غريب كه از حلق و گلو درآورد صدا مىزد « آى اوشاخ‌لر كيم‌وار بىريز گليز » ، « 1 » « يعنى آى بچه‌ها كى هست اين‌جا يكى بيايد » . حالا كه حاكم شده است چقدر افاده كند . خيلى هم بدمنصب تشريف دارند . خدا به داد برسد .\r\n\r\nتقديمىها\r\nچهار ساعت به غروب مانده از خرم‌دره سوار شده بيرون ده همه را مرخص كردم .\r\nمحمد حسين خان هم بعد از ما حركت كرد . دو ساعت به غروب مانده هيدج رسيدم .\r\nخانهء آخوند ملا غلامرضا پياده شده نماز خواندم چاى خوردم . چند سالى اين هيدج تيول حضرت و الا بود . آخوند را از آن‌وقت مىشناسم . رعيتها آمدند اظهار خجالت كه چرا بىاطلاع آمديد . خودشان را يك نوع بسته مىدانند . اسب چاپارى حاضر شده شب را صاين قلعه خبر كرده بودند غروب رسيديم . ابدا تهيه نديده بودند . سيورسات خبر نكرده بودند . من هم سربازهاى ده را گفتم ريش‌سفيدان را حاضر كردند ، هشت نفر تنبيه شدند . بعد از تنبيه همه‌چيز حاضر شد . يك زوج كنارهء قالى هم تقديم دادند . شب ميرزا نصر الله به التماس آمد كه تقى خان دست به دامان من شده كه به هركس مرا مىسپاريد بسپاريد از دست محمد حسين خان خلاصم كنيد . صد تومان تقديم داد . پنجاه تومان هم به محمد حسين خان ، چهل تومان هم به ميرزا حبيب الله خان ، پنجاه تومان هم قيمت اسب امين الذاكرين ، ميرزا نصر الله هم معادل پنجاه گرفته بود . تمسك هزار و چهار صد و پنجاه تومان هم سيفعلى خان داد با يك التزام كه يا سه روزه پول بدهد يا تقى خان را شهر حاضر نمايد . از منزل محمد حسين خان به خانهء سيفعلى خان روانه كرده قرار شد در سلطانيه حبس باشد تا پول برسد . شب زود خوابيدم .\r\nجمعه سيم شعبان - صبح زود سوار اسب چاپارى شده هوا سرد بود ، زمين يخ بسته بود . دو ساعت كشيد تا به سلطانيه رسيديم . سيفعلى خان همراه بود . دو فنجان چاى خورده تا اسب حاضر شد . تمام را تاخت آمدم . سه ساعت كشيد تا شهر . چهار ساعت و نيم به غروب مانده بود كه وارد شدم تفصيلات را به حضرت و الا عرض كرده الحمد لله به خوبى و خوشى اين سفر طى شده و ماليات وصول شد . كوكب خانم و بچه‌ها لله الحمد سلامت بودند .\r\nو السلام 1319\r\n\r\n\r\n","description":"","footnote":"\r\n( 1 ) - آى بچه‌ها . كى است . يكى بيايد .\r\n","page_name":" 1538 ","page_number":568},
  {"content":"\r\n\r\n\r\n1320\r\n\r\nسفرنامهء همدان 17 ربيع الاول - 8 ربيع الثانى 1320\r\nسه‌شنبه 17 شهر ربيع المولود سنهء 1320 - اوايل سرطان يك ساعت و نيم به غروب مانده به عزم رفتن به همدان و ملاقات بيچاره‌هاى مصيبت‌زده سوار اسب قزل جهانشاه خانى شده از شهر و باغات گذشته سربالا شديم .\r\n\r\nفوت مادر\r\nخداوند هيچ بنده‌اى را اين قسم استقبال نصيب نكند . بعد از اين مدت انتظار آخر مأيوس . بايد با اين حال زار بروم . بعد از فوت و مرگ والدهء محترمه ديگر زندگانى ما سخت و صعب و عيش و راحتى و آزادى يك‌باره بر طرف شد . خداوند او را رحمت كند . تمام خوشى ما بواسطهء وجود محترم او بود . آن مجمع كه در خانه هميشه داشتيم و آن غمخوارى و نگاه‌دارى كه از ما مىكرد جبران صدمات و ناملايمات پىدرپى روزگار بود . حال اول بدبختى و صدمهء ما است به هر جهت . من آنچه از حرمان و غصهء اين مصيبت عظمى بنويسم جز اين‌كه بر غم و ملالتم افزوده مىشود فايده ندارد .\r\n ابرى پديد نه كسوفى نه * بگرفت ماه و گشت جهان تارى \r\nبارى خيلى مختصر مىروم . زيرا پريروز در خانهء منيع الدوله پسر اسعد الدوله در ركاب حضرت و الا مهمان بوديم تلگرافى كه به قصرشيرين در بودن آقاى عماد السلطنه زده بوديم جوابش رسيد . هفتم ماه آنجا رسيده بودند و اين تلگراف 17 رسيد . ده روز آمده بود و به اعتقاد رئيس تلگرافخانه خيلى زود بوده است . آنها از اين قرار يا همدان يا\r\n\r\n","description":"","footnote":"","page_name":" 1539 ","page_number":569},
  {"content":"\r\n\r\nنزديك به همدان شده‌اند . اول خواستم مفصل بروم حضرت و الا مانع شدند به دو جهت : يكى آن‌كه خودشان خيال بلوك گردشى دارند و شايد من دير مراجعت كنم . ديگر تا تدارك و تهيه ديده مىشد وقت مىگذشت . ده روزه ملتزم شده‌ام كه مراجعت كنم و حضرت و الا به سلامتى بروند .\r\n\r\nسيد حمزه\r\nسيد حمزه دم در باغ رسيد . گفتم مىآئى برويم ، گفت اطاعت دارم . فورا سوار اسب شده همراه شد . اين سيد خلخالى است . خيلى بامزه است . تفصيلات دارد . در خمسه اسباب سرگرمى و مشغوليات همه مىباشد . خيلى هم صاحب نفس و پاك‌طينت است .\r\nاسباب سرگرمى ما خواهد بود و الا تنهائى و خيالات بسيار صدمه مىزد .\r\nاز نوكرها كسانى كه همراه هستند از اين قرارند : حسن خان - رضا بيك - چنگيز خان كه چهار روز بود حبس بود ازبس پدرسگ عرق مىخورد . آخر امام جمعه توسط كرد مرخص شد و حالا لاعلاج از ترس « قرقر » و « لندلند » تازه گل همراه مىبرم - تقى - ميرزا يحيى آبدار و يك نفر شاگرد آبدار - قاسم بيك ميرآخور و يك نفر جلودار - تفنگدار خمسه‌اى پنج نفر .\r\n\r\nرامين\r\nدو ساعت از شب رفته به رامين رسيديم . غلام كه جلو آمده بود گفته بود حاكم مىآيد . بيچاره‌ها گمان كرده بودند با صد نفر سوار است . دو ساعت هم از شب رفته . چه چاره كنند ؟ پس بهتر فرار [ كردن 
  ] و مخفى شدن است . احدى نبود . سيد حمزه و قاسم رفته توپچيها را كه چند شعيرى مالك هستند پيدا كرده و مطلب را حالى كردند تحميلى نيست . حاكم متنكرا مىآيد . كنار رودخانه پياده شده راحت كرديم . هوا خوش بود .\r\nصحبت سيد حمزه و سربه‌سر گذاشتن نوكرها از خيالات مانع بود . لله الحمد خوش گذشت .\r\n\r\nاسب\r\nچهارشنبه 18 - صبح دو ساعت به دسته مانده سوار شدم . اسبها را اين مدت علف بسته بودم . هشت روز هم به موعد چهل روز علف مانده است . پريروز گفتم تريد « 1 »\r\n\r\n\r\n","description":"","footnote":"\r\n( 1 ) - تريت يا تريد - نان ريزه شده در ميان آبگوشت و شير و مانند آن . مجازا به يونجه خرد كرده كه به اسب\r\n","page_name":" 1540 ","page_number":570},
  {"content":"\r\n\r\nبدهند كه در راه صدمه نخورند . اما خير اسب خام علفى و اين عجلهء من ممكن نيست سلامت برسد . از اسبها كه در اين مدت خمسه از خريدارى و تقديمى همراه است نه راس [ است 
  ] . در شهر هم چند تا كره گذاشته‌ام . اسبى كه جهانشاه خان به آقاى عماد السلطنه داده بود و معيوب بود و من در عوض كره چركزى دلبر را تقديم دادم اصغر مأموريت برده . سفارش كرده‌ام هروقت رسيد بياورد كه رد كرده بلكه عوض بگيرم . اقلا به‌جاى آن كرهء خيلى اعلى نعم البدلى باشد . خودش هم به همدان و ملاقات اقوام با جلال و جبروتى برود .\r\n\r\nراه رفته\r\nاين راه را هنگام رفتن به سجاس و بعد كرسف يك مرتبه رفته‌ام . اما آن‌وقت پائيز بود و حالا كه اول تابستان است باز مثل بهار است . زراعت وصل به‌هم [ است 
  ] و سبزه و چمن و چشمه‌سارها نزديك بهم . خيلى مصفاست . چهار ساعت تا بلاماجى كشيد . خانهء ميرزا حسن تفنگدار مباشر امين دفتر پياده شديم . اظهار خجلت از بىاطلاعى مىكرد .\r\nگفتم تمام راه را بدون خبر مىروم زيرا مسافرم نه حاكم . ناهار خورديم . در پشه‌دان خواستم بخوابم . پشت‌بام بنا بود جنب اطاق طويله [ بود و 
  ] پشت اطاق كوچهء عمومى ممكن نشد . از صداى اسبها ، دادوبيداد كوچه ، « ترق‌تروق » عمله و بنا چاى خورده چهار و نيم به غروب بود سوار اسب قره شدم . كرهء سه سال چركزى بسيار قشنگ ممتاز من است . تا مزيدآباد سوار بودم خسته شدم . سنگين حركت مىكرد . راه تا حصار بسيار بود عوض كردم . سربالا تا قيدار نبى مىرود . از آنجا سرازير [ مىشود 
  ] و بغله . تا حصار يك فرسنگ سبك [ است 
  ] . بارى دو ساعت از شب رفته به حصار وارد [ شدم 
  ] . وارد باغچهء آصف دربار منشى جهانشاه خان امير شدم . رعيت آن‌وقت شب سر گوسفند قربانى را بريد . اوقاتم خيلى تلخ شد و هرچه داد زدم به حرف نرفت . باغچه باصفا بود .\r\nخودش با امير در كوه است . برادرش بود . . . ياورى بود مترجم شده بود و خيلى معقول و حراف بود .\r\n\r\nييلاق جهانشاه خان\r\nجهانشاه خان تابستان بواسطهء بدى هواى كرسف به كوه مىرود و چادر مىزند .\r\nكاغذى به امير نوشتم كه در مراجعت آنجا مىآيم . حال بواسطهء عجله ممكن نمىشود .\r\n\r\n\r\n","description":"","footnote":"\r\nميدهند نيز تريد مىگويند ( مسعود سالور ) .\r\n","page_name":" 1541 ","page_number":571},
  {"content":"\r\n\r\nراه امروز ده فرسنگ بود و خيلى صدمه خورديم . اسبها شقاق شده به‌سختى آمدند .\r\nسيد حمزه امشب با اين خستگى دنبال تقى و رضا بيك تا وقت شام در باغ چوب به دست دويد كه چرا شيخ جعفر گفته‌اند و ماچ كرده‌اند و درختهاى باغ زردآلو است . به هزار زحمت خوابيد .\r\n\r\nاسب قشنگ\r\nسه اسب براى درشكه خريده‌ام : كرنگ ، سمند ، يال دم‌سفيد . خيلى تازگى دارد و بسيار هم جنسا و تركيبا ممتاز مىباشند . سه سال و چهار سال و پنج سال مىباشند . لنگهء ديگرى هم پيدا شده ليكن هنوز نخريده‌ام . به درشكه هم چند مرتبه بسته‌ام . مىبرم كه حاج افخم الدوله طهران برده درشكهء مرا هنگام آمدن خمسه بياورد . خيلى قشنگ اسبهائى هستند . گمان نمىكنم كسى اين رنگ و به اين قشنگى اسب كالسكه داشته باشد .\r\n\r\nاملاك جهانشاه خان\r\nپنجشنبه 19 ربيع الاول - صبح از خستگى قدرى خوابمان برد . يك ساعت به دسته مانده سوار شديم . باد مىآمد و غنيمت بود زيرا گرما صدمه مىزد . دهات جهانشاه خان اطراف ما را احاطه كرده بود . قريب يكصد پارچه آبادى را مالك شده است . همه آباد ، همه مرغوب . هركس هم آن اطراف ملك دارد فرقى نمىكند ، باز مال اوست . از گوجه ييلاق گذشته به فلان رسيده ناهار افتاديم . گوجه ييلاق منزلگاه است . اما ما براى تزلو كه آخر خاك خمسه است مىرويم . هرچه كردم خوابم نبرد . چهار و نيم به غروب مانده سوار شديم . راه صاف و كمى سربالا بود . از رودخانهء بزين گذشتيم كه محال بزين رود خمسه كه تمامش مال امير افشار است به اسم اين رودخانه ناميده مىشود . توزلو همه‌جا پيدا [ بود 
  ] و هرچه مىرفتيم نمىرسيديم . غروب با خستگى تمام وارد توزلو شديم .\r\n\r\nفتح الله خان - تقى خان\r\nتقى خان پسر فتح الله خان زرين‌آبادى كه چندين سال مصدر شرارت بود و آخر الامر به تدابير زياد سپهسالار در حكومت ، خود او و محمد حسين خان را گرفته در سلطانيه سر بريد ، بعد اينجا آمده خانهء آنها را چاپيد و آتش زد . از آن به بعد محال بزين‌رود آسوده شده اين جادهء عمومى از دست هرزگى آنها آسوده و راحت گرديد . حاليه پسرش تقى خان در سراب خاك همدان منزل دارد . امروز اينجا آمده بود . ما رسيده و مهمان او\r\n\r\n","description":"","footnote":"","page_name":" 1542 ","page_number":572},
  {"content":"\r\n\r\nهستيم . سه دانگ توزلو ملك تقى خان ، سه دانگ ديگر ملك آصف الدوله است . زرين‌آباد و ساير املاك بزين‌رود حاليه مال امير است . شب در باغ فتح الله خان بوديم . قدرى خراب شده . آن‌وقت كه او اينجا بود آباد بوده است . يك دانه رطيل ديده شد . سيد حمزه تا وقت شام همين‌طور ايستاده چوبش به‌دست و منتظر رطيل بود . با وجودى كه بيرون آمده [ بود 
  ] و من كشتم باز نمىنشست . بعد از شام هم آنجا نخوابيد رفت وسط صحرا و تا صبح نشست كه رطيل دارد . خيلى بامزه بود . من در اين مسافرت گول حاجى افخم الدوله را خوردم . گفتم يقين راه آنقدرها نيست . او دو روزه از كوريجان آمده . من سه روزه خواهم رفت . غافل از آن‌كه اسب او و خود او اين هنر را كرده‌اند . راه درست هفت منزل سنگين است و اسبهاى من در اين‌جا وامانده . از شدت « شقاق » حركت نمىتوانند كرد تا صبح چه شود .\r\nجمعه 20 - صبح از توزلو سوار شده دو اسب خود را يكى جهانشاه خانى ، ديگرى كره فره را نزد على اكبر خان با يك جلودار گذاشتم كه بعد روانه كند . خودم سوار اسب سمند عاصم السلطان شدم . خوب راهوار است . آفتاب كه به گردن او تابيده بود مثل طلاى بىغل‌وغش تلألؤ داشت .\r\n\r\nخانهء افتخار نظام\r\nراه تا سر گردنه سربالا [ است 
  ] از آن به بعد سرازير آمديم . سرگدوك سرحد خاك خمسه و همدان است . هوا گرم شده اگر نسيم نمىآمد خيلى صدمه مىزد . ناهار را در غليزجه خورديم . بعد از ناهار خوابم نبرد . از رعيتها مسافت تا كوريجان را جويا شديم .\r\nگفتند خيلى راه است . بهتر دانستم مزرعه كه ملك و خانهء افتخار نظام است بروم . شايد او هم خبر از آمدن مكه‌ايها و من نداشته باشد . گفتم چقدر راه است گفتند دو فرسنگ . به آن نشان كه خيلى زيادتر بود . مختصر با حالت خراب وارد مزرعه شديم . بيرون آبادى برادرهاى افتخار نظام ، رعايا و نوكرهايش استقبال كردند . معلوم شد افتخار نظام براى تهيهء ورود مسافرين كوريجان رفته . باوجود نبودن خودش و پسرش نصرت الله خان همه قسم اسباب راحتى و پذيرائى كاملا فراهم بود . عمارت تازه‌ساز بسيار خوبى دارد كه در شهر اطاق و عمارت به اين خوبى كمتر است . در بالاخانه‌هاى سردر منزل كرديم . شب خنك [ بود 
  ] و نسيم خوب مىوزيد . شام خوبى دادند در حالى كه نيم ساعت به غروب مانده از آمدن من مطلع شدند . مبل و اسباب اطاقها خيلى خوب و باسليقه بود . الحق افتخار نظام در ظرف چهل سال نوكرى به حضرت و الا ذره‌اى خلاف و بىقاعده‌گى نكرده .\r\n\r\n","description":"","footnote":"","page_name":" 1543 ","page_number":573},
  {"content":"\r\n\r\nلله الحمد همه قسم هم اسباب ترقى و پيشرفت براى او حاصل گرديد . كاغذى براى افتخار نظام نوشته روانه كردم . دو نفر هم با يك مال براى آوردن اسب توزلو فرستادم .\r\n\r\nاملاك حسام الملك و ناصر الملك\r\nشنبه 21 - صبح به خيال آن‌كه راه كم است ديرتر سوار شديم . راه صاف و سرازير بود . اين بلوك سردرود شش فرسنگ در شش فرسنگ است . چهل پارچه آبادى دارد كه سى و دو ده آن ملك جناب حسام الملك است باقى مال ناصر الملك . دو پارچه هم ملك افتخار نظام است . هوايش سردسير [ است 
  ] و زراعت ديم بسيار خوب عمل مىآيد . دمق ملك بزرگ معتبر آن است كه حسام الملك آنجا خانه و عمارت خوب دارد .\r\nراه را ما بلد نبوديم . تمام را از روى خيال حركت مىكرديم . از آن جهت سخت مىگذشت . گفتم البته افتخار نظام ناهارى تهيه كرده [ است 
  ] و رعيتها انتظار دارند . به عجله مىرفتيم و باز گفته بودند راه كم است . هفت ساعت تمام راه رفتيم . مهتر كوريجانى كه همراه بود هر دقيقه وعدهء رسيدن مىداد و نمىرسيديم . آخر سيد حمزه مىگفت كه دروغ مىگويد كوريجانى نيست و هرگز كوريجان نيامده است . خسته و كوفته به كوريجان رسيديم . ديديم خبرى از ورود ما نيست .\r\n\r\nجلاء الملك\r\nاز يك نفر رعيت پرسيدم افتخار نظام كجاست ؟ جواب داد رفته است داغ‌داغ‌آباد . از ديگرى جويا شدم گفت منزل است . خانه را هم بلد نبودم . يك نفر رعيت را جلو انداخته وارد منزل شديم . معلوم شد افتخار نظام داغ‌داغ‌آباد ديدن على خان جلاء الملك كه تازه آمده رفته . ريش‌سفيدان آمده اظهار خجالت مىكردند كه اطلاع نداشتيم ، خيلى بد شده است . سيد حمزه جرش گرفته بود كه حالا چه بايد كرد ، برگرديم و آنوقت مراجعت كنيم كه شما استقبال كنيد . بارى ناهار خورده يخ براى افتخار نظام از شهر آورده بودند خيلى به‌موقع خود رسيده بود . در پشه‌بند افتخار نظام خوابيدم . از حضرات خبرى نداشتند .\r\nبعد از خواب افتخار نظام آمده بود از ملاقات او خوشوقت شدم .\r\n\r\nكوريجان\r\nمدتها است كه كوريجان را مالك هستيم . خوانين هم آنچه توانستند در سر اين ده دردسر دادند بلكه بفروشيم . ليكن حضرت و الا اقدام به فروش نكردند . سيصد خانوار است . آب و ملك زيادى دارد . اما در آبادى آن‌قدرى حضرت و الا مسامحه فرموده\r\n\r\n","description":"","footnote":"","page_name":" 1544 ","page_number":574},
  {"content":"\r\n\r\nآنطور كه بايد مخارج نمىفرمايند و الّا سالى هزار خروار ضبط مىدهد و دو سه ده ديگر از آب و ملك او مىشود تازه ساخت كه هريك در مقام خود كوريجانى باشد . شب در پشت‌بام خوابيدم . هوا خوب بود . بالاخانهء كوچك قشنگى افتخار نظام ساخته باقى عمارت چندان آباد نيست .\r\nيكشنبه 22 ربيع الاول - صبح آدمى به شهر فرستاده به جناب شريف الملك كاغذ نوشتم كه تلگرافا از كرمانشاه جوياى افخم الدوله شود . براى خودش هم حضرت و الا خلعتى روانه فرموده بودند كه از سياه عيالش بيرون بيايد ، حالا خواهد آمد يا بعد از تشريف آوردن حاجى افخم الدوله ، ناظم الشريعهء همدانى كه در آن سفر همدان معلم من بود ، چند سال هم طهران باز معلم من [ بود 
  ] و حاجى افخم الدوله همراه بياورد . تخته كهنه‌اى از خانهء ميرزا بيك مرحوم كه آن بيچاره هم در اين سفر همراه رفته بود مكه برود در كاظمين عليهم السلام وفات كرد آوردند . قدرى بازى كرديم . بعد از خواب به باغ جويبار كه در يك ميدانى ده در سر قنات واقع است رفتيم . شعبانعلى بيك باغبان‌باشى در بيرون باغ ايستاده دسته گل مشكيجه تقديم داشت . باغ باصفا بود . اگرچه درختهاى آن را دو سال قبل فروخته‌اند و امسال هم اغلب بواسطهء بىآبى سال گذشته خشك شده اما باز خيلى درخت داشت . قنات را دو سال است كار مىكنند . حالا چهار سنگ آب دارد ، بسيار گوارا و خوب . دو قنات مخروبهء ديگر كه اگر تنقيه شود دو برابر بر آبادى و معمورى ده مىافزايد . افسوس كه حضرت و الا در ملك‌دارى قدرى ملاحظهء صرفه را مىكند ! غروب مراجعت شد . سيد حمزه به اصرار زياد شمد افتخار نظام را گرفته كيسه براى خودش دوخت كه ميان آن رفته شب بخوابد از شر رطيل و عقرب ايمن باشد .\r\n\r\nهمدان خانهء ماست\r\nچهارشنبه 25 - صبح را شريف الملك و پسرش و جناب ناظم الشريعه و جمعى ديگر از محترمين شهر آمدند . شريف الملك به همان هيكل سابق است . ابدا توفيرى نكرده .\r\nناظم الشريعه فربه‌تر شده ، سيگار را هم ترك كرده بود . شهر همدان در حقيقت خانهء ماست .\r\nچندين‌بار حضرت و الا حكومت آنجا را فرموده دهات و تيولات ، تمام اينجاست .\r\nيك نوع ارادت و بندگى اهل همدان به حضرت و الا داشته و دارند . ناهار خيلى خوبى افتخار نظام تهيه كرده بود . شريف الملك از كرمانشاه جويا شده بود . معلوم شد حركت كرده‌اند . از كنگاور پرسيده بود حركت حضرات را پريشب جواب داده بودند .\r\n\r\n","description":"","footnote":"","page_name":" 1545 ","page_number":575},
  {"content":"\r\n\r\n\r\nظفر السلطنه\r\nحكومت همدان با شاهزاده ظفر السلطنه پسر مرحوم جلال الدين ميرزا است . عيالش فوت شده بود تازگى دختر مرحوم ركن الدوله طاب ثراه را گرفته . همان دختر كه در عقد امين الملك مرحوم بود . از قرارى كه گفتند شاهزاده خانم حضرت و الا را پسند نكرده و از دست حضرت و الا هم كارى ساخته نشده . همان‌طور باكره است . متصل ما بين زن و شوى نزاع و گفتگو است . سيد حمزه پياده شهر مىرفت به هزار زحمت عودت داده با حسن خان روانه‌اش كردم . پيغام هم براى شاهزاده دادم .\r\n\r\nمشكوة الملك\r\nعصر شاهزاده مشكوة الملك ابن مرحوم خسرو ميرزا ابن وليعهد عباس ميرزا طاب ثراه از شهر تشريف آوردند . خيلى از زيارت ايشان محظوظ شدم . شب شريف الملك و سايرين در منزل ديگر بودند . شاهزاده نزد من بود . خيلى صحبت از روزگار كرديم .\r\nپسرش مؤيد السلطان ماشاء الله خيلى خوب بود .\r\nپنجشنبه 26 - دو نفر پياده از رعيتهاى مارهموار كه به جلو فرستاده بودم تا هرجا ممكن است بروند ديشب مراجعت كردند .\r\n\r\nورود مسافران و صداى چاوش\r\nمژده دادند حاجى افخم الدوله و سايرين به سلامتى امروز قبل از ناهار تشريف مىآورند . ما هم افتخار نظام و ساير نوكرها را استقبال فرستاديم . خودم با شاهزاده مشكوة الملك در بالاخانه نشسته دوربين مىانداختيم و ديده‌بانى مىكرديم . سه ساعت و نيم از دسته گذشته طليعهء حضرات نمايان شد . مثل اين بود دنيا را به سر من كوبيده‌اند .\r\nشرم و خجالت از مشكوة الملك مانع بود و الّا خودم را از بالاخانه به پائين مىانداختم . او هم براى همين كارها آمده و مانده بود . ورود حاجى افخم الدوله به ده و بلند شدن صداى چاوش كه ملا عبد الحسين كوريجانى باشد و جلوى حضرات افتاده مىخواند يك صداى گريه و شيون از زن و مرد كوريجان راه افتاد كه دل من نزديك بود بتركد . بىاختيار اشك سرازير شد . هرچه صدا نزديك‌تر مىشد گريهء مردم بيشتر . مختصر چه شرح و بسط دهم . اى كاش مرده بودم و دست من مىشكست اين مطالب را نمىديدم و نمىنوشتم .\r\nبه حياط رفتيم افخم الدوله با جمعيت وارد شد . ديگر حالت من و او معلوم است .\r\nخداوند به حق خمسهء طيبه نصيب هيچ برادرى و فرزندى نكند . چنان غرق خجالت بود\r\n\r\n","description":"","footnote":"","page_name":" 1546 ","page_number":576},
  {"content":"\r\n\r\nكه كانه او باعث موت خانم جانم شده است . به اطاق رفتيم نشستيم و گريه مىكرديم .\r\nافتخار نظام و نوكرها و رعيتها به سر و سينه مىزدند . مشكوة الملك مانع بود . چاى صرف شد . هرمز ميرزا كه وارد شد آن عشق و علاقهء خانم به اين طفل ياد من افتاد . مجددا بىاختيار شدم . دست به گردن او كرده از حالت طبيعى خارج شدم . خدا مىداند كه به چه اندازه به اين بچه انس داشت . تمام آنچه خدا خلق كرده براى خاطر او حاضر مىكرد .\r\nبا همهء ماها دعوا و نزاع در سر او و نزهت الملوك دختر من كه نامزد براى هرمز كرده بود مىكرد . شب و روز انيس و مونس خانم بودند . خدايش رحمت كناد . همچو مادرى كسى ياد ندارد . از هرچيز آراسته و تمام بود . مجلس ثالث ورود شاهزاده خانمها و سايرين بود . من نمىتوانم بنويسم اهل اين دو آبادى كوريجان و مارهموار كه دودانگ مارهموار ملك خود آن مرحومه است چه عزادارى كردند . آحاد افراد اين دو آبادى از انعام و احسان آن مرحومه متنعم بودند . به يكان‌يكان توجه و رسيدگى مىكرد .\r\nاندرون رفتم رقت قلب زنها معلوم است ، حالت من هم معلوم . به نوشتن درست نمىآيد . خداوند قسمت احدى نكند . بارى بعد از ناله و افغانها جمعى ما را ساكت كردند و ناهار آوردند كه از زهر مار بدتر بود و از گلوى احدى فرونرفت . بعد از ناهار متفرق شديم . الحمد لله شاهزاده آغا و شاهزاده خانم ، گلين خانم ، قجر آقا و بچه‌هايشان به سلامت آمده‌اند .\r\n\r\nحج امسال\r\nباز هزار شكر دارد . هركس از اين سفر مكه به سلامت مراجعت كرده باشد عمرى است كه دوباره خداى لايزال عطا كرده . نصف حجاج امسال مراجعت نكرده‌اند . از خمسه سى نفر رفته بود ، پانزده نفر مراجعت كرد . از همدان شصت نفر بيست نفر آمده .\r\nاز دهات هرچه رفته‌اند كمتر آمده‌اند . آن هم هركدام از يك راه ، از يك سمت با حالت پريشان و فقر و فاقه . همچو سالى تاكنون كسى ياد ندارد . اشخاصى كه سى دفعه و بيست دفعه به مكه معظمه كه در سرطان و اسد هم رفته‌اند مىگويند اين قسم ناخوشى و گرفتارى نديده بوديم كه جان و مال و هرچه هركس دارد به باد فنا رفته باشد . حتى اهل مكهء معظمه و شريف مكه گفته بوده است تا حال در هيچ سنه اين قسم ناخوشى واقع نشده كه نصف بيشتر حجاج تلف شوند . از يكصد هزار زوار و حجاج ژاوه « 1 » كه بروز و با از آنها [ بود 
  ] و خودشان مظهر و هيكل و با هستند پانزده هزار به جده رسيده آنها را هم به\r\n\r\n\r\n","description":"","footnote":"\r\n( 1 ) - جاوه‌اى .\r\n","page_name":" 1547 ","page_number":577},
  {"content":"\r\n\r\nحكم دولت عثمانى به يكى از جزاير بىآب و علف بردند كه به جهنم رفته ديگر احدى از جاوه‌ايها ميل و رغبت زيارت بيت الله الحرام را نكند كه يك نفر آنها باعث اتلاف نفوس كثيرهء محترمه مىشوند .\r\n\r\nتفصيل و با\r\nحال بهتر آن است تفصيل خروج از مدينهء منوره و بروز و با و گرفتارى حضرات را از قول حاجى افخم الدوله و حاجيه شاهزاده آغا و حاجيه زهرا سلطان بدهيم . مسافرين مكهء معظمهء ما نه نفر بودند . چهار زن ، چهار مرد به اين اسامى . مرحومهء مغفوره خانم طاب ثراها - نواب عليه شاهزاده آغا همشيرهء محترمه - زهرا سلطان عيال مرحوم محمد تقى للهء من كه بعد از وفات شوهرى اختيار نكرده . تقريبا شانزده سال است در خانهء مرحومه خانم با كمال صداقت و امانت و ديانت و معقوليت خدمت كرده باوجود آن‌كه جوان بود و محمد تقى بيك شوى اول او بود ترك همه‌چيز را كرد - مرحومه نه‌نه آقا كه نگاه‌دار و نه‌نهء افخم الدوله بود ( افخم الدوله و من را خانم مرحومهء مغفوره شير داده بودند . پرستار من زن مشهدى بود . پرستار حاجى افخم الدوله نه‌نه آقا ) - حاجى افخم الدوله - مرحوم صدر ميرزا ابراهيم آملى مازندرانى - سيد مجتبى - رمضان خان كاكا - مشهدى صفر با هفت « عكام » .\r\nروز 23 ذيقعده به مدينهء منوره با كمال سلامتى حجاج شامى وارد شدند . سه روز در مدينهء منوره به زيارت و عبادت مشغول [ بودند 
  ] . روز حركت مىشنوند كه حجاج ژاوه از دريا به بندر ينبوع آمده ، ورود به مدينه از آن كثافت ظاهر و لئامت باطن ، خوراكهاى بد كثيف گرفتار و دچار ناخوشى شوم و با شده‌اند .\r\nاين اخبار محرمانه بود و عبد الرحمن پاشا امير حاج شام حكم به خروج حجاج شامى مىكند و حكم به توقيف حجاج ژاوه . روز به مسجد شجره رفته محرم مىشوند و جز معدودى از حجاج كسى واقف به طلوع و با نيست . خانم مرحومه با كمال سلامت مزاج محرم مىشود . خروج از مسجد شجره حجاج ژاوه داخل حجاج شام مىشوند .\r\nعبد الرحمن پاشا فورا به زور عسكر آنها را خارج از قافله مىكند كه يك منزل عقب بيايند . در صورتىكه نصف بيشتر آنها تلف شده بودند .\r\nحاجى افخم الدوله مىگويند سيصد كجاوهء آنها را ديده بودند كه يك نفر در آنها زنده نبود . به قول آن عرب كه پرسيدم زنده‌اند گفت « كلهم موتوا » ، روز سوم جناب صدر ميرزا ابراهيم مبتلى شده تا آن‌روز كسى نمرده بود و ناخوشى شهرت نداشت . در ظرف شش ساعت به دار باقى رفت . آن بدن سفيد او مثل تكه هيزم نيم‌سوخته سياه بود . چشم او\r\n\r\n","description":"","footnote":"","page_name":" 1548 ","page_number":578},
  {"content":"\r\n\r\nپيدا نبود . صداى او مثل آن‌كه از قعر چاهى تكلم مىكند بيرون مىآمد و وصيت مىكرد .\r\nناخنهاى او مثل مركب سياه شده بود . احدى صدر را با كاكاى حبشى يا زنگبارى تميز نمىداد . وصيت كرد و مرد . در پشت چادر به زحمت زياد غسل داده كفن كرده دفن كرديم . بعد نه‌نه آقا گرفتار شد و او مثل آدم مارگزيده به خود مىناليد . تمام خار و خاشاك صحرا را با ناخن كنده به سروصورت خود مىپاشيد . مثل برگ درخت در هنگام خزان و وزيدن باد شديدى از روى شترها آدم به زمين مىافتاد . مرده و نمرده روىهم مىريخت . هركس را كه ناخوش بود با آنچه در كجاوه داشت اگر مىفهميدند جبرا قهرا به زمين انداخته مىگذشتند . يك وانفسائى ، يك قيامتى كه احدى نديده و انشاء الله نخواهد ديد . مرده بر روى مرده ، نيم‌جان و نيم‌نفس به روى هم مىريختند . مال و اموال بود كه در جاده افتاده و احدى اعتنا نمىكرد مكر عكامها كه فقط اگر ممكن بود هميانها را از كمرها باز مىكردند . پدر به فرزند ، برادر به برادر ترحم نمىكرد . هركس صاحبى داشت و فرصتى خاك را پس كرده ميت را دفن مىكرد . هركس نداشت انداخته و مىرفت . عسكرها مواظب بودند كه هركس مبتلا شده است از روى مال به‌روى زمين انداخته بروند . روز پنجم خروج از مدينه كه اول ماه ذيحجه الحرام باشد مقارن ناهار حالت خانم برهم خورد و بسيار هم واهمه كرده بودند . عصر نه‌نه آقا مرحومه شد . فرداى آن خواهر حاجى ملك التجار طهران كه با دو پسرش با خانم و افخم الدوله هم‌سفر بودند در ميان كجاوه گرفتار شده فورا مرد [ ند 
  ] . در ميان صحرا دفن كردند . بيشتر اسباب پريشانى مرحومه خانم شد . زهرا سلطان مىگفت همين‌قدر دعا مىكرد كه خدايا پنج روز ديگر به من مهلت بده كه من در اين صحرا نمرده و مرا در اين بيابان دفن نكنند .\r\nافخم الدوله را هم نمىگذاشت نزديكش بيايد . تمام را فرياد مىكرد كنار برو نزديك من نيا . بارى روز دوم تخت روان حاجى على آقا حمله دار را به روزى هفت ليره كه سى و پنج تومان حاليه باشد كرايه كرده دفعه‌اى هم دو ليره حق القدم طبيب امير حاج [ مىدادند 
  ] .\r\nروز سوم همه شكرگزار شدند كه مرض رفع شده شاهزاده آغا مىفرمودند همان روز اول كه دكتر به عيادت آمد زبان خانم را كه ديد گفت تلف نخواهد شد و خوب مىشود و همين‌طور بود . از مرض و با مرحوم نشدند بلكه بعد از و با به اسهال كبد دچار شدند و به آن مرض فوت كردند . قلب مرحوم خانم مدتها بود مىگرفت و طپش داشت . حدت و حرارت ناخوشى و با باعث تشديد آن مرض شد ، گرماى آنجا و اين‌كه هر ساعت به جائى نقل و تحويل مىدادند صدمهء بيشتر زد تا آن‌كه قضاى فلكى كار خود را كرد و خاك بر سر ما نمود . ورود به مكه ناخوشى خانم همان اسهال كبد شد . شب خانم را در سرير نشانيده عكام به دوش گرفته با لباس احرام طواف را به‌جاى آورد . مابقى تكاليف\r\n\r\n","description":"","footnote":"","page_name":" 1549 ","page_number":579},
  {"content":"\r\n\r\nرا افخم الدوله نيابة [ انجام داد 
  ] . در منى و عرفات و مشعر هم به مبلغ گزاف تخت كرايه كرده خانم را بردند و عمده اعمال را به قدر امكان خودش به‌جاى آورده بعضى را نايب شدند . مراجعت از منى ديگر حالت خانم بدتر شد . در حالت اغما بودند تا در روز پانزدهم شهر ذيحجهء 1319 بعد از فراغت از اعمال به دار باقى و سراى جاويدانى شتافت ، رحمة الله عليها .\r\nصاحب خانه آدم خوبى بود و خيلى مهربانى كرد . چادر در حياط زد . از اتفاقات آسمانى ملك الملوك خانم كه دختردائى خانم مرحومه باشد و از آن زنهاى يگانهء جانانه است بطورى كه منفردا به مكه آمده بود بدون يك نفر نوكر يا محرم پيدا شده خودش متكفل غسل و كفن مىشود . بعد جنازه را بطورى كه ندانند كيست به قبرستان ابو طالب حمل كرده در پائين پاى ام المؤمنين حضرت خديجه كبرى سلام الله عليها دفن مىكنند و اگر كسى مخبر شده بود و ايام آشوب و گرفتارى اهل مكه نبود به صد ليره و دويست ليره آن مكان شريف را نمىدادند و محال بود به اين جزئيات در آنجا ميت دفن شود . تمام اين مطالب دال بر نيكى اعمال و خوبى كردار آن مرحومه است كه خدايش آمرزيده بود كه در همچو مقامى و مكانى از دار دنيا رفت . بدون هيچ حساب و كتابى آمرزيده و رستگار بود و به جناب نعيم شتافت . خداوند جل و علا با همان خديجهء كبرى محشورش فرمايد كه تمام ملت اسلام و زنان عالم به آن وجود محترم بايد فخر و مباهات كنند . پس از اين وقايع حالت آن بيچاره‌ها معلوم است . به صدمهء زياد به جده آمده به زحمت زياد و پول فراوان كشتى گرفته چهارده روز در كشتى بودند و همشيره در كشتى سخت گرفتار ناخوشى شده الحمد لله شفا يافت . هزار و پانصد نفر در آن كشتى بودند ، مثل گوسفند روىهم ريخته . ليكن الحمد لله و با در كشتى نبود و به خير گذشته بود . يك شب هم كشتى به يك فروند كشتى بادى كه از بوشهر مىآمد خورده بود و كشتى بادى را غرق مىكند ، بيست و دو نفر از ملاحان را نجات مىدهند . سه نفر غرق مىشوند . اهل كشتى در آن هنگامه يك‌بار ديگر دست از جان شسته منتظر موت شده بودند . ده روز هم در بصره قرانتين داشتند . در 25 محرم وارد كاظمين و 26 كربلاى معلى ، وارد به خانه [ مىشوند 
  ] و اين‌كه ابدا شاهزاده خانم و سايرين از اين واقعه اطلاع نداشتند و شربت و شيرينى حاضر كرده انتظار ورود خانم را داشتند از هر مصيبتى بالاتر بود كه يك مرتبه اميدها نااميد شده ، عيش و سور مبدل به عزا و سوگوارى شد . خدايا خودت مىدانى چه مادرى بود و از اين به بعد راحتى و آسودگى بر ما حرام شد . ديگر آن دستگاه و آن نعمت و آن لذت براى ما فراهم نخواهد شد . گذشت كه گذشت . بىخانه ، بىلانه و بىصاحب و بزرگتر شديم . حالا اين بچه‌هاى كوچك ما را كه آن علاقه و انس به آن مرحومهء مغفوره\r\n\r\n","description":"","footnote":"","page_name":" 1550 ","page_number":580},
  {"content":"\r\n\r\nداشتند كى نگاه‌دارى و پرستارى خواهد كرد ، جز تو اى خداى كريم . به حق همان مكه ، زمزم و صفا ، هم صبر به ما عطا كن و هم عاقبت امر ما و اين طفلان را بخير كن .\r\n آسمان در كشتى عمرم كند دايم دو كار * گاه شادى بادبانى ، گاه انده لنگرى \r\nديگر بيشتر از اين تفصيل نمىدهم . از افخم الدوله نيمه‌جانى باقىمانده . همه‌كس بايد به او ترحم كند . قدر اين خدمات او را در اين سفر چه به آن مرحومه تا ساعت مردن و چه به سايرين از بردن و مراجعت دادن ماها بايد خيلى بدانيم و تشكر كنيم . اين يك جوان بيست و سه ساله چقدر تحمل مشقت و زحمت كرده و چقدر مصيبت كشيده .\r\nحقيقتا خيلى طاقت آورده و از خيلى اشخاص سفركردهء تجربه نموده بيشتر از [ عهدهء 
  ] تكاليف اين سفر برآمده . حق فرزندى را تا ذرهء آخر در حق مادرش به‌جاى آورده .\r\nخداوند از او راضى و خشنود است . سفر كردن با زن ، با جمعى نوكرهاى جوان كه پيرمرد و شيخ قافلهء آن مشهدى اكبر للهء هرمز باشد ، با آن طبايع مختلف خانمها ، همه از او بزرگتر ، هريك به يك خيال و يك آهنگ ، ده ماه زحمت بكشد خدمت كند ، روزى ده مرتبه كجاوه را بلند كند و به زمين بياورد ، خواب و خوراكش معلوم نباشد ، آخرش هم در همچو جائى گرفتار ناخوشى خانم و آن‌همه صدمه و زحمت بدون هيچ نتيجه ، خيلى طاقت لازم دارد .\r\nدر مراجعت ، با آن‌كه دماغ سوختگى از هر كارى انسان را مانع مىشود طورى از عهدهء خدمت به خانمها برآمده كه ذره‌اى دلخورى نداشتند . حتى يك نفر كلفت را نمىگذارد ديگرى سوار كرده و پياده كند . تحمل تمام زحمات قافله با خودش شخصا هست . همه راضى و شاكر بودند . حتى تازه‌گل با آن چس دماغى كه دارد . خداوند توفيق تلافى زحمات او را به ما عطا فرمايد و اميدوارم رستگار دو جهان باشد .\r\n تو نيكى مىكن و در دجله انداز * كه ايزد در بيابانت دهد باز \r\nخداى دو سراى اجر و مزد به او كرامت خواهد فرمود . طول عمر ، شوكت و عزت نصيبش خواهد نمود .\r\nيكشنبه 29 - مشكوة الملك همان پريروز عصر رفت . شريف الملك ديروز عصر رفت . خلعت مرحمتى حضرت و الا را هم داديم خيلى مايهء تشكرش شد . اين دو روز را تمام مشغول ماتم‌دارى و تعريف سفر بودند . امروز گفتيم باغ جويبار برويم ناهار ساج‌كباب و بزقورمه داديم تهيه كردند . خانمها بعضى الاغ بعضى اسب سوار شده چند چادر هم زده بودند . هواى باغ هم بهتر از ده بود . دروى جو تمام‌شده مشغول دروى گندم هستند . محصول امسال كوريجان صد خروار علاوه پارسال است . قنات ماشاء الله خوب آبى پيدا كرده .\r\n\r\n","description":"","footnote":"","page_name":" 1551 ","page_number":581},
  {"content":"\r\n\r\n\r\nگداهاى عتبات - حرامى\r\nافخم الدوله مىگفت سفر مكه از اين راههاى متعارف حرام است نه واجب . دو هزار نفر گدا از عتبات همراه شده بودند . يك لقمه شام از گلوى احدى به راحت پائين نرفت .\r\nسفرهء ناهار پهن نشده سى نفر ، چهل نفر اطراف چادر را گرفته بودند . از چشم آدم بالا مىرفتند . لقمه را از گلو بيرون مىآوردند . دزد به اندازه‌اى بود كه يك شب كسى خواب راحت نداشت . هركه را هم تنها مىديدند فورا مىكشتند و تمام اين اعراب تفنگهاى ته‌پر « كرا » كار فرانسه داشتند و احدى از عقب‌مانده‌ها جان به‌در نمىبرد . تا روزى كه از شام نگذشته [ بوديم 
  ] امير حاج و عسكر همراه نبود ، خودمان بهتر حفظ مال و جان خود را مىكرديم . پس از آن‌كه عسكر همراه شد فى الجمله غفلت كردند آنقدر كشته [ شدند 
  ] و مال بردند كه اندازه نداشت . از مدينه كه خارج شديم و محرم بوديم بدتر از و با حراميهاى حرام‌زاده و اعراب حرب بودند كه قتل رافضى را عبادت [ دانسته 
  ] خيرات اموات خود مىكردند . ابدا دولت عثمانى در آنجاها استقلالى ندارد ، يا نمىخواهد به حاج خوش بگذرد كه از راه جهنم بدتر است . هشتاد هزار ليره دولت عثمانى همراه حاج كرده بود كه « اخوه » اعراب بود . منزل به منزل آمده پول و خلعت خود را گرفته مىرفتند .\r\nباز كسى راحت نبود . بارى تفاصيل سفر حضرات بسيار است خودشان روزنامهء وقايع سفر را مفصلا نوشته‌اند .\r\n\r\nگله‌هاى مادر قاسمى\r\nتا عصر آنجا بوديم . گلين خانم هم دل پردردى داشت . گله‌هاى « مادر قاسمى » فراوان مىكرد . غروب به كوريجان آمديم . رعيتهاى حصار سبزى و خيار و باقلا از شهر آورده بودند و چقدر زندگى در ده سهل است . ما روزى ده نفر نوكر مفت داريم كه هركار بگوئيم مىكنند . هرجا بخواهيم مىروند بدون يك شاهى مواجب يا يك تكه رخت .\r\nدوشنبه غرهء شهر ربيع الثانى - به‌خير و سعادت از خواب برخاستم . رفتن طول كشيده بود . الحمد لله امروز نواقص كارها درست شده فردا بعد از ظهر حركت مىكنيم طهران و خمسه . سلامتى حضرات و روز خروج را تلگراف كردم . در حياط يكى از رعايا كه بارهاى زيادى را گذاشته بودند عروس صاحب‌خانه بخارى را آتش مىكند غافل از آن كه « طايهء » يونجه روى آن است . يونجه آتش گرفته اطاق هم شعله‌ور مىشود . نوكرها پشت‌بام رفته هرچه فرياد مىكردند يك نفر رعيت براى درمان در ده به اين بزرگى نبود .\r\nتمام صحرا رفته بودند ، مشغول درو بودند . اگر نوكرهاى ما نبودند تمام اين خانه‌ها آتش\r\n\r\n","description":"","footnote":"","page_name":" 1552 ","page_number":582},
  {"content":"\r\n\r\nمىگرفت . به هزار مشقت خاموش كردند .\r\n\r\nچادر چارپخ - « اقر » راه\r\nناهار خوبى آشپز افخم الدوله درست كرده بود خورديم . بعد از ناهار هريك براى خواب به‌جائى رفتيم . خوابم نبرده بود كه از بالاخانه صداى فرياد خانمها بلند شد . از پشه‌بند بيرون آمدم ديدم دود و شعلهء آتش است به هوا مىرود . رفتم بالاخانه معلوم شد چادر « چهارپخى » كه روى پشت‌بام زده بودند از بخارى پائين كه آبدارخانهء من بود آتش گرفته . نوكرها باز آمده خاموش كردند . يك تكه از چادر و چوب آن باقى نماند جز چند عدد ميخ طويله . قدرى اسباب هم در چادر بود با فرش سوخت . چادر قشنگى بود . در بغداد براى سفر مكهء معظمه دوخته بودند . افخم الدوله خيلى دوست مىداشت . افسوس مىخورديم . شاهزاده آغا فرمودند خوب شد سوخت ، من تا حال نمىخواستم بگويم پيش چشم من اين چادر از همه‌چيز بدتر بود زيرا مرحومهء مغفورهء خانم را در اين چادر شسته بودند . خيلى خوب شد سوخت و از چشم من نابود شد . همه از آتش گرفتن آن بعد از اين مطلب خوشحال شديم . شب نسيم بلند شده هوا بهتر بود . روزها بسيار گرم است . شب به قدر شصت تومان پول زرد كه همراه داشتم به كلفتها و نوكرها « اقر » راه و پول حمام دادم . بيشتر به كلفتها رسيد . نوكرها را وعدهء بعد دادم .\r\nماشاء الله عزت ملك دختر افخم الدوله از مزه و نمك و محبت تالى ندارد . خداوند حفظ كند . شيرين‌تر از اين طفل بچه نديده‌ام . يك دنيا مزه دارد . چه زيارت‌نامهء خوبى مىخواند . چه سينهء خوب مثل اعراب مىزند . حقيقت لذت بردم ، خدا محافظت كند .\r\nخانم كربلائى دختر شاهزاده خانم هم بد بچه‌اى نيست . شاهزاده آغا عصر تب كرد .\r\nمعلوم شد از حمام و خوردن گيلاس و كاهو بوده است . مزاجش عليل است . تا آنجاها بود خوب بود . پايش كه به خاك ايران رسيد نوبهء پدرسوخته كه سابق داشت عود كرد .\r\nسه‌شنبه دوم ربيع الثانى - ناهار وداعى خورديم . بسيار مزه داشت . هوا گرم است مگس در اين‌جا هنگامه مىكند . به لباس مشكى هم انسى دارد خصوصا تازه باشد و لعابى داشته باشد . اتفاقا اين لوازمات در لباس من بود . طورى عاجزم كردند كه بيرون آوردم لخت نشستم . تازه‌گل عربى هم حالا حرف مىزند . دو مقابل بر شيطنت و بدذاتيش علاوه شده . با چنگيز دو روز اول مرافعه داشت . گويا صلحى واقع شده باشد .\r\nاشرفيهاى بدلى گردن تازه‌گل ، طمع چنگيز را به حركت آورد . بارى بعد از ناهار استراحت ممكن نشد . سه ساعت و نيم به غروب مانده با همگى وداع كرده خانمها را در كجاوه نشانيده به سلامتى راهى شدند . تا بيرون ده همراه بوديم بعد راه جدا شد . با\r\n\r\n","description":"","footnote":"","page_name":" 1553 ","page_number":583},
  {"content":"\r\n\r\nافخم الدوله معانقه كرده آنها به‌سمت جنوب و ما به‌سمت شمال عازم شديم . وداع يك اثر ديگرى دارد ، هرقدر انسان سنگ‌دل باشد باز خوددارى ممكن نيست . « از سنگ ناله خيزد روز وداع ياران » . آنها به بوبوك‌آباد [ رفتند 
  ] و ما به مزرعه رفتيم . راه آنها دو فرسنگ و از ما شش فرسنگ است . در كبودرآهنگ آفتاب غروب كرد .\r\n\r\nسفر سردار اكرم و شيخ فضل الله\r\nيك خانهء سردار اكرم عبد الله خان در اين‌جا است . باغ و عمارت اجدادى دارد . ده بزرگى است . دكان ، بازار همه‌چيز دارد . خودش فرنگستان است ، امسال مكه رفته بود .\r\nدزدهاى اعراب خدمت خوبى به او كرده بودند . يعنى جمعى بودند : حاجى شيخ فضل الله مجتهد طهران ، امجد الدوله رضا قلى خان ، شيخ شيپور معروف و جمعى ديگر از محترمين . از جده الاغ كرايه كرده از قافلهء حجاج جلوتر بروند . هرقدر آنها را منع كرده‌اند مؤثر واقع نشده . به جده نرسيده اعراب حرب به ميان الاغ‌سوارها ريخته جمعى را زخم زده جمعى را بقدرى كتك زده‌اند كه مشرف به موت شده‌اند . داروندار آنها را هم سرقت مىكنند .\r\n\r\nقضيهء امجد الدوله\r\nمشهور است امجد الدوله دستهايش را به‌روى آلت خود گذاشته كه ستر عورت شده داخل معصيت نشده باشد . اعراب چماق مىزدند كه بردار به گمان اين‌كه ليره‌ها را آنجا مخفى داشته و امجد الدوله ترك اين عمل را خلاف شرع مقدس مىبيند و دست برنمىدارد تا با قمه به سرش زده‌اند كه نصف گوشش بريده شده . آن‌وقت كه « برهان قاطع » را مشاهده كرده و احساس الم فوق العاده مىكند رفقا هى زده [ اند 
  ] كه بردار و الّا هلاك مىشوى . دستها را برداشته اعراب جز ذكر و خصتين چيز ديگرى نديده چندين چماق ديگر براى خوردن اين فريب زده و مىروند . به سر حجاج امسال بلائى آمده كه احدى خاطر ندارد . افخم الدوله مىفرمود حاجى در كشتى بود ، بارش در ساحل ، حاجى در ساحل بود بارش را عرب در قايق ريخته و مىبرد . مال و اموال بود كه در بر و بحر ريخته و به چنگ اعراب افتاده بود . راه ينبوع از اين‌جاها مغشوش‌تر بوده و از حاج بقدرى كشته بودند كه اندازه نداشت ، حيف است از دولت عثمانى كه با همه قدرت راضى بشود كه آنقدر به زائرين بيت الله الحرام صدمه وارد بيايد و قتل و غارت شود .\r\nبارى سه ساعت از شب رفته وارد مزرعه شديم . در همان بالاخانه منزل كرديم و بسيار خوش گذشت . سيد حمزه وافورش راه بود ، دماغى داشت .\r\n\r\n","description":"","footnote":"","page_name":" 1554 ","page_number":584},
  {"content":"\r\n\r\n\r\nعلى اشرف خان درويش\r\nچهارشنبه سيم - در مزرعه بودم . على اشرف خان برادر كوچك افتخار نظام در سلسلهء دراويش منزلتى پيدا كرده كه از طهران و قم و كاشان به زيارت مىآيند . گاو و شتر قربانى مىكنند . خاك آستان او را براى استشفا مىبرند . در صورتىكه افتخار نظام و سايرين ابدا اعتقادى ندارند و از سفاهت آنها متصل حكايت مىدارند .\r\nميرزا ابو الحسن بصير ديوان « 1 » نايب دهات سردرود حسام الملك آمد براى ناهار فردا در دمق دعوت كرد كه از آنجا به ملا بداغ ده آصف الدوله اول خاك خمسه برويم . عصر سرچشمه رفتيم ماهى زياد داشت . نان ريختيم تماشا داشت .\r\n\r\nپنج هزار مرغ\r\nپنجشنبه چهارم - سردسته سوار شديم . وسط درو است . تمام صحرا مشغول درو هستند . تا دمق دو ساعت راه بود . جلوى ده قربانى گاو آورده بودند . فراش و آردل آمده بود . ده بسيار بزرگ است . هفتصد خانوار است . پاىتخت سردرود است . حسام الملك قلعه و باغ و عمارت ، حمام ، يخچال همه‌چيز دارد . دكاكين زياد هم در قلعه بود . نيابت سردرود چهار هزار تومان دارد . نوكرهاى حسام الملك سردست براى نيابت آن مىشكنند . يك قلم پنج هزار مرغ دارد تا برسيم به چيزهاى ديگر . اسماعيل خان پسر عموى حسام الملك را در آردپه دره ميرزا حسن شاهسون اينانلو مهمان كرده ، سه اسب و سه تفنگ او را محض شامى كه داده گرفته است . چيزى به او نوشتم و گفتم اگر نداد به زنجان بنويسد مأمور رفته بگيرد . بعد از ناهار خواب خوب كردم . چهار به غروب مانده سوار شديم . تا ملابداغ سه فرسنگ بود . از دهات حسام الملك مىگذشتيم همه‌جا احترامات معمولى را به‌جاى مىآوردند . نواب آصف الدوله استقبال كرده پشت‌بام شب راحت كرديم . هوا سرد بود .\r\n\r\nخوانين كهله - ظلم شاهسون\r\nجمعه پنجم - صبح را سوار شديم . اسب جهانشاه خانى روزبه‌روز بهتر مىشود .\r\nخيلى خوب راه مىرود . عريضه‌اى خوانين كهله نوشته بودند كه ناهار را آنجا بخوريد ، ضمنا عرايض ما بيچارگان را اصغا كنيد . يك ساعت راه تا آنجا بود . بيرون آبادى عليرضا خان پسر نقى خان و برادرش پاشا خان پياده ايستاده بودند . بيست و سه نفر سوار\r\n\r\n\r\n","description":"","footnote":"\r\n( 1 ) - پدر فضل الله زاهدى بود و لقب بصير ديوان پس از مرگ پدر به پسر رسيد . پس از مرگ حسام الملك صاحب و مالك قريهء دمق شد . ( مسعود سالور )\r\n","page_name":" 1555 ","page_number":585},
  {"content":"\r\n\r\nمكمل و مسلح با اسبهاى خوب و تفنگهاى ته‌پر صف كشيده بودند . ركاب مرا بوسيده گفت تمام اين سوار برادر و برادرزاده مىباشند و از ترس هجوم اينانلوها جمع شده‌ايم كه اگر بيايند دفاع كنيم . در باغ عليرضا خان پياده شديم . اينها از نوادگان محمد حسين خان خرقانى هستند كه حاكم اصفهان و عربستان بود . بسى مكنت داشت كه تمام را بردند خصوصا شاهسونهاى اينانلو . حال يك دانگ و نيم از سيصد ده و قريه براى اولادش مانده آن را هم اينانلوها نمىگذارند . پنجاه تومان تقديم گذاشته بود . عرايض خود را كرد .\r\nاسنادش ملاحظه شد . مجروحين مشاهده شد . حقيقت شاهسونها ظلم و ستم كرده‌اند .\r\nتلگرافى به سپهسالار و كاغذ سخت بدى به ناصر نظام رئيس ئيل نوشتم اگر ميرزا حسن دست از حركاتش برندارد جار و جمعيت خمسه هم از دهات شاهسون باقى نخواهند گذاشت . حكومت خمسه و رعيت خمسه عاجز نيست . خيلى شاهنامه خواندم . يعنى همه قسم تسلط هست . عاجز نيستم اما ملاحظه بايد در كارها باشد .\r\n\r\nبزين - چوردن\r\nبعد از ناهار خواب نكرده سوار شدم تا آسياى چوردن « 1 » ده امير الدوله دو ساعت و نيم راه بود . از بزين هم گذشتيم كه اين كهله‌ايها آنجا دعوا كرده بودند . رودخانهء بزين چاى ( بزين‌رود ) كه يك بلوك معتبر خمسه به آن اسم ناميده مىشود از اين ده شروع مىشود . آسيا مال چوردن است ، پائين بزين واقع است . سايه و چمن خوب داشت .\r\nخواستم استراحت كنم اما نشد . سيد حمزه ترياكش گل كرده ازبس با نوكرها سربه‌سر گذاشت و آنها اذيتش كردند ممكن نشد . عليرضا خان مرخص شد . با اين بيست سوار او هرجا مىگفتند بدون واهمه و بيم مىرفتم . خيلى سوار آراستهء مسلح خوبى بود . چوردن و بزين هردو از املاك مجد الدولهء مرحوم و حال ملك عيال امير الدوله است . چهار ساعت به غروب مانده سوار شديم . من كهر برهان السلطنه را سوار شدم . مثل كبك در كوه حركت مىكند . اسب طارم است و « دست كوه » خوب دارد . از چوردن رد شده صحرا صاف مىشود .\r\n\r\nپير مرزبان - پنبه‌زبان\r\nفضل الله خان پسر اسد خان زرين‌آبادى با سوارش رسيده . پنبه‌زبان ملك اوست . پس\r\n\r\n\r\n","description":"","footnote":"\r\n( 1 ) - چوردن - بزين - كهله يا كهلا - پنبه‌زبان - اين قراء جز دهستان بزينه‌رود در بخش قيدار از شهرستان زنجان .\r\n","page_name":" 1556 ","page_number":586},
  {"content":"\r\n\r\nاز قتل پدرش پناه به امير جهانشاه خان آورده دو ملك شش دانگ پيرزبان [ و 
  ] پنبه‌زبان به مشاراليه بخشيده است . جوان است ، در تمام دعواهاى پدرش و عمويش بوده ، حال ترياكى شده بدتر از سيد حمزه . در پنبه‌زبان ميان صحرا استراحت كرديم . هوا خنك [ بود 
  ] . باد مه مىآمد . حاصل همدان و خمسه را اغلب باد زده . اما اين باد حالا براى گندم بهاره خوب است . پائيزه اغلب ضايع است . شب خوش گذشت . هروقت درخت تكان مىخورد سيد حمزه چهار ذرع از جا مىپريد . هروقت رضا مار مىگفت فرياد زده ده ذرع دور تر مىرفت و قسمها مىداد . اگر ترياكى نبود و آنقدر قهر نمىكرد براى سفر خوب بود . اما اين دو صفت او را ضايع كرده به هيچ نمىارزد .\r\nشنبه ششم - صبح خيلى زود سوار شديم . جهانشاه خان در كوه چادر زده ييلاق رفته است . هواى كرسف زمستان سرد و تابستان گرم و پر پشه است . گفتند راه كم است . به آن اميد مىرانديم و منزل نمىرسيديم . تا كوچه ييلاق هوا به‌شدت سرد بود . باد مه مىآمد و حقيقة مثل زمستان بود . اين باد هروقت بوزد خمسه زمستان مىشود . برعكس باد « شره » كه گرم است ، متعفن و كثيف . رفتن مىوزيد كه تمام حاصل را ضايع كرد . آنقدر كسل و پژمرده مىكند كه اندازه ندارد . يكى هم باد اصفهان است كه وسط اين‌دو است و باز براى حاصل و هوا خوب نيست . اگر باد مه موافق بوزد تا اين فصل بيايد حاصل خمسه به اندازه‌اى خوب مىشود كه از تعريف بيرون است .\r\n\r\nقراسوران\r\nقراسورانهاى خوبى اين راه دارد . ده به ده يك نفر و دو نفر قراسوران هست و حاضر خدمت با اسب و تفنگ اعلى ، چنانچه در ظرف اين دو سال در تمام اين سه جادهء خمسه يك دزدى نزديك رامين شد ، آن هم دزدش پيدا [ و 
  ] اموال مسترد [ شد 
  ] . هنوز هم در محبس معتكف مىباشند . ديگر هيچ سرقت و دزدى در شهر و خارج شهر واقع نشده است . فضل الله خان از كوچه ييلاق مرخص شد عمويش . . . « 1 » همراه بود .\r\n\r\nييلاق جهانشاه خان\r\nيك روباه درآمد تازيها حمله آوردند . باوجود خستگى خوب رسيدند . اما روباه بازى درآورده ، گوش تازى « طوار » را زخم كرده به سوراخ رفت ، وقت نبود ، حيوان حلالى هم نبود گذشتيم . از قريهء . . . « 2 » سربالا شديم به كسر چاى ييلاق امير كه بالاى\r\n\r\n\r\n","description":"","footnote":"\r\n( 1 ) - جاى نام بياض مانده است .\r\n( 2 ) - نام قريه نوشته نشده .\r\n","page_name":" 1557 ","page_number":587},
  {"content":"\r\n\r\nكرسف است ، آب خوبى دارد و تا كرسف خيابان كشيده‌اند رسيديم . قدرى آب خورده خستگى در كرديم . بعد سوار شده تا ده پست كوهان ملك برادر امير است رسيديم . آنجا قاصد ديشب ملاقات شد كه ديشب را خواب راحت كرده و حالا اين‌جا رسيده است .\r\nلهذا عزم رحيل بدل به اقامت شد . كنار استخرى پياده شديم . قاصد را با قراسورانى روانه كرده اطلاع بدهد . امروز حالت سيد حمزه تماشا داشت . تمام اين راه را خواب بود . گاهى از اسب به زمين مىافتاد ، گاهى اسب در بيابان به خيال خود حركت مىكرد تا تكان سختى داده سيد چشمها را باز كرده چهار قدم نرفته باز خواب بود . يك مرتبه دستش را به پاى اسب من گذاشته لگد كرد . اسب من لگدى انداخته سيد چشم باز كرد چهار قدم پائين‌تر اسب به جوى آب رسيد ايستاد . يك ربع آب خورد تماشا مىكرديم . همان‌طور خواب بود . بالا آمديم عقب روباه رفتيم برگشتيم اسب سيد مشغول چرا بود و او خواب .\r\nآنقدر تماشا داشت كه اندازه ندارد ، نمىشود تحرير كرد . قبل از ناهار عباى نجفى را به سر كشيده خوابم برد . چون ديشب هيچ خوابم نبرده بود .\r\n\r\nخواب حج\r\nخواب مىديدم مكهء معظمه رفته حج بيت الله الحرام را به‌جاى مىآورم و مناسك را درست بلد نيستم . همشيره آغا شاهزاده و گلين خانم ياد مىدهند . بعد حجى براى والدهء معظمه به‌جاى آورده در جلوى خانهء كعبه كه خلوت [ بود 
  ] و احدى جز گلين خانم نبود ثوابش را به روح آن مرحومه نثار مىكردم . زود گذشتم و نزد خود خيال مىكردم مبادا گلين خانم در اين مكان شريف مرا به بعضى تعهدات قسم بدهد و من عكس آن را با آن قسمها نتوانم كرد . زود گذشتم . هرچه گفت كه حالا يادم نيست مسامحه كرده گذشتم و زير ناودان طلا رفته سجدات شكر به‌جاى مىآوردم كه الحمد لله حج نصيب من شد .\r\nبعد گذشته به سر قبر والده كه گفتند در قرب مقبرهء حضرت خديجه كبرى ( ع ) است رفته فاتحه خواندم گريه كردم . بعد با حالت خوشى بيدار شدم . صلوات مىفرستادم ، حالت ديگرى داشتم روحانى . ساعت را نگاه كرده چهار ساعت به دسته مانده بود . در همان نيم‌شب هرچه فكر كردم چه عبادتى ، چه خيراتى كرده‌ام كه اين خواب را ديدم بعد از فكر زياد در همان‌وقت شب يادم آمد كه بايد بواسطهء اين دلجوئى من از خوانين كهله و اين‌كه به عرايض آنها رسيدگى كرده احكام نوشتم ، دلدارى دادم ، رعاياى بزين و چوردن را اطمينان داده آن كاغذها را به ناصر نظام نوشتم ، باشد . و الّا كار ديگر در اين مدت و خصوصا امروز نكرده بودم . از اين خواب معلوم مىشود كه اينها در عرايض خود و تظلمات محق [ اند 
  ] . شاهسونها زيادتى دارند و ظلم كرده‌اند . بر خود مصمم كردم كه آنها\r\n\r\n","description":"","footnote":"","page_name":" 1558 ","page_number":588},
  {"content":"\r\n\r\nرا انشاء الله تعالى آسوده كنم . تا صبح به اين جهت بيدار بودم و ديگر خوابم نبرد . ناهار خوردم بعد هرچه كردم خوابم نبرد . نوكرها را صدا كرده صحبت مىداشتيم چاى خورديم .\r\nسيد حمزه مشغول ترياك بود . شلوار پاى خودش را هم سوزانده بود .\r\n\r\nقبر ارغونشاه\r\nچهار به غروب مانده سوار شديم همه را سربالا رفتيم . اين كوه مشهور به كوه پيغمبر و قيدار است . قبر ارغون شاه در اين كوه پيدا شده بود و دهى در پشت آن كوه است كه « ارغين » مىگويند . ايل شاهسونهاى افشار پيدا كرده هرقدر ممكن بود از جواهرات برده و خودشان به عتبات رفتند . بعد دارا ابن خاقان خلد آشيان كه حاكم خمسه بود ملتفت شده آنجا رفت و تتمه را كه مقدار زيادى بود از قير درآورده برد . خاقان مسبوق شده به يك اندازه دريافت كرد . الان محل قبر و آنجا كه بخارى از سنگ درآورده « علىقاپى » مىگويند موجود است .\r\nمغول قبر سلاطين و بزرگ‌زادگان خود را مخفى مىكردند . زيرا رسم بوده است كه جواهر و طلاآلات و ملبوس فاخر با چند نفر زنهاى تزيين‌شده همراه او به قبر مىكردند .\r\nاين يكى از آن قبور بود كه آشكار شد و خدا عالم است چقدر اشياء نفيسه و جواهر و مرواريدهاى غلطان بيرون آمد .\r\n\r\nاستقبال\r\nبارى سه ساعت به غروب مانده بود وارد ييلاق امير شديم ، دو پسرش صارم السلطان و مجيد السلطان با محمد خان دامادش منصور الدوله و ساير نوكرهايش صف كشيده بودند .\r\nپياده شده دم چادر خود جهانشاه خان ايستاده بود . بعد از طى تعارفات صحبتهاى متفرقه به‌ميان آمد . امير غروب شام مىخورد و صبح ناهار . از آن جهت به چادر خود رفته منصور الدوله و پسرهايش تا بعد از شام بودند . هوا خنك بود .\r\n\r\nدسته‌بندى در زنجان\r\nيكشنبه هفتم - صبح امير چادر من آمد . در ضمن صحبت بيان كرد از شهر وزير نوشته نظام العلماء و نايب الصدر مشغول دسته‌بندى هستند . گفتم من كه شهر را امن و امان گذاشته بيرون رفتم . اين صحبتها ابدا نبود . گفت راحتى صدمه‌شان زده قدر اين\r\n\r\n","description":"","footnote":"","page_name":" 1559 ","page_number":589},
  {"content":"\r\n\r\nنعمت را نمىدانند . براى خمسه حاكمى مثل علاء الدوله و سالار الدوله لازم است . خيالم قدرى مشوش شد . خواستم بعد از ناهار به‌سمت شهر حركت كنم مانع شد كه نمىگذارم به اين زودى برويد . قدرى بازى كرديم . فايده نصيب سيد حمزه شد بيست تومان گرفت . يعنى هشت تومان ما چهار نفر ، دوازده تومان امير داد ، جگرش حال آمد .\r\nاين كوه همان كوه قيدار است . اين مكان ملك قراقوش ده سپهسالار است ، اما امير تصاحب كرده حالا مشغول آبادى و درخت‌كارى است . حمامى هم بنا كرده است . اسم چشمه « شارشار » است . آب گوارائى داشت .\r\n\r\nچلوكباب شاهسونى\r\nدوشنبه هشتم ربيع الثانى - صبح باز قدرى بازى كرده چند كاغذ براى ناصر نظام و كهله‌ايها نوشتم . ناهار چلوكباب داشتيم اما شاهسونى بود . بعد از ناهار با امير وداع كرده تا اسبها را آوردند پنج ساعت به غروب مانده شد . امير يك زوج اسب كالسكهء سرخون براى حضرت و الا و يك زوج اسب كالسكهء قزل به من تعارف كردند . راه تا قيدار خوب نبود .\r\nاما اسب من خوب مىرفت . هوا گرم بود . زيارت مختصرى كردم . امير مسجد و مدرسهء خوبى درست مىكند . تا مشايخ و سادات خبر شوند از درب ديگر خارج شديم .\r\nجاده صاف و سرازير تا بلاماجى عنان نكشيدم . يك ساعت از شب رفته بود وارد عمارت ميرزا حسن شديم . شام خورده استراحت كرديم .\r\nدوشنبه هشتم - صبح زود برخاستم . حسين خان دائى بچه‌ها پيدا شد . معلوم شد چند روز است به چيلاخور مأموريت آمده . سوار كهر برهان السلطنه شدم . مثل كبك در كوه حركت مىكند . خوب اسبى است . كره‌فره يدك بود ، دماغى داشت . بهترين اسبها مىشود . خيلى اصيل است . از تمام يابوهاى من بهتر است ، خودم تعليم داده‌ام و بسيار خوب گردش مىكند . اسب سوار است .\r\nبارى حسين خان را در چيلاخور گذاشتيم باز سرحدود چيلاخور و چنگورى رفتيم .\r\nموقوفه قدرى تعدى مىكند . گفتم از شهر مأمور مصدق روانه خواهم كرد . بيشهء بسيار قشنگى بالاى خرم‌دره وصل . . . « 1 » صراف بود . ناهار افتاديم . سايهء خوبى داشت . سيد حمزه آب و سبزه و سايهء خوبى ديده بناى مقدمهء ترياك را گذاشت و مىگفت آتش چوب « سوقان » كه بيد باشد خوب است . مشغول تهيهء چوب شد . اقلا ده مرتبه از درخت\r\n\r\n\r\n","description":"","footnote":"\r\n( 1 ) - يك كلمه ناخوانا\r\n","page_name":" 1560 ","page_number":590},
  {"content":"\r\n\r\nافتاد و ده مرتبه زمين خورد تا آتش فراهم كرد . مشغول شد . اما هر دقيقه تقى و رضا سنگى يا كلوخى انداختند كه كيف ترياك و نشئه آن از ميان رفت . گاهى درخت را تكان مىدادند سيد حمزه اقلا چهار ذرع از زمين بلند مىشد و زمين مىخورد . آخر كار به نزاع كشيد . پاى برهنه ، سر باز تا نزديك ده تقى را دنبال كرد كه آن بيچاره از ترس به ناهار نيامده تا سيد حمزه به خواب رفت . بارى خواب خوبى كردم . بعد سوار شدم تند مىرفتم . از رامين گذشته رعايا استقبال آمده عذر از حركت آن‌شب مىخواستند . گفتم من مسافر هستم نه حاكم و توقعى نداشته و ندارم . مهربانى كردم . قدرى سربالا آمده بالاى گردنه سه چهار سوار پديدار شدند .\r\n\r\nحرفهاى صمصام همايون\r\nنزديك شديم معلوم شد صمصام همايون برادر كوچك مظفر الدوله و علينقى ميرزا هستند . بعد از احوال‌پرسى علينقى ميرزا بناى صحبت شهر را گذاشت . از دست وزير شكايتها كردند . دكان و بازار بستند ، وزير عزل شد و براى عزل او هشتصد تومان تقديم به حضرت و الا دادند و ميان صحبت فاصله به فاصله هم مىگفت « يوز تومان هم سيزين چين اليپ لر » يعنى صد تومان هم براى شما تهيه كرده‌اند . گفتم از دسته‌بندى بگو ، چه كسان هستند . دستهء خودشان كه ضد وزيرند گفت همه تمام علما ، تمام تجار ، تمام كسبه .\r\nگفتم اسم ببر گفت حاجى ميرزا ابو المكارم آخوند - شريعتمدار - شيخ الاسلام - نايب الصدر - نظام العلماء - شيخ حسين - مظفر الدوله و باقى اهل شهر تمام . آن دسته را بگو : امام جمعه - سلطان العلماء - قطب الاسلام - منيع الدوله - مستشير السلطنه - هژبر الممالك - مستشير الدوله - آقا موسى حسام نظام - مسعود الملك - حاجى عبد الرسول - حاجى معين و اخوانش ، و خيليهاى ديگر را هم شمرد . گفتم پس تمام اهل شهر كه با شما بودند اين‌همه كه اسم مىبرى و من مىشناسم كى است . منفعل شده باز صد تومان تقديم را ميان آورد . گفتم وزير عزل شد ؟ گفت آرى . گفتم آخوند و حاجى ميرزا ابو المكارم نبايد داخل اين گفتگوها بشوند . گفت خير نيستند . ديدم صحبتش پايه و مايه ندارد . حركت را سرعت داديم .\r\nيك ساعت به غروب مانده بود دم درب باغ رسيدم . منشىباشى و نصر الله خان و ساير نوكرها استقبال آمده بودند . به نصر الله خان گفتم شهر را اين‌طور گذاشته و رفتم .\r\nسرى جنبانيد . منشىباشى هم سرفه كرد . داخل باغ شدم ديدم وزير و جمعى خارج مىشوند . متحير ماندم از صحبتهاى نيم‌ساعت قبل علينقى ميرزا احوالى پرسيده همراه من آمدند . حضرت و الا توى فضاى گل‌كارى ايستاده و وثوق السلطان مأمور ،\r\n\r\n","description":"","footnote":"","page_name":" 1561 ","page_number":591},
  {"content":"\r\n\r\nبرهان السلطنه و مظفر الدوله ايستاده بودند . اجماع كنارهء كلاه‌فرنگى ايستاده . وزير با من آمد به حضور مبارك . صحبت از راه و حضرات شد . بعد از يك ربع من آمده خستگى در كنم همه آمده نزد من نشستند و حضرت و الا تشريف به اطاق بردند . من هم خود را به ندانستگى زده بعد از صرف چاى و سيگارت رفتند . منشىباشى و ميرزا نصر الله خان را كنارى كشيده جوياى وقايع شدم كه از اين قرار تقرير كردند و تا نيم‌ساعت از شب رفته صحبتها طول كشيد .\r\n\r\nعزل وزير\r\nزنجانيها دو دسته شده آن جمع مىگويند وزير را معزول كنيد ، اين جمع مىگويند در صورتى كه مشير الممالك وزير خيانتى به حضرت و الا كرده باشد حقش تنبيه و عزل است . در صورتىكه نكرده و همهء كارها با خود حضرت و الا است فقط او حواله و تشخيص ماليات را داده چرا بى جهت و بىتقصير عزل شود . حضرت و الا هم آنها را خواسته كه تقصيرات وزير را معلوم كنيد . بياناتى كه در حضور مبارك كرده بودند تمام لغو و بىمعنى بود . من جمله كه از بازار دو هزار تومان علاوه گرفته و از عمل آب مبلغى زيادتر و حال آن‌كه بازار دست عليمردان خان است و ابدا ربط به وزير ندارد . تقسيم آب با حسين خان فراشباشى [ است 
  ] هيچ مناسبت با وزير ندارد . حضرت و الا جواب يأس مرحمت كردند و مراتب را به طهران تلگراف كردند . احكام سخت رسيد و مقرر شد چهار صد نفر سرباز و توپچى براى نظم و امنيت در اين موقع غيبت موكب مبارك حاضر شده مستقلا مشغول حكمرانى باشند . عجالة حضرات از شخص حضرت و الا مأيوس شده انتظار آمدن شما را دارند كه بلكه به دستيارى شما به مقصود برسند .\r\nاندرون رفتم الحمد لله بچه‌ها سلامت بودند . سوقاتيها را تقسيم كردم دماغشان چاق شد . تا ساعت چهار به صحبت گذشت .\r\nربيع الثانى 1320 دار السعادهء زنجان . عين السلطنه قهرمان قاجار .\r\n\r\n","description":"","footnote":"","page_name":" 1562 ","page_number":592},
  {"content":"\r\n\r\n\r\nسفرنامهء ابهر 14 جمادى الاول - مسلخ جمادى الاولى 1320\r\n\r\nمسعود الملك\r\nسه‌شنبه 14 شهر جمادى الاول سنهء 1320 هجرى - تمام درجهء اسد . به عوض ديروز كه دوشنبه بود صبح زود بيدار شده سوار شده بوديم . امروز را ميل داشتم ديرتر برخاسته و بعد هم حمامى بروم كه مدتى بود مقدور نشده بود . پشت‌سر هم احضار مىشدم كه حضرت و الا خواسته‌اند . صرف‌نظر از هردو نموده بيرون رفتم . جمعى در اطاق اول نشسته بودند عذر خواسته خدمت حضرت و الا رفتم . مشير الممالك وزير نشسته بود . چند طغرا پاكت به ترتيب دادند ، معلوم شد مسعود الملك كه براى جزئى اختلافى كه در ابهر ما بين حاجى محمد خان و نظر على خان امير آخور توپخانه و امام جمعه روىداده بود مأمور شده رفته بودند مقصرى را احضار كرده نيامده و شرارت كرده چند نفرى براى دستگيرى او رفته‌اند من جمله مير فتح الله . نايب سوارهء خمسه با قمه زده يك دست مير فتح الله را قطع كرده‌اند . حاجى محمد خان هم جمعيتى از نورينى و درسجينى « 1 » و خرم‌دره گرد خود جمع كرده آشكارا شرارت مىكند و اطاعت ندارد .\r\nابراهيم خان پسر مسعود الملك امسال خوب از عهدهء حكومت ابهر برآمده بود .\r\nمسعود الملك كه از عقلا و مدبرين خمسه است اين‌طور به سرش آمده . خيلى محل تعجب شد .\r\nباز حكايت سال گذشتهء وزير شد . چنان صلاح ديدند كه همان‌طور چاپارى بروم .\r\n\r\n\r\n","description":"","footnote":"\r\n( 1 ) - نورين و درسجين - از دهستانهاى ابهررود بخش ابهر زنجان .\r\n","page_name":" 1563 ","page_number":593},
  {"content":"\r\n\r\nپنجاه نفر توپچى ، پنجاه نفر سرباز هم متعاقب من حركت كند . براى اين اختلافات دويست نفر سرباز و توپچى در شهر حاضر داريم ، در اين مواقع محتاج به معطلى نيست .\r\nعرض كردم حكم همين است و مطلب تمام . فرمودند بلى . عرض كردم پس مرخص فرمائيد تا عصر حركت كنم . بيرون آمده حمام رفتم . خيالات بسيارى كردم و مصمم حركت گرديدم . فورا ميرزا يحيى را با آبدارى مختصرى با عباسقلى سلطانيه روانه كردم .\r\nشش اسب چاپارى هم خبر كرده مرخصى ميرزا نصر الله خان را هم گرفتم ، چون سال گذشته هم همراه بود . عصر دو ساعت به غروب مانده حركت كرديم .\r\n\r\nسلطانيه\r\nاز نوكرها چنگيز خان - على رضا خان - قاسم بيك جلودار همراه بودند . اسب من خوب بود اما تكان شديدى در تاخت مىداد . مغرب نزديك المكى « 1 » رسيديم . پياده شده نماز كردم . قدرى تاخت كرديم . قاسم بيك يك مرتبه به‌شدت سخت زمين خورد .\r\nلهذا تاخت را موقوف كرديم . يك ساعت و نيم از شب رفته سلطانيه ، وارد پشت‌بام سيفعلى خان شديم . خودش در ابهر است ، برادرش بود . سلطانيه شب سرد بود . با ميرزا نصر الله خان از شباهت سفر پارسال و امسال با همديگر صحبت مىكرديم تا شام آوردند و بعد استراحت شد .\r\n\r\nزنجان و كوفه\r\nچهارشنبه 15 - سردسته سوار اسب كهرى شدم . از اسب قراكهر سال قبل جويا شدم گفتند جراح‌باشى كه براى معالجهء مير فتح الله مىرفت سوار شد . همه را به تاخت مىرفتم . مثل پارسال خام نبودم و خسته نشدم . سه ساعت كشيد تا به قريهء هيدج رسيدم .\r\nزود اسب حاضر شده فرصت به آمدن غلامرضا و ساير ملاهاى هيدج نداده سوار شديم . توپچى و سرباز از سلطانيه گذشته بود . گفتم شب را در خرم‌دره توقف كنند ، فردا ابهر برسند كه خيلى خسته نشده باشند . دو ساعت كشيد تا به ابهر رسيديم . خانهء نايب الحكومه را هم بلد نبودم . قزاقى رسيده سلامى داد و جلو افتاد راهنمائى كرد . از كوچه باغها گذشته تا به خانهء نايب الحكومه رسيديم . وارد حياط شده نوكرها به هم نگاهى كرده دو نفرى به‌سمت بالاخانه دويدند . ما هم از دنبال آنها از اطاق اول به اطاق دوم ، از اطاق دوم به اطاق سيم . يك مرتبه مسعود الملك ، ابراهيم خان ، ميرزا ضياء كه\r\n\r\n\r\n","description":"","footnote":"\r\n( 1 ) - المكى - از دهستانهاى سلطانيه بخش مركزى شهرستان زنجان .\r\n","page_name":" 1564 ","page_number":594},
  {"content":"\r\n\r\nيكى خواب [ و 
  ] ديگرى لباس كنده حاضر براى خواب [ بود 
  ] از جاى جستند . متعجبانه به هم نگاه مىكردند . نشستيم و گفتم تعجب ندارد . كاغذ شما حضرت و الا را طورى متغير كرد كه فورى من سوار شده آمدم و اين شعر تعزيه را هم مناسب ديده خواندم « مىرسم از كوفه با سپاه فراوان » . و عدد « كوفه » با « زنجان » به حساب ابجد هم يكى است .\r\n\r\nديهء دست مير فتح الله\r\nناهار مختصرى آوردند صرف شد . ابراهيم خان وجدى داشت كه رفع دل‌پريهاى من انشاء الله مىشود . از وقايع كلية مسبوق شدم . معلوم شد ديروز در خانهء امام جمعه ، حاجى محمد خان حاضر شده مسعود الملك را هم هرطور بوده برده‌اند . از كرده‌ها پشيمان شده قول و قرارى داده‌اند . گفتم قول شما را ضايع نمىكنم . اگرچه احكامات من غير از اين است . اما پاس خدمت شما اين است كه هرچه گفته‌ايد به‌جا بياورم . معلوم شد مسعود الملك سه شرط كرده : اول دادن ديهء دست مير فتح الله ، دوم تسليم كردن سه نفر مقصر كه ضارب مير فتح الله باشند ، سيم اطمينان و التزام سخت از حركات بعد از اين .\r\nيقين است مسعود الملك كسى نيست كه خطا كند . از روى قاعده شرايط را قرار داده بود .\r\nيك ساعت خواب رفتم .\r\nدر ابهر يك يخچال به زحمت ، دو سال قبل درست كرده‌اند . يخ آن را هركس خواسته برده كه وقف است . حالا تمام‌شده و يك مثقال يخ نيست . هوا هم به‌شدت گرم است .\r\nعادت من هم به آب يخ از همه بدتر .\r\nبارى غلغله در ابهر افتاده بود . عصر امام جمعه ديدن آمد . اظهار كمال خجلت از حركات اين مردم [ كرد 
  ] كه باعث تغيّر خاطر حضرت و الا و زحمت من شده [ اند 
  ] .\r\nحاجيهاى دو محله آمده آنها هم شرمسار بودند و برائت ذمه مىكردند و بد مىگفتند از مفسدين . غروب يك دسته از سادات با قرآن به شفاعت آمده بودند . خيلى التماس كردند . گفتم قول مسعود الملك را ضايع نمىكنم زود به شرايط عمل كند و الّا پدرش را مىسوزانم ، داروندارش را ضبط مىكنم ، خانه‌اش را خراب ، خودش را اسير ، هرچه از دستم برآيد كوتاهى نمىكنم . رفتند كه مشغول انجام امر شوند . شب را پشت‌بام بوديم .\r\nپشت‌بام وسيع خوبى است . خواب را در اطاق پائين آمدم . از شمال و جنوب پنجره دارد .\r\nهوايش بد نيست .\r\nپنجشنبه 16 - صبح غلامرضا كاغذى نوشته بود اذن خواسته بود بيايد اصلاح كند .\r\nنوشتم بيايد . مقارن ظهر صداى طبل و شيپور بلند شد ، هياهو و ولوله در شهر بلند شد . با نظام تمام سرباز و توپچى از وسط قصبه گذشته وارد حياط شده سلامى داده ، در جلوى\r\n\r\n","description":"","footnote":"","page_name":" 1565 ","page_number":595},
  {"content":"\r\n\r\nدر كوچه درخت خوبى است چاتمه زدند .\r\n\r\nسه تفنگدار\r\nكاغذى براى شعاع الدين ميرزا نوشتم كه از حصار اگر ممكن باشد شبى را اينجا تشريف بياورند . به ناصر نظام هم نوشتم عبد الوهاب خان را با ورثهء مقتول روانه كند با نبى خان طى گفتگو شود . ناهار خورده استراحت كردم . خيلى گرم بود . خواب نرفتم .\r\nجلد سيم ترجمهء سه تفنگدار تازه چاپ شده همراه بود مىخواندم . چه حكايات شيرينى دارد .\r\n\r\nشيپور آقشام\r\nعصر به قدر سى نفر سيد با كلام الله مجيد آمده قسم مىدادند و التماس مىكردند .\r\nاطمينان دادم كه بخشيده شده است . حال سه شرط را انجام بدهد . پانصد تومان ديهء دست مير فتح الله را سندى دادند . گفتم تمسك او را قبول ندارم . سه چهار نفر از حاجيهاى ابهر تمسك بدهند ، رفتند و آوردند . گفتم بسيار خوب مقصرين را بدهد . گفتند حاضر نيست ، مهلت مىخواهد . گفتم بسيار خوب . ضامن نقدى بدهد . هزار تومان بدهد ده روزه مهلت . روز دهم اگر مقصرين را داد هزار تومان را بگيرد ، نداد هزار تومان مال من .\r\nرفتند كه اين را تمام كنند . شيپور « آقشام » عصر كه بلند شد باز قال مقالى راه افتاد .\r\nسادات دويدند . گفتم آسوده باشيد شيپور « آقشام » است دخلى به شما ندارد .\r\n\r\nكرهء سمند ابرش جافى\r\nپنجشنبه 23 - پنجم سنبله است . هواى ابهر روزبه‌روز گرم‌تر مىشود . اين چند روز تمام را منزل بودم . اهل دره سجين كه مأمورين سابق را جواب كرده بودند سيفعلى خان رفته پانزده نفر آورد ، تنبيه كامل شدند . همين‌طور چهار نفر كدخدايان نورين . از خرم‌دره هم در باب آن قتل و غارت سه چهار نفر را دستگير كرديم . همه حبس هستند . حاجى محمد خان پانصد تومان را داد . التزام هم سپرد يا آن سه نفر مقصر را بدهد يا مير فتح الله را راضى كند يا هزار تومان جريمه . چون ميل مسعود الملك نبود بيش از اين صدمه بزنم ديگر دنبال نكردم . خودش هم آمد يك كره سمند ابرش كه از جاف خريده بود تقديم كرد كه حقيقة بسيار كره خوبى است . خيلى بيش از اينها ترقى خواهد كرد . الان در هشتاد تومان خريدار دارد .\r\n\r\n","description":"","footnote":"","page_name":" 1566 ","page_number":596},
  {"content":"\r\n\r\n\r\nبوقلمون پلو - على بلاغى\r\nفراغتى بود . نبى خان مقدم برادر مرحوم مصطفى قلى خان مير شكار شاه شهيد نور الله مضجعه خوب حاضر خدمت است . بر خلاف سابق آدم شده . دعوتى در عبد الله‌آباد و شكار كبك كرده بود . يك فرسنگ و نيم راه بود . حوضخانه و اطاق خوبى داشت . بوقلمون پلو هم داد . نيم‌ساعت بيشتر خواب نكردم بعد سوار شده براى شكار كبك رفتيم . خيلى گردش كرديم ، كبك زيادى پيدا نشد . يك دانه ابراهيم خان نايب الحكومه و يك دانه مبشر ديوان پسر نبى خان زدند . در سرچشمهء على بلاغى آفتاب گردان زده بودند . اين‌جا را عوام زيارت‌گاه مىدانند و روزهاى جمعه از تمام دهات جمعيت مىرود قربانى مىبرند . غار تماشائى بزرگى هم نزديكى دارد . قدمگاهى هم دارد . هواى خوشى داشت . دو ساعت به غروب مانده سوار شده منزل يك ساعت از شب رفته رسيديم .\r\nمسعود الملك احوال نداشت و نيامده بود . شب كاغذجات زيادى از شهر رسيد . حاجى افخم الدوله گويا به‌سمت خمسه حركت كرده باشد و اين دو سه روزه اينجا وارد شود .\r\n\r\nشفاعت از شريعتمدار\r\nحضرت و الا دستخط فرموده بودند كه به افخم الدوله بگويم جناب شريعتمدار كه از شهر براى آن حركات حكم شد چندى به دهات خودش و سلطانيه برود حال محض شفاعت نظام الملك كه داماد اوست همراه مراجعت به شهر بدهد .\r\n\r\nوثوق السلطان - مظفر الدوله\r\nگفتگوى برهان السلطنه و مظفر الدوله هم در ميان است و دو سه مجلسى حضورا گفتگو شده . در حقيقت آنچه به سر برهان السلطنه آمد از سوءتدبير خودش بود . بعد مأمورى گرفت وثوق السلطان لقب داشت ، از آن [ احمقهاى 
  ] نمرهء اول تبريز يا قراباغ . آمد چهار ماه در منزل مظفر الدوله شام و ناهار مفت خورد و تمام را از برهان السلطنه بد نوشت و بد گفت . آخر هم مبلغى پول ، اسب [ و 
  ] قالى از اموال منهوبه گرفت . روز قبل از ورود برهان السلطنه به‌سمت تبريز حركت كرد و رفت . حال مرافعه به گردن ما افتاده .\r\nمظفر الدوله هم از آدمهاى بىمعنى مهمل دنيا است . ترياك هم مىكشد كه بالاترين عيوبات است . قريب پنجاه هزار تومان هم در خمسه و طهران قرض بالا آورده متصل دردسر او را داريم . هيچ نتيجه هم براى ما ندارد .\r\n\r\n","description":"","footnote":"","page_name":" 1567 ","page_number":597},
  {"content":"\r\n\r\n\r\nفتح السلطان\r\nدر عوض فرع قريهء قروه فتح السلطان برادر مير شكار حاليه پنج اسب فرستاده كه يكى را پسند كنم . در صورتىكه هر پنج رأس صد تومان نمىارزد . رد كردم و گفتم يا همان قرارداد مسعود الملك ، يا حاضر منازعه باشيد .\r\n\r\nمستراح - آزادى\r\nجمعه 24 جمادى الاول - در حقيقت حبس محترمى [ هستم 
  ] . از صبح تا عصر در اين بالاخانه نشسته كارى ندارم . بدتر از همه مستراح هم در جاى بدى واقع شده كه محبس و طويله و آشپزخانه مجاور آن است . چاتمهء قراول محبس مثل اين است كه براى آنجا مستحفظ است . صبح و عصر بايد مجبورا بروم . در دخول و خروج از نزد اين‌همه آدم خجالت مىكشم ، خصوصا تعظيمات نظامى قراولها و انتظار آنها در حالت خبردار تا خارج شدن من و تبليغ احترامات نظامى مجدد . آزادى خوب چيزى است و هيچ‌چيز با آن برابرى ندارد .\r\n\r\nاخبار جهان\r\nديشب حضرت و الا چندين نمره از « پوبليك نيوز » ( اخبار تلگرافى ) روانه فرموده بودند . تاج‌گذارى پادشاه انگليس كه يك سال بود تهيه و تدارك آن ديده مىشد مقرر به اواخر ماه جون بود ، شروع به تاجگذارى هم شد . تا روزى كه فرداى آن پادشاه انگليس مىبايست على الرسم به كليساى وست مينستر برود و تاج بر سر گذاشته عهد و پيمان نمايد غفلة زخمى در شكم و معدهء شاه بروز كرده كه به كلى از زندگانى وى مأيوس شده تمام تشريفات و تداركات برهم خورد . اطباء مشغول معالجه شده آخر الامر شكم او را شكافته و زخمها را قطع و وصل كرده همين‌قدر شد كه از خطر گذشت . بعضى از تشريفات مثل سان قشون و بعضى از مهمانيها با حضور ملكه و وليعهد در كمال سردى به عمل آمده مهمانها را مرخص كردند . از جمله سركار و الا شاهزاده مؤيد الدولهء ما بود .\r\nپادشاه انگليس را بعد از چندين روز مداوا توى كالسكهء بزرگى انداخته محرمانه به كشتى برده تا تدريجا معالجه شود و تاجگذارى به ماه اوت مقرر شد ، يعنى مختصرا و همين‌قدر به كليسا برود . اين اخبار تلگرافى ديشب انجام و اختتام تاجگذارى را محتوى بود .\r\n\r\n","description":"","footnote":"","page_name":" 1568 ","page_number":598},
  {"content":"\r\n\r\n\r\nجنگ ترانسوال\r\nجنگ ترانزوال هم يك ماه قبل از تاج‌گذارى تمام شد و دو سال و هفت ماه اين جنگ بوئر طول كشيد سيصد هزار نفر دولت انگليس در اين محاربه لشكر داشت و سيصد هزار اسب و قاطر و معادل . . . « 1 » ليره خرج اين محاربه تا روز مصالحه شد . سردارهاى بوئر به‌سمت انگليس رفتند و اين چند روزه وارد لندن شده بودند . در دنيا جنگى به اين رشادت كسى نكرده كه اين مشت زارع كردند . سردارهاى معتبر آنها دلرى - دوت - كرؤنژه و جمعى ديگر بودند . سردار معتبر انگليس اول لرد رابرت سپهسالار انگليس بود . بعد از چند فتح احضار انگليس شد و تا آخر جنگ لرد كيچنر بود و اين مصالحه به دست او جارى شد . دولت انگليس به اولى هفتاد هزار ليره و به ثانى پنجاه هزار ليره انعام داد .\r\n\r\nمظفر الدين شاه در انگليس\r\nاعليحضرت شاهنشاه ايران هم كه در اواخر ماه ذيحجة الحرام 1319 به‌سمت فرنگستان حركت كرده بودند بعد از رفتن به ايتاليا و آلمان و آبهاى معدنى كونتركسويل و كارلسباد در روز هيجدهم ماه اوت كه سيزدهم جمادى الاول باشد وارد شهر لندن شدند و وليعهد انگليس مشغول پذيرائى مهمان عزيز است . خود شاه انگليس دو روز قبل از ورود لندن در ميان دريا از شاه ديدن كردند و نشان زانوبند را داده بودند . گويا يك هفته در لندن توقف فرمايند . وليعهد و ساير شاهزادگان و وزراء انگليس در خدمتگزارى حاضر خواهند بود .\r\nلرد سالزبورى صدراعظم مسن كهنهء انگليس هم بعد از ختم جنگ بوئر و تاجگذارى ناقص اول استعفا كرده به‌جاى او بالفور صدراعظم و شخص اول شد .\r\nاعليحضرت پادشاه ايران در سفر دو سال قبل فرنگستان به انگليس محض فوت پسر ملكهء دوك ادن‌بورغ و به ايتاليا محض قتل هومبرت پادشاه و آلمان براى برودتى كه ما بين امپراطور و شاه واقع شد تشريف نبردند . اين سفر قضاى آن به‌جاى آمد . الّا اين‌كه بار رفتن انگليس به‌واسطهء مرض پادشاه موقوف گرديده بود باز معلوم و معين گرديد .\r\nانشاء الله براى اواخر رجب به سرحد ايران يعنى آستره « 2 » [ مىآيند 
  ] ، زيرا ديگر از اين راه خمسه و تبريز خجالت كشيدند بروند و خداوند تفضلى هم به ما كرد و آخر شعبان به دار الخلافه نزول اجلال مىفرمايند . در غياب موكب مبارك امورات راجع به مجلس\r\n\r\n\r\n","description":"","footnote":"\r\n( 1 ) - جاى عدد سفيدست .\r\n( 2 ) - - آستارا\r\n","page_name":" 1569 ","page_number":599},
  {"content":"\r\n\r\nوزراء دربار اعظم است كه رئيس آنها شاهزاده عين الدوله مىباشد و چهار نفر ديگر مشير الدوله وزير امور خارجه ، مشير السلطنه وزير خزانهء مباركه ، وزير افخم وزير بقاياى سابق ، سپهسالار اعظم سمت برترى دارند . ديگر سايرين ضميمه مىباشند .\r\nجناب فخر الملك هم در اين سفر جزو سويت و ملتزمين ركاب مبارك است . اين جملهء معترضه از شدت بيكارى بود . خداوند عاقبت امر ايران را به خير بگذراند . براى اين مسافرت امسال هم معادل ده مليون پول ايران از دولت روس قرض كردند . اين هم علاوهء قرض قديم شد . از قرارى كه گفتند فقط يك فروند كشتى جنگى براى خليج‌فارس ابتياع شد .\r\n\r\nامام جمعهء ابهر\r\nيكشنبه 26 جمادى الاول - امام جمعه صبح اين‌جا آمد ، پيرمرد است اما خوش بنيه ، بشاش و خوش‌رو ، قوىجثه . با پسرش فرقى ندارد ، بلكه دل‌زنده‌تر است . بسيار هم كاركن . امورات تمام ابهر را شخصا اصلاح مىكند و هرجا براى انجام امرى احضارش كنند فورا سوار شده با كربلائى سليمان آدمش مىرود بدون آن‌كه دينارى توقع نمايد . روز شده است كه با اين سن چهارده فرسنگ طى مسافت كرده . هر امر مشكلى را هم رجوع نمايند به زودى اصلاح مىكند .\r\n\r\nنظام السلطنه و جمع جديد\r\nنظام السلطنه در ايام حكومتش جمع جديدى خواست به خمسه ببندد ، با آن‌كه نظام السلطنه از اغلب بلكه تمام اين مردم زرنگتر است و كاركن‌تر است از عهده برنيامد . تا امام جمعهء ابهر و محمد حسن سلطان طارمى را به شهر زنجان احضار كرده اين دو نفر اعجوبه متعهد انجام اين امر شده مشروط بر اين‌كه به ابهر و طارم اين جمع علاوه نشود .\r\nدر ظرف يك ماه شب و روز به خانهء زنجانى رفته و دوازده هزار تومان مميزى جديد را پادار كرده به گردن آنها گذاشتند ، بدون آن‌كه از احدى صدائى درآيد يا شكايتى بشود .\r\n\r\nخوردن پنجاه شصت تخم‌مرغ\r\nبارى در عيد نوروز سلطانى تمام اهل ابهر و شناط يعنى حجاج و محترمين آنها از آقاى امام ديدن مىكنند و امام جمعه تا روز سيم عيد بايد بازديدهاى خود را كلية تمام نمايد و در هر ديدى يك تخم‌مرغ و اگر صاحب بيت از درجه اول باشد دو تخم‌مرغ بايد بخورد و اگر نخورد اهانتى به صاحب‌خانه شده اسباب بىاحترامى اوست و ممكن\r\n\r\n","description":"","footnote":"","page_name":" 1570 ","page_number":600},
  {"content":"\r\n\r\nنيست تا عمر دارد تحمل اين سرزنش را نمايد . لهذا امام ناچار است به خوردن تخم‌مرغ و اقلا روزى پنجاه و شصت جا مىرود و پنجاه و شصت تخم‌مرغ مىخورد و هيچ نشده « تخامه » « 1 » شود ، يا سرش درد بگيرد ، يا ثقلى كرده محتاج به دوا و حكيم شود . با حاجى محمد خان بد است . هروقت صدمه به او وارد شود خوش‌حال است . رويهمرفته وجودش براى حاكم ابهر و رعاياى ابهر و توابع مغتنم است . آدم زرنگ كاركنى است .\r\n\r\nميل مسعود الملك\r\nكارهاى ما بعضى تمام و برخى ناتمام است . مسعود الملك ميل ندارد بيش از اين سخت‌گيرى شود ، باقى را همچو معلوم است ميل دارد براى خودش بگذارم . من هم محض آن‌كه فردا اسباب حرفى نشود براى خوردن تتمهء ماليات عنوانى پيدا نشود ناچارم به عقيده و رأى او رفتار كنم و با او باشم نه بر او . لهذا گفتم تنخواهى كه جمع شده تحويل بدهند . بيست سرباز هم انتخاب كرده اين‌جا بگذارند ، مابقى مرخص شده خودم هم فردا حركت كنم . ممكن باشد ناهار را خرم‌دره ، عصر از آنجا هيدج ديدنى از غلامرضا كرده شب صاين قلعه و از آنجا با اسب چاپارى انشاء الله به شهر [ مىروم 
  ] .\r\nميرزا نصر الله خان دماغى ندارد . مىگفت پارسال در كمال نااميدى بوديم و همين‌قدر مايل بوديم تقى خان ماليات را بدهد . آن شد كه دخل خوبى هم كردم . امسال كه هزار اميد داشتم و هزار راه براى مداخل چيده بودم از اول تا به آخر بيست و پنج تومان گيرم آمد . عصر هوا ابر كثيفى داشت . باد « شره » گرم مىوزيد . كنار رودخانه رفتم .\r\n\r\nتجارت ابهر - جنگل تبريزى\r\nابهر تمام تجارتش تيرفروشى است و سالى مبلغها از قزوين پول آورده تير و تخته مىخرند . تمام باغات اين‌جا و خرم‌دره تبريزى كاشته شده هيچ درخت ديگرى نيست .\r\nتا چشم كار مىكند جنگل تبريزى است .\r\nدوشنبه 27 - ديشب باد مه شروع كرده و سرد شده ، طورى كه پشت‌بام نتوانستيم برويم . خواب ظهر را صبح كردم . دو ساعت از دسته گذشته از ابهر سوار شديم . از راه وسط رودخانه خيلى هم مصفا بود . يك ساعت و نيم تا خرم‌دره كشيد . مستقبلين زياد بودند . امسال اين دهات معين الدوله را مير على نقى كه در راه گيلان اسب بسته اجاره كرده در نه هزار تومان با آقابابا ده قزوين . امسال به قدر دو هزار تومان ضرر دارد .\r\n\r\n\r\n","description":"","footnote":"\r\n( 1 ) - ( - تخمه ) به ضم اول و فتح دوم و سوم ، سنگين شدن و ناگوار شدن معده است . ( ا . ا . )\r\n","page_name":" 1571 ","page_number":601},
  {"content":"\r\n\r\n\r\nبيست تومان تقديمى\r\nدو ماه قبل قتلى در اين‌جا شده . بعد از طرف قزاقها به خانهء كسان قاتل ريخته خانه‌هاى آنها را خراب [ و 
  ] ويران كرده ، داروندار آنها را غارت كرده‌اند . دو نفر از آن اشخاص در شهر گرفتار شده ، دو نفر هم من در اين‌جا گرفتم . حال زن و مرد جلو آمده به التماس مرا به خانه‌هاى خراب بردند . ناله و گريه مىكردند . هنگامه‌اى شد . به خانهء نايب پياده شديم . كلانتر مرد زرنگى است . با همه آشنا شده‌ام . ملا عبد الله آمد . هادى بيك وكيل‌باشى قزاقها آمد . ناهار بسيار خوبى هم تهيه ديده بودند . بيست تومان هم تقديمى دادند . مزارع خرم‌دره كه متعلق به رعيت است خيلى از خالصهء آنجا معتبرتر است .\r\nدستاران مزرعه‌اى است كه شصت هزار تومان قيمت دارد و علاوه در ميان خودشان خريد و فروش مىشود .\r\n\r\nآمدن افخم الدوله\r\nپنج ساعت به غروب مانده سوار شديم . كاغذى از افخم الدوله رسيد كه امروز صبح وارد قروه شدم . درآمدن ابهر مردد هستم ، تكليف را معلوم داريد . جواب نوشتم ده روز به انتظار شما در ابهر گذشت كه حركت كردم و الان خرم‌دره هستم ، تشريف آورديد اگر دماغ داريد و صدمهء بيخوابى شب را نداريد دو اسب از چاپارخانهء قروه كرايه كرده غروب را صاين قلعه بيائيد . بنهء شما از عقب مىآيد و الّا به شهر تشريف بياوريد كه من رفتم .\r\nحاجى افخم الدوله اولا براى زيارت حضرت و الا ، ثانى براى فروش ملك به حضرت و الا و گرفتن تنخواه براى قرض‌خواه مرحومهء خانم مىآيد . شش هزار تومان مقروض است و به قدر ده هزار تومان مصارف سفر عتبات و مكهء او شده .\r\n\r\nوضع خانواده\r\nبارى امورات زندگى ما مغشوش است . تا سرو و سامانى بگيرد هيهات است و هرگز به آن شكل با اين مزاج حضرت و الا نخواهد شد . الان افخم الدوله و من ويلان هستيم . نه خانه داريم ، نه اسباب خانه و هركدام با دو سه بچه . او كه ماشاء الله چهار تا دارد بعد هم راه مسدود نيست . حالا دعواها ، مرافعه‌ها عقب است . طهران كه رفتيم معلوم مىشود .\r\nهركس مادر ندارد دل ندارد . دلش مرده است . خداوند او را رحمت كند . همه‌چيز ما از او بود . آن توجهى كه از ما مىكرد كافى بود . دو سه دستخط هم از حضرت و الا رسيد به\r\n\r\n","description":"","footnote":"","page_name":" 1572 ","page_number":602},
  {"content":"\r\n\r\nمضمونهاى مختلف بامزه بود . ما كار را تمام كرده مىرويم تازه براى ما استعداد مجدد [ مىفرستند 
  ] و رشيد الدوله را ميل دارند روانه كنند .\r\n\r\nبيست و پنج تومان تقديمى - ميان‌قالى\r\nاز آنجا هيدج آمده خانهء جناب غلامرضا پياده شدم . همان بالاخانهء كذا چاى خورده اسبهاى چاپارى حاضر شده ابراهيم خان نايب الحكومه و سايرين مرخص شده رفتند . ما هم بناى تاخت را گذاشتيم تا جائى كه كوكبهء آقا رضا قلى بيك هويدا و معلوم شد . مدتى صحبت داشتيم تا رسيديم به صاين قلعه . رضا قلى بيك حالا نايب ده است . خيلى هم نستعليق حرف مىزند . يكى از آن پدرسوخته‌هاى عالم [ است 
  ] . ما حالا آدم شده . بيست و پنج تومان و يك « ميان‌قالى » هم تقديم كرد . ماليات را خوب داده جنس را هم فروخته .\r\nخير كم‌كم آدم مىشود . عجالة انتظار حاجى افخم الدوله را داريم تا چه شود .\r\nاز هيدج كه سوار اسب چاپارى شديم ميرزا يحيى با آبدارى و ديگران جلو رفتند .\r\nوقتى كه از عقب نزديك شدم ديدم عباسقلى خان اسب خوبى سوار است . تفنگ « جاكسن » مرا هم به دوش انداخته . خورجين پول را هم ميرزا يحيى به او داده و در ترك بسته از عقب مىآيد . رسيدم به ميرزا يحيى گفتم اسب خوب ، تفنگ و فشنگ اعلى . يك مرتبه از مطلب مسبوق شده گفت « بىغيرتى است فرار نكند بلكه قرمساق است . » بىاختيار من و ميرزا نصر الله خنده كرده از ذكاوت او خوش‌حال شديم .\r\n\r\nنظام السلطنه\r\nسه‌شنبه 28 جمادى الاول - ديشب كه حاجى افخم الدوله نيامد سهل است امروز صبح هم هرقدر معطل شديم نيامد ، مأيوس شده سوار شديم . اسب كرنگ كوچكى سوار بودم . آن اسب سياه ضايع شده است . همه را تاخت مىرفتم . نزديك اميرآباد درشكه مىآمد معلوم شد جناب نظام السلطنه است به‌سمت قزوين مىرود . پياده شد ما هم پياده شديم . خيلى اظهار رضايت و ممنونيت مىكرد كه اين مدت را به مرحمت حضرت و الا در خمسه آسوده و خوش بودم . اميدوارم مرحمتهاى حضرت و الا را هرگز فراموش نكنم . روى مرا بوسيد . همه اموراتش را راجع به خودم كرد . آنها رفتند ما هم بناى تاخت را گذاشتيم .\r\n\r\n","description":"","footnote":"","page_name":" 1573 ","page_number":603},
  {"content":"\r\n\r\n\r\nشريعتمدار پس از تبعيد\r\nدو ساعت و نيم كشيد تا سلطانيه رسيدم . خانهء شريعتمدار پياده شديم . اين خانهء اجدادى آنها است . حالا تعمير كرده جناب ميرزا ابو المعالى هم آنجا بودند . شريعتمدار بعد از تبعيد خيلى آرام شده . ناهار خورديم . اما شام ديشب رضا قلى هزار مرتبه بهتر بود .\r\nبعد از ناهار خيلى صحبت شد . حالت ندارد . مدتهاست ناخوش است . گفت حقيقة با اين حالت نمىتوانم همراه شما بيايم . در حالى كه هزار مرتبه بهتر است همراه شما باشم . گفتم شب حركت كرده صبح بيائيد ، ميرزا نصر الله خان با درشكه استقبال خواهد كرد . نماز كرده چاى خورده سوار شديم ، همه‌جا تاخت . باد شدت داشت . آفتاب هم جلو [ بود 
  ] آفتاب‌گردانها را به صحرا مىانداخت . خيلى صدمه داشت . سه ساعت و نيم راه تا شهر آمديم . حضور مبارك مشرف شده بعد اندرون آمدم . الحمد لله بچه‌ها سلامت بودند . افخم الدوله را نوشتيم شب جمعه عصر وارد شود باخبر تا همه‌كس استقبال برود و حاجى را محترما معززا وارد كنيم .\r\nپنجشنبه سلخ شهر جمادى الاول - عصر سه ساعت به غروب مانده براى استقبال حاجى افخم الدوله با وزير سوار كالسكه شده به باغ وزير رفتم . سركار معزى اليه قبل از ما وارد شده بودند . كم‌كم همه مردم حاضر شده يك ساعت و نيم به غروب مانده به‌سمت شهر حركت كرديم . گردوخاك زياد شد . سه ربع به غروب مانده وارد باغ و شرفياب حضور مبارك شديم . شب اندرون آمديم .\r\nهوا سه روز است سرد شده « باد مه » مىآيد . تلگراف رسمى از مجلس دربار اعظم رسيد كه به سلامتى و مباركى اعليحضرت شهريارى در بيست و پنج ماه جمادى الثانيه به سرحد آسترا « 1 » نزول اجلال مىفرمايند . به همه مردم اطلاع بدهيد . انشاء الله حضرت و الا با حاجى افخم الدوله در 26 از اين‌جا به‌سمت طارم و منجيل حركت مىكنند .\r\n* * * \r\nيادداشتى از سالها بعد\r\n28 ماه توقف ما در خمسه طول كشيد . در حقيقت اين مدت بهترين ايام زندگانى من بايد شمرده شود . فقط مكروهى كه روىداد فوت مادر عزيز بود . از آن به بعد صدمات ، زحمات ، انقلابات ، تغيير رژيم مملكت داستانى است ، باز داستانى است بس شگفت‌انگيز كه عبرت بايد گرفت .\r\nقهرمان قاجار\r\n\r\n\r\n","description":"","footnote":"\r\n( 1 ) - - آستارا\r\n","page_name":" 1574 ","page_number":604},
  {"content":"\r\n\r\n\r\nسفرنامهء ايل دويرن 8 رجب - 14 رمضان 1320\r\n\r\nاستقبال از شاه\r\nيكشنبه هشتم رجب المرجب سنهء 1320 - 15 درجه عقرب از ديروز شروع به آمدن برف در زنجان كرد . امسال خيلى زودتر از سنوات ديگر سرما و زمستان شده .\r\nحضرت اقدس و الا سيم ماه از استقبال موكب مبارك اعليحضرت شهريارى از سفر دوم فرنگستان كه از راه طارم به منجيل رفته بودند مراجعت فرموده‌اند . نواب اشرف و الا حاجى افخم الدوله هم يك ماه بيشتر است از طهران به عزم زيارت حضرت و الا بعد از اين سفر مفصل مكهء معظمه آمده بودند همراه رفته بودند . در اين سفر استقبال ، زايد بر اندازه اعليحضرت شاهنشاهى التفات و مرحمت چه به خود حضرت و الا ، چه به اشخاصى كه همراه بوده‌اند مبذول فرمودند . به حضرت و الا شمشير مكلل به جواهر خيلى اعلى مرحمت فرموده بودند . براى افخم الدوله سردارى شمسهء مرصع ، به ساير همراهان بنابر استدعاى حضرت و الا از لقب و شمشير و خلعت هرقدر خواسته بودند .\r\nبه خمسه‌ايها كار نداريم .\r\n\r\nالقاب تازه\r\nبه نوكرها از اين قرار القاب مرحمت شد . ميرزا نصر الله خان مستوفى مستشار الممالك - ميرزا محمود خان منشىباشى بنان همايون - تضر الله خان تحويلدار مؤتمن ديوان - عليمردان خان معتضد الممالك - ميرزا حسين خان فراشباشى وثوق الممالك .\r\n\r\n","description":"","footnote":"","page_name":" 1575 ","page_number":605},
  {"content":"\r\n\r\nروز ورود هم با تمام اهل شهر استقبال رفتيم . لدى الورود سلام عام منعقد شد . شب را هم در باغ چراغانى و آتش‌بازى مفصل و مهمانى كردم . الحمد لله در اين مدت چهل روز غيبت حضرت و الا شهر و توابع هم در كمال نظم بود . بارى اين مقدمه‌اى بود براى اين مختصر . حال سر مطلب برويم .\r\n\r\nاغتشاشات در ايل\r\nسوار اهل دويرن كه سپرده به جناب فخر الملك است و از طرف ايشان يك سال جناب فخر الممالك فرزند ايشان به سركردگى سوار و ايل آمده‌اند بواسطهء اغتشاش كه در اول سال در ميان دو طايفه اتفاق افتاده پنج ماه تمام در سرچم ماندند كه اين قتل و غارتها اصلاح شود . جناب فخر الملك هم فرنگستان و در ركاب مبارك بود . بعضى مفسدين از طهران و زنجان نگذاشتند عمل به كلى اصلاح شود . رشيد الدوله را هم از گروس سپهسالار مأمور اين كار كرد . رفت و بدتر اسباب اغتشاش شد . كارهاى اين سمت قدرى معوق ماند و ماليات گرفته نشد . سوار حاضر نگرديد . خانبابا خان صمصام نظام كه سركرده كرده‌اند سه چهار هزار تومان ماليات را نداده و برعكس [ كه 
  ] بايد سركرده است اسباب نظم بشود مغشوش كرده . خوانين ديگر هم به گروس و ساير جاها بىاعتدالى كرده مال و اموال مردم را برده‌اند . فخر الممالك قدرى كارش پيشرفت نكرده ناچار به طهران و حضرت و الا مكرر عريضه كرده و مرا خواست براى تسويه و تصفيهء كارها بروم .\r\n\r\nحركت به كاوند - تخته‌سنگ طلا\r\nافخم الدوله را شهر گذاشته و امروز باوجود برف مقارن ظهر براى كاوند حركت كردم . راه سربالا و سنگلاخ [ بود 
  ] . ناهار مختصرى در قلىكندى صرف شده . نيم‌ساعت مانده در شدت برف و كولاك وارد بالاخانهء حاجى سبزعلى كاوندى شدم . اين ده كاوند معروف همه‌جا است . بواسطهء پيدا شدن يك تخته‌سنگ طلا كه در بيست و شش سال قبل يارى نام كاوندى پيدا كرده بود كه تقريبا چهار سال دولت مهندس و معدن‌شناس روانه كرده چيزى معلوم نشد و از يارى هم هيچ مطلبى بروز نكرد الّا اين‌كه در فلان نقطه اين سنگ را ديدم و چون قشنگ بود به منزل آوردم . بعد از چندى يهودى آمد قدرى از سنگ را خريد و من ديدم قيمت دارد شهر بردم و معلوم شد طلاى احمر است .\r\n\r\n","description":"","footnote":"","page_name":" 1576 ","page_number":606},
  {"content":"\r\n\r\n\r\nهمراهان\r\nهمراهان من عجالة نوكرهاى خودم‌اند كه مكرر اسامى آنها نوشته شده . سيد آقا خان مستعان ديوان نايب الحكومهء طارم - ميرزا كاظم نويسنده - سى نفر از سوار خمسه جمعى اسعد الدوله ذو الفقار خان با دو سلطان و دو نايب است . ليكن قاسم خان و محمد خان اصانلو و نبى خان مقدم ، صفر على سلطان فوج اول ، رشيد السلطان انگورانى رقم نوشته شده با سوار و سرباز در قره‌دره منزل سيف الله خان اسعد نظام حاضر شوند .\r\nشب سرد [ بود و 
  ] برف مىآمد . شامى خورده استراحت كرديم .\r\n\r\nآباديهاى سرراه\r\nدوشنبه نهم - صبح مه همه‌جا را گرفته بود . گفتم ناهار مختصرى خورده متوكلا على الله سوار شويم . پنج از دسته گذشته هوا قدرى باز شد سوار شديم . همه سر و صورتها را پيچيده‌اند . راه تمام بغله و گل بسيار [ است 
  ] . حركت سواره صعب بود . سه ساعت و نيم در كمال سختى راه طى شد تا به . . . « 1 » اسعد الدوله كه پاى گدوك واقع است رسيديم . رعيتها استقبال آمده بودند . عبد المحمد آدم فخر الممالك كه عقب من آمده بود رسيد گفت كه تا وسط گدوك رفتم بوران سخت بود و نشد بروم . صلاح نيست در اين وقت تنگ از آنجا گذشت . من هم ديدم هوا بد است راه گردنه مبادا پشيمانى فراهم شود پياده شده در يك اطاق كثيف منزل كرديم . برف تا غروب و شب آمد . زمستان را خيلى جلو انداخته است . شب اطاق گرم بود . قدرى بازى كرديم . بعد خيالات زياد از هر قبيل .\r\nسه‌شنبه دهم - صبح زود كاغذى براى فخر الممالك نوشته و روانه شد . بعد سوار شدم گدوك برف داشت ، كمى هم برف آمد . سرازيرى بسيار بدى داشت كه پياده به زحمت زياد و كمك يك نفر كاوندى طى شد . اگر خداى نكرده ديروز جهالت و غرور كرده آمده بوديم احدى از ما جان به‌در نمىبرد . فضل خدا شامل حال شد . هزار مرتبه شكر دارد . بدتر از همه اگر نيمه‌جانى هم به « دوز كند » مىرسانيديم از بيجائى و بىآذوقگى در اين‌جا تلف مىشديم . خرمن در زير برف نكوبيده بود ، عمارتها خراب .\r\nيك مثقال نان و يك سير كاه نبود . نيم فرسنگى آمده تا به قشلاق بكتاش رسيديم . اين قشلاق هم پاك خراب است . از آمدن من هم شاهسونها اغلب فرارىشده شنيده‌اند با توپ و جمعيت مىآيم . ناهار خورديم . آدم فخر الممالك و كاغذش رسيد كه درآمدن تأمل كنيد . بعد از صرف چاى سوار شديم ، چون از رود قزل‌اوزن مىگذشتيم اسب شيبان\r\n\r\n\r\n","description":"","footnote":"\r\n( 1 ) - نام آبادى نوشته نشده .\r\n","page_name":" 1577 ","page_number":607},
  {"content":"\r\n\r\nكه تازه اسعد السلطنه داده سوار شدم . هم بلند است هم از اين آب خيلى گذشته . آب هم زياد بود . قشلاق زرگر آن دست رودخانه است . آبادتر بود . سربالا شديم به قشلاق ابراهيم‌آباد نرسيده فخر الممالك و اسعد السلطنه با اسعد نظام رسيدند و گفتند در « سون‌تو » احدى باقى نمانده ، امشب را اين‌جا منزل كنيد .\r\nدر خانهء مرتضى خان ياور منزل كرديم . جاى كثيفى است . معلوم شد فخر الممالك را خواهى نخواهى از سون‌تو خارجش كرده‌اند . صمصام نظام هم ديروز به قلعه جوق رفته كه بعد فخر الممالك هم آنجا برود . ليكن كاغذى نوشته بود در اين‌جا براى ده نفر سوار من جا نبود ، چه رسد به شما ، لهذا رفتم به قشلاقات قراخدرلو . در حقيقت فرار مىكنند و جهت معلوم نيست . اعظام الممالك و لله آقا هم كه مدتهاست اينجا هستند آمده بودند .\r\nبعد از مشورت طولانى كاغذى به صمصام [ نظام 
  ] نوشتم كه براى اصلاح امورات شما آمده‌ام . سركرده تو هستى مىبايست استقبال كنى ، منزل بدهى . حالا تكليف چيست .\r\nكجا برويم . چه‌جا شما را ملاقات كنيم . شبانه كاغذ روانه شد .\r\n\r\nمسائل محلى\r\nپس از آن‌كه فخر الممالك از همراهى صمصام نظام و مفخم نظام مأيوس مىشود و پيغام مىدهند برويد كاغذى نوشته اسعد السلطنه و اسعد نظام را مىخواهد . آنها آمده مفخم نظام و محمود خان را هم استمالت كرده يار خود مىكنند و فخر الممالك را حركت مىدهند براى قلعه جوق كه كاغذ من مىرسد . قبل از رسيدن كاغذ من صمصام نظام زودتر خبر مىشود از قلعه جوق هم رد مىشود . شب تمام صحبت از اين مقوله بود و يقين دارند كه نخواهد آمد . صبح زود كاغذ رسيد . ابو القاسم خان خاله‌زادهء خود را هم فرستاده بود كه با من كارى نيست مالياتى بده ندارم و مىترسم بيايم . در اين‌جاها هم كه منزل نمىشود كرد . بهترين منازل ايالو ده اسعد السلطنه است ، آنجا تشريف ببرند و حال آن‌كه تمام ماليات از قشلاقات او و طايفهء قراخدرلو و سكز بيات مانده . سوار آنجا سان نداده يا آن‌كه منزل اسعد السلطنه را بلد نيستم و او از مهمان كردن طفره دارد . بارى پيغام دادم امروز قلعه جوق مىروم . شما هم آنجا بيائيد . بعد از ملاقات و اتمام عمل مراجعت به ايالو مىكنم ، هرقدر زودتر كارت تمام شود زودتر مىروم . اسعد نظام را هم جلوتر فرستاديم رعيتها را كه مشوش كرده اطمينان بدهد .\r\n\r\n","description":"","footnote":"","page_name":" 1578 ","page_number":608},
  {"content":"\r\n\r\n\r\nقلعه جوق\r\nهمه‌جا راه كنار قزل‌اوزن بود . هوا ابر و ملايم خيلى خوب . قلعه جوق كه نوشته بود جاى ده سوار نيست ده‌آباد قشنگ [ است 
  ] كه حقيقة باغات آنجا كه از زير ده تا لب رودخانه كشيده شده بود آنقدر در اين فصل خزان رنگهاى قشنگ داشت كه انسان از تماشاى آن لذت مىبرد و سير نمىشد . اطاق خوبى منزل داشتيم . مخارج اين دو شب را هم اسعد السلطنه و اسعد نظام دادند . حقيقة هردو نجيب و خدمتگزار هستند . باوجودى كه حق صمصام نظام است ، طايفهء او است ، محل اوست ، سركرده اوست ، اينها مهمان مىكنند و خدمت مىكنند . باز ابو القاسم خان آمده پيغامات بيمعنى زياد . كاغذى نوشتم در امرودلو كه قشلاق قراخدرلو است با سوار حاضر شده ماليات اين طايفه را برساند .\r\nسوار مواجب بگيرد . ساير كارها را هم باز آنجا تمام كند من مراجعت كنم .\r\nاعظام الممالك را هم گفتم صبح زود برود اطمينان بدهد .\r\n\r\nكباب ابيا\r\nپنجشنبه 12 شعبان - ناهار را در قلعه جوق خورديم . هوا خوب بود . باغات اين‌جا خيلى قشنگ است . يك ابيا فخر الممالك و چنگيز شراكة زدند . در سر ناهار كباب كردند خيلى خوب گوشتى دارد . بعد از ناهار سوار شده دو ساعت راه طى شد تا به امرودلو رسيديم . اين سمت آب سوار و صاحب‌منصب قراخدرلو صف كشيده بودند . آب خيلى بود و تماشا داشت . در منزل قهرمان سلطان پياده شديم . اعظام الممالك با حالت تب ورود خودش و قرار حضرات را تقرير مىكرد . شب تفصيلات را براى شهر نوشتيم . از حاجى قشلاقى سوارى ببرد . باران خيلى آمد .\r\n\r\nنامهء بيكها\r\nجمعه 13 - صبح باز كاغذى از صمصام نظام رسيد و بعضى از بيكها هم عريضه كرده بودند كه براى چه اسعد السلطنه و اسعد نظام را به‌ميان ايل و طايفهء ما مىآوريد . با ما دشمن هستند نياوريد ، جا كم است ، سيورسات نيست . جواب نوشتيم چون صمصام نظام باز اطمينان خواسته بود اين مرتبه مستعان ديوان فرستاده شد . سوارها را هم‌سان ديده مواجب دادند . كتابچه مهر كردند . تتمهء ماليات را هم گرفتيم . چهار به غروب مانده به‌سمت حاجى قشلاقى حركت كرديم . سوار و جمعيت زياد بود . بين راه كاغذى از مستعان ديوان رسيد كه صمصام نظام براى خدمتگزارى حاضر [ ست 
  ] و به استقبال\r\n\r\n","description":"","footnote":"","page_name":" 1579 ","page_number":609},
  {"content":"\r\n\r\nحركت كرديم . قدرى خيال ما آسوده شد و اميدوار شديم كه بدون شرّ و فساد ، جنگ و جدال اين كارها مىگذرد .\r\n\r\nسيصد سوار\r\nنيم فرسنگ به پالچه قشلاقى مانده صمصام نظام و مستعان ديوان با سوار ، زيادى صف كشيده بودند . احوال‌پرسى كرده از جلوى صف سوار گذشته راهى شديم . من محض احتياط به اعظام الممالك قبل از وقت دستورالعمل داده بودم كه سوارها را نگذارد داخل هم بشوند و خيلى مواظب باشد مبادا نوكرها به همديگر حرفى بزنند كه اگر اتفاقى بيفتد كار تمام است و آبرو بر باد . او هم سوارهاى صمصام نظام را يك سمت وسط نوكرها و سوارهاى خمسه‌اى و سلاطين « 1 » و همراهان سمت ديگر . سوارهاى اسعد السلطنه و اسعد نظام را هيچ نگذاشت مخلوط به‌هم بشوند . مغرب وارد خانهء خراب حاجى آقاسى در حاجى قشلاقى شديم . تقريبا سيصد نفر سوار امروز بوديم .\r\nمركز كارهاى ما حاجى قشلاقى واقع شد . جا و منزل كم بود . حاجى آقاسى هم بعد از استقبال مخفى شد و خيلى اسباب دردسر فراهم آمد .\r\n\r\nقشلاقانه : يكصد و ده تومان\r\nشنبه 14 - تمام روز را به پيغام و سؤال و جواب با صمصام نظام گذشت . هرچه طفره زد به‌جائى نرسيد و هرچه كرد كارى صورت نگرفته از اين‌جا بروم ممكن نشد . گفتم يا تمام اين قشلاقات را تمسك بده يا در هر قشلاقى با اين جمعيت آنقدر مىمانم تا ماليات وصول شود . هزار مرتبه در باب « قشلاقانه » و كم و زياد آن صحبت شد . آخر الامر راضى شد تمسك بدهد هفت روزه و برويم مغانلوخانهء او بمانيم ، تا در سر موعد پول را بدهد .\r\nقشلاقى يكصد و ده تومان هم نافش بريده شد . تا عصر باز هزار حرف به‌ميان آمد و ماند براى فردا تا باز چه خيالى بكند .\r\nيكشنبه 15 - خانبابا خان صمصام نظام در اول سال يكهزار و دويست تومان براى سركردگى اين پانصد سوار تقديم داده بود تا حال كه به‌سمت قشلاقات او نيامده بودند بد نبود . اگرچه گاهى قهر [ بود 
  ] . ليكن باز راهى مىرفت و تمام مقصودش اين بود كه اين سمت نيايند و تمام « قشلاقانه » و منافع ديگر را خودش بخورد . اين بود فخر الممالك مطلب را مستحضر شده و هرچه كرد به ملايمت پيش نرفت تا نوشت و من آمدم . از\r\n\r\n\r\n","description":"","footnote":"\r\n( 1 ) - كذا ، مراد سلطانهاست ظاهرا .\r\n","page_name":" 1580 ","page_number":610},
  {"content":"\r\n\r\nجلوى من هم فرار كرد . به گمان اين‌كه دو منزل آمدند نرفتم مأيوس شده مىروند . چون ديد غيرممكن است همه‌جا تا منزلش دنبال مىكنم لاعلاج تمكين كرد . امروز پس از آن كه ده سند پاره شد ، ده هزار مرتبه مستعان ديوان و على بيك آمدند و رفتند سند آخر هزار و دويست و ده تومان « قشلاقانهء » اين قشلاقات را سواى پنج قشلاق خودش و چند جاى خراب نوشته داد ، به‌شرطى كه اسعد السلطنه و اسعد نظام و سايرين به منزل خود بروند و ما تنها خانهء او برويم . قبول شد . سه ساعت به غروب مانده با حضرات وداع كرده حركت كرديم . آب امروز خيلى زياد بود زيرا همهء شب را باريده بود . به زحمت گذشتيم .\r\nآبدارى من در آب فرورفته تمام اسباب را ضايع كرد . بيشتر راه سربالا بود . بعد سرازير كمى آمده از ده گرگين خاك گروس و قشلاق قجور ملك صمصام گذشته مغرب وارد مغانلو و عمارت صمصام نظام شديم . تمام سوارها و نوكرها به قشلاقات و ميان طايفهء سكز بيات مأموريت رفتند كه پولها وصول شود . اين‌جاها آخر خاك دويرن و ملك گروس است .\r\n\r\nوضع ايل دويرن\r\nايل دويرن سابق خيلى معتبر بود و خوانين با اسم و رسم مثل امير توپخانه و زين العابدين خان داشت ، حاليه از آن اعتبار افتاده . ايل پراكنده ، قشلاقات خراب ، ييلاقات را اغلب برده‌اند . اين ايل ييلاق در تخت سليمان افشار دارد و قشلاقات از اين جا تا پاى قافلان كوه كنار رود قزل‌اوزن امتداد دارد . تقريبا يكصد قشلاق و پنج هزار خانهء ايل است . يكصد سوار خانزاده و چهار صد سوار از طايفه دارد . طايفه « ثانوى » مىدهد كه يكصد و سى « ثانوى » است و هر ثانوى سى و پنج تومان به رئيس در سال مىدهد و قشلاقات آنچه مال خوانين و طايفه است مجزاى ساير كه قشلاقات « قره » مىگويند هرقدر زور رئيس برسد و ميل داشته باشد . امسال در يكصد و ده تومان قرار شد . پارسال اجلال السلطنه يكصد و پنجاه و پنج تومان گرفته بود . اين ايل بواسطهء نداشتن شخص معتبر و رئيس مستقلى از خودش از اعتبار و آبادى و مكنت افتاده . هرسال دست يك نفر بوده و انواع صدمه را ديده . ديگر نه شتر دارند نه گوسفند . خود را فقط مشغول زراعت اين قشلاقات كرده و ييلاق آنها كه بهترين جاهاى دنيا است از دستشان به كلى رفته . اگر دو سال ديگر هم آنجا نروند تمام را دهات حول‌وحوش آن زراعت كرده خواهند برد . بدى اين ايل اين است كه در خاك چهار پنج ولايت واقع شده . با همه متصل زدوخورد دارند .\r\nاگرچه هميشه جزو خمسه بوده ليكن با گروس و خلخال و ميانه و افشار هميشه گفتگو دارند و با همهء آنها منازعه بايد كرد . روىهم‌رفته خوب ايلى است و براى جناب\r\n\r\n","description":"","footnote":"","page_name":" 1581 ","page_number":611},
  {"content":"\r\n\r\nفخر الملك اگر فى الجمله مواظبت كند بىنتيجه نيست . منافع خوب خواهد برد .\r\n\r\nصمصام نظام - اسعد نظام - مفخم نظام\r\nشب باران مىآمد . آشپز نحس صمصام نظام غذاى مأكولى درست نكرده بود ، وعده به فردا دادند . اعظام الممالك صفر على سلطان را با فضل الله خان مفخم نظام به چوخ بلاغ فرستادم تا مال گروسيها را كه آورده‌اند رد كرده آنچه هم گروسيها برده‌اند مسترد دارد . آنها در تكيه حاضرند . اين عمل بسيار عمده است كه چهار ماه است طول كشيده .\r\nاگر بگذرد كار بزرگى پيش رفته . مفخم نظام حالا ديگر چاره ندارد . زور است كه هرچه « بهتر » « 1 » آدم را پاره مىكند . مبلغى هم ده يك خواهد داشت . مفخم نظام ميانهء اين خوانين از همه هرزه‌تر است . بر خلاف اسعد نظام كه از تمام معقول‌تر است .\r\nاسعد السلطنه شيخ و پيرمرد و محترم آنها است . از عقل و كفايت ، تحرير و تقرير هم به همه بلكه بر اهل زنجان هم برترى دارد . اما بدبخت است و سپهسالار پدرش را عداوة درآورده ، خانه‌نشين است .\r\nجمعه 21 شعبان المعظم - هر قشلاقى چند نفر مأمور رفته ، يكى براى وصول پول ، يكى براى آن‌كه تخفيفى در مخارج صمصام نظام بشود . اين تدبير ثانى را خودش كرده .\r\nبىخبر از آمدن سربازها بود . به محض ورود آنها ناخوش شده و صد مرتبه پيغام داد سرباز در ميان شاهسون توليد فساد مىكند . آخر گوش ندادم . باران هم مىآمد . عصر بود ، كجا سرباز را روانه كنم . تا عصر بيرون نيامد . قدرى پول هم كه جمع شده بود نگاه داشت . پيغام سختى دادم كه اين ناخوشيها به خرج من نمىرود . حالت مردن هم دارى بايد بيرون بيائى ، و الّا مىگويم از اندرون بيرونت بياورند .\r\n\r\nانقوت و مرغ آبى\r\nخودم سوار شدم . فخر الممالك هم بود . تا بالاى « سكسن » هشتاد جفت اليا ده سالار الملك پسر مرحوم امير نظام رفتم . چند انقوت و مرغ آبى ديده شد . اما از دور برخاستند . اسب فره چقدر ماشاء الله خوب شده ، خيلى قشنگ تعليم دارد و بازى مىكند . انسان لذت مىبرد . غروب منزل آمدم . صمصام نظام آمده بود اعتنائى نكردم رفت نزد فخر الممالك . پولها را هم داد و رفت .\r\n\r\n\r\n","description":"","footnote":"\r\n( 1 ) - معمولا « نابدتر » گفته مىشود .\r\n","page_name":" 1582 ","page_number":612},
  {"content":"\r\n\r\n\r\nقشلاقات قره\r\nيك روز هم سوار شديم كه شكار برويم . رود قزل‌اوزن راه نداد . ناچار در همان‌جا ناهارى صرف كرده مراجعت كرديم . هوا اين چند روز متصل مغشوش است . شبها اغلب باران مىآيد . روزها هم اگر يك ساعت آفتاب بشود و الا يا ابر يا باران است . از شهر هم همين‌طور نوشته بودند . زمستان را جلو انداخته انشاء الله عقبه ندارد . اين قشلاقات قره خصوصا اين مغانلو چمن خوبى دارد . در بهار خيلى مصفا و قشنگ است .\r\n\r\nظلم عليرضا خان گروسى\r\nبا عليرضا خان ديوانه ، حاكم گروس متصل مكاتبه داريم . جواب كاغذها آنچه متعلق به طلب حاجى سيد عبد الله است مسامحه و طفره است . آنچه راجع به مفخم نظام و صمصام نظام است فحش و دعواست . امسال مجددا برادرهايش و تمام محترمين ، تجار ، كسبهء گروس به طهران و تظلم رفتند . ابقا به احدى نمىكند . آتش روشن كرده كه به نوشتن درست نمىآيد . داروندار مردم را گرفته ، برادرهايش را لاشىء محض كرده .\r\nتمام دهات آنها را خراب و ويران كرد . با اين‌كه دو سال است تظلم مىكنند و فرياد مىزنند احدى گوش نمىدهد و روزبه‌روز بر جرأت عليرضا خان افزوده شده ، چيزى نخواهد گذشت كه گروس كلية خراب مىشود .\r\nافخم الدوله نوشته بود كه مرخصى گرفته چند روز ديگر طهران مىروم . بيچاره او از من گرفتارتر است . مرگ اين مادر براى ما دو نفر از همه مصيبتش بالاتر است كه هيچ نداريم ، حتى سايه‌بانى . به هر جهت شكر بايد كرد . باز تا خمسه هستم طورى مىگذرد .\r\nبرويم تماشا و مزه دارد با اين سبك حضرت و الا . باران و باد به‌شدت مىآيد . از صمصام نظام بىمزه‌تر است .\r\n\r\nآخوند ملا قربانعلى زنجانى\r\nسه‌شنبه 24 - ديشب مطالب لازم را به شهر نوشتيم . كاغذى هم به جناب حجة الاسلام آخوند ملا قربانعلى [ نوشتم 
  ] تكليف روزهء رمضان را مرقوم فرمايند . حقيقة آخوند از جمله علماى محترم و معتبر ايران محسوب است . در زهد ، ورع و تقوى عجالة تالى ندارد . وجود مباركش افتخار اهالى زنجان است .\r\n\r\n","description":"","footnote":"","page_name":" 1583 ","page_number":613},
  {"content":"\r\n\r\n\r\nبرهان الممالك - سنان و سيف\r\nبرهان الممالك و ميرزا رحمت الله سررشته‌دار صبح وارد شدند . برهان الممالك ميرزا و تفرشى است . براى تقويت كارهاى فخر الممالك فخر الملك فرستاده . غافل كه اين قوم با سنان و سيف گفتگو مىكنند . از ميرزا و قلم‌كارى ساخته نيست . حالا كه به حمد الله كارها گذشت « قشلاقانه » تمام رسيد . معطلى سر پنج قشلاق خود صمصام است .\r\nاين‌هم به خوشى بگذرد كار ديگرى نداريم . خوب پيشرفت كرد و حقيقة مستعان ديوان و على بيك خوب از عهده برآمدند . مأمورين ديگر هم چون به ترتيبات صحيح فرستاده شد نتيجهء خوب بخشيد . از احدى هم صدائى درنيامد . اين صمصام كه به كلى وحشتى كرده و از من گريزان بود رام و اهلى شد . تا باقى هم گوش به عرايضم بدهند يا ندهند .\r\n\r\nاوصاغ عجملو\r\nاگر اين اقدامات ما نبود و حكومت را غيرى داشت با اين دستور العملها و فرمايشات كه مجانا و محضا لله سپهسالار و رشيد الدوله مىدهند اغتشاش كلى روى مىداد و البته ايل را به ديگرى مىدادند . الان هم باز در سمت عجملو ، سرچم و قلىقصه نزاع شده .\r\nپسر حاجى محمد ولى سلطان ، جبرئيل خان را با يك نفر ديگر كشته‌اند . اول سال حاجى محمد ولى و كسانش كريم سلطان را كشتند ، وسط سال نشده پسرش كشته شد . خداوند قصاص كرد و مجازات داد . از اين‌جا تا آنجا هم بيست فرسنگ زيادتر است . رمضان نيامده بود ممكن بود از اين‌جا آن‌سمت برويم و به غير از اين‌كه به كلى قلىقصه‌ايها را قلع و قمع كنند چاره نيست ، و الّا رشته سر دراز دارد . اگرچه ابو الفتح سلطان [ را 
  ] كه مصدر شرّ اولى و اين قتلهاى ثانى است در شهر حضرت و الا دستگير و حبس فرمودند اما باز به خوشى نخواهد گذشت . استعداد كلى و يك قتّالى صحيح لازم دارد . اگر بيست خون شده گرفتار نمايند .\r\n\r\nوضع فخر الملك و خلوت شاه\r\nجناب فخر الملك كارش بهتر از ايام شاه شهيد شده . نزد اين شاه قدر و منزلتش بيشتر است . خوب ترقى كرده . چون عاقل و زرنگ و هوشيار است . همه اميدوارند روزبه روز بالاتر رود . چنانچه به محض دخول خلوت در اين مدت قليل ترقيات فوق العاده كرد .\r\nانشاء الله روزبه‌روز بهتر خواهد شد .\r\n\r\n","description":"","footnote":"","page_name":" 1584 ","page_number":614},
  {"content":"\r\n\r\n\r\nدروغهاى رشيد الدوله و رحمت الله\r\nهمه‌روز باران شديد آمد . از اطاق بيرون نرفتم . ميرزا رحمت الله سررشته‌دار با سر رشته‌اى است . تاريخ خوانده عربى مىداند . از علوم نجوم و هيئت به وضع قديم خوب اطلاع دارد . خوش‌صحبت هم هست . عداوتى با رشيد الدوله دارد . هرچه او دروغ در سرچم مىگفته ميرزا رحمت الله دروغى بالاتر از آن ، محض آن‌كه متنبه شده ديگر آنقدر دروغ جعل نكند با كمال آرامى و فصاحت مىگفته . تعجب در اين است كه همه را هم رشيد الدوله تصديق بر صحت مىكرد . چنانچه مىگفت رشيد الدوله بيان كرد دوربينى در فرنگستان تازه اختراع‌شده كه در كرهء مريخ درخت و برگ درخت حتى رگهاى برگ را به خوبى و آشكارى مىبينند و طاقى در فرانسه به ارتفاع چهار صد ذرع درست كرده‌اند كه رقاصها در آنجا تابى انداخته و معلق مىزنند . من هم فى الفور گفتم روزى عزيز الله خان صارم الملك مهمانى كرد كه شهاب الملك ( آصف الدولهء حالا ) در آن مهمانى بود ، سرپوش « كوبيده » را كه بلند كردند چهار دانه كبوتر از ميان كوبيده برخاسته به هوا رفت .\r\nشهاب الملك منزل آمد ناظر خود را خواست كه همچو چيز امروز صارم الملك از مهارت ناظرش نمود ، تو هم نان مرا مىخورى نوكر بااخلاص من هستى ، كارى از آن بالاتر كن كه ميان شاهسونها خفيف نشوم . ناظر اطاعت كرد . در مهمانى شهاب الملك وقتى كه كوبيده را شكافتند چهار دانه حاجى لك‌لك بلند شد و [ با 
  ] پاها و منقارهاى بلند پرواز كردند . رشيد الدوله با حضور همه آقايان گفت ممكن است تعبيه كرده‌اند .\r\n\r\nبورانى چغاله و حلواى تنباكو\r\nفخر الممالك بيان مىكردند هروقت رشيد الدوله دروغ مىگفت فورا ميرزا رحمت الله جعلى مىكرد . چنانچه در آخر رشيد الدوله در حضور او كمتر حرف مىزد . مثلا رشيد الدوله تعريف « بورانى چغاله » را مىكرد ميرزا رحمت الله تعريف از كرد « حلواى تنباكو » كه در شوشتر درست مىكنند و چقدر خوب مىشود . بارى از اين قبيل صحبت متصل ما بين اين دو نفر گفتگو مىشد . ساير جالسين هركس مسبوق بود از خنده روده‌بر مىشد ، اما ميرزا رحمت الله هرگز شكر خنده هم نكرد .\r\nحاجى افخم الدوله طهران نرفته گويا رمضان را باشد . اموال گروس و شاهسون مبادله نشد . از قرارى كه صفر على سلطان مىگفت اشكال زيادى دارد . يحيى سلطان مأمور گروس را خواسته بودم عصر آمد . گفتم امشب با حضور صفر على سلطان مذاكره بشود بلكه به‌جائى برسد ، انشاء الله .\r\n\r\n","description":"","footnote":"","page_name":" 1585 ","page_number":615},
  {"content":"\r\n\r\n\r\nشاهسون و آب صاف\r\nجمعه 27 شعبان - اين عمارت كه منزل داريم خارج از قشلاق است . يعنى در عموم اين قشلاقات منزل خان يا مالك ، بالا يا پائين آبادى خارج واقع شده . در كوچكى به سمت يونجه‌زار طولانى دارد كه حالا سبزى كمى دارد . يك درياچهء طبيعى هم از فاضل‌آب كه به آسيا مىرود تشكيل يافته . روز اول مرغ‌آبى زيادى داشت . دو سه دفعه كه تير انداختيم كم شده . رودخانهء بزرگى هم از پائين اين درياچه مىگذرد كه داخل به قزل اوزن مىشود ، آبش گل و شور [ ست 
  ] . عموم شاهسون از آب جارى و گوارا گريزان هستند . يك دانه از اين قشلاقات آب و درخت ندارد ، حتى آب خوراكى . مثلا آب خوراكى اين قشلاق معتبر كه صد و پنجاه خانوار است و مثل صمصام نظام منزل دارد از يك فرسنگى چشمهء حوالى قجور مىآورند . شاهسون از آب صاف پاك گريزان است .\r\nاما در قزل‌اوزن صد دفعه بدون ترس و بيم عبور مىكنند . حتى آن قشلاقات كه در كنار جاده و قرب قزل‌اوزن است يك مداخل و منافعى از اين راه مىبرند كه مايهء معاش و گذران اغلب آنها است . اين مدت گردشگاه ما كنار اين درياچه و اين يونجه‌زار است .\r\nگاهى هم شكار مىشود . رضا بيك عوض چنگيز دو سه دانه مرغ‌آبى زده كه آنقدر باد و ورم كرده كه فضاى اين خانه را تنگ مىداند .\r\n\r\nسكه‌هاى تخت سليمان\r\nغلامى كه شهر رفته بود آمد . خيلى كاغذ داشتيم . حاجى افخم الدوله به سلامتى شنبه 28 طهران مىرود . صيغه‌اى هم موقتا در زنجان برايش گرفته بوديم ، بد هم نبود .\r\nنمىدانم فسخ معامله را كرده يا به‌جاى گذاشته و نزد كوكب خانم است . حضرت و الا جاجيم ، اسب سوارى اعلى ، عقيق كنده ، سكهء زياد خواسته بودند كه وجود ندارد . وقتى اين ايل تخت سليمان مىرفت گاهى شده سكه پيدا كرده‌اند . حالا ميان شاهسون سكه و عقيق منقور كجا بود . فقط دو كره شتر يك ساله صمصام نظام با هزار جان كندن به من تقديم داده . هردو مايه است . مىگويند سال ديگر خيلى خوب مىشود . خدا عمر بدهد .\r\n\r\nاستفتاء از آخوند ملا قربانعلى\r\nكاغذى براى حجة الاسلام آخوند ملا قربانعلى نوشته بودم تكليف نماز و روزه را خواسته بودم به خط خودشان مرقوم داشته بودند نماز قصر [ بكنيد 
  ] ، روزه را هم بخوريد . از اين رهگذر هم خاطر مشوش من آسوده شد و تكليف معلوم گرديد .\r\n\r\n","description":"","footnote":"","page_name":" 1586 ","page_number":616},
  {"content":"\r\n\r\n\r\nنامهء نزهة الملوك\r\nنورچشمى نزهت الملوك كاغذى به خط خودش از روى مسودهء حميد السلطان نوشته بود . چون كاغذ اول او بود در اين روزنامه گذاشتم يادگار بماند . برهان الملك معلوم شد آدم پختهء با عقلى است . راضى نشد در اين آخر كار اسباب دردسر فراهم شود .\r\nمن هم همين خيال را داشتم . كمكى كرد « قشلاقانهء » او را بخشيده قدرى هم فخر الممالك طلب داشت قرار شد بگذرند .\r\n\r\nضبط انبار صمصام نظام\r\nپدر صمصام نظام درآمده . يعنى اين دهات او تمام محصولش تا الان در صحرا مانده .\r\nيك حبه برداشته نشده . تقريبا هشتصد خروار ضبط انبار او بوده . معلوم است سهم رعيت چقدر مىشود . كلمه‌اى بلند به اين رعيت نمىتواند حرف بزند . سردارى ترمه‌اى هم اصرار كرديم فخر الممالك به صمصام نظام خلعت داد . آنچه هم لازمهء سفارش و دستورالعمل بود داديم . تا اين احمق باز گول حرفهاى رشيد الدوله را بخورد يا آدم شود .\r\n\r\nاخبار طهران\r\nاخبار تازه كه حضرت و الا دستخط فرموده بودند آمدن وزير همايون است از كاشان به طهران ، و رفتن يا گفتگوى رفتن سپهسالار به دامغان براى معالجه يا فرار از رمضان يا عزل از شغل خطير سپهسالارى . صدق و كذب چون به حضرت و الا آقاى عماد السلطنه مرقوم نداشته بودند معلوم نيست .\r\n\r\nشاه‌نشين\r\nيكشنبه 29 شعبان - امروز سه ساعت و نيم به غروب مانده از مغانلو حركت كرديم .\r\nهوا ابر بود باران گرفت . تمام راه سربالا بود . شب را بايد در قريهء شاه‌نشين بمانيم . خيلى تند رفتيم . نيم ساعت از شب رفته وارد شديم . اين كوهستان تمام خاك گروس [ است 
  ] و يك وجب زمين بدون زراعت نبود ، مگر همان جاده . زراعت گروس و خوبى گندم آن مشهور است و محتاج توصيف نيست . شاه‌نشين هم خاك گروس [ است 
  ] ليكن ميان دويرن واقع است . مىگويند در قديم مسكن ييلاقى غضنفر شاه بوده و اين شاه موهوم قشلاق را قلعه جوق مىرفته . ملا عبد الحسين كه خوب او را مىشناسيم استقبال كرد .\r\n\r\n","description":"","footnote":"","page_name":" 1587 ","page_number":617},
  {"content":"\r\n\r\nنوشتهء روى پاكت\r\nمهر پاكت\r\nكاغذ استفتاء و جواب و پاكت آخوند ملا قربانعلى\r\n\r\n","description":"","footnote":"","page_name":" 1588 ","page_number":618},
  {"content":"\r\n\r\nپدرش هم جبهء مشكى پوشيده جلوجلو مىرفت . در بالاخانهء خود ما را منزل داد . لازم است مختصرى از ملا عبد الحسين و جهت آمدن به شاه‌نشين را ذكر كنيم .\r\n\r\nچپ و راست\r\nسال گذشته قبل از ورود به زنجان ما بين چند نفر از رعيتهاى محمود خان سرتيپ دويرن با برادر و كسان ملا عبد الحسين نزاع شده برادرش مقتول مىشود . اين ملا در زنجان و محضر آخوند به ثبوت شرعى رسانيد كه عباد الله قاتل و محمود خان و بيست و سه نفر ديگر محارب هستند كه بايد به قول خودش « چپ و راست » بشوند . آنقدر اين كلمه را شنيده‌ام كه از اندازه خارج است . حالا اين آخوند تمام زنجانى و طهرانيها را آسوده نمىگذاشت . روزى ده مرتبه نه صد مرتبه نزد حضرت و الا و من و ساير اجزاء مىرفت و روزى چندين تلگراف به طهران مىكرد . تمام را به ستوه درآورده بود تا اين‌كه رشيد الدوله را حضرت و الا مأمور دستگيرى شكور دزد كرد كه حالا عليرضا خان نوكر خودش كرده و اموال شاهسونها را او برده . وقت بردن نوكر در رد كردن آقا و حاكم است .\r\nمقرر فرمودند اين چند نفر را هم دستگير كند . محمود خان از ترس خودش عباد الله و محرمعلى و يك نفر ديگر را تسليم كرد و به شهر آوردند . مختصر او را خواستند دم توپ بگذارند . بعد ترديدى براى حضرت و الا حاصل شد از وسط راه عودت دادند . آن‌روز ملا عبد الحسين با چنگ و دندان مىخواست مرد كه را تكه‌تكه كند و شهر را برهم‌زد .\r\nايام جرح هم منقضى شده . آخر در شب در حياط بيرونى ناصرى افتخار نظام ايستاده و عباد الله را به‌دست پدر و پسر داد . آنها هم در كمال بىرحمى به كمك دو نفر از رعيت شاه‌نشين او را خفه كردند اگرچه . . . تنها براى خفه كردن ده نفر كافى است . . .\r\nحالا باز دست‌بردار نبود كه سايرين را بايد « چپ و راست » كرد . به هزار زحمت خود را آسوده كرديم . بعد حكايت طلبه‌ها و رفتن به مدرسه ميان آمد . چهل شب با ده نفر طلبه در حياط صندوقخانه بست نشسته بود . آرام و قرار همه را برده بود . آن‌هم تمام شد . يعنى اصرار او تمام كرد . حالا چند روزى براى ملاقات به خانه‌اش آمده ، آمد نشست خيل حرف زد . شام بدى هم نداد .\r\nبنهء فخر الممالك هيچ نرسيد . در اطاق اسبابهاى عجيب غريب بود . رضا از هريك آنها واهمه داشت . اين ده خيلى ييلاق است . بهار و تابستان بىاندازه مصفا [ ست 
  ] .\r\n\r\n","description":"","footnote":"","page_name":" 1589 ","page_number":619},
  {"content":"\r\n\r\n\r\nاسعد الدوله و پسرش بهادر السلطان\r\nروز دوشنبه سلخ - هوا مه بود . ناهار را هم آنجا خورديم . چند شتر از بنه رسيد ، مابقى نيامد . بعد از صرف غذا سوار شديم . راه را بلد نبودم . خيلى بىجهت رفتيم . از قريهء چهار طاق ملك محمود خان بلدى گرفته مغرب به ايالو رسيديم . اسعد السلطنه انگوران بود و خبر نداشت . اسعد نظام خبر شده و خودى رسانيده بود . ساعت دو از شب رفته اسعد السلطنه آمد . خانهء خودش را به انگوران برده اين‌جا را مىخواهد به پسر نااهل خودش بهادر السلطان بدهد . او هم براى شرارتى كه دارد چند نفر كرد نگاه داشته .\r\nتازگى از قزل‌تپه دو نفر كشته‌اند . فرار كرده گروس نزد عليرضا خان رفته اصلاحى كند .\r\nحيف اسعد السلطنه كه همچو پسرى دارد . تمام خانه‌خرابى او بواسطهء پسر است . حالا مىخواهد خودش را خلاص كند . صحبت زياد شد . شب اول ماه رمضان است . بايد ده روز از قوس گذشته باشد . هوا آنقدرها سرد نيست . راه امروز بسيار بسيار بد بود . ايالو جزو بلوك انگوران است . جاى قشنگى است . عمارات مفصله دارد . حمام هم دارد . شب ساعت هفت شام صرف شد . باوجود بىاطلاعى و بىاسبابى مأكول و خوب بود . آنقدر اظهار خجالت اينها كردند كه در عوض ما خجالت كشيديم . عمل حاجى سيد عبد الله و شوكت الممالك تمام شد . سه دانگ قزل‌تپه را به تصرف دادند . حالا ده يك بايد بدهد طفره دارد . گويا عليرضا خان چيزى گرفته باشد .\r\n\r\nعليرضا خان گروسى\r\nچهارشنبه دوم رمضان المبارك - اين ماه عزيز را در بدجائى هستيم . روزه كه نگرفتيم . گمان هم نمىكنم از دست اين شاهسونها به زودى خلاص شويم . بدجماعتى ، بدمخلوقى هستند . فضل الله خان مفخم نظام گفتند فرار كرده . محمود خان ناخوش شده .\r\nخبر هم از صمصام نظام رسيد كه عليرضا خان « 1 » به شكور دزد حكم كرده آمده يك دانگ ملك قمطرقهء مرا چاپيده و برده‌اند . قريب هزار و پانصد گوسفند و هرچه مخلفه و اثاث البيت داشته‌اند . اين‌هم از سوءاعمال مفخم نظام است . عليرضا خان ديوانهء زنجيرى سيصد نفر دزد مثل شكور و اتباعش و مراد و دزدهاى نامى مندمى را جمع كرده متصل مشغول نهب و غارت هستند . حالا در گروس محلى باقى نمانده ، به خمسه شروع كرده‌اند . مطلب اين‌جا است كه در وقتى كه فرمان غارت مىدهد با كمال تمكين و\r\n\r\n\r\n","description":"","footnote":"\r\n( 1 ) - عليرضا خان گروسى پسرعمو و داماد حسنعلى امير نظام گروسى . دختر عليرضا خان محترم خانم عيال شيخ الملك اورنگ بود . ( مسعود سالور )\r\n","page_name":" 1590 ","page_number":620},
  {"content":"\r\n\r\nاطاعت حاضرند و مىروند . وقت رد كردن هيچ اعتنا ندارند .\r\nكاغذ مفصلى به خط خودم به عليرضا خان نوشتم . خيلى نصيحت كردم و آخرش نوشتم رد نكنى ، انتظار چاپيدن غالب دهات گروس را داشته باش . جلوى شاهسون را ول كنيم تا قصبهء بيجار توقف نمىكنند . عبد المحمد بيك را هم بيجار فرستاديم ، بلكه انشاء الله بدون دردسر تمام كنند .\r\n\r\nتيول شدن انگوران و اورياد\r\nپسران عبد العلى خان غير مرحوم هرزگى كرده بودند جمعى را مراش « 1 » فرستادم .\r\nهرچه دزد ، دغل ، هرزه هست نايب الصدر با آنها همراهى و حمايت دارد . همين مفخم نظام از غارت گروس صد گوسفند و يك اسب برايش فرستاده بود . خلعت مجددى هم براى شكور دزد فرستاده است . حضرت و الا حكم به نفى بلدش فرموده بودند . ازبس التماس كرد و شفيع برانگيخت از تقصيرش گذشتند .\r\nبارى تيول شدن اين انگوران و اورياد لطمهء سختى به حكومت خمسه و ايل دويرن زده . بعد از وضع محل فوج و سوار و غيره تمامى را تيول حضرت و الا سالار الدوله داده‌اند .\r\nتومانى يك تومان حشمت السلطان نايب اين‌جاها معامله كرده . از شاهسون صدمه خورده‌اند . مىگويند هم‌قسم شده و مىخواهند از تيولى خارج شوند .\r\n\r\nنوبهء غش\r\nحشمت السلطان را در اورياد محاصره كرده بودند ، پناه به امامزاده برده متحصن شده . حالا گويا باز اصلاحى شده . اين‌دو بلوك مداخل خوبى براى حكومت داشت .\r\nامسال ناخوشى نوبهء غش در اين دو بلوك هنگامه كرده ، حكيم و دوا هم كه نبوده .\r\nاسعد السلطنه مىگفت از اين ده ايالو چهل نفر تلف شده ، در ساير جاها خيلى زيادتر از اين است كه خرمنهاى آنها تمام تا حال باقى مانده و كوبيده نشده . اسعد نظام رفت بلكه مفخم نظام را بياورد و ما را به‌زحمت نيندازد .\r\n\r\nچگورزن - كرم و اصلى - كراغلى\r\nشب دو نفر عاشق ( چگورزن ) اسعد السلطنه فرستاده بود اسمش هدايت بود . تركها « هدان » مىگويند . ديگرى پسرش بود . كمانچه و تار هم داشت . اما « چگور » را بهتر\r\n\r\n\r\n","description":"","footnote":"\r\n( 1 ) - مراش از دهات انگوران زنجان .\r\n","page_name":" 1591 ","page_number":621},
  {"content":"\r\n\r\nمىزد . حكايت « كرم » و معشوقه‌اش « اصلى » را گفت . خيلى خوب حكايتى بود . وضع مخصوصى راه مىروند و رقص مىكنند . وضع قديم ايران است . مكرر من ديده‌ام .\r\nاسعد السلطنه مىگفت تا چند سال قبل هركس اسم « كرم » را به بىاعتنائى در ميان شاهسونها مىبرد يا فحش مىداد او را مستوجب قتل مىدانستند و به قدر قوه كتك مىزدند .\r\nشعرهاى خوب و تصنيفهاى قشنگ ما بين حكايت مىگويند . داستان شورانگيز آنها حكايت « كرقلى » است . مشغولياتى بود . فخر الممالك هم نديده بود تعجب مىكرد .\r\nجمعه چهارم رمضان - هيچ سالى يادم نمىآيد ماه رمضان را اين‌طور گرفتار شده باشم . عوض اين روزه‌ها را گرفتن صد مقابل سخت‌تر از حالا است . روزها در كنار رودخانهء ايالو گردش مىروم . شكارى ندارد . دو مرغ باغى كه « ابيا » مىگويند چنگيز زد كه بسيار بسيار قشنگ بود . اين كوهها هم كبك ندارند .\r\n\r\nباقى ماليات شاهسون\r\nبارى ازبس اسعد نظام براى انجام كار مفخم نظام آمد و رو انداخت ناچار شديم كه خيلى به اختصار كوشيم . اين اسعد نظام نوهء زين العابدين خان معروف است . ازبس آدم خوبى است نمىشود از حرف او تجاوز كرد . سه مرتبه است اهالى « سون‌تو » از روزى كه از شهر بيرون آمده‌ام پراكنده شده و هريك رعيتش به‌جائى رفته . هيچ‌وقت اهل اين قشلاقات و خوانين آنها آنقدر واهمه نكرده بودند . بيشتر هم از آن حكايت طارم و برهان السلطنه چشمشان ترسيده . سيصد تومان دو روز قبل از ورود من به فخر الممالك اسب و پول داده . حاليه هم از بابت باقى مالياتش دويست تومان و يك اسب كهر داد .\r\nبراى من هم در صورتى كه هزار و ششصد و هفتصد خيال كرده بودم سه نفر شتر يك سال و نيم نر و يك « ميان‌قالى » هفت ذرعى آوردند . دستخط اطمينانى نوشته كه مفخم نظام و رعيت سونتو را اسعد نظام جمع‌آورى نمايد . چون خيلى نزد خودم تصور مداخل نموده بودم ، اين‌طور شد . اين شترها هم بهار زير بار مىروند . بهادر السلطان فرارى است .\r\nمعلوم نيست كجا رفته . پدرش هم مىگويد گيرش بياوريد مرا هم نجات بدهيد . لله آقا هفت ماه بود در « مانشان » « 1 » ده اسعد السلطنه بود . امروز جبرا روانهء شهرش كردم . گفتند صد تومان عايدش شده . خودش كمتر مىگفت . زنش زنجان است . شهرت داده بودند مرده . مرا آسوده نمىگذاشت . شب عاشق آمده تتمهء نقل « كرم » را گفت . آدم بامزه‌اى است .\r\n\r\n\r\n","description":"","footnote":"\r\n( 1 ) - ( - ماه‌نشان )\r\n","page_name":" 1592 ","page_number":622},
  {"content":"\r\n\r\nچهارشنبه نهم رمضان - هيجدهم درجهء قوس ، هوا ملايم است . سرما و برف همان چند روز بود . از روز غرهء ماه هيچ انقلابى نشده و خوش گذشته . شبها كمى يخ مىبندد و حال آن‌كه اين‌جاها سردسير است برف نيست .\r\n\r\nفوت محمود خان سرتيپ دويرن\r\nمحمود خان سرتيپ دويرن كه ناخوشى او را تمارض مىدانستم ديروز بيچاره فوت شد . پنجاه سال علاوه داشت . ترياك زياد مىكشيد . همين‌قدر دو سه شب تب كرد و قوهء كشيدن ترياك سلب شد و از عهدهء استعمال آن برنيامد مرد . كلية رسم ترياك‌كشها و مردن آنها همين است . اگرچه پشت‌سر مرده چيزى گفتن خوب نيست اما بايد دانست كه مرد شرير دزدى بود و خيلى به مردم در حال حيات صدمه زده بود . خداوند از سر تقصيرش بگذرد به عفو و كرم خودش . سه دختر دارد . صاحب مكنت است . داماد معتبرش اسعد نظام است و تقريبا جانشين او خواهد بود ، به كلى برعكس افعال و اعمال او .\r\nامروز فخر الممالك آنجا رفت . خانه‌اش در مغانلو است و نزديك است . اسبى هم بنا بود به من بدهد معلوم نيست اسب هم وفات كرد يا حىّ است .\r\n\r\nسه برابر خرج ماليات\r\nاسعد السلطنه براى دادن اين تتمهء مالياتش ده شب است مخارج مىكند و ما را نگاه داشته . تعجب است از اين شاهسونها براى اداى جزئى ماليات دو سه مقابل نان و پلو مىدهند كه بلكه بدائى حاصل شده ، آن را كه ثلث اين مخارج نمىشود ندهند . باوجود تجربه‌اى كه كرده‌اند ترك نمىكنند . حالا كه مردن محمود خان هم به‌ميان آمده . امسال چندين عايق و مانع اسباب عدم استقلال و استقرار فخر الممالك در عمل ايل شد . دو سه خبط هم خودش كرد . اين است كه محتاج به عمرو و زيد شده و تا حال خلاص و آسوده نشده است . آنچه به عقلمان مىرسيد براى سال نو دستورالعمل داديم كه انشاء الله تعالى از آن‌رو عمل نمايند . هيچ اين گرفتاريها پيش نخواهد آمد .\r\n\r\nماليات قمطرقه\r\nپريروز كاغذ صمصام نظام و مأمورين گروس رسيد كه آنچه از قمطرقه برده شده بود رد كرده و ماليات را هم تسليم كردند . نوشتهء شرعى گرفته شد . ديشب كاغذى از صمصام رسيد كه مجددا سوار و پياده آمده تمام قمطرقه را چاپيدند ، حتى لباس زنها را\r\n\r\n","description":"","footnote":"","page_name":" 1593 ","page_number":623},
  {"content":"\r\n\r\nاز تنشان بيرون آوردند و بىعصمتيها كردند . ديگر رعيت داراى هيچ نيست . تعجب دارد آن رد كردن چه بود و بعد از دو روز چاپيدن [ چه 
  ] . هرچه عقلها را روى هم گذاشتيم مطلب دستگير نشد . اگرچه از آدم ديوانه و كارهاى او هيچ‌وقت مطلب و مقصود معلوم نمىشود .\r\n\r\nتوليت امام جمعه\r\nاز شهر خبرى ندارم . افواها مىگويند طلاب مدرسهء دارا آدم حاجى ميرزا ابو المكارم مجتهد را كتك زده و جواب كرده‌اند و آخوند ملا قربانعلى نوشته دخالت جناب حاجى در عمل موقوفه و مدرسه بر خلاف شريعت مطهره است . اين مدرسه توليتش با جد امام جمعه بوده و حاليه هم متولى او است . منتهى قدرى استعمال ترياك مانع است . وقتى دست مظفر الدولهء مرحوم بود بعد دادند به نايب الصدر . سه چهار سال با او بود . امسال وقتى كه بر خلاف وزير مشير الممالك دسته‌بندى كردند و از طرف حضرت و الا حكم به نفى بلد جمعى شد من جمله نايب الصدر مشاراليه هم زرنگى كرده عمل را به حاجى ميرزا ابو المكارم واگذار كرد . باز امام جمعه خارج شد . حالا نمىدانم نايب الصدر باطنا فتنه كرده يا خود طلاب . اين مدارس در هر بلدى باشند جز اسباب دردسر چيز ديگرى نيست . بواسطهء همين حرف بيمعنى كه مشير الممالك وزير نباشد چهار ماه تمام دويست نفر سرباز ، صد نفر توپچى را دولت جيره داد و در ميدان ساخلو بودند تا هركس به‌جاى خود نشست .\r\n\r\nنايب الصدر - شيخ الاسلام\r\nنايب الصدر برادر حاجى مشير الممالك مرحوم است . او بر خلاف اسلاف خود كلاهى شده بود . وزير خمسه بود . بعد از دو ماه وزارت حضرت و الا بيچاره فوت كرد و ميرزا على اصغر خان لقب را گرفته وزير شد . هرچه او حامى حاكم بود اين يكى برعكس است . بارى نايب الصدر به همه كار دخالت مىكند . با همه اشرار خمسه دوستى دارد و در نزد حاكم توسط آنها را مىكند . جوان است ، قدرى بگذرد بدتر خواهد شد و آخر صدمهء آن را خواهد ديد . چنانچه امسال هم ديد ، باز تنبيه نشد . برادر بزرگش شيخ الاسلام آدم محجوب ساكتى است . اين تيولات سالار الدوله با اوست و شاهزاده حشمت السلطان نايب الحكومه .\r\nجمعه يازدهم رمضان - ديشب الحمد لله كار اسعد السلطنه هم تمام شد . تتمهء ماليات خود را اسب و شتر و قاطر داد . بدون جهت اين مدت ما را معطل كرد . بواسطهء\r\n\r\n","description":"","footnote":"","page_name":" 1594 ","page_number":624},
  {"content":"\r\n\r\nفوت محمود خان ديگر به خانهء ساير خوانين هم نشد برويم . فقط كار ما باقىماند با حشمت السلطان و پسران عبد العلى خان كه هرزگى كرده بودند و هرچه اين مدت مستعان ديوان و على بيك را روانه كردم بلكه به يك شكلى حشمت السلطان ايالو بيايد ممكن نشد .\r\n\r\nفرع انگوران\r\nاين مطلب را هم تا حال ننوشته بودم . يك مأموريت من گرفتن هزار و پانصد تومان فرع انگوران و اورياد بود كه دو ساله سه هزار تومان مىشود . در اين خصوص مكرر به طهران عرض شده بود كه شش هزار تومان فرع در كتابچهء خمسه جمع است و به مردم مواجب مرحمت شده كه در حقيقت جزو اصل ماليات محسوب است . از اين شش هزار تومان هزار و پانصد انگوران و اورياد است [ و 
  ] دويست تومان خوين كه تيول حضرت سالار الدوله است . يا حكم شود بدهند يا از جمع ماليات كسر شود . يك دفعه پارسال ، يك مرتبه امسال هنگامى كه منجيل [ به 
  ] استقبال موكب مبارك رفته بودند دستخط انجم نقط صادر شد كه مطالبه شود و سالار الدوله حكما بدهد . اين سفر كه پيش‌آمد محرمانه حكم شد در صورت امكان مطالبه و وصول شود . اين بود هرچه كردم نيامد . من از ديروز مصمم شدم خودم رفته به قريهء دندى و حشمت السلطان را دستگير كنم و خيال خود را از همه پوشيده داشتم . مگر در ضمن صحبت به فخر الممالك گفتم آنجا برويم ضرر ندارد .\r\nبنه هم به‌سمت قشلاق رفته بود . چون ديشب حضرت و الا دستخط فرموده بودند كه مقصرين عجملو به تبريز رفته‌اند ، بدون احكامات و تدارك رفتن ثمر ندارد شهر بيائيد . با اسعد السلطنه و اسعد نظام [ و 
  ] برهان الملك هم مشورت طولانى شد رفتن را صلاح نديدند .\r\nاين بود به‌سمت شهر عازم شديم . يك اسب سفيد چهار سال هم اسعد السلطنه صبح تقديم كرد . خوب اسبى است . تمام سوار در سر راه شهر صف كشيده بود .\r\n\r\nبه‌سوى دندى\r\nمن عباسقلى خان را صدا زده به گوش او گفتم سمت دندى برو . جلو افتاد و بر خلاف جهت روانه شدم . هم از پشت‌سر و جلو فرياد زدند راه ايلىبلاغ اين است . من التفاتى نكرده رفتم . تا اسعد السلطنه رسيد كه راه منزل امشب اين نيست عوضى مىرويد . آرام گفتم مأموريت محرمانه دارم و راهش اين است كه مىروم . گفت مطلبى است عليحده ، برويد .\r\nاسب جهانشاه خانى تند راه مىرود و مىرفتم ، از عقب آمدند . معلوم گرديد دندى\r\n\r\n","description":"","footnote":"","page_name":" 1595 ","page_number":625},
  {"content":"\r\n\r\nمىروم . بنه هم تمام رفته بود . از تپه ماهور زياد گذشتيم . از رودخانهء كوچك انگوران هم گذشته وارد قريهء دندى شديم . مسافت يك فرسنگ بيش نبود . از ده گذشته عمارتى تازه حشمت السلطان خارج ده بنا كرده آنجا رسيدم .\r\n\r\nدستگيرى حشمت السلطان\r\nمستعان ديوان صدا زد ، مشاراليه با غمزهء زياد بيرون آمد . سلامى كرد كه بفرمائيد .\r\nگفتم خير شما ديدن من نيامديد من لازم شد بيايم . اظهار انفعال كرد . باز تكليف پياده شدن كرد . گفتم خير با شما كارى و مطلبى داشتم سوار شويد صحبت كنيم . گفت اسب حاضر نيست . صدا زدم قاسم اسب يدك را آورد . بىدرنگ سوار شده همراه شد . جلو نزد من آمده گفت اگر جائى تشريف مىبريد بفرمائيد عرض بكنم فردا فسادى نشود .\r\nمقصودش مراش بود . گفتم خير نيگجه « 1 » ابراهيم خان مىروم و تند رفتم . عقب ماند .\r\nاعظام الممالك را صدا زدم كه محبوس خود را توجه كن . اسعد السلطنه گفت به مراش با حشمت السلطان رفتن ميان سيصد خانوار صلاح نيست . مشورت كرديم قرار شد يوسف‌آباد ده مفخم نظام برويم . از آنجا به هرجا صلاح شد . از جاده كنار رفته به آن سمت روانه شديم . سلطانها و اعظام الممالك كه اطراف شاهراه را گرفتند معلومش شد كه محبوس است و رنگ‌ورويش پريد . چهار به غروب مانده وارد يوسف‌آباد شديم .\r\nرعيت فرار كرده بود . اسعد نظام جمع‌آورى كرد . در اطاقى كثيف پياده شديم . اسباب تمجيد و حيرت همه شده بود كه به اين آرامى و خوبى و ملايمت شخصى مثل حشمت السلطان دستگير و حبس شود . خودم هم اين گمان را نمىكردم . لله الحمد به خير و خوشى گذشت . پيغامات زياد ردوبدل شد و دستخط حضرت و الا را براى گرفتن فرع نمودم . همه را جواب داد كه تقصير من نيست . در باب فرع هم ماليات را به نايب الصدر داده‌ام . جواب دادم نايب الصدر طرف نيست و او جز يك مدرسه چيزى نداشت ، آن هم گرفته شد . از پيغامات فايده‌اى نشد . سوار شده به‌سمت قواق ده حاجى علينقى صراف‌باشى روانه شديم . عوض اين‌كه رو به شهر بروم سه فرسنگ هم بالاتر رفتيم .\r\nقواقين دو ده است . مال اسعد السلطنه بود . نزد صرافباشى گرو بود . پارسال به تصرف او داديم . جاى ديگر در اين صفحات نبود ناچار اين‌جا آمديم . حشمت السلطان تب و لرز كرده خوابيد . تا چه شود . اما به اين قشنگى تا حال هيچ مقصرى گرفته نشده بود . من اگر از تدبير و خيال خودم توصيفى كنم خودستائى است . هركس بود شاهد است .\r\n\r\n\r\n","description":"","footnote":"\r\n( 1 ) - نيگجه - دهى از دهستان انگوران زنجان .\r\n","page_name":" 1596 ","page_number":626},
  {"content":"\r\n\r\n\r\nبازگشت\r\nدستخطى به توسط غلام از حضرت و الا رسيد كه زودتر شهر بيائيد . حالا كه همه كارها را به خوبى و خوشى انجام داديد صلاح نمىدانم عجملو برويد و اين آخر كار اسباب دردسر مىشود كه ساير خدمات شما پوچ و هدر برود . بالاخانهء تازه‌اى كه حاجى علينقى براى رستمعلى نايب خودش ساخته منزل داريم . بنه تمام رفته . اسبها هم جل و نمد ندارند . چه‌كنم اگر يك نفر را مخبر مىكردم كار ضايع و تباه بود . هر قسم هست بايد گذراند . شب سمور و لب تنور هردو يكسان است . قطعهء خوبى است .\r\n شنيده‌اى تو كه محمود غزنوى همه عمر * شراب خورد و شبش جمله در سمور گذشت\r\nگداى گوشه‌نشينى لب تنور گزيد * لب تنور بدان مستمند عور گذشت\r\nعلى الصباح برآورد نعره كى محمود * شب سمور گذشت و لب تنور گذشت \r\nشنبه 12 رمضان . ديشب بارها جز سيزخانه نيامد . مهترها را هم در دندى ، برادر نفهم حشمت السلطان گرفته بود كتك زده ، پول و اسبابهاى آنها را هم برداشته بود . سه نفر بودند . گفتم رفتند توى اطاق حشمت السلطان بىاحترامى كردند . چپق كشيدند . پاها را دراز كردند . بد گفتند . التماس كرده ضامن داد تا فردا آنچه برده‌اند بدهد . حركت بدى كرده بودند . در صورتىكه من محترما او را گرفتم و آوردم . هر دسته از بارها در يك‌جا رفته‌اند . شب بيمزه‌اى نبود ، تماشا داشت . عريضه به شهر حضور مبارك عرض كردم .\r\nقاصدى شبانه رفت . به قدر چهار انگشت هم ديشب برف آمده بود . از اول رمضان بارندگى نشده بود . روى خاك برف آمد . دانه‌دانه بازمىآمد .\r\n\r\nسونتو - بكتاش\r\nپنج از دسته گذشته سوار شديم از ايالو گذشتيم . اسعد السلطنه خواب بود . قشلاق مغانلو در بلندى واقع است . قره درج « 1 » و سون‌تو هم به فاصلهء يك ميدان سمت چپ و راست جاده [ است 
  ] . اين‌دو قشلاق از تمام اين صد پارچه قشلاق معتبرتر و آبادتر است .\r\nسون‌تو تمام رعيتش پراكنده شده است ، حالا دسته‌دسته مىآمدند . باز جمعيت ما را كه مىديدند بعضيها مات [ و 
  ] متحير ايستاده ، بعضيها فرار مىكردند . صدا زديم . اطمينان\r\n\r\n\r\n","description":"","footnote":"\r\n( 1 ) - ( - قره دره )\r\n","page_name":" 1597 ","page_number":627},
  {"content":"\r\n\r\nداديم . يك ماه است متوارى شده‌اند . ازبس مفخم نظام سفيه و ديوانه است . از ابراهيم‌آباد هم گذشتيم . آب رودخانه زياد نبود . در قشلاق بكتاش همان خانهء كل حسن نايب پياده شديم . سوارها را با حشمت السلطان به اميرآباد گفتم رفتند . كل حسن نبود .\r\nناهار هم همراه نداشتيم . ميرزا يحيى غفلت كرده بود دو تا مرغ هم نداشت . نان و پنير با پياز صرف شد . دو دانه تخم‌مرغ هم بعد از گردش زياد در اطاق كل حسن پيدا شد . يكى را من و ديگرى را فخر الممالك خورديم . اين سمت برف هيچ نيست و زمين رطوبت كمى دارد . گويا ديشب اين سمت رودخانه برف نيامده ، باران هم نيامده باشد . چاى خورده سوار شديم . آدمى هم دوز كند فرستاديم شاهسونها را اطمينان داده به بكتاش بياورند . اين قشلاق را هم مفخم نظام پراكنده و خراب كرد . بارى تا اميرآباد نيم فرسنگ راه بود . يك ساعت به غروب مانده خانهء نعمت الله خان پياده شدم . اين ده هم بواسطهء عداوت نعمت الله خان و غلامعلى خان عموزاده‌اش خراب شده ، ازبس باهم جنگ و نزاع كرده و مأمور آورده‌اند . ملك خوبى است اگر خراب نباشد . جزو بلوك قزل كچلو است .\r\nمفرش و ميرزا رحمت الله خان سررشته‌دار ايل با فراشها ديشب را اين‌جا آمده‌اند .\r\nساير بارها با نوكرهاى فخر الممالك هنوز از ايلى بلاغ نيامده‌اند باوجود فرستادن آدم .\r\nامشب گفتم به شاهزاده قدرى سخت‌گيرى كنند و بگويند به خيال شهر رفتن نباشد .\r\nتا پول را نداده من شهر برو نيستم . برهان الممالك دو دفعه پيغام برد . گفتم قدرى نقد و قدرى تمسك قبول دارم . تقديم پسرهاى عبد العلى خان هم به عهدهء خودش است . تا چه نتيجه بخشد .\r\n\r\nدو « سرمست »\r\nيكشنبه 13 - سختيهاى ديشب فايده نكرد ، مصمم رفتن شهر شديم . از راه نعم‌گير سربالا شديم . يك كره كرنگ هم نعمت الله خان تقديم كرد . برف زياد بود . اين راه گردنهء دوز كند را نمىبيند . ناهار مختصرى در شيخ جبير ( شيخ جابر ) ملك اسعد الدوله خورديم . برف زياد بود . خيلى ييلاق است . همه‌جا سرازير آمديم تا دشير عليا « 1 » ملكى جناب نظام السلطنه ، اطاق بدى نداشت . خالصهء ديوان بوده . هوا ابر و سرد بود . شب سه نفر از نوكرهاى حشمت السلطان كه مخفى آمده بودند گرفتار شدند . « سرمست » آدمش را به اشتباه « سرمست » مشهور گروسى تنبيه كامل نموديم . بعد معلوم شد او نيست . خدا\r\n\r\n\r\n","description":"","footnote":"\r\n( 1 ) - دهشير بالا - دهى جزء دهستان ايجرود بخش مركزى شهرستان زنجان .\r\n","page_name":" 1598 ","page_number":628},
  {"content":"\r\n\r\nرحمت كند وزير نظام مرحوم را . ليكن من مثل او عمدا سهو نكردم . نوكرها بدحالى كردند .\r\n\r\nحاصل سفر\r\nفخر الممالك دو نفر شتر موعودى را و دويست تومان نقدى را كه نداد سهل است حالا ادعاى نود تومان فرع اسعد السلطنه را مىكند . با اين‌همه زحمت چيزى نبردم مقروض هم بشوم . به حق خدا اگر نرفته بودم حالا به افتضاح بيرونش كرده بودند و دو سه هزار تومان پولش را خورده بودند . چيزى كه به من رسيده همان پنج كره شتر است ، يك قالى ، يك اسب . من در شهر بودم دو برابر گيرم آمده بود .\r\n\r\nبازگشت به زنجان\r\nدوشنبه 14 رمضان - صبح ديرتر سوار شدم . قدرى از راه را اسب تازه اسعد السلطنه را سوار بودم . خوب راه مىرفت . هوا سرد بود . ناهار مختصرى در قلىكندى در همان اطاق كثيف خورده به راه افتاديم . محبوسين را هم دنبال مىآوردند . راه خيلى بود . كم‌كم نسيم بلند شد و سرد شد . يك ساعت و نيم از شب رفته وارد شهر و منزل شديم . اندرون خدمت حضرت و الا رفته مختصرى از وقايع عرض شد . حشمت السلطان را در تحويلخانه به‌دست مؤتمن ديوان داده ، فخر الممالك بالاخانه منزل بنان همايون رفت ، من هم اندرون . الحمد لله اهل خانه سلامت بودند . از فردا انشاء الله بايد روزه گرفت و جواب تلگراف طهران كه چرا حشمت السلطان را حبس كرده ، تيولات شاهزاده را مغشوش نموده ، داد . لله الحمد اين سفر هم به خير و خوشى بدون هيچ سانحه اختتام يافت .\r\nعين السلطنه قهرمان قاجار - دار السعادهء زنجان .\r\n* * * در روز يكشنبه هفدهم شهر ذيقعدة الحرام پس از آن‌كه احكام و اسناد تفاوت عمل اين سه بلوك تحصيل‌شده حشمت السلطان قرار پرداخت فرع سنهء آتيه توشقان ئيل را هم نموده . . . « 1 » و مرخص گرديد به‌سمت انگوران رفت . اين مدت را تمام در تحويلخانه و منزل مؤتمن ديوان معتكف بود . 1320 .\r\n\r\n\r\n","description":"","footnote":"\r\n( 1 ) - يك كلمه ناخوانا\r\n","page_name":" 1599 ","page_number":629},
  {"content":"\r\n . \r\n","description":"","footnote":"","page_name":" 1600 ","page_number":630},
  {"content":"\r\n\r\n\r\n1321\r\n\r\nروزنامهء سفر بازگشت به طهران\r\nشنبه 16 ماه ربيع الاول سنهء 1321 هجرى - 24 خردادماه سنهء 825 جلالى - 13 جون سنهء 1903 ميلادى - بيست و سيم درجهء جوزا . به سلامتى و ميمنت در اول دسته بعد از بيست و هشت ماه اقامت و مأموريت خمسه سوار اسب اسعد السلطنه شده از در باغ و محلهء سرچشمه خارج شديم . شاهزاده رشيد الدوله رئيس قشون زنجان و نايب الحكومه با مشير الممالك وزير و تمام اعيان و اشراف و مأمورين دولتى قبل از وقت در باغ حاضر بودند و در ركاب مبارك حضرت اقدس و الا روحى فداه تا خارج شهر سواره آمدند . رشيد الدوله همه‌جا جلوجلو مىرفت . درشكهء حضرت و الا را در خارج شهر نگاه داشته يكان‌يكان پاى مبارك را بوسيده مرخص شدند . الحق در اين پنج روزهء معزولى ، رشيد الدوله و تمام اين مردم با كمال فروتنى و ادب رفتار كردند كه ذره‌اى نگرانى حاصل نكرديم . و گمان مىكنم هيچ حاكمى را در معزولى آنقدر توقير و احترام نكرده باشند و به اين خوشى و خوبى در ظرف پنج روز اسباب رفتنش فراهم شده باشد .\r\nبارى جناب وزير و مستشير الدوله و اخوان وزير از نزديك باغ خودشان مرخص شدند . در اين مدت توقف خمسه با همه انس گرفته بوديم خصوصا با وزير و مستشير .\r\nدورى آنها ملالت [ مى 
  ] آورد .\r\nناهار را در تازه كند نيم‌آور خورديم . بعد از ناهار بلافاصله سوار شديم . هوا گرم بود .\r\nچهار ساعت به غروب مانده صحيحا سالما وارد قريهء خيرآباد شديم . الحمد لله بچه‌ها به سلامت رسيده بودند .\r\n\r\n","description":"","footnote":"","page_name":" 1601 ","page_number":631},
  {"content":"\r\n\r\n\r\nجهت عزل بيموقع\r\nمحض بصيرت خوانندگان لازم است مختصرى از گذشته و جهت عزل بىموقع را حكايت كنم .\r\nاز سال قبل زنجانيها دو دسته شده بودند و در هنگامى كه شاه فرنگستان تشريف برده بودند بناى شكايت گذاشته از دست وزير كه چنين و چنان كرده [ است 
  ] و با ماها سازش ندارد . حضرت و الا همگى را احضار كرده معلوم گرديد وزير تقصيرى ندارد .\r\nتمام كذب و افترا است . من آن‌وقت همدان به ديدن حاجى افخم الدوله و مكه‌ايها رفته بودم . نايب الصدر و شريعتمدار را حضرت و الا از شهر اخراج كردند . از طهران هم تقويت شده كارها نظامى گرفت . پس از مراجعت شاه آنها را احضار به شهر كرديم . در خفيه حضرات منتظر وقت [ بودند 
  ] و همه‌روزه كنكاشى داشتند تا در 25 شهر شوال آن دو نفر با شيخ حسين و حاجى ملك و پسران حاجى مير بهاء الدين مرحوم و شريف العلما و جمعى ديگر به تلگرافخانه رفته بناى شكايت را از حضرت و الا و من گذاشتند . امام جمعه ، سلطان العلماء ، قطب الاسلام و جمعى ديگر از اعيان و اشراف برضد آنها اظهار رضايت و شرارت آنها را تلگراف مىكردند . زمستان به اعلى درجه سختى بود . راهها كلية مسدود [ شده بود 
  ] . موقع براى معزولى با اين جمعيت بدتر از آن ممكن نبود . اين بود كه ما هم اجبارا در بقاى حكومت ساعى شديم .\r\nدر اين هنگام لرد دون « 1 » سفير فوق العادهء دولت انگليس كه حامل نشان زانوبند بود وارد طهران مىشد و براى پذيرائى و ميزبانى او احدى موقع جواب نداشت . تمام تلگرافات بىجواب ماند . تا روز يازدهم تلگراف رمزى از آقاى عماد السلطنه رسيد كه عمل گذشت و روز 13 ذيقعده تلگراف حضرت اتابيك اعظم رسيد در استقرار و استقلال حكومت امسال و سال آتيه ، قلع و قمع اشرار و كسانى كه مصدر شرارت شده‌اند . مبلغ سه هزار تومان هم از آقاى عماد السلطنه تقديم براى شاه گرفتند . حضرات مأيوس شده دسته‌جمع به قزوين رفتند . آنجا هم جواب يأس شنيده طهران رفتند . در حضرت عبد العظيم متحصن شدند . ديگر چه بهتانها و چه دروغها به پاى ما بستند خدا عالم است . عرايض آنها رجوع به وزارت عدليه شد . با حضور آقاى عماد السلطنه جعليات آنها تماما معلوم شد . وزير عدليه تصديق داده آقاى عماد السلطنه مرخص شد با خلعت ملوكانه ، براى حضرت و الا خرقهء بطانه خز و براى من پالتو ترمهء سردوشىدار . به‌سمت زنجان تشريف آوردند . 24 محرم وارد شدند ، من ناخوش شده بودم و بيست و يك روز\r\n\r\n\r\n","description":"","footnote":"\r\n( 1 ) -  Hugh Richard Dawnay Downe . \r\n","page_name":" 1602 ","page_number":632},
  {"content":"\r\n\r\nناخوشى من امتداد پيدا كرد ، ذات الجنب گرفته بودم و خداوند عمر دوباره كرامت كرد .\r\nدخترك كوچك بيچارهء من هم كه سى و هفت روزه بود در اين بين تلف شد .\r\n\r\nحكومت لق\r\nبارى چند روزى در خدمت آقا خوش گذشت . تعزيهء مفصلى هم خوانديم كه خيلى بهتر از تعزيهء دو سال گذشته بود . آقاى عماد السلطنه در 24 صفر از راه كشمرز و برزلجين به‌سمت طهران تشريف بردند . ما هم مشغول رتق و فتق امورات بوديم . كارها رويهء خوشى نداشت ، كسل و پژمرده بوديم . زيرا حكومت بخصوصيت افتاده بود . تقويت هم نمىكردند . عارضين هم هرروز يك نفر را از طهران حاكم كرده و كسان آنها شهرتها مىدادند . از طهران هم از سستى كار اتابيك اعظم و اين‌كه همه‌روزه قهر است [ و 
  ] تركها قوى شده مجال به او نمىدهند مكرر مىنوشتند . تا در دوم ربيع الاول اخبار زيادى رسيد كه حضرت اتابيك در امورات مستقل شده كسانى كه مخل كارهاى او بودند به حكم اعليحضرت شهريارى هريك را به سمتى روانه نمودند .\r\n\r\nحكيم الملك حاكم گيلان\r\nجناب حكيم الملك وزير دربار كه اول محرم و اول شخص در دستگاه سلطنتى بود و از آن بالاتر [ كسى 
  ] تقدم نوكرى اعليحضرت نداشت به حكومت گيلان [ رفت 
  ] و اين اخراج و تبعيد او به نظر تمام اهل مملكت ايران از اعجاز و خوارق عادات محسوب است .\r\n\r\nوزير افخم حاكم عراق و حكام ديگر\r\nجناب سلطانعلى خان وزير افخم كه اندكى پست‌تر از وزير دربار است به حكومت عراق با تمام اولاد و عيال شاهزاده عضد السلطان به حكومت يزد برود . مهدى خان آجودان مخصوص كه وزير همايون لقب دارد پارسال به كاشان تبعيد شده بود حال به حكومت گروس ، جمعى ديگر را هم نوشته بودند ليكن محقق نبوده . ضمنا هم آقاى افخم الدوله نوشته بود براى خمسه هم صحبتى هست كه از اين تركها يكى هم آنجا برود .\r\n\r\nوزير همايون حاكم زنجان\r\nتا در روز دهم ربيع الاول مقارن عصر تلگراف احضار به طهران حضرت و الا رسيد كه وزير همايون به حكومت زنجان برقرار شده . معلوم شد گروس را به صدق الدوله داده و\r\n\r\n","description":"","footnote":"","page_name":" 1603 ","page_number":633},
  {"content":"\r\n\r\nزنجان را به وزير همايون . اين مهدى خان كاشى پسر مرحوم فرخ خان امين الدوله است .\r\nدر ايام شاه شهيد آجودان مخصوص و پيشخدمت مقرب بود و اغلب اوقات شاه شهيد را به صحبتهاى مضحكه و تقليدهاى قشنگ مشغول مىداشت . كاملا او را مىشناسم .\r\nخدمت حضرت و الا مكرر مىآمد و بندگى داشت . در ايام جلوس اين شاه بواسطهء خوش‌صحبتى و خوش‌مشربى كه داشت نزد حكيم الملك محرميتى حاصل كرد و به اصرار او داخل خلوت شاه شد . كم‌كم كارش بالا گرفت و از صحبتهاى او اين شاه فريفته شد . لقب وزير همايون گرفت [ و 
  ] رئيس پست‌خانه شد . سفر اول فرنگ ملتزم ركاب بود .\r\nتا سال گذشته كه قوام الدوله و آن چند نفر را گرفتند با برادرش و شوهر مادرش حبيب الله خان فخيم الملك به كاشان تبعيد شدند . بعد از مراجعت از سفر دوم فرنگستان به طهران احضار شد . لدى الورود مورد مرحمت شد و به درجهء اول رسيد تا اين ايام كه حكيم الملك وزير دربار را به گيلان روانه مىكردند من‌تبع او هم هريك به سمتى روانه شد .\r\n\r\nحكومتهاى اين زمان\r\nبارى حكومتهاى اين زمان خوب شكلى شده . تقريبا ولايات محبس شده . هركس تقصيرى يا خيانتى يا خلافى كند او را به حكومت شهرى روانه مىدارند . به كلى برعكس همه‌جا است . فرمانفرما را از عتبات احضار كردند خواستند طهران بيايد حكومت كرمانشاهان را دادند . ناصر الملك را خواستند طهران نباشد ايالت كردستان را دادند ، اين چند نفر هم كه تازه مىروند .\r\n\r\nخيرآباد حاجى ميرزا آقاسى\r\nخيرآباد از مستحدثات مرحوم حاجى ميرزا آقاسى است و از همان املاك مصالحه به شاه مرحوم محمد شاه انار الله برهانه است كه شاه شهيد رحمة الله عليه تمام را غصب كرده به ورثه هيچ نداد ، حتى در وقت فروش . الان اين ده را مظفر الدوله دارد و سالى دو سه هزار تومان اجاره مىدهد به قيمت پانصد تومان خريده . خالصهء ديوان را به اين اشكال فروختند و ضايع كردند . اطاق كثيفى منزل داشتيم . ساعت سه هوا خنك شد . با وجود كيك و پشه خوب خوابم برد .\r\nيكشنبه 17 - صبح زود بالاى بام ايستاده بودم آدم وزير چنگيز را دنبال انداخته مىآورد . با وجودى كه در اين مدت اقامت خمسه متجاوز از سيصد تومان عايدش شده لخت و عور [ ست 
  ] ، ده تومان هم قرض داشت . من هم گفتم بماند نيايد . باز از ترس تازه\r\n\r\n","description":"","footnote":"","page_name":" 1604 ","page_number":634},
  {"content":"\r\n\r\nگل عيالش ممكن نشد . ديروز از ناهارگاه نوشتم وزير پول بدهد و روانه‌اش كند امروز رسيد . اين جماعت نوكر ملاحظهء عاقبت را ندارند . هرچه برسد خرجها [ ى 
  ] بيهوده مىكنند . انواع هرزگى را دارند . روز آخر هم دست از پا درازتر به ولايت و خانهء خود مىروند . لله آقا و على بيك ماندند . ميرزا يحيى آبدار بيست تومان گرفت . محمد ده تومان ، همين‌طور ديگران و حال آن‌كه تمام مداخل گزاف كرده بودند و خيلى عايدشان شده بود .\r\n\r\nدرشكهء كشكولى\r\nيك ساعت به دسته مانده سوار اسب جهانشاه خانى شدم . براى بچه‌ها درشكهء كشكولى بزرگى كرايه كرده‌ام . راحت نشسته و مىروند . حضرت و الا درشكهء كوچك را سوارند ، كالسكه را زنها . بين راه حضرت و الا رسيده سوار درشكه شدم . در باغ عميدآباد موقوفه ناهار خورديم . حضرت و الا بلافاصله تشريف بردند . من چهار ساعت به غروب مانده سوار شدم . خيلى تند رفتم . سه ربع به غروب داشتيم وارد خرم‌دره شدم . قزاقهاى خرم‌دره استقبال آمده بودند . جاى قشنگى منزل بود . خرم‌دره حقيقة اسم بامسمائى است . آنقدر مصفا و خرم بود كه اندازه نداشت . بچه‌ها دو سه بچه گنجشك پيدا كرده بودند و تا وقت شام مشغول آن بودند .\r\n\r\nماليات قروه - تيول و تمسّك\r\nدوشنبه 18 - صبح ابهريها ديدن آمده بودند . از همگى وداع كرده سوار شديم . مه بلند شد ، هوا نسيمى داشت و خوب بود . با منشىباشى ، بنان همايون ، مستشار الممالك ، ميرزا نصر الله خان صحبت‌كنان مىرفتيم . جز ابو القاسم بدذات و على خان فراش خلوت و آن دو نفر آدم من همه نوكرها همراه هستند . آن دو بدذات هم زنجانى بودند . از آن سفر اول همراه حضرت و الا آمده بودند در اين سفر ماندند . شش گارى و قريب سى قاطر حمل بنه مىكند . خروارى ده تومان كرايه داديم . مؤتمن ديوان و وثوق الممالك فراشباشى همراه گاريها مىآيند . ناهار را قروه رسيديم در بالاخانه منزل كرديم .\r\nچشم‌انداز خوبى دارد . عصر غلامحسين خان قاجار حشمت السلطان حاكم ابهر آمد . آدم معقول خوبى است . چهار صد تومان هم از ماليات گرفته برات داديم . معادل چهارده هزار تومان گرفته بوديم . ده هزار تومان علاوه از حقوق مردم پرداخته شده بود . صورت حساب پابه‌مهر از مشير الممالك و مستشير الدوله گرفتيم . مواجبهاى ما را هم تلگراف فرمودند برگردانيدند . مبلغى از ديوان طلب داريم تا چه قسم وصول شود . عجالة از همهء\r\n\r\n","description":"","footnote":"","page_name":" 1605 ","page_number":635},
  {"content":"\r\n\r\nآن طلبها و مخارج فوق العاده اين سه هزار و كسرى را برداشته‌ايم . وزير همايون هرچه مىخواهد بگويد . فقط از نود هزار تومان ماليات خمسه قريب سى و پنج هزار تومان معاملهء نقدى مىشود ، مابقى تمام تيول و محل است . حكومتها تمام اين‌طور ضايع و خراب شده ، ديگر چيزى براى كسى ندارد . از هفده بلوك معتبر خمسه فقط به ابهر نايب الحكومه مىرود . آن‌هم از دوازده هزار تومان ماليات سه هزار تومان تمسك مىدهد . نه هزار ديگر تيول است . بىنظمى و اغتشاش هر ولايت بواسطهء تيول و موضوعات است . الحمد لله بچه‌ها سلامت و تر دماغ‌اند . گرما و حركت درشكه صدمه نزده . شب خيلى زود استراحت شد .\r\nسه‌شنبه 19 - قروه آخر خاك خمسه است . تيول فتح السلطان برادر مير شكار است .\r\nيك فرسنگ كه مىرود ار خاك خمسه به كلى خارج و خاك قزوين است . هوا هم گرم بود .\r\nخوب فصلى معزول شديم . زنجانيها ميل داشتند در آن زمستان سخت ما را دچار مشكلات كنند ليكن خدا نخواست و نصيب خودشان شد كه تا طهران پدرشان درآمد .\r\nالان در كمال خوشى و راحتى مىرويم . يك دينار هم باقى نداريم بلكه سه هزار تومان هم گرفته‌ايم . حساب دو ساله و امسال هم مرتب و منظم به دفتر داده شده است . ديوان هم انشاء الله طلب ما و تقديم امسال را خواهد داد . چقدر بهتر از آن است كه چهار ماه به آخر سال مانده درست چلهء زمستان در صورتى كه مبلغى هم باقى محل دارد آدم عزل شود .\r\n\r\nسيادهن - قزوين\r\nچهار از دسته گذشته وارد سيادهن شديم . خانهء كثيفى منزل كرديم . سيادهن از دهات معظم معتبر و خالصهء ديوان است كه امين حضرت آبدارباشى خريده يا تيول كرده . تقريبا پانزده هزار نفر جمعيت دارد . سالى صد هزار تومان كشمش و بادام مىفروشند . باوجود آن از خيلى دهات پست كوچك كثيف‌تر و بدتر است . يك اطاق سفيدكارى ندارد ، مردمان خشن زمخت بىباكى دارد . اين چند روز هم نزاعى كرده دو سه نفر كشته شده‌اند . بعد از ناهار بلافاصله حركت كرديم . من با بچه‌ها در درشكه نشستم . ده نفر در جلو و عقب و توى درشكه بچه و بزرگ نشسته بوديم . چهار اسب خوب به سرعت مىبرد . سه ساعت و ربع كشيد تا به قريهء چوبين در نيم فرسنگى شهر رسيديم . باغ را براى حضرت و الا و خانهء اربابى كه در قلعه بود براى خودم تعيين كرديم . رفتن شهر اسباب زحمت مىشد ، خصوصا حركت به‌سمت الموت كه انشاء الله تعالى از اين‌جا بايد برويم بلكه رفع خستگى و زحمت اين مدت زنجان آنجا بشود .\r\n\r\n","description":"","footnote":"","page_name":" 1606 ","page_number":636},
  {"content":"\r\n\r\nچهارشنبه 20 - صبح مرخصى حاصل كرده با منشىباشى به شهر برويم . درشكهء مرا كريم‌بيك با اسبهاى سفيد آورده پنج روز بود قزوين معطل بود . دو روز بعد از سفر ولى چون بناى رفتن الموت به‌ميان آمد . تلگراف كردم كه درشكه را بىجهت روانه ندارند . جواب حاجى افخم الدوله رسيد كه روانه شده است . در خمسه انتظار كشيدم نيامد . حال كه از كريم‌بيك سؤال مىكنم چرا بعد از آن‌كه بيرون آمده بودى زنجان نيامدى و سى تومان ضرر كرايهء درشكه زدى دست خود را به جيب بغل كرده تلگراف خبير همايون سليمان ميرزا را بيرون آورد كه شما از قزوين بالاتر نرويد . تلگرافات مجانى خبير همايون پنجاه تومان به ما ضرر زد . زيرا بيست تومان هم [ خرج 
  ] آمدن و رفتن و اقامت اين مدت كريم‌بيك شده بود . اگر تلگراف نكرده بودند از زنجان هم ميل داشت مىگذشت .\r\nبارى سوار همان درشكه شده اسبها ماشاء الله خوب شده بودند . خيلى رنگ قشنگى دارند ، سمند طلائى و اين مدت اقامت خسمه سه رأس خريدارى شد . هرچه كردم يك رأس ديگر پيدا كنم ممكن نشد . حال هر سه را عادت داده به كالسكه بسته‌اند .\r\n\r\nديدار شيخ الاسلام قزوين\r\nباغات قزوين امسال انگور و پسته‌اش خوب ثمر داده . سه ساعت از دسته گذشته بود وارد خانهء جناب مستطاب شيخ الاسلام شدم . اندرون بود رفتند خبر كنند ، در حياط راه مىرفتم ديدم ميرزا ابو القاسم خان روى صندلى قطيفهء سفيد آويخته مشغول اصلاح ريش است . هنگام رفتن هم ميرزا ابو القاسم خان اينجا بود . حالا هم تشريف داشت . بعد از طى تعارفات رد شده به اطاق رفتم . نيم ساعت طول كشيد تا شيخ الاسلام تشريف آورد . معلوم شد حمام رفته بودند . زيارت آقا رفع خستگى را كرد . حقيقة جناب شيخ الاسلام تالى ندارد . از هر حيث آقا ، نجيب و بزرگ است . صحبت خيلى داشتيم .\r\nميرزا ابو القاسم خان هم از آن مضمونهاى بكر بسيار مىگفت . يك قبضه چاقو و يك مقراض كار زنجان همراه آورده بودم تقديم آقا شد . اين صنعت زنجان هم خيلى تعريف و امتياز دارد . ناهار خورديم آنها رفتند استراحت كنند . من دو كاغذ به طهران نوشته بعد حمام رفتم .\r\n\r\nقهر و قرض شعاع السلطنه\r\nاخبار تازه به غير از آن چند فقره كه نوشتيم يكى فرار حضرت و الا شعاع السلطنه دومين فرزند اعليحضرت شهريارى است از طهران به‌سمت فرنگستان كه از منزل يوزباشى\r\n\r\n","description":"","footnote":"","page_name":" 1607 ","page_number":637},
  {"content":"\r\n\r\nچاى سردار معظم نصر السلطنه حاكم گيلان ، سالار مكرم حاكم قزوين ، نواب و الا موثق الدوله خوانسالار جمع شده با دستخطها و تلگرافات عديده حضرت و الا را مراجعت به طهران مىدهند . قهر حضرت و الا از جهت بيكارى و قلت مؤونه بوده . لدى الورود اعليحضرت پنجاه هزار تومان قرض شاهزاده را التفات مىفرمايند .\r\n\r\nتبعيد قوام الدوله و امين الدوله\r\nديگرى تبعيد مجدد قوام الدوله و پسرهايش به‌سمت فرنگستان ، همين‌طور جناب مستطاب امين الدوله و پسرش معين الملك به فرنگستان [ است 
  ] . امين الدوله از ايام معزولى تاكنون در رشت ملكى خودش اقامت داشت . معين الملك بعد از دو سال ، احضار طهران و رئيس پستخانه شد . بعد كه پستخانه جزو ادارهء گمرك شد بيكار بود . اين ايام از طهران خارجش كردند .\r\n\r\nخانم فخر الدوله\r\nعيالش صبيهء مرضيهء اعليحضرت شهريارى از بطن حضرت عليا است . او هم متابعت شوهر خود را كرده به همراهى او از طهران بيرون آمد . در قزوين تلگراف به حاكم رسيده بود كه نگاه دارند تا وثوق حرم از خواجه‌سرايان مخصوص برسد . هشت روز مانده بود .\r\nآنچه كرده بودند نرود ممكن نشده بود و جواب داده بود اگر معين الملك مقصر است بايد برود من هم زن او [ هستم 
  ] و مقصرترم . امكان ندارد مراجعت كنم . زياد اصرار كنيد سر بىچادر ، پاى برهنه ميان كوچه و بازار قزوين مىروم . حتى آنچه اصرار كرده بودند از مهمانخانه به عمارت حكومتى برود نرفته بود . آخر الامر وثوق حرم هم به همراهى آنها به‌سمت رشت رفت . ديگر معلوم نيست چه كردند . تاكنون كه مراجعت نكرده است . از استبداد رأى و مردانگى اين شاهزاده خانم خيلى تمجيد و تعريف مىكردند . معلوم مىشود محبس ديگر و قلعهء اردبيل ثانى ما فرنگستان شده است . حاجب الدوله را هم مىگفتند معزول شده يا خواهد شد .\r\n\r\nعزل حاجب الدوله\r\nمجد الاسلام و سيف الاسلام و جمعى ديگر هم ديدن آمدند . كم‌كم زياد مىشدند كه وداع كرده برخاستم . بارها را امروز جدا كرده آنچه مىبايست الموت برود چوبين در بردند . مابقى با كالسكه‌ها و مؤتمن ديوان ، مستشار الممالك ، وثوق الممالك ، ميرزا ضياء ، اعظام الممالك طهران مىروند . حسين هم با بارهاى من مىرود .\r\n\r\n","description":"","footnote":"","page_name":" 1608 ","page_number":638},
  {"content":"\r\n\r\n\r\nسفر الموت\r\n\r\nچوبين‌در\r\nنيم‌ساعت به غروب مانده چوبين‌در رسيدم . هوا گرم شده در اينجا شروع به درو كرده‌اند . يك هزار و پانصد تومان از منافع ساليانهء چوبين‌در وقف نجف اشرف است .\r\nمابقى را صغار امين الرعايا كه نوادگان آن امين الرعاياى بزرگ باشند مىبرند . حسن آقا پسر حاجى شيخ خال صغار قيم است . جوان معقولى است . خودش آمد . بره ، جوجه فرستاد . داماد رفعت السلطنه همشيرهء شاهزاده ملك‌آراست . بعد از مرحوم حاجى حسنعلى خان پسر حكيم‌باشى ، رفعت السلطنه به شيخ الاسلام شوهر كرد .\r\nدر قزوين مسكن گرفته . پسرش ميرزا ابراهيم خان « 1 » شباهت تام [ و 
  ] تمامى با حاجى حسنعلى خان پدرش دارد كه كمتر اولادى آنقدر شبيه است . گفتند چوبين‌در با وجود خرابى سالى شش هفت هزار تومان عمل مىكند .\r\nپنجشنبه 21 - مال از الموت نرسيده بود . مشهدى رضا كيال كه وكيل كارهاى الموت است به هزار زحمت هشت مال از رودباريها گرفت . چادر و صندوقهاى من هم قرار شد بماند و از عقب روانه كند . عصر جناب شيخ الاسلام و حسن آقا آمدند . راه بيدلان و چاله را صلاح نديدند . قرار شد از راه رودبار برويم . آقاى شيخ الاسلام خيلى اين خيال حضرت و الا را پسنديدند و تمجيد كردند . طهران با اين وضع حاليه و نبودن شاه و صدراعظم در اين هواى گرم ابدا رفتن ندارد . توقف يكى دو ماهه الموت را به مراتب بهتر و خوبتر دانستند .\r\n\r\nفرنگى و ارمنى در قزوين\r\nجمعه 22 - صبح زودتر اندرونها را روانه كرده حضرت و الا هم با درشكه تشريف بردند . من به شهر رفته مدتى معطل بعضى كارها شدم . گاريها با حضرات امروز مىرود .\r\nسفارشات لازمه را نموده از خيابان و دروازهء راه كوشك بيرون رفتم . شهر قزوين آبادتر شده ، مغازه و دكانهاى خوب ساخته‌اند . فرنگى و ارمنى فراوان شده . درشكه و گارى متصل از خيابان عبور مىكند . منافع كلى از اين راه مىبرند . كمپانى روس هم راه را به دولت واگذار كرده ، صاحب‌منصبان روس بسيار آمده‌اند . راه همدان را هم مشغول ساختن هستند ، همين‌طور راه تبريز را تا رود ارس .\r\n\r\n\r\n","description":"","footnote":"\r\n( 1 ) - ميرزا ابراهيم خان ملك‌آرائى چند دوره وكيل مجلس شوراى ملى از قزوين بود ( مسعود سالور )\r\n","page_name":" 1609 ","page_number":639},
  {"content":"\r\n\r\n\r\nراه‌سازى - قيمت چاى\r\nدو ماه قبل شش نفر مهندس آمده از زنجان گذشت و راه را معلوم داشته همه‌جا ميخ كوبيده علامت گذاشتند ، بايد اين روزها از دو سه مكان شروع به ساختن كنند . باج گزافى مىگيرند ، يعنى هرقدر ميلشان باشد . ديگر قاعده و قانونى ندارد . چندى قبل كه سى چهل نفر قزاق هم گرفته بودند متصل در گردش بودند . از هرجا مال مىگذشت باج مىگرفتند . چه از راه عبور نموده باشد ، چه قدمى از جاده برنداشته باشد . از طهران تا قزوين را سى تومان كرايهء درشكه مىگيرند . از اسبى سه هزار ، شترى چهار هزار باج راه .\r\nدر مهمانخانه هم هرقدر بتوانند تعدى مىكنند ، مثلا چاى فنجانى ده شاهى . در حالى كه در تمام مملكت ايران فنجانى هفتاد و پنج دينار كه سه پول سياه باشد چاى را مىدهند .\r\nهمه‌چيز را از اين‌رو قياس بايد كرد . بارى درد بىدرمان زياد است .\r\nدر نجف‌آباد حضرت و الا براى ناهار پياده شده بودند . باغ و عمارت و استخر بدى نداشت . نصر السلطنه سردار معظم ساخته . پريروز از نجف‌آباد به‌سمت آشنستان و شترك رفته . او هم گويا خيال طهران رفتن ندارد . كالسكه‌ها از اين‌جا به‌سمت طهران رفت . هوا گرم بود . منزل هم گفتند نزديك است خيلى معطل شديم . از اين‌جا بايد زنها اسب سوار شوند .\r\n\r\nزنهاى الاغ سوار نشده\r\nاين زنهاى الاغ سوار نشده ، راه صاف نديده ، بايد در اين كوهها با اسب بروند .\r\nخداوند مگر حفظ فرمايد . اينها آدمى نيستند كه جلوى اسب را بتوانند بگيرند . از الموت قاطر سوارى و پياده‌هاى زرنگ خواسته بوديم . گويا كاغذها دير رسيده باشد كه تا حال نيامده‌اند . چهار ساعت به غروب مانده حضرات را به پاى سياستگاه بردند . هركدام به شكلى سوار شدند . بچه‌ها را هم جلوى نوكرها دادم . نزهت الملوك جلوى ميرزا يحيى ، حورى جلوى چنگيز خان ، عين الملوك جلوى رضابيك ، بتول دختر كشور هم جلوى على نشست . راه خوب بود يعنى براى ماها . آنها متوكلا على الله مىرفتند . يك ساعت و نيم به غروب مانده وارد قريهء زره‌جرد شديم . جناب شيخ الاسلام قبل از وقت اطلاع داده بود عمارت حكيم‌باشى را فرش كرده رعايا جلو آمده بودند . باغچه و عمارت بسيار مصفاى قشنگى بود ، هوا هم در كمال خوبى . شب تمام صحبت سوارى امروز و نالهء سوارى فردا بود . خيلى خنده داشت . روىهم‌رفته خوش گذشت . بچه‌ها هريك در راه اسبى براى خود انتخاب كرده‌اند و متصل دعوا بايد طى كنم .\r\n\r\n","description":"","footnote":"","page_name":" 1610 ","page_number":640},
  {"content":"\r\n\r\nشنبه 23 - لله الحمد صبح را به صحت و سلامت برخاستيم . ديشب مه بلند شد . هوا را خنك كرد . بسيار جاى مصفائى هم داشتيم . يك ساعت به دسته مانده سوار شديم .\r\nدستهء اول اندرون حضرت و الا ، دستهء دوم اندرون من و خانمها ، دستهء سيم خودمان بوديم . همه‌جا سربالا مىرفتيم . هوا سرد شد . بالاى گردنه داخل مه شديم و حقيقة مثل زمستان بود ، بچه‌ها لباس تابستانى داشتند . هريك را به يك چيزى مثل روفرشى ، آبدارى ، پالتو ، بارانى و غيره پيچيده بودند . رودخانهء شاهرود و دهات رودبار خوب پيدا بود . دو سه كبك هم ديده شد . خيلى هم سربالائى عقب كردم مفت به‌در رفتند . در قريهء قوسين‌لا « 1 » ناهار افتاديم . توت بسيار بود . چهار سال بود توت نخورده بودم . امروز تلافى شد . بعد از ناهار بلافاصله حضرت و الا تشريف بردند . من استراحت كرده بچه‌ها هم خوابيدند . بعد از يك ساعت و نيم خواب و صرف چاى و اداى نماز ظهر و عصر سوار شديم . بالاخان همراه بود صحبت مىكرديم . به درختهاى توت هم كه مىرسيديم هرقدر دسترس بود باقى نمىماند . تقى امروز به قدر الاغى توت خورد . يك ساعت و نيم به غروب مانده به مزرعهء كوچك سياه‌دشت كه كنار شاهرود و پل چوبى كثيف واقع است رسيديم . فقط دو بالاخانهء اربابى داشت كه حضرت و الا منزل گرفته بودند .\r\nخانه‌هاى رعيتى بسيار كوچك و كثيف بود . بهتر آن ديدم كنار رودخانه در آفتابگردان منزل كنيم . مردكهء صاحب‌خانه مىگفت بقدرى پشه كنار آب خواهد داشت كه تا صبح نخواهيد خوابيد . تمام پشهء اين آبادى شب كنار آب خواهد آمد . فهميدم محض كرايه و انعام اطاق خودش اين حرف را مىزند . نوكرها هم باور كردند و نمىگذاشتند آنجا بمانم .\r\nمن گوش نداده گفتم آفتابگردان را زدند . از قضا پشه خيلى هم كم بود . كنار آب ، نسيم خوب ، از شبهاى خوب روزگار بود . در كمال آسودگى و راحتى و خوشى طى شد .\r\nعين الملوك تمام سنگ رودخانه را جمع كرده هرقدر جعبه ، دستمال و جيب داشت پر كرد . اين‌هم يك بارى شد براى آن بيچاره كه جلويش نشسته . كنار آب « طاس لغزنده » هم بسيار بود . مدتى بچه‌ها را مشغول آن كرد . تعجبها مىكردند .\r\n\r\nزرآباد\r\nيكشنبه 24 - يك ساعت به دسته مانده سوار شديم . راه كنار رودخانه بواسطهء زيادى آب خراب [ بود 
  ] و عبور ممكن نيست ، عليهذا از راه بالا رفتيم . نزديك گرمارود به حضرت و الا رسيدم . معلوم شد از زرآباد و اوان تشريف مىبرند . عباسقلى خان را\r\n\r\n\r\n","description":"","footnote":"\r\n( 1 ) - در فرهنگ آباديها و . . . قسطين ضبط شده است .\r\n","page_name":" 1611 ","page_number":641},
  {"content":"\r\n\r\nگذاشتم ، بچه‌ها را هم براى زيارت امامزاده زرآباد از آن راه بياورد . غافل كه راه به اندازه‌اى سخت است كه انسان از عمرش بيزار مىشود . در كمال صعوبت از اين راه سخت صعب به زرآباد رسيديم . بعد از مدتها آبدارى و غيره رسيدند ، هوا مه بود و الّا آفتاب و گرماى كنار شاهرود با اين سختى راه تماممان كرده بود . زرآباد جاى بسيار قشنگى است .\r\n\r\nدرخت چنار كهن\r\nدرختهاى گردوى قوى دارد كه دانه‌دانه در ميان زمينهاى مرتبه به مرتبه سايه افكنده ، تماشا و عالم ديگرى دارد . چنار قوى امامزاده مشهور است . خيلى خيلى بزرگ است .\r\nروز عاشورا بيشتر از دو سه هزار نفر جمعيت از دهات اطراف به زرآباد جمع مىشوند .\r\nمىگويند مقارن ظهر عاشورا قطرات خون از چنار جارى مىشود . اين مطلب را دربارهء چنار امامزاده صالح ( ع ) تجريش طهران هم مىگفتند . اما چندى است موقوف شده و ديگر نشنيده‌ام . عوام اعتقادى دارند . زن زيادى گرد ماها جمع شدند . بالاخان به زبان مازندرانى سربه‌سر آنها مىگذاشت . باوجود خستگى زياد خيلى خنده كرديم و مشغول شديم .\r\n\r\nدرياچهء اوان\r\nپنج ساعت به غروب مانده سوار شديم . درياچهء اوان جاى بسيار قشنگى بود . اين دهات خيلى مصفا هستند . درختهاى گردوى اين‌جاها حقيقة تماشا دارد . به اين زيادى و به اين بزرگى كمتر ديده بودم . دو دفعه راه را گم كردم اما زود ملتفت شديم . از ده استله‌بر گذشته بالاى گردنه كه اول خاك الموت باشد رعيتها با قربانى ايستاده بودند . حضرت و الا يك ساعت قبل از من رد شده بودند . سرازيرى بسيار بدى بود . چند نفر از رعيتها را براى حمل بچه‌ها گذاشتم . خودم به صاين كلايه خانهء قاضى الموت و خدمت حضرت و الا رسيدم . جناب رفعت السلطان حاكم الموت شوهر همشيرهء مكرمه ماهوش خانم ( نواب عاليه ) اين‌جا ملاقات شد .\r\n\r\nمسيو دمورگان\r\nصاين كلايه جزو ناحيهء اندج‌رود است . شاليكارى دارند . هوايش گرم است اما مه به\r\n\r\n","description":"","footnote":"","page_name":" 1612 ","page_number":642},
  {"content":"\r\n\r\nداد رسيد و خنك بود . توت بسيارى آوردند . مسيو دمورگن « 1 » با شش نفر فرنگى ديگر و سه نفر زن اين‌جا چادر زده‌اند . پسر ميرزا جعفر قلى الموتى همراه آنها بود . گفت به تنكابن و كلاردشت و مازندران مىروند . از طرف دولت فرانسه مأمورند . اين مسيو دمورگن مدتى است در شهر شوش قديم از طرف دولت فرانسه مأمور است . تابستان از هواى گرم آنجا فرار مىكنند . دولت فرانسه سالى مبلغها از اشياء عتيقهء آنجا فايده مىبرد و موزهء « لوور » را آنتيكهاى آنجا زيب و زينت مىدهد . قلعه و عمارت عالى هم در شوش ساخته‌اند كه مسكن اينها است .\r\n\r\nهفتاد قاطر بنهء دمورگان\r\nدوشنبه 25 - امروز به سلامتى بايد وارد قلعهء جديد البناى الموت بشويم . ديرتر از همه‌روزه سوار شديم . بواسطهء طغيان آب گاهى از بالا و گاهى كنار شاهرود مىگذشتيم .\r\nراه را تعمير كرده هرجا لازم بود پل زده بودند . براى مسيو دمورگن اسباب تسهيل شده بود . هفتاد قاطر زير بنه دارد . از دهات كنار رودخانه مىگذشتيم همه‌جا شاليكارى دارند . اگر مه نبود امروز هم بسيار سخت مىگذشت . در قريهء شترخان علماى الموت ايستاده بودند .\r\n\r\nورود به الموت - زوارك\r\nبارى سه ساعت و نيم از دسته گذشته وارد قريهء زوارك و قلعهء قشنگ الموت شديم .\r\nنواب عاليه در قلعه بودند . پنج سال است در اين‌جا هستند و ملاقاتى نشده بود . حمد خداى را به سلامتى ديدار تازه شد . براى من در پائين منزل گرفته بودند . يك ساعت بعد بچه‌ها رسيدند . امروز كوكب خانم زمين كوچك مختصرى خورده بود . ناهار بسيار خوبى درست كرده بودند . آنچه چند روزه امساك و قناعت شده بود امروز تلافى شد . ده زوارك بيست و پنج خانوار است در دو سمت رود مختصرى واقع شده سمت راست رودخانه را به كلى تخليه كرده براى من و خودشان منزل درست كرده‌اند .\r\n\r\n« آپارتمان »\r\nعجالة « آپارتمان » من مشتمل است از يك ايوان كه يك اطاق در عقب دارد كه به هيچ جا درى ندارد مگر دو پنجرهء مختصر كه فقط براى روشن بودن اطاق است . يك بالاخانه\r\n\r\n\r\n","description":"","footnote":"\r\n( 1 ) -  De Morgan .  باستانشناس فرانسوى\r\n","page_name":" 1613 ","page_number":643},
  {"content":"\r\n\r\nروى ايوان منزل حميد السلطان قرار داديم . يك اطاق ديگر و يك صندوقخانهء كوچك بچه‌ها را منزل داديم . خود نواب عاليه هم پائين‌تر از اين عمارت عمارتى عالىتر و مزين‌تر دارند . ساير خانه‌هاى رعيتى عمله‌جات زنانه و مردانه مسكن گرفته‌اند . الحمد لله از اين راههاى سخت صعب جانى به‌سلامت تا اين‌جا رسانيديم .\r\n\r\nزوارك\r\nسه‌شنبه 26 ربيع الاول - اول درجهء سرطان . حمام رفتم تميز بود . سال گذشته اين حمام را در زوارك بنا نهاده‌اند . بعد از حمام ، قلعه حضور مبارك رفتم . قلعه جاى مرتفع مصفائى بناشده . اطاقهاى خوب دارد . مبلغى مخارج شده ، رعيت هم عمله را كمك كردند .\r\nبعضى اطاقها سفيد نشده . حياط هم سفيد نشده . تصرفات مختصرى هم لازم دارد .\r\nآن‌وقت به سلامتى بسيار عالى و قشنگ خواهد شد .\r\n\r\nسفر چهارم الموت\r\nاين سفر چهارم من است به الموت . مدت بيست و پنج سال است الموت تيول حضرت والاست . در سنهء 1313 املاك خالصهء آن از اعليحضرت ناصر الدين شاه ابتياع شد . الموت شصت و هفت پارچه آبادى است . طول آن هفت فرسنگ ، عرضش سه فرسنگ است [ و 
  ] تمام كوهستان سخت و صعب . شهرت الموت بواسطهء حسن صباح و خلفاى آن‌كه يكصد و هفتاد و هفت سال سلطنت كردند ، بسيار است . لفظ « الموت » تاريخ صعود حسن است به قلعهء الموت و خرابهء اين قلعه بالاى قريهء گازرخان واقع است .\r\nدو سه دفعه به تماشاى آن رفته‌ام . حقيقة از آن سخت‌تر مكانى براى قلعه ممكن نيست .\r\n\r\nماليات الموت - ارباب رعيتى\r\nماليات نقدى الموت يكهزار و هفتصد و كسرى است . دويست خروار هم جنس دارد . چهل و سه سرباز ، هشت نفر سوار هم ايل رشوند ساكن الموت مىدهند . از اين مبلغ معادل يكهزار و سيصد تومان ماليات خالصه ، مابقى ماليات اربابى است . سى و نه قريهء معتبر آن خالصه و اينك ملكى حضرت و الا است . ليكن از بىمبالاتى هنوز نظم و نسقى داده نشده . به اصطلاح « ارباب رعيتى » نشده . به همان نقد و جنس ديوانى آن قناعت شده و حال آن‌كه مىتوان بجزئى توجه مثل ساير املاك تصرف نمود و سالى پانزده هزار تومان منافع برداشت .\r\n\r\n","description":"","footnote":"","page_name":" 1614 ","page_number":644},
  {"content":"\r\n\r\n\r\nگوسفند الموت\r\nچهل هزار گوسفند در الموت هست . قريب ششصد قاطر دارند و معاش كلى آنها بواسطهء گوسفند مىگذرد . محصول الموت مختصر ، فقط گندم و جو و برنج و ارزن است .\r\nآن‌هم به قدر قوت ساليانهء آنها نمىشود . اغلب از خارج مىخرند . اما از گوسفند مداخل كلى دارند كه تلافى ساير ما يحتاج را به احسن‌وجه مىكند . دهات معتبر خالصهء الموت آتان - ورك - گرمارود - بالاروچ « 1 » - زوارك - كوچنان - اوانك - اندج است . ده آتان شش هزار گوسفند و صد قاطر دارد . اوانك چهار هزار گوسفند دارد ، همين‌طور ساير .\r\nدر اين مدت كه تيول حضرت و الا شده‌اند در كمال رفاه و آسودگى هستند و روز به روز آبادتر شده و رعيت صاحب مكنت شده از تعديات حاكم قزوين و همسايگان مصون و محفوظاند . چنانچه سال اول كه به الموت آمدم فقط دو باب حمام داشت و الان ده حمام در الموت داير است . قيمت املاك آنها يك به ده تفاوت كرده . از هر جهت به آنها خوش مىگذرد ممنون و متشكرند .\r\n\r\nزبان الموتى\r\nپنجشنبه ششم ربيع الثانى - لله الحمد بسيار خوش مىگذرد و حقيقة بعد از دو سال زحمت زنجان يك راحتى و آزادى و بىقيدى لازم داشت . شب و روز در گردش و صحبت و راحتى هستيم . نواب عاليه هم ماشاء الله خيلى زرنگ و مهربان است .\r\nنمىگذارد به ما بد بگذرد . دو پسر ميرزا اسماعيل خان ، ميرزا محمد على خان [ و 
  ] دو دختر مهرماه خانم ، پوشيده خانم دارد . زبان الموتى حرف مىزنند و همه‌چيز آنها از حركت و سكون ، تعظيم و تعارف تمام شبيه الموتيها هستند . ما شاء الله پسر كوچكش خيلى بامزه و زرنگ است .\r\nعين الملوك دختر مرا مرحومهء مغفوره خانم طاب ثراها از روز تولد به اسم ميرزا اسماعيل خان نامزد كرد و هميشه به من وصيت مىكرد كه اين وصلت را بايد بكنى . حتى وقت رفتن خمسه و بعد هم از عتبات عاليه مخصوصا مرقوم داشتند كه البته بايد اين كار بشود . عمر او وفا نكرد . اميدوارم عمرى بدهد و مقدر فرمايد به وصيت مرحومه خانم عمل شود . به اين واسطه عين الملوك احترامى فوق العاده دارد . در حقيقت ما طفيلى « عينى » هستيم .\r\n\r\n\r\n","description":"","footnote":"\r\n( 1 ) - در اسامى دهات كشور « روج » آمده است ولى درينجا تلفظ و ضبط قديم نقل شد .\r\n","page_name":" 1615 ","page_number":645},
  {"content":"\r\n\r\n\r\nامامزادهء بالاروچ - بازى « دومينو »\r\nبارى امروز بالاروچ به زيارت امامزاده زكريا عليه السلام رفتيم ، جاى بلند ييلاقى بالاروچ واقع شد . ميوه‌جات بسيار دارد . در حقيقت دكان ميوه‌فروشى و ميوه‌خانهء الموت بالاروچ است . رعيت صاحب پول معتبرى دارد . بانك و صرافخانهء الموت هم مىشود حساب كرد . ناهار خوبى خورديم . بعد از ناهار قدرى « دومينو » بازى كرديم . بنان همايون همه را برد .\r\nفره كبك درنيامده ، هنوز هم از بالا كبك به پائين تشريف نياورده . كوه هم آنقدر سخت است كه پياده غيرممكن است برويم ، چه رسد به سواره . مگر همان خودشان بروند . تا عصر آنجا بوديم . دو ساعت به غروب مانده به قلعه وارد شديم .\r\n\r\nزوارك\r\nزوارك در وسط الموت است و به دهات معتبر نزديك است . به اين جهت قلعه را اين‌جا بنا كرديم . ديگر اين‌كه هوايش معتدل ، نه مثل دهات ييلاقى سرد و نه مثل دهات پائين گرم است . از اين ده به پائين برنج‌كارى دارند . رود شاهرود جنوب ده رو به مغرب مىرود . آب گواراى خوبى دارد . كوه البرز و قله‌هاى معتبر مرتفع آن‌كه مستور برف ابدى است چشم‌انداز قلعه و اطاقهاى قلعه است كه از تماشاى آن آدم سير نمىشود .\r\n\r\nملا موسى وركى - شاعر\r\nدوشنبه دهم ربيع الثانى - امروز به ورك رفتيم . راهش با وجود آن‌كه ساخته بودند بسيار سخت بود . يك ساعت راه بود . ورك آبادى معتبرى است . « نوكر باب » هم زياد دارد . ملا موسى وركى شاعر الموت است . بد هم شعر نمىگويد . قصيده‌اى در مدح حضرت و الا و تمجيد كوه البرز و درهء زرو هم گفته بود ، براى من هم مخمسى . از سفر اول اين شاعر بىعديل را مىشناسم .\r\n\r\nشايعات ولايات\r\nقدرى از اخبارات كه در كوهستان الموت شهرت دارد بنويسم . تبريز را گويا نوشتيم شورشى برضد عمله‌جات گمرك شده بود و گويا پيش هم بردند . فرنگيها را خارج كردند .\r\nدر گيلان هم آقاى خمامى عكس از بابيه ديده و در آن عكس داماد خودش را مىبيند\r\n\r\n","description":"","footnote":"","page_name":" 1616 ","page_number":646},
  {"content":"\r\n\r\nفورا دختر خودش را به ديگرى عقد مىكند و حكم مىكند بابيها را بگيرند ليكن دنباله پيدا نمىكند .\r\nاما در اصفهان آقا نجفى اين حكم را مىفرمايند و قريب پنجاه شصت نفر از بابيه را شكم مىدرند و سر مىبرند ، مابقى يا مخفى مىشوند يا فرار مىكنند .\r\nدر شهر يزد هم صد نفر متجاوز از بابيه كشته‌اند و چندين روز دكاكين [ را 
  ] بسته در قتل و غارت كوشش داشتند .\r\nاين اخبارات باعث هيجان جناب آقاى سيد جمال قزوينى هم مىشود . دو نفر از بابيهء قزوين را گرفته ، بعضى مىگويند مقتول نموده بعضى مىگويند در خانهء خودش حبس كرده . روزى چند مرتبه چوب مىزند و صدمات ديگر مىرساند .\r\nاردوئى در طهران تشكيل داده‌اند . افواج و سوار و توپچى قزوين را هم كلية احضار نموده‌اند . مىگويند به‌سمت اصفهان خواهد رفت . نمىدانم عاقبت اين بابيه و ملاهاى ايران چه خواهد شد ، عجالة خيلى معتبر شده‌اند . دولت عاجز آنها است و جلوگيرى نمىتواند بكند . خيلى قوى هستند و به اين سهولت با اين قشون بىترتيب ، غيرمنظم ، گرسنه ، گدا دولت نمىتواند از عهده برآيد .\r\nاز زنجان هم وزير كاغذى نوشته بود . كريم خان پسر ابراهيم خان و دو نفر نوكرش را پسر مهدى بيك حصارى با گلوله كشته . سه چهار قتل ديگر هم در شهر و خارج شهر شده . اشرار طارم هم‌چنان گرم شرارت هستند كه احدى صاحب جان و مال نيست .\r\nلله الحمد الموت جاى امن امان [ است 
  ] و ما آسوده هستيم .\r\n\r\nشكار در خرلت\r\nچهارشنبه 12 - بالاى زوارك خرلت جائى است كه شكار بز دارد و قرق نموده‌اند .\r\nامروز آنجا به شكار رفتيم . شكارچيهاى الموتى و جمعيت ايلان و وناش ، كوشك‌دشت ، يارفى آمده بودند اطراف دره را گرفته كه شكار به‌سمت ما بيايد . صبح زود تفنگچيها بيست و پنج بز ديده بودند . اين شكارگاه تا زوارك نيم‌ساعت راه بيش نيست . بارى يك بز به‌سمت من آمد . اما رمضان شكارچى دير ملتفت شد تا مرا صدا زد و من تفنگ چهارپاره به دستم بود زمين گذاشته از تقى تفنگ « جاكسون » گرفتم بز پشت يال رفته از زير پاى ما به فاصلهء سيصد قدم به‌سمت حضرت و الا رفت . چنگيز و قاسم دو سه تير انداختند ليكن بيفايده بود . راست بز به سمت حضرت و الا رفت . آنها هم دير ملتفت شده بعد چند تير خالى كردند نخورد و سلامت به‌در رفت . دفعهء ديگر يك بز ماده و دو بچه از دنبال رو به بالا آمد . از دويست قدمى ما را ديدند و سرازير شدند . هرچه اطراف\r\n\r\n","description":"","footnote":"","page_name":" 1617 ","page_number":647},
  {"content":"\r\n\r\nآنها را گرفتند بالا نيامدند . چند تير از اطراف خالى شد . يك تير من و تيرى از حميد السلطان مثل اين بود كه خورد ليكن تا پائين دره رفت . بز ديگر به حضرت و الا نزديك شده بود . دو تير خالى كرده بودند نخورده بود . هوا گرم شد بزها هم ديگر بواسطهء صداهاى تفنگ كه خالى شده بود رو به بالا نيامدند . ناهار را نزديك طويله‌هاى ايلان كه چشمهء آبى داشت خورديم . ايلان در جاى غريبى واقع شده . قلعهء خرابه‌اى هم در آنجا هست اسمى نداشت . بعد از ناهار از راه بدى سرازير شده آمديم به يارفى . چاى را آنجا خورده منزل آمديم . اين نيم‌ساعت راه ابدا قابل ماندن تا عصر و خوردن ناهار نبود . به قلعه مىآمديم خيلى سهل‌تر بود . خرلت شكارگاه قابلى به‌نظر آمد ، خصوصا نزديكى آن و خوبى راه آن .\r\n\r\nتوت و گيلاس الموت - بازى آس\r\nجمعه 13 - استاد حسين بناى قزوينى آمده و مشغول سفيدكارى اطاقها است .\r\nچمن‌كارى قشنگى هم در قلعه كرديم . بسيار مصفا شده . سنگ‌فرش و باغچه‌بندى و درخت‌كارى مانده . اطراف قلعه را همه باغ كرده و درخت كاشته‌اند . از گيلاس تعريفى الموت بسيار كاشته‌اند . توت بسيارى هم اين مدت خورديم . توت الموت هم تعريف دارد . روزها صبح قلعه مىروم . دستور العملى لازم باشد مىدهم . آقا مصطفى كدخداى زوارك هم باغبان چمن‌كار خوبى شده . قدرى خدمت حضرت و الا نشسته بعد پائين آمده چادر خودم مىروم . بنان همايون ، حميد السلطان ، رفعت السلطان مىآيند . اغلب « آس‌بازى » مىكنيم خيلى مختصر ، « بليت » صد دينار از پولهاى نيكل است . حريف آس ما حميد السلطان - كه اغلب مىبازد - بنان همايون تقى و بالاخان است . گاهى هم « دومينو » و « تخته » مشغول مىشويم . ناهار را اندرون در چادرى كه جلوى عمارت ملا عباس « 1 » زده شده مىخوريم . اين چادر « آپارتمان » ما را تكميل كرده ديگر نقصى ندارد .\r\n\r\nبلواس‌بازى\r\nبعد از ناهار خواب ، بعد از صرف چاى و نماز ظهر و عصر بيرون رفته يا گردش پياده مىرويم يا اسبها را مىآورند جلوى خانه ما كه پائين تپه قلعه است ، فضائى است كه گندم آن چيده شده اسب‌بازى مىكنيم . به قول بالاخان « بلواس‌بازى » مىكنيم . سوار كاكاوند كه زنجان آمده بود اسب‌بازى مىكردند كه هفت هشت نفر سوار باهم بودند . گفتند اسم\r\n\r\n\r\n","description":"","footnote":"\r\n( 1 ) - سالها بعد صبيهء ملا عباس ( زينب خانم ) همسر مرحوم پدرم شد ، مادر اين جانب ( مسعود سالور ) .\r\n","page_name":" 1618 ","page_number":648},
  {"content":"\r\n\r\nاين بازى « بلواس » است و ما از سفرى كه به جنگ شيخ عبيد الله رفتيم از كردهاى آنجا ياد گرفتيم . بالاخان هم آن‌روز داخل آنها شده بود و حالا خودش را معلم اين بازى مىداند . اسب كرنگ كثيفى هم دارد كه خوب تعليم ندارد ، خوب چرخ نمىخورد . هفت هشت نفر سوار شده بلواس‌بازى مىكنيم . حضرت و الا از بالا و سايرين از پائين تماشا مىكنند .\r\n\r\nفارسنامهء ناصرى - ناسخ التواريخ\r\nشب گاهى تا يك ساعت و دو ساعت بيرون ، اغلب اندرون مىباشم . كتاب فارسنامهء حاجى ميرزا حسن فسائى همراه است با جلدى از ناسخ التواريخ مطالعه مىكنم .\r\nپنجشنبه 19 - امروز را هم به شكار بز خرلت رفتيم بلكه تلافى آن دفعه بشود .\r\nبرعكس يك دانه بز هم به‌سمت ما نيامد . دو ساعت از دسته گذشته رجعت كرديم .\r\n\r\n« ارباب رعيتى »\r\nدهات الموت را نوشتيم ابدا نظم و نسقى نداده بودند . به همان حالت سابق عمل مىشد و حضرت و الا ابدا اعتقاد به فروش يا اجاره نداشتند . اين مدت به‌زحمت زياد چه حضرت و الا را راضى كرده ، چه بعضى از آخوندها را كه مانع پيشرفت مقاصد ما بودند همراه كرده و قرار شد به خود آنها بفروشيم تا همدرد ما بشوند و آنوقت كم‌كم شروع به تصرفات مالكانه بشود . اينها پس از آن‌كه خودشان آسوده شدند ديگر سايرين بىسركرده و رئيس مىمانند و از دست آنها كارى ساخته نخواهد بود . اين دهات منظم شود فايده‌اش بسيار است . هيچ‌وقت گندم از خروارى ده تومان و هشت تومان كمتر قيمت ندارد . چهل پارچه آبادى « ارباب و رعيتى » بشود سالى ده پانزده هزار تومان عايدى و منافع آن خواهد بود . دو ثلث الموت ، آن‌هم دهات آباد و مرغوب آن ملك حضرت و الا است . تقريبا هفت هزار نفر جمعيت آن مىشود . شوخى نيست . افسوس كه ابدا مواظبتى نشده و هيچ در فكر نبوده‌اند . حالا هم ازبس من و رفعت السلطان شب و روز عرض كرده‌ايم مختصر اجازه مرحمت شد . اما به يك سال و دو سال درست نمىشود وقت لازم دارد . اگر در اين هشت سال اقدامى شده بود حالا از هر جهت منظم بود .\r\nبارى انشاء الله كم‌كم درست مىشود . بچه‌ها خوب مشغول بازى و گردش هستند .\r\nاگرچه ملا عباس زواركى درس مىدهد اما خير آنچه هم خوانده بودند فراموش شده ، ماشاء الله بچه‌هاى نواب عاليه الموتى [ محصلين 
  ] صحيحى شده‌اند .\r\n\r\n","description":"","footnote":"","page_name":" 1619 ","page_number":649},
  {"content":"\r\n\r\n\r\nاوضاع صربستان\r\nچهارشنبه 25 ربيع الثانى - از طهران و قزوين كاغذجات رسيده بود دو سه نمره روزنامه هم آمده بود . اخبار تازهء فرنگستان قتل پادشاه سربى است با زن و دو نفر از وزراء به‌دست صاحب‌منصبان قشون سربى كه در دهم ماه جون در قصر سلطنتى بلگراد واقع شده . از پدر اين پادشاه و خودش بسيار بد نوشته بودند خصوصا از وقتى كه اين ضعيفهء بيوهء نانجيب را گرفته بود . سى سال داشت و در سن دوازده سالگى كه پدرش را عزل كردند جلوس كرد . روز پانزدهم جون پطر نام از خانوادهء قراجرج ويچ [ را 
  ] كه در شهر ژنو مسكن داشت به سلطنت سربستان برمىدارند . اين شاهزاده در سن پنجاه سالگى است . از خانواده‌هاى قديم سرب است . از او خيلى تعريف نوشته بودند . دختر پرنس مونتينگرو عيال او است . ديگر ناخوشى سخت پاپ است كه مشكل بهبودى حاصل كند . اين پاپ نود سال دارد . لئون سيزدهم مىگويند . رئيس‌جمهور فرانسه هم مىخواهد به بازديد پادشاه انگلستان به لندن برود ، همين‌طور پادشاه ايتاليا .\r\n\r\nاخبار داخلهء ايران\r\nاما داخلهء مملكت خودمان نزديك‌تر از همه به قزوين است . صد سوار قزاق براى . . .\r\nجناب آقا سيد جمال آمده . آقايان ديگر گويا ميانه افتاده اصلاحى كردند و آن دو نفر را مستخلص نمودند .\r\nمىگويند شيراز شورش و انقلاب بزرگى شده و در ميانه پسر علاء الدوله مقتول شده .\r\nجناب نصر السلطنه سردار معظم را با اردوى مفصلى كه سابقا نوشتيم براى نظم آنجا و اصفهان و يزد و عربستان مىفرستند .\r\nسرحدات كرمان هم بسيار شلوغ است . دولت انگليس عزل شاهزاده ظفر السلطنه را حتما از دولت خواسته . دولت هم براى آن‌كه هنوز تقديمات ظفر السلطنه از هضم رابع نگذشته و تازه رفته طفره دارد .\r\nعربستان هم مغشوش بود ، حالا مغشوش‌تر است . گمان نمىكنم اين انقلابات به اين اردو و رفتن نصر السلطنه منظم شود ، مگر باز به عزل و نصب حكام كه پلتيك شاه شهيد و اين اتابيك بود و هست كه تا شهرى اغتشاش پيدا مىكرد حاكم را عزل مىكردند و قهرا چندى منظم بود .\r\nبارى در روزنامهء الموت بيشتر از اين پلتيك و اخبار نبايد نوشت . دستهء تعزيه‌خوان الموت را زوارك خواستيم ، دو روز است تعزيه مىخوانند . مخالف خوان و زينب‌خوان\r\n\r\n","description":"","footnote":"","page_name":" 1620 ","page_number":650},
  {"content":"\r\n\r\nخوبى دارد ، جمعيت هم زياد مىآيد . پائين در زير درختهاى گردو مجلس تعزيه منعقد مىشود . براى بيكارى مشغولياتى است .\r\nشنبه 14 جمادى الاول - از تعزيه فراغتى حاصل شد . روزها هم بيشتر به يك روش مىگذشت . نزاع ملكى كوچنان و اندج با دكىها را بهانه كرده قرار شد حضرت و الا يك شب كوچنان تشريف‌فرما شوند . ضمنا عمل آنها هم كه مدتى است نزاع و گفتگو دارند اصلاح شود . اين هر سه ملك خود حضرت و الا است . در سر ملك ديگرى . . . آن‌قدر با هم بغض و عداوت دارند .\r\n\r\nاندج‌رود\r\nصبح قبل از دسته سوار شديم . راه تا شهرك از كنار شاهرود بود . آبش كم شده همه جا اسب مىشود زد . از شهرك راه از دره اندج شد . رود كوچك اندج آبش خيلى صاف و خيلى گواراست . از صاين كلايه و ملا كلايه گذشتيم . هردو ملك اربابى است . در قريهء كندانه‌سر براى ناهار پياده شديم . هوا هم گرم شد . كندانه‌سر ملك حضرت و الا است .\r\nمثل ساير املاك مىخورند و مىبرند . اين ناحيهء الموت به همان اسم قريهء اندج مشهور به ناحيهء اندج‌رود است . الموت چهار ناحيه است . از همه بزرگتر ناحيهء بالا رودبار است كه تمام دهات آن خالصه است . ديگرى ناحيهء تركان است ، سيمى آتان ناحيه است .\r\nچهارم اندج‌رود . ناهار خيلى دير رسيد . بالاخان در اين سفر ازبس بد غذا داد و اداهاى بىمزه درآورد عرض كرديم نظارت را به معتضد الممالك دادند . ضميمهء كارهاى او شد .\r\nچند روزى است غذاى خوب مىخوريم ، حقيقة ميان نوكرهاى حضرت و الا معتضد الممالك خيلى زرنگ كاردان و باعرضه است . بعد از ناهار مدتى آس‌بازى كرديم .\r\nبنان همايون بر خلاف هميشه چند روز است مىبازد .\r\n\r\nكوچنان\r\nدو ساعت و نيم به غروب مانده از كندانه‌سر سوارشده از اندج و دك گذشته وارد باغات سبز خرم قشنگ كوچنان شديم . كوچنانيها و دكيها قال و مقال مىكردند ، هركدام حدود خود را نشان مىدادند . كوچنان ده بزرگ آبادى است . دك هفت هشت خانوار بيش نيست . چون سه چهار نفر آخوند دارد . . .\r\nدر خانهء كدخدا كه دو سه اطاق تازه و ايوان خوبى داشت پياده شديم . كوچنان صد خانوار است . باغات بسيار دارد . درخت گردو فراوان دارد و بسيار كهن و بارآور . سالى دويست سيصد تومان گردوى فقط مىفروشند . به قدر ده دانه به ما كه مالك آنجا هستيم\r\n\r\n","description":"","footnote":"","page_name":" 1621 ","page_number":651},
  {"content":"\r\n\r\nنمىدهند . هريك از اين دهات را كه من مىبينم آتش مىخواهم بگيرم كه عاطل و باطل گذاشته‌اند . اين . . . برهنه‌ها مىخورند و مىبرند . كجا دهاتى به اين خوبى پيدا مىشود .\r\nآنقدر كم ماليات ، بىسرباز ، بىسوار ، بدون شر و شور ، رعيت فقير مؤمن مقدس . يك نفر ضابط ده ده را نگاه‌دارى مىكند . در تمام الموت يك تفنگ‌كار فرنگى پيدا نمىشود .\r\nيك دانه تپانچه ، شش لول ، دو لول ديده نشد ، حتى يك دانه قمه يا قداره ندارند . اسلحهء آنها يك چوبدست است و بس . شب حضرت و الا به چادر تشريف بردند من و حميد السلطان همان‌جا منزل كرديم . رفعت السلطان جمعى از مصدقين و كدخدايان الموت را همراه آورده . ملا عيسى ، قاضى ، ملا مختار آتانى ، آقا سيد بزرگ فيشانى آمده‌اند . مشغول پذيرائى آنها بود .\r\nدوشنبه 16 - كوچنان هواى سالم خوبى دارد . از دو ساعت و نيم به غروب مانده سايه مىافتد و آفتاب پشت كوه مىرود . عصر مصفاى تماشائى دارد . ديروز كه توقف شد مصدقين به سر حدود رفته قرارى دادند كه همه راضى بودند و بسيار خوب عمل گذشت . ديگر كارى نبود امروز حركت كرديم . ناهار را به قريهء مدان آمديم . اين‌هم از دهات خالصهء بسيار خوب الموت است .\r\nدر سفر سيم در كر مدان خرس بزرگ خوبى شكار كرديم امسال نديده‌اند . باز به جلال مدانى سفارش كرديم بلكه پيدا كند . در بغلهء روبه‌رو كبك زياد بود . چنگيز پياده رفت يك دانه فره خوب زد . تا عصر آنجا مانديم . هوا گرم بود . برف هم نداشتيم . ناهار هم ضايع شده بود . تمام را بازى كرديم . دو ساعت به غروب مانده سوار شديم نرسيده به كوشك‌دشت و يارفى چند زربه كبك ديديم . من سه تير و رفعت السلطان دو تير انداختيم . ماشاء الله هيچ‌كدام نخورد . غروب وارد زوارك شديم . راه زياد بود و خسته شديم . اداهاى خنك بيمزهء مادر بچه‌ها بر خستگى افزود . من هرچه دربارهء اين كوكب خوبى مىكنم منظور ندارد . باز گاهى ديوانه مىشود و آنقدر ياوه مىگويد كه اگر صبر و حوصلهء من آنقدر زياد نبود طاقت نمىآوردم « 1 » .\r\n زن و اژدها هردو در خاك به * جهان پاك از اين هردو ناپاك به \r\n\r\nاخبار قزوين\r\nپنجشنبه 19 جمادى الاول - قاصدى با بابا هاشم قاطرچى از شهر قزوين آمدند . چه حكايت كردند . چه مشهدى رضا نوشته بود كه آدم . . . مست و با زنى فاحشه در جائى\r\n\r\n\r\n","description":"","footnote":"\r\n( 1 ) - بالاخره بدرفتارى و بدسلوكى اين زن باعث جدائى شد . ( حاشيه )\r\n","page_name":" 1622 ","page_number":652},
  {"content":"\r\n\r\nگرفتار شدند . . . جمعيتى به‌سمت آلاقاپى مىروند . دو نفر از فراشها را . . . زخم زده مقصر را هم از دست آنها گرفته مىبرند . شب سالار حاكم قزوين جمعيتى فراهم مىكند مىروند . . . را از اندرون بيرون كشيده و همان ساعت سوارش كرده به‌سمت اردبيل مىبرند . صبح كه مردم مخبر مىشوند علماى ديگر حكم به بستن دكاكين كرده كلية در مسجد شاه جمع مىشوند . حكومت هم از شهر به نجف‌آباد مىرود و از دهات نصر السلطنه جمعيت خبر مىكنند و شهر قزوين در كمال اغتشاش است . . . من از آن سفر قزوين خوب شناسائى دارم . ما هرچه از شهر خواسته بوديم بواسطهء اين اغتشاش و انقلاب نياورده بودند .\r\nبارى بعضى از اعمال الموت را به هر شكل بود اجازه گرفته انجام داديم . اما جان ما دو نفر به لب رسيد و حال آن‌كه تمام محض دولتخواهى و خدمتگزارى به شخص حضرت و الا بود .\r\n\r\nفروش املاك\r\nدو دانگ از قريهء گازرخان را به رفعت السلطان و ملا مختار كه رئيس و كدخداى آتان ناحيه است به قيمت دويست و پنجاه تومان فروختيم . دو دانگ ديگر را سالى چهل تومان پنج سال اجاره داديم . اين مبلغ سواى نقد و جنس و ساير عوارضات ديوانى است كه اين ملا مختار كه پيشوا و مقتداى آن ناحيه بود گرفتار و همراه شد . آقا سيد بزرگ [ را 
  ] كه ملاى ناحيهء تركان فيشان است به هر شكل بود راضى كرده يك دانگ فيشان را به صد تومان خريدارى كرد . پنج دانگ ديگر را چهار ساله سالى پنجاه تومان اجاره داديم . اين يكى هم لال شد و رفت آنجا كه عرب نى اندازد . ديگرى ملا هدايت و ملا جعفر و چند نفر ديگر در بالاروچ بودند . دو دانگ را ما بين آنها تقسيم كرده از قرار دانگى يكصد تومان خريدند .\r\nچهار دانگ ديگر را به چهار نفر رعيت معتبر اجاره داديم يك ساله و اين‌جا بهتر از ساير عملش تمام شد . يعنى اول آخوندها را گفتيم اجاره كنند بعد استاد طهماسب را به ميان رعيت فرستاديم . آنها اول تخم و گاو خواستند ما هم از ميدان در نرفته گفتيم الان مىدهيم ناچار اجاره كردند .\r\nدر اين مدت هشت سال دو فقره از اين كارها نشده بود . امروز رعيت الموت فهميده كه ملك مال آنها نيست و مىشود كارى كرد . حالا پشت‌سر هم مىآيند كه بخرند و اجاره كنند ، يعنى همان متصرفيهاى خودشان را بخرند . هر قباله را كه مىبريم حضرت و الا مزين فرمايند اقلا دو سه ساعت عرض و الحاح مىكنيم تمام را مىفرمايند حيف است . بلى حيف است و لاعلاج ارزان مىدهيم . اما چاره نيست بايد به تدابير عملى\r\n\r\n","description":"","footnote":"","page_name":" 1623 ","page_number":653},
  {"content":"\r\n\r\nمنظم كرد . بلى بالاروچ دانگى هزار تومان ، هزار و پانصد تومان قيمت دارد اما حالا چه فايده مىبريم يا چه ثمر دارد . دو دانگ بفروشيم چهار دانگ ملك صحيح ما بشود البته بهتر است .\r\nاز ملا هدايت اسمى برده شد فراموش كردم تفصيل او را بنويسم . پارسال چند نفر از الموتيها را فريب داده طهران برد و عرض و داد كردند . آخر الامر مأمورى از عين الدوله گرفته الموت آورد . يعنى سيصد تومان داد مأمور گرفت . مأمور هم افخم السلطان بود . بعد از آمدن الموت تمام الموتيها به قدر پنج هزار نفر جمع شده آنها را خواستند بگيرند بكشند مطلب به مأمور معلوم شد . خدمتانه گرفت . ملا هدايت و دو نفر از مفسدين را گرفت چوب زد ، جريمه گرفت تشريف برد . اين‌جا كه آمديم هرطور بود حضرت و الا را وادار كرديم ملا هدايت و برادرش مفيد را گرفته حبس كرديم . بعد از سه شب حبس سيصد تومان از ملا و يكصد تومان از مفيد نقدا جريمه گرفته مرخص كرديم . آن پولهاى طهران را هم كه از رعايا تمسك گرفته بود دينارى بعد از آن‌كه مقهور شدند كسى نداد ، ما هم گفتيم ندهند . ملا هدايت آدمى شد معقول حسابى باقاعده . يارفى كه ده كوچكى است يك ميدانى شرقى زوارك ، من و رفعت السلطان به شراكت در يكصد تومان از حضرت و الا خريديم . نه تومان ماليات و يك خروار و پنجاه تبريزى جنس دارد . تومانى ده تومان همان‌طور كه ساير دهات را دادند ما هم خريديم . دو دانگ شترخان را هم آقا محمد على مىخواهد اما در سر قيمت و اجارهء تتمه هنوز نگذشته . دو سه جاى ديگر را هم انشاء الله تمام مىكنيم تا برسيم به دهات بزرگ‌تر كه ديگر كار امسال نيست .\r\nيكشنبه 23 جمادى الاول - اواخر اسد است . هوا هنوز گرم است مگر وقتى كه باد مه مىآيد و مه بلند مىشود . آقا محمد على به شترخان و خانهء تازهء خودش دعوت كرده بود . ملك را مىخورد سهل است عمارت هم ساخته . دو ساعت راه است . ده اول كه مىگذرى خوبن است كه وقف امامزاده زكريا است . شيخ فضل الله و شيخ حسين متولى هستند ، بعد يارفى ، مقابل آن كوشك‌دشت ملكى است ، بعد هرانك ، بعد مدان خالصه است ، بعد محمدآباد ملك است ، بعد بوكان . وصل آن بالاتر شترخان خالصه است .\r\n\r\nتقاوى - تراز - فارياب\r\nعمارت آقا محمد على تازه [ است و 
  ] باسليقه ، و اطاقهاى خوب داشت . ناهار خوبى هم تهيه كرده بود . الموتيها مىگويند آقا محمد على بابى است . الله اعلم . تا عصر آنجا بوديم . هوا به‌شدت گرم بود . اين دهات تمام كنار شاهرود است و برنج‌كارى دارند . شب از شدت پشه احدى آرام نيست . روز گرم مىشود . شترخان خالصهء خوبى است . مدان را\r\n\r\n","description":"","footnote":"","page_name":" 1624 ","page_number":654},
  {"content":"\r\n\r\nمىگويند بهتر است . نوكرها خيلى ناخوش شده‌اند . ازبس بد خوراكى مىكنند . دوا و حكيم هم نيست . خداوند به‌خير بگذراند .\r\n\r\nتقاوى - فارياب - تراز\r\nيارفى را فورا تصرف كرديم . رعايا را خواسته نود تومان قيمت گاو و « تقاوى » داديم .\r\nقرار شد چهار گاو هم در اول بهار انشاء الله خريدارى شود كه شش جفت تمام داشته باشند . شش خروار هم تخم خريديم . پنجاه عدد هم گوسفند قرار شد خريده « تراز » بدهيم . نهر جديدى هم بكشيم كه ديمىزارهاى آنها فارياب شود و باغات عمل بياورند .\r\nعجالة خيلى پول داديم تا چه شود . ده كوچك مختصر خوبى است . ماليات كم دارد . از هشت قسمت سرباز يك قسمت سهم آنجا است . دو سه خانوار رشوند داشت بيرون كرديم . دو رعيت از كوشك دشت آورده به‌جاى آنها گذاشتيم . يارفى را جمعى مىبردند : ملا هدايت ، زن ملا جعفر ، سيد مهدى جيرين دهى و خودهاشان . دست همه كوتاه شد . فى الجمله الموتيها هم فهميدند خيلى سهل مىشود تصرف كرد . و ملك خالصه ابدا براى آنها ملك نمىشود . ده دوازده خانوار بيش نيست . بدجائى نمىشود به خواست خدا .\r\n\r\nشكار بز\r\nچهارشنبه 25 جمادى الاول - امروز را هم شكار بز خبر كرده بوديم . اين دفعه از پشت ناريان مزرعهء زوارك از درهء خشك‌رود بالا رفته كه ميان شكارها باشيم و شكار را از دو طرف به‌سمت پائين برانند و از نزد ما بگذرد . راه ميان دره اسب‌رو نبود پياده رفتيم تا جائى كه شكارچيها تعيين كرده بودند . تا رسيديم يك دانه بز آمد اما زود ما را ديده فرار كرد . ملا رستم و على اكبر شكارچى نزد ما بودند . ساير از بالارو به پائين داد و قال‌كنان مىآمدند . قدرى نگذشت كه از بالا صدا كردند كه از ميان دره رو به شما مىآيند . من بالاتر بودم و خوب مشرف به دره نبودم . يك وقت ديدم رفعت السلطان تفنگ را راست كرده قراول رفت فورا صداى تفنگ حضرت و الا بلند شد . بعد رفعت السلطان انداخت . من برخاسته جلو رفتم ديدم چهار بز بفاصلهء خيلى كم ايستاده‌اند . تفنگ چهار پاره دست چنگيز بود . ديگر شلوغ شد جمعا تفنگها را خالى كرديم . مادر و يك بچه افتاد . دو بز ديگر زخمى شد . اما به مردن مردن خودى بالاتر برد و ميان تله‌ها مخفى شدند . بزغاله هم به پايش خورده بود ، در ميان تله خوابيد . هرچه مىكنند نمىافتد ، كسى هم نمىتواند آنجا برود . آخر الامر يك نفر از رعيتها نزديك توانست بشود . سنگ به\r\n\r\n","description":"","footnote":"","page_name":" 1625 ","page_number":655},
  {"content":"\r\n\r\nسمت بز آنقدر انداخت تا يكى از سنگها به بز خورد . تا غلتى خواست بزند سرازير شد .\r\nغلتان غلتان ميان دره افتاد . حقيقة معلوم نشد تير كى خورد . اما متفقا گفتيم حضرت و الا شكار فرمودند . آن‌دو بز ديگر زخمى به‌در رفتند . دو ساعت از دسته گذشته شكار تمام شد تا جائى كه اسبها بودند پياده آمده از آنجا سوار شديم . دو جنازهء بز هم در ميان دره نشان دادند كه گفتند از آن دفعهء اول زخمى شده بودند و در اين‌جا تلف شده گوشت آنها نصيب حيوانات شده بود . امروز خيلى شكار نزديك آمد . معلوم شد پائين بهتر از سر « يال » است . اين‌جا را « نرمه سينه » مىگفتند . سى چهل قدم فاصلهء شكار بود . يك سر منزل آمديم تلافى زحمت آن دو دفعه شد . اگرچه دفعه‌اى هم پائين روچ شكار رفتيم آنجا هم بىمعنى بود . راه بسيار سخت و بز هم يك دانه ديده نشد . الحمد لله امروز خوب شكارى شد .\r\nشنبه 27 - ناخوش زياد داريم . حميد السلطان شمرده بود مىگفت هيجده نفر مريض در ميان نوكرهاست . منشىباشى نوبهء سخت مىكند . تقى بيچاره گويا حصبه گرفته باشد بيهوش افتاده . ميرزا يحيى دو روغن كرچك خورده و از حرارت آن تب شديد كرده .\r\nحكيم هم نيست . دوا هم كم داريم . اوقات ما را اين ناخوشها تلخ كرده‌اند .\r\nچهار دانگ درويش كلايه كه مزرعهء كوچكى است ملا عيسى قاضى الموت خريد .\r\nيك دانگ جبرين ده را هم على اكبر خريد و پنج دانگ را اجاره كرد .\r\n\r\nعروسى\r\nبارى از عروسى تازه بنويسم . از روز ورود الموت حضرت و الا اصرار در گرفتن زن داشتند ، با وجودى كه الان چهار صيغه دارند . . . بهتر و خوبتر از صبيهء مرضيهء مرحوم استاد مظفر رنگرز همشيرهء ملا عباس زواركى نبود . اسمش سكينه است دوازده سيزده سال بيش ندارد . ملا جعفر آمده صيغه كرد . هشتاد تومان هم پول دادند . ورودش به قلعه بامزه بود . دايه خانم خوب حكايت مىكرد .\r\nاز شهربانو پسرى هم خداوند عطا كرد . اسمش نوشيروان است . دو سال دارد . اما از بس دايه عوض كردند و شير بد خورد مثل طفل شش ماهه مىماند ، بواسطهء شيرهاى بد دايم ناخوش بود و عليل است .\r\nدو عروسى ديگر هم براى زواركيها كرديم . شرح آن را فراموش شد بنويسم . دو سه روز مشغوليات ما بود . حقيقة تماشا داشت . سازنده قره‌چى هم آمده بود . سبزعلى زواركى مقلد بسيار بامزهء خوبى است . تماشاها كرديم . هردو عروس يتيم بودند . پانزده تومان خرج عروسى داديم و به خانهء داماد فرستاديم . براى رفع بيكارى هرچه از اين\r\n\r\n","description":"","footnote":"","page_name":" 1626 ","page_number":656},
  {"content":"\r\n\r\nقبيل مشغوليات به‌دست بيايد كوتاهى نداريم .\r\nسه‌شنبه غرهء جمادى الثانيه - دوم درجهء سنبله . هوا شبها بهتر شده . حقيقتا زوارك مصفا و خوش‌هواست . زمستان هم مىگويند خوش است . حياط بيرونى قلعه حالا كه سفيد شده و فرش حياط درست شده بسيار قشنگ گرديده . خصوصا چمنها كه مثل يك تخته زمرد است . اين چمن‌كارى نزهت و صفاى عليحده به قلعه داده .\r\n\r\nاخبار قزوين و ايران\r\nقزوين مىگويند پانصد سوار آمده . خلعت هم براى حاكم آورده‌اند . مشغول بگير بگيرند . كسبه و اهل شهر را جريمه كرده آخوندها را بيرون مىكنند . گويا تلافى همه‌جا را مىخواهند سر قزوين درآورند .\r\nحاجى افخم الدوله كاغذى نوشته بود . چند روز اردو رفته بود . شاه پنجم مراجعت مىفرمايند . گويا نصر السلطنه و اردو به‌جائى نرود . طورى به اين تشرها مردم را ساكت كردند . آقا نجفى طهران خواهد آمد . مجتهد تبريز هم طهران رفته . گويا به توسط قونسول بغداد از علماى نجف اشرف و كربلاى معلى تلگرافى براى عموم علماى ايران گرفته و مخابره كرده‌اند كه مذاهب مختلفه در هر ملت هست كارى به كار آنها نداشته باشيد .\r\nمحرمات و مسكرات هم همه‌وقت بوده كارى به مردم نداشته باشيد . اينها پلتيك صدراعظم است كه به خوشى امورات طى شود .\r\n\r\nوفات حكيم الملك\r\nمطلب خيلى تازه فوت وزير دربار حكيم الملك است در گيلان كه مىگويند سكته كرده . از طهران و قزوين نوشته بودند . اقبال اتابيك اعظم ملاحظه كنيد تا چه پايه است .\r\nهمين يك نفر محل و مانع و منتظر الوزاره بود كه درگذشت . علاقه‌اى كه شاه به اين مرد داشت از تصور انسان خارج است . حالا در مرگ او چه كند نمىدانم .\r\nپاى حضرت و الا هم كمى درد گرفته گويا باز نقرس عود كرده باشد . از اين جهت مشغول تهيهء رفتن مىباشيم . ديگر الموت هم بس است . خانه‌اى براى بچه‌ها قرب عمارت حضرت و الا كرايه كرده‌اند . كار من خيلى مغشوش است . خداوند خودش تفضل فرمايد .\r\nپنجشنبه سيم جمادى الثانيه - حضرت و الا پائين تشريف آوردند . ناهار هم اين‌جا بودند . خانهء نواب عاليه بسيار خوب غذا درست مىكنند . حقيقة غذاى آشپز زنانه هيچ نسبت به مردانه ندارد . ناخوشها بهترند . منشىباشى خوب شد . تقى حصبه داشت خيلى\r\n\r\n","description":"","footnote":"","page_name":" 1627 ","page_number":657},
  {"content":"\r\n\r\nتوجه كردم . ملا شكر الله گرمارودى فى الجمله از طب سررشته داشت آمد خون گرفت ، اماله داد به هزار مشقت خداوند صحت كرامت كرد . عرقى كرد و حالا بعد از ده روز بهتر است ، لله الحمد از خطر گذشت . بسيار بد دوا تشريف دارند و خيلى اذيت كرد . ساير ناخوشها هم بهترند .\r\n\r\nزيادى كبك و قيمت آن\r\nعصر حمام رفته بعد پائين روچ شكار كبك رفتيم . بسيار دارد . اما ازبس گريزگاه آنها نزديك و سخت است از ده زربه به يك زربه اگر آدم بتواند تفنگ خالى كند هنر كرده . به هزار ماجرا دو كبك زدم . جز خود الموتى هركس روزى دو كبك بزند اول شكارچى است . الموت كبك زياد دارد . اما جا بقدرى سخت است كه نمىشود شكار كرد مگر زمستان كه كنار شاهرود مىآيند . علت زيادى كبك هم در الموت همين سختى مكان و بتهء خوب است كه دارد و الّا هرگز زياد نمىشد . مثل اين‌كه جلوى عمارت ما در جنوب پشت نسا كبك از صبح تا عصر مىخواند و پرواز مىكند . شنيده و ديده مىشود . اما از بس سخت است آن هزار قدم راه را نمىتوانيم برويم و شكار كنيم . فره‌ها خال انداخته [ اند 
  ] و موقع خوردن آنها است . زمستان مىگويند بسيار شكار كبك سهل است .\r\nالموتيها پياده و با دام مىگيرند و دانه‌اى سى شاهى پيش‌خريد دلال مىفروشند كه طهران مىبرند . به نايب الحكومهء الموت براى ارسالى طهران دانه‌اى دهشاهى بايد بدهند . هنگام خريدارى هزار سوراخ قايم و مخفى مىكنند . اما باربار به سايرين مىفروشند . غروب منزل آمدم يك دانه فره براى حضرت و الا كبك نر نصيب خودمان شد . ميرزا يحيى خوب آبدارى است . غذاهاى خوب طبخ مىكنند اگر ناخوش نباشد .\r\n\r\nمزد پيراهن‌دوزها\r\nيكشنبه ششم جمادى الثانيه - دو شب بود هوا بواسطهء مه سرد بود امروز قدرى بهتر شد ، اما بىانقلاب نبود . علامت پائيز است . حضرت و الا حمام بودند . بعد اينجا تشريف آوردند . فرمودند چنگيز و رضا و بالاخان را بالاى نسا شكار كبك فرستادم . از اينجا تماشا مىكرديم سه چهار تير انداختند . پس از آمدن دو كبك آوردند . يكى چنگيز زده بود . ديگرى را بالاخان مىگفت زدم . به نظر خيلى مستبعد آمد . چنگيز خوب شكارچى شده همه‌روزه براى ما كبك مىآورد . پريروز دو كبك و يك خرگوش زد .\r\nخيلى زرنگ است فقط در شكار . ديگر ابدا ثمرى ندارد . هميشه كاكا اسباب زحمت من است . آنقدر در زنجان به او رسانيدم الان آه در بساط ندارد . خياط اردوى ما هم هست .\r\n\r\n","description":"","footnote":"","page_name":" 1628 ","page_number":658},
  {"content":"\r\n\r\nپيراهن را خيلى خوب مىدوزد دانه‌اى يك قران ، و سه چهار هزار كه از سوزن‌زنى جمع كرد مىدهد مىبرند . از قزوين كه بطرى عرق برايش مىآورند پنهان كوفت مىكند . دو پيراهن هم براى من دوخت بسيار قشنگ .\r\n\r\nخلقيّات عز الدوله\r\nچند روز است حضرت و الا اصرارى دارند دايهء ميرزا اسمعيل خان را نواب عاليه همراه ايشان كند طهران برود . هرچه بهانه مىآورند ، هرچه مىگويد اين بچه‌ها به او انس دارند نمىشود . ديگر براى اين صيغه‌ها آرام و قرار ندارد . هرچيز خوب هرجا مشاهده فرمايند ميل دارند براى آنها ببرند و حال آنكه اين زن محال است در آن خانه با پنج خانم مختلف الرأى ساعتى دوام بياورد . نواب عاليه دايهء بچه و انباردار خيّاطش منحصر به اين زن است . هرچه مىكند حريف نمىشود . چون محض خاطر حكومت الموت زورش مىچربد و الّا به همشيره‌هاى ديگر هرگز همچو مطلبى را نمىتواند عنوان كند . بارى چه چيزها كه پس از مرگ والدهء محترمه ديديم و خواهيم ديد . مثل اين‌كه سه شب است عريضه مىكنم پانصد تومان بيشتر از مواجب من مرحمت نشده . از روز ورود الموت آنچه لازم بوده از رفعت السلطان قرض كرده‌ام از بابت مواجب دويست سيصد تومان حوالهء ايشان فرمايند هم بنده به حق خود رسيده‌ام ، هم حضرت و الا ماليات خود را وصول فرموده‌ايد ، هم رفعت السلطان طلب خود را گرفته ضمنا بارش سبك شده .\r\nدستخط فرموده‌اند منزل به منزل كه من پول ندارم بدهم . شما هم پولى لازم نبايد داشته باشيد . اصرار نكنيد ابرام نكنيد ، باشد طهران . در صورتىكه سواى طلب از رفعت السلطان از فروش ملك و جرايم الان دو هزار تومان پول در صندوق است كه قاطر بيچاره بايد تا طهران كمرى شود .\r\nحالا برويم طهران ، مزه دارد كه سى جا بايد پول بدهد ، كجا به فكر ما مىافتد . به حق خدا جان ما به لب مىرسد تا اين چهار قاز مواجب گرفته شود . شش ماه است به افخم الدوله پول نداده . هرچه عريضه مىكند يك بهانه درمىآورد . گاه مىفرمايند حساب با مستشار است . من خبر ندارم . گاه مىفرمايند مؤتمن ديوان خواهد داد . هرچه عرض مىكنيم سه تا پول تنزيل مىگيريد و ما پنج شاهى تنزيل مىدهيم گروى هم مىدهيم سركار صد دينار كسر كنيد التفات كنيد امكان ندارد . زيادى چه بنويسيم كه مايهء ملال خواننده شود .\r\nبعد از خواب از كسالت بىپولى سوار شده ، حميد السلطان ، بالاخان ، چنگيز ، تقى هم با حالت كسالت آمد . رفتيم روچ سفلى كبك امروز كم داشت سرازير شده رفتيم يارفى .\r\n\r\n","description":"","footnote":"","page_name":" 1629 ","page_number":659},
  {"content":"\r\n\r\nرعيتها جمع شدند سفارشات كردم . بعد آتان‌رود را گرفته بالا رفتيم ، يك زربه كبك پيدا شد . بالاخان بىخود تيرى انداخت از چنگ همه بيرون برد . غروب منزل آمدم . باز عريضهء مجددى كردم اما مىدانم جواب يأس است و نااميدى .\r\nسه‌شنبه هشتم - حضرت و الا ميل فرموده‌اند ناهارى در يارفى صرف كنند . امروز آنجا تهيهء ناهار شده بود . يك ساعت از دسته گذشته حركت كرديم . سه ربع راه است تا يارفى ، فقط خوبان فاصله است تا زوارك . دو سه اطاق خوب متعلق به محرمعلى و ديگران است كه رو به جنوب بالاى ده واقع شده كه سه سال رفعت السلطان و نواب عاليه در آنجا زمستان را به‌سر برده‌اند . تصرفاتى هم ضمنا نموده بودند . جاى خوبى شده است . باغچه و نهر آب گواراى خوبى دارد . كوشك‌دشت هم در مقابل آن سمت رود واقع است . در حقيقت اين دو ده مثل دو محله مىماند . نواب عاليه و بچه‌هايش با كوكب خانم و بچه‌ها ، سه نفر هم از صيغه‌هاى حضرت و الا بودند . ناهار بره پلوى خوبى داشتيم .\r\n\r\nمسائل ملكى الموت\r\nتتمهء پول رعيتها را داديم سندها را عوض كردند . ملا محمد على كوشك‌دشتى و استاد طهماس مهر كردند ، روىهم « تقاوى » چهار دانگ صد و شانزده تومان شد . رعيت دو دانگ گاو از خود داشتند . اسناد را رفعت السلطان ضبط كرد به من فهرست داد . شش خروار هم گندم عجالة گفتم بخرند براى تخم تا برسيم به جو و گندم بهاره و برنج . آنها هم خيلى مىشود . فرع زياده بر اصل است . هرچه خداوند عطا فرمايد بعد از تخم و ماليات جنس با رعيت نصف است . نهر جديد هم احداث شود خوب باغاتى پيدا مىكند . حضرت و الا پول نمىدهد و الّا دهات ديگر را هم تخم و گاو بدهيم منافع كلى برداشته مىشود . بارى زوارك و نسا و سراج محله را هم اجارهء صحيح بقاعده دادم .\r\nتقريبا دويست تومان علاوه شد ، آن‌هم يك ساله . هرچه كردم حضرت و الا تخم و گاو نداد . خودم هم نداشتم و الّا هرسه را اجاره مىكردم . مدان را هم فرستادم هرچه ريش‌سفيد داشت آوردم سى تومان نقد ، چهار خروار جنس ، پنج من هلوى خشك ( چون هلو بسيار دارد ) و سه هزار گردو اجاره دادم ، اين‌هم يك ساله .\r\nامروز هم چنگيز خان را فرستادم رعيتهاى سرخه‌كوله را بياورد آنجا را هم اجاره بدهم . اگر زودتر حضرت و الا راضى شده بود و بىجهت واهمه نكرده بود تا الان دهات را اجاره داده بوديم و اگر پول مىداد تخم [ و 
  ] گاو مىدادم . چه كنم يك ماه و نيم‌شب و روز خواندم تا از كوچنان چهاردهم ماه جمادى الاول اجاره داد . الحمد لله معلوم شد نه\r\n\r\n","description":"","footnote":"","page_name":" 1630 ","page_number":660},
  {"content":"\r\n\r\nزلزله شد ، نه صاعقه از آسمان آمد ، نه خورشيد و ماه گرفت و [ نه 
  ] ستارهء دنباله‌دار طالع شد . حرف حساب ندارند ملك خالصه و خريدارى حضرت و الا است . يك كرور ملك شاه فروخته و صد هزار نفر خريده‌اند ، يكى هم الموت يكى هم حضرت و الا .\r\nغروب منزل آمديم ، لله الحمد خوش‌گذشت . چنگيز مغرب آمد چهار دانه فره كبك هم شكار كرده بود . رعيتها هم صبح مىآيند . آنقدر زحمت مىكشم آن‌وقت از مواجب خودم هفت ماه از سال گذشته دويست تومان يا كمتر يا بيشتر مىخواهم نمىدهد نمىدهد ، رفتن فردا هم موقوف شد . انشاء الله پس‌فردا . مگر پاى حضرت و الا خوب شود به كلى برهم مىخورد . من كه خيلى ميل كردم زمستان را يارفى بمانم . اما سفر طولانى شده تقريبا سى و يك ماه است بيرون هستيم و الّا يقينا مىماندم .\r\n\r\nخداحافظى با نواب عاليه و خلعت\r\nپنجشنبه دهم شهر جمادى الاول - يازدهم درجهء سنبله . سيم سپتامبر 1903 ميلادى . به سلامتى و تندرستى يك ساعت از دسته گذشته با نواب عاليه و اهل خانهء او وداع كرده از قلعهء الموت سوار شديم . علما و كدخدايان الموت جمعا در حياط بيرون حاضر شده بودند . به هريك اظهار التفات فرمودند و به شش نفر آنها هم عبا خلعت مرحمت شد .\r\nاز خوبان گذشته از پشتهء پائين روچ بالا شديم . از ده گذشته همه‌جا سربالا [ بود 
  ] . مه امروز پائين آمده بود و هيچ آفتاب معلوم نبود . راه تمام سربالا بسيار هم سخت بود .\r\nبچه‌ها و زنها جلوى ما مىرفتند هريك به يك وضعى . مختصر سه ساعت و نيم ما تا آوه راه رفتيم . چادرها حاضر بود منزل كرديم . هوا سرد بود . مه در توى رودخانه خوابيده بود . مثل دريا موج داشت و خيلى تماشائى بود . بالا آفتاب پائين اين‌طور مه .\r\n\r\nآوه\r\nآوه ده خوبى مىشود ، اما حالا گوشت قربانى است . هر تكه‌اش را يك‌جا و يكى مىبرد . دست آنها را كوتاه كنند بسيار ده معتبرى مىشود . حاليه پنج شش خانوار رشوند سكنى دارد . بعد از ناهار آنچه كردم خواب نرفتم . عصر خدمت حضرت و الا رفته هرطور بود حساب رفعت السلطان را تمام كرديم . بنائى امسال قلعه را آنچه از روز ورود ما شده بود و آنچه باقى داشت ملتزم شد تمام كند و تقديم او باشد تا حضرت و الا مخارج بنائى سال گذشته را التفات فرمودند از پيرارسال هم چهار صد تومان كسر فرموده بودند . ناله و آه داشت . امسال را هم كه ناچار تقديم كرد . كوكب خانم سكهء طلاى\r\n\r\n","description":"","footnote":"","page_name":" 1631 ","page_number":661},
  {"content":"\r\n\r\nبند ساعت را گم كرده بود يعنى به قاچ زين‌بند و پاره شده بود . ديشب هم نوكرها شب وداع را خواسته بودند به خوشى بگذارنند آخر شب خوبى از ميان درنيامد . بيرون رفتم .\r\nكبك فراوان زدم . امروز معلوم شد مليلهء تكمه‌هاى سردست افتاده .\r\n\r\nشى\r\nجمعه يازدهم - ديشب از باران خواب شيرين حرام شد . چند دفعه بيدار شدم . صبح مه زياد [ بود 
  ] « شى » مىآمد . تاريك بود . سرد بود . آنقدر هم صداى كبك مىآمد كه حساب نداشت . چنگيز ديروز دو كبك زد ، پريروز كه دنبال رعاياى سرخه‌كوله رفته بود سه كبك به يك تير و دو كبك به يك تيز زده بود . خوب شكارچى شده . . . « 1 » .\r\nبارى زودتر بچه‌ها را سوار كردم . همه را لباس پوشانيده گرم باشند . عين الملوك « چادر چاقچور » نمىكند جلوى چنگيز سوار مىشود . ما شاء الله بچهء زرنگى است .\r\nنزهت تنها روى يك قاطر [ ست 
  ] جلويش را يك نفر الموتى مىگيرد . حور العين جلوى حسنقلى روى قاطر ، مادر بچه‌ها سوار اسب فيروزه است . كدخداى شورستان جلويش با ساير نوكرها . من فقط تقى همراهم است . حميد السلطان هم با من است . راه سربالا ، مه تمام كوه را گرفته ، هوا سرد . نيم‌ساعت كه راه رفتيم بالا آفتاب شد . باز مه خوابيد به تمام الموت و رودبار . آنقدر تماشا داشت كه حساب ندارد . اين‌جا بسيار خوب شكارگاهى است . برعكس تمام الموت « نرمان » و اسب‌رو با كبك فراوان است . صداى كبك گوش ما را كر كرد .\r\nمختصر سه ساعت تمام سربالا رفتيم بعد كمى سرازير و از خاك الموت گذشتيم .\r\nگردنهء مالخانى سرحد است . مكرر گذشته‌ام . پاى « نگارچشمه » ناهار افتاديم . آفتاب گردان نبود . من همه زنها و بچه‌ها را خدمت حضرت و الا گذاشته خودم ، حميد السلطان ، بنان همايون ، بالاخان ، تقى ، ميرزا يحيى رفتيم تا به چند سياه‌چادر رسيده ناهار افتاديم .\r\nبعد از ناهار سوار شده اغلب راه بغله بود . محض تشريفات مقدم حضرت و الا حاكم طالقان تعمير كرده بود كه الحمد لله به خوشى گذشتيم . اگر راه را نساخته بودند بسيار سخت بود .\r\nمن جلو بودم و بسيار تند مىآمدم . اسب جهانشاه خانى خوب مىرود . گرم بود تشنه بوديم ، راه هم خيلى زياد صدمه زد .\r\n\r\n\r\n","description":"","footnote":"\r\n( 1 ) - چند سطر تفصيل دربارهء هريك از توله‌ها بود كه برداشته شد ( مسعود سالور )\r\n","page_name":" 1632 ","page_number":662},
  {"content":"\r\n\r\n\r\nطالقان\r\nسه ساعت به غروب مانده وارد قريهء دمبليد طالقان شدم . ميرزا كوچك ريش‌سفيد و مالك دمبليد چون در الموت علاقه و معامله دارد تهيه جا و منزل كرده بود . يك ساعت و نيم بعد از من حضرت و الا تشريف آوردند . رعايا و آخوندها استقبال كردند . بعد زنها آمدند . مادر بچه‌ها سر صف بود . از اسب كه پائين آمد زمين خوبى خورد . نزهت هم دنبال او مثل عايشه روى قاطر سوار بعد سايرين ، زمين را خودش خورده تقصير اسب و چنگيز مىگذارد . آخر قرار شد صبح [ بر 
  ] اسب اسعد السلطنه كه آمدن الموت سوار بود سوار شود . اسب فيروزه [ را 
  ] كه تقى سوارى داشت رد كند .\r\n\r\nدمبليد\r\nدمبليد ده معتبر آباد بىصفائى است . خانه‌هاى خوب [ و 
  ] مردمان متمول دارد . خيلى ممنون حاكم طالقان و ميرزا كوچك هستيم كه راه را ساخته بودند . طالقان مدتها تيول مرحوم مغفور حاجى فرهاد ميرزا معتمد الدوله بود . بعد از او گرفتند تا جلوس شاه حاليه و عزل ميرزا على اصغر خان صدراعظم كه فرمانفرما به اسم معتمد الدولهء حاليه عبد العلى ميرزا فرمان تيولى صادر كرد و تاكنون در حكومت ايشان است ، اما در كمال بىنظمى و كثافت .\r\n\r\nبنان همايون\r\nشنبه 12 - ديشب هوا در كمال خوبى بود . ابدا باد نداشت . يك هوا با ماهتاب قشنگى بود . حميد السلطان هم سه‌تار مختصرى ياد گرفته . يك سال است نزد بنان همايون مشق مىكند ، آرام‌آرام مىزد . بنان همايون سه‌تار و تار را در كمال استادى و خوبى مىزند . صبح اندرونها كه رد شدند حاكم طالقان پيدا شد . محمد تقى خان نوهء مرحوم حسينقلى خان برادر خاقان خلد آشيان است . سه سال است طالقان نايب الحكومه است . آدم متمولى است . هنوز هم مسكن اينها دزآشوب شمران است .\r\n\r\nمعتمد الدوله\r\nمىگفت معتمد الدوله دستخطى فرموده بودند كه سه چهار روز بيش به رفتن فرنگستان من نمانده . ندانستيم براى چه مىرود . مگر حضرت و الا فرمودند خوب است او را به تهنيت پادشاه تازه سربى « قراجرج‌ويچ » روانه نمايند . معتمد الدوله سخت آلوده و گرفتار ترياك است . شبها روز او و روزها شب اوست . با اين استعمال دايم وافور او ،\r\n\r\n","description":"","footnote":"","page_name":" 1633 ","page_number":663},
  {"content":"\r\n\r\nفرنگستان خيلى منافات دارد مگر براى معالجهء همين مرض برود كه خيلى لازم است .\r\nطالقان بسيار كم ماليات است جنس هيچ ندارد . سرباز سوار توپچى هيچ نمىدهد از هر جهت آسوده مىباشند . يك ساعت از دسته رفته سوار شديم . راه خوب بود . از شاهرود و طالقان گذشتيم . بسيار مصفا بود . از ده فشندك رد شديم . ده معتبرآباد مصفائى است . همه‌جا از وسط دره رفتيم . يك ساعت به ظهر مانده كنار آب توى دره جاى خشك بىدرخت ناهار افتاديم . دو ساعت توقف كرديم . بعد سوار شده راه سربالا بود تا از گدوك گذشتيم . بعد همه‌جاى بغله آمديم . اغلب سخت بود . هوا گرم شد . نيم ساعت هم سرازير آمديم تا به فشند رسيديم . درست سه ساعت طول كشيد . اسد الله بيك نايب فشند دو حياط خالى كرده و حاضر بود . خسته و مانده پياده شديم . بچه‌ها يك ساعت بعد از ما رسيدند با حالت خراب . خيلى سخت به آنها گذشته بود . حورى لطيف‌تر از آن دوى ديگر است ، صورتش مجروح شده بود و حال آن‌كه چتر و آفتاب‌گردان هردو را دارند .\r\n\r\nفشند\r\nفشند جزو بلوك ساويج‌بلاغ طهران است . اما اغلب تيول بوده حالا خارج و جزو بلوك است . بسيار ده معتبرى است . در حقيقت قصبه‌اى است . چهار صد و هفتاد تومان نقد ، صد و سى خروار جنس بده است . چهار صد پانصد خانوار است . باغات بىاندازه دارد . چند دفعه اين‌جا منزل كرده‌ام . جاى خوبى است . زنهاى قشنگ بسيار دارد . ديشب هدايت خان جلودار را طهران فرستاديم كه كالسكه و درشكه‌ها را كلاك روانه نمايند حاضر باشد . اقلا يك منزل را آسوده برويم .\r\n\r\nكارخانهء آدم‌سازى\r\nنزديك طهران هرچه مىشوم غصهء من زيادتر مىشود . وضع ما مغشوش ، تكليف غيرمعلوم . با گلين خانم نمىدانم چه كنم . من با اين قليل مواجب چطور دو خانه را نگاه‌دارى كنم . وانگهى اين بچه‌ها تربيت لازم دارند . از عهدهء مادر آنها خارج است .\r\nخداوند مرحومهء خانم را رحمت كند . چه راحت و آسوده بودم . خانهء او و دستگاه او كارخانهء آدم‌سازى و تربيت بود ، با آن توجهى كه به اين بچه‌ها مىكرد و انسى كه داشت .\r\nمدتى است به ما سخت مىگذرد . حالا بدتر خواهد شد مگر فضل و كرم بارى تعالى كمك فرمايد . تا بود راحت بوديم و خبر از هيچ نداشتيم . من به اين زن و بچه‌ها هيچ خرج نمىكردم و ابدا خبرى نداشتم .\r\n\r\n","description":"","footnote":"","page_name":" 1634 ","page_number":664},
  {"content":"\r\n\r\nيكشنبه 13 جمادى الثانيه - لله الحمد به صحت و سلامت همگى از خواب برخاستيم نماز به‌جاى آورده چاى خورديم . ديشب توله ترمه آمده بود و بغل عين الملوك خوابيده بود . نصف‌شب جيغ و داد مىزد . به زحمت آرامش كردم .\r\n\r\nكردان - كلاغ قوزقون\r\nبارى يك ساعت از دسته گذشته سوار شديم . راه سرازير و سنگلاخ بود . نزديك چندار صاف شد . دو كلاغ قوزقون نشسته بودند ، سر تاخت در هوا يكى را زدم . همه‌جا سرازير و راحت بعد از طى اين‌همه كوهها آمديم . دو ساعت و نيم كشيد تا به كردان رسيديم .\r\nدر باغى براى ناهار افتاديم . سايهء خوبى داشت . هوا هم نسيم داشت ، خنك بود . بعد از ناهار و صرف چاى شش ساعت به غروب مانده سوار شدم . بالاخان ، تقى همراه بودند . بالاخان تب داشت . بعد حميد السلطان هم رسيد . حضرت و الا بعد از ما سوار شده بودند . راه خشك و سراشيب بود تند آمديم . آبادى هيچ سرراه نبود ، اما در جلگه و بغلهء كوه دهات وصل به‌هم است . دو ساعت و ربع كشيد تا به ده حصارك رسيديم .\r\n\r\nهشتاد و شش رأس مال\r\nدر باغ حكيم ابراهيم كندى چادر زده بودند . چون در مهمانخانه سخت مىگذشت و جمعيت زياد بود ده را ترجيح داديم . با وجودى كه نصف مال و آدم ما طهران رفته باز جمعيت زياد است . سى و چهار اسب همراه است . ده تا مال من بيست و چهار مال حضرت و الا ، بيست و دو رأس قاطر شخصى ، سى رأس قاطر الموتى جمعا هشتاد و شش رأس است . بچه‌ها نيم‌ساعت بعد از من حضرت و الا يك ساعت و نيم بعد تشريف آوردند . يك ساعت به غروب مانده پياده با حميد السلطان و چنگيز شكار رفتيم .\r\nبلدرچين كم بود . دو سه دانه بيشتر بلند نشد يكى را چنگيز زد ، يك يلبه هم زد . من هم عوض قمرى يك هدهد زدم . دو خرگوش هم درآمد يكى را من زخمى كردم . سه پا سه پا رفت در باغ گم شد . يك قمرى هم چنگيز مجددا زد . « پرى شهرائى » هم صبح تقى زده بود . كباب شب بيرون آمد . بچه‌ها بخورند معمور شوند .\r\n\r\nباج راه - دخل روسها\r\nدوشنبه 14 - ديشب شب عيد شاه بود . طهران و تمام شهرهاى ايران چراغان و عيش بوده . ما بزمى و عيشى نداشتيم . زود خوابيديم . نزهت هم تب كرده بود و اوقاتم\r\n\r\n","description":"","footnote":"","page_name":" 1635 ","page_number":665},
  {"content":"\r\n\r\nتلخ بود . صبح يك ربع از دسته گذشته سوار شدم . معتضد الممالك هم همراه من بود .\r\nقبل از همه سوار شديم كه سر پل كرج عمل راهدارى و باج را تمام كنيم . تند هم رفتيم .\r\nمعتضد را پيغام دادم از الموت مىآئيم . چهار فرسنگ بيشتر از خط راه عبور نمىكنيم بىجهت بيست تومان نمىدهيم . تكليف چيست . جناب مسيو هم قبول كرده اجازه دادند بدون باج رد شويم . گذشتيم . بابا هاشم را آنجا گذاشتيم ساير بارها را رد كند . مىگويند روسها روزى سه چهار هزار تومان از راه قزوين و گيلان دخل مىكنند . يك بلا و مرافعه براى عابرين سبيل است . بىجهت پول بايد بدهند .\r\nسه ربع كشيد تا به ده كلاك رسيديم . خانهء اصغر سلطان را كه جاى بسيار خوبى مفروش و « مبله » بود براى حضرت و الا . نصيب من يك بالاخانهء كثيف شد .\r\nمعتضد الممالك را جلو فرستادم . يك ساعت و نيم بعد حضرت و الا تشريف آوردند .\r\nبعد از صرف ناهار يك ساعت و نيم خواب كرديم . يك ساعت به غروب مانده نصر الله خان مؤتمن ديوان با دو دستگاه كالسكه و دو دستگاه درشكه مثل ببر بيان وارد شد . از قرارى كه مىگفت خانهء كثيف بدى براى من كرايه كرده كه ابدا لايق نيست . حاجى افخم الدوله هم همان منزل حضرت و الا مانده و به اين واسطه خلق مبارك تلخ شد . براى من پيغام داده بودند من هم گفتم پس‌فردا بنده هم با اخوى گرامى هم‌منزل خواهم شد .\r\nمن هرگز در همچو خانه‌اى نخواهم نشست ، خاطر مبارك آسوده باشد .\r\n\r\nغصهء تهران\r\nاز فردا شب اول غم‌وغصهء ما است . من خيلى سخت‌جانم با اين‌همه ناملايمات زنده هستم . اين حضرت و الا ابدا در فكر ماها نيست . . . و حال آنكه ، جز نان و منزلى علاوه توقع نداريم . [ از 
  ] حياط به آن بزرگى ماها را خارج مىكند دليل دارد در خانهء كثيف بنشينيم . آنها را به‌جاى مادر ما كمال عزت و حرمت منزل مىدهد . البته ما هم راضى نمىشويم . در حالى كه به اعلى درجه ما را قانع بار آورده و هرگز مثل پسرهاى ساير مردم بلندپروازى و توقعات بىجا نداشته و نداريم . هيچ شيوه‌اى نداريم . هيچ هوى و هوس نداريم ، باز ممنون و متشكر نيست . خداوند طول عمرش بدهد . كم‌كم اين‌طور باشد ناچاريم به قسم ديگر سلوك و رفتار كنيم . اخبارات طهران كه مؤتمن ديوان مىگفت .\r\nببينم و بنويسم بهترست .\r\nشب آخر سفر است ، آن‌هم سفرى به اين مطولى . لله الحمد به سلامت مىرويم ، اگرچه دل‌خوش نمىباشم . خداوند به حق خمسهء طيبه تفضلى فرمايد كه قدرى آسوده شويم . حضرت و الا را هم مهربان كند تا راحت شويم . اگرچه به اعلى درجه و بالاتر از هر\r\n\r\n","description":"","footnote":"","page_name":" 1636 ","page_number":666},
  {"content":"\r\n\r\nپدرى مهربان است اما يك قدرى امساك مانع آسودگى ما شده . خداوند آن را كم كند و الّا در التفات و مهربانى حضرت و الا نسبت به اولاد هيچ شك و ريبى نيست ، بلكه قدرى آن‌طرف افتاده‌اند .\r\n\r\nمهرآباد\r\nسه‌شنبه 15 جمادى الاول - صبح را زودتر سوار شده بچه‌ها را با درشكه روانه كرده ، خودم با حميد السلطان و تقى از دامنه به‌راه افتاديم . اين دامنه‌ها قرق است و كبك و تيهو بسيار دارد . نيزارهاى خوب ، بعضى جا هم آب و درخت و مزارع كوچك هست .\r\nبقدرى كبك و تيهو داشت كه من حيرت كردم . هيچ‌وقت آنقدر كبك و تيهو نديده بودم .\r\nاما چه شكار كردم آن‌هم مايهء حيرت و تعجب است . اقلا بيست تير خالى كردم و هيچ نخورد ، دو ساعت تمام شكار ما طول كشيد و اگر بنا بود ده تير من خورده باشد مىبايست سى كبك زده باشم . آخر الامر يك فره تيهو زدم آن را هم گم كردم و بعد از مدتى توله‌ترمه پيدا كرد . به اندازهء گنجشكى بود از تغيّر دور انداختم . مختصر بىاندازه اوقاتم تلخ شد . گرماى زيادى هم خوردم تا به مهرآباد رسيدم . براى ناهار پياده شده بودند ناهار خورديم . باغ بسيار قشنگى ، گل‌كارى ممتازى ، عمارت بسيار عالى ، معير الممالك درست كرده . حقيقة اول باغ محسوب مىشود . از هر جهت امتياز داشت .\r\nزنها را بعد از ناهار فرستاديم . قدرى گذشت آقاى عماد السلطنه و حاجى افخم الدوله آمدند خيلى خوشحال شدم . بعد از صرف چاى و اداى نماز در كالسكه نشسته بين راه اميرزاده محمد حسن ميرزا رسيد . ايشان هم به كالسكه آمدند . بيرون دروازهء طهران خيلى آبادى شده . تا نزديك امامزاده معصوم باغ و عمارت شده است . درست يك ساعت به غروب مانده وارد منزل شديم . قدرى بيرون نشسته من رفتم حياط تازه كه اجاره براى من كرده‌اند ديدم . بسيار جاى كوچك تنگى است . ناچار بچه‌ها را آنجا فرستادم تا بعد چه شود . شب را هم اين‌جا ماندم تا اميرزاده صبح آن خانه برود و تكليفات معلوم شود . نقدا كه سخت گرفتارم .\r\nقطعهء ناصر خسرو علوى است كه در آخر سفرنامهء خود نوشته مناسب حال است :\r\n رنج و عناى جهان اگرچه دراز است * با بد و با نيك بىگمان به سرآيد\r\nچرخ مسافر ز بهر ماست شب و روز * هرچه يكى رفت بر اثر دگر آيد\r\nما سفر برگذشتنى گذرانديم * تا سفر ناگذشتنى به‌در آيد \r\nعين السلطنه قهرمان قاجار ، طهران\r\n\r\n","description":"","footnote":"","page_name":" 1637 ","page_number":667},
  {"content":"\r\n\r\n\r\nيادداشت چهل سال بعد\r\nدر اواخر 1327 براى نظم و نسق الموت كه بعد از اعلان مشروطيت به كلى برهم خورده بود آنجا رفتم ، اين مسافرت كه اول بنا بود مختصر باشد دوازده سال طول كشيد .\r\nزن گرفتم ، صاحب پسر شدم كه تا آن‌وقت نداشتم . بالاخره پس از واقعات زياد و دو سال توقف قزوين ( جنگ بين المللى ) كه ساعد الدوله پسر ولى خان سپهسالار مرا غارت كرد مجددا آنجا رفتم . چند ماه توقف [ كردم 
  ] سپس در 1340 اول كودتا طهران آمدم . چه بسا واقعات كه در اين مدت روىداد . چه تغييرات كه در عالم و ايران رخ نمود كه كتابها در وصف اين وقايع بايد نوشت كه البته نوشته‌اند . فعلا پير شده در طهران اقامت دارم .\r\nشرح اقامت الموت و جنگ بين المللى و واقعاتى كه برايم روىداد در چهارده جلد نوشته‌ام كه تمام به غارت رفت و حسن اتفاق تا مجلد آخر پيدا شد و به دستم افتاد . همه محفوظا نگاه داشته شده . طالبين ميل داشته باشند خصوصا پسرها از آنها كسب اطلاع كنند و عبرت از روزگار ناهنجار بگيرند .\r\nقهرمان ميرزا سالور عين السلطنه قاجار - اردىبهشت 1324 ، ربيع الثانى 1364 .\r\n* * * با همه كوششها الموتى بر ما غلبه كرد . روزگار و ديك‌داترى « 1 » همراهى نمود در 1315 شمسى به خود رعايا به ثمن بخس هجده هزار تومان به مدت پنج سال انتقال داده شد و از اين دردسر و كش‌مكش خلاص شديم . اين‌هم بعد از فوت پدر بود و الّا او به فروش راضى نمىشد . قهرمان سالور\r\n پشه چو پر شد بزند پيل را * با همه تندى و صلابت كه اوست\r\nمورچگان را چو بود اتفاق * شير ژيان را بدرانند پوست \r\nيد الله مع الجماعه - خصوصا در عهدى مثل عهد پهلوى كه احدى داراى جان و مال نبود . با تغيير سلطنت ما چطور مىتوانستيم ملكى مثل الموت را نگاه داريم ، در حالى كه تمام معاملات آنجا ، رودبار ، طالقان ، ساوجبلاغ را متوقف نموده بودند كه خريدارى كنند . منتهى عمرش وفا نكرد . ق . سالور\r\n\r\n\r\n","description":"","footnote":"\r\n( 1 ) - ( - ديكتاتورى )\r\n","page_name":" 1638 ","page_number":668},
  {"content":"\r\n\r\n\r\n[ دفترهاى سفر 
  ]\r\nروزنامهء سفر خراسان و ماوراء النهر ( مشهد ، سمرقند ، بخارا ) 20 ربيع الثانى 1324 تا 14 رجب 1324 اين سفرنامه در سه دفتر بياضى كوچك جداگانه نوشته شده است .\r\n\r\n","description":"","footnote":"","page_name":" 1639 ","page_number":669},
  {"content":"\r\n . \r\n","description":"","footnote":"","page_name":" 1640 ","page_number":670},
  {"content":"\r\n\r\n\r\nسفرنامهء خراسان\r\nبسم اللّه الرحمن الرحيم فرصت اينكه مقدمات سفر خود را شرح و تفصيل دهم و روزنامهء مفصلى بنويسم هيچ ندارم زيرا براى خواب وقت پيدا نمىكنم ، چه رسد به كار غيرلازم ديگر .\r\n\r\nاز تهران به خاتون‌آباد با « دليجان »\r\nيك ساعت و نيم به غروب مانده روز چهارشنبه 20 ربيع الثانى 1324 مقارن با 13 ژون 1906 ميلادى 24 درجه جوزا از دروازهء شهر بيرون آمديم . ده دقيقه بعد « دليجان » رسيد با سركار حاج افخم الدوله « 1 » معانقه كرده از درشكه به دليجان نقل و تحويل شد .\r\nيك ساعت و نيم از شب گذشته وارد خاتون‌آباد شديم . گفتند راه خراب است و قبل از طلوع آفتاب بايد حركت كرد . شام مختصرى خورده ، پشه و كيك كه از لوازم كاروانسرا است [ پيدا شد 
  ] . مهتر و سورچى بىاندازه هرزگى كردند . هوا هم به‌شدت گرم [ است 
  ] .\r\nتا صبح يك نفر از ماها استراحت نكرديم . بالاتر از همه دليجان ديگرى متعاقب ما رسيد .\r\nسه نفر تاجر نراقى اصل همدانى مسكن با دو زن و سه طفل همراه داشت كه تا بانگ سگ چايى خوردند و بچه‌ها شيطنت كردند و به لهجهء همدانى صحبت .\r\n\r\nهمراهان\r\nهمراهان از اين قرارند : سركار شاهزاده نصير الدوله « 2 » همشيره - حاجى زهرا سلطان خودمان كه به ديدار پسرش مىرود - تازه‌گل كه به اصرار باز خودى داخل كرد -\r\n\r\n\r\n","description":"","footnote":"\r\n( 1 ) - حاج افخم الدوله - فريدون ميرزا سالور برادر كوچكتر نويسنده . ( مسعود سالور )\r\n( 2 ) - شاهزاده نصير الدوله عيال ميرزا احمد خان بدر نصير الدوله ، همشيرهء بزرگتر نويسنده ( مسعود سالور )\r\n","page_name":" 1641 ","page_number":671},
  {"content":"\r\n\r\nدايهء ابو القاسم خان « 1 » - ضعيفه‌اى ديگر كه كرايهء خود را داده - خودم - حاجى سرور خان خواجهء شاهزاده نصير الدوله - تقى نوكر من .\r\n\r\nسختى سفر در ايران\r\nپنجشنبه 21 - معلوم است خيلى زود بيدار بوديم زيرا از شب نخوابيده بوديم .\r\nتغيّرات زياد به شخصى كه كلاه نشان‌دارى بر سر داشت كردم به گمان اينكه نايب و رئيس است . بعد از تغيّرات معلوم شد سورچى است و اين‌جاها نايب يا رئيس ندارد . دو ساعت و نيم به دسته مانده سوار شديم ، دليجان ديگر عقب ما بود . از نهرهاى زياد جاجرود به‌زحمت زياد رد شديم . سفر در ايران حالا بيشتر اسباب زحمت شده است .\r\nمثل اينكه هفت روزه مىگويند به مشهد مىرويد . دويست و سه تومان و شش هزار قيمت يك دليجان گرفتند . شانزده تومان كرايه ، علاوه بار از قرار يك من يك تومان . هر سورچى هم چهار هزار انعام دارد . راه هم نساخته ، هر منزل اسباب معطلى . آدم هم به گمان آنكه چاپارى است و زود مىرود نه نوكر زياد برداشته نه خوراك همراه دارد و نه اسبابهاى لازم كه در اسفار مملكت ما لازم بلكه واجب است . پول زياد خرج شده در كمال زحمت و مشقت طى منازل مىكند . از همه بدتر متصل با سورچى ، مهتر ، كاروانسرادار ، قهوه‌چى كه . . . اهل ايرانند شخصا بايد طرف شود . هزار ناملايم بگويد و بشنود . از نهرهاى زياد با زحمت فراوان گذشتيم تا به شريف‌آباد رسيديم . باغى داشت بد نبود .\r\nيك ساعت توقف شد . صد مرتبه دادوبيداد كردم تا اسب حاضر شد ، اسبها گويا مال شخص سورچى بود . به راه يابو مىرفت . هرچه خواستيم تند برود ممكن نشد .\r\nچاپارى آن سمت خيلى تعريف دارد . اولا از حيث راه است كه ابدا ساخته نيست . از خراب هم خراب‌تر است . پس از آن تند رفتن است كه تاكنون ديده نشد .\r\n\r\nدو زنجير\r\nچيزى كه كسر دارد دو زنجير است : يكى خارج دروازهء طهران ، ديگرى خارج از دروازهء مشهد بگذارند و هرقدر ميل دارند باج و حق العبور مطالبه نمايند ، اين را هم مشغول بودند و سپهدار با حاج حسين آقا امين ضرب در مذاكره و گفتگو بودند .\r\n\r\n\r\n","description":"","footnote":"\r\n( 1 ) - شاهزاده ابو القاسم خان فرزند نصير الدوله ، دكتر ابو القاسم بدر ( مسعود سالور )\r\n","page_name":" 1642 ","page_number":672},
  {"content":"\r\n\r\n\r\nايوان‌كيف\r\nشش از دسته گذشته به ايوان‌كيف وارد شديم . [ به 
  ] چاپارخانهء قديم كه حالا مالهاى سيد آقا خان مباشر اين‌راه بسته شده است خواستند پياده كنند راضى نشده به خانهء حاجى محمد نبى بردند . بد نبود . اطاقى داشت . از بيخوابى در فكر غذا نيفتاده به نان و تخم‌مرغى قناعت كرده فورا خوابيديم . به همه جهت دو ساعت خوابيده برخاستيم . با وجودى كه مىگفتند راه بسيار خراب است زود بايد حركت كرد ، بيست مرتبه آدم فرستاديم تا مالها را آوردند . همشيره چون سفر كم كرده و اين هم سفر زيارت است خصوصا تازه‌گل هم تشريف كثيف دارد ابدا اكراهى و ايرادى ندارد . ايوان‌كيف ده بزرگى است . در حقيقت شهر خوار « 1 » است . يخچال دارد اما يخ نگرفته‌اند . آبش لب شور است . دو فرسنگ از ده گذشته داخل سردرهء خوار شديم كه انتهاى بلوك ورامين و ابتداى بلوك خوار است . اول دره تنگ [ است 
  ] بعد وسيع مىشود و بعد باز تنگ . دو طرف تپه‌هاى بلند خاكى به شكل‌هاى غريب عجيب و رنگهاى مختلف [ است 
  ] . آب هم شسته پست و بلنديهاى ديدنى دارد كه جز جانورهاى موذى چيز ديگر مسكن ندارد .\r\nآبى هم كه از وسط مىگذرد تلخ و شور است .\r\n\r\nسردره خوار و جنگ نادر شاه\r\nدر اين دره جنگ دوم نادر شاه افشار با افاغنه واقع شد كه بعد از آن شكست و شكست مورچه‌خورد « 2 » ديگر افغان مضمحل شد و ايران از جور و ستم آنها نجات يافت . اين دره در دست افغان بوده . كمال تدبير و شجاعت نادرى از اين فتح معلوم مىشود .\r\n\r\nقشلاق\r\nاز دره گذشته باز به قدر نيم فرسنگ كوير بود . بعد به زراعت رسيديم . نهرهاى بدى بازداشت . يك ساعت و نيم از شب رفته وارد قريهء قشلاق شديم . سورچيها گفتند راه بد است و نمىشود رفت . هرچه تغيّر كردم و بعد التماس فايده نكرد . اصرار داشت نرويد كه مخاطره دارد . در ايوان قهوه‌خانه منزل كرديم . با وجود آنكه زراعت برنج دارد گرما و پشه‌اش بسيار كمتر از خاتون‌آباد بود . اسباب درستى نداريم و رخت‌خواب هيچ . شام\r\n\r\n\r\n","description":"","footnote":"\r\n( 1 ) - اصل : خار\r\n( 2 ) - ( - مورچه‌خورت )\r\n","page_name":" 1643 ","page_number":673},
  {"content":"\r\n\r\nناهار به همان عقيدهء شريكه « 1 » دوغ و ماست ، اگر خيلى ضيافت شايانى شود چند دانه تخم‌مرغ است . تازه‌گل چيزهاى غريب و عجيب از قهوه‌چىباشى تمنا داشت كه تمام را جواب نداريم شنيد . كله‌خر بزرگى در گوشه افتاده بود ميان رخت‌خواب تازه‌گل گذاشتم . لحاف را كه پس زد نعره‌اش بلند شد . خندهء بىاندازه دست داد . به هزار قسم و آيه دايهء ابو القاسم را راضى كرد از ميان رخت‌خواب به‌دور انداخت . . .\r\nجمعه 22 ربيع الثانى - من كه همه‌روزه تا سر دسته و يك ساعت از دسته گذشته خواب بودم حالا بايد پنج ساعت به دسته مانده بيدار شوم . قهوه‌چىباشى را صدا زده گفتم چايى درست كند . قدرى گذشت سورچى پيغام فرستاده بود اسبها حاضر است .\r\nيك نفر فقير نيشابورى را از ديشب تا امروز به نوكرى گرفته بودم ، انعامى داده چهار ساعت به دسته مانده حركت كرديم . راست گفته بودند راه بد و نهرهاى رودخانهء خوار كه از فيروزكوه و دماوند مىآيد به‌شدت خراب بود . دو سه جا پياده شديم .\r\n\r\nعلىآباد\r\nمثل ديروز يك ساعت و نيم به دسته مانده به علىآباد رسيديم . جاى كثيفى بود .\r\nروغن ميان دليجان ريخته بود ، اسباب كثافت شد پاك كرديم . آب اينجا هم بيمزه بود .\r\nيك ساعت و ده دقيقه معطلى طول كشيد . اسبهايش بسيار لاغر بود . سورچى مىگفت ديروز سيل شديدى آمد كه كمتر ديده شده بود . راه خراب ، كوير ، با سنگهاى قلوه كه متصل دليجان بلند شده سروكله به دروديوار دليجان مىخورد ، صداهاى غريب از آخ ، اوف ، واى پدرم ، بود كه بلند مىشد .\r\n\r\nعلى عسكر بيك گاريچى\r\nدر اين بين درشكه‌اى رسيد ايستاد . معلوم شد داماد على عسكر بيك است . اين چند منزل را با سيد آقا خان شريك است . نويسنده‌اى بيرون آمد بليتها را رسيدگى كرده خود نايب تركى و فارسى بناى مؤاخدات را گذاشت . سورچيها فارسى جواب مىدادند . او كه رد شد سورچى مىگفت خودش ترك است اما سورچى ترك يك نفر نگاه نمىدارد و بسيار بدش مىآيد . معلوم شد خود تركها هم كم‌كم فهميده‌اند چه خبر است . ويل لمن كفر نمرود . ضعيفه‌اى در شيراز ساز مىزد و متصل اين شعر را مىخواند يادم افتاد « هر\r\n\r\n\r\n","description":"","footnote":"\r\n( 1 ) - مقصود مرحوم شعاع الدين ميرزا قهرمانى عمه‌زادهء نويسنده كه از لحاظ يكرنگى اخلاق به او « شريكه » خطاب كردند . ( مسعود . سالور )\r\n","page_name":" 1644 ","page_number":674},
  {"content":"\r\n\r\nچه بگندد نمكش مىزنند - واى از آن‌وقت كه گندد نمك . »\r\n\r\nده نمك\r\nراه كوير بود و به همان شكل . دو سه نقطه هم تتمهء سيل جارى بود . دو ساعت و نيم از دسته گذشته وارد ده نمك شديم كه از منازل مشهور خراسان است . همه‌كس شنيده .\r\nبالاخانهء چاپارخانه رفتيم . اول گفتند اسب نيست . بعد كه نان براى ناهار خواستيم گفتند از ديروز آسياها خوابيده و نان لقمه‌اى يافت نمىشود . زور آورديم يا نان يا اسب . بسيار ده نمك جاى كثيف بدهوائى است . آبش شور و بيمزه است . يخچال دارد اما هنگام يخ گرفتن هوا گرم شده و نگرفته‌اند . از طهران يك رى يخ نمد پيچيده آورده بوديم باز به قدر يك من و نيم آن مانده است ، اما امساك به حد افراط شده است . همشيره قدرى شاهى سفيد برداشته با زنها به خانهء رعيتها رفتند تماشا كنند . فرصت كرده اين چند كلمه را نوشتم . سه و نيم دسته گذشته از ده نمك سوار شديم چون راه بسيار طولانى و گرم بود آب هم بد هيچ اصرار درآوردن ناهار و خوردن نان نكردم . زيرا ميل مىكردند و آنقدر آب در اين گرما مىخوردند كه لامحاله يكى دو نفرشان ناخوش مىشد ، اطراف جاده تا مقدارى را خربوزه كاشته بودند . چون زمينش شور است گمانم اين است خوب بشود .\r\n\r\nوضع راه\r\nراه هرچه خراب بود از قديم كه به‌جاى خود باقى [ است 
  ] سيل ديروز هم بىاندازه خرابى كرده گل و باتلاق بقدرى صدمه وارد آورد كه حساب نداشت . راه نساخته بدون جهت اسباب زحمت مردم مىشوند . اين شهرتها را بيشتر تجار و كسبهء شهر طهران مىدهند . زيرا هركدام بايد مبلغى خرج سفر كنند اقلا سه چهار ماه هم بيكار شوند لهذا چون در بيست و پنج تومان كرايه و اقلا يك ماه مدت مىتوانند بروند تعريف مىكنند چه دخل به مردمان ديگر دارد . دولت هم رسيدگى و نظارت نمىكند . همين‌قدر كه مىگويند پست با عرابه و هشت روزه مىرود ، مسافر با كالسكه و دليجان ممنون است . ديگر چه به روز مسافر مىآيد و راه چه قسم است ثمرى ندارد . من مىخواستم همشيره را از راه گيلان و روسيه ببرم . ازبس حاج افخم الدوله كه تازه از سفر بيروت و وين آمده بود تكذيب كرد و شريكه ( سركار شعاع الدين ميرزا ) تصديق ، رأيم زده شد . يعنى آنها مىگفتند براى زن دشوار است و شما يك نفر براى راهنمائى و خدمات چند زن كم . من جمله حاجى آقا خشكه مقدس مىگفت هركدام يك دست لباس نجس مىكنيد و ضرر است . خانه خراب نشده با دليجان خراسان نرفته كه روزى يك دست لباس پاره كند . از\r\n\r\n","description":"","footnote":"","page_name":" 1645 ","page_number":675},
  {"content":"\r\n\r\nدبهء روغن خبر ندارد كه سه ثوب سردارى را در يك دقيقه ضايع كرد . از همه بدتر حركات سورچى و آن جماعت نجباء است .\r\n\r\nعبدل‌آباد\r\nبه هزار زحمت با وجودى كه اسبها خوب بودند پنج ساعت به غروب مانده وارد عبدل‌آباد شديم ، مزرعه‌اى است براى وسط راه و تبديل اسب . بسيار خوب جائى است .\r\nپياده شدن و استماع نبودن اسب . ناچار در يك باغچهء خراب كه سطح باغچه تنباكو كاشته بودند و سايهء باغ منحصر به چند بوته انجير و سه چهار درخت بادام بود افتاديم .\r\nنان نبود ، آب هم شور [ بود 
  ] . دو فنجان چايى خورديم . اگرچه از نان و غذاى پخته امروز نخورده بودند اما معلوم شد دو برابر آجيل و نان خشك و چيزهاى ديگر صرف شده است . تقى را گفتم هر شكل است سورچى را راضى كند انعامى علاوه گرفته با اين اسبها ببرد . قبول كرده بود به‌شرط آنكه خوراك و جو بدهد . غير تسليم و رضا كو چاره‌اى . من هم كسل و خسته افتادم . باز خوب بود نيم‌ساعت خوابم برد . سه ساعت و نيم به غروب مانده با همان اسبهاى ده نمك حركت كرديم . حاجى همدانى هم همراه [ است 
  ] جدا نمىشود . نيم فرسنگ از ده گذشته دليجان ايستاد و بناى هياهو و قال شد . تركى و فارسى فحش مىدادند . ديدم اسبهاى عبدل‌آباد را مىآوردند . سورچيها تعارفات به‌هم مىكنند . اسبها را باز كرده كه اسبهاى عبدل‌آباد را ببندند ، اين‌هم يك تئاترى است بايد ديد كه سر انعام چه مرافعه مىشود و كلمات تازه شنيده . اقلا نيم‌ساعت بلكه سه ربع اين اغتشاش و بلوا طول مىكشد تا مسافر بيچاره حواله يا نقد انعام را قبول كند . يعنى نقد همان‌جا بدهد ، يا سورچى اول به سورچى ثانى حواله نمايد ، در منزل اداى دين شود .\r\n\r\nدو كمند اسب\r\nاز اين خان هم رد شديم ، ربع ساعتى نگذشته صداى اشتلم و الدّرم بلدرم ديگرى بلند شد . نگاه كردم ديدم دليجان مفلوكى با مسافر زيادى رسيد ، از نو بناى مجادله شد .\r\nنيم‌ساعت باز طول كشيد تا راه افتاديم . اين اسبها مال لاسگرد [ است 
  ] و معلوم شد دو كمند اسبش شهر رفته و يك كمند هم كه اين است ، اسب خسته ، راه بد . از چهار ساعت به دسته مانده در حركت و زحمت و هواى گرم خيلى حالت همگى تماشا داشت . آرام آرام مىآمديم . هرچه زنانه و مردانه به سورچى دعوا كرديم تند برود فايده نكرد . تا هوا قدرى خنك شد و آفتاب بىحرارت . سورچى زورآور شده ملاحظهء هيچ‌چيز نمىكرد .\r\nمن روز اول متحير بودم چطور اين دليجان اين قسم تكان مىخورد و نمىشكند . روز دوم\r\n\r\n","description":"","footnote":"","page_name":" 1646 ","page_number":676},
  {"content":"\r\n\r\nپياده شده قد و بالاى مبارك دليجان را به‌دقت ملاحظه كردم معلوم شد آنچه شكستنى دارد همان روز اول و دوم شكسته و خراب شده . آنچه باقى است از كوه هم عمدا پرت كنند نمىشكند . روىهم‌رفته براى راههاى ايران خوب اختراعى است و آنكه دستورالعمل داده بسيار زحمت كشيده است .\r\n\r\nلاسگرد\r\nمغرب گذشته بود قلعهء مباركه لاسگرد نمايان شد . اين منزل و اين قلعه را از هركس كه مشهد مشرف شده ، كسى كه نرفته ، مكرر بر مكرر شنيده است . مثلا خود من گويا صد هزار مرتبه شنيده باشم كه دو هزار مرتبهء آن اقلا از مرحومه خانم « 1 » [ بوده است 
  ] ، نود و هشت هزار [ بار 
  ] ديگر از معقودهء جديد خود شاهزاده بگم خانم مفرح السلطنه باشد . خدا به داد رسيد كه مادر بچه‌ها مشرف نشده است . در خانهء جديد نايب چاپار خانه پياده شديم تميز و خوب است . لاسگرد يكى از منازل كثيف بد پدرسوختهء اين راه بوده است . فعلا قلعه خراب [ است 
  ] واحدى در آن منزل ندارد . تمام به فاصلهء دويست ذرع طرف شمال و شرق آن خانه ساخته‌اند . شاهزاده نصير الدوله تهيهء دمپخت و آبگوشت مرغى ديدند كه جبران مافات شده باشد . انشاء الله با اشتهاى كامل صرف خواهد شد ، جاى دوستان خالى . يخچال هم لاسگرد دارد اما يخ كثيفى داشت . باز خوب بود .\r\n\r\nباز هم وضع راه\r\nشنبه 23 - ديشب طوفان شديدى شد ، رعدوبرق زياد . اما در لاسگرد بارانى نيامد .\r\nچهار به دسته مانده بيدار شديم . جماعت كلفت و نوكر هميشه پر خوابند . به‌زحمت زنها برخاستند . نوكر ديشب ما حسين نام داشت . بسيار زرنگ [ بود 
  ] . بقدرى آب آورد كه من خسته شدم . انعامى دادم دعا مىكرد . سورچى اين‌جا از روى ساعت حركت مىكند . قبل از دو ساعت و نيم راه نيفتاد . اسب منازل كم است . باوجود بدى راه متصل دليجان ، كالسكه ، درشكه آمدورفت مىكند . اگر اسب زياد باشد و راه خوب خيلى فايده خواهد داشت . سيد آقا خان به تازگى طهران رفته شايد نواقص راه را تدارك كند ليكن به عالم من فعلا ربطى ندارد . زحمت خود را بايد بكشم . بارى بعضى از جاهاى راه را سيل به‌شدت خراب كرده بود .\r\n\r\n\r\n","description":"","footnote":"\r\n( 1 ) - مرحومه خانم - تاج ماه خانم صبيهء شاهزاده اعتضاد السلطنه والدهء نويسنده ( مسعود سالور )\r\n","page_name":" 1647 ","page_number":677},
  {"content":"\r\n\r\n\r\nسرخه\r\nدو ساعت و ربع كم ، راه آمده به قريهء سرخه رسيديم . سورچى ايستاد كه بايد اسب را خوراك داد و الّا نخواهد رفت . ناچار پياده شديم در باغى رفتيم نشستيم . توت داشت ، اما دانه‌دار .\r\nصاحب باغ مىگفت خوراك ما حاليه توت است ، آن را هم باد نمىگذارد . زردآلو و آلوچه داشت . جو را همه‌جا از ورامين به اين‌طرف درو كرده‌اند . گندم نزديك است .\r\nسال گذشته همه‌جا مثل طهران و آن سمتها حاصل كم بوده در اين‌جا سى تومان قيمت گندم بوده .\r\nسرخه چهارصد خانوار است . باغات بسيار خوب دارد . [ او 
  ] مىگفت انار اين ولايت و خربوزه‌اش بسيار تعريف دارد . زنها جمع شدند همه التماس دعا مىگفتند . تازه‌گل خيلى پرحرفى مىكرد . گفتيم روضه‌خوان است . التماس كردند روضه بخواند . او هم عربى بناى نوحه‌خوانى گذاشت . خندهء سايرين قدرى اسباب لغوى عمل او شد . چون زنها بسيار جمع شدند من برخاستم . بعد معلوم شد از عهده برنيامده پيرزنها نفرينش كرده بودند . اين مرتبه بنا شد مطربى را پيشه كند كه استاد آن فن شريف است . سورچى ميل نداشت بعد از يك ساعت و نيم توقف باز حركت كند . خودم رفتم دو سه تشر و چند فحش داده تا از قهوه‌خانه بيرون آمد و مالها را آب داده بست . يك ساعت از ظهر گذشته بود سوار شديم . راه باز بد بود ، خصوصا مسيل رودخانه كه اسبها را خيلى خسته كرد .\r\nخربوزه و پنبه بسيار كاشته بودند . سرخه بسيار ده‌آبادى است . هوا گرم شد باد شديدتر شده .\r\n\r\nعينك دكان آنتوان\r\nروز قبل از حركت از دكان « آنتوان » يك عينك به دو تومان خريدم كه پارچه دارد و براى باد و خاك بسيار نافع است ، خصوصا با چشم‌دردى كه بيست روز قبل داشتم .\r\nشريكه و افخم الدوله مىگفتند گران است لازم نيست . از قضا بسيار لازم شد و چقدر براى خاك خوب است . هر روزش دو تومان ارزش دارد ، اگر نبود حكما چشمم درد مىگرفت ، چنانچه چشم حاجى سرور درد گرفته ، من چايى تجويز كردم بريزد .\r\n\r\nعلت تأخير سفر\r\nما مىبايست دو ماه قبل آمده باشيم . چون حضرت و الا از ملاير عزل شدند و مدتى\r\n\r\n","description":"","footnote":"","page_name":" 1648 ","page_number":678},
  {"content":"\r\n\r\nكوريجان توقف فرمودند ، افخم الدوله هم هرمز ميرزا « 1 » پسرش را بيروت برده بود كسى در طهران نبود . ماندم حضرت و الا بيايند يا افخم برسد . افخم الدوله باز زودتر آمد . معطل آمدن حضرت و الا و تحصيل مرخصى شدم . حضرت و الا هم تشريف آوردند قزوين . از آنجا به الموت تشريف‌فرما شدند . تحصيل اجازه و اخذ وجوهات پس‌افتاده از حضرت و الا باعث تأخير شد كه دچار گرما شديم ، و الّا در اين فصل مىبايست مراجعت شده باشد . باز امسال بهار امتدادى پيدا كرد . در حقيقت سه ماه درست طول كشيد و الّا هوا خيلى از اينها گرمتر مىشد . بهار امسال طهران تعريف داشت . گويا همه‌جا اين‌طور بوده است .\r\n\r\nسمنان\r\nمختصر نيم فرسنگ به شهر سمنان مانده گرفتار سيل رودخانهء خشكى شديم . اسبها نرفتند و از خستگى قدم برنمىداشتند . پياده شديم . سورچى زبانى پيدا كرده كه اگر خوراك نمىدادم تا اينجا هم نمىرسيدند . به‌زحمت زياد و كتك فراوان بيرون شهر سمنان به چارپارخانه رسيديم . گفتم به باغ ضيائيه ما را ببر . چون نزديك بود اطاعت كرد .\r\n\r\nباغ ضيائيه\r\nچهار ساعت از سرخه تا اينجا طول كشيد . در صورتى كه سه فرسنگ است . سردر باغ منزل كرديم . طالار و دو اطاق و دو ايوان دارد . منظر اين عمارت باغ بزرگى است مشجر به اشجار بادام ، انار و زردآلو و پسته و سيب با دو اصله درخت توت ، بسيار مرتب تميز و پاكيزه . عمده درخت باغ و حاصل صحيح آن بادام است . باغبانباشى مىگفت دويست و پنجاه جريب زمين است هزار تومان اجاره كرده‌ام . امشب را ميل كرديم در اين‌جا توقف كنيم . لهذا گفتم شام چلو با خورش كدو درست كنند و ناهار خورده خواب مفصلى كردم .\r\nچهار ساعت غروب مانده بيدار شدم . قدرى گرم بود . من از اين سمت ابدا مسافرت نكرده‌ام .\r\n\r\nمطلع الشمس\r\nراهنما و « گيد » « 2 » من فقط كتاب مطلع الشمس است كه مرحوم اعتماد السلطنه در\r\n\r\n\r\n","description":"","footnote":"\r\n( 1 ) - هرمز ميرزا سالور - از فضلا و اساتيد دار المعلمين مركزى بود كه در 1309 شمسى بر اثر تير خطا در دماوند مقتول شد . ( مسعود سالور )\r\n( 2 ) -  guide \r\n","page_name":" 1649 ","page_number":679},
  {"content":"\r\n\r\nمراجعت سفر دوم شاه شهيد ناصر الدين شاه طاب ثراه در 1300 نوشته است . حقيقة جامع [ است 
  ] و بسيار زحمت كشيده است ، او از مشهد شروع كرده من بايد به قهقرا بخوانم . كتاب ديگر منتخب عبيد زاكان است براى تفريح بد نيست . گاهى در دليجان مىخوانم . بارى چاى خورده با حاجى سرور و تقى به‌سمت شهر روانه شديم . قلعه وارگ خوبى دارد . درى سمت صحرا و درى به شهر دارد .\r\n\r\nمسجد شاه سمنان\r\nراست به مسجد شاه رفتم . بسيار خوب مسجدى است . خوب هم نگاه داشته‌اند .\r\nنماز كرده فاتحه به روح خاقان خلد آشيان فرستاده دو پاكت مال شاهزاده با دو « كرت پستال » يكى براى حضرت و الا به الموت ، ديگرى براى حاجى افخم الدوله به تقى داده برد به رئيس پست رسانيده تعهد كرد روانه دارد . اين شعر را به دروديوار مسجد بسيار نوشته بودند :\r\n مسجد شاهى كه در سمنان بود * يوسفى باشد كه در زندان بود \r\nاز آنجا مسجد جامع رفتم . شرح مفصلى در جلد سيم مطلع الشمس نوشته بود . بناى مسجد از شاهرخ شاه پسر امير تيمور است . بناى قديم عالى بود . راسته « 1 » بازار تنگ كثيفى داشت . هرچه گشتم ابدا چيز خريدنى نداشت . آب شهر از رودخانه [ است 
  ] .\r\nقنوات هم دارد . شهر خراب است ، اما باغات زيادى دارد بسيار باصفا . مستأجر باغ مىگفت اين باغ را با دو كاروانسرا و دو آسيا مستشار الملك حاكم حاليهء سمنان و دامغان از عيال مرحوم ضياء الدوله دوازده هزار تومان خريده فعلا هزار و پانصد [ تومان 
  ] اجاره داده است . خيلى علاوه ارزش دارد .\r\n\r\nخريد لنگ\r\nشاهزاده « 2 » هم از شهر آمد . از هفت تومان پول كه براى خريد برده بودند دو هزار و پنج شاهى يك لنگ براى ابو القاسم خان خريده بود . همين آبادى و معمورى شهر را مىرساند . شب هوا خوب بود . لله الحمد بسيار خوش‌گذشت . انشاء الله كم‌كم به دليجان و سختيهاى سورچى و طبايع آنها هم عادت مىكنيم و خوش‌تر خواهد گذشت .\r\n\r\n\r\n","description":"","footnote":"\r\n( 1 ) - اصل : راست بازار .\r\n( 2 ) - مقصود از شاهزاده همشيره نويسنده است ( مسعود سالور ) .\r\n","page_name":" 1650 ","page_number":680},
  {"content":"\r\n\r\n\r\nنبودن پرنده\r\nيكشنبه 24 ربيع الثانى - ديشب ميان رخت‌خواب تازه‌گل خيار چنبرى گذاشتند . با وجود خستگى نيم‌ساعت بيشتر مرافعه بود و خنده‌ها كرديم . از بز شيطان‌تر است ، اما در بعضى مواقع از موش ترسوتر . بارى سه ساعت و ربع به دسته مانده سوار شديم .\r\nديروز و امروز من هرچه تفحص كردم يك پرنده در تمام اين باغ و اين مسافت تا شهر و خارج شهر نديدم ، حتى كلاغ و چلچله و ابابيل . مىخواهم بگويم گنجشك كه همه‌جا هست ديده نشد . هرچه فكر كردم جهت را نفهميدم . راه سربالا [ بود 
  ] آبادى هيچ نداشت . خارشتر و بوتهء اسفند فقط در صحرا بود . از گردنهء كوچكى گذشته شهر ناپديد شد . همه‌جا از ميان مسيل گذشتيم تا به مزرعهء سوكان « 1 » رسيديم . سيل همه‌جا را خراب كرده . چهار اسب با اين‌همه آدم و بار و سنگينى دليجان خيلى خسته شده به زحمت مىرفتند . هرجا مىرسيم دو روز قبلش سيل آمده است . حاجى همدانى الحمد لله ديروز رفته است . زن تلخ متكبرى داشت . گويا خدمت حاجى خيلى سوگلى تشريف داشت . طويله‌اى تازگى جهت اسبهاى چاپارخانه ساخته‌اند كه فقط همان بود .\r\nاسبها را برده بودند ناچار پياده شديم . سه ساعت و ربع اين راه طى شد . گفتند سه فرسنگ است امّا نبود . در سايهء درخت مدت دو ساعت و نيم توقف شد . ناهار چلو با خورش كدو بود . تازه‌گل خوراكى هم با گوشت درست كرد . اسبها را خوراك داده بودند سوار شده ، همه‌جا باز سربالا و در مسيل بود . خيلى به زحمت اسبها مىرفتند . از دو سه مزرعهء كوچك گذشتيم . سورچيها اغلب ترك و غريب اين ولايت هستند . جز اسم منزل جاى ديگر را نمىدانند . از اين جهت اسم دره ، كوه ، گردنه ، ده و مزرعه بر ما مجهول مىماند . نصف راه تا آهوان طى نشده بود كه هشت رأس اسب سوكان رسيد . فورا اسب را عوض كردند ، اما ديگر نزاع و گفتگوئى نكردند . انعام آن منزل را سورچى اولى گرفت ، اين منزل را واگذار كرد .\r\n\r\nآهوان\r\nهمه‌جا سربالا تا آهوان رفتيم . دو ساعت و سه ربع كشيد . اينجا سرد و جو هنوز سبز است . نسيم خوبى مىآيد ، ليكن بسيار جاى كثيفى است . آبادى آن چاپارخانه و دو سه خانه با يك كاروانسراى شاه عباسى است . اين كاروانسراها را تا مشهد مقدس همه را مرحوم حاجى علينقى كاشانى تعمير كرده . خدايش رحمت كند ، بسيار زحمت كشيده و\r\n\r\n\r\n","description":"","footnote":"\r\n( 1 ) - معلوم نشد چه نوع اسبى است و چه خصوصياتى دارد ( مسعود سالور ) .\r\n","page_name":" 1651 ","page_number":681},
  {"content":"\r\n\r\nمصارف كرده است . يخ داشتيم دو سه شيشه « ليمونات » خورديم كه بسيار مزه كرد . آب چشمهء خنكى هم داشت برداشتيم . براى اين آهوان روضه‌خوانها تفصيلات مىگويند .\r\nزنها بسيار خوب اين منزل را مىشناسند و هروقت به ياد مىآورند اشك آنها براى آن آهو و بچه‌اش گريان مىشود ، در صورتى كه خبر صحيح ندارد .\r\n\r\nرباط نوشيروانى\r\nبارى به فاصلهء صد ذرع پائين‌تر از چاپارخانه خرابهء رباطى است كه بر خلاف چاپارخانهء سمت راست جاده واقع است . در مطلع الشمس خواندم كه مرحوم اعتماد السلطنه مىنويسد در رفتن ( چون از راه بجنورد و قوچان رفته بودند ) و مراجعت بنائى به اين قدمت نديده‌ام . حقيقة همين‌طور بود . خيلى خيلى بناى قديم مستحكم معتبرى به نظر آمد . پيرمرد آهوانى مىگفت رباط نوشيروانى مشهور است . در مطلع الشمس هم به همين اسم نوشته است . خارج و داخل رباط را به اتفاق شاهزاده تماشا كرديم كه به نظرشان بسيار غريب مىآمد . اسب حاضر بود . سورچى زنجانى بود آشنا درآمد . گردنهء آهوان براى سواره و پياده خيلى صغير است ، ليكن براى اين دليجانها بسيار رشيد و كبير .\r\nبه‌زحمت زياد بالا برد . پسرهء آهوانى قربان نام كارش اين است . دليجان را تعاقب كند هر جا اسبها عقب زدند يا ايستادند فورا سنگى پشت چرخ بگذارد . اين پسره مثل اجانين بود . يك سال ديگر يقينا سورچى زنجانى را از آهوان تبعيد خواهد نمود . گفتم چند مواجب دارى جواب داد مواجب من به‌قدر همت مسافران است . دليجان كه بالاى گردنه رسيد انعامى گرفته مىروم . قدرى شوخى كرده چند پنج شاهى دادم كه با شعف تمام تا آخر گردنه بلكه تا دم چاپارخانه به‌تاخت رفت . همه‌جا سرازير بود و جاده هموار تا چشم نگاه مىكرد به يك ميزان بود . جاى دوچرخه ( بىسيكلند ) « 1 » خالى بود تا در ظرف يك ساعت اين پنج فرسخ را طى كنم .\r\n\r\nقشه - كجاوه پالكى\r\nسه ساعته تا قشه آمديم . اين‌جا ملك سپهسالار مرحوم [ بود 
  ] و حالا به امير خان سردار رسيده . بنا و عمله زياد مشغول ساختن كاروانسرا ، قهوه‌خانه و باغ اربابى بزرگى بودند . در اين‌جا قافله‌اى از زوار ديده شد كه با كجاوه پالكى مىرفتند . از طهران هم كه بيرون آمديم همين‌طور زوار عرب پياده ، ماديان‌سوار ، الاغ‌سوار ديده مىشود كه به\r\n\r\n\r\n","description":"","footnote":"\r\n( 1 ) - به همين رسم الخط نوشته  Bicyclet  منظور است .\r\n","page_name":" 1652 ","page_number":682},
  {"content":"\r\n\r\nهيكلهاى غريب و هيئتهاى عجيب به‌سمت عتبات مىروند . تازه‌گل با همه احوال‌پرسى و التماس دعا به زبان عربى مىكند . چون بدذات يك سفر هم در ركاب مرحومه خانم و گلين خانم عيال من عتبات رفته است حالا عرب شده و عربى حرف مىزند . قشه با يك ده ديگر در هشت هزار تومان اجاره است . الان صفائى نداشت . نماز خوانده چاى خورده سوار شديم . همه‌جا سرازير بود . سيل گويا عداوت مخصوص با ما پيدا كرده كه هرجا مىرسيم استقبالى نموده و راه را به كلى خراب كرده است . متصل اين دليجان به هوا مىرود و به زمين مىخورد . چنان صدا مىكند كه يقين مىشود شكست . باز به حال خود باقى است . دليجان و گارى به‌سمت طهران مىرفت . نوبت مبادله با اسبهاى گارى بود . ايستاد . مغرب بود . سى عمامه سفيد ، عمامه سياه بيرون آمد . گفتى مدرسهء متحركى است . زن عربى هم پياده مىرفت . ما را كه ديدند بناى افادهء علمى شد . عربى بود كه از گوشه و كنار در اين برّ بيابان گفته مىشد . زن عرب اول ازين هم‌صدا حيرت كرد . بعد آرام شده به هريك جوابى داد و رفت كه من از جواب و سؤال چيزى جز اداى كلمات از مخرج به غلظت تمام دستگيرم نشد . علما از طلاب مدرسهء سپهسالار بودند . پنجاه روز بود به زيارت مشرف شده بودند .\r\n\r\nسيدآباد\r\nدو ساعت و بيست دقيقه كشيد تا به قريهء سيدآباد رسيديم . بيست دقيقه به غروب مانده بود سوار شديم . دو از شب رفته رسيديم . باغى نزديك نداشت . بنى اعمام عظام پسرهاى مرحوم شاهزاده ركن الدوله طاب ثراه قدغن فرموده‌اند كه از سمنان تا شاهرود در خانه منزل نكنيم . دور تر از چاپارخانه نرسيده به قلعهء مقابل خانهء ارباب ده در صحرا افتاديم . دليجان نزديك خودمان بود . شام مختصرى نان و كره با سه دانه تخم‌مرغ صرف شد . زود استراحت كرديم . هوا خنك بود .\r\nدوشنبه 25 - چهار به دسته مانده از رخت‌خواب برخاستم . فورا دست نماز گرفته نماز را كردم . هوا قدرى روشن شده بود كه ديدم در روى سكوى جلوى خانهء ارباب شخص قطورى يكتاى قبا با زيرشلوار نشسته است كه چهره و تركيب آن در تاريكى پيدا نيست . در اين بين دو نفر يكى بلندتر با قباى قرمز ، ديگرى كوتاهتر با قباى آبى پيدا شده سلام [ و 
  ] تعظيمى كردند كه معلوم شد اينها نوكر يا رعيت [ اند 
  ] و آن شخص قطور ارباب است . چند كلمه قبا قرمز حرف زد كه مفهوم نشد .\r\nفورا ارباب بناى تغيّر را گذاشته و مسلسل مىگفت هى پدرسوخته ( بكسر پ و دو سكون ) ، هى پدرسوخته صد و پنجاه من گندم ندادم ، هى پدرسوخته بيست من آرد\r\n\r\n","description":"","footnote":"","page_name":" 1653 ","page_number":683},
  {"content":"\r\n\r\nندادم ، هى پدرسوخته سه تومون ندادم ، هى پدرسوخته يك قبا ندادم ، هى پدرسوخته ، هى پدرسوخته ، هى پدرسوخته ، قبا قرمز در هر بندى نگاه به قبا آبى كرده و نزد ارباب شفاعت مىكرد . يك مرتبه گفت تقى تقى ، شخصى از دالان حياط ارباب بيرون آمد .\r\nاشاره با دست كرد و گفت ببر نگاه‌دار هى پدرسوخته . قبا آبى را تقى برد در دالان . من گمان كردم در طويله يا محبس ارباب زنجير شد . ارباب آرامتر مىگويد هى پدرسوخته صد و پنجاه مون گندم ندادم ، هى پدرسوخته بيست مون آرد ندادم ، هى پدرسوخته سه تومون ندادم ، هى پدرسوخته . يك قبا ندادم ، هى پدرسوخته ، هى پدرسوخته ! سكوتى كرده زير لب گفت هى پدرسوخته ، هى پدرسوخته چماقت بزنم كه شش ماه ناخوش شوى ، آرامتر هى پدرسوخته ، هى پدرسوخته . الله اكبر ، بسم الله الرحمن الرحيم ، الحمد لله . . . « 1 » روى زمين خشك ارباب بناى نماز صبح را گذاشت . من و شاهزاده و تازه گل ، دايه ابو القاسم ، سرور خان و سايرين از اول مشغول تماشا و اصغاى كلمات [ بوديم 
  ] و به حق خدا بقدرى خنده مىكرديم كه نزديك بود روده‌هامان پاره شود ( بدون كم و زياد است ) . السلام عليكم و رحمة الله و بركاته ، الله اكبر . هى پدرسوخته ، هى پدرسوخته .\r\nتقى تقى . بله بله ! نماز كردى بله ! پسره را بيار ، هى پدرسوخته . در اين بين رعيت ديگرى پديدار شد . پس از تعظيم و تكريم عنوان شفاعت كرد [ گفت 
  ] تقصير ندارد جوانى كرده بگذريد . ارباب ، هى پدرسوخته باز از سر گرفت ، صد و پنجاه مون گندم ندادم الى آخر .\r\nتقى مقصر را در پشت‌سر داشت كه ملاحظه كند عمل شفاعت به كجا مىرسد . يك مرتبه قبا آبى دست به فرار نهاده پا به دو . حالا ندو كى به دو . يك مرتبه ارباب صداى خود را كلفت كرده تقى تقى بگير بگير ، به دو ، هى پدرسوخته ، هى پدرسوخته ، جلو بگير بگير ، هى پدرسوخته ، هاى بگير ، هاى جلو بر كن . رفت رفت ، هى پدرسوخته . يك مرتبه فرارى دور شده ارباب خود را از سمت قبله برگردانيده رو به مشرق كه طرف فرار مقصر بود نشسته دستها را بغل گرفته مات و متحير نشست . به اندازه‌اى اسباب خندهء ما شد كه واهمه كرديم ارباب حكيم به تنبيه ما كند و هى پدرسوخته‌ها را به ما بگويد . ناچار خوددارى مىكرديم . شاهزاده فرمودند خوب است تازه‌گل يك فنجان چايى براى ارباب ببرد و صحبتى بدارد تا رفع تغيرش بشود . چايى را هم ريخت ، نان خشك هم گذاشت . مصمم رفتن و صحبت داشتن شد . اما بدبختانه اين هياهو جمعيتى [ را 
  ] به دور ارباب جمع كرد كه ديگر صلاح نبود برود . با كمال افسوس كه متمم قضيه ناتمام ماند به دليجان رفتيم .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1654 ","page_number":684},
  {"content":"\r\n\r\n\r\nدامغان\r\nسه ساعت به دسته مانده بود باد مىآمد . راه سرازير بود . دهات زياد ديده مىشد .\r\nزراعت پنبه و كرچك فراوان بود . بيست دقيقه به دسته مانده وارد شهر دامغان شديم .\r\nجلوى امامزاده جعفر ( ع ) توقف شد زيارت كرديم . از اولاد على ابن الحسين عليه السلام است . اين مختصر را از مطلع الشمس محض آگاهى خواننده نقل مىكند . « اما دامغان از بلادى است كه نظير آن به قدمت در ايران بلكه در تمام معمورهء جهان كمتر يافت مىشود . حالات مختلفه بر اين شهر طارى و عارض شده ، به منتهاى آبادى رسيده و خرابيها ديده . وقتى كه اسكندر كبير از مقدونيه رايت كشورگشائى برافراشت و قدم در اين نواحى گذاشت دامغان نهايت معمورى و آبادى را داشت . يونانيان اين بلد را « هكاتم پليس » مىگفتند يعنى شهر صد دروازه و عادت اهالى يونان اين بوده كه هر شهرى در آبادى به اوج كمال و عظمت مىرسيد آن را « هكاتم پليس » مىناميدند . چنانچه شهر « تب » از مداين قديمهء مصر ( شهر تب را كامبيس پادشاه ايران فتح و غارت كرد . ) و در عظمت دامغان همين بس كه وقتى پادشاه مخصوص داشته و كرسى ايالت قومس بوده .\r\nشيخ سعدى در بوستان گويد :\r\n يكى را به چوگان شه دامغان * بزد تا چو طبلش برآمد فغان \r\nاما شهرى داراى آن عظمت حالا اهميتى ندارد . دورهء شهر دامغان هشت هزار و هفتصد ذرع است و بارهء آن صد و شصت و شش برج دارد و پنج دروازه . آب شهر دامغان از چشمه على است . شش محله دارد : محلهء سادات - محلهء جوزيا - محلهء شاه - بالا محله - محلهء دباغان - محلهء قلعه . انتهى . »\r\n\r\nمولودخانهء خاقان\r\nپسره نزديك دليجان ما ايستاده بود . گفتم راهنماى من شو ، هرجا مىخواهم ببر انعامى بگير . قبول كرد . اول گفتم به مولودخانه برود . از ميان بازار گذشتيم . سفيدكارى و آب‌پاشى بود . اما خيلى از دكاكين بسته [ بود 
  ] . آنها هم كه باز بود خيلى پريشان و فقير به نظر آمد . تقريبا به دهات شبيه‌تر بود تا شهر . پسره خيلى حرّاف و زرنگ بود . مىگفت از وقتى كه حاجى احتشام مرحوم شده دامغان خراب شده است . داخل ارگ شهر شديم كلية خراب شده و خاك آن را متصل براى رشوهء باغات مىبرند . داخل عمارت مولود خانه شديم . فقط از تمام ارگ اين حياط آباد است . تعمير هم تازه كرده‌اند . مصفا و تميز بود . اطاق مولودخانه كه خاقان خلد آشيان در آنجا تولدش شده رو به مشرق است . خود\r\n\r\n","description":"","footnote":"","page_name":" 1655 ","page_number":685},
  {"content":"\r\n\r\nاطاق قلمدانى [ است 
  ] و آخر آن هلالى مىشود . سه در سمت حياط سه در سمت شمال به ايوان و يك در سمت جنوب ، تمام اين عمارت مشرقى است . اطاق سفيدكارى و پاك بود .\r\nفاتحه‌اى خوانده بيرون آمدم . خيلى تعجب است كه اين عمارت تاريخى را نگاه دارى كرده‌اند و مثل ساير جاها خراب نشده است . سرايدارش نبود . زن و بچه‌اش در حياط خلوت اين عمارت منزل دارند .\r\n\r\nمسجد جامع و آثار ديگر\r\nمسجد جامع از بناهاى قديم است . يك منار بلندى داشت خيلى كهنه به‌نظر آمد .\r\nمدرسهء مطلب خان مقابل مسجد است داير بود . مسجد « تارىخانه » خيلى قديم است .\r\nچون دور بود ممكن نشد بروم . برجى هم مثل برج طغرل طهران در نزديك امامزاده جعفر بود اما از آن خيلى كوتاه‌تر است . تفضيل اين بناها تماما در مطلع الشمس ذكر شده است .\r\nالحق خيلى زحمت كشيده و خواندن دارد . دليجان حاضر شده بود . شاهزاده نصير الدوله و آدمها در باغ متولى امامزاده مشغول خوردن زردآلو و گوجه بودند . من هم خسته شده گرسنه بودم شريك آنها شده كاملا سير شدم . يخ طهران را تا سمنان برديم .\r\nيخ سمنان بسيار بد بود تا اينجا به‌زحمت رسيد . از اينجا هم يخ خوبى برداشتيم . نان پخت نكرده بودند . سمنان كه بسيار نانش بد بود . گفتند اين‌جا هم حكم آنجا را دارد .\r\nنصف گندم و نصف جو است . تا اين‌جا كه نانش بسيار بد بود\r\n\r\nپسته يك من پانزده قرآن\r\nپستهء دامغان مشهور است . امسال گفتند سرما زده كم است . حاليه يك من پانزده هزار است . دو نفر ارمنى ديدم معلوم شد تاجر پسته هستند . همين روزها صد خروار خريدارى كرده‌اند يك من نه هزار . بعد از اين خريد ترقى كرده . باغات دامغان زياد است .\r\nپسره مىگفت با وجود آنكه هركس دو باغ و سه باغ دارد باز از باغات ديگران دزدى مىكنند ، بلبل مىخواند . « جو درو » شده است . دليجان از بازار دامغان مىگذشت . خيلى كساد بود . نوبر خيار ديده شد ، به قدر اواخر خيارهاى طهران بزرگتر . سه دانه هم بيش نياورده بودند . هرچه كردم از جاليز كوچكش را بياورند به قيمت بزرگ پول بگيرند نشد .\r\n\r\n","description":"","footnote":"","page_name":" 1656 ","page_number":686},
  {"content":"\r\n\r\n\r\nوضع راه\r\nراه خراب ، همه‌جا از نهرهاى عميق بايد بگذرد . خيلى صدمه زد . به‌زور مىبرند . به خدا راه نيست و شهرت است كه كالسكه يا دليجان هفت روزه در كمال راحت خراسان مىرود . اولا آن كسى كه هفت روزه رفته جز امير بهادر جنگ كيست . ثانيا جاده كه نه نهر اطرافش دارد نه « شسه » شده ، نه پل دارد ، نه سيل‌برگردان به چه جهت كالسكه راحت خواهد رفت . يك پل بسته نشده . يك سيل‌برگردان ندارد . همان‌طور كه به‌زور در كوچه‌هاى طهران درشكه مىرود همين‌طور هم بلكه سختتر به خراسان عرابه مىبرند .\r\nاين مرد كه هم كه روزى مبلغها پول از مسافرين دريافت مىكند يك شاهى خرج اين راه نكرده و نمىكند . چيزى كه براى مسافر خوب است و به آن واسطه مىشود اين صدمات را جبران كند اولا آنكه زودتر خواهد رسيد و البته از كاروان زودتر مىرسد . ثانيا بىتكلف است . ثالثا جمعيت زياد ، باروبنه همراه ندارد . رابعا مجبور نيست در منازل كثيف بماند و غصهء نبودن جو و كاه و نان و هزار چيز ديگر را بخورد . در مشهد هم كه مشرف شد اسم چاپارى تكلف و خيلى مخارج و زحمات را كم مىكند . بايد اميدوار بود كه انشاء الله تعالى بهتر شود و مردم آسوده و راحت به زيارت بروند . من كه مشكل است مراجعت از اين راه برگردم . هر قسم است از آن راه مىروم و يقين دارم خوش‌تر خواهد گذشت .\r\n\r\nمهماندوست\r\nسه ساعت و نيم تا مهماندوست كشيد . در باغ پياده شديم . از شهر سمنان تا شاهرود غريب گز ( مله ) دارد خصوصا در مهماندوست و ده ملّا . حتى المقدور در خانه نبايد منزل كرد . مهماندوست قريهء آبادى است . جنگ اول نادر شاه با افغان در اين محل و موسوم به همين اسم است . پس از اين جنگ ايرانيها قوت قلبى گرفته ديگر افغان ذليل شد . در اين جنگ توپخانهء نادر شاه كه در تپهء خود اين جلگه واقع شده است باعث شكست افغان شد . اشرف فرارا به‌سمت طهران رفته و باز در سر درهء خوار جمعيتى فراهم كرد شكست ثانى خورد به اصفهان رفت . جنگ مورچه‌خورد آخر بازى اين تماشاخانه بود و پرده افتاد . ناهار مختصرى همراه بود با نان لواش خوبى كه از ده خريده شد صرف گرديد . پنج ساعت از دسته گذشته سوار شديم . هوا گرم شد . راه سربالا بود . اسبهاى اين منزل بسيار خوب بود . تند مىرفتيم . سرور خان و تقى در اين سمت دليجان چرت مىزدند . متصل سر آنها بود كه به‌هم مىخورد . آن‌سمت كلفتها گاهى كه دليجان از نهرى يا بلندى رد مىشد يك مرتبه به‌روىهم مىافتادند و اسباب خنده بود .\r\n\r\n","description":"","footnote":"","page_name":" 1657 ","page_number":687},
  {"content":"\r\n\r\n\r\nده ملا\r\nدر اين دو ساعت كه تا ده ملّا رسيديم تماشاى من و شاهزاده همين چرت زدن حضرات بود . گاهى كه بىاندازه اسباب خنده مىگرديد . در ده ملّا كنار نهر پياده شده چايى خورديم خيلى لذت داد . دست نماز گرفتم پاها را شست‌وشو داديم . ده ملّا معدن مله است . هوايش سرد است . عوض چهار اسب در اين منزل سه اسب بستند . اسب چهارم ناخوش بود . چهار ساعت به غروب مانده بود آفتاب گرم بود . يك حسن اين مسافرت هم به اين شكل محفوظ بودن از سرما و آفتاب است . روىهم‌رفته نه تعريف دارد نه تكذيب . بين بين است . خيلى آرام مىرفتيم .\r\n\r\nشاهرود\r\nغروب وارد شاهرود شديم . در ميدان دم دروازه جلوى چاپارخانه دليجان ايستاد .\r\nجمعيت زياد بود . جائى را هم نمىشناختيم . سرور خان را پياده كرده به چاپارخانه فرستاديم . نويسندهء اداره آمد جلو افتاد ما را به بالاخانهء سردر منزل خودش برد . نماز كرديم .\r\n\r\nخيرآباد نصير الدوله\r\nخيرآباد مشهور به آصفيه ملكى جناب نصير الدوله دو فرسنگ آن سمت شاهرود است . ميل داشتيم آنجا برويم ، گفتم اسب ببندند . تقى آمد كه مىگويند دليجان خراب است نمىشود . در راه امروز سورچى آخرى هم مىگفت كه فنرها خوابيده و ضايع است . اصرار كرديم يا دليجان ديگر بدهند يا همين را ببريم مراجعت بدهند و درست كنند . پيغام آورد ممكن نمىشود ، مگر نوشته بدهيد صدمه وارد شد ربطى به اداره نداشته باشد ، خسارت وارده را هم بدهيد . تكليف ما لا يطاقى بود . راضى به توقف شديم . ميرزا كه بسيار آدم معقولى به‌نظر آمد پس از قرائت بليت بالا آمده در كمال ادب گفت منزل مخصوص براى مسافرين محترم داريم . هواى شاهرود هم بسيار خوب است امشب را توقف كنيد تا فردا ظهر دليجان تعمير شده راحت برويد . گفتم با غريب گز چه بايد كرد . اطمينان داد كه اولا چندان ندارد . ثانيا در اين منزل ابدا نيست . جلو افتاده نزديك همانجا [ به 
  ] باغى با سه بالاخانه كه از دو سمت ايوان داشت هدايت كرد .\r\nفرستادم شاهزاده و سايرين آمدند . حمال گرفته اسبابها را آوردند . شب هوا خوش بود ، لله الحمد .\r\n\r\n","description":"","footnote":"","page_name":" 1658 ","page_number":688},
  {"content":"\r\n\r\nسه‌شنبه 26 - خواب خوبى امروز صبح كردم . بعد حمام رفتم ، تميز بود . محمد شاهرودى كه پانزده سال نوكر من بود و مراجعت از زنجان در الموت مرخصى گرفته شاهرود آمد امروز خبر شده سر حمام بود . خيلى از ديدارش خوشحال شدم . دوازده يا سيزده ساله بود نزد رحيم آبدار حضرت و الا شاگرد بود . بعد نزد من آمد . زن گرفته و آدمى شده . اغلب جاهاى شهر را با محمد گردش كردم . شاهرود چندان شهر قديمى نيست . اما آبادى آن هيچ‌طرف مشابهت با سمنان و دامغان نيست ، آب‌وهواى شاهرود هم خيلى بهتر است . كوچه‌ها اغلب داراى نهر آب و درخت است . بازارش معمور و آبادان است .\r\n\r\nبسطام\r\nبسطام در يك فرسنگى شمال غربى واقع است . گفتند آب‌وهوايش بهتر است .\r\nحاكم‌نشين بسطام است . حكومت اينجا حاليه با حضرت و الا عماد الدوله است . ناهار بدى نداشتيم . شاهزاده هم بازار گردش رفته بود . دستمال و دو ذرع چيت گرفته بودند .\r\nايشان هم بازار اينجا را مرغوبتر ديده بودند .\r\nتوت بسيار خوبى امروز آوردند . آلوچه هم هست . ساير ميوجاتش نرسيده . جو و گندم سبز است . باغات بسيار دارد . آبش رودخانه و قنات است . ابنيه و آثار قديم هيچ ندارد . يك ساعت به غروب مانده دليجان از دست كارگر بيرون آمد و حاضر شد . يك ساعت شب بيشتر رفته بود وارد خيرآباد شديم . سيد احمد مباشر جاى ما را در حياط خودش در قلعه تهيه ديده بود . هرچه اصرار كردم موسم باغ است در خانهء رعيتى هم بيم غريب گز است از عهدهء سيدنا بيرون نيامديم . بره‌اى هم تعارف آورده بود . صبح پشيمان شده گفت داخل گله شده و حاضر نمىشود . من هم از بره دستم كوتاه شد . دو عدد جوجه گرفتم .\r\n\r\nترس از غريب گز\r\nاين صحبت غريب گز را خودم به زبان آدمها انداخته‌ام . از دست تازه‌گل و دايهء ابو القاسم خان آسودگى ندارم . ديشب تازه‌گل وقتى كه جاى مرا در پشه‌دان انداخت ديگر بيرون نيامد . هركس گفت بيرون بيا يك بهانه آورد . بالاخره در اين پشه‌دان يك ذرع نيم در يك ذرع من و شاهزاده نصير الدوله ، ابو القاسم خان خوابيديم . تازه‌گل هم به رو و سماجت و اصرار در مكانى كه سه وجب طول و دو وجب عرض داشت پائين پشه دان قلمبه شده از واهمهء غريب گز خارج نشد . آن دايهء احمق هم تا صبح نشست . آخر\r\n\r\n","description":"","footnote":"","page_name":" 1659 ","page_number":689},
  {"content":"\r\n\r\nالامر از ضيق مكان شاهزاده بيرون رفت . تازه‌گل محرمانه داخل رخت‌خواب ايشان شده در كمال امنيت خوابيد و اين مسئلهء اخير صبح معلوم شد .\r\n\r\nخيرآباد\r\nچهارشنبه 27 - صبح زود برخاستم چايى خورده سيد حاضر شد . قلعهء خيرآباد خراب است . فعلا نه خانوار رعيت دارد و پانزده خروار تخم كاشته شده . دو قنات داير دارد كه يك سنگ‌آب ندارند . باغ قديم و باغى جديد دارد . قهوه‌خانه‌اى هم دارد . اين خيرآباد مشهور به آصفيه ملك اللهيار خان آصف الدوله مرحوم بوده . پس از فتنهء سالار و فرار آصف الدوله به حكم دولت خراب كردند و خالصهء ديوان شد . بعد از ويرانى ميرزا عبد الوهاب خان آصف الدوله در وقتى كه فرمانفرماى خراسان بود از دولت خريدارى كرد . اين آبادى مختصر هم از اوست . گفتند ده رشته قنات دارد و هرقدر بخواهند زمين .\r\nآثار و علامت باغ و عمارت و قلعه بسيار بسيار دارد . از دهات بزرگ شاهرود است .\r\nافسوس كه خرابه افتاده . فرمايشات و دستور العملهاى سيدنا يك ساعت و بيست دقيقه به دسته مانده كشيد كه به‌راه افتاديم . محمد تا اينجا آمد مرخص شده رفت . يك اشرفى « اقر » راه گرفت . تا فراشنبد دو ساعت و بيست دقيقه كشيد . طويله و دو سه اطاق براى سورچى و مهتر سيد آقا خان ساخته آب ندارد . با « بشكه » « 1 » ( آب‌انبار متحرك ) آب شيرين مىآورند . آبادى اينجا از شاه عباس است . اما تمام آن قلعه ، آب‌انبار و غيره ويرانه شده . خدا رحمت كند همچو پادشاه خيرى را كه در اين راه هرجا لازم بود ، آبادى برپا كرده ، كاروانسرا ساخته ، آب‌انبار درست كرده . در اين دوره از عهدهء تعميرات آن بر نيامده تا چه رسد كه علاوه نمايند .\r\n\r\nميامى\r\nيك ساعت معطلى تبديل اسب كشيد . سورچى زن بامزه‌اى داشت . صحبت با شاهزاده زياد كرد . چهار ساعت كشيد تا وارد ميامى شديم . قريهء بزرگ آبادى است .\r\nكاروانسراى شاه عباسى خيلى عالى دارد . درختهاى چنار قوى از ده ملا به اين سمت همه‌جا دارد . ما را به حياطى بردند خيلى گرم و خفه بود . منزل نكرده در مسجد خوبى كه ايوانش سايهء خنكى از درخت چنار داشت منزل كرديم . نهر آب خوبى از جلوى مسجد مىگذشت . مگس زياد در مسجد بود . گويا بر خلاف عادت جمعيتى ديدند خيلى غريب\r\n\r\n\r\n","description":"","footnote":"\r\n( 1 ) - در اصل - دشكه .\r\n","page_name":" 1660 ","page_number":690},
  {"content":"\r\n\r\nاست كه فرار كرده رفتند كه بسيار مايهء تشكر و امتنان شد . سرشير خوب با خيار بسيار سبز تازه آوردند . با كباب جوجهء سيد به مصرف رسيد . خوب بود يخ آورده بوديم زيرا اينجا هم يخ نگرفته بودند .\r\n\r\nدهنهء زيدر\r\nپنج ساعت و نيم به غروب مانده از ميامى سوار شديم . راه صاف بود . از ابراهيم‌آباد آب خوب برداشتيم . نيم فرسنگ از آنجا گذشته خرابهء دهنهء زيدر بود كه سوابق ايام يعنى تا سى سال قبل زوار را برحسب امر دولت در اين‌جا نگاه‌دارى كرده با توپ و سوار و سرباز اين دو سه منزل را روانه مىكردند كه . . . « 1 » تركمان قتل و غارت نكنند ، با وجود آن همه اوقات تركمان از نهب و غارت كوتاهى نمىكردند . قدرى از دهنهء زيدر گذشته داخل تپه ماهورهاى زياد مىشود و جاده بسيار تنگ مىگردد . اينجا را « كال‌طاقى » مىگويند .\r\nاول دزدگاه و محل غارت تركمان بود . تا دو فرسنگ كه آخر « كال‌گزى » مىشود از تمام منازل باوحشت‌تر بوده است .\r\n\r\nمملكتى را دادند\r\nمتحيرم اين‌جا تعريف كنم از آن كسى كه تركمان و كل تركستان [ را 
  ] كه هميشه ميدان مشق و جاى ترقى و تنزل قشون و صاحب‌منصب ايران و حكام خراسان بود از دست داد يا تكذيب كه يك مملكتى را دادند كه چهار فرسنگ راه ايمن شود . اين مسئلهء عمده را به ذوق سليقهء خواننده واگذار مىكنم كه درست از كم و كيف مطلب واقف شده بعد خود داند . . « 2 » .\r\n\r\nمياندشت\r\nبعد از دو ساعت و نيم طى مسافت در ماهورهاى كال‌طاقى به خود مكان كال رسيديم . اين‌جا هم طويله و اطاقى با قهوه‌خانه ساخته‌اند . فى الجمله زراعتى هم شده است . آبش شور [ ست 
  ] و از يك ميدانى آب شيرين از چاه مىآورند . اسب عوض كرده جاى من عقب دليجان ، عصر آفتاب مىگيرد . ميل كردم در صندلى دليجان نزد سورچى بنشينم . خيلى راحت و خنك‌تر بود . سورچى هم اهل عباس‌آباد [ بود 
  ] . از آن‌جاها خوب\r\n\r\n\r\n","description":"","footnote":"\r\n( 1 ) - يك كلمه ناخوانا .\r\n( 2 ) - نقطه‌چين در اصل است .\r\n","page_name":" 1661 ","page_number":691},
  {"content":"\r\n\r\nصحبت مىكرديم . دو لغت هم ياد گرفتم « ديشلى » و « يان » كه دو اسب وسط باشد و دو اسب كنار كالسكه كه به عرض ببندند . غروب به مياندشت رسيديم . اين‌جا كاروانسراى شاه عباسى و كاروانسراى بزرگى از حسين خان نظام الدوله مرحوم دارد . در مطلع الشمس نوشته بود كه بيست هزار زوار در اين سه كاروانسرا مىتواند مسكن كند . باز نوشته بود كه صد هزار تومان نظام الدوله خرج اين كاروانسرا كرده است . چايى خورده نماز مغرب و عشاء را به‌جاى آورده سوار شديم . راه ماسهء بسيار داشت ، تاريك بود ، اسبها هم خسته . باد به‌شدت مىآمد . خيلى آرام مىآمديم مثل كاروان . من در اطاق زنانه نشستم . قدرى از تركمان و دزد صحبت داشتم . تازه‌گل كم مانده بود قالب تهى كند .\r\nخصوصا فانوس را برابر او آويزان كرده بودند . مىترسيد بواسطهء روشنائى چراغ هدف گلولهء اول او بشود . صحبت من طولانى شد . لرز تازه‌گل به سايرين جز شاهزاده كه مسبوق شده بود سرايت كرد . چراغ را كه هر شكل بود خاموش كردند . كم مانده بود زهره آب كند . تازه‌گل دعا مىخواند . يك دعاى نوشته هم همراه داشت در دهن انداخت . بعد كه جويا شديم مىگفت دوا بود . كم‌كم بناى چرت شد . آنقدر تماشا داشت كه حساب ندارد . اما تازه‌گل از واهمه خواب نمىرفت . متصل اين سمت جاده و آن سمت جاده را دوربين انداخته ملتفت گوشه و كنار بود كه تركمان از كدام سمت بيايد و دزد از كجا تفنگ خالى كند . يا امام رضا و يا امام حسين ( ع ) بود كه مىگفت . در اين بين خراسانى عمامه سفيد به سرى در كنار جاده ديده شد . همه خوابيده بودند جز من . تازه گل به‌روى من افتاد كه واى تركمان . خدا مىبرند . تا منزل اين تياتر و تماشاخانه در كار بود . بقدرى من خنده كردم و اداهاى تازه‌گل مضحك بود كه به وصف برنمىآيد و از عهدهء قلم من خارج است . نويسندهء قابلى لازم است . تمام راه ماسه بود و تا يك وجب از چرخ به‌ميان خاك فرومىرفت .\r\n\r\nعباس‌آباد\r\nدرست اين شش فرسنگ را شش ساعت و نيم آمديم كه هفت و نيم از شب رفته اذان صبح به عباس‌آباد رسيديم . توبه كردم ديگر شب حركت نكنم . زيرا خيلى سخت گذشت . قهوه‌چى را به‌زحمت بيدار كرده ما را به حياطى دلالت كرد . اين را ننوشتم دليجان نايستاده بود . همشيره زهرا سلطان از شدت خواب گمان كرد ايستاده . در را باز كرده يك مرتبه سرازير شد و فرياد كرد . از فرياد او يك مرتبه چرتها پاره شد . اجماعا سورچى را به ايستادن حكم كرديم . اگر جزئى حركتى كرده بود نعش‌كشى و مرده‌شوئى گردن ما را گرفته بود . الحمد لله به خير گذشت . اما هردو پا و پهلويش آماس كرده و به\r\n\r\n","description":"","footnote":"","page_name":" 1662 ","page_number":692},
  {"content":"\r\n\r\nشدت كبود شده است . هرقدر مىخواهد ناله كند . بخير گذشت . سايرين و ملامتهاى ما مانع [ است 
  ] نمىگذارد . نان و خيار و تخم‌مرغ كه همراه بود مثل سحرهاى ماه رمضان به همان تلخى و سختى تناول شد يا زهر مار گرديد . هريك در يك سمت اطاق و ايوان دراز شديم و مثل شعاع الدين ميرزا فورا خوابم برد .\r\n\r\nصدرآباد\r\nپنجشنبه 28 - دو ساعت به دسته مانده محصل‌هاى پىدرپى مرا بيدار كردند كه ابدا ميل نداشتم بلند شوم . ديشب بيست و يك ساعت راه آمديم و درست بيست و سه فرسنگ راه بود . هشت فرسنگ تا ميامى ، چهار فرسنگ تا كال‌طاقى ، پنج فرسنگ تا مياندشت ، شش فرسنگ تا عباس‌آباد . خيلى سخت گذشت . دو ساعت هم بيشتر نخوابيدم . دليجان حاضر بود و تا صدرآباد دو ساعت و نيم كشيد كه چهار فرسنگ است .\r\nاز بناهاى ميرزا آقا خان صدراعظم [ است 
  ] نمىدانم حالا به چه مناسبت مىگويند ملك مستشار خلوت است . كاروانسرا و رباطى دارد . جغدى صدا مىكرد . چاپارچيها التماس كردند اين را بزنيد كه از صداى كريه خودش شب و روز ما را آرام نمىگذارد . من هم دو تير انداختم اتفاقا نخورد . در سوراخى رفته مخفى شد . من جغد به اين بزرگى نديده بودم . اسب عوض كرده سوار شديم . اين صحرا گورخر بسيار دارد . گفتند سالى چهل پنجاه عدد شكارچيهاى دهات شكار مىكنند . جلگهء بسيار وسيعى بود . همه‌جا سيل آمده و راه خراب است . امروز تمام گرفتار ماسه و شن بوديم مثل ديروز . چهار ساعت ربع كم كشيد تا مزينان رسيديم . اين دهات بىصفاست . جز باغ مو درختى ندارد .\r\nنمىدانم زمستان در موسم يخ چه گرمائى شده كه يخچالهاى اين دهات هيچ‌كدام يخ نگرفته‌اند .\r\n\r\nمزينان\r\nمزينان كهنه خراب و ويران افتاده كه به حكم خاقان خلد آشيان خراب شده است . در باغ انگورى كه دو اطاق كاه‌گلى داشت پياده شديم . ناهار خورده تا دليجان حاضر شود من يك ساعت خوابيدم . آقاى عماد السلطنه وقتى مىفرمودند سردارهاى بزرگ مثل ناپليون و اسكندر و غيره خوابشان به اختيار خودشان بود . پس معلوم مىشود شريكه اول سردار [ ست 
  ] و من هم در اين سفر نزديك است به درجهء مارشالى برسم . شش ساعت به غروب مانده از مزينان سوار شديم . گفتند پنجاه روز از عيد گذشته اين سيل آمده . چهار نفر آدم و مقدارى مواشى برده . همه صحرا « لات » سيل است كه خيلى به\r\n\r\n","description":"","footnote":"","page_name":" 1663 ","page_number":693},
  {"content":"\r\n\r\nزحمت عرابه مىگذرد . باد به‌شدت مىآمد . تمام صحرا خاك بود . آبادى در اطراف بود .\r\nخربوزه و پنبه از همه بيشتر زراعت شده است . هوا گرم بود . ليموناتى با يخ صرف شد كه بسيار مزه كرد .\r\n\r\nسودخر - صدخر - جوجه يكى يك هزار ، گران\r\nدو ساعت به غروب وارد سودخر كه عوام « صدخر » مىگويند شديم . نايب چاپارخانه ميل داشت بگذريم . چون ديشب خواب نكرده [ بودم و 
  ] امروز هم باد و خاك صدمه زده بود قبول نكردم . در خانهء سورچى زنجانى منزل كرديم . حياط مال بزرگ اين ده بود . او مرده زنش جاى ديگر گرفته سورچى منزل دارد . زنى شاهرودى داشت . بدگل و بىنمك نبود . پنج دانه جوجه در راه خريده بوديم دانه‌اى يكهزار . اين جاها همه‌جا گرانى است . تخم‌مرغ دانه‌اى صد دينار و از يك شاهى كمتر نمىدهند . تازه‌گل بنا شد خوراكى به شكرانهء آنكه از چنگ تركمانها نجات يافته بدهد . سودخر قريهء آباد بزرگى است . خربوزهء خوب دارد . اما بىدرخت و بىصفاست . گردوخاك هم امروز مزيد شده .\r\nتازه‌گل امشب به تلافى روضه‌خوانى سرخه مجلس بسيار باشكوهى فراهم نمود كه صداى گريهء زنها تا خانهء همسايه مىرفت . عربى ، فارسى ، نظم و نثر مىگفت . ترجمهء اشعار و تفسير عربى مىكرد . « الاذن بالاذن » را از اين خرطوم تا آن خرطوم معنى مىكرد .\r\nيك هنگامه و آشوبى [ بود 
  ] به هزار زحمت و التماس روضه را ختم كرد و سر شام رفت .\r\nشب گرم بود . باد كثيف همان‌طور مىآمد . در پشه‌دان خوابيدم بىتازه‌گل .\r\n\r\nريبد\r\nجمعه 29 ربيع الثانى - اول درجهء سرطان ، صبح دو ساعت و نيم به دسته مانده سوار شده همان ساعت دو درشكه و يك گارى رسيده بود . گفتند مقصر از طهران آورده‌اند .\r\nمن نديدم . ربع از دسته رفته وارد ريبد شديم . چهار فرسنگ راه بود . باد بسيار شديد بود ، در حقيقت طوفان بود . تمام صحرا خاك بود . ريبد هم ده بزرگى است اما بىصفا . اسب عوض كرده . يك ساعت از دسته رفته بود باز همان‌طور باد مىآمد . راه گاهى خوب و گاهى بد بود . اما اسبهاى امروز نمىدانم چه بنويسم . آن چهار فرسنگ راه را به چه زحمت و مرارت و كتك‌كاريها طى كرديم . اقلا بيست مرتبه اسبها را باز كرده عوض نمود . باز قدم‌به‌قدم مىايستادند . دو گارى از شهر مىآمد . خواستند اسب را عوض كنند سورچى اسبش نمىرفت ، نمىگذاشت . من ميل داشتم عوض كنند بلكه زودتر برسيم .\r\nازبس التماس كرد حرفى نزدم . اما سورچى جوان كه از شهر آمده بود هرقدر توانست\r\n\r\n","description":"","footnote":"","page_name":" 1664 ","page_number":694},
  {"content":"\r\n\r\nاين سورچى را كتك زد . او هم شلاق به اسبها كشيده نمىدانم چه شد كه تند رفتند . من پياده شده بودم ، در اين آفتاب گرما مدتى پياده رفتم تا سورچى مطمئن شده كه آن ديگرى خيلى عقب مانده ايستاد . من خسته و عرق كرده رسيدم . نصيب اين سورچى زنجانى امروز تمام فحش بود و كتك .\r\n\r\nخسروجرد\r\nباز اسبها قدم به قدم وامىزدند ، تا نزديك ميل خسروجرد رسيديم . اين منار را در مطلع الشمس نوشته از باقيمانده‌هاى شهر بيهق است . ارتفاع منار را بيست و نه ذرع معلوم نموده و سكوى آن پنج « مطر » ارتفاع دارد . تا نصف منار كه روشنائى داشت با تقى بالا رفتم . از آن به بعد تاريك بود . چراغى هم نداشتم ، هوا هم گرم بود . از دوندگى دنبال دليجان خسته شده بودم . به همان نصف قناعت كرده پائين آمديم . خيلى باشكوه و با تماشاست .\r\n\r\nسبزوار\r\nهوا گرم شد . شش ساعت به غروب مانده وارد دروازهء شهر سبزوار شديم . درست پنج ساعت آن چهار فرسنگ را آمديم ( آفرين بر اين چاپارى ) . نيم‌ساعت هم كشيد كه از بازار شهر و كوچه رد شده از دروازهء نيشابور خارج شده در سر مقبرهء مرحوم حاجى ملا هادى سبزوارى رحمة الله عليه پياده [ شديم 
  ] و منزل كرديم . ناهارى خورده استراحت كرديم . امروز در ظرف ده دقيقه اسبابهاى دليجان به اطاق آورده شده زيرا وقت ورود گداى زياد خارج مقبره ايستاده بود . بمحض اشاره مثل آنكه جائى را غارت كنند ريخته اسبابها را بيرون آورده و سر مقبره آوردند . حسين آدم متولى نايب ناظر شده ، رسول نام فقير نوكر مخصوص و راهنماى شخصى شد . « جرنبه جرنبه » پاره‌پاره با يك شولاى ولدالزنا دنبال من افتاده بود . هروقت به عقب نگاه مىكردم از خنده روده‌بر مىشدم .\r\nبا اين طمطراق به‌سمت شهر و حمام مىرفتم . در سر صفه نشستم . رسول خان هم پلهء پائين نشست . تقى از اين همقطار جديد خود در حيرت بود . حمام كثيفى بود . بقدرى هم قال مىكردند كه از حمام زنانه بدتر .\r\n\r\nمدرسهء حاجى ملا هادى\r\nزود بيرون آمدم به‌سمت مدرسهء سركار حاجى مرحوم رفتم . سه چهار نفر طلبه دم در نشسته بودند . مهرى گرفته روى چمن نماز كردم . مسجد فرش نداشت . مدرسه هم\r\n\r\n","description":"","footnote":"","page_name":" 1665 ","page_number":695},
  {"content":"\r\n\r\nبسيار مخروبه بود و حال آنكه اين مدرسهء نامى تاريخى را مىبايست اهل سبزوار مثل گلدسته نگاه دارند . بارى نزد طلبه‌ها نشستم صحبت متفرقه بسيار شد تا از حكام سبزوار صحبت به‌ميان آمد .\r\n\r\nمظفر الممالك\r\nرسيد به اسم سركار مظفر الممالك . نمىدانيد چه چيزها گفتند و چه تفصيلات بيان كردند . حجاج مىگفتند ، عبيد الله زياد مىناميدند . من همه را نمىتوانم بنويسم فقط به چند چيز مختصر قناعت مىكنم . يكى از احكام ايشان را گفتند : شخصى را گرفته و پنجاه تومان جريمه گرفت كه چرا رو به قبله ادرار كرده . از ديگرى سى تومان گرفت كه كنار نهر آب درخت كاشته است . از آسيابانى بيست تومان گرفت كه چرا آسيا آب بالا زد . روز عيد به هركس يك پنج هزارى داد سى تومان دو روز بعد جريمه گرفت . از اين مدرسهء حاجى مرحوم سيصد تومان گرفت . آقاى حاج ميرزا حسن مجتهد را به چه خفت تبعيد كرد . در جوين چه كارها كرد . تمام اين بلد دعاگو و ثناخوان ايشان تا قيام قيامت هستند . . . « 1 » من از ترس هيچ نگفتم . بندگى خدمت ايشان دارم يا پسرخاله هستم . زيرا مداخلها ، را او كرده بود كتك را من مىخوردم .\r\n\r\nمعز الملك\r\nمسجد جامع و امامزاده يحيى را زيارت كرده به‌سمت منزل آمدم . اما شهر سبزوار آباد و بزرگ است . بازار طولانى و دكاكين زياد دارد . مصفا نيست ، باغات و آب زياد ندارد .\r\nبواسطهء زراعت پنبه و خشكبار خيلى متمول شده‌اند . حاجيهاى سبزوار دويست و سيصد هزار تومان گفتند مكنت و ماليه دارند . حاكم اين‌جا هميشه از طرف ايالت خراسان است . حاليه معز الملك نامى حاكم است كه نمىشناسم . دهات‌آباد حاصلخيز بسيار دارد .\r\n\r\nحاجى ملا هادى\r\nاز كتاب مطلع الشمس فقط به ذكر مختصرى از احوالات حاجى مرحوم براى زيب و زينت اين روزنامه ذكرى بكنيم مناسب‌تر است .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1666 ","page_number":696},
  {"content":"\r\n\r\n« بزرگترين مزيت و برترى اين شهر آنكه تقريبا در نيمهء آخرى از مائه سيزدهم هجرى اين بلد به‌وجود حكيمى عارف و مردى كامل و فيلسوفى مرتاض و پيرى فياض رونق يافته و انوار معارف از اين خطهء شريفه به هر جانب تافته بود و اين فارس مضمار معرفت و ايقان و پيشرو سالكان طريق هدايت و عرفان مرحوم حاجى ملا هادى سبزوارى تغمده الله برضوانه بود كه از اشعه و انوار حكمت عالم علم و درايت و حوزهء شريعت و طريقت و حقيقت را مزين و منور مىنمود و در حقايق مىسفت و در حضيض ناسوت از ملكوت و لاهوت سخن مىگفت . در كسوت تجرّد به‌سر مىبرد و زنگ علايق از دلها مىسترد و نظر به احترام حكيم ماجد و فرد واحد از ابنيه مهمه و مزارات متبركهء سبزوار ابتدا به شرح سرا و مقبرهء آن بزرگوار قدس سره مىپردازم . »\r\nبعد از اين توصيف مرحوم اعتماد السلطنه شرح خانه و زندگانى و معاش و رفتار و كردار حكيم يگانه را شرح مىدهد و الحق بسيار خوب مىنويسد :\r\n« تولد حكيم « غريب » است و مدت عمر آن مرحوم مطابق با « حكيم » است . تاريخ وفات آن سرور را محمد كاظم سبزوارى گفته :\r\n اسرار چو از جهان به‌در شد * از فرش به عرش ناله سر شد\r\nتاريخ وفاتش ار بپرسند * گويم كه نمرد زنده‌تر شد \r\n« اسرار » تخلص مىفرمودند . »\r\nعينك آن مرحوم را هم كه پانزده سال استعمال فرموده بودند مرحوم اعتماد السلطنه به هزار منت از عيال آن مرحوم گرفته و با خود مىبرد . ملا هادى جناب « 1 » معلم آقاى عماد السلطنه و بعضى از همشيره‌ها چهارده سال در مدرسهء سبزوار خدمت حاجى درس خوانده بود ، شرح زندگانى آن مرحوم را براى ما تعريف مىكرد . خدايش رحمت كند دو سال قبل از جلوس اين شاه 1311 بدرود زندگانى گفت .\r\nدليجان ما ازبس مزخرف و سنگين بود در هر شهر تعمير و معطلى پيدا مىكند و يك شب بايد لنگ كرد تقى را فرستادم اگر ممكن باشد دليجان ديگرى بدهند كه به اين سنگينى نباشد . شب توقف شد . هوا بد نبود اما پشه زياد داشت .\r\nشنبه سلخ شهر ربيع الثانى - صبح زود بيدار شديم ، سرور خان و تقى عقب دليجان رفتند . من سر مقبرهء حاجى مرحوم رفته فاتحه خوانده زيارت بقعه و مزار شريف آن مرحوم را به‌جاى آوردم . شيخ متولى قرآن مىخواند . نزد او رفته نشستم . آدم مؤدب معقولى بود ، از اهل سارى مازندران . صحبت زياد كرديم . معلوم شد يك نفر از اهل\r\n\r\n\r\n","description":"","footnote":"\r\n( 1 ) - شرح‌حال او در جلد اول صفحات 644 - 645 مندرج است .\r\n","page_name":" 1667 ","page_number":697},
  {"content":"\r\n\r\nسبزوار براى مواظبت بقعه پيدا نشده كه اين شيخ را آورده‌اند . ديوان اشعار حاجى مرحوم را داشت . دو غزل از آن تيمنا و تبركا نوشته شد .\r\n گل رنگ نگار ما ندارد * بوى خوش يار ما ندارد\r\nزيباست چمن ولى صفائى * بىلاله عذار ما ندارد\r\nنغز است ربيع ليك آنى * چون تازه بهار ما ندارد\r\nدل سر به كمند او نهاده * او ميل شكار ما ندارد\r\nعمرى است كه از برش پيامى * پيكى به ديار ما ندارد\r\n« اسرار » ز دست شد دل يار * فكر دل زار ما ندارد \r\n* * *\r\n باغ و گل و مل همه مهياست * هنگام تفرج و تماشاست\r\nبخرام برون كه بهر تعظيم * عمرى است به باغ سرو برپاست\r\nنرگس همه‌روز چشم بر راه * سنبل همه عمر در تماشاست\r\nتا پات مباد رنجه گردد * بر روى زمين ز سبزه ديباست\r\nتا باز چه شور چشمت انگيخت * كز شهر غريو فتنه برخاست\r\nهرقدر به طرف حسن گنجد * مشاطهء صنع بر وى آراست\r\nسر دفتر لعبتان شوخت * سركردهء لوليان زيباست\r\nمست از مى لعل اوست « اسرار » * امروز چه حاجتش به صهباست \r\nتعجب در اين است كه براى اين بقعه هروقت آب لازم شود اهل سبزوار تا يك تومان نگيرند آب نمىدهند . حتى براى آب‌انبار اينجا كه زوار شرب مىنمايند . شيخ بايد پول بدهد آب بگيرد .\r\n\r\nرباط سرپوشيده\r\nيك ربع به دسته مانده دليجان حاضر شد . اين دليجان تابستانى و سبك‌تر و بهتر بود .\r\nاسبابها را لشكر فقرا به يك يورش و يك حمله از بقعه به دليجان بردند و جابه‌جا كردند .\r\nمعطل نشده سوار شديم . تقى را نزد سورچى نشانيده تازه‌گل به‌جاى او نشست . باد مىآمد . همه‌جا را هم سيل خراب كرده . راه صاف بود . دو ساعت سه فرسنگ راه را رفته به رباط سرپوشيده رسيديم . اسب نبود .\r\n\r\n","description":"","footnote":"","page_name":" 1668 ","page_number":698},
  {"content":"\r\n\r\n\r\nمجد الاسلام كرمانى\r\nدرشكه و گارى كه مقصرين را مىبردند از ما جلو افتاده اسبها را مىبرند . معلوم شد چهار نفر آخوند و يك كلاهى بودند . يكى از آنها را گفتند مجد الاسلام كرمانى بوده است . دوازده غلام كشيكخانه و يك صاحب‌منصب همراه داشتند . سورچى ما همان پسرهء ديروزى است كه نوشتيم خيلى زرنگ است . اسبها را خوراكى داده پس از نيم ساعت حاضر شد . گفت تا نيشابور اسب نباشد خودم شما را با همين اسبها مىبرم .\r\n\r\nرباط زعفرانى\r\nدو ساعت و نيم ديگر راه رفتيم تا به قريهء زعفرانى رسيديم . اسب اينجا را هم برده بودند . پسره نزديك دليجان آمد به مهمانخانه دعوت كرد . پياده شده براى ناهار رفتيم .\r\nنزديك قلعه . بعمارت خوبى ، حوض آب قشنگى ، باغچهء سبزىكارى تميزى وارد شديم . باقر سورچى اسبها را برد به قول خودشان « قارموت » بدهد و براى بعد از ناهار حاضر كند .\r\n\r\nقيمت يخ\r\nصبح در سبزوار يخ نياورده بودند ، اينجا گفتند يخچالى براى زوار وقف نموده‌اند .\r\nفرستاديم شيخ متولى يخ زيادى داده بود . در اين هواى گرم نعمتى بود . در آن چند شهر يخ بسيار گران بود . در دامغان كه يك من يكهزار دينار خريده شد . طهران به آن عظمت يك من صد دينار در يخچال و صد و پنجاه دينار در دكان مىدهند . اينجا با وجود اينكه سردتر است و كمتر هم مصرف مىشود چندين برابر اضافه قيمت دارد . مىخواهم بگويم اغلب چيزها از طهران گرانتر است . نان اينجا كه هزار درجه بدتر از طهران است .\r\nناهار نخورده بوديم سرور خان مژده آورد دو كمند اسب رسيد كه نايب سبزوار هم با آنها است . يك ساعت ديگر شما حركت مىكنيد . خوشحال شديم و ناهار را به‌لذت خورديم . اما چه بسيار زود اين خوشحالى مبدل به اوقات‌تلخى زياد شد . تبيين آن از اين قرار است . نايب سبزوار مىگويد اسبهاى شما را من مىبرم . از اين دو كمند كه تازه رسيده يك كمند را بسته و شما را مىبرند . با وجودى كه دو من جو داده بوديم به اسبهاى باقر حرفى نزده اسبها را نايب به درشكهء خود بسته از سرور خان خداحافظى كرده مىرود . آن‌دو كمند اسب هم مال رباط سرپوشيده بوده و از پشت چاپارخانه محرمانه مىبرند . سرور خان به گمان اينكه آن‌دو كمند حاضر است به استراحت چايى را صرف\r\n\r\n","description":"","footnote":"","page_name":" 1669 ","page_number":699},
  {"content":"\r\n\r\nكرده به‌سمت چاپارخانه مىرود بگويد اسب بياورند . داخل طويله مىشود [ مىبيند 
  ] « جا تر و بچه نيست » . اسبها كه مال رباط بود بردند . بايد صبر كنيد تا اسب خود اينجا برسد و شما را ببرد . ديگر معلوم است كاكا چه حال پيدا مىكند . با خجالت تمام اندرون آمد و تفصيل را گفت ، كاش باز سبزوار مانده بوديم . اقلا شهر بود تماشا مىكرديم . همه كسل شديم . من نيم‌ساعت به‌زحمت از كثرت مگس خوابيدم . چهار به غروب مانده اسب اينجا يك كمند آمد . دو ساعت « قارموت » دادند . بعد خواستيم برويم همه از راه بد گفتند كه چهار روز قبل سيل آمده و خراب كرده . يك‌دفعه من استخاره كردم ، دو دفعه همشيره هرسه دفعه بد آمد . ناچار شب را در اينجا مانديم . غروب همشيره به‌سمت چادر ايلات رفت . يك غاليچهء « بلوچى » هشت تومان خريدارى كردند . بد نبود . شب زود شام خورديم . ازبس نمىدانم چه به سرمان مىآيد و كجا خواهم ماند ترتيب غذا از دست رفته يك چيزى « شكم‌پركنك » مىخورديم . امشب شير و نان با خيار داشتيم . نانش صد مقابل بهتر از سبزوار بود . همه‌جا يك من دو قران است .\r\n\r\nدهنه - شوراب\r\nيكشنبه عزهء شهر جمادى الاولى ، سيم درجهء سرطان - سه ساعت و نيم به دسته مانده سوار شديم . راه سربالا بود و سيل خراب كرده بود . سه ساعت تمام كشيد تا به قريهء دهنه كه اول خاك نيشابور است رسيديم . سه فرسنگ كمتر راه بود . كاروانسراى سرپوشيدهء كوچكى داشت . نيم‌ساعت اينجا توقف شد . سردسته حركت كرديم . دو ساعت راه بود تا شوراب . تمام در تپه ماهور بود . دو سه جا هم پياده شديم . شوراب جاى خشكى بود . يك كاروانسراى بسيار عالى مستشار الملك وزير سابق خراسان با آب انبارى در 1292 ساخته است . اينجا هم اسب عوض كرده چهار ساعت و نيم كشيد تا به حسن‌آباد رسيديم . زمين شوره‌زار [ بود 
  ] . رودخانهء شورى هم مىگذشت كه مرحوم آصف الدوله ميرزا عبد الوهاب خان پلى بر روى آن ساخته است . سورچى از اين راه خيلى تكذيب مىكرد . در بهار و زمستان به‌زحمت زياد عبور مىشود . معدن فيروزه در شمال شرقى ما واقع بود . سورچى زنجانى بود . در اين راه آنچه سورچى ديده شد زنجانى و گنجه‌اى و بعضى هم بومى بودند .\r\n\r\nنيشابور\r\nاز حسن‌آباد كه نيم فرسنگ طى مسافت شد اول آبادى نيشابور بود . ده به ده وصل و همه‌جا زراعت گندم و جو و پنبه بود . اغلب اين دهات خالصه و فعلا ملك طلق شاهزاده\r\n\r\n","description":"","footnote":"","page_name":" 1670 ","page_number":700},
  {"content":"\r\n\r\nنير الدوله است .\r\nدو ساعت و چهل دقيقه تا شهر نيشابور مسافت بود . بيرون شهر در چاپارخانه پياده شديم . در بالاخانه منزل ميرزاى آنجا رفتيم . مگس آنقدر زياد بود كه به نوشتن نمىآمد .\r\nاز شهر نان و خيار با سكنجين گرفته خورديم . نانش بسيار بسيار بد بود . از آن بدتر در اين راه نان نخورده بوديم .\r\n\r\nنير الدوله - فتح السلطنه\r\nحكومت نيشابور بيش از چهل سال است كه با پرويز ميرزاى نير الدولهء مرحوم و اين نير الدولهء حاليه است . در سال دوم جلوس اعليحضرت مظفر الدين شاه و صدارت امين الدولهء مرحوم ، خالصه‌جات نيشابور را نير الدولهء حاليه خريد . دوازده هزار تومان پول داد . الان دو سه كرور قيمت آن است و سالى صد هزار تومان نقد مداخل و منافع مىدهد . از روى تحقيق معلوم شد سالى چهارده الى پانزده هزار خروار نقل انبار و هشتاد الى نود هزار تومان نقد املاك نير الدوله مىدهد . به زور حكومت و خالصه اغلب املاك اربابى هم ضميمه شده است . شاهزاده فتح السلطنه پسر نير الدوله الان حاكم است . با من دوست است . محض تماشاى شهر و ملاقات ايشان باوجود خستگى و گردوخاك شديد به‌راه افتادم . بازار نيشابور بيشترش چوب‌پوش است ، با دكاكين چرك و كثيف خراب . ارگ آخر شهر سمت شمال افتاده . راه زياد بود . در اين مدت متمادى ابدا در تنظيف و پاكى شهر دقت نكرده‌اند . فقط يك خيابانى جلوى در باغ ارگ بود كه شن ريخته و دو طرف نهر كشيده درخت كاشته بودند . چند چراغى هم به ديوار نصب بود كه طول آن بيش از پانصد قدم نبود . باغ ارگ بزرگ و مشجر [ ست 
  ] . آب مخصوص هم از خود دارد . ليكن تميز و قشنگ نبود . بعضيها گفتند فتح السلطنه سوار شده . دو نفرى گفتند تشريف آورده . ما را نزد برهان السلطنه نايب الحكومه بردند ، من به گمان اينكه نزد فتح السلطنه مىبرند . معلوم شد شكار رفته‌اند . چند كلمه در حاشيهء « كرت » خود نوشته به سركار نايب الحكومه دادم برساند . فورا مراجعت كردم . گيلاس خوبى نيشابور داشت .\r\nبا قدرى خيار و باقلا خريده رفتيم . دليجان حاضر بود يك ساعت و نيم به غروب مانده حركت كرديم . شهر نيشابور از بلاد بسيار بسيار قديم ايران است كه نظير آن در قدمت كمتر است . آبادى زياد و خرابى پىدرپى به خود ديده . مشهور است دوازده هزار رشته قنات قبلا در آن جارى بوده ، نيشابور دار العلم و معدن فضل و كمال و منبع فقه و حديث بوده . از آن شهر فضلا و ادبا و شعرا و محدثين و اهل دانش بقدرى برخاسته [ اند 
  ] كه از حساب بيرون است . در عهد غزنويه به اعم درجه آباد و پايتخت خراسان بود . طغرل بيك\r\n\r\n","description":"","footnote":"","page_name":" 1671 ","page_number":701},
  {"content":"\r\n\r\nسلجوقى كرسى مملكت خود قرار داد . در فتنهء مغول داماد چنگيز خان آنجا كشته شد ، چنگيز تولوى را مأمور قتل‌عام نيشابور نمود به تلافى و خونبهاى داماد . چنگيز اين شهر را از تمام بلادى كه لشكر مغول خراب كرده بود ويران‌تر كرد ، شخم نموده آب بسته و جو كاشت . از آن به بعد اين شهر به آبادى سابق خود نرسيد و گمان نمىرود برسد . مگر سركار فتح السلطنه اقدامى بفرمايند به آبادى سابق خود برسد .\r\n\r\nقنات‌سازى شاهى\r\nيك فرسنگ از شهر دور شده به آب قنات شاهى رسيديم كه آقاى عماد السلطنه سفارش فرموده بودند آب خوبى است بخوريم . پياده شده به ياد ايشان آشاميديم .\r\nحقيقة بسيار خوب بود .\r\n\r\nقدمگاه\r\nسورچى ما نابلد بود ، اسبها هم مال فخر داود و خسته بودند . آن سورچى در سودخر بوده آنجا نزاعى كرده فرارا نيشابور آمده است . سورچى فخر داود گنجه‌اى [ است 
  ] و امروز قهر كرده بود . اين سورچى نابلد و اين اسب خسته قسمت ما شد . دهات‌آباد وصل بهم بود ، زراعت زياد . از مالك هريك جويا شديم مىگفتند مال نير الدوله است . مختصر ساعت چهار وارد قدمگاه شديم . قهوه‌چى ما را به باغ قدمگاه هدايت كرد . اسماعيل نامى نوكر امشب ما شد . زرنگ بود . يك زحمت كلى اين راه آوردن اسباب دليجان است به منزل . همه‌جا دليجان به مسافتى دور از آبادى توقف مىكند . راه ندارد . بايد اسبابها را به دوش گرفته بياورند . نان و خيارى صرف شد . ساعت شش در ايوان بقعهء قدمگاه استراحت شد .\r\n\r\nواهمهء زنها\r\nواهمهء زنها از قبورى كه دورشان بود در آن‌وقت شب بىتماشا نبود . هنوز زنهاى مملكت ما از قبر ، مرده ، اسب ، اشتر ، عنكبوت ، سوسك ، خرچسانه ، توفنگ ، تپانچه ، غول بيابانى مىترسند ، چه رسد به چيزهاى ترسيدنى و سباع ضاره و حشرات گزنده . از مرده‌شور و پارچهء سفيد فرسنگها فرار مىكنند .\r\nدوشنبه دوم جمادى الاول - صبح آفتاب زده بود بيدار شدم . كلاغ زياد در اين باغ هست . از نصف‌شب صداى آنها بلند بود . يك نوع زاغ سياه ديدم كوچك اما صداى رسائى داشت . در جاى ديگر نديده بودم . به زيارت اقدام مبارك رفتم . متولى زيارت\r\n\r\n","description":"","footnote":"","page_name":" 1672 ","page_number":702},
  {"content":"\r\n\r\nخواند . قدمگاه عبارت از يك تخته‌سنگ سياه است نيم ذرع در نيم ذرع كه بر روى آن اثر دو قدم بزرگ است كه در سمت قبلى بقعه به ارتفاع يك ذرع به ديوار نصب كرده‌اند و اين بقعه وسط باغى است بسيار عالى با كاشيهاى ممتاز كه اصل بنا از شاه سليمان صفوى در سنهء 1091 ساخته شده . اشجار كهن باغ چنار و كاج با « داق‌دقان » است . سى و چهار اصله‌كاج بسيار قوى دارد كه هريك سى و دو سه ذرع بايد ارتفاع داشته باشند .\r\nاز هيكل آنها ديشب در تاريكى واهمه مىكرديم . چشمه‌اى در شرقى اين بقعه واقع است كه روى آن چهارديوارى مسقف ساخته‌اند كه دو سه پله بايد پائين رفت . آنجا حوض كوچكى است . آبى در نهايت پاكى و صافى دارد كه از آنجا به باغ و صحرا مىرود .\r\nشصت تومان اجارهء آن است . اين همان آبى است كه براى وضوى حضرت بيرون آمده .\r\nآشاميده قدرى هم برداشتيم و مرخص شديم .\r\n\r\nديزآباد\r\nيك ساعت و نيم به دسته داشتيم . راه سربالا بود باد مىآمد ، سرد بود . در دو سه محل پياده شده دليجان به‌زحمت گردنه را بالا مىرفت و پائين مىآمد . زنجيرى برداشته بودند و در سرازيرى چرخ را مىبستند . در قهوه‌خانهء ديزآباد توقف شد . همه‌روزه از گرمى هوا آب زياد مىخورديم . امروز كه آبهاى خوب داريم ابدا تشنه نشديم . باوجود آن به ياد حضرت و الا رفعت الدوله از آب ديزآباد خورديم كه ايشان شرب آن را وصيت فرموده بودند . بسيار خنك و گوارا بود .\r\n\r\nفخر داود - شريف‌آباد\r\nپنج ساعت و ربع با معطليها طى مسافت تا فخر داود شد . ناهار را در بالاخانهء قزاقى خورديم كه خودش گفتند ديوانه شده . لباس قزاقى زمستانى پوشيده ، « باشلقى » بسيار ضخيم به سر پيچيده بود . اگر هم نباشد اين لباس و اين باشلق در اين هواى گرم حكما ديوانه مىكند . تا اينجا گفتند شش فرسنگ است .\r\nشش و بيست دقيقه كم از فخر داود سوار شديم . راه باز ماهور بود . دوجا پياده شديم .\r\nتند مىرفتيم . پيش خود حتم كرده بودم هر قسم هست امروز به مقصد برسيم . تا شريف‌آباد چهار فرسنگ بود . دو ساعت و نيم طى كرديم . يقين دارم كمتر از چهار فرسنگ بود . دو فنجان چايى در شريف‌آباد خورده هيچ از دليجان پياده نشدم . اسب حاضر [ بود 
  ] فورى بستند . شريف‌آباد خيلى ييلاق [ است 
  ] و هواى سردى دارد . چهار ساعت كمتر به غروب مانده بود راه افتاديم . از دو سه گردنه گذشتيم كه بسيار سخت\r\n\r\n","description":"","footnote":"","page_name":" 1673 ","page_number":703},
  {"content":"\r\n\r\nبود . اين راه را تا شهر مشهد چهار سال قبل حضرت و الا نير الدوله ساخته است . الحق خيرات خوبى كرده ، بسيار هم خوب ساخته‌اند . سابق بر اين بىاندازه مخروبه [ بوده 
  ] و از طهران تا اين‌جا نقطه‌اى به اين صعب العبورى نبوده است . حاليه هم قدرى تعميرات لازم دارد . اگر نكنند روزبه‌روز خراب‌تر مىشود و حيف است . زحمتى كشيده شده مخارجى كلى كرده‌اند ناچار تعميرات را بايد متحمل شوند . ماشاء الله مكنت ايشان هم كم نيست .\r\nاز چهارده هزار خروار غلهء نيشابور صد خروار نباشد چه مىشود . سورچى گنجه‌اى اسبهايش خوب باوجود سربالا و سرازيرى شلاق‌كش مىرفت . اين دو سه منزل است كه مسافر بيچاره را فريب مىدهد كه اسبهاى خوب و سورچيهاى زرنگ دارند . يك ساعت و چهل دقيقه ما را به « حوض » ( آب‌انبار ) رسانيد . دو فرسنگ كمتر راه بود .\r\nيك ناخوش كثيفى گوشهء قهوه‌خانه افتاده بود نشان دادند سورچى است . به‌زحمت زياد آقازاده را بلند كرديم فحش مىداد و « لندلند » [ مىكرد 
  ] كه سورچى نوبتى شهر است ، من ناخوشم نمىتوانم سوار شوم . گفتم ممكن نيست من اينجا بمانم و امشب راه به اين نزديكى را نروم . هرقدر ناخوش باشى به زور ترا خواهم برد . هرقدر ناله كرد و قرقر نمود من دست برنداشتم . پس از آنكه ديد چاره نيست چاق شده آه و ناله ، لندلند همه كنار رفت . برخاسته رو به طويله [ رفت 
  ] . من فورا نمازى كرده يك فنجان چايى كثيف خوردم تا اسب بسته و حاضر شد . بواسطهء شوق و ذوق تشرف به آستان ملائك پاسبان ابدا امروز هيچ تألمى نداشتيم و هيچ‌چيز جز طى مسافت در نظر نبود .\r\n ريگ آموى و درشتيهاى آن * زير پايم پرنيان آيد همى \r\nروزى كه تكان دليجان و گردوخاك ، نشيب و فراز هيچ‌چيز معلوم نمىشد امروز بود و پس خداوند نصيب همه دوستان كند تا بدانند چه مىنويسم . دو سه پشته و گردنه كه طى شد تپهء سلام بود و گنبد مطهر على ابن موسى الرضا ( ع ) پيدا شد . گوئى دنيا را به ما دادند . سجدهء شكر الهى را به‌جاى آورده زيارت‌نامهء مختصرى [ خوانده 
  ] و سلامى كرده به شتاب رانديم .\r\n همى راندم نجيب خويش چون باد * همى گفتم كه اللهم سَهّل \r\n\r\nطرق - مشهد\r\nسورچى مىگفت سابق بر اين امكان عقلى نداشت زوار اين راه را با قاطر سواره بيابند ، چه رسد به عرابه . از اول منزل مىبايست پياده شده تا طرق همه‌جا سنگهاى تخته تخته داشت كه هرگز سواره عبور ممكن نبود . يك ربع به غروب مانده بود به كاروانسراى طرق رسيديم . اول مغرب به شهر نزديك [ شده 
  ] باز دليجان را نگاه داشته .\r\n\r\n","description":"","footnote":"","page_name":" 1674 ","page_number":704},
  {"content":"\r\n\r\nمن تقى و سرور خان را گفتم با دليجان به ايستگاه آن بروند . از آنجا اسبهابها را برداشته به خانهء ميرزا يحيى خان شوهر خاور خانم دخترخالهء سركار عليه شاهزاده آغا همشيره [ بياورند 
  ] . آدرس خانهء مشاراليه را هم كه ميرزا محمد حسين خان « 1 » نوشته بود از بغل بيرون آورده پس از ملاحظه و مرور به آنها دادم . خودمان از بازار به‌سمت حرم مطهر [ رفتيم 
  ] « 2 » .\r\nهركدام حكايتى و سرگذشتى از امشب داشتند كه شنيدنى بود . ساعت شش هم گذشته بود . شامى خورده شد ، لله الحمد اگرچه تلخ گذشت اما باز به خير و خوشى اختتام يافت . خسته ، مانده ، كوفته هريك به يك گوشه‌اى افتاده به خواب رفتيم . اين زحمت امشب ما از مراجعت و « رت‌رت » « 3 » كورپاتكين « 4 » صعب‌تر و سخت‌تر گذشت .\r\nصد هزار شكر كه اتفاقى نيفتاد ، اما خيلى به من تلخ گذشت .\r\n\r\nمشير السلطنه - مجد الملك\r\nسه‌شنبه سيم - صبح خواب آسودهء زيادى كردم . بعد حمام رفتم اما بسيار كثيف بود .\r\nناهار خوبى خاور خانم تهيه كرده بود . با لطفعلى خان خيلى صحبت كردم . پسر نبى خان مرحوم از نوكرهاى سابق حضرت والاست . طفل بود پدرش مرحوم شد با مادرش نزد ما بود تا بعد از سفر نهاوند درب خانهء من بود . از آن به بعد با شوهر خواهرش و مادرش به همراهى ركن الدولهء مرحوم خراسان آمد و تا الان مانده است . فعلا نزد قايم‌مقام آستانهء مقدسه نوكر است . مادرش كه خالهء سركار شاهزاده آغا باشد مدتهاست از يك طرف بدن فالج است . بعد از ناهار و خواب چون اين خانه بسيار دور است با پسر زيارت‌نامه خوان‌باشى و لطفعلى خان به‌سمت صحن مطهر آمده چندين خانه ديدم ، هيچ‌يك پسند نشد . كوچه‌هاى مسقف غريب عجيب دارد كه تماشائى است . غروب به حرم مطهر مشرف شده بعد از نماز و زيارت جناب مشير السلطنه ملاقات شدند . سه ماه است آمده تقريبا خارجش كردند . وزارت داخله را هم به مجد الملك برادر امين الدولهء مرحوم دادند . پاكت آقاى عماد السلطنه را رسانديم . بسيار بسيار اظهار خوشحالى از ديدار من\r\n\r\n\r\n","description":"","footnote":"\r\n( 1 ) - ميرزا محمد حسين خان - فرزند شاهزاده آغا كه بعدها ملقب به عميد الملك شد و در 1306 شمسى درگذشت . از صاحب‌منصبان ارشد وزارت ماليه بود ( مسعود سالور )\r\n( 2 ) - اينجا تفصيلى با جزئيات از گم كردن راه خانه و چندين بار اشتباه‌كارى كردن افراد مختلف براى پيدا كردن نشانى مىدهد ( حدود سه صفحه چاپى ) كه از نقل آن خوددارى شد .\r\n( 3 ) -  Retraite . \r\n( 4 ) - از ژنرالهاى روسيه .\r\n","page_name":" 1675 ","page_number":705},
  {"content":"\r\n\r\nنمودند . در مسجد گوهرشاد نماز كرديم . ميل داشتند امشب آنجا بروم اما منزل دور بود عذر خواستم . مشير السلطنه از قديميهاست و الحق آدم بسيار بسيار خوب چيزفهم درست ممتازى است . افسوس كه اين يك نفر را كه اندكى به درددل مردم مىرسيد و مردم با او رايگان بودند و با همه آشنا و دوست بود از طهران خارج كردند .\r\n\r\nخبرهاى تهران : دولت مشروطه\r\nلازم شد مختصرى از طهران بنويسم . در حالت بسيار بدى ما طهران را گذاشته آمديم . از يك طرف شاه سكتهء ناقص كرده بودند يعنى در روز عيد مولود . سكتهء ديگرى هم دنبال آن [ شد و 
  ] نصف بدن بىحركت [ شد 
  ] و زبان لكنت زياد داشت . باوجود درد هردو روز در ميان ناچار سوارش كرده به يك سمت مىبردند . تمام علما برضد اتابيك اعظم عين الدوله [ اند 
  ] و همه‌روزه در بالاى منبر و خانه‌هاى خود واضح و آشكار بد گفته گاهى قانون مىخواستند ، گاهى دولت مشروطه طلب مىكردند .\r\n\r\nشبنامه پراكنى\r\nهمه‌شب اعلان و شبنامه‌ها بود به خانه‌ها انداخته مردم را به جهاد و بلوا و شورش دعوت مىكردند . اين عنوان قبل از سفر سيم فرنگ شاه به دهنها افتاد و اولين حرفى است كه در اين خصوص زده مىشود . مقررى و مواجب سنهء ماضيه دو قسطش نرسيده .\r\nاز امسال هم قبض يا براتى صادر نشده بود . از اهل درب خانه و طلاب و مردمان ديگر اغلب شبها گرفته به اين سمت و آن سمت روانه مىكردند . گرانى نان و گوشت و ساير چيزها هم يك شرط عمدهء اين اغتشاش محسوب مىشد . بعد از ما چه شده باشد فعلا خبر ندارم ، اما ممكن نيست اطلاع ندهند و برايم مرقوم ندارند . يك مطلب عمدهء ديگر هم تصرف قشون دولت عثمانى بود مقدار زيادى از خاك ايران [ را 
  ] ، بلكه مىگفتند تا يك منزلى شهر اروميه آمده‌اند .\r\n\r\nخازن الممالك - خانهء آلافرنگ\r\nپنجشنبه پنجم - ازبس خانه‌هاى زوارى نزديك به حرم بد بود ديگر خودم نرفته واگذار به سليقهء ديگران كردم و امشب به خانهء برادرزادهء ميرزا رحيم زيارت‌نامه‌خوان آمديم . در بازار سرشور واقع است . بسيار بدجائى است . خانهء خود ميرزا رحيم گفتند بهتر است ماهى بيست تومان مىدهد . شب حرم مشرف شدم . از آنجا مشير السلطنه منزل خودش برد . خانهء خوبى دارد . مال برادر حاجى معاون التجار از متمولين\r\n\r\n","description":"","footnote":"","page_name":" 1676 ","page_number":706},
  {"content":"\r\n\r\nمشهد [ است 
  ] تازه ساخته و « آلافرنگ » است . ميرزا عبد الرسول قوام الحكما همراه مشير السلطنه است . با خازن الممالك پسر آقا غلامحسين خزانه خازن الممالك مرحوم خيلى صحبت داشتيم . بسيار دلتنگ است از اين وضعها . اما باز شكر مىكرد كه در جوار همچو بزرگوارى است .\r\n\r\nتبعيديها\r\nمجد الاسلام كرمانى و ميرزا حسن رشديه و يك نفر ديگر « 1 » كه مىآوردند مغلولا به كلات بردند . جناب سعيد السلطنه هم كه تازه پانزده روز بود از مكه آمده بود او را هم خارج كردند و به مشهد آمد . ملكى در جام به شراكت امير بهادر جنگ وزير دربار گرفته و آنجا رفته است . خالصه بوده و تيول سوار بوده . به قهر و جبر تصاحب نموده‌اند . اگر پيش ببرند و دوامى بكند مىگويند خيلى منافع خواهد داشت . جمعى ديگر [ را 
  ] هم از طهران به اردبيل و جاهاى ديگر برده‌اند . سهم مشهد مقدس ديگر از اين بيشتر نمىشود .\r\nدو نفر همراهان ما يكى همشيرهء حاجى زهرا سلطان ، ديگرى دايهء خانم اولى به خانهء حسن خان پسرش و دومى به خانهء شوهرش رفتند . گلين خانم زياد شد ، بسيار خنده مىكنند ، با صداى خشن بسيار كلفت .\r\n\r\nخانهء زيارتى\r\nپنجشنبه 12 - آخر الامر خانهء ميرزا رحيم كرايه شد . ماهتابى و اطاقى براى بيرونى دارد . اطاق اندرون هم « مبله » است . او مىگويد بيست تومان من [ گفتم 
  ] پانزده . تا چه وقت دعوا طى شود . زيارت هم خودش بايد بخواند . در اينجا رسم است خانهء هر زيارت‌نامه‌خوان كرايه شد زيارت با اوست .\r\n\r\nشهر مشهد\r\nشهر مشهد كوچك نيست . بايد هشتاد الى صد هزار جمعيت داشته باشد . بازارش معمور ، رو به ترقى و آبادى است . تركها خانه‌هاى خوب ساخته و مىسازند . تجارت روس از راه عشق‌آباد خيلى رواج دارد . تبعهء بسيارى هم به هم زده‌اند . قونسول روس و انگليس عمارت و باغ عالى دارند . دستگاه قونسول اين‌جا از سفارت طهران بيشتر است .\r\nهريك يكصد نفر قزاق و نيزه‌دار هندى مستحفظ دارند .\r\n\r\n\r\n","description":"","footnote":"\r\n( 1 ) - سومى ميرزا آقا اصفهانى معروف به « نفتى » بود . ( ا . ا . )\r\n","page_name":" 1677 ","page_number":707},
  {"content":"\r\n\r\n\r\nخراسانى\r\nخراسان از قديم چشم مملكت ايران بوده . اول آن سمنان و آخر آن بلخ است .\r\nپادشاهان بزرگ به خود ديده . هميشه فضلا و ادبا و شعرا و مردمان بزرگ از اين سرزمين برخاسته‌اند ، چنانچه متون تواريخ ما بدان مذكور است . گمان نمىكنم از هيچ مملكتى آنقدر شاعر و حكيم و اديب برخاسته باشد كه از اين مملكت برخاسته است . فعلا آن آبادى سابق را ندارد و آن فضل و هنر به‌جاى نمانده و به اين زوديها هم اميد نيست به جائى برسد .\r\n\r\nوالى - متولى\r\nفرمانفرماى خراسان و سيستان حاجى آصف الدوله پسر شهاب الملك مرحوم شاهسون اينانلو است كه ملقب به نظام الدوله شد و دو سفر حاكم خراسان [ شد 
  ] . سال سيم حكومت اوست . متولىباشى آستانهء مقدسه ميرزا كاظم آقا تبريزى صهر السلطان داماد شاه حاليه است .\r\n\r\nديداركنندگان\r\nجمعى كه در اين چند روز به ديدن آمدند از اين قرارند : سالار مكرم - محمد حسين خان رئيس - مظفر نظام سرتيپ فوج مخصوص دوست و رفيق شيراز من - منصور السلطنه - على خان افشار - اعزاز السلطان پسر سهام الملك - مهديقلى ميرزا داماد ملك‌آراى حاليه - نايب التوليهء عرب « 1 » - عزيز الله ميرزا برادر اميرزادهء مرحوم - مؤئمن التوليه محمد هاشم ميرزا - برادر شيخ الرئيس و جمعى ديگر از شاهزادگان و خدام آستانهء مقدسه .\r\nنزد شاهزاده هم نير السلطنه زن سالار دختر مرحوم ركن الدوله - ناهيد اشرف دختر ملك‌آرا - اشرف السلطنه دختر عماد الدولهء مرحوم - زن نايب التوليه كه اول زن اعتماد السلطنهء مرحوم بود ، از خانمهاى نازنين‌فرد اكمل عهد شاه شهيد - همشيرهء دبير الملك و خيلى از زنهاى ديگر .\r\nصبح يك مرتبه ، عصر يك مرتبه حرم مشرف مىشوم . نماز مغرب و عشا را در روى قاليچه كه براى جناب مشير السلطنه همه‌شب انداخته مىشود كرده يا منزل ايشان مىروم ، يا مىبرند يا منزل خودم . كار ديگرى نيست . خداوند به فضل و كرم خودش\r\n\r\n\r\n","description":"","footnote":"\r\n( 1 ) - پدر شاعر نامور على مؤيد ثابتى ( ا . ا . )\r\n","page_name":" 1678 ","page_number":708},
  {"content":"\r\n\r\nزيارت ما را قبول كند . اجر و مزد در دو دنيا عطا فرمايد ، آمين يا رب العالمين .\r\n\r\nسعيد السلطنه اخراجى طهران\r\nيكشنبه 23 - صبح جناب سعيد السلطنه آمدند . ايشان هم از اخراجيهاى طهرانند .\r\nسه چهار روز قبل از حركت من حكم شد به مشهد برود . پسر نظام العلماى تبريز است .\r\nرئيس‌پليس بود . بعد از عزل مكه رفت . پانزده روز بود آمده بود اخراج شد . بسيار آدم خوبى است . هيچ طرف مشابهت با تركها نيست ، حتى با برادرش ناصر السلطنه . ناهار را دعوت به خانهء خودش كرد .\r\n\r\nآصف الدوله\r\nجناب حاجى آصف الدوله پريروز ديدن آمده بودند . خيلى عذر مىخواست كه محض آنكه ترتيب منزل داده نشده بود ديرتر آمدم . بعد از تشرف به حرم اسب از خانهء مظفر نظام آورده بودند سوار شده ارگ بازديد رفتم . وضع حاجى آصف الدوله چندان به فرمانفرماهاى قديم شبيه نيست ، بلكه خيلى ساده و بىتكلف است . جناب متولىباشى هم آنجا بودند . محمد رضا مجتهد كرمان كه باعث نزاع شيخيه و متشرعهء كرمان شده بود و از ظفر السلطنه چوب خورده بود آنجا بود . آقا جوان است و گويا آن حركات از جوانى آقا برخاسته بود .\r\n\r\nآجر نظامى\r\nصحبت خيلى شد . من جمله آجر « نظامى » از بناهاى خيريهء مرحوم حسين خان نظام الدوله پدر آصف الدوله . من گفتم باوجود آن مخارج كه در مياندشت شده حيف است بگذاريد منهدم شود . خصوصا آب‌انبار آن منهدم بود و به زوار سخت مىگذشت .\r\nفكرى كرده گفت بنائى را كه سابقا پدران ما كرده‌اند اخلاف آنها نمىتوانند تعمير ضلعى از اضلاع آن را بكنند . به چشم . در خيال هم بودم . مىفرستم آب‌انبار را تعمير كنند .\r\nمرحوم نظام الدوله در همان كاروانسرا صد هزار تومان آن‌وقت خرج كرده . در مسجد گوهرشاد هم تعميرات كلى كرده ، من جمله آجرفرش مسجد است كه از آن‌وقت به « نظامى » مشهور شده است .\r\nاهل مشهد از تدبيرات حاجى آصف الدوله خيلى مىگويند . اسمش را عمرو بن عاص گذاشته‌اند . چون سه سال است حكومت مىكنند ، مردم ملول شده عقب جديدى مىگردند . در باب تيول تربت مرحوم اميرزاده هم پيغام داده بودم يا واگذار كند يا مقررى\r\n\r\n","description":"","footnote":"","page_name":" 1679 ","page_number":709},
  {"content":"\r\n\r\nورثه را با نصف تفاوت تيول نقد بدهد . جواب نوشته بود هركدام را شما ميل داريد من قبول دارم . چون براى صدور فرمان قرض كرده بودم اواسط سال هم هست جواب دادم نقد بدهيد بهتر است . قبض را نوشته‌ام . تا قبل از رفتن به سمرقند مىداد بهتر بود . از آنجا خانهء سعيد السلطنه رفتم . باغچه‌اى با چهار اطاق بود . حاجى حسين آقا پسر ملك التجار طهران هم آمد . هم‌سفر مكهء افخم الدوله بود . در طهران آشنا و دوست بوديم . يك سال است سر املاك پدرش آمده تا عصر صحبتهاى متفرقه بسيار شد .\r\n\r\nتبعيد شيخ ابراهيم\r\nشيخ ابراهيم واعظ مشهور را هم فردا وارد مشهد مىكنند . كلات نزد سايرين خواهد رفت . اين شيخ ابراهيم قدرى جنون دارد . سالى در طهران خيلى منبر رفت ، مردم هم گرويدند . تا يك روز در ماه رمضان به سمت محلهء يهود رفت . نزديك بود مفسدهء كلى بشود ، خراسان تبعيد كردند . مظفر نظام مىگفت دو شبانه روز در مجلس غذا نخورد .\r\nآخر به اصرار كه غذائى بخورد گفت نان جو مىخورم . گفتيم شب است حاضر نيست گفت جو بياوريد . دو مشت جو برديم تمام را خورد . شب ديگر هم جو خورد . . . از اينجا كرمان فرستادند . يعنى رفت به حرم چراغهاى برق را شكست و شلوغ كرد . از آنجا . . .\r\nعتبات فرستادند . در اين اغتشاش طهران آقا به عجله خودى رسانيده بود ، همان‌شب خارجش كردند .\r\n\r\nآرامش طهران\r\nاز قرارى كه مختصرا حاجى افخم الدوله نوشته بود حالت شاه بهتر شده صاحبقرانيه رفته‌اند . علماء هم خسته شده قهرا ساكت شده‌اند . مردم هم ديگر جمع نمىشوند . قال مقالها به كلى خوابيده و ساكت شده است . هواى طهران در اين فصل گرم است [ و 
  ] اسباب تفرقه فراهم . تا زمستان و هنگام اجتماع باز عنوانى بشود يا نه . بر پدر پول لعنت .\r\nهروقت حواشى آقايان محتاج پول مىشوند صحبت قانون ، عدالت ، ترتيبات جديد به ميان مىآيد . به محض گرفتن از ميانه مىرود كه ان لم يكن شيئا مذكورا .\r\nاز بچه‌ها باوجود سفارشات من هيچ كاغذ نرسيده . از الموت حضرت و الا هم خبرى ندارم . انشاء الله همگى سلامت باشند . شب و روز كه نايب الزياره و دعاگو هستم . آقاى عماد السلطنه را نوشته بودند سر سوار خواجه‌وند رفته يا مىروند . بنا بود سوار طهران براى خدمات اردو بيايد . معلوم نيست چه پيش آمده كه تشريف مىبرند . از شريكه هم كاغذ نيامده ، با وجود آنكه به همه كاغذ نوشته و « كرت‌پستال » روانه نموده‌ام .\r\n\r\n","description":"","footnote":"","page_name":" 1680 ","page_number":710},
  {"content":"\r\n\r\nخيلى بامزه است هواى اينجا . تا پريروز هوا به‌شدت تمام گرم بود كه شب با يك شمد در ماهتابى و روز در اطاق زير كه شبيه به زيرزمين است لخت خوابيدن اشكال نداشت و گرم بود . ديشب قدرى باد برخاست امروز صبح زود كمى باران آمد . به اندازه‌اى هوا سرد شده است كه در خانهء سعيد السلطنه با لحاف ظهر خوابيدم و درهاى اطاق را تمام بستم . الان هم كه اين مختصر را مىنويسم هوا بقدرى خنك 2 ست كه بيرون نشستن اسباب سرماخوردگى مىشود و بايد در اطاق خوابيد .\r\n\r\n","description":"","footnote":"","page_name":" 1681 ","page_number":711},
  {"content":"\r\n . \r\n","description":"","footnote":"","page_name":" 1682 ","page_number":712},
  {"content":"\r\n\r\n\r\nسفرنامهء تركستان\r\nدفتر دوم سفر خراسان\r\n\r\nمقدمات سفر تركستان\r\nپنجشنبه 26 ماه جمادى الاول 1324 - 19 جولاى سنهء 1906 ميلادى ، 28 درجهء سرطان . سردسته با شاهزاده نصير الدوله خداحافظى كرده پياده تا دم دروازهء نوقان رفتم .\r\nقدرى هم آنجا معطل شده تا مال رسيد . يك ساعت از دسته گذشته بود سوار شده پشت به مشهد رو به اندرخ روانه شديم .\r\n\r\nمنع سفر سمرقند\r\nدوم ماه وارد مشهد شدم . از روز خروج از طهران مصمم بودم كه به سمت تركستان سفرى رفته آنجاها را هم تماشا نموده باشم . چند روز خدمت مكرم الملك امين تذكره فرستاديم ايشان گفتند تا حكم از طهران نشود يا جناب آصف الدوله نفرمايند تذكره داده نخواهد شد . من هم نمىخواستم اين مسافرت را رسمى كنم . مايل بودم بىخبر تنها رفته باشم . هم از خرج پيش و هم از تكلف آسوده باشم . يك‌وقت خبر شوند كه از سمرقند هم گذشته و رد شده‌ام . بارى ممكن نشد . ناچار خدمت حضرت اشرف عريضه نگار شديم . زمانى پاكت من مىرسد كه جناب مشير السلطنه آنجا بودند . مىفرمايند خير همچو خيالى شاهزاده ندارد . داشته باشد هم من نخواهم گذاشت . هوا گرم است راه بد است ، روسيه اغتشاش دارد . آصف الدوله هم مىگويد از طهران بايد اجازه بخواهم . بهتر اين است موقوف نمايند .\r\nجواب پاكت من نرسيده شب را در مسجد خدمت مشير السلطنه رسيدم . يك ساعت\r\n\r\n","description":"","footnote":"","page_name":" 1683 ","page_number":713},
  {"content":"\r\n\r\nاز اين مسئله صحبت داشت و آخر الامر [ گفت 
  ] كه راضى نمىشوم و البته البته نرويد . اگر راه‌آهن است نمونهء آن را در حضرت عبد العظيم ديده‌ايد كفايت است . اگر تفرج است اينجا تفرج بهتر است . در بخارا دست بسته نماز كردن و با سنيها محشور بودن ابدا ثمر ندارد .\r\nمعارضه نمىشد كرد . هرچه فرمودند سكوت كردم . از آنجا منزل آمدم . آصف الدوله نوشته بودند البته جناب مشير السلطنه شما را ديده‌اند ، هوا گرم است ، خوش نخواهد گذشت ، از طهران اجازه لازم است .\r\nمجددا جواب نوشتم كه از ترتيبات و محاسن اين عهد خجسته مهد يكى افتتاح راه تمام ممالك است كه همه‌روزه جمعى به اقطار عالم مسافرت مىنمايند ( كه همين فقره باعث اين صحبتهاى خواستن قانون و مشروطه و چيزهاى ديگر شد . روزبه‌روز بدتر خواهد شد . چنانچه يك سال است در زحمت مىباشند ) . بنده هم مقصودى جز سياحت ندارم و منتهى سير سمرقند و منتهى اقامت بيست روز است . با وجود آن مىفرمائيد به طهران تلگراف كنم . اين مرتبه جواب با حكم دادن تذكره آمد . فرستادم تذكره را گرفتند و قوام الحكما را به جان مشير السلطنه انداخته به‌زحمت زياد راضى شدند . اما باز شب در مسجد فرمودند باطنا راضى نيستم . اما چون اصرار داريد خدا به همراه . چند نفر آدم مىبريد ؟ امان از آن‌وقت كه گفتم آدم لازم ندارم هيچ . مثل اين بود كلمهء كفرى از زبان من بيرون آمد . بىآدم ، مگر همچو چيزى در دنيا ممكن است . اقلا شما دو نفر نوكر ببريد . عرض كردم من يك نفر نوكر بيش ندارم ، وانگهى آنجاها نوكر لازم نمىشود . نوكر جز خرج زيادى فايده ندارد ، بلكه اسباب زحمت است . متصل بايد لله‌گى او را كرد . [ گفت 
  ] خير خير محال است . آدم بىنوكر بشود . ناخوشى ، بيمارى ، دزد ، راهزن ، نگاه‌دارى اسباب در همه اين حالها نوكر به درد مىخورد . جواب دادم چشم فكر آن را هم مىكنم ، چيزى مىبرم .\r\nاين مباحثات چندين روز طول كشيد . شاهزاده هم به قوام الحكماء گفته بودند تنها بروند اسباب تشويش من مىشود . كارى كنيد نوكر ببرد . بارى مجبور شدم با نداشتن تنخواه و علم اليقين كه نوكر زيادى است . در راه‌آهن و هوتل خدمتكار هست و اين نوكر كه زبان نمىداند آنجاها نرفته قوز بالاى قوز و فرع زياده بر اصل است ، تقى كه همراه از طهران آمده بود ببرم . ازبس در ايران نوكر معمول است به هيچ‌كس خصوصا زنها اين مسئله را نمىشود حالى كرد كه در خارجه نوكر لازم نمىشود . چهار تومان و نيم براى تذكرهء ايشان پول دادم سه تومان هم كرايهء مال تا قهقهه .\r\n\r\n","description":"","footnote":"","page_name":" 1684 ","page_number":714},
  {"content":"\r\n\r\n\r\nحركت\r\nمختصر به هر شكل بود امروز بيرون آمديم . دو دست زين يكى از اعزاز السلطان و يكى از مظفر نظام گرفته روى يابوى چهارپادارى زده . كرايهء مال يك نفر يتيم هم داده شده همراه باشد . اصلا هراتى است اسمش كربلائى على . يابوى من قزل لاغر بىيال ، گردنش زخم ، متصل هم « توپق » مىزند . دلال اصفهانى با وجودى كه هشت تومان براى اين سه مال گرفت باز حقه را زد . يابوى تقى كرنگ نارنجى يرقه بود . مثل خانمهاى فرنگى مآب در يك دست دستبندى از دوازده عدد قرقرهء چوبى خراطى شده قشنگ دارد و دست ديگرش نمدى به منزلهء دستكش كه هروقت توپق مىزند دست راست رنجه نشود .\r\nاما خود كربلائى على معلوم است . يابوى خوبتر را سوار شده چهار تومان كرايه را هشت تومان گرفته و پالانها را با جامه‌دان و تركى رخت‌خواب روىهم گذاشته بالاى آن نشسته است و تمام از مالهاى خودش تعريف مىكند . به اين طمطراق از خواجه ربيع و دهات زياد كه در دو طرف جاده بود مىگذشتيم . دو نفر قراسوران هم محض تشريفات بنا بود همراه باشد . از حسن اتفاق صبح نيامده بودند . من هم گفتم ( يعنى پس از آنكه يابوها را ديدم ) كه نيايند . اين اردوى ما و اين همراهان زياد و اسب و يدكهاى فراوان محتاج قراسوران و پاسبان نيست . خودمان مستحفظى مىكنيم .\r\n\r\nقيمت نان سه « جندك »\r\nجناب سعيد السلطنه هم بنا بود از قونسول روس سفارش‌نامه بگيرند آن هم نرسيد .\r\nمحض آنكه مانعى پيش نيايد . من عجله داشتم معطل ابدا نشدم . اسم هر ده را پرسيدم .\r\nازبس اين مرد كه زبانش را كج‌وچوله كرد از مابقى صرف‌نظر كرده و ابدا جويا نشدم .\r\nآبادى بسيار بود . همه‌جا درو مىكردند و خرمن باد مىدادند . امسال حاصل خراسان بسيار بسيار خوب است . از روزى كه آمديم چهار عباسى قيمت نان تنزل كرد . فعلا هفت عباسى بود . پيرمردى ديروز در صحن مطهر حكايت از جنگ حشمت الدوله و حسام السلطنهء مرحوم با سالار مىكرد . بعد مىگفت نان را من يك من سه « جندك » خورده‌ام .\r\nهشتاد « جندك » يك قران بوده است و حالا آن « جندك » موقوف شده است . من خودم به ياد دارم كه با هفت هشت « جندك » يك نفر در روز گذرانى در مشهد مىكرد كه حالا با يك قران نمىكند . روغن را يك من سى شاهى و دو هزار خريده بود . ديگر ايران\r\n\r\n","description":"","footnote":"","page_name":" 1685 ","page_number":715},
  {"content":"\r\n\r\nآن ارزانى و فراوانى را هرگز نخواهد ديد . باز شنيدم نان هشت پول يك عباسى شده بود .\r\nاهل مشهد به خانه . . . « 1 » سنگ‌بارانش كردند .\r\n\r\nاندرخ\r\nپنج و نيم از دسته گذشته در كنار نهرى زير سايهء بيد پياده شده آبدارى را كه كلية در دستمال ابريشمى تقى جمع بود به حضور آوردند و آن عبارت بود از يك جوجهء آب‌پز و يك نان سنگك خشك‌شده . به‌زور آب جوى چند لقمه خوردم . شكر خدا را كرده سوار شديم . اغلب سربالا بود . هوا نسيم داشت . آنقدر گرم نشد . سه چهار روز است هوا خوب شده . چهار ساعت به غروب مانده وارد مهمانخانهء اندرخ شديم . بالاخانهء بدى ندارد . صاحب‌خانه آب‌پاشى كرده فرش انداخت ، چايى داد . براى شب هم مژده داد گوشت خوب آورده‌اند آبگوشت تهيه خواهم كرد . اما اين يابوها گمان ندارم فردا از اين كوه بالا بروند . نيم چكمهء پنج تومانى فاتحه . . . « 2 »\r\nجمعه 27 - ديشب ساعت دو و نيم استراحت شد . من يك پتو و دو كتان و يك بالش كوچك همراه دارم . اما تقى هيچ ندارد . صاحب‌خانه رخت‌خوابى آورد . بعد از تكان دادن زياد تشك را من برداشتم . لحاف زمستانى بسيار كلفت و متكاى كثيف قسمت تقى شد . تا كيكها و لشكر پشه هجوم‌آور نشده بودند خواب نرفتم . از ساعت چهار و نيم كه گذشت خوابم گرفت . اما كيك و پشه به اندازه‌اى فراوان بود كه آرام و قرار از من برد . به مراتب از شب خاتون‌آباد صعب‌تر و سخت‌تر گذشت . بىجهت پشه‌بند سفرى را همراه نياوردم . اگر بود ديشب و شايد شبهاى بعد بسيار به درد مىخورد . دو سه مرتبه از بالاى اطاق پائين و از پائين به بالا جايم را عوض كردم . ابدا فايده و ثمرى نكرد . به همه جهت اگر ما دو نفر دو ساعت ديشب خواب رفتيم تتمه را تمام در جدال و مرافعه با كيك و پشه [ بوديم 
  ] .\r\n\r\n« هوتل » در ايران\r\nمختصر بعد از صرف چاى مبلغ يك تومان براى آبگوشت بىمزهء ديشب و هفت هشت پياله چاى و آن لحاف و تشك پدرسگ تقديم صاحب‌خانه نموده بيرون آمديم .\r\nاين است ترتيب « هوتل » و مهمانخانهء ايران . حمامى نزديك « هوتل » بود ، خيلى مرد كه\r\n\r\n\r\n","description":"","footnote":"\r\n( 1 ) - جاى نقطه‌چين در اصل بياض است .\r\n( 2 ) - نقطه‌چين در اصل است .\r\n","page_name":" 1686 ","page_number":716},
  {"content":"\r\n\r\nتعريف كرد داخل شده تماشا كنم . معلومات حمام و مزيت آن در ميان حمامهاى دهات داشتن خزانهء آب سرد و آب نيم‌گرم و به شكل جديد نزديك به زمين بود ، اما آبش بىحد كثيف .\r\nكربلائى على اسبها را حاضر كرده بود . امروز يابوى خودش را گفته بودم جهت من درست كند و اطاعت كرده بود . تفصيل دستبند اسب كرنگ معلوم شد . براى معالجهء سينهء يابو است . ربطى به « توپق » زدن ندارد . عقل مكارى ما معلوم شد . قرقره به‌دست يابو بسته كه گرفتگى سينهء يابو معالجه و خوب شود . . . « 1 »\r\n\r\nپول ارس - دربند\r\nاين ده خرده مالك و باصفا بود . خياركارى بسيار داشت . دو من و نيم يك قران مىدادند . قدرى خريده پنج شاهى دادم . مىگفت پول « ارس » است نمىخواهم . آخر هم نگرفت . كربلائى على پول سياه داد . رودخانه كه اينجا به اسم اندرخ مشهور است از ميان دربندى مىآيد شبيه به دربند « بيدلان » الموت . همان‌طور از دو سمت سنگهاى يك پارچه بالا رفته بود . [ از 
  ] يك همچو دربندى هم در لائيج نور چندين سال قبل با حضرت و الا گذشته بودم ، درست يادم بود . من آن‌وقت جوان پانزده ساله بودم و هنوز زن نگرفته بودم . آب گرم لائيج رفته بودم . آقاى عماد السلطنه هم تشريف داشتند . گويا سنهء 1304 بود . تازه عروسى كرده بودند . از آنجا لب دريا و دهات خودمان رفتيم . ازبس بدهوا بود چهار پنج نفر از نوكرها [ در 
  ] مراجعت مردند . من‌جمله محمد تقى شمرانى نوكر من شوهر حاجيه زهرا سلطان .\r\n\r\nآباديهاى در راه\r\nبارى راه از دربند كه گذشت همه‌جا سربالا و سرازير و كوه بود . آفتاب قدرى گرم كرد . پس از ساعتى ابر شد . صورتهاى ما خيلى از اين يك روز و نيم برافروخته و قرمز شده . با وجودى كه آفتاب‌گردان دارم و دستمال ابريشمى بزرگ تقى را عاريه كرده زير كلاه انداخته‌ام . از قريهء كاردين گذشته گفت مال « جديد » ها است . اين يهود شهر مشهد براى سهولت كار خودشان و اينكه از هر جهت آسوده و راحت باشند از قديم اسم مسلمانى به خودشان گذاشته « جديد » ناميده شدند . باطنا به دين يهود . . . [ اند 
  ] . از كوشك‌آباد هم رد شديم به قريه جند رسيديم . چهار و بيست دقيقه از دسته رفته بود .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1687 ","page_number":717},
  {"content":"\r\n\r\nدرست پنج ساعت و چهل دقيقه راه آمده بوديم . در بيشهء خوبى پياده شدم . سيب تابستانى خوبى داشت . اما يك قسم آلوچه داشت كه به قدر هستهء آلوبالو بود . پيرمردى مستحفظ بود . مىگفت هفتاد زيادتر دارم . از امنيت راه جويا شدم جواب داد خدا « ارس » را حفظ كند . از روزى كه اين‌جا نزديك شده‌اند از شرّ تركمان و دزد راحت شديم . اشاره به دربند مىكرد . متصل از اينجا تركمان آمده از ما مىبرد . كربلائى على را به‌زحمت راضى كردم تا ده برود بلكه پنير يا ماست پيدا كند . خيار ، تخم‌مرغ ، نان داشتيم . كربلائى على هم آمد . از دور صدا مىكرد . ماست تازه نبود . ماست خيكى آورده به سليقهء خودش تازه بهتر است . اتفاقا ماست بسيار خوبى بود . كاملا خورديم . يك ساعت و نيم هم خواب كردم . چهار و نيم به غروب مانده سوار شديم . راه مصفا [ بود 
  ] . رودخانه و دره‌هاى باصفا داشت . همه‌جا پيچ‌پيچ با درختهاى بيد و چمن قشنگ بود .\r\n\r\nمارشك\r\nاز مارشك گذشته ده بزرگ باصفائى بود . قلعه‌اى روى تپهء مصنوعى يا طبيعى داشت .\r\nگفت خانهء حاكم است كه در قديم داير بوده .\r\n\r\nخركه - تركمان\r\nيك ساعت و نيم به غروب مانده وارد منزل كه خركد يا خركه باشد شديم . راست ما را به خانهء كربلائى ميرزا كه از شهر مشهد آدرس آن را داشتم بردند . راه امروز هفت فرسنگ و هشت ساعت و چهل دقيقه آمديم ، اول بالاخانه منزل دادند . براى كارى پائين آمدم ديدم باغچهء كوچكى و سه اطاق با يك ايوان تازه‌ساز خوبى اينجا است . فرستادم احمال و اثقال كه تمام آن فقط به دوش تقى حمل شد آوردند . هواى اينجا ييلاق و سرد است . تا بعد از شام ، حكايت ديشب بشود يا نه . امروز كبك و كبوتر زياد ديده شد . اما من تفنگ همراه ندارم . حتى تپانچه‌ها را هم مشهد گذاشتم . از اسلحه و حربه يك چاقو بيش ندارم . روسها خيلى در بردن اسلحه خصوصا در اين سمت كه تركمان است ممانعت دارند . بسيار خوب كارى است . اين تركمان همان است كه احدى از دست غارت و چپاول آن آسوده نبود . حالا به يك كارد محتاج است و ندارد . كاسب و زارع و صنعت‌پيشه شده‌اند . اگر رعيت روس اسلحه داشت در اين دو سال اغتشاش و بلوا كه الان هم ساكت نشده چه به سرش مىآمد . در تمام اين اغتشاش غلبهء دولت بواسطهء همان اسلحه است .\r\nآنها با چوب و چماق و سنگ و كلوخ جنگ مىكنند برعكس تمام روى زمين . اين قاعده در ايران معمول نيست بلكه دولت خودش تفنگ آورده و فروخت . در هر ده كوره\r\n\r\n","description":"","footnote":"","page_name":" 1688 ","page_number":718},
  {"content":"\r\n\r\nچندين قبضه تفنگ ته‌پر و تپانچه‌هاى ده تير موجود است .\r\n\r\nمقدار تفنگ در ايران\r\nدر داخلهء مملكت ايران از تمام ذخيره و قشون دولتى بيشتر تفنگ و فشنگ موجود است ، بلكه ده برابر دولت رعيت اسلحه دارد . مثلا يك نفر جهانشاه خان [ افشار 
  ] در زنجان بيشتر نمىنويسم پنج برابر ذخيرهء زنجان تفنگ و فشنگ در عمارتش دارد . بيست برابر ذخيرهء زنجان خوانين و رعيت آنجا اسلحه دارند . در شيراز هزار مقابل دولت ، در لرستان دو هزار مقابل . چيزى كه از اسلحه ندارند توپ است . آن را هم گفتند بختياريها محرمانه در رامهرمز آورده‌اند . يك ئيل قشقائى در سال شهادت ناصر الدين شاه عوض جريمهء اموال غارت‌شده تبعهء خارجه شصت هزار تومان تفنگ و فشنگ داد . فقط تفنگ و فشنگى كه از بوشهر دولت ايران به همراهى دولت انگليس از تجار داخله و خارجه گرفت به طهران آوردند گفتند هشتاد هزار بود . دويست يا سيصد شتر حمل كرد . در صورتى كه نصف آن را مأمورين خودشان بردند يا تقديمى گرفته به آن دكان نرفتند .\r\n\r\nكوه هزار مسجد\r\nشنبه 28 - ديشب الحمد لله هوا سرد [ بود 
  ] و در اطاق بىزحمت كيك و پشه خواب خوبى كردم . تلافى ديشب شد . براى ما شير آوردند . دو فنجان خورده رخت پوشيده يك ساعت كمتر به دسته مانده بود سوار شديم . به قدر دو ساعت تمام سربالا رفتيم . بعد بغله جنگل « اورس » بود . دانه‌دانه گل نسترن و بوتهء زرشك و يك قسم بوته به شكل « پلوخور » داخل داشت . اغلب راه خراب بود كه به‌زحمت با چوب و سنگ تعمير شده بود . كم‌كم جنگل كاجهاى قوى پيدا كرد و كوه بلند شد . بسيار مصفا [ بود 
  ] . مه هم گرفت و خنك شد . اين كوهها را هزار مسجد مىگويند و بسيار مرتفع است . كردهاى « خاكستر » و دهات ديگر اغلب چادر داشتند .\r\n\r\nقلعهء خداداد كلات\r\nكلات اينجا نزديك است . از كوههاى آنجا پرسيدم كربلائى على مىگفت از اين كوهها سخت‌تر است و حال آنكه اينها بسيار بسيار سخت بودند . قلعهء خدادادى مثل كلات گويا كمتر يا هيچ نباشد . چند مرتبه پياده شده از سختان و تله‌ها گذشتيم . بعد تا خاكستر تمام سرازير شد . پنج ساعت و نيم از دسته گذشته وارد خاكستر شديم . شش ساعت و نيم اين پنج فرسنگ را آمديم . اين‌جا جنگل كم شد . اما باز دانه‌دانه اورس دارد .\r\n\r\n","description":"","footnote":"","page_name":" 1689 ","page_number":719},
  {"content":"\r\n\r\n\r\nخاكستر\r\nخاكستر چهل پنجاه خانوار بيش نيست . تمام در كوه هستند . برجعلى كه مثل برج زهرمار باشد منزلى دارد كه گمرك و تذكره‌خانهء اينجا هم دو اطاق تحتانى اوست .\r\nبالاخانهء كثيف و سياه از خودش بدتر بود . جامه‌دان و ترك‌بند رخت‌خواب را در گمرك سرباز لخت كثيف افشار نگاه داشت . تذكره را هم دادم برد . بعد تقى با كليد رفته باز نموده نشان داد . لله الحمد اشياء گمركى نداشتيم و زود معاينه شده رد كردند . تخم‌مرغ و قدرى نان با تتمهء خيار ديروز همراه بود صرف شد . فنجان بزرگى هم برجعلى به تقليد ارسها چاى به ما داد ، به سلامتى امپراطور صرف شد .\r\nساعت پنج دراز كشيده يك ساعت بيشتر خواب كردم . سه نفر زوار آمده بودند اهل خوى و چند سال است در باطوم مسكن دارند . يكى از آنها حكاك بود ، ديگرى بقال . نزد من آمدند به‌قدر چهل لغت روسى از آنها پرسيده نوشتم ، اگر لازم بشود گير نكنم .\r\nمىگفت روزى ده شاهى پول ايران در باطوم خرج من است كه در كمال راحتى گذران مىكنم . پنج سير ( يك گيروانكه ) نان آنجا سه كپك است ، گوشت پنج كپك . همه‌چيز فراوان و ارزان . سه سال بود آنجا رفته . گفتم چقدر الان پول دارى . جواب گفت دويست تومان همراه برداشته‌ام به جهت مخارج زيارت . لغتها را چند مرتبه خواندم تا روان شدم .\r\nازبس خط ما بد است .\r\n\r\nگمركچى و گمرك\r\nگمركچى كه رئيس پستخانه و مفتش تذكره هم هست ديدن آمد . جوان و شيرازى الاصل بود . پدرش نزد مرحوم امين حضور و خودش پس از فوت او نزد مرحوم مبرور ركن الدوله مستخدم [ بوده 
  ] ، پس از ارتحال ركن الدوله ساكن خراسان شده و جزء گمرك مىشود . ماهى چهل تومان شهريه دارد . از روزى كه گمرك ايران از اجاره به اداره رسيد بسيار توفير نموده است . چنانچه از چهار صد هزار تومان به شش هفت كرور رسيده . همين‌قدر هم يا كمتر بخور دارد .\r\n\r\nنوز بلژيكى\r\nوزير گمرك مسيو نوز بلژيكى است . وزارت پستخانه و بنائى و مسكوكات هم با اوست . يك سال است ادارهء صندوق دولتى كه در حقيقت ماليهء ايران باشد هم علاوه شده است . يك گفتگو و مرافعهء علما سر همين نوز است كه اين بلژيكى چرا بايد تمام\r\n\r\n","description":"","footnote":"","page_name":" 1690 ","page_number":720},
  {"content":"\r\n\r\nكار ايران را ببرد و سالى كرورها دخل نمايد . يك نفر گمركچى بلژيكى نبايد آنقدر ترقى كند و مال ايران را ببرد .\r\n\r\nوقايع تهران\r\nروزى كه از مشهد مىآمدم مشير السلطنه مىگفت طهران اغتشاش به‌هم رسانيده يعنى شبانه رفته‌اند آقا سيد محمد مجتهد پسر مرحوم آقا سيد صادق را گرفته ببرند .\r\nهمان شب اهالى سنگلج و ساير آقايان خبر شده يا روزش هجوم آوردند آقا را خلاص كنند شليك كرده‌اند . از طرفين جمعى كشته شده و آقا را نجات داده [ اند 
  ] . تمام آن علماى متحد حضرت عبد العظيم ( ع ) رفته و دكاكين تمام بسته شده . صحت و سقم را ندانستم .\r\nاگر شب بردند از كجا كسى خبر شده . وانگهى ديگر چرا بعد از گرفتن جائى نگاه مىدارند كه كسبه بريزند و بگيرند . و اگر سرباز شليك كرده جمعى كشته شده‌اند ديگر چه‌طور خلاص كرده‌اند . مطلب درست معلوم نيست . خبر هم بواسطهء سيم انگليس است و انگليسها در نشر اخبار هزار قسم مقصود و منظور دارند كه كسى اطلاع ندارد .\r\n\r\nستم روس\r\nاز ستم و تعدى روسها در اين سرحدات بسيار بد تعريف مىكرد . رعيت به ستوه آمده كسى هم به داد نمىرسد . روسها به التماس اجازهء تصاحب و ملكيت اين سمت را از شاه شهيد گرفتند اما در موقع بستن عهدنامه مثل اين بود به قهر و غلبه ، جنگ و خونريزى از ايران گرفته‌اند . هرچه خواستند نوشتند و امضاء شد .\r\n\r\nمسائل تركمانان - تصرف مرو\r\nيحيى خان مشير الدولهء غيرمرحوم پولى از روسها گرفت ، عشوات و غمزات زن خوشگل سفير روس هم مزيد آن شد ، شاه شهيد ناصر الدين شاه را فريب داد . ايشان هم از صدمات تركمان و شكست مرحوم حشمت الدوله حمزه ميرزا در مرو منزجر و به تنگ آمده بودند . خدا هم خواسته بود يك همچو مملكتى و رعيتى از چنگ ايران برود . اجازه و دستخط محرمانه داده شد كه روسها با تركمان جنگ بكنند .\r\nمعروف است شبى كه دستخط را مشير الدوله گرفته بود تا يك ماچ از لبان زن سفير نكرد نشان نداد . پس از آنكه اين خبر به مرحوم ميرزا سعيد خان مؤتمن الملك وزير امور خارجه رسيد ريش‌كنان و يقه پاره‌كنان خدمت شاه رفت . اما چه فايده كه كار از كار گذشته و دستخط شاه به‌دست وزير مختار رسيده بود . اين بود در هزار و سيصد و نود و\r\n\r\n","description":"","footnote":"","page_name":" 1691 ","page_number":721},
  {"content":"\r\n\r\nنه جنگ شروع شد . تركمانان چند شكست به روسها دادند ليكن عاقبت و نتيجه نداشت . معلوم است چريك تركمان با سپاه منظم روس ، شمشير آنها و توپ كروپ برابرى نخواهد كرد .\r\n\r\nمرو و جنگ گوك‌تپه\r\nدر سنهء 1300 شهر مرو به تصرف روس درآمد و جنگ آخر مشهور به گوگ‌تپه در عشق‌آباد واقع شد . از آن به بعد ديگر جنگ بزرگى نشد . سپهسالار روس « اسكوبلف » بود . همين كوره پاتكين سپهسالار كه در جنگ ژاپن همه را شكست خورد در آن جنگ آجودان يا نايب اسكوبلف بود . در اوايل جنگ ژاپون مشاراليه را اسكوبلف شرق مىنوشتند . روسها از تركمان كه جزئى فراغتى حاصل كردند زور آوردند كه معاهده و سرحدبندى با ايران بشود . مرافعهء اول اين بود كه به‌جاى رود اترك ، اتك نوشته بودند .\r\nنصف استرآباد بواسطهء اين اشتباه ملك روسها شد . به هزار ماجرا و مبلغها مخارج رفع اين اشتباه شد . اما باز مقدارى زمين به تصرف روسها درآمد .\r\n\r\nشرائط صعب و سخت\r\nثانيا شرايط صعب و سختى بسته شد ، مثل اينكه فلان ده شش جفت زراعت داشته باشد و هفت خانوار رعيت از فلان آب آنقدر ببرند . خيلى خيلى تكليفات شاق ! صاحب اختيار غيرمرحوم با اين ارفع الدولهء حاليه سفيركبير اسلامبول مأمور بودند هرچه روسها گفتند قبول كردند . پول هم زياد گرفتند . چنانچه الان رعاياى اين حدود اغلب از دست جور و ستم روسها رفته‌اند . مثلا براى پسرش مىخواهد عروسى كند روسها مىگويند يك خانه‌وار علاوه مىشود يا خودت بايد به روى يا پسرت ! بچهء رعيت زياد مىشود بايد به‌جاى ديگر روانه كند . اگر ده من گندم زياده كشت شود فورا قزاق روس مانع شده حاصل سبز شده را مىچراند و پايمال مىكند . اين‌همه آب به دريا مىرود جرئت آنكه يك مثقال علاوه ببرند نيست . از هر سمت هم دو فرسنگ به خاك روس مانده بايد لم يزرع و بايد بدون آبادانى باشد .\r\n\r\nزبان‌بند كردن روس\r\nمشهور است صاحب‌اختيار هروقت نزد صاحب‌منصبان روس مىرفت ، يا آنها به منزل او مىآمدند « ان يكاد » و « چهار قل » مىخواند و به‌سمت آنها مىدميد . سؤال كرده بودند شما در موقع حضور روسها متصل چه مىخوانيد جواب داده بود زبان‌بندى\r\n\r\n","description":"","footnote":"","page_name":" 1692 ","page_number":722},
  {"content":"\r\n\r\nمىكنم ، « چهار قل » مىخوانم .\r\n\r\nكاغذ به‌جاى نشان\r\nپس از آنكه حسن خدمات مشاراليه به عرض اولياى دولت رسيده بود كه آقا خوب « چهار قل » خواندند و پدر رعيت خراسان را درآوردند حكم شده بود تمثالى برايش روانه شود . پست به استرآباد رسيده دستخط تمثال را رسانيده بود اما خود تمثال نرسيده بوده است . صاحب‌اختيار مهلت نمىدهد كه تمثال برسد . فورا صاحب‌منصبان ايران و روس را خبر مىكند كه نشان تمثال آمده . همه كه جمع شده بودند صاحب‌اختيار با آن ريش و هيكل از اطاق ديگر داخل مىشود به عوض تمثال جواهرنشان ورقهء دستخط را سوراخ كرده و بندى از آن آويخته به گردن . تمام حضار از اين تدبير تعجب كرده و باعث سخريه‌ها و خنده‌هاى روسها مىشود .\r\n\r\nدو سه قاطر پول زرد\r\nيك مرتبه هم محمد صادق خان امير توپخانه براى تعيين علامات در سرحد مأمور شد . امير توپخانه رئيس من بود . چند سال تابين او بودم . از طايفهء شامبياتى قاجار است .\r\nخيلى به من مهربانى كرده نمىتوانم بد او را بنويسم . ظاهرا هم خيلى آدم متعصب با غيرتى بود . ليكن گفتند و اين‌جا هم شنيدم دو سه قاطر پول زرد آورده بود ، از مخارج پس‌انداز كرده يا روسها داده‌اند . خدا عالم است . رعاياى اين سمت خيلى شكايت از ايشان دارند .\r\nرئيس گمرك شام خوبى براى من فرستاد . تيهوى خوبى در خورش [ بود 
  ] و خربوزهء شيرينى داشت . با وجودى كه اطاق كثيف بود خوب خوابم برد .\r\nيكشنبه 29 - يك ساعت به دسته مانده سوار شديم . از درهء موسوم به زو خاكستر بيرون رفته . آبى كه از لاين مىرود سابقا تمام اين‌جاها را زراعت مىكردند . فاصله به فاصله خرابهء برجهاست كه براى مستحفظين ساخته‌اند . بعلاوه در بلنديها هم برج دارد .\r\nتا دو فرسنگ و نيم همين‌طور خاك ايران [ بود 
  ] . الان قدغن است زراعت بكنند مگر در بالاى بلنديها ، قدرى ديم آن‌هم مقدار معلوم و معين . در اين دو فرسنگ و نيم قطره‌اى آب را حق ندارند به مصرف برسانند .\r\n\r\n","description":"","footnote":"","page_name":" 1693 ","page_number":723},
  {"content":"\r\n\r\n\r\nبخشش امين نظام\r\nكربلائى على مىگفت امين نظام ( لقب سابق امير توپخانه ) پول گرفت و قدغن كرد . در ميان هندوانه پول برايش مىبرند . باز مىگفت بيست و هشت رودخانه از سمت ما به خاك ارس مىرود كه قيمت آنها را خدا مىداند . اينها را امين نظام داد .\r\n\r\nسرحددارى\r\nمختصر در دامجنهء روس گمركخانه ايستاديم . فورا سرباز و صاحب‌منصبى با لباس سفيد آمدند . صاحب‌منصب تركى مىدانست تذكره خواست داديم . به‌دست سرباز داده به اطاق برد . خودش جلو افتاد ما را لب چشمه زير سايه‌هاى بيد هدايت كرد راحت كنيد . نيم‌ساعت ديگر تذكره داده مىشود . پياده شديم نان و پنير با تخم‌مرغ و خيار كه همراه بود بيرون آورده خورديم . معنى سرحد نگاه‌دارى اين است . در يك جاى مثل قهقهه آنقدر عمارت و آدم داشته باشند در جاهاى مهم چه‌قدر خواهد بود . برعكس رئيس گمرك ايران ابدا چمدان مرا هم نگرديد . حتى نگاه به بار ما نكرد . تندتند كربلائى على مىگفت به آدم نگاه مىكنند . البته شما را مىبينند نمىگردند . گويا در اين جاده بيست قزاق باشد . براى آنها جاى اسب پريدن و بازى كردن درست نموده بودند كه قزاقها نشانه كنند يا قداره بزنند . هركار فرنگيها از روى ترتيب است . خيلى خيلى عمارت داشتند . زن ، بچه همه‌چيز بود . بعد از گرفتن تذكره سوار شده راه بىآب گرم صاف . به مردن مردن شش به غروب مانده وارد قهقهه شديم . در كاروانسراى تركى پياده شديم . چايى خورديم . قدرى فرستاد برف آوردند آب خورديم . هرچه سؤالات از راه‌آهن كردم نمىدانست . تا توانستم مذمت كردم كه مرد كه تو چند سال است اين‌جا هستى چرا بايد هيچ ندانى . خودش را برداشته رفتم سمت راه‌آهن . گفتند ساعت پنج حركت مىكند ، يعنى آن احمق مىگفت .\r\n\r\nوضع قهقهه\r\nاز پارك بسيار قشنگى گذشتيم . عمارات قشنگ خيابانهاى پيچ‌پيچ داشت . بيشتر درختش اقاقيا بود . يك حوض و فوارهء مقبول با باغچهء گل‌كارى تميزى داشت . روسها يكشنبه بود زن و مرد گردش مىكردند . بيشتر سرباز ديده مىشد . شلوار قرمز نيم‌تنه و كلاه سفيد چكمه به پا ، دست هركدام خوراكى بود . بيشتر تخم آفتاب‌گردان مىخوردند . در بليت‌خانه بسته بود . از باغ ديگر گذشتيم ، هم كوچه است هم پارك . مثل\r\n\r\n","description":"","footnote":"","page_name":" 1694 ","page_number":724},
  {"content":"\r\n\r\nقهقهه جائى بىصفا و گرم را آنقدر قشنگ و مرتب درست كرده باشند ، شهرهاى فرنگستان چطور است . براى ما جز اسف و حزن چيز ديگرى ندارد . خيابانى وسط ده داشت . دو طرف دكان ، جلوى دكانها آجرفرش [ بود 
  ] و سربازها ولو بودند . دو سه نفرى ايرانى ديده شد . قدرى نان و پنير براى شب خريديم . نان بسيار بسيار سفيد خوبى بود كه بدون هيچ‌چيز ممكن بود خورده شود . رفتيم منزل . به محض رسيدن گفتند زنگ زده شد ماشين الان خواهد رسيد . به عجله با تقى رفتيم .\r\n\r\nماجراى بليط خريدن\r\nاين كاروانسرادار ، در صورتى كه همه‌روزه در اين ساعت ماشين مىآيد ، فرق ساعت چهار و پنج را نگذاشته يك ساعت اشتباه كرده بود . يك صف ماشين فاصلهء ما بود .\r\nهرچه دويديم كه به آخرش برسيم تمامى نداشت . اگر مراجعت مىكرديم راه طولانى [ بود 
  ] و نمىرسيديم . زبان كه بلد نبوديم ، اشاره مىكرديم حالى نمىشدند . آخر يك پسره آنجا بود گفت از زير ماشين به آن سمت رد شويد . با اشاره از يك سرباز جويا شدم بروم چطور است ؟ سرى تكان داد كه عيب ندارد . فرجى شد و زود بسم الله گفته گذشتيم . داخل بليت‌خانه خوب شد يك تركمان قطورى آنجا بود مترجم شد اما مترجم ناقصى . بليت مرو خواستم گرفت . ده منات داديم يك منات و قدرى كپك به ما داد . من براى اينكه اول راه و چاه را بفهمم و تكليف بعد را بدانم اول به مرو مىروم كه پس از تحصيل اطلاع آن‌وقت به سمرقند رفته باشم . به عجله داخل ماشين شديم . نمىدانيم كجا جاى ماست . دو دفعه از اين پله رفته و مراجعت دادند . آخر همان تركمان به ما گفت برويد قطار « سارى » ( زرد ) ، رفتيم ، اما متحير و سرگردان و نابلد . هيچ‌كدام هم زبان نمىدانند . در هر اطاق سر كردم يا آدم بود يا اسباب كسى . آخر ديدم يك نفر قزاقى شبيه مسلمانها ، در گوشهء دالان ايستاده . نزد او رفتم . اهل قفقاز [ بود 
  ] و از اين راه به‌سمت مسكو مىرفت . تركى خوب حرف مىزد . روسى هم بلد بود . مسلمان هم بود . ديگر ولش نكردم . قدرى ايستادم تا « كوندكتر » « 1 » آمد . به او حالى كرد . ما را برد در آخر اين دالان در اطاقى . خوابگاه را بلند كرد چمدان ما را آنجا گذاشت و نمود اين‌جا بنشينيد . آن شخص قزاق گفته بود انعامى به مشاراليه بدهيد . يك دانه سى كپكى سفيد دادم . اعتنائى نكرد رفت . هواى اطاق به‌شدت گرم و خفه بود . در دالان جلوى پنجره ايستاديم . بعد نزد آن قزاق رفته مدتى صحبت كرديم .\r\n\r\n\r\n","description":"","footnote":"\r\n( 1 ) -  conducteur \r\n","page_name":" 1695 ","page_number":725},
  {"content":"\r\n\r\n\r\nبدگويى از ايران\r\nتمام بد ايران را مىگفت و من رفع و رجوع مىكردم . مثلا مىگفت راه‌آهن چرا ندارد .\r\nگفتم شاه ما ميل به راه‌آهن ندارند و بسيار بدشان مىآيد . مىگفت چرا شاه هرسال مبلغى پول ايران را به فرنگ آورده خرج مىكند ؟ جواب دادم شاه هرچه بكند خوب است و رعيت ايران از جان و دل پول مىدهد . خيلى خيلى صحبت داشت . اغتشاش طهران را مىدانست اما نه مفصلا . از جنگ روس و ژاپن صحبت شد . تعجب مىكرد كه من بيشتر از خودش اطلاعات داشتم . من از روسيه پرسيدم . مىگفت بسيار بسيار شلوغ است و هيچ نمانده امپراطور را معزول كنند و حكومت جمهورى برقرار شود .\r\nدر استاسيون دو شاخ اغلبى پياده شدند . دخترها و زنها ، همه‌چيز آورده مرتب و قشنگ روى تخته‌ها چيده بودند ، سماور آب گرم ، شير ، آب جو ، انگور ، خربوزه ، نان .\r\nهركس هرچه ميل داشت خريد . يك روس بطرى شير را به دهان گذاشته با يك نفس تا آخر خورد .\r\n\r\nانگشتر فيروزه\r\nيك نفر ارمنى هم در اين اطاق ما منزل داشت . اهل شيروانات بود ، تركى حرف مىزد . فيروزهء انگشترى مرا طالب شد . پنج تومان خريده بودم پانزده منات داد ندادم ، براى آنكه سختى نكنم مىگفت مسلمانم و از ناچارى به اين لباس درآمده‌ام . شما اين انگشتر را به يك مسلمان ارزان بدهيد ممنون مىشود . بنده هم گول نخورده و ندادم .\r\nآخر گفتم خيلى اصرار دارى بيست و پنج منات بده نداد . اما زيرچشمى متصل نگاه مىكرد .\r\n\r\nوضع اطاق ترن\r\nاين آپارتمان هفت اطاق دارد يك روشورى و مبال اين سمت ، يكى آن سمت . در آن اطاقها به دروديوار تمام جاى لباس گذاشتن ، اسباب آويزان كردن هست . جاى خاكستر سيگار ، درجهء هوا . يك نقطه بىمصرف نمانده . حتى براى چراغ پردهء كوچكى درست كرده كه وقت خواب روى چراغ بكشند تاريك شود .\r\nمتصل ، ازبس فرنگيها مىخورند در اين دو مبال آدم است . دقيقه‌اى خالى نشد . اول به‌نظر ما ايستاده بدون طهارت ادرار كردن مشكل آمد . اما مجبور شدم اقتدا به حضرات كرده ايستاده و بدون طهارت . . . « 1 »\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1696 ","page_number":726},
  {"content":"\r\n\r\n\r\nسالن غذاخورى\r\nناهار درستى نخورده بوديم . تقى هم رفت از مهمانخانه خبرى آورد كه همه‌چيز هست . اول به‌عنوان تماشا داخل شديم . اطاق اول آشپزخانه بود ، اما خيلى گرم . از استاد كه گويا ايرانى بود پرسيدم « كتلت » چند است ؟ گفت سى كپك . داخل اطاق ديگر شده آنجا گويا انبار غذا و مشروبات بود . درهاى اطاقها قفل [ بود 
  ] و كسى نبود . از آن گذشته وارد خوردنگاه شديم . ميز بزرگى بود . چند نفر از آن جمله ارمنى فيروزه خر نشسته آبجو مىخوردند . در اين بين يك نفر ايرانى آمد نشست . شيشهء آب جو خواست ، تبريزى بود . در مرو قهوه‌خانه داشت . سؤالات مىكردم . بعد آب خواستم آورد . از آب حوض كمى خنك‌تر بود . نشد بخورم . ناچار غذا خواستم . سى كپك هم زياد نبود . اول بشقابها را گذاشت . دو عدد دستمال كاغذى هم ميان آن بود . قشنگ بود . ارمنى باز انگشتر را گرفته نگاه كرد اما راضى نمىشد بيست و پنج منات بدهد . خوراك را آورد .\r\nچهار دانه كوبيدهء بزرگ مدورى بود با قدرى سيب‌زمينى و ماكارونى . آبى هم داشت .\r\nيك بشقاب هم نان . اولا براى من يك دانهء آن بس بود ، چهار دانه آورده بود . ثانيا « كتلت » طور ديگر ما خورده بوديم . اين مثل كوبيده بود ، منتهى سرخ كرده بودند . باز گفتم سى كپك نقلى نيست .\r\n\r\nقيمت غذا\r\nو به نظرم غذاى به اين زيادى سى كپك خيلى ارزان آمد . ديدم از خرج خوراك مقدارى از آنچه نزد خود حساب كرده بودم علاوه خواهد آمد و براى آن علاوه فورا مصرف ديگرى خيال مىكردم . به تقى گفتم بسم الله ميل كنيد و طهران افاده كنيد كه در يك سفره هم غذا بودم . ازبس هوا گرم بود و مردم آب جو خوردند خصوصا گفتند خيلى سرد است شيطان بناى وسوسه را گذاشت ، نجس كه شدم آب جو هم مسكرى ندارد . هوا هم گرم است در حقيقت آب جو را بىجهت حرام كرده‌اند . خوب در توبه كه باز است . يك امشب بخورم ضرر ندارد . اشاره كرده بطرى آب جو آورد مثل اينكه مبادا دست مرا بگيرند و منع كنند خيلى به شتاب و عجله در گيلاس ريخته سر كشيدم . واقعا خيلى خنك بود ، مثل آب يخ . بارى يك شيشه آب جو و يك دانه از آن گرديها با سيب زمينى خوردم . تقى دو تا را خورده بود . دانهء چهارمى را تقسيما براى من گذاشته بود .\r\nاستعفا كرده به ايشان تعارف كردم . آن را هم خورد . بعد گفتم بلند شويم . گفت آقا پول بايد داد ، ديگرى چرا بخورد . آشغال ماشغال هرچه در ظرف بود خورد . يك نفس هم از\r\n\r\n","description":"","footnote":"","page_name":" 1697 ","page_number":727},
  {"content":"\r\n\r\nآن آب گرم [ خورد 
  ] . بلند شديم و سياهه خواستم . به جهت آنكه زبانى نمىفهميدم اعداد رقمى را مىدانم . نوشت يك منات [ و 
  ] شصت و پنج كپك . ديدم مبلغى از پول كم خواهد آمد و آن مصارف كه اول از توفير غذا خيال كرده بودم نخواهد شد ، سهل است مبلغى هم از پول خريد مزيد خواهد گرديد . لا و نعم فايده نداشت . تحويل كرده قرقركنان بيرون آمدم .\r\nاين همسفرى ما خرجش بيشتر از من است ، به جهت آنكه دو برابر من خواهد خورد .\r\nاگر درجهء سيم راه‌آهن بنشيند و آن توفير كرايه را خرج خوراكش كنم شايد سرهم در برود و الّا مشكل مىشود . بارى پول ما يك تومان و ده شاهى شد . زيرا صد منات را وقت آمدن پنجاه و هشت تومان خريدم . روز خروج از مشهد پنجاه و نه تومان شد . حالا به دانه‌اى شش هزار البته رسيده است . قزاق رفيق ما مىگفت اگر بليت يك‌سره تا سمرقند يا تاشكند گرفته بوديم خيلى ارزانتر بود و اجازه هم مىدادند سه چهار روز در شهرهاى بين راه توقف كنيد . شهر به شهر گران تمام مىشود . نابلدى بسى كارها مىكند .\r\n\r\nورود به مرو\r\nساعت نه فرنگى بود وارد مرو شديم . آنقدر جمعيت كنار گار ايستاده بود كه آدم وحشت مىكرد . عملهء تركى آشنا شده بود بار ما را برداشت كه به قهوه‌خانهء ايرانيها ببرد .\r\nرفتيم . جمعيت از هر قبيل زياد بود . گفت روى تخت همه باهم مىخوابند . من هرچه تصور كردم با اين‌همه آدم مختلف بتوانم بنشينم ممكن نشد . ناچار گفتم « قسمتين » كه « هوتل » باشد ببرد . قدرى آمد . خيابانها همه چراغ داشت ، آب‌پاشى شده تميز بود .\r\nكالسكه و درشكه هم متصل رد مىشد . درشكه كرايه كرده سوار شديم . عمله هوتل را به كالسكه‌چى گفت . از دو سه خيابان گذشتيم به هوتل « پروويسكى » پياده شديم .\r\nكالسكه‌چى ترك بود با نوكر هوتل كرايهء اطاق را طى مىكرد . اطاقى باز كرد كه يك منات مىگفت بسيار گرم بود . پنجره هم به كوچه نداشت . به اطاق ديگر سمت كوچه برد . شبى يك منات و نيم . صداى موزيك مىآمد . گفت در باغ عمومى است . امشب يكشنبه ساز و رقص دارند . كرايهء درشكه در روسيه بيست و پنج كپك است . حالا از يك قران ما قدرى بيشتر مىشود . چندان گران نيست . خيلى نشستيم . وقت خوابيدن پيشخدمت اطاق گفت درها را ببنديد اعتبار ندارد . هوا به‌شدت گرم بود . اين اطاق هم محض آنكه خنك باشد آمديم ، از ترس درها را بستيم و با اطاق يك مناتى بىتوفير شد .\r\n\r\n","description":"","footnote":"","page_name":" 1698 ","page_number":728},
  {"content":"\r\n\r\n\r\nحمام روس\r\nدوشنبه غرّهء شهر جمادى الثانى - همه‌جا نجس شده نماز هم نمىشود كرد . هرچه خواستم احتياط كنم ممكن نشد . يك پيشخدمت روس است و گويا كار هوتل با اوست .\r\nاما هروقت مىآيد يك ارمنى اهل قفقاز همراه مىآورد مترجم مىشود . اين ارمنى نمىدانم اينجا خدمتكار است يا چيز ديگر . خيلى شيطان و ناپاك به‌نظر مىآيد . بسيار هم بىادب است . چايى خورديم . دلاك گفتم آورد . پسرهء ارمنى بود . سى كپك انعام داديم . در اطاق را بسته گردش و حمام بروم . زيرا خيلى چرك بودم و عرق كرده بودم .\r\nدرشكه صدا زدند حمام روسها برد كه « نمره » مىگويند . صابون و ليف همراه داشتم .\r\nشير آب گرم و آب سرد داشت ، دو عدد هم تشتك . تقى لخت شده ليف زد . هيچ دلاكى كه بلد نيست . جاى حاجى رمضان خالى بود مشت‌مال و كيسه كند . هشتاد و پنج كپك پول حمام و يك قطيفه و دو لنگ كوتاه را [ كه 
  ] قدرى هم مال من پاره بود گرفت . در مهمانخانه دوش داشت اما آبش سرد بود . ترسيدم ناخوش بكند نرفتم ، و الّا يقينا ارزانتر بود .\r\n\r\nتركمانها و ايرانيها\r\nاز آنجا پياده به‌سمت منزل آمديم . دكان قالىفروشى بود داخل شديم . صاحب دكان از جديدهاى مشهد بود . قاليهاى تركمانى اعلى داشت . مىگفت تركمانها خيلى متمول و صاحب‌دولت شده‌اند . هنوز روسها احتياط از آنها دارند . تركمان سواره و پياده خيلى ديده مىشود . حقيقة هيكل آنها تماشائى است . درشكه‌سوار و فرنگى مآب هم خيلى دارد .\r\nساعتهاى ظهر كوك و روسى حرف‌زن شده‌اند . صاحب دكان خيلى انسانيت كرد .\r\nآب يخ براى من آورد . خربوزه ، نان و پنير گفتم آورد . خوردم . خواستم قيمت بدهم قبول نكرد .\r\nهرچه اصرار كردم نگرفت . قونسول ايران را نشان داد گفت آدم خوبى است ، برويد او را ملاقات كنيد . از آنجا منزل آمدم كوچه‌ها همه يك‌جور است . دكاكين قشنگ زياد داشت . ايرانى خيلى دكان دارند . نمرهء منزل را نوشته بودم سر هر چهارراه نشان مىدادم .\r\nظهر گذشته منزل رسيدم و خوابيدم . گرم بود .\r\n\r\n","description":"","footnote":"","page_name":" 1699 ","page_number":729},
  {"content":"\r\n\r\n\r\nقنسول ايران\r\nبعد از خواب و صرف چاى مجددا دكان همان جديد رفته خانهء قونسول را سراغ گرفتم پياده رفتم . دو سه جا بنائى بود ، تمام كارگر آنها ايرانى بودند . منزل قونسول را نشان دادند داخل شديم . ابدا بيرق يا علامت ديگرى نداشت . نوكر منحصربه‌فرد قونسول به اطاق هدايت كرد . قونسول روى صندلى نشسته بود . نيم‌تنهء كتان سفيد ، تكمه شير خورشيدى با دو عدد سردوشى مفتول‌دوز برش بود . كلاه كوتاه ، يك شير و خورشيد غريبى زده بود . سلام كرده دست دادم . خيلى به مناعت و وقار پذيرائى كرد . من پس از نشستن « كرت » خود را بيرون آورده نشانش دادم . بعد ملاحظه [ كرده 
  ] تكمه‌ها را زود انداخته و برخاست تعارف كرد . چاى خوردم . استكانهاى اينجا خيلى بزرگ است و خيلى دير سرد مىشود . اسم قونسول ميرزا رفيع خان است . تبريزى است . پدرش فعلا قونسول تفليس است . زبان روسى خوب مىداند . در تفليس تحصيل كرده . دو اطاق در ماهى پانزده منات اجاره كرده . مىگفت سالى صد منات مواجب قونسول اينجاست و مبلغى بايد از خودم خرج كنم . پرسيدم چرا بيرق نگذاشته است ؟ گفت در عشق‌آباد هم قونسول ايران بيرق نصب نمىكند . جهت را خودش نمىدانست . هزار نفر ايرانى مرو دارد . از اغتشاش طهران و حالت شاه مىپرسيد . سرهم‌بندى جواب دادم . قونسول اينجا از عشق‌آباد بايد بيايد . مىگفت مرو روزبه‌روز آبادتر مىشود . از رودخانهء مرغاب كه از وسط شهر مىگذرد نهرهاى زياد برداشته و زراعت پنبه مىكنند . بيرامعلى شهر كوچكى است نزديك مرو . امپراطريس روس باغ خوبى آنجا دارد . ده فرسنگ محيط دايرهء باغ است ، عمارت و جنگل و گل‌كارى فراوان . اغلب مردم براى تماشا مىروند . از همين مرغاب آب برده‌اند و سالى دو ميليون پنبه‌فروش مىرود .\r\nدوازده فرسنگى مرو « كوشكى » محلى است كه سرحد افغانستان [ است . 
  ] مىگفت ده هزار نفر روسها آنجا قشون و ساخلو دارند . قلعه‌جات جنگى بزرگ دارند ، افسوس مىخورد ديشب چرا نيامديد شما را باغ ببرم . بسيار تماشا داشت .\r\n\r\nتماشاى شهر\r\nآدم قونسول را برداشته گردش رفتم . خواست خودش بيايد گفتم شما را مىشناسند رسميت پيدا مىكند . سمت عمارت حكومتى رفتيم . مصفاتر از اين سمت شهر بود . همه جا روى رودخانه پل زده‌اند . يك پل آهن بزرگ هم مال راه‌آهن است . تمام آب به زراعت مىرود و هرچه بگوئى پنبه كشت مىشود .\r\n\r\n","description":"","footnote":"","page_name":" 1700 ","page_number":730},
  {"content":"\r\n\r\n\r\nشكست مرو\r\nجلوى عمارت حكومتى نوزده عدد توپ گذاشته بودند كه در شكست مرو از اردوى حشمت الدوله مرحوم به‌جاى مانده ، دو عدد هم زنبورك . توپها بيشترش در عهد شاهنشاه مبرور محمد شاه طاب‌ثراه ريخته شده ، يكى دو تا هم مال شاه شهيد ناصر الدين شاه طاب‌ثراه بود . شاه شهيد هفتاد هزار قشون منظم خوبى با حشمت الدولهء مرحوم به مرو روانه كرد . نمىدانم سوءتدبير بود يا نفاق بين شاهزاده و سايرين باعث اين شكست شد . تاريخ 1276 بود . آن شكست اسباب انزجار خاطر شاه شد كه به روسها واگذار كردند .\r\n\r\nتاريخ مرو\r\nاين مرو خيلى لشكرها به باد داده و خيلى پادشاهان ديده . سلطان مسعود هم در مرو پادشاهى را به باد داد . پايتخت خليفه‌اى مثل مأمون بود . حضرت رضا سلام الله عليه را در سنهء 202 در مرو مأمون وليعهد خود كرد و همان در آن تاريخ و در مرو زهر داده شهيد شد . وقتى هم پايتخت سلطان سنجر بود . قبر سلطان سنجر در بيرامعلى است .\r\nمثل ابو مسلم كسى از اين شهر برخاسته . مثل عسجدى شاعرى داشته . در فتنهء مغول مىنويسند سه روز روزى هفتصد هزار از مرو آدم كشتند . روز چهارم مثل اين بود يك نفر از اين شهر كم نشده است . ام البلاد خراسان بوده . بارى هيچكس نيست به روسها بگويد اين توپها را بر فرض هم كه گرفته باشند تركمانها گرفته‌اند ، به شما چه ربطى دارد ، به اسم خودتان و جلوى عمارت حكومتى گذاشته‌ايد . . . « 1 »\r\n\r\nكلوب - تركمان\r\nمغرب منزل آمدم . اسبابها را بستيم . قونسول آمد كه به باغ ببرد . راه‌آهن ساعت نه مىرسد و ده حركت مىكند . مجال نبود . بعد پيشخدمت مهمانخانه آمد گفت امشب يك ساعت ديرتر خواهد رسيد . قونسول گفت پس مىشود به باغ رفت . تقى را منزل گذاشته رفتيم . اين باغ « كلب » « 2 » است ، بايد اجزاء باشند و اگر غيرى بخواهد برود با اجزاء بيست و پنج كپك دخوليه دارد . شبهاى يكشنبه نيم منات . صادق بيكى را معرفى كرد . برادر مشهدى عباد قوام التجار و حاجى بيك مشهدى كوچهء دروازه قزوين ما بود . از حاجى\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n( 2 ) - ( - كلوب )\r\n","page_name":" 1701 ","page_number":731},
  {"content":"\r\n\r\nبيك اين هم شكايت داشت . شيروانى هستند . اين برعكس عباد خوش‌مشرب و نمكين بود . سه خوراك براى ما آوردند . در دور سه چهار ميز هم قمار مىكردند . جاى ديگر روزنامه و كتاب مىخواندند . در بين غذا صداى ماشين آمد كه مىرفت . معلوم شد پيشخدمت اشتباه كرد و بايد فردا را ماند . تماشائى هم ديگر ندارد و توقف زيادى است .\r\nبعد از شام با قونسول چند دست تخته‌بازى كردم . پنجاه كپك بردم ولى نگرفتم . بعد رفتم كنار ميز بازى . تركمان خيلى گردن‌كلفتى روى صندلى نشسته بود قونسول خواست جاى او را براى من بگيرد ، صدا كرد عبد الله شاهزاده است . عبد الله به محض شنيدن اين اسم مثل گنبد هرمان راست ايستاد و يك تعظيم طولانى كرد . من دست دادم و اصرار كردم كه بنشيند . صندلى ديگرى جلو كشيده نشست . خيلى مؤدب احوال‌پرسى كردم .\r\nجويا شدم به شما خوش مىگذرد . آهى كشيده گفت شكر بايد كرد . ديگر ننشسته برخاست و جاى ديگر رفت . اين عبد الله از محترمين تركمان تكه بود . قونسول مىگفت حالا خيلى اظهار مهربانى به ايرانيها مىكنند و زياد ميل دارند جزو ايران بشوند . تركمان خيلى در باغ بود . بازى مىكردند [ و 
  ] با كارد و چنگال غذا مىخوردند .\r\nمن يك ساعت به نصف‌شب مانده منزل آمدم . قدرى نان داشتيم به تقى گفتم ديگر شام نمىشود خواست نان را بخور ، بعد قدرى باز گردش رفتم . چيز تماشائى ندارد . از يك روز علاوه نبايد ماند . بىجهت امشب را نرفتيم .\r\nسه‌شنبه دوم - اول درجه اسد است [ و 
  ] به‌شدت گرم . بخت ما ، اين دو روز شهرهاى كوچه را پاك مىكنند ، آبپاشى نكردند . گردوخاك هم مزيد شده است . تا عصر از منزل بيرون نرفتم . دو ساعت خواب كردم . بعد رفتم دكان همان جديد بروم صادق بيك دم حمامى ايستاده بود به اصرار سر حمام مرا برد . مير هاشم نامى را با يكىديگر معرفى كرد . گفت از رؤساى ايرانيهء مروند . قدرى صحبت داشتند و بسيار مهربانى كردند . از اينكه خانهء آنها ورود نكرده بودم گله مىكردند كه همه متعلق به خودتان بود . بىجهت جاىديگر منزل كرديد . مير هاشم قرار شد شب آمده مرا به راه‌آهن ببرد و بليت بگيرد .\r\n\r\nمفرش ابريشمى\r\nدر دكان جديد قالى زياد بود . دو عدد مفرش عالىنشان داد كه از كارهاى تركمان « ساروق » بود . چشم از تماشاى آن حيرت مىكرد . گفت از جهيز عروسهاست . در دويست و پنجاه منات خريدارى كرده سيصد مىفروشد . اما اگر در طهران باشد هرگز در سيصد منات نخواهند داد . ابريشمى و بسيار بسيار اعلى بود . مىگفت تركمان ساروق و سالور آقا هستند و ساير نوكر . همه‌چيز آن‌دو طايفه مثل قالى آن مزيت و برترى دارد\r\n\r\n","description":"","footnote":"","page_name":" 1702 ","page_number":732},
  {"content":"\r\n\r\nحتى گوسفند و شتر آنها . ساروق گفت در قوشقى يا كوشكى ابه دارد . سالور در سرخس .\r\n\r\nدريافتى از دكانها\r\nاز هر دكان ماهى يك منات براى آب‌پاشى و زبيل‌بردارى مىگيرند . سالى هم هشتاد الى يكصد و چهل منات ماليات از دكانها . پول چراغ و نهر پاك‌كنى هم علاوه است . در ايران ما ماليات خيلى كم گرفته مىشود . اين‌جاها از خانه ، زمين ، از هرچه مىگيرند . در ايران هم بگيرند و خرج شهر كنند البته بهتر است . بدون اجازهء مهندس هم كسى جرأت ساختن خانه يا دكان ندارد . اول بايد نقشهء عمارت خود را نشان بدهد بعد از اجازه مشغول شود . اين است كه شهر مرتبا بزرگ مىشود . كوچه‌ها را به اختيار مردم نمىگذارند كه تنگ و بد درست كنند . كوچه‌هاى مرو مرتب و متصل از هم تلافى مىكند .\r\nشام تعارف كرد عذر خواستم و منزل رفتم . ساعت نه ماشين بايد برود . تقى رفت از دكان ايرانى كباب بياورد . در اين هوتل غذا نيست . بوى كباب كه بلند شد دو لقمه صرف نشد ارمنى آمد كه الان ماشين رسيد . يك نفر مسافر از آنجا آمد . به عجلهء تمام برخاستيم ، چمدان را بسته ديگر معطل سيد هم نشديم . با وجودى كه راه خيلى نزديك بود درشكه سوار شده زودتر برسيم . داخل گار شده هيچ علامت رفتنى در گار نبود .\r\nبليت‌خانه هم بسته بود . درشكه‌چى تركى مىدانست . صدا كردم آمده جويا شدم گفتند ماشين نيامده است . ساعت نه خواهد آمد . . . ارمنى ما را به اين حيله بيرون كرد [ كه 
  ] كبابها را دل استراحت بخورد . تقى را فرستادم دنبال مير هاشم آمد . تفصيل را حكايت كردم .\r\nكم‌كم جمعيت گار زياد شد . اين راه متصل مسافر مىبرد و بار مىآورد . در هر گارى آنقدر واگون و اسباب هست كه حساب ندارد .\r\n\r\nايرانيها\r\n« 1 » كاشانى را معرفى كرد ، جوان آراسته‌اى بود . مىگفت از عشق‌آباد يك نفرى را منتظرم اگر بيايد با شما سمرقند خواهد آمد . خليل الله بيك برادر صادق بيك هم پيدا شد تا بخارا همراه است . با رفيق كاشانى خيلى گردش كرده صحبت داشتيم . همه از اغتشاش طهران مىپرسند .\r\n\r\n\r\n","description":"","footnote":"\r\n( 1 ) - نام را ننوشته .\r\n","page_name":" 1703 ","page_number":733},
  {"content":"\r\n\r\n\r\nورقهء چاپى عليه امير بهادر جنگ\r\nخليل الله بيك ورقهء چاپى نشان داد از جماعت ايرانيهء بادكوبه ، تمام مذمت و فحش به امير بهادر جنگ بود . عبيد الله زياد اسمش را گذاشته بود . از آقا سيد محمد تعريف نوشته بود . خيلى آزاد نوشته بود . گمان نمىكنم پستخانه بگذارد طهران ببرند ، مگر مخفى باشد .\r\n\r\nسد دورهء سنجر\r\nارمنى سنندجى كه مدتى طهران نوكرى داشته با زنش نشسته بودند ، نزديك من آمده خيلى مؤدبانه سلام كرد . مىگفت روحم براى ايران پرواز مىكند . مطالباتى دارم نزد تركمانها مانده اسباب توقف من شده است . در بيرامعلى مسكن دارد . مىگفت رود مرغاب‌بندى از عهد سلطان سنجر دارد خراب شده . حالا روسها بند جديدى ساخته‌اند و اين آب هر قطره‌اش كان طلا است . بقدرى زراعت پنبه از اين آب مىكنند كه حد و حصر ندارد .\r\n\r\nخرابه‌هاى مرو\r\nحدود خرابه‌هاى مرو مىگفت از جنوب به « آقادام » و از مشرق به « قربان‌قلعه » ، از شمال به قلعه گبرى و مغرب به مرو حاليه ، كه در حقيقت اين مرو جديد يك ضلعى از اضلاع مرو قديم است . قربان‌قلعه كه يك حد مرو است چهار فرسنگ راه مىشود .\r\nبيرامعلى محله‌اى بوده به نام آن خان والاشان . قبر سلطان سنجر كه در بيرامعلى است آنوقت وسط شهر بوده . از اين خرابه‌ها هنوز آجر بسيار بيرون مىآورند . اشياء عتيقه هم گاهى پيدا مىشود .\r\nاز اتفاقات دو ساعت ماشين ديرتر از همه‌وقت آمد . در ساعت يازده رسيد . بليت براى من درجهء دوم هشت منات و شصت كپك ، درجهء سيم شش منات . چمدان مرا هم جابجا كردند . دو نفر ارمنى ، يك نفر روس در اين اطاق من منزل دارند . با همه خداحافظى كرده ساعت يازده راه‌آهن حركت كرد . فصل آمدن اينجاها بهار يا اواخر پائيز است . حالا گرم است و بىموقع .\r\nچهارشنبه سيم - از گرماى راه چه بنويسم . هيچ‌كس قرار و آرام نداشت . اطاقها خالى ، تمام جلوى پنجره و ايوانها بوديم . در چهار جو دو نفر ارمنى تشريف بردند دو نفر جهود به‌جاى آنها آمدند . از اين دو طايفه هم بدتر گويا خدا بنده‌اى خلق نكرده باشد .\r\n\r\n","description":"","footnote":"","page_name":" 1704 ","page_number":734},
  {"content":"\r\n\r\nاصلا و جنسا نانجيب و متقلب و ناپاك مىباشند . جهودها به فارياب مىرفتند . همان فارياب كه ظهير از آنجا برخاسته و در وصف ديوانش گفته‌اند « ديوان ظهير فاريابى - در كعبه بدزد اگر بيابى » . چند عدد انگشتر فيروزه همراه داشتم نشان دادم چشم جهودها خيره شد . به‌دست همديگر دادند . خيلى هم قيمت گذاشت ، ليكن عنوان خريد نكرد .\r\n\r\nجيحون\r\nاز رود جيحون گذشتيم . اين‌جا « دريا » مىگويند . اين رود از رودخانه‌هاى بزرگ است . در تواريخ ما بسيار ذكر آن شده . اغلب اوقات سرحد ايران و ممالك تركستان اين رود بوده ، پل آهنى بسيار عظيمى بالاى آن زده‌اند كه از يك فرسنگ طول آن زيادتر است . شش هفت ميليون منات خرج آن شده است ، كشتى زياد آتشى و بادى روى آن در حركت و ساكن بود .\r\n چون به جيحون برسيديم مرا هوش برفت * گفت لا حول و لا قوت الا بالله\r\nاو چو شيرى به يكى گوشهء كشتى بنشست * من سر اندرزن و بيرون زى چون روباه \r\nاشعار زياد در اوصاف جيحون شعرا دارند ، خصوصا در شاهنامه . رود تاريخى است و حقيقت ديدن دارد . انشاء الله مراجعت در چهارجو توقف مىكنم . جهودها هم در فارياب رفتند .\r\n\r\nچادر « دبيرى »\r\nيك خانم بخارائى و يك بچه و شوهرش آمدند . ما اطاق را كلية به تصرف خانم داده و بيرون مانديم . بخارائيها و سمرقنديها چادر غريبى دارند . اين ضعيفه چادرش مثل « دبيرى » مانند پارچه بود و مثل جبهء ميرزا محمد حسين حكيم‌باشى ، دو آستين بلند از پشت چادر مثل خرطوم فيل سرازير شده . گاهى باز ، گاهى هردو را به‌هم گره مىزنند .\r\nسربندى هم پيچيده و يك « پيچهء » بسيار بلندى به صورت آويخته‌اند . ده دوازده حلقه انگشتر نقرهء بسيار كلفت زمخت در دست داشت ، يك لولهء نقرهء بزرگى هم به گردن .\r\nشيعه بودند . مىگفت قبر حضرت امير ( ع ) در چهارجو است ، كورى را شفا داده بود ، به زيارت رفته بودم . مشهور است قدمگاه حضرت امير را آنها قبر مىگويند . مثل اينكه در بلخ هم به اين اسم جائى است ، آفتابهء غريب تماشائى همراه داشت . من گفتم يقين آبش خنك است گرفتم بخورم مثل آب جوش بود . اول صبح هوا 22 درجه رامور بود . مقارن ظهر در بخارا و پائين‌تر به 33 درجه رسيد . در صورتىكه درجه جائى بود كه نسيم به آن مىخورد . البته در اطاق بيشتر بود .\r\n\r\n","description":"","footnote":"","page_name":" 1705 ","page_number":735},
  {"content":"\r\n\r\nدر بخارا كارت پستالى همراه داشتم مختصرى به حضرت و الا عرض كرده خواستم از آنجا روانه كنم پست‌خانه نداشت . در بخارا دارند . مرد كه هم نبود ناچار با چهار كپك پول خدمت خانم بردم خواهش كردم به شوهرش بدهد كه پستخانه برساند . قبول كرد .\r\nاگر روانه نكند تقصير من نيست . تا راه‌آهن از بخارا رسيد معطل شديم . بسيار گرم بود . خربوزه خريده خورديم . خليل الله بيك وداع كرده رفت . دو دفعه تقى را فرستادم از مهمانخانهء راه‌آهن بلكه يخ بياورد . نداده بودند كه خودمان لازم داريم . پول هم داد باز ندادند .\r\nدر اين استاسيونها هم چيزى كه نيست يخ و آب سرد است . فرنگيها آن آب مثل جوش را مىخورند . ازبس كه آب خورده بوديم شكم مثل طبل شده بود . خدا رحمت كند اميرزادهء مرحوم را ، نشد همچون جائى گير كند . عمرش كم بود رفت از دست ما .\r\nديگر نظيرش به چنگ نمىآيد . متصل او را رحمت فرستادم و آب سرد خنك جويا شدم و نبود .\r\n\r\nقصر امير - زرافشان\r\nامير قصر خوبى نزديك ايستگاه دارد كه مهندس اروپائى بنا كرده . خودش در « كرمينه » و نواحى آن ييلاق رفته . عمارت خوب آنجاها دارد . آب بخارا از رودخانهء زرافشان است كه از سمرقند مىآيد . سالى يكى دو مرتبه آب‌انبارها را پر مىكنند . در اين‌جاها نهرهاى زياد بود كه كرمينه و تمام اطراف آن را مشروب مىكند . يك نفر تاجر بخارائى كه به‌جاى آن زن آمد خوقند براى خريد پيلهء ابريشم مىرود . مىگفت در بالاى سمرقند پوست كنار آب انداخته آب به آن مىپاشند بعد خشك مىشود طلا داخل خاك است و برمىدارند . ديگرى گفت ازبس آب اين رودخانه به مصرف زراعت مىرسد و طلا از آن حاصل مىشود زرافشان نام گذاشته‌اند . كرمينه خيلى گرم بود . يك ساعت هم راه‌آهن معطل آمدن ماشين ديگر شد . از همه‌وقت سه ساعت ديرتر به سمرقند خواهد رسيد .\r\nدر كته قرقان سرحد روس سمرقند شروع مىشود . جاى قشنگى و استاسيون تميزى داشت . بارى با وجودى كه راه‌آهن آنقدر تند مىرود باز ملول شدم كه چرا زودتر نمىرسد . اين گويا از نداشتن رفيق و همزبان مىشود . باز خوب بود تقى بود . اگر نبود يقينا تلخ‌تر مىگذشت . از مرو هم قورى ، قند ، چاى و بعضى لوازمات گرفته همراه داريم .\r\nقدرى سيب خريده خوردم . ترش بود .\r\n\r\n","description":"","footnote":"","page_name":" 1706 ","page_number":736},
  {"content":"\r\n\r\n\r\nقيمتها\r\nاز تشنگى لاعلاج به مهمانخانهء راه‌آهن رفتم . يك شيشه آب جو از ميان يخها بيرون آورده داد خنك بود و تا آخرش خوردم . بيست كپك قيمت گرفت . از ساير چيزها ارزانتر است . بعضى چيزها خيلى گران است . سيگار پنجاه عدد سى كپك بود . در دكانها بواسطهء ماليات زياد كه گرفته مىشود همه‌چيز از طهران گرانتر است جز نان و گوشت . هيچ‌چيز بىماليات نمىشود . شيشهء كوچك « وتكا » كه در طهران دو هزار است اين‌جا چهار هزار و ده شاهى به پول ماست . فقط آب جو از طهران ارزانتر است . در همهء اين‌جاها كپك را « تين » و منات را « سم » مىگويند .\r\n\r\nسمرقند\r\nمختصر ساعت ده فرنگى وارد استاسيون سمرقند شديم . با بخارائى و آن صاحب منصب روس دست داده پائين آمدم . درشكه سوار شده گفتم « قستين » كه هوتل باشد ببرد . چراغهاى برق و باغچه و فوارهء خوبى جلوى استاسيون بود . از خيابانهاى قشنگ گذشت . پليسها گاهى سوت مىزدند . خيلى راه برد . دكانها بسته و عبور با وجودى كه به نصف‌شب خيلى مانده بود كم بود . بعد طى مسافت زياد در خانهء محقرى ما را پائين آورد . در زيادى زديم تا يك نفر مرد با چراغى آمد . داخل اطاقى شديم . هيچ بساطى كه علامت هوتل باشد ديده نشد . بعد از مدتى علم و اشاره معلوم شد هوتل نيست و نفهميدم كجا بود . آخر به ياد من افتاد نمره بگويم . گفتم و ما را مجددا سوار كرده برد نزديك خانه‌اى كه از آنجا صداى موزيك مىآمد . صاحب‌خانه ما را دلالت به اطاقى كرد . تا تاريك بود چيزى از كثافات اطاق و مبل آن معلوم نشد . پس از روشن شدن چراغ همه‌چيز كثيف چرك و منحوس به‌نظر آمد . ديگر ممكن نبود جاى ديگر برويم . ناچار رحل اقامت انداختيم . زنگ زده مرد كه آمد . هرچه حرف زديم حالى نشد . صورت لغت را بيرون آورده به‌زحمت شام خواستم . گفت نداريم . بىشام ، راضى به‌قدرى نان شديم آورد . روز در راه‌آهن ابدا از شدت گرما ناهار نخورده ، شب قبل هم كه از قضيهء كباب و ارمنى اطلاع داريم . امشب هم گرسنه بايد خوابيد . قدرى من تقى را نگاه كرده قدرى او مرا . حالت تقى بيشتر خنده داشت . طورى به مرد كه نگاه مىكرد كه مىخواست كله‌اش را كنده عوض شام بخورد . رفت ديگرى را آورد . به اشاره حالى كرد در خارج اين‌جا كه موزيك مىزنند شام هست . جلو افتاد رفتيم . همين‌قدر كه خلق ما از ندانستن زبان تنگ است يقين دارم چندين برابر آنها از اين مهمانهاى زبان‌نفهم اوقاتشان تلختر است .\r\n\r\n","description":"","footnote":"","page_name":" 1707 ","page_number":737},
  {"content":"\r\n\r\nدر اين خانه باغچهء كوچكى بود . موزيك ملايمى به آهنگ خودشان مىزدند . جمعى هم روى ميزها مشغول غذا بودند . سمرقندى عبد الله نام بود كه پيشخدمت آنجا بود .\r\nصدا كردم آمد . فارسى تركى مىدانست . خلقم باز شد . غذا خواستم . رفت « منو » آورد .\r\nخواند و ترجمه كرد . اول خوراك پشت‌مازه خواستم آورد . بقدرى كم بود كه نصف آن دو لقمهء من و نصف ديگر يك لقمهء مردانه تقى شد . گفتم آقاى همسفر نان ميل كنيد ، غذا گران است . وانگهى با آن اشتهاى صادق يا كاذب كه شما داريد معامله خيلى سخت است . ديدم خير خودم هم سير نشدم . خوراك جوجه خواستم و به ضرب نان سدّ اشتهائى شد . دختر خوشگلى از اين‌طرف به آن‌طرف جست‌وخيز متصل مىكرد . از عبد الله پرسيدم خانم را چه مىشود ؟ گفت شبى بيست و پنج منات . . . . در اين‌جاها عيب و عار نيست . مثل اين‌كه طهران ما هم نزديك است اين شكل شود . گفتم من از شما پرسيدم خانم را چه مىشود ، نپرسيدم قيمت خانم چقدر است . جواب داد شب ميل داشته باشيد حاضر است . شما بيست منات بدهيد ديگر كمتر ممكن نيست . اعتنائى نكرده برخاسته منزل كثيف رفتم . شب هم اطاق مگس داشت . هرطور بود خستگى خواب آورد .\r\n\r\nقيافه‌هاى عجيب\r\nپنجشنبه چهارم - خيلى دير برخاستم . سروصورت را صفا داده صابون زدم .\r\nشلوار كتان من از سوارى يابوهاى ولدالزنا پاره شده ، لباس هم اينجا گران است . بارى كمپانى رضايف كه عامل او حاجى كاظم آقا تبريزى باشد از مرو نشان داده بودند درشكه خواستم . تا رضايف گفتم سرى حركت داده معلوم شد سرشناس مىباشد . به راه افتاد . به شهر كهنه ما را برد . بسيار كثيف ، مثل شهرهاى ايران . همه در كوچه نشسته چيز مىفروشند . هيكل آنها خيلى بدتر است . عمامهء چرك و جبه‌هاى رنگارنگ ، صورتها سياه ، ابرو و موى زنخ كم ، بسيار شبيه شمر و يزيد تكاياى ما مىمانند . خصوصا آن چكمهء نازك . با همان چكمه مسح كشيده نماز مىكنند . اما اگر قدرى پاره باشد بايد در آورده تا بالاى پا مسح بكشند . اين چكمه‌ها را « مسحه » مىگويند و كفش قديم آنهاست .\r\n\r\nرضايف\r\nاز ميدانى كه تمامش دكان بود گذشته سه سمت ميدان سه مسجد و مدرسهء كهنه بود .\r\nدرشكه‌چى مىگفت از امير تيمور است ، دم كاروانسراى قشنگى ايستاد . پياده شديم دو نفر ايرانى در دالان بودند . سؤال كردم به حجره دلالت نمودند . بسيار حجرهء عالى با\r\n\r\n","description":"","footnote":"","page_name":" 1708 ","page_number":738},
  {"content":"\r\n\r\nميزهاى تحرير قشنگ [ بود 
  ] قالى بسيار ممتازى هم در وسط اطاق افتاده بود . گفت مال افغانستان است . شخصى نشسته بود سلام كرده بلند شد تعارف نموده جا نشان داد . من فورا « كرت » خود را نشان دادم اثر خود را كرد . بسيار احترام نمود . بعد از ربع ساعتى ديگرى وارد شد . اين شخص او را معرفى كرده كه جناب حاجى است . معلوم شد اين يك ربع بنده اشتباه كرده محرر را عوض حاجى ارباب گرفته بودم . « كرت » را حاجى ديده ايشان هم لازمهء احترام و احوال‌پرسى را كردند . صحبت به‌ميان آمد باز حكايت اغتشاش طهران شد كه من ستوه آمدم . متصل هركس مرا مىبيند اول سؤال او اين است .\r\nشكايت منزل را كردم گفت خانهء من حاضر است . قبول نكردم . نمرهء خانه را ديد خنده كرد كه از اين كثيف‌تر در شهر كهنهء سمرقند هم منزل نيست .\r\n\r\nهتل در سمرقند\r\nمختصر چاى خورده يك ساعت نشستم . بعد كالسكه‌چى را خاسته گفت مرا به هوتل « فرانسيسكى » ببرد و عصر باز آمده مرا به باغ حاجى كه شام را آنجا باشم . آمديم هوتل فرانسه . پيشخدمت سمرقندى فارس بود . اينجا « تاجيك » مىگويند . گفت جا نداريم .\r\nسوار شده به هوتل ديگر آمد كه اسمش هوتل ورشو است ( ورشوسيسكى ) . اطاقها را نشان داد . نمرهء يك منزل گرفته كرايهء منزل ديشب را هم يك منات داده اسبابها را آورديم . اين‌جا را يك منات و نيم كرايه داد . پيشخدمت و خانم دربان ابدا تركى يا فارسى نمىدانند . اين يكى خيلى اسباب زحمت است . ورقهء لغت را بيرون آورده اولا معلوم شد يخ « اسينخ » نيست . هرچه گفتم حالى نشد . بعد آب سرد را كه « خالودنى وادا » باشد گفتم . رفت آب آورد . اما به اعتقاد او سرد بود ، نه به ذائقهء ايرانيها . بعد « آبت » ناهار گفتم و باز حالى كردم « سه سه » باشد يعنى گوشت . بعد ربع ساعتى آورد .\r\n\r\nغذاى فرنگى\r\nخدا نصيب احدى نكند . يك تكه گوشت گاو توى كاسه بود با سيب‌زمينى و شلغم و هويج و آب بسيار رقيقى كه چند دانه جعفرى ميان آن به شناورى مشغول بود . لاعلاج قاشق را داخل كرده آبش را كه هيچ نشد بخورى . گوشت آن به شرح اولى . ملاحظه كنيد چه‌قدر بد بود كه تقى آبگوشت بىبىگل را كه يقين دارم در مقام خودش خيلى بد بوده به اين ترجيح داد و نخورد . زنگ زديم كه چيز ديگر بخواهيم . ديدم ظرف خوراكى به دست دارد گذاشت و رفت . اول ذوق كرديم بعد از چشيدن صد مرتبه بدمزه‌تر و نپخته‌تر\r\n\r\n","description":"","footnote":"","page_name":" 1709 ","page_number":739},
  {"content":"\r\n\r\nاز اولى به‌نظر آمد . تقى را گفتم زود برو از اين دكانهاى تخته كه به فاصلهء كم در خيابانها هست طالبى و خيار و پنير بياور . زنبيل را برداشته رفت طالبى و خيار آورد . اما نانش را نمىشود با خيار خورد . پنير هم نداشت . هرطور بود باز به مراتب بهتر و خوب‌تر خورده شد . خوراكها قسمت خود پيشخدمت شد ، پولش به گردن ما . دو ساعت خواب كردم بيدار شدم . در اطاق آفتاب افتاده و به‌شدت گرم بود . عرق متصل مىكنم . من آنقدر گرما نديده بودم . اگر ولايات ما گرم است جاى خنك هم داريم . اينها با همه اين آبها كه در كوچه هرز مىرود يك حوضخانه ندارند ، زيرزمين ندارند . در اطاق رو به مغرب زير سقف آهن كه از يك سمت هم بيشتر در و پنجره ندارد بايد منزل كرد . ابدا از اين سليقهء آنها خوشم نيامد . باغچه هم در حياط ندارند . بعضيها كه ابدا حياط نمىدانند چيست .\r\n\r\nباغ رضا يوف\r\nساعت شش درشكه خواسته ابدا تا آن ساعت خنك نشده بودم و عرق متصل مىريخت ، « باغ رضا اف » ، فورا راه افتاد . از شهر كهنه گذشتيم . گفت خيابان « پاى قباق » است ، قحبه‌ها منزل دارند . اول گمان كردم قهوه مىگويد . اسم اين خيابان را بسيار شنيده بودم . آقاى عماد السلطنه در تاريخ 1310 بعد از عزل از حكومت ملاير كه اينجا تشريف آورده بودند حكايت مىكردند . . . زنها سر از پنجره و دريچه بيرون آورده نگاه مىكنند و هيچ شوقى و ميلى در خود نمىبينم . . . « 1 » بارى باغ حاجى بد نبود . عمارت خوبى داشت .\r\nاز همه بهتر قاليهاى تركمانى و تبريزى بود كه فرش اطاق و زينت ديوار اطاقها بود . حاجى باقر آقا شريك عمدهء رضايف در مشهد است . اين حاجى كاظم داماد او پانزده سال است در سمرقند است . حاجى تبريزى كه در چهارجو اقامت دارد آنجا بود صحبت مىكرديم .\r\nحاجى باقر پسر بزرگش در شانگهاى چين است .\r\n\r\nتجارت چاى\r\nو تجارت اينها چاى سبز است كه به قول حاجى چهارجوئى يك مرتبه مىخورند ، يعنى از صبح كه بيدار مىشوند تا هنگامى كه توى رخت‌خواب مىروند بايد پيالهء آن به دست و قورى روبه‌رو باشد . سالى هفتاد هزار صندوق چاى مىآورد كه هر صندوقى هفتاد الى هشتاد الى صد منات قيمت دارد . بعلاوه معاملهء نقد و بعضى اشياء ديگر هم دارند . مىگفت تاجرى كه سالى هزار منات بدهد معاملات هرقدر كلى باشد مىتواند\r\n\r\n\r\n","description":"","footnote":"\r\n( 1 ) - نقطه‌چين در اصل است\r\n","page_name":" 1710 ","page_number":740},
  {"content":"\r\n\r\nبكند . از آن به پائين معاملاتش اندازه دارد . اول سال روسها مىگيرند و نوشته مىدهند و هرچه هم بفروشند تمبر يا كاغذ ديگرى مىدهند ، روى آن جنس چسبيده و قيمت معين دارد . بدون آن تمبر نمىتواند چيزى بفروشد . آن‌هم در سال فقط دو سه هزار منات بايد بدهد . به اقسام مختلف ماليات از اين قبيل اشياء مىگيرند مگر از خوراكى يعنى قوت لا يموت . و الا از چاى ، قهوه ، قند ، شراب ، سيگار ماليات كلى مىگيرند . در اين جاها خوراكى و آب جو و كرايه فقط ارزان است . به مردكهء بخارائى كه از راه مشهد مىپرسيد از زبان من بيرون آمد دويست منات يك درشكه كرايه مىدهند ، چنان از شدت تعجب برخاسته كه نزديك بود به زمين بخورد .\r\nشام ايرانى درست كرده بودند . عوض روز خورديم . مىگفت امپراطور باز قشون را با خود همراه كرده و مجلس « زمستو » ( آزادى ) را برهم زده . مىگويند در پانزدهم ماه روس همه‌جا شورش مىشود و راهها بند مىآيد . بىمزه نيست اين راه هم بند بيايد و من اينجا بمانم !\r\n\r\nجنگ روس و ژاپن\r\nمىگفت شروع به جنگ با ژاپن اين‌جا مجلس كردند و حاكم گفت دولت ژاپن كه پست‌ترين دولتهاست نسبت به امپراطور ما سوءادبى كرده امپراطور مىخواهد او را دست به گردن خود برده ، مثل كيكى گرفته ( دست را فشار داده به دور انداخت ) اين‌طور خورد و له كند . چند روز بعد مجلس كردند كه در بحر و كشتى حريف نمىشويم در خشكى معلوم آنها مىشود . بعد از شكستهاى پىدرپى خشكى ما را به مسجد احضار كردند كه دعا كنيد سپاه روس فتح كند . از آن‌كه گذشت پاك ساكت شده آسوده شديم . اين جنگ بزرگ كه تاريخ تا حال نشان نداده شب هفتم فوريه سال 1904 ميلادى شروع شده و به اصرار و ميانجىگرى دولت امريكا ژاپن راضى به اصلاح شد . پنجم ماه سپتامبر سنهء 1905 در شهر پرت آسموس امريكا صلح واقع شد و در تمام اين مدت طولانى يك مرتبه روس فتح نكرد . از جنگ بيست نفرى تا دويست و پنجاه هزار نفرى كه در موكدن وليا اويانك واقع شد . داخلهء روس هم از اواسط شكستها اغتشاش و شورش به‌هم‌زده روزبه‌روز شدت كرد تا يومنا هذا باقى است . مشروطه و جمهورىطلب شده‌اند . شب باغ حاجى خنك‌تر بود اما باز گرم است .\r\nجمعه پنجم - صبح حاجى آدمى همراه كرد حمام رفتم . دو سه گرمخانه داشت . در خزينه هم نمىروند . دلاك اول مشت‌ومالى كرد ، بعد كيسهء مختصرى كشيده صابون زد .\r\nمثل ايران طول نمىدهد ، خيلى به‌سرعت ، به مشت‌ومال اصرارى دارند .\r\n\r\n","description":"","footnote":"","page_name":" 1711 ","page_number":741},
  {"content":"\r\n\r\nمشهدى باقر نامى كاشى در حمام بود . مدتى است با پدرش اينجا آمده تجارت چاى دارند . پول حمام را او داد . هرچه گفتم من بدهم نگذاشت . خواهش كردم قدرى مرا بگرداند قبول كرد . به دكان شخصى سمرقندى برد . دو عدد رولحاف ابريشمى كه اينجا « اديال » مىگويند خريدم . بسيار بسيار قشنگ و خوب درست مىكنند . بعد درشكه كرايه كرد به‌سمت شهر روسها [ رفتيم 
  ] . يك شلوار و كفش و بعضى خوردريز ديگر خريدارى كرده منزل رفتم . مشهدى باقر رفت به منزل خودش . آدرس خانه را گرفتم عصر باز گردش ببرد .\r\n\r\nباز دربارهء سمرقند\r\nسمرقند شهرآباد بزرگى است . مىگويند تاشكند و خوقند و مرقلان بهتر است .\r\nابريشم ، پنبه ، خشكبار بقدرى در اين شهرها وفور دارد كه ميليونها به خارج حمل مىشود . تركستان مملكت خوبى بوده است . نزاع ايران و توران و آن حكايت افراسياب و كيخسرو تمام در سر اين مملكت بود . نصف اهل سمرقند ازبك هستند ، نصف تاجيك . تاجيك نجيبتر [ ست 
  ] - و اصلا ايرانى بوده‌اند . ازبك ترك است و تركى حرف مىزند . هيكلهاى غريب و لباسهاى عجيب خيلى ديده مىشود . اسب ، الاغ زياد سوارند .\r\nعرابه بسيار است . يك شكل عرابه ديده مىشود كه چرخهاى بسيار بلند بزرگ دارد .\r\nگفتند براى اين است كه از دريا مىگذرد . اين عرابه‌ها شكل و طرحش از قديم است .\r\nربطى به روسها ندارد . شتر هم ديدم به عرابه بسته بودند . شهر جديد خيلى خيابانهاى وسيع و طويل دارد . درخت و آب در سمرقند زياد است . از هر خيابان نهر آب جارى است . كسبهء اين‌جاها تمام ارمنى است و ايرانى هم زياد است . روس جز صاحب‌منصب و نوكر دولت كار ديگرى ندارد .\r\nبارى ناهار خواسته ، يعنى صورت غذا كه به زبان روسى نوشته‌ام نشان مىدهم .\r\nاغلب را مىگويد « ندارم » و مىآورد . اين‌جاها غذا در هوتل صرف نمىشود . جاى ديگر براى غذا است . من نمىدانم . يك ساعت و نيم خواب كردم . دست‌فروش سمرقندى آمده بود اصلا ايرانى و شيعه بود . چند مناتى دستمال روسى خريدم . به قدر ده دوازده هزار شيعه در اينجا هست . مسجد عليحده و حسينيه دارند . بنا بود محرر مشهدى كاظم بيايد مرا گردش ببرد نيامد و منزل ماندم . مغرب درشكه سوار شده خانهء مشهدى باقر كه در « قوشه‌حوض » واقع است رفتم . مشهدى فتح الله هم آمد . فرش انداختند نشستيم .\r\nآب سردى خوردم . بىجهت در هوتل منزل كردم . خانه‌هاى ايرانيها بهتر بود . تقصير مشهدى كاظم آقا شد . يك جاى تماشائى سمرقند « پاىقباق » است . به همراهى\r\n\r\n","description":"","footnote":"","page_name":" 1712 ","page_number":742},
  {"content":"\r\n\r\nمشهدى باقر آنجا رفتيم . اين يك خيابان طولانى است كه در دو سمت دكان بيشتر قهوه‌خانه و پشت دكاكين مثل كاروانسرا جائى است . در حجرات آن فواحش منزل دارند . . . از بعد از نماز ظهر تا الان بقدرى جمعيت اينجا آمده كه اندازه ندارد . بيشتر هم مست بودند . امروز جلوى هوتل ما هنگامه بود . صداهاى غريب تازه شنيده مىشد . تقى مىگفت كسى مرده ختم گذاشته‌اند . صداى فاتحه هم آمد . بعد دلاك ارمنى كه آمد پرسيدم چه خبر است ؟ معلوم شد ميخانه اينجا است . سمرقنديها جمعه بوده مشغول خوردن مشروبات شده‌اند و اين صداها از روى مستى است . درشكهء كرايه آنجا فراوان ايستاده بود . متصل مست بود نشسته و مىبردند به پاى قپاق . . .\r\nساعت نه فرنگى ، كسانى كه شب در اين خانه‌ها نمىمانند از اين خانه و خيابان پليس و سالدات بيرون مىكنند . امشب زودتر شروع كردند ، پليسها آمدند . به اندازه‌اى خنده‌دار بود كه نمىتوانم بنويسم . كلاه و جبه و كفش بود كه به هوا مىرفت . آدم بود كول گرفته بيرون مىانداختند . بعضيها پشت نيمكت يا درخت مخفى مىشدند . ديدن رؤيت آنها خيلى تماشا داشت . . . يك قال مقالى راه افتاده بود كه نيم فرسنگ صدايش مىرفت .\r\nدر اين خيابان متجاوز از صد خانه هست و از هزار و پانصد نفر بيشتر فاحشه دارد . همه شب تا ساعت نه اين هنگامه برپاست . سابقا توى دكاكين و جلوى كوچه بودند . دو سال است حكومت حكم كرده در ميان حياط باشند . اين رسم از قديم باقى است روزهاى شنبه هم همه بايد بروند طبيب روس آنها را معاينه كند . هركدام ناخوش باشند نگاه مىدارد تا معالجه شود . ميان خيابان جمعيت فراوان بود . مست بسيار ، پليسها مردم را مثل گوسفند مىراندند . گله به گله سالدات هم بود . هرجا از پليس سمرقندى حرف‌شنوى نمىشد سالدات برمىخاست با چماق حمله آورده بيرون مىكرد . درشكه نشسته منزل آمدم . شام « كتلت » آورد خوردم . جلوى دالان اطاق در كوچه نشسته بودم .\r\nپليس نزديك آمد معلوم شد ازبك است . اسمش حق‌وردى [ بود 
  ] . خيلى صحبت كرديم .\r\nانعامى دادم رفت . هوا به‌شدت گرم [ بود 
  ] و بسيار بد خوابم برد .\r\nشنبه ششم - بيشتر وقت را منزل بودم اطاق گرم و بسيار تلخ گذشت . على آقا نويسندهء مشهدى كاظم هم نيامد . ناچار عصر به حجره رفتم بسته بود . يك نفر يزدى پيدا شد . پيرمرد بود گفت گردش ميل داريد برويد من همراهى مىكنم .\r\n\r\nمدرسهء زن تيمور\r\nاول به مدرسهء خانم برد كه عيال امير تيمور باشد . بناى بسيار معتبرى است . در جنگ روس با اهل سمرقند گنبد و منار مسجد به گلولهء توپ منهدم شده ، نصف بيشتر مسجد\r\n\r\n","description":"","footnote":"","page_name":" 1713 ","page_number":743},
  {"content":"\r\n\r\nرا هم حاليه بازار كرده‌اند . گفت بنّاى اين مسجد همان بنّائى است كه مسجد گوهرشاد مشهد را ساخته است . يك چهارطاقى وسط مسجد بود ، رحل بسيار بزرگى در وسط آن .\r\nمىگفت كلام الله مجيد كه به خط عثمان بود و امير تيمور از شام آورده بود در روى اين گذاشته قرائت مىكردند و آن قرآن را بعد از ضبط سمرقند به پطرزبورق بردند و الان آنجاست .\r\n\r\nشاه زنده\r\nاز آنجا ما را به زيارت قبر قثم « 1 » بن عباس بنى عم پيغمبر برد كه در جنگ اعراب در سمرقند شهيد شده و « شاه زنده » مىگويند . درخت بزرگ كج و چوله‌اى در جلوى مقبره سبز بود . مىگفت چوب شلاق قثم است به زمين فروكرده و اين درخت سبز شده . برگ و شاخهء درخت شبيه ابريشم بود . قبرستانى هم در جلوى اين مقبره است . روسها باغ منظم قشنگ عمومى ساخته‌اند . مقابر در دامنهء تپه مشرف به اين باغ واقع است . جمعى صوفى آنجا بودند ، احوال‌پرسى كردند . خيابان سنگ‌فرش بود . در دو طرف آن مقبرهء اقوام امير تيمور [ ست 
  ] . انتهاى اين مقبره قبر قثم است . قاليهاى بسيار بسيار اعلى در مسجد و مقبره بود . قارى كه همراه بود نشست قرائت سوره‌اى از قرآن كرد .\r\n\r\nاوليا و مجابين\r\nاينجا رسم است در سر قبر اوليا تيرى كوبيده ، در بالاى آن دم اسبى آويزان مىكنند .\r\nاين علامت مقبرهء پير است و اين اولياء بيشتر مجانين هستند و هركس جنون دارد [ او را 
  ] اوليا مىدانند . گفتند در همين مكانى كه الان « پاىقباق » مىگويند مسلمين به نماز جماعت ايستاده بودند كه اهل سمرقند ريخته اغلب آنها را شهيد نموده‌اند . در اين شاه زنده قبر عمه و خواهر و اقوام امير بسيار بود كه هركدام مقبرهء عليحده دارند . روسها مواظبت دارند . كاشيهاى اين مقابر بسيار ممتاز بود . درشكه نشسته منزل آمديم . شب را گردش زياد كرده شام را در خدمت عبد الله صرف كرديم . موزيك و رقص داشتند .\r\nمىگويند فردا جهود و ارس جنگ دارند . روسها از جهود متنفر [ اند 
  ] و هميشه نزاع دارند .\r\n\r\nبازار\r\nيكشنبه هفتم - هفته‌اى دو مرتبه در اين شهر بازار مىشود كه هركس هرچه بخواهد خريده و هركس هرچه دارد براى فروش مىآورد . بازار هرچيز هم جدايگانه هست و\r\n\r\n\r\n","description":"","footnote":"\r\n( 1 ) - اصل : قسم ( ا . ا . )\r\n","page_name":" 1714 ","page_number":744},
  {"content":"\r\n\r\nاين رسم از قديم باقى است . يكشنبه و چهارشنبه بازار است . درشكه نشسته هر « كورس » بيست و پنج كپك است . يك‌سر مغازهء مشهدى كاظم [ رفتيم 
  ] . خيابانها و كوچه‌ها از سواره و پياده وا را به جمعيت بسيار بود . مشهدى كاظم آقا بسيار مهربانى كرد و اظهار خجلت مىكرد . على آقا را همراه كرد گردش رفتيم . بازارها شلوغ بود . در بعضى جاها كه وسعت داشت جمعيت بىاندازه جمع بود . بازارها را تماشا كرده از دكان شخصى قدرى روتشكى كه « اديال » مىگويند و قدرى دستمال و غيره كار سمرقند خريدم ، از ابريشم و بسيار ممتاز است . اين اديالها براى پرده و روى آينه و جاى عكس بسيار خوب است . دانه‌اى هفت منات دادند . بعد از گردش حجره آمديم ناهار خورديم .\r\nقارى كرامت الله بن عبد الوهاب را معرفى كردند . هركس فى الجمله سوادى دارد « قارى » مىگويند . مشهدى كاظم مىگفت شخص بامزهء خوش‌مشربى است . بسار نغز حرف مىزد ، يعنى خوب بانمك بود . تا عصر آنجا بوديم .\r\n\r\nقلعهء افراسياب - كوپ‌كردى\r\nبعد من و قارى و على آقا درشكه نشسته اول به مقبرهء حضرت دانيال رفتيم . بيرون شهر است . تپه‌هاى مصنوعى زياد بود . گفتند قلعهء افراسياب است و عمارت افراسياب در اينجا بوده . خيلى بزرگ و مفصل بود . اشياء قديمه و طلاآلات بسيار بيرون مىآورند .\r\nقارى مىگفت در بهار در اينجا « كوپ‌كردى » مىكنند يعنى اسب‌دوانى و آن از اين قرار است . سيصد چهارصد نفر سوار از هر قبيله حتى از دشت قبچاق با اسبهاى ممتاز جمع مىشوند . يك دانه بز را طبخ مىكنند وسط ميدان مىاندازند . اين سوار [ ها 
  ] يك مرتبه هجوم مىآورند . يكى از آن ميانه بز را از زمين برداشته زير ران خود مىگيرد و تاخت مىكند . سايرين دنبال او و همه تاخت كرده كه بز را از او بگيرند . دست به دست اين بز مىرود . هريك از آن سوارها غالب شد و بز را از ميان تمام اين سوارها بيرون برد و اسب آنها به مشاراليه نرسيد گوى سبقت را از همگان برده و آن اسب ديگر در ميان مردم به اعلى درجهء قيمت مىرسد و به قيمت گزاف بهترين اسب را خريدارى مىكنند . اين « كوپ‌كردى » چندين روز مىشود و در ميانه بسيارى از اين سوارها زمين مىخورند .\r\nمعيوب و ناقص مىشوند . در ختنه‌سوران و عروسيها اين « كوپ‌كردى » رسم است .\r\n\r\nمقبرهء دانيال\r\nاما مقبرهء دانيال - قبر طولانى كه بيست و دو ذرع طول آن است روى آن گچ [ است 
  ] و بالاى آن چندين عدد دم اسب آويزان بود . باز گفتند در سمرقند بسيار قحطى مىشد\r\n\r\n","description":"","footnote":"","page_name":" 1715 ","page_number":745},
  {"content":"\r\n\r\nامير تيمور نعش دانيال را از شام آورد كه يكى از پيغمبران در سمرقند دفن باشد تا به واسطهء بركت وجود او قحط نشود . همچو چيزى را در تاريخ نديده‌ام . آدم هم به اين بلندى مشكل بشود . فاتحه خوانده بيرون آمديم . نهر آب بزرگى از رود زرافشان از زير مقبره مىگذشت . مصفا بود . قدرى نشسته تمام را من متعجب اين قبر بودم و آخر هم چيزى دستگيرم نشد .\r\n\r\nگور امير تيمور\r\nاز آنجا داخل شهر شده به مقبرهء امير تيمور رفتيم كه در شهر روسها نزديك منزل خودم واقع است و من نمىدانستم در سمرقند گور امير مىگويند و تقريبا زيارتگاه است .\r\nباغ منظمى روسها ساخته‌اند . اصل بقعه گنبد بزرگى دارد با كاشيهاى ممتاز كه اغلب را برده‌اند . در مقبره را هم روسها برده‌اند . اصل سنگ قبر را هم خواسته بودند ببرند گرفته شده ، اما از وسط شكسته است . صوفى زيادى بود . كفش كنديم . هفت قبر در زير اين گنبد است . دو سه تاى آن سنگ مزار دارند مابقى سفيد است . قبر خود امير سنگ يشم بسيار ممتازى دارد كه دور آن به خط ثلث نقارى شده .\r\n\r\nقبور داخل بقعهء امير\r\nقبر امير تيمور - قبر سيد مير بركت مرشد امير كه گويا اول اين مقبره را امير براى او ساخته و بعد برحسب وصيت يا به ميل اقوامش آنجا دفن شده است - قبر امام سيد عمر بن سيد امير كلال مجتهد و امام آن عصر - قبر سلطان محمد نبيرهء امير - قبر الغ بيك - ميرزا قمارى وزير امير - ميرانشاه پسر ديگر امير .\r\nچراغهاى زيادى روشن كردند و داخل دخمه كه زير اين قبر است رفتيم . آنجا هم علامت هفت قبر به مثل بالا بود . قبر امير سنگ مرمر و مملو از خطوط بسيار خيلى ريز بود كه خوانده نمىشد . فاتحه خوانده [ شد 
  ] . مىگفت باز دخمهء ديگر در زير اين دخمه هست . اما ممر و مدخل آن غيرمعلوم است . دور مقبرهء بالا نرده از سنگ مرمر درست كرده‌اند بسيار قشنگ و بسيار اعلى . كاشى و مرمرهاى ازاره را بيشتر بلكه تمام سرقت كرده و به روسها فروخته‌اند . كتيبه‌ها و خطوط روى كاشى دو سه دانه براى نمونه باقى است .\r\nصوفى سر مقبره ، صفحه كاغذى مشكى دورش به خط زرد لوحهء مزار امير تيمور را يادگار داد . من هم با كمال امتنان گرفته يك منات در عوض دادم . انشاء الله در طهران به دقت قرائت شده مىنويسم .\r\n\r\n","description":"","footnote":"","page_name":" 1716 ","page_number":746},
  {"content":"\r\n\r\n\r\nرقص سياه و سفيد\r\nاز آنجا منزل آمديم . قارى و على آقا را نگاه داشتم . اول در رستوران نزديك منزل خودمان شام كباب كه گرجيها « شيشليك » مىگويند خورديم . چون صاحب اينجا هم گرجى بود خوب درست كرده بود . بعد از آن‌جا به‌جاى ديشبى كه عبد الله گفته بود تياتر بيرون مىآورند [ رفتيم 
  ] . اول نشستيم دو بطرى آب جو آورد . قارى با تمام اين مردم آشناست و با همه شوخى مىكند . روسى هم مىداند . يهودى هم مىداند . فارسى و تركى هم كه زبان خودش است . هركس مىرسيد دست مىداد و تعارف مىكرد و فصلى صحبت مىداشت . . . قدرى كه طول كشيد موزيك زدند . رقص آن خانم قشنگ با كاكاسياهى كرد . اين سفيد و سياه بسيار زيبا و نغز رقصيدند . جاى حاجى رمضان خالى بود با خانم ديگر رقص ايرانى بكند . در اين بين صداى قالى بلند شد . گفتند ارس با جهود نزاع كرد . يك مرتبه مجلس خالى شد . بعد از ربع ساعتى معلوم شد نزاع ديگرى بوده و ساكت كردند . برخاستيم و چون مجلس بامزه شده بود و قارى خيلى خنده‌دار بود تلخ نگذشت و با خاطر خوش منزل آمديم . عمامه و جبهء قارى منزل من مانده بود . گفتم بماند خودش صبح بيايد ببرد . حقيقة خوش‌گذشت و خيلى خنده كرديم . جاى مرا امشب در روى تخت در حياط انداخته بودند . خنك بود و خوب خواب رفتم .\r\nدوشنبه هشتم - صبح ديرتر برخاستم . قارى نيامده بود . مغازهء ارمنى رفته كفش و بعضى چيزهاى ديگر خريدم . اما اين‌جاها بواسطهء ماليات همه‌چيز گرانتر از طهران است . يك صاحب‌منصب روس در مغازه بود مىگفت شما تا اينجا آمده‌ايد تاشكند نرفته نرويد . مثل اين است روسيه برويد و پطرزبوق را نديده مراجعت كنيد . پايتخت تركستان تاشكند است و فرمانفرما و همه‌چيز آنجا است . گفتم گرم است و مىترسم ناخوش بشوم . جواب داد حكيمهاى خوب آنجا دارد . دكان كتاب‌فروشى رفتم . كتابى نداشت . اين‌جاها از اشعار شعراى تركستان هيچ نمىخوانند . بعضى از شعرهاى تازه مىدانند و حال آنكه تمام شعراى ايران از تركستان برخاسته و معدن فضل و كمال بوده است .\r\nاين قطعهء فرخى يادم بود لازم شد بنويسم :\r\n همه نعيم سمرقند سربه‌سر ديدم * نظاره كردم بر كوه و راغ و وادى و دشت\r\nهزار جنت ديدم ، هزار كوثر بيش * ولى چه سود كه لب تشنه باز خواهم گشت\r\nچو ديده نعمت بيند به كف درم نبود * سر بريده بود در ميان زرين‌طشت \r\n\r\n","description":"","footnote":"","page_name":" 1717 ","page_number":747},
  {"content":"\r\n\r\n« سغد » سمرقند كه قدما از جنات اربعه مىدانستند قارى مىگفت يك فرسنگ تا اينجا راه است و حالا ( سغد به ضم سين و سكون دال مىگويند ) جاى باصفا و خوش‌هوا است .\r\n پنجمين جنت دنياست حقيقت ليكن * شعب و سغدش رهى و غوطه و بلّه است رهين \r\nناهار خورده خواب كردم . قارى آمد مرا نزد شخص تاشكندى برد موسوم به مله خواجه ابن عزيز خواجه ، از صاحب‌دولتان ( مليونر ) تاشكند است . از آب گرم بخارا مىآمد در هوتل منزل داشت . تاشكنديها هيكلا و لباسا خيلى شبيه چينيها هستند الا اينكه موى سر را مىتراشند . همين شخص بسيار بسيار شبيه چينى بود . اصرار داشت تاشكند بروم خانهء برادرش منزل كنم . عذر خواستم . بعد ما را به مغازهء تاشكنديها كه نزديك بود برد . آنها هم همان‌طور شبيه بودند . سمرقنديها خيلى قوىتر و بزرگ‌ترند حتى از ايرانيها . به قول خودشان از نژاد افراسياب هستند . چند عدد روسرى با دو سه روميزى قلاب‌دوزى كار تاشكند خريدم . از آنجا منزل آمديم . بعد از ساعتى به رستوران گرجى [ رفتيم 
  ] دختر يهودى آنجا خدمت مىكند . قارى خراب و شيفتهء او شده . زبان يهودى صحبت مىدارد . دخترك هم بىمزه نيست . خيلى خنده‌رو است . شام خورده منزل آمدم . خيلى جلوى در هوتل نشستم . ماهتاب بود ، هوا بهتر از اطاق . لله الحمد خوش‌گذشت . . .\r\n\r\nباغ شاهى\r\nسمرقند دو باغ شاهى عمومى دارد . اما چندى است مواظبت كلى ندارند . موزيك زده نمىشود . تميز نيست . يك بلوار بزرگ [ دارد 
  ] موسوم به « ابرام‌اف بولوارد » كه از يك ورس بيشتر طول دارد و بسيار قشنگ است .\r\n\r\nكارت پستال سمرقند\r\nسه‌شنبه نهم - هشتم درجهء اسد است . اين‌جاها مثل جهنم مىماند و من آنقدر كه اين مدت عرق كردم تمام عمر در ايران نكرده بودم . آب بقدرى مىخورم كه اندازه ندارد .\r\nدر طهران هم آب زياد مىخوردم و عادت به آب و يخ هميشه داشته‌ام . اما نه به قدر اين مدت . قارى آمد . اسبابها ، را بستم درشكه نشسته حجرهء مشهدى كاظم قدرى نشسته على آقا و قارى را همراه كرد تا گار راه‌آهن بيايند . اين‌جا « واقزال » مىگويند . با خودش وداع كرده به گار رفتيم . نقشهء قبر امير تيمور منزل مانده بود . تقى رفت از اطاق آورد . تا گار\r\n\r\n","description":"","footnote":"","page_name":" 1718 ","page_number":748},
  {"content":"\r\n\r\nهفت ورس كه يك فرسنگ باشد راه است . خيابانهاى خوب دارد . حكومت گار و اطراف آن با شهر جدايگانه است . پليس مخصوص و ادارهء عليحده دارد . در گار دو نفر ايرانى ديگر يكى تقىاف ، يكى هم دلال ايرانيها آمدند . خيلى مهربانى دارند . اين دو روزه تمام كرايهء درشكه و هرجا هرچه بخواهم على آقا از طرف مشهدى كاظم مىدهد . نمىگذارد من دست به جيب كنم . ساعت دوازده حركت مىكند . قدرى كارت پستال سمرقند خريدم . گور امير و شاه زنده و غيره را كشيده بودند . ماشين رسيده اسباب ما را بردند . جا براى من گرفتند و گفتند تقى را هم آنجا نگاه داريد . وقتى كه « كاندكتر » آمد نيم منات پول بدهيد حرف نمىزند . اين « كاندكتر » ها تقى اف مىگفت اگر مسافر بليت نداشته باشد بيشتر احترامات مىكنند كه پول به خود آنها برسد . خيليها را بىپول مىنشانند . اما براى آدم باشرف پسنديده نيست . نمرهء دوم چهار منات و چهل و شش كپك ، نمرهء سيم دو منات و شصت و هفت كپك [ است 
  ] . با همه وداع كرده قارى بسيار اوقات‌تلخى داشت . نزديك بود گريه كند . بعد جلو پنجره آمدند . قارى دعا خواند . همه تعظيم كردند .\r\nراه‌آهن حركت كرد . يك انگشتر فيروزه به قارى يادگار دادم . به‌شدت گرم شد . درجه رامور به سى و سه درجه رسيد . اگر نسيم نمىآمد البته چهل مىرسيد . لخت شديم .\r\nناهار هندوانه و تخم‌مرغ خوردم . « كاندكتر » وقتى كه اطاق من خوب خلوت شد آمد اشاره كرد نيم منات گرفت خوشحال رفت . مختصر ساعت هفت و نيم به استاسيون بخارا وارد شد . درست هفت ساعت و ربع اين مسافت ده دوازده روزه را آمد . از آنجا بليت راه‌آهن شهر بخاراى قديم را گرفته آمديم . با دو سه نفر بخارائى صحبت مىكرديم .\r\nدر گار شهر درشكه نشسته دم دروازه گمرك‌چيها با چراغ ايستاده بودند . چمدان را باز كردند . مىگفت « زكات‌چيها باز نكنيم ملامت مىكنند » . از قضا خريداريها در زير بود كه گذشتم . سراى سيف الدين حجرهء آقا شيخ حسن محمداف را نشان داده بودند ، گفتند منزل است . با كاروانسرادار به خانه‌اش رفتيم . در زدم آدمش آمد كاغذ مشهدى كاظم را نشان داده بالا بردند روى بام . آدم تنومندى است يزدى . پدرش ملّا بوده . در بادكوبه ، سمرقند و بخارا تجارت چايى دارند . مىگفت ايرانيهاى اين سمت تمام چايى فروشند .\r\nشام كباب [ و 
  ] خربوزه خورديم خوابيديم . گرم بود . شبگرد بخارا طبلى دارد و عوض فرياد طبل مىزند . تا صبح اين صداى طبل در هر كوچه بلند است . بعلاوه طبل بسيار بزرگ چهار سوق كه گوش را كر مىكند .\r\n\r\n","description":"","footnote":"","page_name":" 1719 ","page_number":749},
  {"content":"\r\n\r\n\r\nشهر بخارا\r\nروز چهارشنبه دهم جمادى الثانيه - صبح بيدار شدم . درجه 22 بود . گفتند تا چهل درجه ظهر خواهد رسيد . با محرر آقا شيخ حسن گردش رفتيم . اغلب دكاكين بسته بود .\r\nبازارها سقف از چوب و نى دارد . بعضى كاروانسراها آجرى بود . چند مسجد عالى و يك منار بسيار بلند ديده شد . مىگفتند سابقا مقصرين را از اين منار به زير مىانداختند .\r\nاز وقتى كه روسها تسلط پيدا كرده‌اند موقوف شده . به ارگ حكومتى رسيديم . قلعهء مستحكم مرتفعى بود . فعلا « قوش‌بيگى » كه صدراعظم باشد منزل دارد . چندين ارابه توپ روى سكو گذارده بودند . از توپهاى نادرى هم داخل دارد . سالدات بخارا به شكل سرباز روس است مگر كلاهش . با وجودى كه آب در بخارا خيلى كم است كوچه و بازارها را روزى سه چهار مرتبه جاروب و آب‌پاشى مىكنند . پاك است ، حتى محلهء يهود .\r\n\r\nمرض پيوك\r\nبواسطهء بدى آب بخارا ناخوشى « پيوك » يا رشته در تابستان شيوعى دارد . هركس از آب اين حوضها بخورد ناچار مبتلا مىشود . چنانچه الان ثلث اهل بخارا گرفتار اين مرض بودند . تعجب است كه خودشان از آب نمىدانند .\r\nهريك از كسبه قورى و فنجان چايى به دستش بود . مشهدى كاظم در سمرقند مىگفت اگر بنا بود درين صفحه قند هم به قدر چايى مصرف شود تمام قند دنيا را مىآوردند كم بود . هر آدمى تا روزى دوازده سيزده قورى پانزده سيرى چايى سبز مىخورد . از صبح تا وقت خواب مىخورند .\r\nشهر بخارا كوچه‌هاى تنگ دارد و ديوارهاى عمارت بسيار بدشكل و بسيار مرتفع است . روىهم‌رفته بسيار كثيف است . با اشعار رودكى شاعر مشهور خيلى منافات دارد .\r\nقصيده مشهور است و همه‌كس خوانده . بجز اين چند شعر هم ديده و شنيده نشده است :\r\n بوى موى جوليان آيد همى * ياد يار مهربان آيد همى\r\nاى بخارا شادباش و شاد زى * شاه زى تو ميهمان آيد همى\r\nشاه ماه است و بخارا آسمان * ماه سوى آسمان آيد همى\r\nمير سرو است و بخارا بوستان * سرو سوى بوستان آيد همى\r\nريگ آموى و درشتيهاى آن * زير پايم پرنيان آيد همى\r\nرود جيحون با همه پهناورى * خنگ ما را تا ميان آيد همى \r\n\r\n","description":"","footnote":"","page_name":" 1720 ","page_number":750},
  {"content":"\r\n\r\n آفرين و مدح سود آرد همى * گر به گنج اندر زيان آيد همى \r\nنوشته‌اند در هنگامى كه امير نصر صبوحى زده بود رودكى با نواى چنگ زد ، امير نصر بدون موزه تا چهار فرسنگى شهر سمرقند حركت كرد .\r\nبارى شهر سمرقند محققا بهتر است و امير نصر هركارى كرده باشد توفيرى به حال مردم امروز ندارد . گمان مىكنم حافظ بىمناسبت بخشش در شعر نكرده ، اگرچه سمرقند حيف است ولى بخارا را همان خوب است ببخشند .\r\nهيچ‌چيز كه قابل خريدارى باشد نبود . هوا هم به‌شدت گرم شد . به حجره آمدم .\r\nحاجى يزدى بود . مىگفتند حاجى حكيم‌باشى در كركى پاى جيحون كه اين‌جا آمويه مىگويند سرحد افغان منزل دارد . آقا شيخ حسن خيلى بامزه است و خوب سربه‌سر حكيم‌باشى دروغى مىگذاشت .\r\n\r\nغذاى بخارائى\r\nناهار منزل رفتيم . سوپ خوبى با بادمجان و گوشت خورديم . خوراك اهل اين صفحه بسيار كثيف است . صبح قدرى چاى سبز پخته داخل آن شير و نمك مىكنند خورده حجره مىروند . تا وقت شام چاى سبز [ مىخورند 
  ] . آن‌وقت برنج پخته و زردك داخل كرده مىخورند . ابدا روغن خوب نمىخورند . اگر داخل برنج روغنى بكنند روغن پنبه دانه و دنبه است .\r\n\r\nعلف يهود\r\nلباس آنها هم كثيف ، خانه‌هاى آنها چركين . كاهو را « علف يهود » مىگويند . مرغ و گوشت ابدا نمىخورند . نان كم مىخورند . تماشائى ندارد . انشاء الله عصر مىروم . در سمرقند و تاشكند و شهرهاى آن‌سمت فرغانه گوشت اسب بسيار مىخورند و متداول است . گفتند چون در سمرقند تذكره را نداده‌ايد حاكم خط بكشد ناچار در مرو بايد بكشند و الا از سرحد روس نمىگذارند رد شويد . يك شب هم ناچار در مرو بايد ماند .\r\nعرق مثل لولهء آفتابه مىريزد . اين‌قدر كه نوشتم در كمال مشقت و زحمت بود .\r\n\r\nچهارجو\r\nصبح پنجشنبه يازدهم است - در ايستگاه چهارجو در اطاق راه‌آهن نشسته‌ام . آفتاب هنوز نزده . اين شهر در كنار جيحون است . پل بسيار مستحكم آهنى در روى آن ساخته‌اند . سابق پل چوبى و بسيار طولانىتر بود . اما اين پل را خيلى عالى و با مخارج\r\n\r\n","description":"","footnote":"","page_name":" 1721 ","page_number":751},
  {"content":"\r\n\r\nكلى انجام داده‌اند . ديشب خيلى در گار راه‌آهن معطل شديم . دو ساعت از هميشه ديرتر آمد . اما چند نفر ايرانى كه يكى ريش‌سفيد ايرانيهاى بخاراى روس موسوم به مشهدى جليل ، ديگرى نايب ريش‌سفيد كربلائى عباس زنجانى [ بودند 
  ] به من انسانيت و مهربانى و همراهى كردند كه انشاء الله هيچ‌وقت يادم نمىرود . چقدر اصرار نمودند شب را بمانم مهربانى كرده باشند و امروز عمارت امير عبد الاحد ( اين امير عبد الاحد پسر امير مظفر امير حاليهء بخاراست كه هيچ‌وقت هم در بخارا منزل ندارد ) گردش كرده شهر روسها را هم ديده فردا بروم . بعد آب يخ كه از همه‌چيز براى من بهتر بود آوردند . فورا سنكجين بسيار خوب ، دو سه عدد خربوزه و بطرى سكنجين براى بين راه . بارى جان خودشان را اگر مىخواستم دريغ نداشتند . من هرگز آنقدر محبت از كسى در ظرف اين مدت قليل نديده بودم .\r\n\r\nزنهاى سيستانى\r\nجمعى از زنهاى قره‌چى سيستانى در بخارا مدتى بود در خانه‌ها گوش‌برى و دزدى مىكردند . قوش بيگى آنها را گرفته نزد روسها فرستاده بود . آنها هم گفته بودند چون تقصير آنها به ماها مدلل نيست خارج نمىكنيم . قوش‌بيگى هم با سرباز آنها را به گار راه‌آهن فرستاده بود بيرون كنند . اين مشهدى جليل از ايرانيهاى شهر كوچك روس پولى جمع كرده و حضرات را مىخواست به چهارجو روانه كند تا شوهرهاى آنها از كنج خفا بيرون آمده رجعت بدهند . من هم گفتم اگر خرجى آنها كم است هرچه بگوئيد بدهم .\r\nمشهدى قاسم گفت ما هرچه داريم مال شماست . خودمان مىدهيم و چيزى نگرفت .\r\nبارى از حمالهاى روس صدا كردند سفارش نمودند جائى پيدا كند . اتفاقا هرچه اين جمع و « كاندكتر » زحمت كشيدند در نمرهء اول و دوم مكانى پيدا نشد . حتى نزديك بود در نمرهء سيم هم جائى پيدا نشود . حالا يك اظهار خجلتى مىكردند كه مثل اين بود صاحب راه‌آهن هستند . آخر الامر در نمرهء سيم در طبقهء فوقانى تخته‌ها را انداخته جاى امن محفوظى براى من و تقى تهيه نمودند . زير پاى من دو نفر زن ارمنى منزل دارند . بچهء آنها خيلى گريه كرد . دو ساعت هم ماشين در استاسيون اول و دوم معطل شد . اين بود صبح به جيحون رسيديم ، و الا شب مىگذشت و تماشا نمىكرديم . خيلى كم ديشب خوابيدم برعكس تقى . آخر به فحش برخاست . بعضيها خيلى پرخواب هستند و هر شكل جا و مكان باشد خواه رخت‌خواب باشد نباشد استراحت مىكنند . من جمله شريكه است كه مكرر محل تعجب شده . ماشين حركت كرد . هنوز اطاق درجه دوم و اول هيچ‌يك خالى نشده در همان منزل اول هستيم .\r\n\r\n","description":"","footnote":"","page_name":" 1722 ","page_number":752},
  {"content":"\r\n\r\n\r\nبيابان و كوير\r\nاز چهارجو يك استاسيون كه گذشت تمام صحرا [ ست 
  ] . تا چشم كار مىكند كوير است . تپه‌هاى زياد و گودالهاى فراوان ديده مىشود . جنگل گز كه هر بوته‌اش از دور بقدرى بزرگ به چشم مىآيد كه انسان گمان مىكند چنار امامزاده صالح است در اين كوير بسيار است . روسها آدم دارند و هيزم آن را از روى قانون جمع كرده به مصرف مىرسانند . اين راه كه از كوير مىگذرد قدم‌به‌قدم مستحفظ و نگاهبان دارد كه نگذارند ريگ خرابش كند . دو طرف جاده را هم چپر كشيده‌اند . با وجود آن اگر بادى بلند شود اسباب زحمت است .\r\nخيلى خوب شد صبح از اينجا مىگذريم و آنقدر گرم نيست . ظهر اين‌جاها مثل جهنم است . الحق روسها خيلى در اين راه خرج كرده و زحمت كشيده‌اند . چه‌قدر اسباب ، چه قدر دستگاه ، در هر ايستگاه موجود و حاضر دارند . عقل حيرت مىكند .\r\n\r\nبازگشت به سمرقند\r\nيك ساعت از ظهر رفته سمرقند كه يك ساعت و سه ربعى مرو مىشود وارد شديم . از چهارجو تا بيرامعلى تمام راه كه اقلا سى يا چهل فرسنگ مىشود كوير بود بدون آبادى ، مگر استاسيونهاى راه‌آهن . من نمىدانم سابقا از چه راه و كجا به بخارا مىرفتند . چيزى كه يقين دارم سابقا ابدا به‌نظر نمىآمد و امروز محل تعجب من بود هيزمى است كه از اين بوته‌هاى گز ديدم . به قدر ميليونها خروار مرتب هيزم چيده و آنچه باز ترديد ندارم براى جنگ و سرماى منچورى از اين‌جا حمل كرده‌اند كه علامات آن به زمين بود . خداوند مگر حساب آن را بداند . خود اين يك مكنت بىاندازه است كه مىگويند مال شخص امپراطور است .\r\n\r\nيوسف خان تركمان تكه\r\nبارى به مهمانخانهء سابق خود « يرپسكى » يعنى « ارپين » وارد شدم . در دالان عمارت با شخص قوىهيكل بلندى كه من به قدر بچه گنجشكى در مقابل او بودم سينه‌به‌سينه شدم كه من از كوچكى خود شرم كرده كنار كشيدم او گذشت . بعد جويا شدم گفتند يوسف خان تركمان تكه است . اين شخص اول صاحب دولت و اول شخص تكه است .\r\nلباس قزاقى روس پوشيده بود . [ با 
  ] كلاه سفيد تركمانى به قدر گنبد شاه خدابنده . معلوم شد در اين مهمانخانه منزل دارد . روسها از ترس نشان و حمايل داده گولش زده‌اند .\r\n\r\n","description":"","footnote":"","page_name":" 1723 ","page_number":753},
  {"content":"\r\n\r\n\r\nشلوغى قره‌باغ و عشق‌آباد\r\nحمام صادق بيك رفتم . در آب سرد قدرى حال آمدم . آب يخ دادند . صابونى زده بيرون آمدم . آنجا صادق بيك مذكور داشت در قراباغ و بعضى جاهاى ديگر قفقاز باز ما بين مسلمان و ارمنى بلوا شده . روسها هم توپ بسته و آنچه ممكن بوده كشته‌اند .\r\nعشق‌آباد هم قدرى برهم‌خورده مشغول آرام كردن هستند . از اغتشاش طهران هم گفتند كه روزبه‌روز بدتر مىشود .\r\nاما روسيه ، امپراطور بر مجلس « دوما » غلبه كرده تمام اجزاء مجلس را گرفته تبعيد نموده و فعلا خيلى آرام است .\r\n\r\nچگورزن\r\nيوسف خان جمعيتى دارد . يك نفر هم در حياط « چگور » مىزند . بدم نمىآيد ، خود را معرفى كرده با او صحبت بدارم . معطل آمدن تقى هستم برود بگويد . يا او ديدن كند يا من اطاق او بروم .\r\n\r\nناس\r\nيك عادت تركستانيها كه از خوراك و پوشاك و تركيب آنها كثيف‌تر و عجيب‌تر است استعمال « ناس » است كه برگ تنباكوى سبز باشد با زرنيخ و آهك به‌هم ممزوج . اين ناس در كدوى كوچكى است و هر دقيقه از آن كدو كه به منزلهء قوطى است بيرون آورده به دهان خود مىريزند و قدرى در زير زبان و فضاى دهن نگاه داشته بعد بيرون مىآورند و مىگويند كه بسيار سكر دارد و هركس عادى نباشد بسيار زود مست مىشود . اين هم مثل ترياك كشيدن ايرانيها خيلى بد چيزى است .\r\n\r\nفرنگى مآبى تركمان\r\nمتصل تركمان است كه به هوتل ما داخل و خارج مىشود . مثل اينكه چوب به سوراخ موش كرده باشند . خان هم استراحت كرده‌اند . هريك از تركمانها قورى چاى و فنجان معهود چاى سيز را در مقابل دارند . سه مرتبه درشكه كه گويا اجير خان است با تركمانى رفته مراجعت با دو سه دوجين قورى آب گرم آمد كه يقين در هوتل ما هرگز آنقدر آب سرد به‌دست نمىآيد ، چه رسد به آب گرم . « خوزين » صاحب مهمانخانه در اطاق خود در اين هواى گرم مخفى شده تمام فضاى آن حياط منحصر به تركمان است . تقى آمد\r\n\r\n","description":"","footnote":"","page_name":" 1724 ","page_number":754},
  {"content":"\r\n\r\nفرستادم گفته بود شخص ايرانى مايل ملاقات شما است به اطاق او مىآئيد يا به اطاق شما بيايد . خودش كه درك نكرده بود ، مترجم خان فرموده بودند قبل از ساعت ده خان وقت ندارد آن‌وقت خبر مىكند . اينها هم از فرنگى مآبى مثل ما همين مهملات را ياد گرفته‌اند .\r\nهوا گرم است نسيم ابدا كلّا و حاشا نمىوزد . نمىدانم چه بختى من دارم . يك مسافرت مختصر خواستم بكنم از عمرم بيزار شدم . امروز ناهار نخوردم نه ديشب شام .\r\nالان هم اشتها ندارم . تقى رفته است شامى از دكان ايرانى آشپز تهيه كند . چون خودش هم مثل من بلكه بدتر از من از گرما عاجز است . گمان ندارم از دو ساعت زودتر بيايد .\r\nخيلى مزه داشت . امروز در راه‌آهن در آن كوير با سردارى و كلاه و جليقه و شلوار ابدا آنقدر عرق نمىكرد . امشب مثل لولهء آفتابه عرق از او جارى است . اگر اين حضرات تشريف نداشتند ممكن بود در حياط بخوابم . اما حالا با اين جمعيت ممكن هم نيست .\r\n\r\nقول كشيدن تذكره\r\nخبر خوش ، آدم صادق بيك آمد كه قونسل ايران مىگويد « قول كشيدن » تذكره با من نيست ، بايد عشق‌آباد ببرند . نمىدانم پس اين مرد براى چه اين‌جا آمده و مثل جهود زندگى دارد . من از سمرقند آمده عشق‌آباد بروم تذكرهء خود را قول بكشم . خيلى مزه دارد . دادم آدم خود صادق بيك ببرد و از حكومت اجازهء رفتن بخواهد . ده دقيقه است پيغام داده فردا ساعت هشت قول مىكشند . در صورتىكه ساعت شش صبح ترن پست مىرود . بايد يا با ترن بار بروم يا صبر كرده روز ديگر . خيلى گرم است . هرگز ايران ما آنقدر گرم نمىشود . من در عمرم آنقدر گرما [ نديده 
  ] و آنقدر عرق نكرده بودم . عصر به التماس از « پيوه » فروش يخ گرفتم . چون آنقدر التماس مرا ديد گفت شب هم آدم بفرستيد مىدهم . يخ اين‌جا را را هم از كوشكى و چهارجو مىآورند ، پوطى يك منات .\r\nفقط آب‌جوفروشان دارند . تقى تا اين دكان پدرسگ بسته نشده بيايد خوب است .\r\n\r\nچگور\r\nيوسف خان چگورزنى دارد گويا جزو تشريفات خان است كه متصل بايد بزند . اين چگورها مثل چگور سمت ايران نيست . سيم ندارد با ريسمان است و صداى كر كثيف بىمزه دارد . درى از دالان اطاق من به كوچه دارد . گفتم باز كردند روى پله نشستم . آشپز صاحب مهمانخانه نمىدانم اهل كجاست . فارسى بلد است تركى هم مىداند . گفت كباب خوبى دارم . يك ظرف خواستم . من هرقدر از خوبى و مزه اين كباب بنويسم كم\r\n\r\n","description":"","footnote":"","page_name":" 1725 ","page_number":755},
  {"content":"\r\n\r\nاست . هرگز آبدارهاى ما در طهران اين‌طور كباب درست نمىكنند . ميرزا يحيى با وجودى كه كباب را بسيار خوب درست مىكند بايد نزد اين استاد مدتى تعليم بگيرد .\r\nتقى كه آمد گفتم شام نگيرد يك ظرف ديگر از همين كباب آورد كه از همه‌چيز لذيذتر بود و به سلامتى دوستان صرف شد .\r\n\r\nپليس روس اما طهرانى و كوچه بربرى\r\nدر بين تناول كباب و تعريف آن بودم يك مرتبه ديدم صاحب‌منصب روسى جلوى پنجرهء اطاق ما ايستاده و سلام داد . به‌شدت واهمه كردم كه البته قرب جوار يك شاهزادهء ايرانى و يك خان تكه باعث اين شده كه صاحب‌منصبى براى تحقيق يا دستگيرى من آمده . اين خيال به سرعت گذشت كه صاحب‌منصب به زبان فصيح ايرانى گفت خانه‌زاد شما و چاكر حضرت و الا مىباشم . هر امرى فرمايشى باشد بفرمائيد اطاعت كنم .\r\nفى الجمله تسكينى براى من دست داد . زود از سر غذا برخاسته نزديك رفتم . گفتم خود را بهتر معرفى كنيد از كجاى ايرانى . گفت از طهران و كوچهء بريريها . چه كاره‌اى ؟ صاحب منصب پليس مرو و اغلب اين كوچه‌ها دست من است . يك پليس هم براى خدمت شما اينجا مىگذارم ، گفتم آفرين به تو بربرى . اما من اول خيلى ترسيدم . الان هم كارى ندارم .\r\nفردا تشريف بياوريد من بعد هم اين‌طور يك مرتبه از پنجره سر بيرون نكن كه ايرانيها خيلى ترسو شده‌اند . اين دفعه سلام و تعظيمى مفصل‌تر كرده گذشت . نمىدانم بربرى چه حقه زده كه صاحب‌منصب پليس شده . اما حقيقة من خيلى ترسيدم . به همين واسطهء بودن يوسف خان تكه كه مبادا اسباب خيال روسها شده باشد .\r\nوقت خواب پيشخدمت اطاق از طرف صاحب مهمانخانه حكم فرمودند پنجرهء سمت كوچه را حكما ببنديم . اطاعت حكم لازم بود . در ورود را هم از ترس تركمانها به حكم خودم بستيم . درست حمامى شد ، آن‌هم حمام دوستاقى . هرچه كردم خوابم نبرد .\r\nمردم پشت‌بام مىخوابند . من بايد درهاى اطاق را هم محكم قفل كنم . لا علاج يكى از پنجره‌ها را نيمه باز كرده چند عدد صندلى روى هم روى هم گذاشتم اگر خداى نكرده كسى بيايد صداى افتادن صندليها بيدارم كند . لله الحمد به خير گذشت . اما گرما بىنهايت بود .\r\n\r\nمطرب ايرانى\r\nجمعه 12 - صبح ديرتر بيدار شدم . دست و رو ضفائى داده عوض چاى آب سرد خوردم . آدم صادق بيك تذكره‌ها را آورد . چون يوسف خان در باب ملاقات خنكى كرده\r\n\r\n","description":"","footnote":"","page_name":" 1726 ","page_number":756},
  {"content":"\r\n\r\nبود نخواستم آنجا بمانم . به منزل صادق بيك رفتم . اطاق كوچكى داشت مجاور حمام و كاروانسراى ملكى خودش . يك دسته مطرب هم از ايران آمده در يكى از حجرات كاروانسرا مشغول ترنم بودند . ناهار براى من چلو و خورش بادمجان از دكان چلوى آوردند . بسيار بسيار چلو و خورش خوبى بود . به اشتهاى تمام خوردم .\r\n\r\nانجير سمرقند\r\nشليل خوبى آنجا خوردم . مىگفت ميوه‌جات مرو ازبس زمينش قوت دارد خيلى اعلى مىشود . من در سمرقند يك انجيرى ديدم كه به قدر يك نعلبكى بزرگى بود ، بدون تخم و بسيار شيرين ، و همچو انجير در ايران ابدا نديده بودم و گويا نباشد . ميزبان ما سر حمام رفت و تختخوابش را به من داد . دو ساعت خواب كردم . وقتى كه بيدار شدم مثل اين بود كه از حوض آب بيرون آمده‌ام . صادق بيك آمد گفت در آب سرد حمام برويد نافع است . چون از روى حكمت حرفى زد فورى اطاعت كردم . دو سه جا براى « قالطاق » تركمانى فرستادم . جمعه بود و مسلمانها بسته بودند پيدا نشد . با صادق بيك تا گار راه‌آهن رفتيم . گفتند ترن « توار پساژر » ساعت شش و نيم مىرود .\r\nمراجعت به يك هوتل بزرگى كرديم . خانم بزرگى در ايوان فوقانى بود . صادق بيك گفت اگر مهمان ما به يك آب‌جو مىشويد بفرمائيد . خانم جواب داد مهمان شما به يك بطرى « شامپين » مىشوم . من گفتم در اين هواى گرم شراب مناسب نيست . جواب داد دكتر آبجو را منع كرده . گفتم شما كه ناخوش نبايد باشيد . جواب داد براى فربهى كه مبادا چاقتر شوم . مختصر « شامپين » به يك بطرى « سودا واتر » ( آب گاز ) مبدل شد . خانم مىگفت از آلمان به اين‌جاها گردش آمده‌ام . من گفتم در ممالك فرنگ جاهاى باصفا و آبهاى معدنى خيلى هست ، مناسبت ندارد از آنجا به اين جاهاى گرم گردش بيائيد .\r\nجوابى نداشت . مىگفت جهتى دارد . آخر الامر معلوم شد از تاشكند آمده و هرزه هست .\r\nاز آنجا به گار راه‌آهن روانه شديم .\r\n\r\nمرو\r\nشهرى به اين كوچكى مثل مرو همه‌چيزش بهتر از طهران به آن بزرگى است . هر قسم اسباب راحتى ، عيش ، نعمت ، راحت ، نظم بخواهيد موجود است . هرجا به‌دست فرنگيها بيفتد فورا آباد و منظم مىشود . قونسل ايران هم در گار پيدا شد . براى شب عيد شاه عشق‌آباد مىرود . شصت فرسنگ راه را مهمانى مىروند . اول قدرى سرزنش كردم كه چرا آنطور جواب داده و خودش هم به ملاقات نيامده . خجل شد . حاجى بالا پسر\r\n\r\n","description":"","footnote":"","page_name":" 1727 ","page_number":757},
  {"content":"\r\n\r\nحاجى رحيم خوئى از ملاكين مرو ديده شد . بسيار انسانيت كرد و خيلى اظهار شرمندگى كه درست به‌جا نياورديم ، و الا پذيرائى شايان مىكرديم . حق ما است همه قسم همراهى داشته باشيم . اين‌جا و سمرقند تمام گمان مىكنند من مأموريتى مخفى از طرف دولت دارم . هرچه گفتم محض سياحت آمده‌ام باور نمىكنند . مرا مأمور مىدانند نه سياح .\r\n\r\nوضع روسيه\r\nبارى ساعت هفت راه‌آهن حركت كرد اين « توار پاساژر » يك اطاق درجهء دوم دارد .\r\nهمه‌چيزش پست‌تر از « بشته‌واى » است كه « پست » باشد . اين براى كسانى است كه كار لازم دارند و بارهاى فورى . بليت اين با درجهء دوم پست يكى است ، اما از بار دو برابر قيمت گرفته مىشود . از پست ده ساعت ديرتر مىرسد . يعنى از تازه شهر تا تاشكند .\r\n« بوفه » ، خوراك ندارد . دو اطاق دربست در اين كله و آن كله اطاقهاى نمرهء دوم براى زن دارد كه يكى از آن دو نصيب من و قونسول شد . ارمنى خوش‌مشربى نزد ما آمد . از روس و امپراطور بسيار بد مىگفت . از ايران پرسيد كه آنجا هم اقوام شاه و نوكرهاى نزديك شاه مثل روسيه مواجبهاى كلى دارند ؟ گفتم آرى . خيلى مذمت كرد . مواسات را طالب بود و گويا از زمرهء « نهليست » ها بود .\r\n\r\nماجراى نجسى\r\nحكايت مىكرد هفت سال قبل به تازه شهر مىرفتم مجتهد تبريز با سى نفر آخوند و سيد همراه بود . در يكى از استاسيونها يكى از خدام مجتهد آفتابهء آب را خواست از سقاخانه ( كه در هر استانسيه هست و آبش از تابش آفتاب مثل آب جوش مىماند اما با وجود آن روسها در كمال خوشى مىخورند ) آب كند پليس نگذاشت . آفتابه را گرفت و به صحرا پرت كرد . چون از شير بايد آب كند نه توى سقاخانه . مجتهد فحش داد كه نجس شدى مگر نمىدانى اين آبها را « ارس » دست زده نجس است . من جلو رفتم و گفتم حضرت آقا تركى مىدانند . معلوم بود خيلى خوب مىداند . گفتم چرا ما نجس هستيم و حال آنكه دستهاى ما پاك ، سفيد [ ست 
  ] . روزى دو سه دفعه صابون مىزنيم .\r\nآرام جواب داد تكليف من گفتن است . بعد از قدرى صحبت به من گفت برويم در اطاق شما ، چون خودش در دالان ترن نشسته بود . من فورا عيالم را از اطاق خارج كرده مجتهد آنجا آمد . . . بعد « كرت » خودم را به او دادم . سال بعد آن پطرزبورق رفتم با ارمنى معتبرى همراه بودم . « كرت » اسم مرا خواست دادم . ديدم كرتى مطابق آن به خودم داد . معلوم شد مجتهد با اين ارمنى نهايت دوستى را داشته « كرت » مرا و تفصيل آن‌شب را به مشاراليه\r\n\r\n","description":"","footnote":"","page_name":" 1728 ","page_number":758},
  {"content":"\r\n\r\nحكايت كرده . اين فقره اسباب آن شد كه بواسطهء ارمنى مومى اليه مبلغها در آن سفر دخل كردم كه الان از دولت آن سفر مىخورم و تمامى ندارد . قونسول مىگفت بايد حاجى كريم آقا مجتهد بوده باشد . من آنها را نمىشناسم و اين گفتهء ارمنى را هم نمىشود باور كرد . خداوند عالم است . . .\r\nارمنى ما را به « خوردنگاه » ترن پست برد كه رسيده بود . آب‌جو آورند . اين اطاق سفره‌خانه از آن دو سه ماشين كه ديده بودم خيلى قشنگ‌تر بود . گلدانهاى گل و ظرفهاى ورشو و گيلاسهاى اعلى داشت . در اين بين زنگ را زدند ارمنى مىگفت اعلان حركت پست است . من گفتم ما زودتر رسيده‌ايم . بايد مال « توار » باشد . زود برخاستيم پاى ما به زمين نرسيده « توار » حركت كرد . به‌سرعت دويده به هر مشقت بود سوار شديم . اگر آنى ديرتر رسيده بوديم مىبايست تا شب ديگر در اين استاسيون بمانيم . الحمد لله به خير گذشت . به « كاندكتر » سپردم در قهقهه اگر خواب ماندم بيدارم كند . نان و پنير خوبى همراه بود خوردم . اول قونسل نخورد ، اما نصف‌شب مرا بيدار كرد و نان خواست . گويا گرسنگى خيلى بىطاقتش كرده بود . با وجودى كه غذاى من همان قدرى نان بود دو سه مرتبه از شدت عطش از خواب برخاستم . لاعلاج از آن آب گرم كه در هر استاسيون هست و آن ظرف حلبى خوردم .\r\n\r\nقهقهه\r\nاذان صبح ترن به قهقهه رسيد . پياده شده اسبابها را با تقى و حمال به كاروانسرا فرستاده با قونسل تا زمان حركت ترن در روى نيمكت توقف شد . بعد وداع كرده به كاروانسرا رفتم و شكر خداى به‌جاى آوردم كه به صحت و سلامت وارد شدم .\r\nروز يكشنبه 29 - از اينجا عصر حركت شد و امروز شنبه سيزدهم صبح وارد [ شدم 
  ] چايى خوردم . مال بسيار بود ، زين و برگها سلامت . اما گفتند آنچه در مرو در تذكره نوشته شد فايده به حال راه قهقهه ندارد . اگر از دو شاخ و راه كلات رفته بوديد ممكن بود . اما از اينجا چون حاكم عليحده دارد ممكن نيست .\r\n\r\nتذكره و قول\r\nآقا محمد كاروانسرادار ترك است ، مثل همه تركها مغرور . گفتم من مىخوابم تو در موقع ببر و بده « قول » بكشد . جواب داد تا خود شما هم نيائيد ممكن نيست . من هم از رفتن به دار الحكومهء روس بيزار [ بودم 
  ] ، اوقاتم قدرى تلخ شد جواب درشت دادم . آقا محمد درشت‌تر جواب داد . ناچار سكوت كردم و به يادم افتاد مراجعت از بخارا آقا\r\n\r\n","description":"","footnote":"","page_name":" 1729 ","page_number":759},
  {"content":"\r\n\r\nبزرگ نام جديد ، سطرى به حاجى برادر صادق صراف جديد ساكن قهقهه نوشته به خط مستقيم سراغ او رفتم . خيلى احترام كرد . تذكره را گرفت گفت برويد استراحت كنيد در ساعت هشت مىدهم قول مىكشند و مىآورم . من آمدم خوابيدم . ساعت هشت گذشته بود بيدارم كردند . تذكره را تقى داد و گفت حاجى يك ساعت قبل فرستاده بود عيد روسهاست امروز نمىشود . آقا محمد تذكره را خوانده بود ديده كه شما شاهزاده و صاحب لقب مىباشيد از كردهء صبح خود نادم [ شد 
  ] و هر قسم بود به امضاء رسانيده آورد . در اين بين خود آقا محمد وارد [ شد 
  ] . باقشله باقشله‌اش « 1 » به آسمان مىرود . بد كردم ، غلط كردم ، تنبيه كنيد ، نشناختم . روى دست و پاى من افتاد . هيچ نمانده بود گريه كند . بارى ساكتش كردم . ليكن نصيحت كردم من بعد به ايرانيها كه وارد مىشوند اين قسم تندى نكند و اگر كارى دارند انجام بدهد . قول داد كه من بعد از هر وارد ايرانى حمايت و همراهى كند . حالا التماس مىكند ناهار مهمان باشيد و هرچه ميل داريد حاضر كنم . شب توقف كنيد . به ابرام زياد از چنگش خلاص شده دو ساعت كمتر به ظهر مانده بود سوار يابوى سمند كثيفى شده از قهقهه حركت كرديم . شش هفت ساعت بىجهت معطل كردند . اين روسها در باب تذكره يك اصرار و ابرامى دارند كه ما فوق آن متصور نيست . چند تير توپ هم شليك كردند . استاسيون را هم بيرقهاى رنگارنگ زده بودند . ازبس روسها زبان‌نفهم هستند رغبت نكردم جويا شوم چه عيدى است . اينها در مثل قهقهه خرابه‌اى هم توپ و سرباز سوار دارند .\r\n\r\nخيوه خرابه\r\nاز راه خبر داريم . اين سفر هم مكارى ما كربلائى على است ، اما خيلى تنبل‌تر از آن يكى . مىگفت ديروز يك زوار در اين راه از عطش هلاك شد . از قلعه خرابه كه موسوم به خيوه خرابه است گذشتيم . نادر شاه افشار از اهل خيوه جمعيتى اينجا ساكن كرده بوده است ، بعد از فوت او رفتند . بسيار قلعه بزرگ است . همه‌چيز حتى يخچال هم دارد .\r\n\r\nخاك وطن\r\nدر باژگاه تذكره را داديم . سالدات گفت خواب هستند . در سايهء درخت نشستيم .\r\nمختصر سه ساعت تمام را معطل كردند و بعد هم مأمور تذكره به يك اخمى تذكره را داد كه « بايرام » عيد است . امروز هم نمىگذاريد راحت باشيم كه چه بنويسم . مثل اينكه ماها\r\n\r\n\r\n","description":"","footnote":"\r\n( 1 ) - ببخش ، ببخش .\r\n","page_name":" 1730 ","page_number":760},
  {"content":"\r\n\r\nرا خريده است . يك ساعت از شب رفته وارد هوتل برجعلى سابق الذكر شديم . هيچ تغييرى در جا و مكان و هيبت و هيكل برجعلى داده نشده بود ، مگر اينكه حليلهء جميله‌اش از ييلاق آمده بود . اين دفعه رئيس گمرك ابدا بار ما را نگاه نكرد و مزاحم نشد . سربازهاى افشار مرا شناخته بودند خدمت مىكردند . تعجب در اين است در رفتن و مراجعت روسها هم ابدا به چمدان من نگاه نكرده حتى جويا هم نشدند . قدرى خنك شدم . آب سرد هم خوردم . الحمد لله به خاك وطن عزيز رسيدم . حقيقة مسافرت در خاك روسيه تلخ است . خيلى بىادب ، زبان‌نفهم و احمق هستند . شب شام تخم‌مرغ و خربوزه داشتيم . خيلى به‌لذت خورده شد و بسيار هم خوب خوابيدم .\r\nيكشنبه 14 - صبح بيدار شده پشتم از سرما يخ كرده بود و تا مدتى لباس برم نكردم كه گرماى اين مدت خارج شود . رئيس گمرك آمد آدم معقولى است . قدرى صحبت سفر شد . يابوها حاضر بودند سوار شديم . راه را مىدانيم . جنگل كاج و چشمه‌هاى بسيار و كوه زيبائى دارد . الحق مملكت ايران نظير و عديل ندارد . اگر مثل ساير ممالك نظم و امنيت و راه‌آهن و آن ترتيبات را داشت به مردمش بسيار خوش مىگذشت . افسوس افسوس كه آن ترتيبات خارجه در اين ولايت نيست . پنج فرسنگ راه امروز را من خيلى دير بيايم با اين يابو شش ساعت خواهد بود . هيجده ساعت ديگر را بايد معطل [ شوم 
  ] و عمرم به هدر برود ، براى اينكه يابوى پدرسگ راحت كند خوراك بخورد تا بشود صبح ديگر سوار شد . راه‌آهن تركستان كه خيلى كند مىرود و بطى الحركه است ساعتى دوازده فرسنگ طى مسافت مىكند . من بايد بيست فرسنگ را در چهار شبانه روز بروم و در اين دهات كثيف و منزلهاى بد بمانم . بارى به تلافى آن آبهاى گرم بد امروز آبهاى مثل تگرگ گوارا خوردم . نسيم خوب و هواى خنكى داشت .\r\nاز قهقهه تا سمرقند كوه ديده نمىشود ، مگر در سرحدات ايران از خيلى دور و نزديك . كرمينه هم از مسافتى كوههاى كوچك ديده مىشود . تمام صحراست . اغلب كوير . گويا از عشق‌آباد تا تاشكند كوه نباشد و رودخانهء آن‌هم منحصر به جيحون ، اما اين راه اغلب اين استاسيونها كه فى الجمله قابل آبادى است شهرى و قصبه‌اى خواهد نمود ، چنانچه روزبه‌روز آباد و بزرگ شده است .\r\n\r\nتركمن و مبال\r\nناهار را در بين راه خوردم . در سايه از سرما نتوانستم بنشينم . خيلى اين هوا با آن هواها فرق داشت . خودشان عادت دارند . ما ييلاقى هستيم ، تركمانها در آن كوير منزل دارند . راستى پريشب يك نفر تركمان با خورجين وارد ماشين شد . راست رفت توى\r\n\r\n","description":"","footnote":"","page_name":" 1731 ","page_number":761},
  {"content":"\r\n\r\nاطاق مبال در روى « مبال » نشست . خورجين را هم طرف ديگر گذاشت . من و قونسل ايستاده بوديم . تقى رفت جلو گفت اين‌جا « مبال » است . جواب به تركى داد مبال چه‌چيز است ؟ گفت يعنى « جائى » . جواب داد . جائى مائى نمىدانم ، اطاق يك نفرى خوبى است . حالا مىخواهد در را هم قفل كند . البته خوابش مىبرد و همه به‌زحمت مىافتادند . به اين دو اسم چيزى مفهومش نشد . تقى را گفتم رفت توى مبال گفت برخيز .\r\nناچار بلند شد تختهء مبال را بلند كرد بعد گفتيم سرت را جلو ببر ، برد . گفتم بو كن ، بو كرد .\r\nآن‌وقت سر را بلند كرده « آنّاديم آنّاديم » ، فهميدم فهميدم . خورجين را برداشته رفت . آن قدر خنده كرديم كه چه بنويسم .\r\n\r\nخرگه\r\nبارى سه ساعت و نيم به غروب مانده به خرگه وارد شديم به خانهء كربلائى ميرزا .\r\nچاى خورده يك ساعت خواب كردم . هواى خوش دارد . در اينجا هنوز گندم را درو نكرده‌اند و سبز است . در راه كبك زياد ديده شد . فره‌خال انداخته . توفنگ نداشتيم . آنها هم رم نمىكردند . همه [ بدن 
  ] من نجس است . تطهير ممكن بود اما چه كنم لباس پاك همراه ندارم . از سر كلاه تا پا و كفش نجس است . مذهب اهل سنت اين حنفيها كه در اين صفحه ديده شد خيلى خيلى آسان‌تر و سهل‌تر از شيعه است . اهل كتاب را پاك مىدانند .\r\nمسكرات پاك ، وضو دو روز دو روز مىگيرند . ادرار مىكنند خاك عوض آب مىمالند . اما شيعه خيلى احتياط بايد بكند . من هرچه كردم پاك بمانم نشد . فقط آفتابهء كوچكى داشتم از آب ، نجس هم شده بود . آن تطهير را نكردم . در راه‌آهن هم ترياك مىخوردم در مزاج من يبوست شديد مىآورد . تا برسيم مشهد خيلى مانده . آنجا هم كلاه ندارم . زياده چه بنويسم .\r\n\r\nجند\r\nدوشنبه پانزدهم - صبح زودتر سوار شديم تا از جند گذشتيم . بسيار مصفا بود . ظهر در كنار چشمه كه چند درخت بيد داشت ناهار كه تخم‌مرغ و نان و خيار بود صرف شد .\r\nبه قدر يك ساعت هم خواب كردم . نسيم مىآمد و هوا خوب بود . از قريهء كاردين كه گذشتيم سيدى سوار اسب يرقهء كرنگى « چطر » به سر از عقب رسيده . با تقى قدرى صحبت كرد . بعد به من رسيد .\r\n\r\n","description":"","footnote":"","page_name":" 1732 ","page_number":762},
  {"content":"\r\n\r\n\r\nاخبار طهران\r\nمعلوم شد اخبارى از طهران دارد كه اتابيك اعظم عين الدوله معزول شده و حكم شده مازندران برود . تفصيل را جويا شدم بيان كرد كه به سوار و قزاق حكم شده بود آقا سيد عبد الله مجتهد و آقا سيد محمد مجتهد را گرفته از طهران خارج كنند . آنها هم گرفتند .\r\nبه‌محض خارج شدن از شهر مردهء آقايان طلاب و كسبه دنبال رفتند . نزاع برخاست .\r\nبه‌قولى دويست نفر به قولى چهار صد نفر از طرفين كشته شد . يا آقايان را بردند يا خودشان رفتند نمىدانم . همين‌قدر مىدانم تمام به حضرت معصومه عليها سلام رفتند .\r\nشهر طهران هم برهم‌خورد . ظل السلطان به قم مىرود . از آنجا با آقايان يا بدون آنها طهران مىآيد . تفصيل را مىگويد كه بايد اتابيك معزول شود . شاه فرموده بودند من از اين تفاصيل اطلاع ندارم . چه ضرر دارد عزل شود برود مازندران . مشير الدوله را به‌جاى اتابيك فعلا گذاشته‌اند . شهر هم منظم شده . مشير السلطنه را هم از مشهد احضار نموده‌اند . هنگام رفتن مختصرى از قول مشير السلطنه و تلگراف انگليسها شنيدم و نوشتم . معلوم مىشود راست بوده و به‌جائى آخر رسانيدند . طهران خيلى تماشا داشته حيف نبودم . انشاء الله فردا شهر بروم كاغذجات رسيده و مطالب درست از روى تحقيق معلوم مىشود . اين اتابيك آنقدر سربه‌سر علما گذاشت تا خودش را معزول كرد . حالا عزل خودش نقلى نيست اين اسباب تجرى علما شد . همه‌روزه با دولت نزاع و مرافعه خواهند كرد و اگر از اين نزاعها فايده به حال ملت برسد باز خوب است .\r\nدو ساعت به غروب مانده وارد اندرخ و همان منزل رفتن شدم . راه امروز طولانى بود . از ترس صدمهء كيك‌هاى آن‌شب همان از به دو ورود در ايوان نشستم . چيزى كه در اين سفر و آنجاها كم بود كيك در اطاقها و مگس در ماشين . نقص آن هواها همين دو جانور موذى بود كه نداشت . گفتم دو قطعه جوجه براى شب درست كند ، دانه‌اى سى شاهى مىگفت . خوب درشت بود . بايد كباب كرد و خورد . ازبس تخم‌مرغ خوردم خسته شدم ، هوا گرمتر از ديشب و پريشب است ، اما بىصفا نيست .\r\n\r\nتذكرهء سه تومانى و . . .\r\nسه‌شنبه 16 جمادى الثانيه - صبح خيلى زود برخاستم . چايى و نان خورده سوار شديم . ديشب دستهء مطربى قره‌چى در قهوه‌خانهء اندرخ تا نزديك صبح مشغول زدن و خواندن بودند . از تصنيفهاى كهنهء طهران مىخواندند . بىمزه نبود . جوجه‌ها را هم از\r\n\r\n","description":"","footnote":"","page_name":" 1733 ","page_number":763},
  {"content":"\r\n\r\nترس آتش‌بازى زغال پسته « 1 » كباب نكرديم . سرخ كرده تخم‌مرغ هم زديم ، يك چيزى شد . از آشپزى هيچ ربط ندارم و بلد نيستم . بارى يابوهاى ما امروز ديگر هيچ حركت نكرد . بقدرى شلاق و ركاب زدم كه همه بدنم درد گرفت . جمعيت زن و مرد و بچهء زيادى از دور ديده شد . نزديك كه رسيدند سؤال كردم گفتند « ارسيّه » مىرويم . تقى گفت راه نمىدهند . جواب گفتند بليت داريم . پرسيدم اهل كجا مىباشيد . گروسى بودند .\r\nاز بيجار به مشهد آمده چون در اينجا هم كسبى پيدا نكرده‌اند تذكره گرفته و به خاك روس مىرفتند . معلوم شد از هركدام امين تذكره سه تومان قيمت تذكره و پنج هزار علاوه گرفته .\r\n\r\nبيكارهاى ايران در روسيه\r\nاين بيچاره‌ها هم به خيال واهى رو به راه نهاده‌اند . حقيقة خيلى دل سخت سنگ من سوخت . اين رعايا را كه وديعهء خداوندند دولت ايران نفرى به سه تومان مىفروشد . خدا مىداند از سرحدات آباد بزرگ ما روزى چه‌قدرها بيرون مىروند . اين گروسيها به قدر صد نفر بودند . از طفل چهار ماهه تا پيرمرد هفتاد ساله . من به يك پيرمرد گفتم تو با اين كبر سن كجا مىروى ؟ و چه اميدى به خوددارى ؟ جواب گفت از گرسنگى و فقيرى مىروم . زنهاى اينها نفرين مىكردند و مىگفتند اين مردها ما را مىبرند ، خودمان ميل نداريم . خيلى خيلى مايهء تأسف من شد . ايران خراب است و به قدر خود بلكه صد يك خاك خود جمعيت ندارد . با وجود آن از يك سرحد خاكستر روزى آنقدر جمعيت خارج - شود ، چه باقى خواهد ماند .\r\nاز « جديد » ها اينها گذشته تا شهر پىدرپى « جديد » بود كه به‌سمت روسيه مىرفت .\r\nمىگفتند در مشهد اگرچه به يك اندازه راحت هستيم اما باز به‌قدر خاك روس امنيت نداريم . اين « جديد » ها هم كلية به خاك روس خواهند رفت .\r\n\r\n\r\n","description":"","footnote":"\r\n( 1 ) - كذا ، اصطلاحى بوده است .\r\n","page_name":" 1734 ","page_number":764},
  {"content":"\r\n\r\n\r\nورود به مشهد و بازگشت به طهران\r\nنيم‌ساعت به ظهر مانده به دروازهء نوقان رسيديم . از يابوى كثيف پياده شده تقى را گذاشتم تا كربلائى على برسد . پياده‌رو به منزل . سر ناهار نشسته بودند كه وارد شدم .\r\nخيلى همشيره خوشحال شد . تنهائى تلخ گذشته بوده است . دو سه كاغذ از طهران رسيده بود ، اما چندان اخبارى نداشت . الحمد لله همه سلامت هستند . بعد از ناهار ساعتى خوابيده حمام رفتم . از سر كلاه تا پا و كفش نجس بود . عوض كردم و همه را دادم طاهر كنند . از همه بدتر كلاه من شد . اينجا مثل طهران كلاه ماهوتى مد و قشنگ و سبك درست نمىكنند و من عادت به آن كلاه سبك نازك دارم و اين كلاه سرم را اذيت مىكند .\r\nناچار بايد تا طهران تحمل كرد . الحمد لله رب العالمين كه به سلامت و تن‌درست وارد آستان مقدس شدم .\r\n سرآمد مر اين داستان فرود * كنون رزم كاموس بايد شنود \r\nغروب به حرم مطهر تشرف حاصل كرده آستان ملائك پاسبان و عتبهء عليه را بوسيده حقيقت روحم تازه شد . خداوند به حق خودش و اجداد طاهرينش قبول كند . بعد از نماز مغرب و عشا خدمت جناب مشير السلطنه رسيده پس از احوال‌پرسى و تعارفات جوياى اخبارات شدم . رجوع به جناب قوام الحكما فرمودند . مشاراليه هم مكتوبى موثق به دست من دادند كه اين مختصر را از روى آن مفصل مىنويسم .\r\n\r\nاخبار انقلاب تهران\r\nدر 18 ماه جمادى الاول برحسب حكم سربازهاى قراولخانهء قرب باغ پسته بيك شيخ محمد واعظ برادر مرحوم حاجى ملا باقر را كه در مسجد امامزاده يحيى موعظه مىكرد گرفته بودند . فورا طلاب مدرسهء حاج ابو الحسن صنيع الملك و امامزاده يحيى مطلع شده\r\n\r\n","description":"","footnote":"","page_name":" 1735 ","page_number":765},
  {"content":"\r\n\r\nهجوم مىآورند . سرباز كم بودند به جمعيت شليك مىكنند . يك نفر مقتول ، يكى دو نفر مجروح مىشود . با وجود آن جمعيت به‌زور غلبه مىكند شيخ محمد را از چنگ سرباز مىگيرند . علما خبر شده آن روز و شب را كنكاش مىكنند و صبح روز بعد به مسجد جامع ( از واهمهء آن دفعه به مسجد شاه نمىروند ) جمع مىشوند . طلاب و مردم شهر آقا شيخ فضل الله و دو سه نفر ديگر از علما [ را 
  ] كه آن دفعه مخالفت كرده بودند جبرا قهرا از خانه‌هايشان به مسجد مىبرند . دكاكين بسته مىشود . فورا برحسب حكم اتابيك قزاق و سرباز و توپچى و سوار از اردو به شهر حاضر مىشود . تمام شهر « مارشال‌لا » « 1 » مىشود . روز ديگر دسته‌جات مردم به حالت عزا بيرون مىآيند . حكم مىشود آن حركت را موقوف كنند و كسبه را جبرا حكم مىكنند دكاكين را باز نمايند . روز دوم باز جمعيت سينه زن از مسجد خارج مىشود . نزديك چهارسوق بزرگ سرباز و قزاق به آنها شليك مىكند ، جمعيت فرار مىكنند . به همه جهت دو نعش يكى سيد و ديگرى عام به دست آنها مىافتد كه به مسجد مىبرند . تتمه كه مىگويند يكصد و هفت نعش بوده ديوانيان از ميانه مىبرند و مخفى مىكنند و مسجد جامع را محاصره كرده نمىگذارند كسى داخل و خارج شود . حتى آذوقه را هم مانع مىشوند . علما استدعاى رفتن مىكنند .\r\nحكم مىشود الساعه تشريف ببرند . در شب 29 علما از مسجد خارج شده صبح آن روز به‌سمت قم حركت مىكنند . پس از رفتن علما برحسب دستورالعمل علما تجار و كسبه و اصناف تماما سفارتخانهء انگليس پناهنده مىشوند . از جانب سفارت هم لازمهء محبت و همراهى مىشود . تا هشتم ماه آنچه اتابيك اعظم كوشش مىكند حضرات از سفارت بيرون نمىآيند . ناچار استعفا مىكند .\r\n\r\nصدارت مشير الدوله\r\nروز نهم جمادى الثانيه به تصويب امير بهادر جنگ و بعضى تركهاى ديگر صبح ميرزا نصر الله خان نائينى مشير الدوله وزير دول خارجه را رئيس الوزرا مىكنند ، ظهر وزير اعظم لقب مىدهند و عصر صدراعظم دولت عليهء ايران مىشود . اصل مقصود علما و مردم از اول عزل اتابيك بود . نكردند و خودش هم آقايان را راضى نكرد تا كار به اينجا كشيد . اتابيك لجوج ، خسيس ، مغرور و متكبر بود . با اين چهار صفت مستحسنه خيلى مردم طاقت آوردند كه سه سال تمام صدارت كرد .\r\nاين مصباح الملك ، بعد مشير الملك ، بعد مشير الدوله از نويسنده‌هاى پست امين السلطان\r\n\r\n\r\n","description":"","footnote":"\r\n( 1 ) - يعنى حكومت نظامى\r\n","page_name":" 1736 ","page_number":766},
  {"content":"\r\n\r\nاتابيك اعظم بود . در عزل اول او كيف خود را برداشته فرارا از دربخانه خارج شد . بخت و اقبال همراهى كرده از ميان هزار نفر اجزاء و اقوام اتابيك همان ساعت فرمانفرماى حاليه كه باعث عزل امين السلطان و خودش چندى مصدر كار بود احضارش كرده وزارت لشكر را داد . در ظرف اين ده سال خودش را منتظر الصداره كرد و آخر الامر به آن رسيد .\r\nاما به عقيدهء من همان وزارت خارجه و عزت دائمى سر خانه و زندگى بهتر از صدارت كه آخرش جلاى وطن و اخراج از خانه و لانهء اهل و عيال بود ، اما حب جاه و جلال نمىگذارد .\r\n\r\nالفاظ تازهء اجتماعى\r\nاز قرار تلگرافى كه رسيده است براى شيخ احمد نديم آصف الدوله شاه جناب عضد الملك را به قم روانه مىكند و تمام مقاصد و حوائج آقايان را قبول مىفرمايند و روز هفدهم علما و آقايان و جمعى از متجاوز از سه هزار نفر است از قم به طهران مراجعت مىكنند . اين تلگراف را شيخ على اكبر از طرف آقا شيخ فضل الله مجتهد كرده بود . پس از آمدن آقايان و ترتيب و اجراى شرايط كه شده است سايرين هم از سفارت خارج خواهند شد . دكاكين جز نانوا و قصاب كلية بسته است . پنجاه و سه صنف در سفارت جمع شده است . به قدر پانزده هزار نفر مىشوند . روزى دو سه هزار تومان مخارج آنهاست . مىگويند شصت خروار برنج طبخ مىشود . اين مخارج به توسط همان حاجى تقى بنكدار شاهرودى مىشود . چنانچه آن سفر هم او مباشر بود و معلوم نيست از طرف كى داده شده و اينك داده مىشود . در بالاى هر چادر نوشته شده است مثلا « صنف عطار - برادرى - برابرى - امنيت - عدالت » اين الفاظ تازه به گوش ايرانيها مىخورد و تازه معنى آن را دانسته‌اند .\r\n\r\nانگليسها همه‌كاره\r\nتمام سفارت و خيابانهاى اطراف آن تا مسافتى همين‌طور جمعيت چادر زده [ است 
  ] .\r\nسفارت انگليس از آنها بدوا قول گرفته كه به خودى خود خارج نشوند تا مطالب آنها را دولت انگليس به اصطلاح « شش ميخه » كند و اطمينان بگيرد . فعلا طرف انگليس است .\r\nنزد اينها مىروند تمام را راجع به آنها مىكنند . آقايان از قرار آن تلگراف بيستم وارد مىشوند و در حقيقت اول نزاع و گفتگو آن‌وقت است كه دولت بايد مطالب آنها را قبول كند و فورا اجرا نمايد . طهران تماشائى داشته افسوس من نبودم . خدا كند يك نتيجهء صحيحى از ميان برآيد كه باعث آسايش عامه و ترقى دولت و ملت ايران شود . از قرار\r\n\r\n","description":"","footnote":"","page_name":" 1737 ","page_number":767},
  {"content":"\r\n\r\nمعلوم علماى تمام بلاد ايران هم بعضيها حركت و برخيها مصمم حركت كردن به قم بودند . و اگر خداى نكرده اتابيك معزول نمىشد و زودتر آقايان به طهران نمىآمدند تمام مملكت ايران اغتشاش به‌هم مىرسانيد ، فتنهء كلى و ضرر و خسارت بىنهايت به مردم مىرسيد . اغتشاش در طهران چندان مورث ضرر كسى نمىشود ، در شهرهاى خارج طهران اشرار و الواط هنگامه مىكردند . الحمد لله باز به خير گذشت و اميدواريم نتيجهء خير هم داشته باشد و از شرّ دولت انگليس محفوظ و مصون بمانيم .\r\n\r\nپدرسوخته انگليسها\r\nهمه‌چيز به يك اندازه خوب شد ، مگر تحصن به سفارت انگليس كه اين پدرسوخته انگليسها هيچ‌وقت كار بىصرفه نمىكنند و هيچ‌وقت از پليتك و تدابير آنها كسى مسبوق نمىشود . بىجهت و بىصرفه ابدا از احدى همراهى و نگهدارى نمىكنند .\r\nعين السلطنه ، قهرمان قاجار\r\n* * * به همه جهت خرج اين مسافرت سيصد منات روس و پانزده تومان پول ايران شد كه نصف بيشتر سيصد منات خرج خوراك و كرايه و برج و متفرقه و نصف كمتر خريد شده .\r\n\r\nميوه‌خانهء خراسان\r\nجمعه 19 جمادى الثانيه - 10 او [ ت 
  ] 1906 - 18 درجه اسد - صبح به حرم مقدس مشرف شده قدرى نزد شيخ فاضل كه بسيار بسيار شبيه است به جناب فاضل ( قوزى ) خودمان نشستم . هواى مشهد هم دو روز است گرمتر شده ، ليكن مىگويند به همه جهت تا آخر ماه گرم خواهد بود . شبها نسيمى مىآيد و خنك است . ميوه‌جات مشهد فراوان شده . خربوزهء خوبى دارد . هلوى بسيار درشت بزرگى آورده‌اند . مىگويند به مراتب از اين بزرگتر خواهد شد . خراسان « ميوه‌خانه » است . از هر قبيل ميوهء اعلى و ممتاز دارد و بسيار هم ارزان است .\r\nبعد از ناهار و خواب اسب از خانهء مظفر نظام آوردند سوار شده خانهء جناب سعيد السلطنه رفتم . حاجى حسين آقا پسر ملك آنجا بود . بعد از تعريفات سفر به اتفاق باغ ارگ نزد حاجى آصف الدوله رفتيم نبود . خانهء سالار رفتيم جناب نايب التوليه آنجا بود .\r\nاين محلهء مشهد نسبت به اطراف صحن مقدس ييلاق است . آب‌وهواى خوب دارد . تا سر صحبت باز شد آدم حاجى آصف الدوله آمد كه منزل سعيد السلطنه خواهد آمد .\r\nبرخاسته آنجا رفتيم تشريف آوردند .\r\n\r\n","description":"","footnote":"","page_name":" 1738 ","page_number":768},
  {"content":"\r\n\r\n\r\nتحصن در سفارت انگليس\r\nتمام صحبت راجع به طهران و اين هنگامه و اغتشاش بود . عين الدوله فعلا كنار رودخانهء جاجرود در آهار و اوشان تشريف دارند . علماء هنوز وارد نشده‌اند . جمعيت در سفارت مقيم است . پسر شيخ احمد از طهران تازه آمده بود حكايت مىكرد هرقدر دولت نزد تجار فرستاد تمام را رجوع به سفير انگليس نمودند كه مطالب ما را از او بخواهيد و جواب عرايض را به آنها بدهيد . شبى چهار هزار چراغ تمام شمع گچى روشن مىكنند . نماز جماعت و روضه‌خوانى هم مىكنند . چادرى را هم « مشورتخانه » كرده روزها ساعتى آنجا نشسته كنكاش مىكنند . شصت و يك صنف چادر زده و همه همان عبارت « برادرى ، برابرى ، عدالت ، امنيت » را بالاى چادرهاى خود نوشته‌اند . دكاكين كلية بسته است . تلگرافا خبر رسيده بود شب عيد شاه چنان چراغانى در سفارت و اطراف آن مردم نموده بودند كه نظير آن ممكن نيست و در هيچ سالى نكرده بودند . تمام انتظار مقدم علما را دارند كه نتيجهء اين اقدامات معلوم شود . سواد جواب دستخط تلگرافى پادشاه انگليس را ديدم كه سرتاپا پلتيك و مطلب است . در حقيقت سرمشق و درس داده است .\r\n\r\nبه عموم مدارس روحانى و تجار و كسبهء شهر طهران\r\nتلگراف تظلم آن برادران عزيز كه چهارشنبه 25 ژانويه به توسط سفير باكفايت خودمان نموده بوديد رسيد . قلبا از تعديات مستبدانهء وارده و مظلوميت علماى واجب التكريم روحانى و قاطبهء رعيبت متأسف و متألم شدم . جواب عرايض شما را به مجلس عدالت و شوراى ملى رجوع نموديم و اميدوارم برادر ارجمند با اقتدار اعليحضرت شاهنشاه بالاستقلال مظفر الدين شاه قاجار خواهش مستضعفانهء مجلس شوراى ملى انگلستان را با تمناى شخص خودم در رفع ظلم به سمع قبول اصغا و رفع و دفع تعديات را شخصا از رعيت باوفاى خودشان خواهند فرمود .\r\nعصر چهارشنبه 25 ژانويه از قصر ييلاقى كريستال . دوست ملت ايران .\r\nادوارد هفتم\r\n\r\n","description":"","footnote":"","page_name":" 1739 ","page_number":769},
  {"content":"\r\n\r\n\r\nترقى مشير الدوله\r\nبيچاره مشير الدوله چه به روزگارش بيايد . منتهى ترقى صدارت است . به آن مسند كه رسيد اول بدبختى و تنزل است . همين‌طور كه به‌عجله ترقى كرد دور نيست به همان عجله تنزل نمايد . هركس رئيس الوزرا شد هفت هشت ماه بلكه يك سال طول مىكشد تا صدراعظم شود . مشير الدوله دوازده ساعت اين مراتب را طى كرد . چنانچه در ظرف ده سال اين‌همه ترقى را كرد . در اواخر 1313 يك نفر نويسندهء اتابيك از درجهء سيم و چهارم بيش نبود . اگر مشير السلطنه در طهران و همان‌طور وزير داخله بود حكما او مىشد . اقبال يا ادبار مشير السلطنه « 1 » بود كه قبل از وقت تبعيد شده بود .\r\nبارى طهران الان هم تماشا دارد . جاى من خالى است . تا دو ساعت از شب رفته آنجا بودم . الاغ سعيد السلطنه را سوار شده منزل آمدم . هوا خوب بود و بسيار خوب خوابيدم .\r\nهمشيره و سايرين هنوز از زيارت سير نشده‌اند . تازه‌گل كه اصرار دارد رجب و شعبان باشيم معلوم است خبر از خرج ندارد .\r\n\r\nمجلس عدالت\r\nيكشنبه 21 - تلگرافى از طهران شده بود نزد جناب نايب التوليه ديدم . مختصر آن اين است .\r\nمحض رفاهيت و ترقى ملت و دولت ايران اعليحضرت اقدس شاهنشاهى حكم به تشكيل مجلس عدالتى فرمودند كه از شاهزادگان عظام و وزراى كرام و امراى قاجار ، تجار و اصناف در دار الخلافهء طهران برقرار شود كه به امورات رسيدگى شده به توسط وزراى عظام به عرض خاكپاى مبارك رسيده اسباب آسايش و راحتى قاطبهء ناس شود . محض اين عطيهء ملوكانه و اين موهبت عظمى در تمام ولايات ايران چراغانى و جشن گرفته شود . مشير الدوله\r\nضميمهء اين تلگراف عين دستخط شاه را هم كه خطاب به صدراعظم بود مخابره نموده بودند . شرايط و ترتيبات اين مجلس چه باشد فعلا معلوم نيست . نمىدانم چرا اتابيك اعظم در تشكيل اين مجلس آنقدر عناد و لجاج كرد و حال آنكه در اين مجلس بهتر كار پيشرفت مىكند و البته آقايان راضى به اين مجلس نمىشوند . زيرا اول دكان\r\n\r\n\r\n","description":"","footnote":"\r\n( 1 ) - اصل : مشير الدوله\r\n","page_name":" 1740 ","page_number":770},
  {"content":"\r\n\r\nخود آنها بسته مىشود و احكام آنها به خرج نمىرود . بارى لجاج و خست كرد . اگر ده هزار تومان به اين آقايان مىداد هيچ به اينجاها نمىرسيد . از روز اول به آنها چيز نداد .\r\nامين السلطان اتابيك حضرات را عادت داده بود ، حتى در معزولى هم پول مىداد . چه قسم سكوت مىكردند . مثل مشهورى است مال مردم را با مردم بايد خورد . تنها نمىشود ، چنانچه نشد .\r\nيك عجلهء حضرات تركها كه مشير الدوله صدراعظم شود از ترس آن اتابيك امين السلطان بود كه مبادا شاه شخصا به خيال آوردن او بيفتد . آن بيچاره سه سال است در فرنگستان مشغول گردش است .\r\n\r\nعين الدوله\r\nاين عين الدوله علاقه هيچ ندارد . به همه جهت يك پسر دارد . عضد الدوله امير آخور پيشخدمت محرم شاه خودش پدر بلكه جد و جده است . مهد عليا زنش دختر بزرگ محترمهء شاه اولاد هيچ ندارد . مىتواند با اين مكنت بىنهايت كه داشت و در اين سه سال هم كرورها علاوه كرد برود در ممالك خارجه در نهايت صفا مشغول عيش و عشرت بشود . بواسطهء مهد عليا و عضد الدوله امر دهات و املاكش به هيچ‌وجه مغشوش نخواهد شد . منظم و مرتب خواهد بود . وانگهى بيشتر مايملك او نقد است .\r\n\r\nامين السلطان\r\nآن اتابيك امين السلطان كارش بواسطهء علاقه و كسان زيادش خيلى درهم و برهم شده است . دو برابر خرج فرنگستان ناهار و شام در طهران مىدهد .\r\n\r\nمشير الدوله\r\nتا اين يكى كجائى شود . ولايتش كه نائين است . خوب است از حالا قصر و عمارتى در آنجا بنا كند . البته به‌عجله هم بسازد بلكه تا آن تمام نشده معزول شد . . . « 1 » مشير الدوله آدم آرام متين سنگين خوبى است . در اين مدت كه مصدر كار است احدى از او رنجش حاصل نكرده . وزارت خارجه را هم بسيار منظم و مرتب داشت . گمان كلى مىرود از عهدهء اين‌كار بزرگ هم به‌خوبى برآيد .\r\n\r\n\r\n","description":"","footnote":"\r\n( 1 ) - نقطه‌چين در اصل است .\r\n","page_name":" 1741 ","page_number":771},
  {"content":"\r\n\r\n\r\nنظام الملك\r\nنظام الملك در همان اول وهله معزول شد . وزارت عدليه را به اسم رياست عدالت كليه به حضرت و الا شعاع السلطنه دادند . شايد رئيس اين مجلس كه تلگراف شده بود ايشان باشند . مسئله در اين است از حركات حضرت و الا شعاع السلطنه در شيراز طهرانيها خوب مسبوق [ و 
  ] از عدل و احسان حضرت معظم له به يك اندازه مأيوس‌اند .\r\nنظام الملك كه در سفر شيراز اين مشير الدوله را كه آن‌وقت مشير الملك بود پيشكار خودش نموده بود و بعد كه او وزير خارجه شد در تقديم و تأخير صحبت آنها به‌جاى شيرين رسيد و نقار باقى بود ، چه خواهد كرد .\r\n\r\nمشير السلطنه\r\nمشير السلطنه ظاهرا از عزل عين الدوله خوشحال [ است 
  ] ولى باطنا كمال اوقات‌تلخى را دارد . همه اينها مقدم بر او بودند . فروتنى و كوچكى دشوار است . ميل داشتند عين الدوله معزول شود به اين شرط كه خودشان صدراعظم شوند . اگر هم نشوند امين السلطان بيايد ، نه اينكه مشير الدوله صدراعظم بشود . تقديرات الهى سواى خيالات دور و دراز بنده است .\r\n چه داند كسى غير پروردگار * كه فردا چه بازى كند روزگار \r\nهمسايهء ما آقا سيد محمد على عرب ساكن همدان از سادات روضه‌خوان محترم آنجا محسوب است . ازبس كه حضرت والاى ما در همدان حكومت فرموده‌اند همه همدانيها به يك اندازه اخلاص و ارادت مىورزند . اين آقا هم در همسايگى خيلى مهربانى مىكند . زن جوانى گرفته خيلى شوخ‌وشنگ است . اما دو نوه همراه دارد . يكى از پسرش ، ديگرى از دخترش . صداى گريه و قال مقال اين دو نفر در بيست و چهار ساعت اگر سه ساعت نيايد اين سه ساعت را هم ابو القاسم خان به عوض سكوت آنها نيابت مىكند .\r\n\r\nشريف الملك و افتخار الملك\r\nشريف الملك و افتخار الملك هم به زيارت آمده‌اند . شريف الملك ناخوش سختى شده بود ، نذر كرده است . سيد جليل القدر خوبى است . بيست و چهار سال است با خانوادهء ما آشنا [ ست 
  ] و سمت خدمتگزارى دارد . تيولات حضرت و الا تا پارسال سپرده به مشاراليه بود . عيال افتخار الملك همشيرهء حسام الملك از ( نيم‌تاج خانم مرحومه )\r\n\r\n","description":"","footnote":"","page_name":" 1742 ","page_number":772},
  {"content":"\r\n\r\nنيمتاج الملوك لقب دارد . خيلى با شاهزاده نصير الدوله دوستى پيدا كرده . در غربت به درد همديگر مىخورند .\r\nحضرت عليه نور السلطنه دختر شاه عيال متولىباشى ديروز از همشيره دعوت كرده بود . خيلى از مهربانى و التفات شاهزاده خانم ممنون شده بودند . نصرت الله خان پسر خواهر كوكب خانم « 1 » نزد نور السلطنه است . مادر خوبى داشت . جوان‌مرگ شد . اين طفل با پدرش مدتى است آنجا نوكرى دارند . مدرسه مىرود . بد بچه‌اى نيست .\r\nشب حرم مطهر مشرف شده ، از آنجا به اصرار مشير السلطنه همراهى كرده تا بعد از شام بيشتر صحبت طهران بود . من به فرمايش ايشان براى دوم ماه بليت دليجان گرفته‌ام كه همراه خودش باشم . ديگر نمىدانم تنها خواهم رفت يا جناب ايشان هم تشريف خواهند برد . اگر به‌اتفاق برويم خيلى خوش خواهد گذشت .\r\n\r\nفيروزهء خاكى\r\nپنجشنبه 25 جمادى الثانيه - برحسب معمول صبح را حرم مشرف شدم .\r\nخازن الممالك پسر مرحوم آقا غلامحسين خزانه خازن الممالك همراه مشير السلطنه است . با من دوستى پيدا كرده جوان خوبى است . به اتفاق در صحنها و بازار گردش رفتيم . معدن فيروزه در نيشابور است . اما مركز فروش و تراش آن مشهد مقدس است .\r\nامسال معدن را سپهدار به شراكت يكى دو نفر اجاره كرده و به جليل ميرزا رئيس تلگرافخانه سپرده است . قدغن كرده‌اند در مشهد نفروشند . تمام آنچه تراشيده مىشود يعنى در ادارهء خودشان به طهران ببرند . در اين چند روز يك فيروزهء خاكى عمله‌اى پيدا كرده . اين معدن خاكى عليحده [ است 
  ] و ربطى به معدن سنگى ندارد . اگرچه آنچه هم بعد از تفحص و تجسس عمله‌جات بتوانند از چشم مستحفظين مخفى نمايند به محض بيرون آمدن از چاه و معدن ديگر حكم دزدى ندارد و مال حلال خودشان است . در اينجا سنگ نتراشيدهء آن را اول هزار تومان مىگفت . تجار فيروزه جرئت خريدارى نكرده بودند . آخر الامر در چهار صد تومان اداره خريدارى مىكند و مىتراشد . فيروزه‌اى در پانزده نخود وزن و به قيمت ده هزار تومان بيرون مىآيد و فورا به طهران مىبرند . تمام اين فيروزه‌تراشها پشيمان شده [ اند 
  ] كه چرا ما نخريديم . معدن را سالى سى هزار تومان اجاره كرده‌اند . چون از روى علم و ترتيب جديد كار نمىكنند چندان منافعى دولت و ملت نمىبرد . تعجب است در ايام قديم كه معلوم نيست تاريخ آن كى و چه‌وقت است از\r\n\r\n\r\n","description":"","footnote":"\r\n( 1 ) - كوكب خانم - عيال نويسندهء خاطرات منظورست .\r\n","page_name":" 1743 ","page_number":773},
  {"content":"\r\n\r\nروى قاعده و قانون در معدن كار مىكرده‌اند و حالا از روى جهل و نادانى . تمام سنگ را به‌واسطهء باروت ضايع مىكنند . بسا فيروزه‌هاى بزرگ كه به قوهء باروت خورد خورد شود . بايد ده هزار تومان قيمت پيدا كند يك تومان ارزش آن مىشود .\r\n\r\nسه نوع فيروزه\r\nآن فيروزه فعلا سه قسم است . يكى « انگشترى » كه دانه‌دانه و نمرهء اول محسوب مىشود . ديگرى « بارخانه » كه خورد است و براى فرنگستان به‌درد مىخورد . قسم ديگر « عربى » است كه آن بسيار درشت و با خط و خال [ است 
  ] و هر شكل باشد در عربستان مىپسندند و در ايران و فرنگستان هيچ قيمت ندارد . تمام اين فيروزه به فرنگستان مىرود . اگر ده يك آن در ايران به فروش برسد . من قدرى خريدم اما فريب دادند و ممكن نيست آدم گول و فريب نخورد . سه دانه فيروزهء « پياده » هم از بغلم گم شد دو شب قبل از رفتن به سمرقند . چون پولش حلال بود حاجى ميرزا على نام پسر حاجى قيصريه از تجار معتبر طهران در مسجد پيره‌زن پيدا مىكند . در مراجعت خازن الممالك به من گفت .\r\nچون خود مشير السلطنه و سايرين شنيده بودند نشانى را هم دادم بدون مژدگانى آورد و رد كرد . بسيار خوشحال شدم و به فال‌نيك گرفتم . اگرچه ممتاز نبود اما يكى را براى انگشت خودم دادم درست كردند تبرك كرده نگاه داشتم . همشيره هم يك انگشتر فيروزه و يك حلقهء انگشتر عقيق كه روى هم هفت هشت تومان قيمت داشت گم كرد اما پيدا نشد .\r\n\r\nوعظ امين الشريعه\r\nامين الشريعه است اصفهانى ، در اينجا تجارت مختصرى هم از اقمشهء اصفهان دارد .\r\nشبها در مسجد گوهرشاد در يكى از اضلاع آن وعظ مىكند . لهجهء اصفهانى غليظى دارد .\r\nچندان هم بىسواد نيست . خيلى بامزه و بانمك صحبت مىدارد . اغلب شبها جزو مستمعين گوش مىدهم ، مضحك وعظ مىكند و خنده‌دار . هرچه به زبانش بيايد بدون تقيه مىگويد . اقلا شبى دو سه هزار فحش و نامربوط مىگويد .\r\n\r\nمسجد گوهرشاد\r\nعجب نيتى گوهرشاد آغا داشته . هيچ نقطه‌اى از نقاط صحن مطهر به آن آبادى و دايرى نيست . آنى و دقيقه‌اى در اين مسجد نيست كه ذكر مصيبت يا نماز جماعت و فرادا يا مسئله و ذكر احاديث و اخبار نشود . اقلا شبها در بيست موضع آن نماز به جماعت\r\n\r\n","description":"","footnote":"","page_name":" 1744 ","page_number":774},
  {"content":"\r\n\r\nمىشود و همين‌طور صبح و عصر . بناى اين مسجد هم به اعلى درجه ممتاز [ است 
  ] . نظير كاشيهاى آن‌هم مگر در مساجد اصفهان باشد ، من ديگر نديده‌ام . مشهور است سى سال بناى اين مسجد طول كشيد . عمله‌جات تمام به اختيار عملگى مىكردند . ناهار و غذا مىدادند . حتى الاغى كه مصالح آن را از خارج مىآورد در تمام خط عبور آنها علف ريخته بودند كه به آزادى و تعليف‌كنان مصالح را مىآوردند . كتيبه‌اى هم به خط پسرش بايسنغر در ايوان پشت به قبله مقابل حرم مطهر است كه بسيار امتياز دارد .\r\n\r\nكتابخانه\r\nدر كتابخانهء حضرت روزى رفتم قرآن خط بايسنغر را زيارت كردم . فقط چند ورق است . اما عرض قرآن دو ذرع و طول ورق كاغذ آن شش هفت ذرع مىشود ، در نهايت خوشى و خوبى . گمان ندارم به اين قلم تا حال قرآنى نوشته شده باشد . از اين قرآن قدرى كوچك‌تر قرآنى در سمرقند در مقبرهء قثم « 1 » ابن عباس ديدم اما ندانستم خط كيست . شايد خط همين بايسنغر باشد . در مقابل اين كلام الله بزرگ قرآنى به خط مير خسرو مدنى ديدم به همه جهت يك ورق كه در هر صفحه پانزده مربع و در هر مربعى يك سورهء مباركهء قرآنى نوشته شده است . در كمال سهولت قرائت مىشد . قرآن و كتابهاى ممتاز كه از هندوستان و ايران و تركستان و ساير بلاد در كتابخانهء حضرت جمع شده است به شش هزار مجلد مىرسد كه نصف آن فقط قرآن ، نصف ديگر كتب فقه و اصول و اخبار و تفسير و حكمت و غيره [ است . 
  ] قرآنى به خط حضرت امير ( ع ) بود كه شاه عباس اول وقف كرده . وقفنامه و تصديق به خط شيخ بهائى عليه الرحمه در پشت آن بود . همين‌طور قرآن ديگرى تمام به خط على بن حسين ( ع ) بود . چند مرقع اعلى ديده شد با بعضى كتب فقه كه خيلى خيلى امتياز داشت . قرآنهاى ديگر كه از هندوستان فرستاده بودند زيارت شد كه مثل آن گويا هيچ نباشد . اما وضع كتابخانه مثل ساير اوضاع حضرتى بدون ترتيب ، درهم و برهم . پر از گردوخاك كه كثيفتر از آن ممكن نمىشود .\r\nبارى ديروز هم پست آمد من هيچ كاغذ نداشتم . شايد گمان كرده‌اند نيامده‌ام يا در راه هستم . ميوه‌جات فراوان شده است . هلوى خوبى دارد . هروقت مىبينم يا مىخورم فاتحه به روح اميرزاده مىفرستم . خدا رحمتش كند خيلى زود مرد . حاجى آصف الدوله مواجب ورثهء اميرزاده را نقد داد اما ميل ندارد از بابت تفاوت تيول چيزى بدهد . هرچه مىنويسم و پيغام مىدهم اثر ندارد .\r\n\r\n\r\n","description":"","footnote":"\r\n( 1 ) - اصل : قسيم\r\n","page_name":" 1745 ","page_number":775},
  {"content":"\r\n\r\nشنبه 27 - صبح حرم مشرف شده خلوت بود . به قول زنها زيارت سيرى كردم . شب جمعه و روز جمعه بسيار شلوغ مىشود ، خصوصا اين ايام كه زوار پىدرپى مىرسد و همه‌روزه جمعيت زيادتر مىشود .\r\n\r\nمطلع الشمس\r\nلازم بود مختصرى از ابنيه و آثار حضرتى بنويسم . پس از آنكه جلد دوم « مطلع الشمس » را پيدا كرده خواندم ديدم بعد از آن هركس چيزى بنويسد بىمعنى و زيادى است . حقيقة بسيار زحمت كشيده و از روى كمال دقت به شرح و بسطى [ نوشته است 
  ] كه مزيدى بر آن متصور نيست . خوب است هركس به زيارت حضرت مشرف مىشود يك مرتبه هم آن كتاب را قرائت كند تا از همه‌چيز مخبر و مطلع شود .\r\n\r\nاوضاع آستانه\r\nاما اوضاع آستانهء مقدسه به مراتب از دربار دولتى ما شلوغتر است . يك « چاپ چاپ » « 1 » و بخوربخورى است كه هزار رحمت به آن . منافع و درآمد موقوفات حضرتى فعلا به چهار صد هزار تومان نقدا و جنسا بالغ مىشود . با وجود اين مبلغ كلى سالى نيست كه حضرت على بن موسى الرضا عليه آلاف التحية و الثنا مبلغ گزافى از قرار مذكور به بانك شاهنشاهى و بانك استقراضى روس مقروض و مديون نباشد و تنزيل صد دوازده ندهد . در صورتىكه يك شاهى به مصارف لازمه نمىرسد . تمام « بخور » حضرات است .\r\n\r\nمواجبها\r\nو اين مبلغ ساليانه ما بين پنج كشيك كه خدمهء آن به سه هزار نفر مىرسد تقسيم مىشود . هر كشيك از پانصد تا هفتصد نفراند . مناصب آن از اين قرار است : سركشيك - خادم‌باشى - دربان‌باشى - فراش‌باشى . هريك اجزاء و تابينى دارند . عشر اين منافع حق توليت است . تتمه از نقد و جنس و كاه و يونجه هرچه به عمل بيايد مواجب و مرسوم و مقررى حضرات است و اين اشخاص از ده هزار تومان مواجب دارند تا يك تومان ، دويست هزار تومان مكنت دارند تا صد تومان . گذشته از مرسوم و مقررى معين از خريدارى بروات حضرتى و مواجب عمرو و زيد و اجاره‌دارى دهات حضرتى سالى\r\n\r\n\r\n","description":"","footnote":"\r\n( 1 ) - به‌جاى « بچاپ بچاپ » .\r\n","page_name":" 1746 ","page_number":776},
  {"content":"\r\n\r\nمبلغها مداخل و منافع مىبرند كه جزو آن حسابها ابدا محسوب نيست . همين‌طور تيول و سيورغال ابدى دارند كه منافع كلى مىدهد . مثلا در سى سال قبل ملكى را قبول كرده‌اند در صد خروار و پانصد تومان ، فعلا هزار خروار و سه هزار تومان عايدى آنست .\r\nآستانه با آنها همان نقد و جنس سى سال قبل را محسوب مىدارد .\r\n\r\nموقوفات آستانه\r\nدر صورتىكه اين موقوفات هريك مصارفى معين و مخارجى معلوم مطابق وقفنامهء شرعى دارد و هريك صد هزار لعن و طعن كرده‌اند كه جز آن مصارف خرج ديگرى نشود . مثلا يك قريه وقف پوستين زوار است . دو قريه وقف سوخت زوار است . چند قريه وقف مريضخانهء حضرت است . حتى براى سرتراشى زوار ، كفش زوار موقوفات معين است . در موقوفات مريضخانهء حضرت نوشته شده اگر دوائى را مريض قى كند در صورتى كه قيمت آن به سه تومان برسد باز مجددا دوا گرفته به مريض بنوشانند . اما ابدا به آن نوشته‌جات عمل نمىشود و احدى پيرامون آن نمىگردد . تمام [ را 
  ] مواجب و مرسوم كرده [ اند 
  ] و سال‌به‌سال زيادتر هم مىشود . كاش اين اشخاص كسانى باشند كه مستحق [ باشند 
  ] يا وظيفهء آنها منحصر به اين مرسوم حضرت باشد و در عوض اين مقررى خدماتى داشته باشند كه شب و روز مشغول باشند . حاشا و كلا . تمام صاحب مكنت يا كاسب و تاجر و صاحب‌منصب يا . . . اين ولايت [ اند 
  ] .\r\nبه قول قوام الحكما آنچه از خدمات اين مردم ديده مىشود كه گويا منحصر به همان باشد اين است كه شبها از هر كشيك كه نوشتيم از پانصد الى هفتصد نفرند ده بيست نفر جمع شده چند شمعدانى كه براى حرم روشن مىكنند به‌دست هم داده و هريك به احترام بوسى از شمعدان كرده به‌دست ديگرى مىدهد . ديگر جاروبى ، تميزكارى ، خدمات ديگرى ابدا ديده نشده و گويا يك سال هم بمانيم ديده نشود .\r\n\r\nخريدوفروش مناصب\r\nبراى هر خدمتى هم قيمتى گذاشته‌اند . هركس بخواهد بايد آن مبلغ را تهيه كرده تقديم متولىباشى و بعضى ديگر نمايد و فرمان آن صادر شود . هروقت هم اين منصب را نخواهد يا خيال رفتن جائى را بكند يا ميل منصبى بالاتر از آن را بنمايد در بازار مشهد مقدس به معرض بيع و شرى درآورده فورا ديگران خريدارى مىكنند . مثلا شغل خادمى كه سالى چهار تومان نقد و سه خروار گندم مقررى دارد در يكصد و پنجاه تومان خريد و فروش مىشود . چنانچه كسب بعضى از مردم قلاش اين شهر شده است كه راهى دارند\r\n\r\n","description":"","footnote":"","page_name":" 1747 ","page_number":777},
  {"content":"\r\n\r\nو متصل خادمى ، دربانى ، فراشى گرفته مىفروشند و مجددا براى خود برقرار مىكنند .\r\n\r\nپول شمع\r\nاز وقتى كه چراغ برق در صحن مطهر و حرم مقدس روشن مىشود آن قيمت شمع هم به كيسهء حضرات مىرود . به همه جهت اگر شبى صد چراغ شمع و نفت روشن بشود . تتمه به قدر چهار صد پانصد چراغ از برق است و مخارج آن را اعليحضرت شهريارى تقديم آستانه مىكند .\r\n\r\nمطبخ آستانه\r\nحضرت دو مطبخ دارد : يكى براى خدمهء آستانه ، ديگرى براى زوار . اولى چون بخور خودشان است داير [ است و 
  ] شب و روز شام و ناهارى مىدهند و اغلبى از محترمين خدام قيمت شام و ناهار خود را نقدى گرفته در خانهء خودشان طبخ مىكنند . اما آنكه زوار است ، سابقا به محترمين زوار و غيره غذائى مىدادند ليكن حاليه منسوخ است ، مگر زوار عرب كه به ضرب چماق و فحش هروقت بيايند غذائى گرفته مىخورند .\r\nحالت آن غذا كه صرف زوار عرب شود آن‌هم به‌زور چوب و چماق معلوم است چه كوفت و « ماشرائى » خواهد بود . كارخانهء زوارى كه واقف قرار داده از روز ورود زوار تا خروج از مشهد شام و ناهار داده شود در اين اواخر روزى شش خروار برنج طبخ مىشد و فعلا مىگويند دوازده من طبخ مىشود . تمام را مقررى برده‌اند و كارخانهء خدام كه « بخور » خودشان است حاليه روزى پنجاه شصت من برنج پخت مىشود .\r\n\r\nمريضخانهء آستانه\r\nمريضخانه حضرت تيول هاشم ميرزا امين التوليه برادر حاجى شيخ الرئيس است كه لقب شيخ رئيس از آن‌وقت كه رئيس مريضخانه بود داده شده . همان اسمى است كه هيچ مسمى ندارد . تمامش را مىبرند و مىخورند [ و 
  ] دكان و كاروانسرا مىسازند .\r\n\r\nعوايد متوليباشى و ديگران\r\nمطلب طولانى شد . هيچ حضرات ميل ندارند از اين وقايع كسى مخبر شود . چه رسد به اينكه بنويسند و شايد سالها بماند . همين‌قدر مختصر مىكنم كه متولىباشى حضرت رضا عليه السلام پنجاه الى شصت هزار تومان از عشريه و ساير راهها مداخل دارد و بعضى از محترمين رجال آستانه مثل قايم‌مقام يا ركن التوليه يا اعتضاد التوليه و غيره و\r\n\r\n","description":"","footnote":"","page_name":" 1748 ","page_number":778},
  {"content":"\r\n\r\nغيره داراى صد و پنجاه ، دويست سيصد هزار تومان مايملك و سالى پانزده الى بيست هزار تومان مرسوم و مقررى و منافع ديگر دارند . اين اشخاص ، وزراء و رجال و مشيران و مستوفيان آستانهء مقدسه محسوب‌اند . ربطى به سركشيك و خادم‌باشيان ندارد ، با اينكه حرمت امام و امام‌زاده را مىگويند متولى بايد نگاه دارد . نمىتوانم آنچه شنيده‌ام و شايد كمى از آن را ديده باشم بنويسم . خداوند خودش به حق همين امام بر حق اصلاح كند و عاقبت امر همه را به خير كناد . استغفر الله ربى و اتوب اليه .\r\n\r\nكاروانسراى سالار\r\nيكشنبه 28 - صبح قبل از تشرف آستان قدس جناب شريف الملك و آقا سيد محمد على ديدن آمدند . اواسط رجب مىروند . بعد حرم مشرف شده با خازن الممالك گردش كرديم . دكان آقا سيد حسين فيروزه‌فروش مدتى نشستيم . سيد خوبى است . نسبة از همه بىتقلب‌تر است . سيد ابو القاسم طهرانى زرگر كه بعضى چيزها براى من ساخت آن هم خوب آدمى است . هردو در « كاروانسراى سالار » مسكن و حجره دارند .\r\n\r\nتسبيح\r\nعمل تسبيح در اين‌جا صد مرتبه از حكايت فيروزه اشكالش بيشتر است . تسبيح دويست تومانى صد تومانى بسيار است و معلوم نيست براى چه به اين قيمت مىفروشند .\r\nحالا فيروزه سنگى است عزيز و نادر و از زمرهء جواهرات اعلى ، ديگر سنگ جوين و شاه مسعودى « 1 » براى چه از جواهرات شده و آنقدر قيمت دارد . جواب صحيحى ندارند . از بس كه مظفر الممالك در طهران از اين تسبيحها گفت و نشان داد تمسخر و مضحكه كرديم ، جرئت آنكه يك تسبيح بخرم نكردم . به جهت آنكه همان حرفها را به من مىزدند بلكه زيادتر و بالاتر .\r\n\r\nپوست كلاه - برك\r\nپوست كلاه و برك بينهايت گران است . در بخارا پوست قيمت كردم به مراتب گرانتر از اينجا بود . قوارهء كلاه سى تومان كمتر نبود .\r\n\r\n\r\n","description":"","footnote":"\r\n( 1 ) - اكنون شاه مقصودى گفته مىشود ( ا . ا . )\r\n","page_name":" 1749 ","page_number":779},
  {"content":"\r\n\r\n\r\nرضايف\r\nپس از مراجعت از سمرقند نزد حاجى محمد باقر آقا تاجرباشى « رضايف » فرستادم خودش ديدن آمد و خيلى اظهار خجلت مىكرد كه يقين دارم آن‌طور كه بايد خدمت نكرده‌اند و اگر به من گفته بوديد مىنوشتم خيلى بيشتر اسباب راحتى شما فراهم مىشد . خصوصا كاغذى به قوش‌بيگى مىنوشتم البته پذيرائى مىكرد و از ترتيبات بخارائى و در خانهء امير خوب تماشا مىكرديد . كاغذى هم به مشهدى كاظم نوشت اظهار امتنان مرا رسانيد . تاجرباشى برعكس تمام اتراك آدم معقول مؤدب تربيت شده به نظر آمد . اغلب نقاط فرنگستان را گردش كرده و در شهرهاى روسيه سالها اقامت كرده و تجارت دارد . مىگفت هيچ‌وقت در سال يك جاى اقامت نداشتم . چند سال است در مشهد مقيم [ ام 
  ] و نمىدانم براى چه مانده‌ام . من هيچ ايشان را نمىشناختم و الا البته سفارشى گرفته [ بودم 
  ] و حكما خوشتر مىگذشت . كارخانهء چراغ برقى آورده مىگفت از بس اسباب زحمت و توقع شد ناچار خواباندم و متروك افتاده است .\r\n\r\nسلام به اسب\r\nعصر خانهء مظفر نظام رفتم . هروقت اسب مظفر نظام را سوارم سربازهاى فوج مخصوص احترامات كرده سلام مىدهند . اگر اسب منصور السلطنه را سوار باشم سربازهاى فوج افشار در حقيقت به اسب و جلودار احترام مىكنند نه به من .\r\n\r\nساخلوى خراسان\r\nاين دو فوج ساخلوى خراسان است . از هركدام چهار صد نفر بيشتر حاضر نيست .\r\nمابقى غائب [ اند 
  ] . خوب دخلى دارند . اولا آنچه مرخص شده مبلغى تنخواه تعارف گرفته‌اند كه مرخص نموده‌اند . ثانيا تمام مرسوم و مواجب جيره و قيمت ملبوس آنها را در مدت مأموريت مىبرند . مواجب محلى آنها را هم نمىدهند . در اين‌جا هم آنچه حاضر خدمت باشند به هزار اسم و رسم هرچه پيدا كنند از كاسبى و مزدورى و عملگى از چنگشان بيرون مىآورند . يك شاهى خرج نوكر ندارند . از مهتر تا پيشخدمت سرباز است .\r\n\r\nمداخل منصور السلطنه\r\nفريب چهل نفر از رعيت كشمرز و برزلجين در اين فوج افشار بكشلو سرباز است .\r\n\r\n","description":"","footnote":"","page_name":" 1750 ","page_number":780},
  {"content":"\r\n\r\nچهارده نفر آنها در شهر مشهد هستند . از اين چهارده نفر ماهى هفده تومان نقد على خان منصور السلطنه ماهيانه دريافت مىكند . تا امروز يك پول از بابت مواجب و جيره به آنها نداده . از رعيت عموى پادشاه آنقدر بگيرد واى به‌حال سرباز فلان حاجى قزوينى . اين سربازها به من التماس كردند در اين خصوص سفارش به منصور السلطنه بكنم اقلا تخفيفى به آنها بدهد . از واهمهء آنكه مبادا اسباب تغيرش شود و صد مقابل بعد از رفتن من بدتر كند هيچ اظهار نكردم . اين است تفصيل قشون ايران و ساخلوى خراسان كه مقابل روس و انگليس و افغان ايستاده و بايد با آنها برابرى و مقابله كنند .\r\n\r\nسرباز انگليسى و « قزاق روسى »\r\nيك دسته سرباز انگليس و يك دسته قزاق روس در اين شهر دارد . مثل دستهء گل شام ، ناهار ، لباسهاى اعلى ، اطاق‌هاى تميز ، از امراء اين شهر خوش‌لباستر و پاكيزه‌ترند .\r\nماهى سى تومان هم انگليسيها شهريه مىدهند .\r\n\r\nقيمت اجناس در خراسان\r\nامسال حاصل خراسان بقدرى خوب آمده است كه مىگويند سالها بود نديده بوديم .\r\nنان يك من يك هزار است ، گوشت يك من چهار هزار ، خربوزه سه من چهار من يك هزار ، انگور يك من ده شاهى ، هندوانه يك من دو عباسى ، هلو يك من نهصد دينار .\r\n\r\nهلوى خراسانى\r\nپريروز يك من هلو را شمردم بيست و يك عدد بود . امروز چهارده عدد گفتند . به ده عدد يك من خواهد رسيد . تمام اينها روزبه‌روز تا يك ماه ديگر ارزانتر مىشود . حالا اول و نوبر آنها است ، چهار دانه از اين هلو طورى مرا زده و سير مىكند كه تا روز ديگر ميل به هلو نمىكنم . اين هلو را پيش آن انجير سمرقند بايد گذاشت .\r\n\r\nمشير السلطنه\r\nغروب حرم و شب منزل مشير السلطنه تا بعد از شام بودم . صحبت خيلى داشت .\r\nسيم مىگويد مىروم . مرا نفى نكرده‌اند به اختيار خود آمده و به اختيار خود مىروم . من هم در اين مدت آنچه ممكن بود بعضى صحبتها داشتم . خدا گوش شنوا بدهد . به مسند كه رسيدند تمام را فراموش مىكنند .\r\n\r\n","description":"","footnote":"","page_name":" 1751 ","page_number":781},
  {"content":"\r\n\r\n\r\nورود علماء\r\nعلماء وارد طهران [ شده‌اند 
  ] و كسبه از سفارت بيرون آمده‌اند ، سواى تجار و صراف كه به‌واسطهء خريد بروات دولتى چه از سابق ، چه لاحق مبلغى طلب‌كارند تا تنخواه آنها كه چهار صد هزار تومان است ندهند خارج نمىشوند .\r\n\r\nتعميرات حرم به نفقهء مشير السلطنه\r\nسه‌شنبه سلخ - حرم مشرف شدم . خداوند توفيق به مشير السلطنه بدهد . پانصد تومان داده كه قدرى هم از موقوفات خود حضرت رويش بگذارند [ براى 
  ] تعميرات لازمهء بامهاى حرم مطهر ، و گنبد اللهوردى خان و غيره را مرمت كنند . چند روز است مشغول هستند . قريب سى چهل سال است تعمير نشده . بيم آن بود به كلى خراب شود .\r\nكفش‌دارى سمت صحن قديم را آينه كرد و درب نقره‌اى هم ساخته بسيار خوب شده .\r\nمتصل از اين وضع آستانه بد ميگويد و هرقدر هم ممكن است نصيحت و دلالت و حكم مىكند . باز خيلى خدمت كرد . همين تعمير هم بواسطهء همت و اصرار او شد .\r\n\r\nعبد الرحيم مدرس\r\nبراى اضافه تيول ورثهء مرحوم اميرزاده شرحى براى آصف الدوله مشير السلطنه نوشت . گمان نمىكنم اثر كند . عصر ميرزا عبد الرحيم مدرس ديدن آمد . آدم باسواد معقولى است . فردا شب را به‌زور دعوت كرد . باران كمى ديروز آمد هوا را بسيار لطيف و خنك كرده انشاء الله در راه هم آمده باشد و گرم نباشد .\r\n\r\nتازه‌گل ، خانم نه كنيز\r\nمختصرى از احوالات اين سه نفر زن كه همراه‌اند بنويسم بىمزه نيست . تازه‌گل را همه مىشناسند . از بچگى به اسم من خريده شد و در سر قبالهء مرحومه گلين خانم « 1 » انداختند . سفر عتبات با آنها مشرف شد . بعد از فوت گلين خانم نصفش را كه سهم والدهء آن مرحوم بود خريدم . كنيز تربيت‌شدهء بامزه بانمك خوبى است . سواد و خط فارسى دارد . يعنى با خودم و ماهوش خانم در يك مكتب درس خوانده . چوب و كتكهاى مرا در آن‌وقت اغلب او خورده . من خيلى دوستش دارم . در حقيقت خانم است نه كنيز . همين\r\n\r\n\r\n","description":"","footnote":"\r\n( 1 ) - گلين خانم - عيال سابق نويسنده . ( م . سالور )\r\n","page_name":" 1752 ","page_number":782},
  {"content":"\r\n\r\nطور كه من با او محبت دارم خدا رحمت كند مرحومه خانم « 1 » و ساير خانمها و اخوان گرامى مرحمت و التفات دارند . كارهاى بامزه و خنده‌دار بسيار دارد . از همه‌چيز تمام است . آشپزى اين سفر هم به عهدهء اوست . در صورتىكه هيچ آشپزى نكرده بسيار خوب بلد است . هركس دده و كنيز خطاب كند قلبا بدش مىآيد . شوهرش چنگيز خان است . هرقدر اين خوب است آن « شش ، قبرقه » « 2 » تنبل ، شرابى ، عرقى ، كثيف [ است 
  ] .\r\nمحض خاطر تازه‌گل ناچار بايد از خان نگاه‌دارى صحيح كرد كه اسباب رنجش مادام چنگيز خان نشود . چنگيز صد عيب و دو هنر دارد : يكى خياطى است . اما تا مجبور نشود خياطى نمىكند و مجبور نمىشود مگر اينكه شب عرق نداشته باشد و راه‌بردار به جائى نباشد . تفنگ هم خوب مىاندازد ، آن‌هم شرايط جدايگانه دارد كه خيلى مفصل است . تازه‌گل باوجود صفات مستحسنه گاهى به اندازه‌اى تند و كج‌خلق است كه كلمه‌اى به او نمىشود حرف زد . به خدا و خلق [ خدا 
  ] بد مىگويد ، خصوصا كه اگر دو سه روز از خانه بيرون نرود ابدا طرف جواب و سؤال نبايد شد كه ناسزا مىگويد . گاهى به شدت باجرئت و بعضى اوقات بىنهايت جبون و ترسو است . از دخترى امپراطور « منليك » « 3 » هم پله‌اى پائين‌تر نمىآيد . اگر مرحومه ريحانه مادرش را نديده بودند مادرش حكما ملكهء ماداگاسكار بود . فعلا بقدرى مقدس است كه تالى ندارد . ليكن با اين همه تقدس فى الجمله تغيّرى بشنود يا منع از كوچه رفتن بشود به آسمان و زمين لعنت مىكند . كار خودش را تمام خوب مىداند . چشم تازه‌گل به روزنامه افتاد اصرار دارد بخواند ، براى آنكه اسم خودش را ديده ول نمىكند . چون‌وچرا در كارش نبايد گفت ، و الا مثل سگ مىشود . آن‌هم سگ عقور و كلب گزنده . هرچند شب در ميان اگر ساز و آوازى باشد خيلى مطيع و منقاد و خوش‌خدمت مىشود ، به‌شرط آنكه از كوچه رفتن ممانعتى نشود . هروقت از همه‌جا بازبماند فورا ناخوش و محكمهء لسان الحكماء است .\r\nباز ساعتى با او صحبت و شوخى مىكند غنيمت است . بچه ندارد از آن جهت به سگ و گربه و حيوانات بىاندازه مايل است . هميشه سگ و گربه دارد . اگر مانع شويم به سگ كوچه و گربهء همسايه بند مىكند . آنوقت از دست سگهاى كثيف كوچه و گربه‌هاى دزد همسايه راحتى نداريم . علف گنبد حضرت را براى حامله شدن برداشته . من هم چندين\r\n\r\n\r\n","description":"","footnote":"\r\n( 1 ) - مرحومه خانم - تاج ماه خانم مادر نويسنده ( م . سالور )\r\n( 2 ) - قبرقه يا قبرغه لغت تركى بمعنى دنده است و غلام و كنيز سياه را « شش قبرقه » مىگفتند . ( مسعود سالور )\r\n( 3 ) - منليك - پادشاه حبشه\r\n","page_name":" 1753 ","page_number":783},
  {"content":"\r\n\r\nقسم علفهاى ديگر برايش آورده‌ام كه يكى مال گنبد دانيال نبى است ، ديگرى مال قبر حضرت امير ( ع ) و از چهارجو آورده‌ام ، همين‌طور مال مسجد گوهرشاد و جاهاى ديگر .\r\nخدا به داد چنگيز برسد . هرقدر در ظرف اين مدت تحصيل بنيه كرده باشد آن علفهاى گنبدها تلافى خواهد كرد پدرش پيش چشمش خواهد آمد .\r\n\r\nگلين خانم\r\nگلين خانم خودش را خوشگل مىداند . در صورتىكه خوشگلى ندارد . بانمك و بامزه مىداند . خانم و خاتون از همه‌چيز تمام [ است 
  ] . به همين امام اشتباه مىكند . يك صداى خشن كلفت و ضحك بلاتعجب دائمى دارد كه متصل من بايد فحش بدهم و شاهزاده دعوا كند . قدرى هم از عقل ناقص است ، مثل اينكه روزى يك مرتبه اگر مجانين مريضخانهء حضرت را ملاقات نكند آرام و قرار ندارد . چنانچه يك روز شاهزاده مانع شده بود بدون كفش از در ديگر حرم فرارا خودى به مريضخانه و زيارت ديوانه‌ها رسانيد . گاهى شريك اقوال تازه‌گل و دوست گرامى اوست و بعضى اوقات مريد دايه آقا و پيرو احكام او . يك‌وقت هم براى خود اجتهاد مىكند كه نكند گويا بهتر باشد .\r\n\r\nدايه آقا\r\nاما دايه آقا به حكم « كل طويل احمق » بىحمق نيست . ازبس به تواتر از زشتى خودش شنيده ديگر از اين بابت نمىتواند ادعائى كند ( يعنى در حضور ما ) . اين است كه هميشه از نظافت و سليقه و نجابت و بزرگ‌منشى [ و 
  ] خوش‌خوئى و خوش‌مزاجى خود تعريف و تمجيد مىكند . مريد كسى نيست . تازه‌گل و گلين خانم را دده و كلفت حساب نمىكند . صاحب‌رأى و اجتهاد است . تفرشى و قوم آن ميرزا رضاى « قبض‌خور » است . با دو ذراع قد بىاندازه ترسو است . چنانچه يك شب كه تمام ما در حياط نشسته بوديم و سرور خان ، تقى ، وكيل بيك بالاخانه بودند از خانهء ميرزا رحيم زيارت‌نامه‌خوان ما ، درب حياط را كوبيدند رفت باز كند صدائى شنيد كه صداى كلفت هميشگى آقا به نظرش نيامد . دو ذرع به عقب جستن كرد . هرچه گفتيم در را باز كن جلو نمىرفت و متعذر بود صداى بچه مىآيد مىترسم . به هزار ماجرا و فحش كه در را باز كرد مثل آنكه شيرى پشت در كمين كرده با لنگهاى دراز پنج ذرع عقب پريده كه به زمين نقش بست .\r\nبدون اظهار تألم فورا برخاسته در پشت در مخفى و منتظر نزول بلا و صاعقه شد كه طفل سه سال ميرزا رحيم داخل حياط شد . از اين حكايات بسيار است .\r\nبعد از ناهار عقربى ديده شد . من مخصوصا متحمل نشدم كه اين سه نفر زن خرس\r\n\r\n","description":"","footnote":"","page_name":" 1754 ","page_number":784},
  {"content":"\r\n\r\nگنده كنند از اين سمت حياط به آن سمت جست‌وخيز مىكردند و جرئت جلو رفتن نداشتند چه رسد به كشتن . از يك جهت هم ميل نداشتند عقرب رايگان برود ، مبادا شب بيرون بيايد و اسباب زحمت بيشتر بشود . يك ساعت مشورت كردند آخر الامر عيال آقا سيد محمد على همدانى را از حياط خودش به التماس آوردند عقرب را كشت .\r\n\r\nترس زنها\r\nروزى كه به حرم مشرف شوند و تابوت مرده آورده باشند آن‌روز زيارت نمىروند . از حرم گريخته آن شب و روز ديگر هر ساعت مرده برابر چشم آنها مىآيد . شب به خواب گربه حركتى كند يا فى الجمله صدائى بيايد دو ذرع از جاى خود جستن مىكنند . يك روز تازه‌گل و دايه آقا هردو به‌روى تابوت مرده افتاده بودند تا چند روز غذا نمىخوردند و آرام نداشتند .\r\n\r\nمنيع السلطنه - طايه آقا\r\nهريك اقوام غريب و عجيبى اين‌جا پيدا كرده‌اند . گلين خانم دو سه روز است اصرار دارد ديدن و خداحافظى اقوامش برود . پرسيدم با تو چه نسبت دارد گفت خواهرشوهر دخترخالهء من است . يكى از اقوام شوهر « دايه آقا » منيع السلطنه نزد متولىباشى است .\r\nميل ندارد بدانند بعد از شوهرش متأهل شده و دايه‌گى مىكند . آنجا رفته بود اتفاقا اشرف السلطنه اينجا مىآيد . وكيل بيك را شاهزاده گفت عقبش برود آن‌هم در زد و مكرر بر مكرر دايه آقا صدا كرده بود . در هر دفعه دايه آقا زرد و سرخ مىشد و صحبتى داخل مىكرد . آمد و اين مطلب را گفت و سفارشات زياد كرد ، اگر از آنجا كسى نزد من آمد شما كوكب سلطان بگوئيد ، مبادا دايه آقا بگوئيد . بعد از چند روز پسر منيع السلطنه آمده زيرا گفته بود با اينها هم‌خرج شده‌ام و يك خانه منزل دارم . به اين بچه هم بعد از شوهرم انس پيدا كرده‌ام از خودم جدا نمىكنم . بعد از احوال‌پرسى و دماغ‌چاقى اول شاهزاده صدا زده بود . طايه آقا پسر را ول كرد دوان‌دوان نزد شاهزاده آمد . صورت خود را پنجه مىزند . اى شاهزاده به شما نگفتم براى رضاى خدا . اين‌جا صحبت و سفارشات مجدد خود را تمام نكرده بود ، دم در وكيل بيك صدا مىكند دايه آقا بيا خربوزه را ببر .\r\nنزد وكيل مىرود بلند مىگويد طايه آقا نيست ، آرام مىگويد يك امروز مرا كوكب سلطان خطاب كن . آدم ميرزا رحيم رخت مىشست متصل صدا مىكرد طايه آقا چند دست بشورم ؟ طايه آقا كجا پهن كنم ؟ طايه آقا اين يكى را هم بشورم ؟ چون نزديك پسر منيع السلطنه نشسته بود طايه آقا جرئت اينكه جلو برود و سفارش كند نداشت . هر دفعه\r\n\r\n","description":"","footnote":"","page_name":" 1755 ","page_number":785},
  {"content":"\r\n\r\nكه او طايه آقا مىگفت يك مرافعه و هنگامه بود كه كار به گريه رسيد . زن آقاى آقا سيد محمد على از آن حياط داد مىزد سكينه باجى طايه آقا نگو ، بگو كوكب سلطان . اين سفارش بدتر شد . مختصر از دروديوار طايه آقا بلند بود ، بقدرى اسباب خنده شد كه به حق خدا حد و اندازه نداشت . متصل خودش مىگفت طايه آقا نيست . بارى از اين كارهاى خنده‌دار بسيار واقع شده ، هريك شرحى عليحده دارند كه به نوشتن چندان درست نمىآيد . بهرجهت لله الحمد خوش‌گذشت و از مراقبت شاهزاده شروشورى راه نيفتاد ، نزاعى باهم نكردند .\r\n\r\nاختلاف سليقه\r\nاما هيچ‌وقت به يك رأى و عقيده نبوده‌اند . هريك جدايگانه زيارت مىروند .\r\nمجتهدى عليحده براى نماز خود انتخاب كرده‌اند كه بالاى تقدس آن باهم نزاع دارند .\r\nخريد جدا جدا مىكنند و از هم پوشيده مىدارند . هرروز و هرشب در سر ناهار و شام يكان‌يكان را بايد صدا كرد . مختصر در سفر احوالات نوكر و كلفتهاى ايران تماشا دارد .\r\nپنجشنبه دوم شهر رجب المرجب - آخر درجهء اسد ، صبح بسيار زود حرم مطهر مشرف شده آستان ملايك پاسبان حضرت امام همام را بوسيده و مرخصى حاصل كرده به منزل آمدم . خيلى زود دليجان را آوردند .\r\n\r\nللهء فخم الدوله\r\nمحمد باقر زنجانى للهء حاج افخم الدوله كه حكايتش بسيار مفصل است بعد از آن كارها و آمدن من از نهاوند ترك نوكرى را كرده مدتى مفقود الاثر بود ، بعد معلوم شد مشهد كاسبى دارد اين‌جا نزد من آمد . آدمى شده دكان عطارى دارد . بسيار در اين مدت به درد من خورد و خيلى برعكس سابق صادقانه خدمت كرد . روز اول كه از زنجان سفر اول حضرت و الا او را فرستاده بود افخم الدوله را تولوى خان مىگفتيم . گفتند بغل كن تغير كرده كه من « توله » بغل كنم . به هزار زحمت حالى كردند تا قبول كرد .\r\n\r\nحركت به‌سوى تهران\r\nبارى من سردسته به درشكهء منصور السلطنه نشسته خواستم چمدانها را با خود برده از شر كشيدن خلاص شوم ، در حقيقت قاچاقچى بشوم . ملا ايمان بىايمان نويسندهء اداره گفته بود نمىكشند و لازم نيست . من ساده‌لوح هم قبول كردم . هركدام هرچه خواسته\r\n\r\n","description":"","footnote":"","page_name":" 1756 ","page_number":786},
  {"content":"\r\n\r\nبود برداشته بود . هيچ اصرار دركشيدن نكرديم و مفت خود دانستيم . خيلى در « باغ گل ختمى » كه از بساتين معروفهء مشهد است معطل شدم . به آن نشانى كه يك بوته گل ختمى براى درمان هم نداشت و بسيار كثيف بود . تا شاهزاده و سايرين رسيدند بسم الله گفته و از حضرت امداد خواسته سوار شديم . راه سخت است . در حوض اسب عوض كرده در شريف‌آباد پنج از دسته گذشته رسيديم .\r\n\r\nدم قپان\r\nپياده شدن همان ، قپان و سنگ ترازو پاى دليجان حاضر شدن يكى . يك ملعون كوتاه قد مبروص بدريش كثيف با چشمهاى ورم‌كرده كه از شدت درد و الم باز نمىشد در مقابل ميزان عدالت ايستاد كه صد رحمت به شمر و يزيد و عبيد الله بن زياد . نقير و قطمير آنچه در دليجان بود كشيد . هرچه فرياد و فغان كرديم فايده و ثمرى نكرد . آنها ده نفر ترك زبان‌نفهم [ اند 
  ] . سورچى و مهتر [ و 
  ] من و تقى چه قسم از عهده برمىآئيم . مثل امپراطور روس صحبت مىدارد . اعتنا به فلك ندارد . كلمه‌اى هم از شدت تقلب فارسى حرف نمىزند كه اقلا شبيه انسان بشود . اول تغير كردم به آصف الدوله مىنويسم مأمور مىآيد ! فلان مىكند به همان « 1 » مىكند ، تمامش تركى جواب داد كه مفهومش اين بود بيش از سى و دو من حق نداريد . شاه هم بگويد اطاعت نداريم . بعد مدتى قهر كردم و هيچ نگفتم . آنها هم هيچ نگفتند . بعد فحش دادم . ديدم نزديك است آنها هم معارضه به مثل كنند ساكت شدم . يقين دارم هرقدر آدم گناهكار باشد در روز پنجاه هزار سال در پاى ميزان آنقدر صدمه نخواهد خورد . زيرا سروكار با حاكم عادل و بزرگ است نه احمق مبروص گنجه‌اى . يك نفر ايرانى قحط است كه بايد گنجه‌اى باشد . ناهار خورديم ، چاى خورديم . آدمهاى مشير السلطنه با گارى بار او رسيدند . هرچه رفتند و آمدند مرغ يك پا دارد . سى و دو من ، و نيم اضافه بار است . هر من يك تومان نقد داده شود برويد . در صورتى كه اين علاوهء قند است و چاى است . نان خشك ، سيب‌زمينى ، زغال و بعضى چيزهاى مهمل بىمعنى . اگر چيز قابلى بود دل آدم نمىسوخت . مىخواهم نبرم بگذارم قبول نمىكند . مىگويم پول ندارم و حقيقة بيش از چهل تومان براى خرجى راه علاوه نداشتم ، حوالهء طهران كن يا مشهد حواله كنم قبول نمىكند . يعنى جواب به تقى نمىدهد . گفتم اسب بده شهر بروم آنجا عمل را تمام كنم . پس از هزار غمزه جواب داده بود بيست و پنج تومان كرايهء آمدن و رفتن است بدهيد اسب بدهم . ملاحظه كنيد انسان\r\n\r\n\r\n","description":"","footnote":"\r\n( 1 ) - اصل : بهمدان\r\n","page_name":" 1757 ","page_number":787},
  {"content":"\r\n\r\nچه حالت پيدا مىكند . راضى شديم در ميان گارى مشير السلطنه بگذارد آن را هم قبول نكرد كه به اندازهء خود بار دارند ، بلكه بيست و هشت من علاوه . آنجا نمىشود ، مگر بگذاريد از عقب با پست روانه كنم و منى پنج هزار كرايه بدهيد .\r\n\r\nكرايهء بار\r\nاين حرف را هم چه‌وقت زد پس از آنكه ديد به هيچ شكل من زير بار نمىروم . يعنى حقيقة پول نداشتم و دو ساعت هم كمتر به غروب نمانده . لاعلاج راضى شدم مجددا بارها را پائين آورده دو چمدان خودم را با چند بقچه و قدرى ظرف مس كه همراه بود جدا كرده اتفاقا گونى همراه داشتيم ميان آنها گذاشته ، حالا مىگويد تمام را يك‌جا بگذاريد مهر كنيد . آنچه ممكن بود كرديم تتمه را نگذاشت . به‌زحمت يك تكه لاك پيدا كرده يك مهر موقتى زديم و به امان خدا و حلال‌زادگى آنها واگذار كرده آنجا گذاشتيم .\r\nنوشته داد در طهران ده تومان كرايهء اين بيست من را گرفته بارها را كه پست آورد رد نمايند . مابقى را نقدا گرفت و اجازه داد اسبها را بياورند . حالا اين چمدان و اسبابهاى لازم من مثل سردارى ، شلوار ، پيراهن و غيره چه‌وقت برسد ، آيا باز كنند يا نكنند معلوم نيست . به حق خدا بدون پيرايه و زرق است . يك من سيب‌زمينى كه يك هزار خريده شده بود يك تومان كرايه دادم . يك من نان خشك همان‌طور . دو من قند كه خودش هشت هزار قيمت دارد دو تومان . دستهء بادبزن كه هشت هزار خريده بودند نمىدانم چه قدر شد . زغال ، بطرى الكل و نمك و شربت ، سفرهء نان هرچه بود و نبود از اين قبيل كرايه داده شد . در صورتىكه تمام آنها دو سه تومان ارزش نداشت . خواستم صحرا بريزم گفت تا اينجا آورده‌ايد بايد كرايه بدهيد . قلقلك و كوزهء آب ، تفنگ و فشنگ را مىخواست بكشد . چنانچه طپانچهء من در چمدان بود كرايه گرفت . همين‌طور بسيار چيزهاى ديگر كه اگر بيرون بود نمىتوانست بكشد . خواننده مىداند چه حالتى و چه اوقاتى داشتم . محتاج به نوشتن و طول كلام نيست . روز خروج طهران سواى شانزده من بار علاوه كه قيمت داديم مبلغى خوراكى و اسباب زيادى باز بود ، يك تومان به آن نايب داديم هيچ اظهارى نكرد . اين‌جا تا سه تومان و پنج تومان دادم ابدا قبول نكرد . سه عدد ديزى خريده بودند دانه‌اى سى شاهى پانزده هزار كرايه گرفت . نمىدانم چه بنويسم كه ظلم و ستمى در پشت دروازهء مشهد كردند ، واى به حال ساير زوار كه چه به روزشان مىآورند . رعيتهاى شريف‌آباد از بيداد اين حسنقلى بيك گنجه‌اى تمام شكايت داشتند و مىگفتند همه زوار را اذيت مىكند . از اسم خودش هم بدش مىآيد . مىگفت « دائى » بگوئيد .\r\n\r\n","description":"","footnote":"","page_name":" 1758 ","page_number":788},
  {"content":"\r\n\r\n\r\nملا ايمان\r\nيك ساعت به غروب مانده از زير مهميز دائى خلاص شده راه افتاديم و بعد معلوم شد تمام اين تقصيرات گردن آن ملا ايمان بود كه اين شيوه را تازه به‌كار زده . در شهر مىداند هزار وسيله براى مسافر هست ممكن است علاوه بار را به گارىچى ديگر داده بعد بياورد ، يا آنكه هيچ نياورد بلكه خيلى اذيت كنند . پول خودش را گرفته با كاروان يا گارى و دليجانهاى ديگر برود يا با قدرت باشد ، آدم داشته باشد ، محكوم نباشد . مثل اينكه امروز سى نفر سرباز كشمرزى و برزلجينى با لطفعلى خان محمد باقر آدمهاى منصور السلطنه سيد ملا بودند و نمىتوانست كوزه قليان و سيب‌زمينى را بكشد ، توى دهنش مىزدند ، پدرش را درمىآوردند . محرمانه پاكتى نوشته و آنچه سفارشات لازمه بود مرقوم نموده بودند . و اين بلا را به سر من آورد . پنج ساعت تمام هم معطل و سرگردان كرد .\r\nشرح‌حال را مختصرا به جناب مشير السلطنه نوشتم . آن بيچاره هم يقين دارم كه كارى از دستش نمىآيد . باز بداند خوب است تا به‌هم برسيم .\r\nاسبها خوب بودند و تند آمدند . اما از شدت اوقات‌تلخى هيچ حالت نداشتم . دو ساعت از شب رفته وارد فخر داود و همان اطاق قزاق ديوانه شديم .\r\nاگر قاريان گرامى اين سرگذشت ملامت كنند و ايراد وارد بياورند كه ناملايمات اين راه را ديده و تلخيهاى آن را چشيده بودى مجددا خودت را دچار اين زحمت و مشقت چرا كردى در صورتىكه عهد كرده بودى از اين راه نيائى جواب عرض مىكنم به چند ملاحظه : يكى آنكه راه عشق‌آباد از قوچان كه درشكه و دليجان مىرفت به حدى و اندازه‌اى خراب بود كه مخاطرات كلى داشت . از راه قهقهه هم با اين بينوائى و بىبرگى بردن اين زنها به‌شدت سخت بود و صدمه داشت . ديگر آنكه روسيه اغتشاش داشت و نزاع ارمنى و مسلمان در بين بود . خداى نكرده صدمه وارد مىآمد چه جواب داشتم .\r\nثالثا خيال كردم بلكه نصير الدوله راضى نباشد من عيالش را از آن راه ببرم . بىجهت باعث رنجش او و اوقات‌تلخى او با شاهزاده نشوم .\r\n\r\nفخر داود - قدمگاه\r\nجمعه سيم رجب - اول درجهء سنبله ، هواى فخر داود سرد است . ديشب خوب خوابيدم . نزديك صبح هم يكى از نوابان هندوستان كه به زيارت مشرف مىشد با دستگاهى گذشت . چهار تخت روان و كجاوه و سوار بسيار داشت .\r\n\r\n","description":"","footnote":"","page_name":" 1759 ","page_number":789},
  {"content":"\r\n\r\nدر اول دسته حركت كرديم . در قلعهء وزير تازه اسب بسته‌اند عوض كرده در قدمگاه اسب حاضر نبود .\r\n\r\nجلال السلطان - چپ و راست كردن\r\nبعد از زيارت در سرچشمه رفتم . پايم را شسته بودم منتظر بودم خشك شود و خودى به كفش و جوراب برسانم شخصى وارد شد كه دستار خراسانى به سر و قباى بلند به تن داشت . با يك قلقلك و يك كترى دم چشمه نشست و نگاهى به تركيب من كرد . پرسيدم مشهدى كجاى هستى ؟ جواب داد « ترشىشى » . ترشيز را « ترشيش » گفت و شايد همان صحيح باشد . كجا مىروى ؟ زيارت . التماس دعا . به شرط حيات . مشهدى از حاكم خود جلال السلطان چه خبر دارى ؟ جواب داد سلامت بود . پرسيدم به شما خوب سلوك مىكند . گفت بيدادى مىكند كه شمر به گردش نمىرسد . از خنده غش كردم . گفتم چطور ؟ جواب داد هركس يك خربوزه بدزدد « چپ و راست » مىكند . تا حال شش آدم كشته و دو نفر گچ گرفته و بيست نفر « چپ و راست » [ كرده 
  ] . گفتم مداخل خوب كرده .\r\n\r\nشش طراز\r\nجواب داد هرچه از مردم به‌زور مىگيرد و ستم مىكند شش طراز تلافى آن را درمىآورد . شش طراز ملك خالصه بود . سه دانگ آن را جلال السلطان از مرحوم ميرزا محمود قره خريد . هزار خروار جنس و سه چهار هزار تومان نقد ماليات دارد و جلال السلطان هرچه پيدا مىكند روى آن مىگذارد . چنانچه شخص ترشيزى هم مىدانست . گفتم من پسرعموى او هستم زياده‌روى نكن . نگاه مجددى به چشم خريدارى به قيافهء من كرد . گويا حرفم را صدق دانست كه فورى تغيير كلام داده گفت اگر حاكم اين‌طور هم نباشد كه رعيت آسوده نخواهد شد و امنيت پيدا نمىشود . من گفتم خاطرجمع باش . من چيزى به ايشان نخواهم نوشت ، وانگهى من ترا چه مىشناسم .\r\nقلقلك آب را تعارف كرد خوردم . بعد گفتم حالا كه يقين كردى من پسرعموى حاكم شما هستم پس مرا بلند كن و ببر پيش جوراب و كفشم . مثل پر كاهى مرا بلند كرده روى سكو گذاشت .\r\n\r\n","description":"","footnote":"","page_name":" 1760 ","page_number":790},
  {"content":"\r\n\r\n\r\nرفعت الدوله\r\nباز پرسيدم شاهزاده رفعت الدوله چه‌جور حاكمى بود . گفت خدا عمرش بدهد بسيار خوب . احدى را نكشت و « چپ و راست » نكرد . اما اسمش را پيش هركس مىبردى موهاى تنش راست مىشد . پرسيدم از قرارى كه مىگويند شاهزاده جلال السلطان خيلى بخشش و خرج مىكند . جواب داد دريغ از يك شاهى . مختصر بسيار خنده كردم . بسيار خوب صحبت مىداشت . به التفات پسرعموها پاى من گل نشد و جوراب را كثيف نكردم .\r\n\r\nنيشابور\r\nناهار خوردم . ساعت شش دليجان راه افتاد . اين دليجان خيلى كوچك و يك چرخ عقب آن‌هم خراب است كه سورچيها تمام به يك‌ديگر سفارش آن را مىكنند . بارى سه ساعت به غروب مانده نيشابور رسيدم . نايب نبود ، ميرزا حمام . فرصتى داشتم رفتم نزد فتح السلطنه . دكتر ميرزا ابو القاسم خان هم آنجا بود . بسيار از ملاقات من خوشوقت شدند .\r\nيك ساعت نشستم و هرچه اصرار كردند شب توقف كنم عذر خواستم و قسم دادم اذيت نكنند بروم . بارى وداع كرده از باغ بيرون آمدم . از راسته بازار كثيف نيشابور گذشته چاپارخانه رسيدم . دليجان حاضر شده بود سوار شده يك ساعت و نيم از شب رفته حسن‌آباد خرابه ، از آنجا به شوراب ، ساعت هشت از شب گذشته بود هوا نسيم داشت و سرد بود در بالاخانهء چاپارخانه به يك شكلى استراحت شد .\r\nشنبه چهارم - خيلى زود برخاستيم . بىخوابى كسل كرده بود . اما چه چاره . از عقب حضرات مىرسند و باعث زحمت مىشود . هر قسم هست بايد جلو بود . يك ساعت و نيم به دسته مانده سوار شديم . دليجان كوچك و معيوب است . خيلى مايهء زحمت شده .\r\nزوار استرآبادى و مازندرانى با گارى ، دليجان و سواره بسيار مىروند . از طهران و عراق كسى نمىآيد .\r\nمىگفتند از روزى كه طهران اغتشاش شده زوار حركت نكرده است و زوار منحصر به همين دار المرز است .\r\n\r\nآقا سيد ريحان الله و سفارت انگليس\r\nدر زعفرانى جناب آقا سيد ريحان الله كه از اجلهء مجتهدين و سادات جليل القدر\r\n\r\n","description":"","footnote":"","page_name":" 1761 ","page_number":791},
  {"content":"\r\n\r\nمقدس با خداى طهران است تشريف داشتند . نزديك چاپارخانه پياده شديم . سرور خان را احضار فرموده احوال‌پرسى كرده بودند . قدرى نان و پنير براى ما فرستادند . من هم ادب كرده آنجا رفتم . خيلى مهربانى و احترام كرد . معلوم شد آقا از اين ترتيبات علما و كسبهء طهران رنجش پيدا كرده چندين روز در شريف‌آباد طهران مانده و ناچار به‌سمت مشهد مقدس راهى شدند . آقا مذمت از رفتن سفارت انگليس تجار بسيار كردند كه حقيقت بيشتر رنجش و فرار من از اين حركت تجار و كسبهء طهران بود و هرچه نصيحت كردم ثمر نكرد . لاعلاج ترك آنها و وطن را كردم . شاه هم دو دستخط مرقوم داشتند مراجعت كنم باز نكردم . تمام عرايض آنها صحيح ، اما هرگز نمىبايست به سفارت بروند . به جهت آنكه دست غير به‌ميان مىآيد و ما مىدانيم حالت همسايگان ما امروز چه قسم است و اينها بعد از آنكه مسلط و مقتدر شدند چه به روز ماها خواهند آورد .\r\nوقت كم بود با وجود آن آنچه به عقلم رسيد گفتم و تمام را تصديق كرد . بارى مصافحه و معانقه كرده بيرون آمدم .\r\n\r\nرباط سرپوشيده - سبزوار\r\nهوا قدرى گرم شد . در رباط سرپوشيده اسب عوض كرده دو ساعت به غروب مانده وارد شهر سبزوار شديم . سر مقبره ما را پائين نياوردند كه نزديك چاپارخانه منزل خوب هست . بعد از آنكه آنجا رسيديم معلوم شد هيچ منزلى سواى سر مقبره در اين شهر بزرگ نيست . دليجان هم تعمير داشت . خانهء خراب كثيف يك پيرمرد منزل كرديم . يك شهر به اين آبادى يك اطاق براى مسافر ندارد . هزار مرتبه آن مهمانخانهء زعفرانى به خانه‌هاى اينجا و مردم اين‌جا مزيت دارد . حمال اسبابها را آورد . من حمام رفتم . دلاك و حمام خوبى بود . از چرك و كثافت و كسالت بيرون آمدم .\r\nشب تازه گل يك چيزى درست كرده بود كه نه آبگوشت بود نه طاس‌كباب . آنقدر هم روغن داشت كه نشد بخورى . ازبس هرچيز را زياد و پرروغن درست مىكرد و از عهده برنمىآمديم به تقى محرمانه سفارش كرده بودم كه ثلث آن را نخرد . مثلا هروقت يك چارك روغن مىگفت تقى هفت سير مىگرفت ، يك من برنج را سه چارك .\r\nيك شب قبل از حركت بعد از شام شاهزاده فرمودند كه دايه آقا و تازه‌گل خيلى با سيد ، ضابط نذورات ضريح مقدس حضرت صحبت مىكردند ، من به هردو دعوا كردم كه هرچه مىخواستيد ميرزا رحيم بود ديگر از او لازم نبود بخواهيد . اين حرف به دماغ تازه‌گل [ بر 
  ] خورد . تا امشب مثل بخت النصر بود . ابدا كسى رغبت نمىكرد با او تكلم كند . هزار مرتبه از حنظل تلخ‌تر .\r\n\r\n","description":"","footnote":"","page_name":" 1762 ","page_number":792},
  {"content":"\r\n\r\n\r\nشهرهاى ايران\r\nيكشنبه پنجم - صبح زود برخاستم . دليجان شكسته [ بود 
  ] ، به‌زحمت عوض كرديم .\r\nاين دليجان بزرگ است و از قضا فنرهاى خوبى دارد كه بسيار كم تكان مىدهد و اين از همه بهتر شد . شهرهاى ايران [ را 
  ] پيش شهرهاى خارج مثل آدمى مرده و آدمى زنده تصور بايد كرد . شهرهاى ما روح ندارد و مرده است . نه جاى ديدنى ، نه تفرجى ، هيچ سر و صدائى و شورى نيست . خداوند نمىدانم چه‌وقت نظر شفقت و مرحمت به اين مملكت خواهد انداخت . عمر ماها كه وفا نخواهد كرد . خدا كند اخلاف ما به نوائى برسند . ما كه براى تماشا هم قابل نبوديم . وضع قديم از ميانه رفته ، از جديد هم خبرى نيست . شهر به بزرگى سبزوار هيچ با يك ده فرقى ندارد . تا دليجان حاضر شود پياده به سمت دروازه آمدم . نايب چاپارخانه را ديدم ، از دور به عرض سلام عليك و انسانيت كه دليجان را عوض كردم و خدمت نمودم . به من اينطور خطاب كرد « هى » . من نگاهى كردم ديدم نايب است . دستى تكان دادم كه چه مىفرمائيد . « دليجان دادى » باز به اشارهء دست امتنانى كردم . « خوبى » . اين‌دفعه سرى تكان دادم رد شدم . . .\r\n\r\nآثار بيهق قديم - تاريخ بيهقى\r\nدليجان رسيد . راكبين وجدى از بزرگى دليجان داشتند . صحبت و خنده مىكردند .\r\nجز تازه‌گل كه سگ بود . از خسروجرد گذشته . منار خوبى دارد كه از آثار بيهق قديم باقى است . تاريخ بيهقى را باز در اين سفر از حاجى حسين آقا گرفتم و خواندم . به زبان فارسى تاريخى به آن خوبى نوشته نشده . اگر تمام تواريخ ما را اين‌طور نوشته بودند ديگر نقصى نداشت . از امروز فرنگيها بهتر نوشته است . افسوس كه از تمام آن تاريخ جز يك جلد متعلق به تاريخ سلطان مسعود بيشتر باقى نيست . نوشته‌اند بيست و چهار جلد بوده است .\r\n\r\nملا سالك شاعر\r\nملا سالك نامى شاعر در خانهء مظفر نظام ديدم از اهل خسروجرد بود . ملا سالك بيهقى خود را مىناميد . شاعر بود . دو ماده تاريخ ساخته بود به من داد . گويا بيشتر براى اينكه من در طهران شهرت بدهم . در اين روزنامه مىنويسم . اما در طهران خواندنش كار من نيست .\r\n\r\n","description":"","footnote":"","page_name":" 1763 ","page_number":793},
  {"content":"\r\n\r\n\r\nهجو وجيه الله ميرزا\r\nقصيده‌اى براى سپهسالار هنگام تشرف به ارض اقدس ساخته بود پانزده هزار هم خرج تذهيب آن كرده بود ، آن بىانصاف ده شاهى هم نداده بود . بعد از فوت او اين قطعه را ساخته .\r\n مرد شهزاده وجيه الله * كه بُدى ننگ دودهء قاجار\r\nبرد مال ارامل و ايتام * خورد خون‌دل صغار و كبار\r\nگنج قارون ذخيره كرد و نكرد * صرف خيرات درهم و دينار\r\nدر خراسان نمود غارت خلق * بهرزاد معاد آن غدار\r\nتا به عالم ز ظلم و جور بسوخت * گشت آمال مرد و زن چو شرار\r\nآه مظلوم از كمان چون تير * بر دل وى نشست تا سوفار\r\nاز جهان درگذشت چون شداد * قسمت مور گشت و طعمهء مار\r\nسال فوتش در آخر شوال * طلبيدم ز كاتب اسرار\r\nسر برآورد و گفت در گوشم * بشنو اين مصرع از دروديوار\r\nپاى ارباب را بگير كه رفت * راست سوى درك سپهسالار \r\n\r\nهجو سهام الملك\r\nدر فوت مهديقلى ميرزاى سهام الملك گفته :\r\n و با شهزاده مهديقلى را * گرفت و گفت كاكايت فدايت\r\nبه فرمان شهنشاه خراسان * قباى مرگ مىدوزم برايت\r\nغرض اى ياغى طاغى سروشى * براى امتحان تازد صلايت\r\nعزيزان را ذليل و خوار كردى * علم در توليت چون شد لوايتِ\r\nز بس آشوب كاندر آستانه * نمودى كس نمىخواهد بقايت\r\nز خدمت خلع كردى سيدى را * كه آمد در جهان فر همايت\r\nفرودآسا به زندان كلاتش * يكى بردى كه مىخواندى ثنايت\r\nز يزدان قابض الارواح امروز * نموده حكم صادر در فنايتِ\r\nبه عشرين جمادى در جهنم * عمر گرديده مشتاق لقايت\r\nبرو اى تالى فرعون و نمرود * رسد . . . « 1 » از قفايت\r\nز تشنيعش برون چون روح شد . . . * ملك گفتا نكوبختى غذايت \r\n\r\n\r\n","description":"","footnote":"\r\n( 1 ) - نقطه‌چين در اصل است\r\n","page_name":" 1764 ","page_number":794},
  {"content":"\r\n\r\n فلك شاشيد و زد تاريخ فوتش * ببين دوزخ سهام الملك جايت \r\nفردوسى در نهصد و اند سال قبل گفته\r\n چو شاعر برنجد بگويد هجا * بماند هجا تا قيامت به‌جا \r\nحربه و شمشير برّاى شعرا هجو است . چه چاره بايد كرد .\r\nدر « ريبد » اسب عوض كرده از آنجا چهار ساعت تا سودخر كشيد . ناهار در خانهء همان سورچى خورده شد . بادگير باد قليان كه مانده بود زن سورچى آورد . فراموش نشده بود . به همان نيت آنجا رفتيم . انعامى به عوض داديم . از آنجا به مزينان غروب رسيديم . فورا اسب عوض كرده چهار ساعت از شب گذشته صدرآباد خرابه [ رسيديم 
  ] .\r\nسورچيها از آن سفر شناخته‌اند چندان معطل نمىكنند .\r\n\r\nلغات روسى و فرانسه\r\nهمه اين سه لغت روس را مىدانند « خاموت » مىكنيم يعنى اسباب مىزنيم .\r\n« قرموت » مىدهيم يعنى خوراك مىدهيم . « قنوت » كجاست يعنى شلاق كجاست .\r\nمتصل اين سه لغت شنيده مىشود . مگر سورچى كه از شهر مشهد همراه ما آمد لغت « هالت » فرانسه را هم اضافه كرده بود و خيلى پس از گفتن آن ورم مىكرد .\r\n\r\nعباس‌آباد\r\nقهوه‌چى چاى كثيفى به‌زور داد . اينجا جاى توقف نداشت . رفتيم به عباس‌آباد .\r\nقهوه‌خانه خلوت و تميز بود . همان‌جا مقام كرديم . شام تخم‌مرغ و خربوزه همراه بود زود خورده شد . امشب از مزينان تا اين‌جا باد و طوفان هنگامه كرد . خيلى خاك بود . چشم من هم قدرى درد مىكرد ، خوب بود عينك داشتم . يك ساعت به دسته مانده امروز سوار شديم و هفت ساعت از شب رفته وارد . در اين بيست ساعت با توقفها نوزده يا بيست فرسنگ راه طى شد . تلافى ساعات تلف شده درآمد . آمدن هم اينجا ساعت هفت رسيديم . اما آن‌وقت نزديك صبح بود و حالا شب بلندتر است .\r\nدوشنبه ششم - نيم‌ساعت به دسته مانده سرور خان در قهوه‌خانه را به‌شدت كوبيد بيدار كرد . شير خورديم و نيم‌ساعت از دسته رفته سوار شديم . دليجان شكل آن يكى شد . نمىدانم چه‌طور تعمير مىكنند كه همان منزل اول خراب است . چيزى كه هست فنرش نرم است و تكان ندارد .\r\n\r\n","description":"","footnote":"","page_name":" 1765 ","page_number":795},
  {"content":"\r\n\r\n\r\nمياندشت\r\nدر مياندشت بالاخانهء كاروانسراى مرحوم نظام الدوله ناهار خورديم . همه‌جا تهيهء ناهار و شام را همراه داريم ، مبادا اتفاقى بيفتد . اينجا خربوزه و هندوانه و ماست خوبى آورده بودند گرفتيم . زوار زياد بود . آصف الدوله هنوز تعمير آب‌انبار را نكرده و يقينا نخواهد كرد . آن صاحبان خير كه صد هزار تومان در آن عهد كه آن‌قدر پول كم بود خرج يك كاروانسرا مىكردند گذشت . پسر آن شخص است و يقينا تمول و مكنتش دو برابر اوست ، آب‌انبار پدرش را تعمير نمىكند . « ببين تفاوت ره از كجاست تا به كجا . »\r\n\r\nفره كبك\r\nپنج ساعت و نيم به غروب مانده سوار شديم . در « كال خاكى » چاى خورده اسب عوض كرديم . تازه‌گل سر التفات افتاده نزد من آمده نشست و صحبت مىداشت . در دهنهء زيدر زربهء كبكى ديده شد . پياده شده عقب كردم . اما زود پريدند . از عقب شخصى داد مىزد ايستادم . ديدم فره كبك مىآورد . سيزده دانه فره برداشته سه هزار و پنج شاهى گرفت . از تمام خريدهاى اين سفرها همين يكى مناسب و بلكه ارزان بود . تفنگ خالى نكرده با سيزده كبك نزد شاهزاده رفتم تعجب كردند . اين‌همه شكار در اين مدت قليل .\r\nبارى تفصيل را گفتم . ذوقى داشتيم كه شام امشب انشاء الله خوب خواهد بود . اگر تازه گل ضايع نكند . اما خير ، سر التفات است . اميدواريم خوب بشود . غروب وارد ميامى شديم . سيزده فرسنگ راه آمديم . در خانهء خوبى منزل كرديم . امشب بايد راحت كرد .\r\nفردا را هم در شاهرود خواهيم ماند . به جهت آنكه اگر بگذريم شب ناچار بايد در ده ملا يا مهمان‌دوست بمانيم و آن‌وقت گرفتار مله مىشويم . انشاء الله از شاهرود يك‌سر به دامغان بايد رفت . در اين دوجا ابدا توقف جايز نيست ، خصوصا با اين آدمهاى پرجرئت كه همراه داريم . تا صبح بايد آه و ناله شنيد .\r\n\r\nخالصجات\r\nمستشار خلوت نامى ، برادر عيال وزير افخم نمىدانم به چه حقه چند پارچه از خالصه‌جات [ را 
  ] كه ابدا قرار نبود بفروشند ( زيرا به حكم پادشاهان پيش محض آسايش زائرين ساخته شده و نقد و جنس آن تيول خودشان بوده ) خريده ، مثل صدرآباد و الك .\r\nحالا سالى شش هزار تومان اجاره برمىدارد . داخل هيچ جزو جمعى نيست و شايد بيشتر اهل دربار او را نمىشناسند . چطور مردم خالصه‌جات دولت را به يغما و چپاول\r\n\r\n","description":"","footnote":"","page_name":" 1766 ","page_number":796},
  {"content":"\r\n\r\nبردند و تمام نقد و جنس آن به تقلب تيول و سعر شده پاك و صاف از ميان رفت و حال آنكه اگر اين خالصه‌جات منظما نسق مىشد چندين برابر ماليات و گمرك حاليهء ايران منافع داشت و شايد هيچ دولتى آنقدر املاك شخصى در كره ارض نداشت . همه‌كس مىداند كه تمام املاك خوب مملكت ايران خالصه بود و حالا جز بعضى از املاك خالصهء طهران ديگر يك ده و مزرعه باقى نمانده .\r\n\r\n« ضبط » املاك نير الدوله\r\nدر نيشابور دو نفر سيد از ملاكين دم چاپارخانه بودند با من صحبت داشتند . مىگفتند امسال ضبط املاك شاهزاده نير الدوله بيست هزار خروار خواهد شد و اين مكنت بىاندازه از يك فقره خريد خالصه‌جات نيشابور است . در صورتىكه تمام جنس ديوانى نيشابور از ده هزار خروار نمىگذرد . درست خالصهء آن دو برابر ماليات آن غله مىدهد .\r\nحالا آنچه ديگران خريده‌اند عليحده و جداگانه است . پس دخل خالصهء ايران از ماليات ايران به مراتب زيادتر بود ، به‌شرطى كه درست رعيتى مىكردند و دولت مواظبت مىكرد .\r\nمشت نشانهء خروار است . وقتى كه خالصه‌جات نيشابور كه يك شهر كوچك ايران است بيست هزار خروار غله بدهد ، سواى نقدى و پنبه و غيره ، معلوم مىشود از فارس و آذربايجان و خراسان و اصفهان چقدر منافع برداشته مىشد كه تمام فروخته شده است و حالا براى اسب‌سوارى شاه بايد كاه و جو بخرند . ميامى را هم يك نفر مستوفى تازگى تيول كرده ، امشب هم در اين ده عروسى است .\r\n\r\nحنابندان\r\nسه‌شنبه هفتم - شكمها ديشب از عزا درآمد . حتى براى صبح هم باقىماند .\r\nحنابندان ديشب عروس را هم تماشا كرديم . جمعى مردم كه يكى از آنها نى و ديگرى دايره مىزد جلو بودند ، مابقى دست مىزدند و رقاصى مىكردند كه خيلى حركات آنها مضحك بود .\r\nفردا شب عروس را مىبرند .\r\n\r\nبراى هر پسر دو عروس\r\nصاحب اين خانه سه پسر داشت . براى هريك دو عروس آورده بود كه شش عروس خدمت مادرشوهر را مىكردند . مىگفت رسم است همه دو زن بگيرند .\r\n\r\n","description":"","footnote":"","page_name":" 1767 ","page_number":797},
  {"content":"\r\n\r\n\r\nميامى\r\nدليجان يك ساعت از دسته گذشته حاضر است . چهارده فره كبك بسيار خوب سه هزار خريده شد . « آبرو » كردند براى شب . ميامى چنارهاى قوى دارد . گفتند وقف است و به همان جهت مانده و قوى شده .\r\n\r\nياد از « سالار » و حشمة الدوله\r\nآخوند پيرمردى دم خانهء ما نشسته بود از قشون و اردوىهاى معظم كه از ميامى گذشته جويا شدم . تعريف مىكرد مىگفت سالار در همين ميامى بود كه حشمت الدوله آمد و تمام سركردگان و لشكرش مخالفت كرده به حشمت الدوله گرويدند و از اينجا با معدودى فرارا به‌سمت خراسان رفت و ظهر آن‌روز حشمت الدوله وارد شد . اين جنگ در عهد محمد شاه غازى بود . از شكست مرو مىگفت كه گريخته‌ها چطور مىآمدند و خود حشمت الدوله به چه شكل وارد شد . اين شكست كه از سوءتدبير شاهزاده و قوام الدوله واقع شد مملكتى به آن خوبى را به باد داد .\r\n\r\nجنگ مرو\r\nمشير السلطنه مىگفتند اين قشون آراستهء مرتب منظم بواسطهء نفاق بين شاهزاده و قوام الدوله با خزانه و آنچه بود و نبود و اتلاف هفتاد هزار لشكر واقع شد . تركمانها وقتى كه قشونى به اين زيادى ديدند تمام جمع شده هرقدر التماس كردند ، گروى دادند ، ماليات قبول كردند ، سوار دادند ، اطمينان دادند ، حضرات راضى نشدند . آخر با قرآن و زن و بچه آمدند باز راضى نشدند . يعنى نصف صاحب‌منصبان را قوام الدوله با خود كرده بود و نصف حضرت و الا . اين راضى مىشد آن يكى مخالفت مىكرد . اين يكى قبول مىكرد آن ديگرى نفاق مىورزيد . تركمانها وقتى كه اين نفاق را ديدند و آنچه هم لازمهء سعى بود كردند به‌جائى نرسيد و مأيوس شدند پناه به خلاق عالم برده نجات خود را از نجات‌دهندهء عالم و عالميان خواستند . اين شد كه به‌واسطهء جارى نمودن جوى آبى به‌ميان اردو و شبيخون زدن پانصد سوار تمام آن لشكر به باد فنا رفت و هرچه بود به چنگ آنها افتاد [ و 
  ] صاحب همه‌چيز شدند .\r\n\r\nسلام سى هزار تومانى\r\nشجاع الدولهء اردبيلى كه يكى از سركردگان قشون بود حكايت مىكرد كه مرا اسير\r\n\r\n","description":"","footnote":"","page_name":" 1768 ","page_number":798},
  {"content":"\r\n\r\nكردند و هيچ نمىشناختند . به مبلغ جزئى بنا بود مرا بفروشند كه آن مبلغ را داده آزاد شدم . دو نفر از سربازهاى فوج من را يك نفر تركمان اسير كرده بود از جلوى من رد مىكرد . اين دو نفر سرباز وقتى كه برابر من رسيدند هردو ايستاده به من سلام نظامى دادند . تركمانى كه مرا اسير كرده بود از اين احترام و سلام دانست من شخصى هستم .\r\nفورا رفت از سربازها جويا شد . آنها هم قدرى علاوه‌تر از آنچه شئونات من بود گفتند .\r\nتركمان آمده اسم و رسم مرا گفت و غبن معامله را كرده آنقدر مرا نگاه داشت تا به سى هزار تومان خودم را خريدم و به ولايتم رفتم و من هرگز سلام آن سرباز فراموشم نمىشود . زيرا سلام او به قيمت سى هزار تومان براى من تمام شد .\r\n\r\nطرز ورود حشمت الدوله و قوام الدوله\r\nروزى كه حشمت الدوله و قوام الدوله را وارد طهران كردند نزديك مسجد شاه من آنها را ديدم كه سوار يابوى كثيفى كرده بودند ، زنجير به گردن و مير غضبى جلو يابو را گرفته كوچه به كوچه مىگردانيد . قوام الدوله كلاه خود را تا نزديك دماغش كشيده بود و يك مبلغ گزافى به مير غضبها داده بودند كه آنها را از پشت كوچه‌ها به درب خانه ببرند . قريب يك ماه حبس بودند . آخر الامر نزد شاه شفاعت كردند كه آنچه نبايد واقع شود صورت گرفت ، كشتن حضرات و حبس آنها ثمرى ندارد و مرخص شدند .\r\n\r\nتمول پدر خازن الملك\r\nپدر اين خازن الملك حاجى محمد رحيم خان آن سفر خزانه‌دار اردو بود . اين مكنت بىاندازه را از آن سفر آورد و مىگفت همه را تركمان برد . در صورتىكه هرقدر ممكن شده بود برداشته و فرار نموده بود .\r\n\r\nشاهرود\r\nبارى راه امروز تا شاهرود يازده فرسنگ است . يابوهاى دليجان ساعت هشت پست را آورده بودند خسته بودند . خاك هم زياد بود خيلى خيلى اسباب دردسر شدند . در فراشبند ناهار خورده اسب عوض كرديم . سه ساعت و نيم به غروب مانده خيرآباد رسيديم . خود سيد مستاجر نبود . پسرش خربوزه ، هندوانه ، بادام ، شكر پنير تعارف آورد . زنهاى رعيتها آمدند . چاى خورده دو ساعت و نيم به غروب ماند به شاهرود باغ حاجى واعظ كه بيرون آبادى است پياده شديم . چشم ابو القاسم خان درد گرفته اسباب زحمت همه شده است . فرستادم سولفات دوزنگ بلكه پيدا كنند . اين‌جا « مله » مىگويند\r\n\r\n","description":"","footnote":"","page_name":" 1769 ","page_number":799},
  {"content":"\r\n\r\nندارد . شاهروديها « شب‌گز » مىگويند . كبكها را نصف سرخ و نصف كباب كردند . بسيار خوب شد . محمد را تقى پيدا كرده آورد . باد از ظهر تا الان به‌شدت مىوزد . گردوخاك زياد است . هوا خوب است . به قدر رفتن گرم نيست .\r\n\r\nمله - شپشه\r\nچهارشنبه هشتم - صبح زود بيدار شدم . اما تا چهار ساعت از دسته گذشته براى تعمير و مرمت دليجان معطل شديم . حاجى واعظ و سيد مباشر خيرآباد آمدند صحبت بسيار شد . حاجى واعظ باكمال است و ماه رمضان و ايام عاشورا سبزوار مىرود . از « مله » بسيار صحبت شد . مىگويند همان « شپشهء » مرغ است منتهى در اينجاها اين سميت را دارد .\r\nيك سردارى به محمد دادم كه فقط همان را داشتم . شلوار كتان پايم سر هردو كندهء زانويش پاره شده ، رنگ كت كتان سفيد مشكى شده . بر پدر « دائى لعنت » كه از عجله هيچ چيز برنداشتم .\r\nتا ده ملا دو ساعت و نيم كشيد . راه سربالا بود . اما اسبها بسيار خوب بودند ، چاق و سردماغ . نيامدن زوار از طهران باعث راحتى اسبها شده . خيلى از وقت رفتن فربه‌ترند .\r\nهمه‌جا هم اسب حاضر بود . ناهار را در كنار نهرى خورديم . خربوزه و هندوانهء خيرآباد بسيار اعلى بود . پنج ساعت و نيم به غروب مانده سوار شديم . چهار اسب كهر به دليجان بستند كه حقيقت پانصد تومان قيمت داشت . راه خاك بسيار داشت . سه ساعت تا مهمان دوست كشيد . در همان باغ اربابى پياده شده چاى خورده شد . يك ساعت و نيم به غروب مانده حركت كرديم . تخته‌هاى دليجان همان ساعت اول حركت ، بناى شكستن را گذاشت . در يك فرسنگى دامغان نهرهاى زيادى است كه عبور دليجان بسيار صعوبت دارد . در يكى از نهرها دليجان گير كرد . پياده شده هرطور بود رد كرديم . اما تخته‌هاى ما بين دو اطاق و در اطاق زنانه شكست و افتاد . ناچار امشب را و چند ساعت از فردا معطل ساختن آن بايد بشويم . ازبس كه سرهم‌بندى مىكنند اينطور مىشود . زنها كم‌كم از صداهاى دليجان واهمه كرده هركدام يك چيزى مىگفتند و التماس مىكردند پياده برويم . شاهزاده كه اصرارى داشت پياده شود . تازه‌گل هردفعه كه به جوئى مىرسيديم چشمهاى خود را برهم گذاشته روى من مىافتاد و التماس مىكرد . « گمبد » يخچالى پيدا شد . تازه‌گل تعظيم طولانى نشسته كرد : السلام عليكم يا امامزاده قربانت بروم . من خيلى خنده مىكردم و بيشتر اسباب تغير آنها شده بود .\r\n\r\n","description":"","footnote":"","page_name":" 1770 ","page_number":800},
  {"content":"\r\n\r\n\r\nدامغان\r\nصحبت « چشمه على » را كردم . تازه‌گل خدا را به چشمه على قسم مىداد و شمع نذر چشمه على مىكرد . قربان و صدقهء چشمه على مىرفت . يك ساعت و نيم از شب رفته وارد شهر خراب دامغان شديم . چاپارخانه تازه ساخته‌اند . اطاقش گرم و خفه بود . باغچه جلوى آن بود . در آن را دادم باز كردند . زمينش تمام علف بود . جز شاهزاده مابقى داخل باغچه از ترس مار نمىشدند . خصوصا وقتى كه قهوه‌چى براى آنكه در آنجا منزل كنيم گفت جانور دارد . به هزار مرافعه و دعوا آنها را به باغ داخل كردم . حالا به يك احتياطى راه مىروند كه چه بنويسم . مادر مهدى خان كاشى است . پيرزن بىمزه نيست . مىگفت از هيچ‌چيز جز مار نمىترسم و امشب دچار شدم . دايه آقا و تازه‌گل از همه بيشتر غمزه مىآيند . دايه آقا بعد از فكر بسيار تدبيرى به خاطرش رسيد كه شلوار بلندى پوشيده پاچهء آن را بدوزند و « چاقچور » روى آن پوشيده با تنبانى سخت دور كمرش گره بزنند و بخوابد . من گفتم با پتوها قنداقش بكنيم بهتر است . در هرحال يكى از اين‌دو كار خواهد شد . از زمين حركت نمىكند . متصل ورد و دعا و « منتر » مىخواند . يك مرافعه‌اى است كه چه بنويسم . هر بوته و علفى كه تكان مىخورد دو ذرع از زمين بلند شده جستن مىكنند . بردن و آوردن چند نفر زن به يك سفر از اغلب كارها مشكل‌تر است . دايه آقا به عجلهء تمام شلوار را مىدوزد .\r\n\r\nورود به طهران\r\nبواسطهء عجله كه در طى مسافت داشتيم روزنامه تعطيل شد . مشير السلطنه طورى ما را دنبال كرده بود كه مجال هيچ‌كار باقى نماند ، تا به سلامتى سه ساعت به غروب روز دوشنبه 13 رجب المرجب كه روز مبارك و عيد بزرگى بود وارد دار الخلافهء طهران شديم .\r\n\r\nمجمل مفصل\r\nمجمل آن مفصل از اين قرار است . صبح از دامغان سوار شده در سيدآباد اسب عوض كرده تا « قشه » اين اسبهاى خسته به‌زحمت زياد ما را بردند . جاده خاك بسيار داشت . متصل پياده شده كمك كرده دليجان را راه مىانداختيم . خسته و مانده با حالت خراب وارد قشه و همان قهوه‌خانه شديم . ناهار خورده خربوزه و نان و پنير براى شب خريديم . اتفاقا در اينجا من يادم رفت بگويم ظرفها را مجددا آب كنند و همين باعث شد\r\n\r\n","description":"","footnote":"","page_name":" 1771 ","page_number":801},
  {"content":"\r\n\r\nكه بين راه يك كوزه آب به قيمت پنج هزار خريدارى شد . دليجان بسته شد چهار اسب چركسى بسيار بسيار اعلى كه من يقين كردم سه ساعته ما را به آهوان خواهد رساند ، قضا را اين اسبها را تا يك ميدان از چاپارخانه ردّ نشده چهار مرتبه عوض كردند و باز نرفت .\r\nمختصر چه زحمت بدهم نايب رفت سورچى آمد . سورچى رفت نايب آمد . به هزار ماجرا نه فرسنگ راه طى شد . ديگر اسبها حركت نكردند . ديگر چه به سر ما تا آنجا آمد يك كتاب عليحده لازم دارد . تمام اين راه را پياده آمده و خاك خورديم و اسب هى كرديم . يك عصاى « بامبو » ى بسيار خوب من تكه‌تكه شد . ازبس عوض شلاق استعمال شد .\r\nنايب مىگفت يك نفر آدم خودتان را روانه كنيد از آهوان اسب بياورد و خودش نمىرفت . به هزار زحمت خودش را روانه كرديم . در اين برّ بيابان پياده شده حالا آب نداريم . نيم فرسنگ به اين‌جا مانده چاه آبى بود ، تقى را گفتم برو آب بياور . جرئت نكرد . خودم سوار اسب لخت شده قدرى رفتم . ديدم از دور آدمى مىآيد مدتى طول كشيد تا به من رسيد . معلوم شد شخصى است كه مىخواهد در سر آن چاه قهوه‌خانه بسازد . وعدهء انعامى كرده رفت و يك خيك كوچك آب آورد . شب شد زنها به‌شدت مىترسيدند . من براى سرگرمى آنها بوتهء زياد آتش زدم . چاى درست كردم . چند نفر فقير كه به‌سمت مشهد مىرفتند خواستم نگاه دارم آخر خودشان راضى نشدند كه آنها را نگاه دارم . چيزهاى خنده‌دار خيلى است كه بنويسم . اما وقت گذشته فقط دو فقره آن را شرح مىدهم .\r\nاسب دليجان را دم در دليجان بسته بودند تازه‌گل توى دليجان بود . اين اسب گاهى سرش را توى دليجان مىكرد و نفس مىكشيد . فرياد تازه‌گل به آسمان بلند مىشد و صداى ناله‌اش تا مسافتى مىرفت . هرچه مىگفتيم بيا پائين از ترس اين اسب جرئت نمىكرد . يك‌وقت نظرش به تفنگ افتاد كه پهلوى مشاراليه است . حالا نه طاقت ماندن داشت نه جرئت بيرون آمدن . ما هم عمدا او را خلاص نمىكرديم .\r\nفقرهء ديگر حكايت چاى بود . تقى چاى را رد كرد كه كم‌رنگ است . حاجى سرور گفت بچه دست زده دايهء ابو القاسم خان نخورد . براى اينكه استكان را شستشو نكرده‌اند .\r\nدر حالىكه تمام نماز را با تيمم كرديم و خودش بدون طهارت ادرار كرده بود .\r\nآتش خوبى درست شده بود . تازه‌گل كه از دليجان خلاص شده بود گفت خوب است كبابى داشتيم . حرف از دهان او بيرون نيامده ديديم حاجى سرور سه قطعه قمرى به‌دست من داد . زود به تازه‌گل دادم گفتم اين هم كباب شما . حالا ناله داشت كه چرا چيز ديگر از خدا نخواستم . معلوم شد يك نفر آدم شاهزاده دارا سمنان مىرود ايستاده\r\n\r\n","description":"","footnote":"","page_name":" 1772 ","page_number":802},
  {"content":"\r\n\r\nتحقيق كند با تقى آشنا درآمده يعنى تفرشى بوده آن‌وقت اين سه قطعه قمرى را كه شكار كرده بود به تقى داده است .\r\n\r\nآهوان\r\nشام داشتيم خورديم . يك‌سر هم خواب كرديم . اسب رسيد . دو ساعت به صبح مانده به‌زحمت فراوان آهوان پياده شديم . ديگر همه‌جا به‌عجله آمديم تا روز دوازدهم بعد از ظهر از قشلاق سوار شديم . دليجان ما ديگر آبادى نداشت . همان هيكل بود . اول سردرهء خوار كه سرازير كنار رودخانهء شور مىشود چرخ جلوى دليجان به يك سنگ بزرگى گرفت فورا برگشت و ما همه از زن و مرد به‌روىهم افتاديم . من تازه خوابيده بودم كه اين اتفاق افتاد . تمام كوزه و تنگ آب هم به روى ما ريخت كه اول همه گمان خون كردند و نمىدانستيم از كدام‌يك است . من فورا بيرون آمدم ديدم اسبها خوب ايستاده‌اند . آنوقت دويدم توى دليجان . ابو القاسم خان [ را 
  ] كه گريه مىكرد بغل گرفته خواستم بيرون بروم سرم را بلند كردم كه يك ميخ دليجان به سر من فرورفت و فورا خون جارى شد . آن‌وقت يكى يكى را بيرون آورديم . به خواست خدا و حفظ امام ثامن ضامن عليه السلام جز مختصر جراحتى به پيشانى شاهزاده و مختصر زخمى به سر من ابدا صدمه و آسيبى وارد نشده بود . حالا مرافعهء بلند كردن دليجان را داريم كه ما چهار نفر از عهدهء آن هرچه كرديم برنيامديم . چشم من هم با چشم ابو القاسم خان از آهوان به بعد درد گرفته و اسباب زحمت ديگرى بود .\r\n\r\nحاجى محمد على\r\nدر اين بين قادر قدرت‌نما قدرت نمود درشكه پيدا شد . نگاه كردم ديدم حاجى محمد على تاجر قوم حاجى امين الضرب مالك ده نمك است . جلو رفتم . او با اين تركيب مرا نشناخت . التماس كردم مدد كنيد . اتفاقا من غيرمعمول دو نفر رعيت هم پشت درشكهء حاجى نشسته بود [ ند 
  ] با درشكه‌چى كمك كردند . دليجان خورد خراب را بلند كردند . آنوقت حاجى مرا شناخته بناى حال و احوال را گذاشت . تمام اسبابها را توى دليجان ريخته ، حالا مرافعهء سوار شدن است . قدرى از روغن چرخ دليجان تازه‌گل مداوا كرده به سر من و پيشانى شاهزاده زدند خون ساكت شد . ابو القاسم خان تشنه شده و آب نيست . هروقت دليجان تكان مىخورد ، همه قبض‌روح مىشوند . چه دردسر بدهم به يك حالت خراب مفتضح كثيفى مغرب وارد ايوان كيف شديم .\r\nشب بدى گذشت چشم خيلى درد گرفت . جلال السلطان و برهان الممالك استقبال\r\n\r\n","description":"","footnote":"","page_name":" 1773 ","page_number":803},
  {"content":"\r\n\r\nمشير السلطنه آمده بودند . نمىگذاشتند بخوابيم . با آن هيكل پشت‌بام نزد آنها رفتم . هيچ نشناختند . بعد از حرف زدن تعجب زياد كردند . سردارى منحصربه‌فرد را به محمد داده بودم . شلوار كتان و « بلوز » پاره شده بود ، كلاه شكسته ، دستمالى به سر ، دستمالى به چشم . البته با هيكل عجيب غريب نبايد بشناسند . بعد از حال و سراغها خواهش كردم صدا نكنند .\r\n\r\nنهرهاى جاجرود\r\nصبح از ايوان كيف سوار شده دليجان را طناب‌پيچ كرده بودند . هيچ‌كدام از مسافرين ما آرام و قرار نداشتند و متصل منتظر خوردن زمين يا شكستن دليجان بودند . نهرهاى رودخانهء جاجرود هم معلوم است چه به روزگار مسافر مىآورد .\r\nديگر جائى توقف نكرده سه ساعت به غروب مانده وارد منزل نصير الدوله شده هر يك به يك هيكل مخصوص . چاى خورده درشكه كرايه كرده با تقى به منزل آمدم .\r\nقدرى توقف كرده مجددا درشكه گرفته دروازهء قزوين رفتم . بين راه آقاى عماد السلطنه زيارت شدند . ايشان هم به اتفاق دروازهء قزوين تشريف آوردند . لله الحمد همگى سلامت بودند . غروب آقا رفت و شب را به عوض شب قبل بسيار بسيار خوش گذرانديم .\r\nشهرى را كه ما در نهايت امنيت و آسايش گذاشته و رفته بوديم اينك در نهايت اغتشاش و تزلزل مىبينيم . خداوند خودش به خير بگذارند .\r\n* * * تمام شد روزنامهء اين سفر در دار الخلافهء طهران - 14 شهر رجب 1324 - دار الخلافهء طهران .\r\nعين السلطنه قهرمان قاجار .\r\n\r\n","description":"","footnote":"","page_name":" 1774 ","page_number":804},
  {"content":"\r\n . \r\n","description":"","footnote":"","page_name":" 1775 ","page_number":805},
  {"content":"\r\n . \r\n","description":"","footnote":"","page_name":" 1776 ","page_number":806},
  {"content":"\r\n . \r\n","description":"","footnote":"","page_name":" 1777 ","page_number":807},
  {"content":"\r\n . \r\n\r\n","description":"","footnote":"","page_name":" 1778 ","page_number":808}
  ]