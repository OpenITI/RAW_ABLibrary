[
  {"content":"\r\n\r\nباقر شريف قرشى\r\nزندگانى\r\nحسن بن على عليه السلام\r\nجلد اول\r\nترجمه :\r\nفخرالدين حجازى\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nچاپ مشعل آزادى\r\n1352\r\nبا همكارى\r\nكانون انتشار\r\nبوذر جمهرى - بازار شيرازى - تلفن 29320\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nمؤسسه انتشارات بهشت\r\nتلفن : 310156\r\nتهران - خيابان شاهرضا جنب لاله زار نو ساختمان الوند\r\nباقر شريف قرشى\r\nزندگانى\r\nحسن بن على عليه السلام\r\nفخرالدين حجازى\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nدر\r\nجلد اول :\r\nمقدمه مترجم 9 - 5\r\nتقريظ از محمد حسين كاشف الغطاء 18 -\r\nمقدمه مولف 30 - 19\r\nپيوست دو روشنائى 45 - 31\r\nپيدايش كانون رسالت\r\nميلاد حسن ( ع ) 54 - 47\r\nهوش و شخصيت 63 - 55\r\nمهر و بزرگداشت 84 - 65\r\nمعنى امامت\r\nنياز به امامت\r\nچه كسى اين مقام را احراز مىكند ؟\r\nانتخاب پيشوا\r\nقرآن و عترت\r\nشهادتهاى قرآن\r\nنزول سوره دهر\r\nداستان مبادهله\r\nتكريم اصحاب\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nمرگ دردناك 104 - 85\r\nداستان غدير\r\nبازگشت بمدينه\r\nايفاى حقوق\r\nمنشور هدايت\r\nبسوى ابديت\r\nدر روزگار شيخين 136 - 105\r\nتوطئهء سقيفه\r\nمخالفت فاطمه\r\nمرگ فاطمه\r\nخلافت عمر\r\nمرگ عمر\r\nتوطئهء شورى\r\nدر روزگار عثمان 165 - 137\r\nحسن در ميدانهاى نبرد\r\nانحراف عثمان\r\nقيام ابو ذر\r\nنمونه‌هاى عالى اخلاقى 219 - 167\r\nاخلاق و الا\r\nبخشندگى امام\r\nپارسائى و پرهيزگارى\r\nوقار و هيبت\r\n\r\n","description":"","footnote":"","page_name":" 1 ","page_number":5},
  {"content":"\r\n\r\nفصاحت و بلاغت\r\nمكارم اخلاق\r\nخوىهاى زشت\r\nدعوت بدانش خواهى\r\nعقل\r\nفضيلت قرآن كريم\r\nنيايش\r\nسياست\r\nدوست و همنشين\r\nسخاوت و نيكى\r\nبخل\r\nفروتنى\r\nتوكل به خدا\r\nپاسخ به مسئلهء جبر\r\nحقيقت تقوى\r\nپند و راهنمائى\r\nطلب روزى\r\nمساجد\r\nآداب سفر\r\nدوستى اهل بيت\r\nبركنارى از محرفين قرآن\r\nشاهد و مشهود\r\n\r\n","description":"","footnote":"","page_name":" 2 ","page_number":6},
  {"content":"\r\n\r\nيكى از خطبه‌هايش\r\nگفتار كوتاه حكمت‌آموز\r\nشعرسرائى\r\nدر روزگار امام على ( ع ) 241 - 221\r\nگفتارى بلند\r\nدر بصره 291 - 243\r\nدر صفين 341 - 294\r\nآغاز جنگ\r\nفتنهء خوارج و بازى حكميت 382 - 343\r\nآغاز جنگ با خوارج\r\nنتايج تلخى كه از صفين و جمل ببار آمد\r\nمحراب خونين 406 - 383\r\nوصاياى امام\r\n\r\n","description":"","footnote":"","page_name":" 3 ","page_number":7},
  {"content":"\r\n\r\n\r\nاهداء\r\nبه تو ! اى كلمهء علياى خداوند و نجات‌بخش انسانها از تاريكى نادانى ! به تو ! اى معجزهء بزرگ پروردگارى كه روح و دانش را در توده‌ها برانگيختى !\r\nبه تو ! كه در پروازگاه معراج بمقام قرب قوسين او ادنى نائل آمدى ! به تو ! اى پيامبر خدا كه درود الهى بر جان پاكت باد !\r\nبا دستهاى خود به پيشگاه بلندت اين اوراق را پيشكش ميدارم كه متضمن شرح زندگانى و روش فرزند و ريحانه‌ات آقاى جوانان بهشت امام حسن است ، پيشوائى كه از كمال پيامبرى بهره‌مندش كردى و شكوه و بزرگواريت را به او بميراث دادى .\r\nاين سرمايهء اندكى است كه براى روز رستخيز كه به پيشگاهت مىآيم ، تهيه كرده‌ام ، باشد كه به بزرگوارى خويش آن را بپذيرى كه همين مرا كافى خواهد بود .\r\nمؤلف\r\n\r\n","description":"","footnote":"","page_name":" 4 ","page_number":8},
  {"content":"\r\n\r\nمقدمه مترجم\r\n\r\n","description":"","footnote":"","page_name":" 5 ","page_number":9},
  {"content":"\r\n\r\n\r\nمقدمهء مترجم\r\nمادرم فاطمه كه خدايش بيامرزد به عنايت خداوندى ، مرا در نيمهء رمضان كه همزمان با ميلاد امام مجتبى بود بزاد و در دامان پرمهرش مرا به عشق خاندان رسالت و ارادت به عترت پيامبر پرورش داد و از نخستين روزگارى كه سخنى را ميفهميدم و دركى كودكانه داشتم مادرم بيشتر از حسن ( ع ) سخن ميگفت و بتدريج ارادتى روشن و صادقانه\r\n\r\n","description":"","footnote":"","page_name":" 6 ","page_number":10},
  {"content":"\r\n\r\nبه امام پيدا ميكردم و بعد در محيط تحصيلى كه سر و كارى بمطالعهء تاريخ پيدا كردم دريافتم كه حسن ( ع ) بدرستى هنوز شناخته نشده و در برابر اخلاص گدازنده‌اى كه به پيشگاه برادرش حسين ( ع ) ابراز مىشود اين سبط اكبر كه خود حسين ( ع ) فرمود : برادرم از من بهتر بود ، شرح حالش در انزواى تاريخ قرار گرفته و نقش عظيمى كه در ايجاد انقلاب كربلا داشته و فداكاريها و رنجها و تلخىهاى زندگانيش تقريبا از ياد رفته و حتى در همين محيط شيعه غير از سالى دو روز كه مربوط به ميلاد و شهادت اوست ، سخنى از فضائلش كمتر بميان مىآيد .\r\nاسف اينكه زبانهاى غرض‌آلود و ناپاك هم در صدد جسارت بمقام والايش بر مىآيند و تهمتهائى ناروا بمقام ارجمند آسمانيش وارد مىسازند ، از جمله بهنگامى كه در دانشگاه مشهد تحصيل ميكردم ، مردى كه استاد تاريخ بود بچنين جسارتى زبان مىگشود و دل ما را مىآزرد .\r\nقضا را روزى به محضر روشن پيشوا و مربى علمى و روحانيم حضرت آية اللّه حاج سيد هادى ميلانى كه خدايش عمر دراز و توفيق محتوم فرمايد ، رسيدم و ايشان كتاب « حياة الحسن » نوشته محقق و مؤلف ارجمند شيعى مذهب « باقر شريف قرشى » مقيم نجف را به من دادند و فرمودند :\r\nميخواهم اين كتاب را به فارسى برگردانى ، ارادت من بمقام حضرت مجتبى ( ع ) و قضاوت غلطى كه دربارهء حضرتش پديد آمده بود و فرمان مرجعيت روحانى باعث شد كه دست به كار اين اقدام شوم .\r\nقسمتى از اين كتاب را به عنوان پايان نامهء تحصيلى دانشكده ترجمه و تقديم كردم كه خوشبختانه با حسن قبول مواجه شد ، ولى افسوس كه\r\n\r\n","description":"","footnote":"","page_name":" 7 ","page_number":11},
  {"content":"\r\n\r\nپايان كار بدرازا كشيد و هر روز كار ديگر پيش مىآمد و گرفتارى تازه‌اى رخ ميداد و اين مهم بعهدهء تعويق مىافتاد تا بالاخره حادثه‌اى پيش آمد و گرفتارىيى رخ نمود و فشارى از روزگار پديد شد كه در آن موقعيت عهد كردم به مجرد رفع نائبه ، اين كار را پايان دهم و از ساحت امام درخواست فرج كردم و خوشبختانه عنايتى شد و بلافاصله به انجام اين مهم پرداختم و آن را بپايان رسانيدم . شايد شناختى بهتر دربارهء امام بوجود آيد و اين چهرهء درخشان را پيروانش خاصه طبقهء جوان بهتر بشناسند ، البته اين خدمت اندك وقتى كامل مىشود كه بلطف خداوندى جلد دوم آن هم كه متضمن زندگانى سياسى امام و دوران كوتاه و پرغوغاى خلافت و اسرار صلح و بالاخره شهادت آن حضرت است ، ترجمه شود و بايد از خداوند بزرگ ، درك چنين توفيقى را مسئلت داشت .\r\nمؤلف محترم و دانشمند و محقق اين كتاب ، جناب « باقر شريف قرشى » است كه تأليفى مفيد و مفصل نيز در شرح زندگانى حضرت موسى بن جعفر ( ع ) دارد و كتابى دربارهء نظام امور ادارى و سياسى اسلام نوشته كه بطور غير كامل به فارسى ترجمه شده و نيز كتابى دربارهء حقوق كارگر در اسلام كه آن هم به فارسى انتشار يافته است .\r\nقضا را چندى پيش در مشهد بديدار مؤلف گرانمايه فائز آمدم و تلطفها كرد و تشويقها فرمود و اجازه نامه‌اى براى ترجمه بنام من مرقوم داشت كه مع الاسف در بعضى نقل و انتقالها از دست رفت و اكنون هم ارتباط با ايشان در نجف بعلل حوادث روز ميسر نيست ، در اين ترجمه سعى كرده‌ام كه نهايت امانت به كار برده شود و سخنى افزون و كم نگردد و\r\n\r\n","description":"","footnote":"","page_name":" 8 ","page_number":12},
  {"content":"\r\n\r\nاكنون اين كتاب را بروان مادر فقيدم كه مرا به مهر خاندان پيامبر بپرورد اهداء ميكنم و آيندهء بهترى را براى مسلمانان در شناخت پيشوايان راستين و پيروى از روش پسنديدهء آنان از درگاه خداوندى مسئلت دارم .\r\n« فخر الدين حجازى »\r\n\r\n","description":"","footnote":"","page_name":" 9 ","page_number":13},
  {"content":"\r\n . \r\n","description":"","footnote":"","page_name":" 10 ","page_number":14},
  {"content":"\r\n\r\n\r\nتقريظ\r\n« امام شايسته بزرگوار شيخ محمد حسين آل كاشف الغطاء كه بركتش پايدار باد ، ابراز بخشندگى و بزرگى فرموده و به اين سخنان استوار و گوهر گرانبها افسرى بر اين نگارش نهاده است » :\r\n\r\n","description":"","footnote":"","page_name":" 11 ","page_number":15},
  {"content":"\r\n\r\nبنام خداوند بخشنده مهربان ( 1 ) پيشواى ما ، فرزند پيامبر اسلام ، ابو محمد الزكى نخستين قائدى است از رهبران روحانى كه از دودمان محمد ، سالار پيامبران ، برخاسته و پسر ارجمند على - افتخار نژاد انسانى - است .\r\nو امام بزرگوارى است كه براى اولين بار فروغ پيامبرى و تابش ولايت در شعاعى واحد بر پيشانى بلندش پرتو افكنده و پيكر پاكش را\r\n\r\n","description":"","footnote":"","page_name":" 12 ","page_number":16},
  {"content":"\r\n\r\nامواج دو درياى نبوت و امامت فرا گرفته است .\r\nمرج البحرين يلتقيان ، يخرج منهما اللؤلؤ و المرجان .\r\n( 1 ) على اقيانوسى است مواج از نور خيره‌كننده ولايت و فاطمه دريائى خروشان از شعاع دل‌انگيز نبوت و بزرگوارى . اين دو نور پاك بهم آميخته و در نهاد فروزان خويش دو گوهر ارزنده بوجود آورده‌اند . آن يك از سبزى رخسار مجتبى بهنگام نوشيدن زهرى كشنده ، جلوه‌اى زمردين گرفته و آن ديگر از چهرهء انقلابى و خونين حسين ( ع ) چون مرجانى سرخ تجلى كرده است .\r\nحسن نخستين پيشواى درست‌كردارى است كه از خاندان نبوت براى رهنمونى خلق برخاسته است . او قائد گرانمايه‌اى است كه حقيقت را آشكار و باطل را سركوب و ناپيدا ساخته است و به صلح خويش خون مسلمانان را نگهبانى فرموده است .\r\nميلاد حضرتش در پانزدهمين روز ماه رمضان شرف وقوع يافت و نگارش اين بيان هم برخورد بچنين شام فرخنده‌اى مىكند كه خاندان رسالت را هنگام شادمانى و روشنائى و خرمى است ، خانمان گران‌مايه‌اى كه بر ما است در شادمانىشان خوش‌حال و در سوك و اندوهناكى آنها غمگين باشيم . پس بر پيشواى جهان هستى و بر على و فاطمه - كه درود خداوند بر آنان باد - نغمه‌هاى تهنيت و سرور مباركبادى بچنين مولود خجسته‌اى ميسرايم .\r\nنوزادى كه علت آفرينش جهان و آئينهء سر تا پا نماى خدا ، يعنى پيامبر اسلام دربارهء او و برادرش فرمود : « شما نيكو سوارانى هستيد كه بر مركبى نيكو نشسته‌ايد » .\r\n\r\n","description":"","footnote":"","page_name":" 13 ","page_number":17},
  {"content":"\r\n\r\n( 1 ) مرا ياراى آن نيست كه در اين نگارش كه قلم بر آن مىپيچد در اين هنگام بنمايش شخصيت امام مجتبى ( ع ) بپردازم و از بزرگى و بزرگوارى و مقام و الا و پايگاه ارجمند و مفاخر عالى و و الا و صفات درخشان او سخن گويم و شهباز تيزپر معرفت و هماى بلند پرواز دانش من از صعود به آسمان عظمت او ناتوان است . چنين طايرى از آن مقام بلند بر زمين مىافتد و پست مىشود . او را پايگاه بلند مرتبه‌اى است كه طاير خرد و انديشه را ياراى رسيدن به آن نيست و هر چند بال كشد و بالا رود جز دهشت و سرافكندگى چيزى نبيند و من ميخواهم بسوى بخشى از زندگانى او كه نشانه‌اى از معجزات حيات و بزرگواريهاى هستى او است توجه كنم .\r\nاين آيت درخشنده ، صلح حضرتش را با معاويه مرد سركشى كه از پدر و مادرى گمراه و تبهكار بوجود آمده تشكيل ميدهد .\r\nمتأسفانه قامت اين قسمت را پوستينهاى اشتباه و پيچيدگى فرا گرفته و دريافت آن را گمانهاى زشت و سياهى بهم نورديده است ، تا آنجا كه بروز سستى و سرايت ترديد ، پايه‌هاى ايمان برخى كوته‌فكران را تكان داده است و حتى گروهى از ياران او و پدرش و شيعيان و دوستان خاص و خالص آن حضرت بر اين كوه وقار و بزرگى بخشم آمدند و بساحت قدس روحانيش اسائه ادب نموده بجاى آنكه عزيز كنندهء مؤمنانش بخوانند سخن به عكس گفتند .\r\nاين خطا و اشتباه حتى در برابر ديدگان مردمانى كه معتقد بامامت و عصمتش بودند بر چنين حقيقتى رنگ زشتى و لباس بدى فرو ميكشيد ولى پيدا است كه در اين زمينه احساساتى جاهلانه كه صدمه عقل و ضايعه انديشه است بر تعقل و ادراك چربيده و چنين اشتباهى را بوجود آورده است\r\n\r\n","description":"","footnote":"","page_name":" 14 ","page_number":18},
  {"content":"\r\n\r\n( 1 ) و چنانچه ميدان و جولانگاهى براى تفكر و امعان نظر پيش آيد ، خورشيد حقيقت جلوه مىنمايد و در مىيابند كه مصلحت و صلاح كل و محتوم در همان بوده كه امام - عليه السلام - انجام داده است و اين سخن را جنبهء تعبد و تسليم نيست و نه از آن جهت است كه خاضعانه بر اين امر واقع شده اعم از آنكه متضمن خير و شر باشد بنگريم و چون بعصمت و عدم لغزش امام معتقديم حدوث آن را بر وفق حكمت بپنداريم بلكه اگر به اين واقعه بزرگ تاريخى درست بينديشيم و اطراف و جوانب و پديده‌ها و انگيزه‌هايش را نگاه كنيم اين حقيقت بر ما روشن مىشود كه آنچه امام بجا آورده حق بوده و خلاف آن درست و معقول نبوده است .\r\nآرى اين اقدام شجاعانه ، دورانديشى روشنى بوده است كه از لحاظ تاكتيك مبارزه و سياست و موقعيت زمان از پيشوائى باتجربه و زمامدارى روشن بين سر زده و با چنين كارى در قيافهء صلح با دشمن خويش جنگيده و در لباس سازش و آرايش بر حريف نابكار خود پيروز گرديده است .\r\nاو آتش ستيز دشمن را فرونشانده و پرده از كردار زشتش برداشته و ننگ و رسوائى خصم را بر مردم آشكار ساخته است و مصلحت همين بوده كه با دشمن بسلاح صلح بجنگد نه با اسلحهء نبرد و او را بجاى آنكه با كشتار و نيزه قربانى كند با افشاى كردار زشت و ناپسندش نابود سازد و اين خود براى دفع شبهه و ترديد ، حجتى روشن و برهانى قاطع خواهد بود .\r\n( 2 ) البته نشان دادن و آشكار ساختن چنين حقيقتى آنسان كه چشمها آن را ببيند و با دست لمس شود نيازمند بتوانائى بيان و انرژى قلب و قدرت سخن است كه پيكر ناتوان و ديدگان كم نور و زيادى گرفتاريها و\r\n\r\n","description":"","footnote":"","page_name":" 15 ","page_number":19},
  {"content":"\r\n\r\nاشتغال خاطر و بدى حال و كوتاهى فرصت به من چنين مساعدتى را نميكند و شايد خدائى كه او را شأنى جليل است به من فرصتى بخشايد تا بتوانيم حق بيان را دربارهء اين حقيقت نهفته ادا كنم و از چهرهء درخشان آن ، پرده‌هاى اشتباه و استتار را بردارم تا حق ظاهر گردد و شعاع درخشان آن پرتو فشاند ، ولى در اين گفتار چاره‌اى نمىيابم جز آنكه بيان خويش را بحقيقت محض و برگزيده‌اى پايان بخشم .\r\n( 1 ) جان كلام آنكه همان موقعيت و وظيفه‌اى كه در انقلاب حسين - سلام اللّه عليه - در مبارزه با عفريت زور گوى زمانش - يزيد - ايجاب ميكرد كه با وى بجنگد و كشتار كند تا اينكه خود و يارانش در اين مجاهدت ، جام مرگ سركشند و خاندان پيامبر خداى باسارت روند امكانات روزگار و اصول سياست و درست‌انديشى و قوانين پيروزى و درايت همچنان التزام داشت كه صرفنظر از فرمان خداوندى و مشيت ازلى ، چاره‌اى جز آن نباشد كه امام مجتبى ( ع ) هم با فرعون زمان خويش - معاويه - از در صلح در آيد .\r\nمحققا اگر صلح حضرت حسن و قيام و شهادت خونين جناب حسين نبود ، از ديانت اسلام حتى اسم و رسمى هم بر جاى نمىماند و مجاهدات و فداكاريهاى رسول اسلام بنابودى ميگرائيد و بمردم جهان چيزى از خير و بركت و هدايت كه از نتايج حقايق اسلامى است نمىرسيد ، زيرا ابو سفيان و تخمه حرامش معاويه و كره بز او يزيد - كه نفرين خداوند بر آنان باد - با انديشه‌هاى ناپاك خويش ميكوشيدند و دست بهر گونه تزوير و خيانتى ميزدند تا رژيم پاك اسلام را نابود سازند و مردم را برسوم زشت جاهليت و پرستش بتهاى مردود برگردانند و به همين نكته دقيق در حديثى\r\n\r\n","description":"","footnote":"","page_name":" 16 ","page_number":20},
  {"content":"\r\n\r\nروشن و آشكار اشاره كرده فرمود : « حسن و حسين هر دو پيشوايان امتند اگر براى احياى حق برخيزند و يا بر طبق مصالحى در كنج سكوت بنشينند . »\r\n( 1 ) بنابراين ، امام مجتبى در صلح و انزواى خويش امام است همچنانكه سيد الشهداء در رستاخيز و نهضت خونين خود پيشواى اسلاميان است ولى گروهى از تاريخ‌نويسان و ارباب نگارش و ترجمه ماجراى زندگانى حسن و صلح حضرتش را با معاويه سرسرى مطالعه كرده و بطرزى ساده و سطحى كه دور از دريافت علت و تحليل واقعه و دقت و امعان نظر بوده به اين واقعه بزرگ نگريسته‌اند و به آغاز و انتها و اسرار نهفته آن را توجه نكرده و بدون انديشه و مراقبت كافى نوعى اشتباه و استنكار را پيش گرفته‌اند .\r\nاما به حكم آنكه حقيقت ، نورى درخشان است و چون بتابش آيد پرده‌هاى استتار را در هم ميدرد و مظاهر خويش را آشكار مىكند ، خداوند بعضى دانشمندان را كه داراى قلمى توانا و ادراكى عميق و نظرى استوار و انديشه‌اى بلند بودند در اين زمان برانگيخت تا بنوشته‌هاى خويش از زندگانى و روش و صلح حسن - عليه السلام - پيچيدگيها و پوشيدگيها را برداشتند و نقاب اوهامى را كه برخى نويسندگان غرض ورز و كينه‌توز و پيشينيان آنان بر چهرهء حقيقت كشيده‌اند بر هم درند و از مردانى كه چنين حقيقتى را شناخت و به نيكوئى ترجمان حال حسن گرديد و وقايع دوران حيات پرافتخارش را گرد كرد و بتصنيف و تأليف پرداخت ، دانشمند پاك نهاد بزرگوار و نويسنده برگزيده « شيخ باقر قرشى » است كه خداوند او را بعنايت خويش پيروز و مؤيد فرموده است . او برخى از فصول اول اين كتاب را كه به من داد و من در آن بلند پروازى يك روح بلند را مشاهده كردم\r\n\r\n","description":"","footnote":"","page_name":" 17 ","page_number":21},
  {"content":"\r\n\r\nو شخصيت بارزى را در يك پيشتازى مقدس دريافتم و اكنون كه در ابتداى كار چنين توفيقى يافته اميدوارى پيروزى در به انتها رسانيدن چنين كارى او را بروشنى خواهد بود ( اسبى است كه اصالتش از رفتارش پيدا است . )\r\nخداى او را بآرزويش برساند و كوشش او را مشكور دارد .\r\nاين نگارش در مدرسه علميه نجف نوشته شد .\r\nمحمد حسين كاشف الغطاء بتاريخ بيستم رمضان المبارك سال 1373 هجرى .\r\n\r\n","description":"","footnote":"","page_name":" 18 ","page_number":22},
  {"content":"\r\n\r\n( 1 )\r\n\r\nمقدمهء مؤلف\r\n\r\n","description":"","footnote":"","page_name":" 19 ","page_number":23},
  {"content":"\r\n\r\nبنام خداوند بخشنده مهربان ستايش خداوند يگانه را آنچنان كه سزاوار است .\r\nو درود و سلام بر رهاننده جمهور انسانيت از بيابانهاى گداخته وحشيگرى بسرزمين‌هاى متمدن جاويدان ، محمد پيامبر و خاندانش . و سلام و تحيت بر دودمان پاك نهاد و ياران برگزيده‌اش باد . پروردگارا با آنچه بر ما فرو فرستادى گرويديم و از پيامبر تو پيروى كرديم .\r\n\r\n","description":"","footnote":"","page_name":" 20 ","page_number":24},
  {"content":"\r\n\r\nپس نام ما را در صحيفه عنايت خويش به همراهى شاهدان درستكار بنگار .\r\n( 1 ) دسته گل پيامبر و فرزند رسول اسلام امام حسن ( ع ) را زندگانى نمونه و خوى نيكوئى است كه عطر حقيقت از آن مىوزد و نهر فضيلت از دامان پاكيزه‌اش سرازير مىشود ، بيانش محكم است و سنت و سيرت رسول از رفتارش پيدا است و امتيازات عالى و درخشان تربيت اسلامى در زندگانى او تجسم يافته است و سزاوار است كه اين حيات درخشان از ابتدا و انتها براى هر انسان ارزنده‌اى سرمشق باشد ، زيرا در اين زندگانى ، دنياهائى از فضيلت و نمونه‌هاى عالى و و الا لمس مىشود و شخصيت امام - عليه السلام - از درخشنده‌ترين عناصرى است كه در آسمان رهبرى ملت اسلام طلوع كرده است .\r\nشخصيتى كه قاموس بشريت بنام او آراسته گرديده و خداى بزرگ ببركت آن ، اسلام و پيروانش را گرامى و پيروز داشته است ، زيرا او دين خدا را نگهبانى فرموده و نگذاشته است كلمهء حق در دنياى هستى نابود و مضمحل گردد .\r\nاين عنصر بزرگوار ، خون مسلمانان و بازماندگان شايسته را محترم شمرد و رعايت كرد و نگذاشت كه اين خونهاى پاك بدست فرزندان اميه - كه دشمنان خدا بودند - در جهان اسلام بر زمين ريخته شود .\r\nبنى اميه همان دودمان تبهكارى كه با اسلام و مسلمانان دشمنى كردند و صفحات تاريخ از كردار زشت و جنايت‌ها و عداوتهائى كه در برابر اسلام داشتند ، پر شد .\r\n\r\n","description":"","footnote":"","page_name":" 21 ","page_number":25},
  {"content":"\r\n\r\n( 1 ) از همان روز كه خورشيد اسلام طلوع كرد و از روزگارى كه رسالت آسمانى بر شخصيت جاودانى محمد ، پيامبر خدا فرود آمد چنين پيروزى و بزرگوارى كه مخصوص خاندان هاشم بود بر دودمان اميه گران آمد و اين عظمت و بزرگوارى دشمنى ديرينه‌اى را كه در نهاد آنان نسبت بهاشميها فرو رفته بود دوباره برانگيخت .\r\nاين پيشواى امويان ، حكم ابن هشام است كه با يار خويش ، ابو جهل ، آنچه در دل داشت اظهار كرد و كينه‌اش را نسبت به پسران هاشم و عدم گرايش برسالت پيامبر اسلام بيان داشت . وى گفت :\r\n« ما و پسران عبد مناف در كسب افتخار و شرف با يكديگر بمسابقه و مبارزه پرداختيم آنها خوان احسان گستردند و ما هم متقابلا اطعام كرديم . آنها پيادگان را سوار كردند و ما همچنين نموديم تا اينكه هر دو در ركوب افتخار برابر آمديم و همچون اسبهائى بوديم كه گوشهاى آنها محاذى هم بود و هيچ‌كدام سبقتى بر يكديگر نداشتند . اكنون آنها ميگويند كه در دودمان ما پيامبرى برخاسته كه از آسمان حقيقت الهام ميگيرد در صورتى كه ما را درك چنين افتخار و توفيقى ميسور نيست . سوگند به لات ، بت بزرگ عرب ، كه ما هرگز به او ايمان نميآوريم و هيچ‌گاه نبوتش را تصديق نميكنيم » .\r\nبازگشت اين كينه‌توزى و حسد برفتار نيكوئى است كه هاشميها در تودهء مكه و رهگذرهاى آن از فضيلت و دادگرى و آسايش و بازرگانى مترقى و نعمتهاى ارزنده از خويش باقى گزاردند و حال آنكه امويان را بدرك چنين موقعيتى دسترسى نبود .\r\n\r\n","description":"","footnote":"","page_name":" 22 ","page_number":26},
  {"content":"\r\n\r\n( 1 ) هنگامى كه بنى هاشم پيمان ياورى - « حلف الفضول » « 1 » - را بين قبايل عرب استوار ساختند تا بموجب آن بمددكارى ستمديدگان آن قدر بپردازند كه ستم از آنها بردارند و از زورگوئى نيرومندان بر طبقات ناتوان و تجاوز شهرنشينان بر غريبان جلوگيرى كنند ، بنى اميه دودمانى بودند كه همه افراد آنها از چنين پيمان ثمربخشى سرپيچيدند و بجهاتى كه اهم آن حسد و تعصب عشيره‌اى و غرور شخصى بود از اين معاهده روى برگردانيدند و اين گونه رفتار ناپسند چه در زمان جاهليت و چه در دوران حكومت اسلامى از آنان سر ميزد و هرگز بانجام اقدام شايسته مبادرت نورزيدند چنان كه « جاحظ » درباره‌شان ميگويد :\r\n« از اين طايفه قدمى شايسته و روزى بايسته و پيشينهء نيكو و مبارزه‌اى در طريق حق مشهود نيست و اگر عملى از آنها به نظر ميرسد در طريق زيان خلق انجام يافته است » .\r\nهنگامى كه پيامبر اسلام براى اعلاى كلمه حق برخاست و مشعل توحيد را بدست خويش فرا راه مردم داشت ، همين دودمان مردود فراهم آمدند تا نداى حقيقت را خاموش سازند و پرچم آئين جديدى را كه مردم را به آزادى خرد و بيدارى دل فرا ميخواند در هم پيچند ، ولى خداوند لواى كفرشان را در هم نورديد و آتش دشمنىشان را خاموش ساخت و كيدشان را بخودشان برگرداند و هنگامى كه آئين محمدى نمود كرد و\r\n\r\n\r\n","description":"","footnote":"\r\n( 1 ) - فضول و فضولى در عربى درست بر خلاف فارسى به كار ميرود . در لغت مىنويسد : « حلف الفضول هوان هاشما و زهرة و سيما القرشيين دخلوا على عبد الله بن جدعان فتحالفوا بينهم على دفع الظلم و اخذا الحق من الظالم سمى بذلك لانهم تحالفوا على ان لا يتركوا عند احد فضلا يظلم به احدا الا اخذوه منه و يقال بشيء فضول اى زيادة على ما يحتاج اليه . الفضولى الخياط و الذي يتعرض لمالا يعنيه » .\r\n","page_name":" 23 ","page_number":27},
  {"content":"\r\n\r\nرسالت رسول بگوارائى و روشنى بر پايگاهى بلند برخاست و دست اسلام توانا و بازوان آن نيرومند گرديد و مردمان دسته دسته به آئين خدائى گرويدند بنى اميه هم بناچار داخل اسلام شدند ، ولى اين گرايش از وحشت حرارت شمشيرها بود نه ايمان بفرمان رسول خداى .\r\n( 1 ) هنگامى كه ارتش اسلام در مكه جايگزين گرديد چون « ابى سفيان » گيج و مبهوت در قرار گاهى بسپاهيان فاتح اسلام مينگريست ، به « عباس ابن عبد المطلب » گفت : پادشاهى برادرزاده‌ات وسعتى عظيم يافته است . عباس گفت : اين قدرت نبوت است و ابى سفيان گفت : آرى چنين است ، ولى اين سخن را گوشش مىشنيد و قلبش در نمىيافت ، زيرا دل او جز زمامدارى و سلطنت چيزى نميفهميد چنان كه استاد « سيد قطب » « 2 » ميگويد : چون كعبه عزيز از پليدى بت‌ها پاك شد و بلال حبشى بر بام خانه خداى بر آمد و بانك اذان را براى نماز در داد . قلب ابى سفيان در هم ريخت و كنترل خود را از دست داد و بىاختيار فرياد كشيد .\r\nو اين خوشبختى « عتبة بن ربيعه » بود كه چنين صحنه‌اى را نديد ، ولى همسر او « هند » در تزلزل عقايد و نابود ساختن دين با وى هماهنگ بود و در وحشيگرى و درندگى به او مىمانست . همين « هند » بود كه در پيكار احد كبد « حمزه » - عموى پيامبر و سالار شهيدان آن روز را - بدندان گزيد و مرگ اين قربانى راه حق او را از چنين كردار زشتى بازنداشت و چون ديد شوهرش بيامد و پيروزى و بزرگوارى مسلمين او را فرا گرفته و مدهوش ساخته است ، احساس كرد كه شوهرش ترسيده و خواهان آشتى است . فرياد زد بكشيد ناپاكهائى را كه خيرى در آنان نيست و از كليه اجتماعشان\r\n\r\n\r\n","description":"","footnote":"\r\n( 2 ) - عدالت اجتماعى در اسلام .\r\n","page_name":" 24 ","page_number":28},
  {"content":"\r\n\r\nزشتى نمودار است . چرا آنها را نمىكشيد و از جان و ميهن خويش دفاع نمىكنيد .\r\n( 1 ) او با چنين سخنانى قريش را بجنگ با پيامبر برمىانگيخت و در نهادشان آتش انقلاب را شعله‌ور ميساخت و چون دودمان اميه باسلام گرويدند ، رسول خداى بخطر و زيان آنان آگاه بود و به همين جهت ، « حكم ابن عاص » و فرزندش « مروان » را نفى بلد كرد و از مدينه تبعيد نمود .\r\nپيامبر شبى در خواب ديد كه بر منبر او خوكها و بوزينگان بالا ميروند و خدا چنين پيامى به او فرستاد :\r\n«  وَ ما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ  » و پس از چنين رؤيائى ديگر كسى پيامبر را در حال خنده نديد . « 3 »\r\nاينان را پيامبر بديده تحقير و پستى مينگريت و چنين آورده‌اند كه روزى پيغمبر با « ابو سفيان » مواجه گرديد درحالىكه وى سواره بود و « معاويه » و برادرش در پيش و پس مركب او را ميراندند . چون رسول اسلام آنها را ديد فرمود : خداوندا سوار و ركابدار و جلودار ، هر سه را لعنت فرماى « 4 » .\r\nو گويند زنى كه اراده همسرى با « معاويه » را داشت پيش پيامبر رفت تا مشورتى كند ولى رسول خداى او را از چنين اراده‌اى بازداشت و\r\n\r\n\r\n","description":"","footnote":"\r\n( 3 ) - تاريخ الخطيب ، جلد 9 ص 44 ، تفسير طبرى ، جلد 15 ص 17 ، اسد الغابه ، جلد 2 ص 24 - سورهء 17 ، آيهء 62 « و نگردانيديم آن خوابى كه نموديم ترا مگر فتنه‌اى براى مردمان » .\r\n( 4 ) - تاريخ طبرى ، جلد 11 ص 357 كتاب نصر ابن مزاحم حرب صفين ص 344 .\r\n","page_name":" 25 ","page_number":29},
  {"content":"\r\n\r\nفرمود او مردى دزد است . « 5 »\r\n( 1 ) اين حال امويها در زمان حيات پيغمبر بود و بهنگامى كه بمرگ پيامبر پشت اسلام شكست و پروبال اين آئين شريف از اندامش فرو ريخت و فتنه‌ها بر توده مسلمانان چون تكه‌هاى تاريك شب فرود آمد به آن اندازه كه رشد و هدايت آن ناپديد گرديد ، بنى اميه بر حكومت اسلامى چيره شدند و اراده آن كردند كه طومار اين آئين پاك را در هم پيچند و نام آن را از زبانها بيندازند و اگر بيش از هر چيز فيض سرشار و نيروى كامل و عنايت خاص خداوندى در نگهدارى دين نمىبود ، مسلما سايه اسلام بر چيده ميشد و آثار آن براى هميشه از جهان هستى محو ميگرديد و شكى در اين\r\n\r\n\r\n","description":"","footnote":"\r\n( 5 ) - تاريخ الخميس ، جلد 2 ص 296 - فيروزآبادى در سفر السعادة فصل آنچه در فضيلت معاويه نقل شده است ميگويد : درباره معاويه حديث صحيحى در دست نيست . اما در موضوع كتابت وحى ، صاحب النصائح الكافيه در ص 173 چنين مىنويسد : اما موضوع كتابت وحى بدست معاويه صحيح نيست و كسى كه آن را ادعا مىكند بايد ثابت كند كه كدام آيه نازل‌شده‌اى را معاويه نوشته است مگر اينكه استدلال به اين حديث جعلى كند : « آية الكرسى را بوسيله قلمى طلائى كه جبرئيل از فراز عرش براى او ارمغان آورده بود نوشت » . پناه به خدا از اين دروغ زنى بر خدا و پيامبر او و پيك الهام خداوندى .\r\nاستاد سيد قطب در عدالت الاجتماعيه ، ص 182 مىنويسد : ابا سفيان هنگامى كه اسلام آورد از پيامبر ميخواست كه بمعاويه موهبتى ارزانى دارد كه تا در برابر عربها گرامى گردد و گناه دير گرويدن اسلامش را جبران كند ، زيرا او از سركشانى بود كه سابقه اسلامى نداشت . از اين روى پيامبر اسلام او را در نگارش نامه‌ها و دفاتر محاسبات و صدقات استخدام كرد و هيچ‌كس از موثقين نگفته است كه او براى پيغمبر چيزى نوشته باشد چنان كه ياران او پس از استقرار حكومتش انتشار دادند ، اگر چه استخدام معاويه مورد ترديد است ، زيرا پيامبر به او و خانواده‌اش و اسلام آنان بديده شك و ترديد مىنگريست .\r\n","page_name":" 26 ","page_number":30},
  {"content":"\r\n\r\nحقيقت نيست ، زيرا بهنگامى كه افق زمامدارى آنها صاف و روشن گرديد و امر حكومتشان فراهم شد آنچه را در نهاد خويش پنهان ميداشتند ، آشكار كردند .\r\n( 1 ) آنها جز بپادشاهى موروثى خويش نمىانديشيدند و در خواب خوشى كه داشتند سواى زمامدارى و سلطنت نميديدند و به همين جهت بود كه « ابى سفيان » خاندان و خويشاوندان خويش را فرا خواند و به آنها گفت اين حكومت را چون گوئى بهم پاس بدهيد . سوگند به كسى كه ابو سفيان به آن قسم مىخورد من چنين حكومتى را براى شما از ديرباز آرزو داشتم و حتى ميدانم كه بفرزندان شما هم بميراث ميرسد « 6 » .\r\nپسرش - معاويه - هم كه همانند او بود چون چنگالهايش بسلطنتى كه آرزوى آن را ميكرد و بخيالش خوش بود فروشد انديشه‌هاى ناپاك و جنايات خويش را نسبت باسلام و مسلمين آشكار كرد . او خطمشى خود را بيان نمود و پرده از بىاعتنائى خويش نسبت باسلام برداشت . روزى كه در نخليه بر منبر بالا رفت و درحالىكه مستى پيروزى بر چهره‌اش نمايان بود گفت : « اى مردم عراق به خدا قسم با شما براى اينكه نماز بخوانيد و روزه بگيريد و حج برويد و زكات بپردازيد ، نبرد نكردم بلكه با شما جنگيدم كه بر شما فرمانروائى كنم « 7 » و اين را خدا به من بخشيده است » .\r\nپيامبر خدا هم از چنين ماجرائى خبر داد و فرمود : چون زمامدارى بر فرزندان اميه راست گردد خلق خدا را ببندگى گيرند .\r\nپيشگوئى اين خبرگزار راستگو در روزگار حكومت آنان بحقيقت\r\n\r\n\r\n","description":"","footnote":"\r\n( 6 ) - مروج الذهب ، جلد 1 ، ص 440 .\r\n( 7 ) - شرح نهج البلاغه ابن ابى الحديد ، جلد 4 ، ص 16 .\r\n","page_name":" 27 ","page_number":31},
  {"content":"\r\n\r\nپيوست مخصوصا در زمان « معاويه » كه دوران زمامداريش متضمن اخلال نظام اسلامى و استحكام روح مردود جاهلى بود و مردانى را كه داراى افكار عالى و روشن بودند و در برابر سياست جنايتكارانه‌اش خاضع و تسليم نميشدند بگورستانها و زندانها ميفرستاد و سياست شومش از جنايت و وحشتهاى متراكم تجسم يافته بود و شعار نمودار حكومتش فتنه‌انگيزى ، اضطراب ، حيله‌گرى ، خيانت ، كشتار كودكان و پير مردان ناتوان بود و پس از تجاوز و كشتار و حبس مردان و زنان ، بازگرداندن تعصب‌هاى قبيله‌اى ، دفن فضايل و از بين بردن احساسات عالى و دقيق بود .\r\n( 1 ) چون اين سياست تاريك و خشن را استوار ساخت گروهى از عناصر ناپاك كه دلها و عقايد خويش را به طلا و نقره فروخته بودند بر گردش فراهم آمدند و بر كردار زشتش جلوه تقديس افكنده و بر اندام او و اعمال ناروايش جامه تحسين و آفرين فرو پوشيدند و در بينشان سخنگويان و زمامداران و تاريخ‌نويسان و شاعرانى بودند كه در ميان مردم نادان و زجر ديده او را مىستودند و وى را با چنين صفات و اطوار اخلاقى از نزديكان پيغمبر مىشمردند و ميگفتند معاويه جانشين رسول و نزديكترين مردم به حضرت او است .\r\nآنها احاديثى دروغين در ستايش و بزرگداشت امويها و فرود آوردن مقام والاى بنى هاشم مىساختند و راز داران دربارى مانند « عمرو عاص » و « مغيرة ابن شعبه » و « زياد ابن أبيه » و امثال آنها هم باطل را به لباس حق در مىآوردند .\r\nمعاويه هم براى اينكه از خطر مخالفان خويش رهائى يابد و دشمنان خود را نابود كند به آنها پولهائى سرشار و فراوان مىبخشيد تا\r\n\r\n","description":"","footnote":"","page_name":" 28 ","page_number":32},
  {"content":"\r\n\r\nآنجا كه مقاومت مخالفانش در حدودى بسيار دور بسستى گرائيد و اين دشمنى امويها با فرزندان بنى هاشم هنگامى به آخرين درجه بروز رسيد كه امام على - عليه السلام - بر پايگاه زمامدارى مسلمين بالا رفت و جمهور مسلمانان بحضرتش گرويدند .\r\n( 1 ) در چنين موقعيتى بنى اميه در پيشاپيش منكرين حكومت امام قرار داشتند و با تمام نيرو در شكست حكومت روحانى امام و اخلال در سپاهيان حضرتش ميكوشيدند و آنچنان عرصه را بر آن پيشواى انسانيت تنگ كردند كه هر لحظه از خداى خويش در خواست مرگ ميكرد و آخر الامر هم در مصرع شهادت در خاك و خون طپيد .\r\nو چون مسلمانان با امام حسن - فرزند رسول - بيعت كردند ، بنى اميه با او همان كردند كه با پدرش على كردند .\r\nآنها در ارتش امام مجتبى ايجاد اختلاف نمودند و نزديكان امام را با پول و زور وادار به تسليم ساختند تا آنجا كه شكست و پستى به حدى فاحش در سپاهيان حضرتش راه يافت و برخى از پيروان امام با معاويه آشكار و پنهان بمكاتبه پرداختند و خود را آماده تسليم آن حضرت بدربار معاويه كردند . عواملى ديگر هم به اين ماجرا پيوست كه در فصول آتيه اين كتاب خواهيم نگاشت .\r\nو چون امام - عليه السلام - ديد اگر بخواهد با معاويه بجنگد از سستى ياران با دستى لرزان بايد با او نبرد كند و چنانچه جان خويش در اين راه ببازد اين فداكارى ، بلا اثر مانده و بر دوش اسلام سنگينى خواهد كرد ، لذا از پيكار با دشمن خويش بازايستاد و اقدامى كرد كه سزاوار يك زمامدار بيدار و دورانديش و سياستمدار بود و از ريختن\r\n\r\n","description":"","footnote":"","page_name":" 29 ","page_number":33},
  {"content":"\r\n\r\nخون خويش يا خاندان و مردان شايسته‌اى كه باقى مانده بودند ، جلوگيرى كرد و از آن سوى بشكستن پايه‌هاى كاخ سلطنت معاويه از طريق بيان مخاطرات رژيم او بر آئين اسلام پرداخت و زشتى كردار معاويه را در سفر شام حتى در پايتخت و دربار او بر مردم آشكار ساخت .\r\n( 1 ) و تو اى خوانندهء گرامى ! به زودى بر آلام ناگوارى كه امام از دست فرزندان اميه چشيد در فصول آتيه آگاه و بر روش روشن و ادوار تلخى كه بر امام - عليه السلام - گذشته است واقف خواهى شد و ما در اين باره ببحثى آزاد خواهيم پرداخت و ميكوشيم كه بوصول چنين ايده‌اى توفيق يابيم .\r\nپيروزى از خداست و او بر هدف ما ولايت دارد .\r\nنجف اشرف - اول ماه صفر 1373 هجرى « باقر شريف قرشى »\r\n\r\n","description":"","footnote":"","page_name":" 30 ","page_number":34},
  {"content":"\r\n\r\n( 1 )\r\n\r\nپيوست دو روشنائى\r\n\r\n","description":"","footnote":"","page_name":" 31 ","page_number":35},
  {"content":"\r\n\r\n( 1 ) « صديقه زهرا » بانوى دختران حوا بهنگام نمودارى دعوت اسلامى به دنيا آمد و زمانى چشم به اين جهان گشود كه اين نهضت نجات‌بخش بتازگى برخاسته و بر پايگاههاى پيروزى گام ميگذاشت .\r\nپدرش محمد ( ص ) رهانندهء تودهء انسانى ، كودك خويش را بانرژى روحانى و كمالات انسانى خود نيرو مىبخشيد شعاعى از روان پاك خويش\r\n\r\n","description":"","footnote":"","page_name":" 32 ","page_number":36},
  {"content":"\r\n\r\nبر نهاد او مىافكند و دخت گرامىاش را آنچنان بفضائل ذات والاى خود سيراب ميكرد كه بتواند زنان مسلمان را پيشوائى نيكو باشد و به صورت نمونه‌اى از كمالات نفسانى و پيكره‌اى از پاكدامنى و پاكيزگى در آيد .\r\n( 1 ) پيامبر آنچنان محبت فاطمه را بدل ميگرفت كه هرگز كس ديگرى را بمانند او دوست نميداشت .\r\nزهرا ، يادگارى از همسر عزيزش خديجه « 1 » - ام المؤمنين - بود .\r\nبانوى گران‌مايه‌اى كه عواطفى پاك و مهرى دل‌انگيز بر رسول خدا ابراز كرد و دست حمايت و عنايت خويش بر تودهء مسلمانان بگشود و ثروتى سرشار را در راه استوار ساختن پايه‌هاى كاخ اسلام ايثار كرد تا آنجا كه براى او چيزى نماند و هيچ‌گاه پيغمبر چنين دست بخشنده‌اى را از ياد نبرد و هميشه او را با سپاسى عظيم و ستايشى نيكو ميستود و پس از مرگش هميشه او را برحمت خداى ياد ميكرد ، به حدى كه روزى عايشه بحضرتش گفت چرا اين قدر از پيره‌زنى كه اطراف دهانش را قرمزى فرا گرفته بود « 2 » ياد ميكنى و حال اينكه خداوند بهتر از او را به تو داده است .\r\nپيامبر بخشم آمد و فرمود : هرگز خداوند بهتر از او را به من نداده است . خديجه بهنگامى كه همه مرا دروغگو مىپنداشتند ، به من ايمان آورد و در موقعيتى كه همه از من روى برمىگردانيدند با ايثار مالش به من\r\n\r\n\r\n","description":"","footnote":"\r\n( 1 ) - خديجه نخستين زنى بود كه پيغمبر با وى ازدواج كرد و 24 سال با او زندگى نمود و گويند در مدت حيات خديجه ، پيغمبر با زنى ديگر تزويج نكرد .\r\nخديجه در شصت و پنج‌سالگى در گذشت و در حجون دفن شد ( دائرة المعارف بستانى جلد 7 ، ص 344 ) .\r\n( 2 ) - حمراء الشدفين .\r\n","page_name":" 33 ","page_number":37},
  {"content":"\r\n\r\nهمكارى كرد و فرزندى بآغوش من سپرد كه از ديگران نرسيد « 3 » .\r\n( 1 ) آرى خداوند از خديجه دخترى به من بخشيد كه بزرگترين زنان جهان همانند مريم - دخت پاك نهاد عمران - است . در پاكيزگى و پاكدامنى ، او را خداوند از آتش دوزخ بازداشته و به همين جهت ( فاطمه ) چنين نام درخشانى را به او داده است . « 4 »\r\nپيغمبر همواره شدت علاقه و دوستى خويش را نسبت بفاطمه بين مسلمانان پخش ميكرد . او ميفرمود : « فاطمه شاخسار خرمى از پيكر من است و هر كس او را شادمان سازد مرا خوش‌حال كرده و اگر اندوهگينش سازد ، مرا متأسف ساخته است » . « 5 »\r\nروزى عايشه از حضرتش پرسيد چه كسى را بيش از همه دوست دارى . فرمود : از نسوان فاطمه و از مردان على را « 6 » .\r\nهمچنين از مقام و الا و بزرگوارى او روايت كرده‌اند كه چون فاطمه بر پيامبر وارد ميشد ، نبى اسلام باحترامش برمىخاست و رويش را ميبوسيد و به او آفرين ميگفت و سپس دستش را ميگرفت و بر جاى خودش مينشاند . « 7 »\r\n( 2 ) همچنان از شدت علاقه پيامبر بدخترش چنين بيان شده كه نبى اسلام بهنگام سفر با آخرين نفرى كه خداحافظى ميكرد ، فاطمه بود و بوقت\r\n\r\n\r\n","description":"","footnote":"\r\n( 3 ) - اسعاف الراغبين در حاشيه نور الابصار شبلنجى ، ص 96 .\r\n( 4 ) - روزى على از پيغمبر پرسيد چرا او را فاطمه نام نهاده‌اى ؟ فرمود به آن جهت كه او و خاندانش از آتش بازداشته شده‌اند ( صواعق المحرقهء ابن حجر ) .\r\n( 5 ) - مستدرك الحاكم ، جلد 3 ، ص 154 .\r\n( 6 ) - مستدرك الحاكم ، جلد 3 ، ص 157 .\r\n( 7 ) - اسعاف الراغبين ، ص 169 - مستدرك ، جلد 3 ، ص 157 .\r\n","page_name":" 34 ","page_number":38},
  {"content":"\r\n\r\nبازگشت پيش از همه بديدار او ميشتافت « 8 » .\r\nپيغمبر بكرات در برابر مسلمين چنين اظهار ميفرمود : « راحتى من بآسايش او بسته و سعادت او بخوشبختى من پيوسته است » .\r\nروزى او را بدست خويش برداشت و فرمود : « كسى كه او را مىشناسد بشناسد و آنان كه او را نمىشناسند بدانند كه اين فاطمه دخت محمد ( ص ) است و اين فاطمه پاره پيكر من و روان و قلب منست . هر كس او را بيازارد مرا آزرده و هر كس مرا رنج بدهد بخداى آزار رسانيده است « 9 » » .\r\nپس زهرا گراميترين مردم نزد رسول خدا بوده است و در اين حقيقت روشن ترديدى نيست و فاطمه را پايگاه پرجلالى نزد پيامبر بوده كه ديگران را نبوده است . « 10 »\r\n( 1 ) شكى نيست كه پيغمبر از آن جهت بمحبت و بزرگداشت فاطمه نمىپرداخته كه دختر او بوده است ، زيرا مقام پيامبرى از چنين دوستيها و عواطف فردى بدور است ، بلكه پيوستگى او به حق و فضائل نفسانى فاطمه ايجاد چنين محبت شديدى را نموده است ، زيرا رسول خداى در ميان زنان\r\n\r\n\r\n","description":"","footnote":"\r\n( 8 ) - مستدرك ، جلد 3 ، ص 154 .\r\n( 9 ) - نور الابصار شبلنجى ، ص 41 .\r\n( 10 ) - لامنس مستشرق اروپائى در كتاب فاطمه و دختران محمد ( ص ) بدريافت شخصى خويش باشتباه افتاده و حقيقتى را وارونه جلوه داده است . وى گفته كه فاطمه را مقامى مهم در خانه پيغمبر نبوده و زنانى چون عايشه و زينب و حفصه از او اهميت بيشترى داشته‌اند و مسلما در بيان چنين گفتار ناصوابى يا غرض شخصى بر او چيره گرديده و يا در تاريخ اسلامى تحقيق نكرده است و حال اينكه كتب اسلامى مشحون از عظمت مقام فاطمه است و لامنس ميخواسته به اين وسيله عزيزان پيغمبر را پست گرداند .\r\n","page_name":" 35 ","page_number":39},
  {"content":"\r\n\r\nو دختران اجتماع اسلامى كسى را نمىيافت كه در پاكيزه‌خوئى و كمال و برترى و پاكدامنى با زهرا برابرى كند و تنها شخصيت بزرگوار فاطمه بود كه همهء نمونه‌هاى عالى انسانى را در برداشت ، زيرا او شاخسارى بود از درخت تناور و پربار نبوت كه در خانه وحى و الهام خداوندى تربيت يافته بود .\r\n( 1 ) هنگامى كه شادابى جوانى بر چهره‌اش سايه افكند ، بزرگان صحابى رسول بخواستگاريش آمدند تا شرف دامادى پيامبر را دريابند .\r\nاز جمله « ابو بكر » درخواست ازدواج فاطمه را كرد ، ولى پيغمبر به او پاسخ داد كه در اين مورد منتظر فرمان الهى هستم و پس از وى « عمر » چنين تقاضائى كرد و همان پاسخ را شنيد « 11 » و چون مسلمانان دريافتند كه ازدواج زهرا بمشيت خدائى صورت ميگيرد ، براى درك چنين سعادتى بر پيامبر اجتماع كردند ، ولى بهره‌اى نيافتند و روزگارى بر اين جريان بگذشت تا اينكه يكى از ياران پيامبر با على - عليه السلام - مذاكره‌اى كرد و نزديكى رسول را با حضرتش يادآورى نمود و بعلى خواستگارى فاطمه را پيشنهاد كرد و گفت با پيوستگى وافرى كه بپيغمبر دارد مسلما تقاضاى او رد نخواهد شد .\r\nعلى - عليه السلام - آماده چنين مسئلتى گرديد و به خانه پيغمبر رفت و در برابرش نشست ، درحالىكه خاموشى ترس‌آورى او را فرا گرفته بود « 12 » . پس پيامبر متوجه على كه سر خود را به پائين افكنده بود گرديد و\r\n\r\n\r\n","description":"","footnote":"\r\n( 11 ) - طبقات ابن سعد ، جلد 8 ، ص 11 . تاريخ الخميس ، جلد 1 ، ص 40 .\r\n( 12 ) - بعضى اين سكوت را بدان جهت دانسته‌اند كه على از فقر خويش بيم داشته كه پيغمبر سؤال او را رد كند و حال اينكه چنين سخنى موهوم و باطل است\r\n","page_name":" 36 ","page_number":40},
  {"content":"\r\n\r\nفرمود چه ميخواهى ؟ على ( ع ) فاطمه ( ع ) را ياد كرد .\r\n( 1 ) پيامبر بتقاضاى على پاسخ موافق داد و درحالىكه آثار شادمانى بر چهره‌اش آشكار بود و خنده‌اى بر لبانش نقش مىبست فرمود : آفرين به تو باد ، خداوند به من فرموده است كه فاطمه را به همسرى تو دهم . « 13 » از چنين مژده‌اى قلب امام سرشار شادمانى شد از مشيت خداوندى كه نيكوئى هر دو جهان را بوى ارزانى داشته است .\r\nاو پسر عموى رسول بود و اكنون داماد او مىشد و اين على بود كه مفهوم و مضمون اين آيه از قرآن ميگرديد : «  هُوَ الَّذِي خَلَقَ مِنَ الْماءِ بَشَراً فَجَعَلَهُ نَسَباً وَ صِهْراً  » . او كسى است كه بشر را از آب آفريد و او را خويشاوند و پيوند قرار داد « 14 » .\r\nآنگاه پيغمبر بياران خويش توجه كرد و فرمود : فرشته‌اى به من فرود آمد و گفت اى رسول خداوندى ! پروردگار بر تو درود ميفرستد و ميفرمايد من در پايگاه عرش ، فاطمه را بعلى تزويج كردم و تو هم در زمين چنين پيوستگى را برقرار كن « 15 » .\r\n\r\n\r\n","description":"","footnote":"\r\nزيرا تاريخ استيعاب ، جلد 3 ، ص 35 - مستدرك حاكم ، جلد 3 ، ص 14 بما نشان ميدهد بهنگامى كه پيغمبر بين ياران خويش برادرى افكند ، على را برادر خود خواند و گفت تو برادر من در دنيا و آخرت هستى . على ميدانست كه پيغمبر از جانب تمايلات خويش سخن نميگويد و منطقش انگيختهء الهام خداوندى است . سر آن سكوت اين بود كه اگر از سازمان وحى دستورى نرسد دشمنانش بر پايگاهش تزلزل افكنند و بزرگواريش را ناچيز شمارند و كسب چنين توفيقى انگيزه على بر - خواستگارى فاطمه بوده است .\r\n( 13 ) - نور الابصار ، ص 42 .\r\n( 14 ) - مجمع البيان در تفسير سورهء فرقان ، جلد 9 ، ص 175 .\r\n( 15 ) - ذخائر العقبى ، ص 32 .\r\n","page_name":" 37 ","page_number":41},
  {"content":"\r\n\r\n( 1 ) پس پيغمبر روى بعلى كرد و گفت براى مهريه چه دارى ؟ گفت :\r\nچيزى بجز اسبى و زرهى ندارم و اين زره را خداوند در پيكار بدر نصيبم فرموده است .\r\nپيغمبر گفت : باسب خويش نيازمندى ولى زره را به فروش . على ببازار شتافت و آن را به چهار صد و هشتاد درم فروخت و پول آن را كه بر دامان جامه خويش بسته بود ، بياورد و در برابر پيغمبر گذاشت « 16 » درحالىكه او را از پرداخت چنين مبلغ اندكى شرم بود و ميدانست كه حتى اين مبلغ از مهريه‌اى كه مستمندان ميپردازند كمتر است و حال آنكه عده‌اى از اصحاب سرمايه‌دار چندين برابر اين مايه را تقديم ميكرده‌اند .\r\nپيغمبر ميخواست كه فاطمه را بعلى دهد ، زيرا توجهى به دارائى دنيا كه آن را رابطه‌اى با فضايل نبوده و بالاخره به خاك نيستى بازگشت ميكرد ، نداشت و بدان جهت دخت خويش بمرتضى مىسپرد كه همتائى براى او در بين ياران خويش سواى او نمىيافت و على نخستين شخصيتى بود كه دانشگاه اسلامى را با احراز بلندترين مراتب علمى و اخلاقى پيموده بود و فرمان آسمانى همچنين ايجاب ميكرد و چون فاطمه را جز على همسر لايقى نبود ، به همين روى چنين ازدواج فرخنده‌اى را سامان داد . « 17 »\r\nبراى آن فاطمه را بعلى داد كه دودمانش محدود به خاندان على و فاطمه بود « 18 » و آيا پيامبر جز فرمان و راهنمائى آسمانى چيزى در اين باره\r\n\r\n\r\n","description":"","footnote":"\r\n( 16 ) - كنز العمال ، جلد 7 ، ص 114 و در تاريخ خميس آمده است كه على شتر و برخى اجناس ديگر را فروخت و مهريه فاطمه را بپرداخت .\r\n( 17 ) - بحار ، جلد 10 ، ص 31 .\r\n( 18 ) - بحار ، جلد 10 ، ص 30 .\r\n","page_name":" 38 ","page_number":42},
  {"content":"\r\n\r\nمىجست و همين دستور عرشى بود كه او را بشخصيتى در ازدواج فاطمه هدايت كرد كه پيكره پرهيزگارى و كمال بود . اين همان على بود كه از نردبان فضيلت بالا رفت و به آخرين مدرج بزرگى رسيد و هيچ‌كس بر او و در پذيرش اسلام سبقت نگرفت . « 19 »\r\nاكنون اى خواننده بزرگوار ! بيا تا به آنچه از جهيزيه فاطمه به خانه على فرستاده شد ، نگاه كنيم . ( 1 ) پيغمبر پس از آنكه پولها را گرفت بخشى از آن را به « بلال » داد تا مقدارى عطر بخرد و بقيه را به « سلمان » و « ام سلمه » داد و ساعتى نگذشت كه جهيزيه فاطمه تهيه شد و آن عبارت از پوست گوسفند و چند ظرف سفالين « 20 » و غير آن بود . و اين در اولين نگاه اندك به نظر ميرسد ، ولى در برابر خرد از گوهرهاى گرانبها ارزنده‌تر است و بر آنچه در گنجينه پادشاهان و خزانه سرمايه داران يافت مىشود ، برترى دارد .\r\nاتفاقا « لامنس » مستشرق « 21 » در اين جريان روى يك اشتباه بزرگ و فسادانگيز راه غلط پيموده و نتيجه‌اى بر عكس گرفته و گفته است جهيز\r\n\r\n\r\n","description":"","footnote":"\r\n( 19 ) - استيعاب ، جلد 3 ، ص 31 و در اين كتاب آمده است كه پيامبر بروز دوشنبه برانگيخته شد و على در روز سه شنبه به او ايمان آورد .\r\n( 20 ) - الصبيان ، ص 90 و در مستدرك الحاكم ، جلد 2 ، ص 85 آمده است كه پيغمبر تجهيز كرد فاطمه را بسفره‌اى و قرابه‌اى و رختخوابى كه در لاى آن ليف خرما بود و در ذخائر عقبى ، ص 325 آمده است كه على ، فاطمه را در حالى به همسرى گرفت كه براى آنها جز پوست تختى نبود كه شب بر آن ميخفتند و روز شتر آب كش خود را بر آن علف ميدادند .\r\n( 21 ) - هانرى لامنس مسيحى ( 1937 - 1862 ) مستشرق بلژيكى كه به علت بحث از زندگى عربهاى جاهلى و حكومت امويان شهرت يافته است و تأليفاتى از قبيل « اسلام و شرح خلافت يزيد » داشته است .\r\n","page_name":" 39 ","page_number":43},
  {"content":"\r\n\r\nاندكى كه محمد ( ص ) بدخترش فاطمه داد دليل عدم علاقه او نسبت بفاطمه و شوهرش على بود آنچنان كراهتى كه از آن سخنى بر زبان نمىآورد . « 22 »\r\n( 1 ) اين سخن زائيده دورى اين مرد از شناخت حقيقت دين و فلسفه احكام و اعتقادات اسلامى است و اينكه مظاهر دوستى پدر به فرزند هنگامى تجلى مىكند كه محبت او از نعمتهاى زندگى و خرميهاى آن بيشتر باشد و اين مورخ نميداند كه پايگاه نبى اسلام بسى والاتر از آنست كه در برابر عشق بزخارف ناچيز دنيا خضوع كند بلكه منظورش از اين كار بنيانگذارى صحيح يكى از مهمترين اركان استوار زندگى است كه خوشبختى جامعه آدمى بر آن پىريزى شده و اين امر مهم عبارت از آسان ساختن ازدواج بكمى مهريه است و اين صداق اندكى كه پيامبر بدان رضايت داد و جهيزيه مختصرى كه براى گراميترين فرزندان انسانى فراهم آورد ، سنت استوارى است براى ايجاد يك نظام اجتماعى جاودانى ، تا از چنين اقدامى همه مسلمانان سرمشق گيرند .\r\nشكى نيست كه افزونى مقدار كابين ، توده مستمند را كه توانائى پرداخت صداقى كلان ندارند از امر ازدواج بازمىدارد و به همين جهت پيامبر اسلام از فراوانى ارزش مهريه ناخشنود بود و فرمود : برترين زنان امت من كسانى هستند كه قباله‌اى كمتر داشته باشند و گويند كه بانوئى را بيكى از ياران خويش بزنى داد و صداق او را تعليم سوره‌اى از قرآن كريم مقرر فرمود « 23 » .\r\n\r\n\r\n","description":"","footnote":"\r\n( 22 ) - فاطمه و دختران محمد .\r\n( 23 ) - صحيح مسلم ، جلد 1 ، ص 545 .\r\n","page_name":" 40 ","page_number":44},
  {"content":"\r\n\r\n( 1 ) كسى كه بشريعت پاك اسلامى بنگرد در مىيابد كه اين آئين - حنيف در اشاعه امر ازدواج و كم شمردن ميزان صداق كوشيده و برترى هر دو همسر را در اين امر الغاء فرموده است و همه مسلمانان را همتاى يكديگر قرار داده است بدان سبب كه ريشه فساد كنده شود و نسلى فراوان بوجود آيد .\r\nاين حكمتهاى روشن بر « لامنس » مستشرق مخفى مانده و بدين جهت چنين نتيجه پستى را كه ياد كرديم بدون دريافت هدايت و ناآگاه از نظام اجتماعى اسلام كه مردم را بشايستگى همگانى و پاكدامنى آنها ميخواند از فكر كوتاه خود گرفته است .\r\nهنگامى كه جهيز فاطمه تهيه شد ، رسول خدا جمعيت انبوهى از مهاجر و انصار را فرا خواند و خطبه نكاح را ايراد فرمود « 24 » و پس از اجراى\r\n\r\n\r\n","description":"","footnote":"\r\n( 24 ) - شبلنجى در صفحهء 42 نور الابصار خطبه پيامبر را بهنگام نكاح فاطمه چنين آورده است : نيايش خدائى را كه بنعمتهايش ستايش مىشود . آنكه او را بتوانائيش پرستند و پادشاهى كه همه فرمانش را گردن گذارند . و از شعله‌هاى عذاب بپايگاه او فرار كنند . فرمانش در زمين و آسمانش رواست . خدائى كه جهانيان را بتوانائى خويش هستى بخشيد و آنان را به احكام خويش از يكديگر امتياز داد و بانگيزش پيامبر خويش محمد ( ص ) گرامى داشت . همانا خداى بزرگ كه او را شكوه و چيرگى است ، دامادى را خويشاوندى پيوسته و فرمانى واجب و دستورى دادگرانه و خيرى همگان قرار داد و ارحام را به آن قوى و مردم را برعايتش ملزم ساخت . پس گفت خداوند « اوست كه آفريد از آب انسانى را پس گردانيدش نژادى و پيوندى و باشد پروردگار تو توانا . سورهء 25 ، آيهء 26 » و امر خدا بسوى قضاى او جريان دارد و قضايش بر قدر جارى ميگردد و براى هر قضا قدرى است و هر قدرى را اجلى و براى هر اجل كتاب و محاسبه‌اى « محو ميگرداند خدا آنچه خواهد و ثابت ميدارد و اصل كتاب نزد اوست .\r\nسورهء 13 ، آيهء 39 » . پس خداوند به من فرمان داده است كه فاطمه را به همسرى على\r\n","page_name":" 41 ","page_number":45},
  {"content":"\r\n\r\nصيغه عقد ، از خدا براى آنها روابطى نيكو و فرزندانى شايسته در خواست كرد .\r\n( 1 ) پس فرمود كه براى مدعوين جشن عروسى ، ظرف‌هاى پر از خرما را پيش گرفتند و فرمود تناول كنيد و حاضرين از آن خرما كام خويش را شيرين كردند « 25 » و پس از تناول پراكنده گرديدند درحالىكه براى عروس و داماد خوشبختى و مباركى و فرزندان پاك از خداى ميخواستند .\r\nچون شب زفاف فرا رسيد رسول خداى « ام سلمه » را فرمود كه به خانه على رود و به او آگهى دهد كه به آنجا خواهد رفت . « ام سلمه » با دسته‌اى از زنان كه بانوان حريم نبوت در پيشاپيش آنها حركت ميكردند ، فاطمه را بحجله زفاف بردند و در خانه على جاى دادند و چون پيامبر نماز عشاء بگزارد و از پذيرائى مدعوين بپرداخت ، « 26 » بخانهء على ( ع ) رفت .\r\n\r\n\r\n","description":"","footnote":"\r\nدهم و شما را گواه ميگيرم كه فاطمه را بعلى دادم بصداق چهار صد مثقال نقره و من به اين دستور پايدار و فرمان استوار خشنودم . خداوند خاندان آنان را فراهم آورد و و بايشان بركت بخشد و دودمان‌شان را پاكيزه گردانيده و نژادشان را كليدهاى رحمت كان‌هاى حكمت و پناهگاه امت قرار دهد . من اين گفتار را گفتم و از خداوند براى خودم و آنها طلب آمرزش ميكنم . در اين جريان امام على ( ع ) حضور نداشت و براى انجام كارى بيرون رفته بود و چون خطبه عقد بپايان رسيد ، وارد شد . چون پيغمبر او را ديد تبسمى كرد و فرمود : اى على ! خداوند به من فرمان داد كه فاطمه را به همسرى تو دهم و من او را به چهار صد مثقال نقره به ازدواج تو در آوردم . على عرضه داشت : اى رسول خدا به آنچه تو كردى راضى هستم و سر به زمين نهاد و سجده شكر بجاى گذاشت و چون سر برداشت ، پيغمبر فرمود : بركت خداى بر شما باد . پروردگار كوشش شما را بسعادت رساند و دودمانى پاك و فراوان بشما بخشايد .\r\n( 25 ) - ذخائر العقبى ، ص 30 .\r\n( 26 ) - در طبقات ابن سعد ، جلد 8 ، ص 13 آمده است كه رسول خدا فرمود : در\r\n","page_name":" 42 ","page_number":46},
  {"content":"\r\n\r\n\r\nپيدايش كانون رسالت\r\n( 1 ) پيغمبر بخانهء على ( ع ) رفت و فرمود برادرم كجاست ؟\r\n« ام ايمن » با شگفتى پرسيد على برادر تو است كه بداماديش گرفته‌اى ؟\r\nفرمود آرى « 27 » .\r\nپيغمبر در خانهء على نشست و چون مجلس آرام گرفت به فاطمه فرمود :\r\nمقدارى آب بياور . فاطمه ظرفى آب بحضور آورد . پيغمبر مقدارى از آن را بر سر و پيكر دخترش پاشيد و گفت : خداوندا فاطمه و فرزندانش را از شرّ اهريمن به پناه تو مىآورم « 28 » و مقدارى ديگر از آب را به دوش و شانهء فاطمه ريخت و بعد به على ( ع ) فرمود : تو هم قدرى آب بياور و چون على ( ع ) آب آورد ، آن را بر سر و اندام على پاشيد و گفت : خداوندا على و فرزندانش را از شرّ شيطان به پناه تو مىآورم و بقيه را بر پشت و شانهء على ريخت و فرمود : بنام خدا و بركت خدا بخانوادهء خويش درآى و براى آنها از درگاه الهى درخواست سعادت و فرخندگى كرد و بخانه‌اش بازگشت « 29 » .\r\n\r\n\r\n","description":"","footnote":"\r\nاين عروسى بايد وليمه‌اى داد . سعد گفت من گوسفندى دارم و عده‌اى از اصحاب هم مقدارى ذرت فراهم آوردند و در كنز العمال ، جلد 7 ، ص 114 آمده است : پيغمبر فرمود در اين عروسى ناچاريم وليمه بدهيم و دستور بكشتن گوسفندى داد و مردم بر او گرد آمدند و در اسعاف الراغبين از جابر نقل شده كه رسول خدا ما را در جشنى دعوت كرد كه هرگز بمانند آن نديده بوديم و در آن جشن پيغمبر خدا براى ما ، مويز و خرما تهيه كرده بود .\r\n( 27 ) - صواعق المحرقه و در جلد دهم بحار آمده است كه پيغمبر فرمود : آرى به خدا قسم اى ام ايمن ، فاطمه را به همسرى مردى شريف در آوردم كه در دو جهان آبرو دارد و از مقربان درگاه خداست .\r\n( 28 ) - در روايت آمده كه آب را در برابرش پاشيد .\r\n( 29 ) - كنز العمال ، جلد 7 .\r\n","page_name":" 43 ","page_number":47},
  {"content":"\r\n\r\n( 1 ) اين ازدواج خجسته كه تأسيس خاندان نبوت را حائز بود بسال دوم هجرت اتفاق افتاد . « 30 »\r\nروزگار بر اين ازدواج مقدس مىگذشت و اين دو همسر عاليقدر زندگانى شيرين و آرامى را مىگذرانيدند و خانهء سادهء آنها را موجى از شادمانى و دوستى و مهر و وفا در بر مىگرفت .\r\nفاطمه و على دو يار و همكار هم بودند و سنگينى هر گونه سختى را از دوش هم بر ميداشتند و بگرمى و عشقى پاك ، كانون پرفروغ خانواده را حرارت مىبخشيدند و هرگز سخنى و رفتارى تلخ و ناروا در آن محيط پاك ، مشهود و معمول نبود . در خلال همين روزگار خرم بود كه فاطمه باردار شد و پيامبر او را به ولادت پسرى فرخنده پى بشارت داد .\r\nدر همين دوران بود كه روزى « ام الفضل » « 31 » بحضور پيغمبر آمد و\r\n\r\n\r\n","description":"","footnote":"\r\n( 30 ) - در تاريخ خميس آمده است كه على با فاطمه در رمضان سال دوم هجرى ازدواج كرد و در ذيحجه او را به خانه برد و مسعودى ازدواج را در سال اول هجرى ذكر نموده است . مدت عمر على ، در اين وقت 21 سال و پنج ماه و عمر زهرا پانزده سال و پنج ماه بوده است ( مواهب اللّدنّيّة ابن حجر ) در مروج الذهب و طبقات الصحابة ، عمر زهرا 18 سال و عمر على 15 سال ذكر شده است و مجلسى در جلد 10 بحار نوشته است كه فاطمه در ده سالگى ازدواج كرده و در هجده سالگى رحلت كرده است .\r\n( 31 ) - ام الفضل همسر عباس بن عبد المطلب نامش لبابه دختر حارث هلالى بود . لبابه اولين بانوئى است كه پس از خديجه اسلام آورد ، وى خواهر ميمونه همسر پيغمبر است و از پيغمبر احاديثى نقل كرده است ( اصابه ، جلد 4 ) .\r\nدر استيعاب آمده است كه پيامبر بخانهء ام الفضل ميرفت و خواب نيمروز را در آنجا مىكرد ، او از عباس شش فرزند آورد كه هيچ زنى مثل آنها را نزائيد ، يكى فضل كه بنام او كنيه گرفت و كنيهء عباس هم ابو الفضل بود و عبد اللّه فقيه و\r\n","page_name":" 44 ","page_number":48},
  {"content":"\r\n\r\nگفت در خواب ديدم كه عضوى از پيكر شما در دامان من افتاد . پيغمبر فرمود : خوب خوابى ديده‌اى به زودى پسرى از فاطمه به دنيا مىآيد و تو او را با پسرت « قثم » شير خواهى داد . « 32 »\r\n( 1 ) چشمها بخانهء فاطمه بود كه نوزاد خاندان نبوت را به دنيا آورد و بيش از همه شخص پيامبر چنين تولد مباركى را انتظار مىكشيد و اشتياقى وافر بظهور آن مولود فرخنده داشت تا بمقدم پرخيرش زندگانى على و فاطمه را رونق بخشد و سعادتى روشن بر سرشان سايه گسترد .\r\n\r\n\r\n","description":"","footnote":"\r\nعبيد اللّه فقيه و معبد و قثم و عبد الرحمن و هفتمين دخترى بنام ام حبيبه بود .\r\nعبد اللّه يزيد هلالى دربارهء ام الفضل چنين مىسرايد :\r\nهيچ بانوى نجيبى از مرد توانائى در هيچ يك از كوهستانها و بيابانها چنين شش فرزندى نزائيد كه از ام الفضل و همسرش با چنين بزرگوارى پديد آمده باشند ، پدر آنها عموى مصطفى همان شخصيت برترى است كه آخرين و بهترين پيامبران است .\r\n( 32 ) - در تاريخ خميس جلد يك ، آمده است كه چون حسن به دنيا آمد او را ام الفضل شير داد ولى در جلد چهارم الاصابه آمده است كه ام الفضل اين خواب را قبل از تولد حسين ديد و چون حسين به دنيا آمد او را شير داد .\r\n","page_name":" 45 ","page_number":49},
  {"content":"\r\n . \r\n","description":"","footnote":"","page_name":" 46 ","page_number":50},
  {"content":"\r\n\r\n( 1 )\r\n\r\nميلاد حسن ( ع )\r\n\r\n","description":"","footnote":"","page_name":" 47 ","page_number":51},
  {"content":"\r\n\r\n( 1 ) فروغ امامت بر جهان اسلام از خانه‌اى تابيد كه خداى به آن خانه پايگاهى بلند بخشيده و فرمان داده است كه نامش در آن كانون مقدس برده شود و از درخت پاك ولايت شاخسارى برخاست كه خداى دينش را در سايهء آن نگهبانى فرمود و بين دو توده از امت مسلم ، نعمت صلح را برقرار ساخت .\r\n\r\n","description":"","footnote":"","page_name":" 48 ","page_number":52},
  {"content":"\r\n\r\n( 1 ) فرزند گرامى رسول و نخستين نوادهء او كه بر جوانان بهشت آقائى دارد بهنگامى پا بجهان هستى نهاد كه فرخنده‌ترين و مقدسترين ماه‌هاى سال بود ، ماه رمضان ، ماه خدا و اين حادثه بسال دوم يا سوم هجرى رخ داد . « 1 »\r\n\r\n\r\n","description":"","footnote":"\r\n( 1 ) - بنا بنوشتهء الاصابه ، الاستيعاب ، جلد 1 ، تاريخ خلفاء سيوطى ، صفحهء 73 و دائرة المعارف بستانى ميلاد آن حضرت پانزدهم رمضان سال سوم هجرت بوده است ، ولى شذرات الذهب ولادتش را در پنجم شعبان ذكر كرده است و اين اشتباه آشكارى است و با ولادت حسين مشتبه شده است و مرآة العقول سال ولادت را دوم هجرى ذكر كرده است ولى در حقيقت مغايرتى بين اين دو تاريخ نيست ، زيرا اينها بمبدا تاريخ برمىگردد و مبدأ اصلى تاريخ با مبدأ اصطلاحى آن فرق دارد و در اين اختلاف سه وجه آمده است :\r\nاول آنكه هجرت نبوى در ماه دوم ربيع الاول اتفاق افتاده و آن ماه مبدأ تاريخ است و ياران پيامبر هم تا شصت سال همين مبدأ را محسوب ميداشته‌اند و روايتى كه امام مجتبى در سال دوم هجرى تولد يافته بر اساس همين تاريخ است .\r\nدوم اينكه مبدأ تاريخ اين ميلاد ماه رمضانى است كه پيشتر از ربيع الاولى است كه هجرت در آن اتفاق افتاده است و ابتداى سال شرعى هم همان است و روايتى كه ميلاد امام در سال سوم هجرى بوده بر مبناى همين محاسبه است .\r\nسومين وجه ، تاريخى است كه عمر معمول داشته و بر طبق آن محرم ، اول سال هجرى است . بنابراين ، تحقيق صاحب كتاب « مرآة العقول » اين دو اختلاف را بر طرف مىكند .\r\nاما نظر فريد وجدى در جلد سوم دائرة المعارفش كه ولادت امام حسن ، شش سال قبل از هجرت بوده بر خلاف نظر همهء مورخين است ، زيرا چنان كه بعدا توضيح ميدهيم ، حضرت على قبل از هجرت با فاطمه ازدواج نكرده است .\r\nدربارهء چگونگى ولادت امام حسن در تاريخ الخميس ، جلد اول ، چنين آمده است كه پيغمبر ، اسماء دختر عميس و ام ايمن را به نزد فاطمه فرستاد و آنها بر او آية الكرسى و معوذتين را تلاوت كردند . اسماء ميگويد من در فاطمه اثرى از نفاس نديدم و جريان را به پيغمبر گفتم ؛ فرمود : فاطمه پاك و پاكيزه است .\r\n","page_name":" 49 ","page_number":53},
  {"content":"\r\n\r\n( 1 ) در چهرهء نوزاد ترسيمى از سيماى پيامبر ميدرخشيد و فروغ نبوت و امامت به همراه هم در پيشانى بلندش تجلى داشت . خبر ولادت حسن ، پيامبر را شادمان كرد و موجى از سرور قلب پاكش را در برگرفت و بلافاصله بخانهء فاطمه رفت ، همان دخترى كه از فرزندان او مردان و زنان آينده افتخار مىيابند ، پيامبر به آنجا رفت تا ميلاد نوزاد را بدخترش فاطمه و برادرش على ( ع ) شاد باش و مباركباد گويد و از بركات وجود خويش كه همهء جهان را دربرگرفته به آن كودك افاضه فرمايد .\r\nچون به خانه رسيد فرياد زد : اسماء پسرم را بياور . اسماء نوزاد را كه در پارچه‌اى زرد رنگ پيچيده بود بحضور آورد . پيامبر فرمود مگر بشما نگفتم كودك را در پارچهء زرد نگذاريد . پس زبان در دهان كودك نهاد و گفت خداوندا ، او و فرزندانش را از شرّ اهريمن مردود ، به پناه تو مىآورم « 2 » و بعد در گوشهاى كودك اذان و اقامه گفت « 3 » و اين نغمهء آسمانى ، نسيم جانبخشى بود كه از دهان پيامبر بر گوش حسن وزيد تا درخشانتر از آنچه در جهان است بر پهنهء هستى بدرخشد .\r\nچه سر آغاز نيكوئى كه در حيات حسن پديد آمد و چنين طليعهء نيكوئى ديگران را پديد نيامد .\r\n\r\n\r\n","description":"","footnote":"\r\nگويند مدت حمل حسن ، شش ماه بوده است ولى صاحب فصول المهمه اين سخن را درست نميداند و ميگويد : فرزندى در شش‌ماهگى به دنيا نيامده كه زنده بماند مگر عيسى بن مريم و در اعيان الشيعة نيز چنين آمده است .\r\n( 2 ) - دائرة المعارف بستانى ، جلد 7 .\r\n( 3 ) - در « مسند ابن حنبل » جلد 6 ، گفته شده است كه بدستور پيغمبر ، اسماء و ام سلمه در گوش كودك اذان گفتند و فرمود هر كودكى را بايد چنين كنند تا خداوند او را از شر شيطان نگه دارد ، شبلنجى هم در نور الابصار اين مطلب را آورده است .\r\n","page_name":" 50 ","page_number":54},
  {"content":"\r\n\r\n( 1 ) نخستين آوائى كه به گوش نوزاد رسيد نداى حيات‌بخش نيايش پيغمبر بود و اين نغمات آسمانى چنين كلمات بلند و مقدسى را در برداشت :\r\nاللّه اكبر لا إله الا اللّه خدا بزرگتر است . خدائى جز اللّه نيست .\r\nپيغمبر با چنين كلمات مقدسى كه حقيقت ايمان را متضمن بود شجرهء پاك كلمهء حق را در وجود فرزند گراميش ايجاد كرد و كام جانش را بحلاوت ايمان شيرين ساخت ، تا از پيروان حق باشد و با پىگيرى هدف ممتاز و حقيقى خويش باطل و تباهى را از ميان بردارد .\r\nپيامبر از على پرسيد كه نام اين نوزاد مسعود را چه گزارده‌اى ؟\r\nعرضه داشت : من برسول خدا سبقت نمىجويم . پيامبر گفت منهم بر امر پروردگارم پيشى نخواهم جست . در اين هنگام الهام خداوندى بر پيامبر فرود آمد و حضرتش دستور داد نام نوزاد را « حسن » بگذارند . « 4 »\r\n\r\n\r\n","description":"","footnote":"\r\n( 4 ) - در جلد اول تاريخ خميس آمده است كه جبرئيل بر پيغمبر نازل شد و گفت خدايت درود ميفرستد و ميفرمايد على ( ع ) در برابر تو همان مقامى را دارد كه هارون در نزد موسى داشت ولى پس از تو پيامبرى نيست . پس اين پسرت را با فرزند هارون همنام كن . پيغمبر پرسيد نام او چيست ؟ گفت : شبر . پيامبر فرمود ولى زبان من عربى است . جبرئيل گفت او را حسن نام گزاريد و پيغمبر چنين كرد . نظير همين روايت را عاملى در اعيان الشيعة ذكر كرده است . در اسد الغابه و تاريخ خميس آمده است كه نام حسن در جاهليت معروف نبوده است . در تاريخ خميس آمده است كه پيغمبر در هفتمين روز ولادت ، حسن را نام نهاد ولى همهء مورخين معتقدند كه نام‌گزارى در همان روز ولادت انجام يافته است . در جلد اول استيعاب آمده است كه چون حسن به دنيا آمد پيامبر بخانهء فاطمه رفت و فرمود فرزندم را بياوريد و پرسيد او را چه نام نهاده‌ايد ؟\r\nگفتند حرب . فرمود : نه ، نامش حسن است و چون حسين به دنيا آمد فرمود او را چه نام نهاده‌ايد ؟ گفتند حرب . فرمود : نه ، نامش حسين است و هنگامى كه سومى به دنيا آمد ، فرمود : نامش چيست ؟ گفتند حرب است . فرمود : نه ، او محسن است و بعد گفت\r\n","page_name":" 51 ","page_number":55},
  {"content":"\r\n\r\nو به حق چنين نامى بهترين نامهاست و در نيكوئيش همين كافى است كه خداوند آن را برگزيده است و زيبائى چنين نامى دلالت بر حسن معنوى و جلوهء حقيقت دارد .\r\n( 1 ) چون هفت روز از تولد حسن ( ع ) گذشت پيغمبر به خانه على ( ع ) رفت تا بشكرانهء اين ولادت قربانى كند و آنچه توانائى مالى داشت فراهم آورد و حسن ( ع ) را عقيقه كرد « 5 » و گوسفندى را قربانى نمود . « 6 »\r\n\r\n\r\n","description":"","footnote":"\r\nمن فرزندانم را بنام پسران هارون ، شبر و شبير نامگذارى كرده‌ام ولى ميتوان گفت كه اين حديث ساختگى است ، زيرا اولا دشمنى بين فرزندان هاشم و دودمان حرب ، پنهان نبوده پس چگونه خاندان پيغمبر چنين نامى را بفال نيك ميگرفتند ، ديگر آنكه اعتراض پيامبر بنام حرب در نامگذارى حسن كافى بود كه در نامگذاريهاى بعدى تكرار نشود ؛ سوم آنكه محسن در زمان حيات پيغمبر به دنيا نيامد . احمد بن حنبل در مسند از حضرت على روايت كرده كه فرمود من حسن را بنام عمويم حمزه و حسين را بنام برادرم جعفر نام نهادم ولى پيغمبر فرمان داد نام آنها را تغيير دهم . اين روايت هم ضعيف است و مورخين آن را ننوشته‌اند .\r\n( 5 ) - عقيقه در لغت بمعنى پشم گوسفند و موى نوزاد است و از كلمهء عق گرفته شده كه بمعنى شق و قطع است ، عقيقه از مستحبات مؤكد است و بعضى از فقها آن را واجب دانسته‌اند و پيامبر در وقت قربانى گوسفند گفت : بنام خدا ، عقيقه‌ايست از حسن ، خداوندا ، استخوانش به استخوان فرزند و گوشتش به گوشت او باد ، خدايا اين قربانى را موجب نگهدارى آل محمد قرار ده .\r\n( 6 ) - دائرة المعارف بستانى ، جلد 7 ، تاريخ الخميس ، جلد اول ، اعيان الشيعة جلد 4 ، در نور الابصار و جوهرة الكلام و مستدرك حاكم آمده است كه پيغمبر حسنين را هر كدام با دو گوسفند عقيقه كرد ، ولى اين روايت ضعيف است و شمس الدين ذهبى در تلخيص مستدرك به آن اعتراض كرده و گفته است راوى اين خبر « سوار » است كه مردى ضعيف الروايه است و فقهاى اسلامى هم بيش از يك گوسفند در تشريع عقيقه ذكر نكرده‌اند .\r\n","page_name":" 52 ","page_number":56},
  {"content":"\r\n\r\n( 1 ) اين اقدام پس از وى سنتى براى امت گرديد و پيغمبر موى سر فرزندش را نيز تراشيد و هم وزن مويش بمستمندان پول نقره داد « 7 » و بر سر نوزاد مقدارى عطر و زعفران ماليد « 8 » و او را ختنه كرد . « 9 »\r\nواقعا محبتى پدرانه بچنين پاكيزگى ديده نشده و عاطفه‌اى اين گونه با عنايت همدوشى نكرده و مهرى اين گونه گرم و عميق بظهور نپيوسته است .\r\nو اين درخت امامت بود كه چنين شاخهء شادابى بر آورده بود و طراوت و زيبائى نبوت در آن جلوه داشت .\r\nاين « انس » است كه ميگويد : هيچ‌كس همچون حسن ( ع ) به پيامبر همانند نبود و راويان سيمايش را چنان نمايش ميدهند كه بچهرهء ملكوتى پيامبر ميمانست . رخسارش سفيد و آميخته بسرخى بود و در چشمانش سياهى درخشنده‌اى برق ميزد « 10 » و توده‌هاى موى سرش انباشته و پيچيده بود ، « 11 » استخوانها و عضلاتى درشت و سطبر داشت « 12 » و فاصله شانه و بازوانش\r\n\r\n\r\n","description":"","footnote":"\r\n( 7 ) - تاريخ الخميس و نور الابصار ، در اين كتاب آمده كه وزن موى كودك معادل يكدرهم يا كمتر بوده است .\r\n( 8 ) - پيغمبر بدست خود بر سر كودك عطر ماليد . در جلد دهم بحار آمده كه اعراب جاهلى بر سر نوزاد خود خون ميماليدند و پيغمبر به اسماء فرمود اين كار يادگار دوران جاهليت است و او را از چنين كارى بازداشت .\r\n( 9 ) - نور الابصار .\r\n( 10 ) - ادعج العينين .\r\n( 11 ) - ذا وفره .\r\n( 12 ) - عظيم الكراديس .\r\n","page_name":" 53 ","page_number":57},
  {"content":"\r\n\r\nزياد بود ، « 13 » موئى در هم پيچيده « 14 » و محاسنى انبوه و كوتاه داشت « 15 » و گردنش بمانند ابريقى نقره ميدرخشيد « 16 » و همچنانكه در زيبائيهاى صورى به پيغمبر ميمانست در اخلاق والائى كه پيامبر بداشتن آن بر همهء پيامبران برترى داشت ، شبيه جدش بود . « 17 »\r\n( 1 ) پيامبر ميديد كه فرزندش نمونهء كوچكى از وجود خودش در نيكخوئى و بلند مقامى و پاكى نفس است و به حق شايستهء آن است كه از شعاع نبوت پرتو گيرد و رهنمونى امت را پس از پدرش عهده دار گردد .\r\nديدگان نافذ پيامبر اين حقيقت را از ما وراء عالم ماده ميديد كه آنچه براى او در اقيانوس حيات بموج آمده ، حسن را هم تحقق همان بهره ، مسلّم خواهد بود .\r\nبه همين جهت شعاع تربيت و عنايتش را بر اين فرزند گرامى انعكاس مىبخشيد و او را در پناه تربيت و مهر معنوى خويش قرار ميداد و از همان روز ولادت اين توجه و عنايت بيدريغ خود را دربارهء حسن ( ع ) مبذول ميداشت كه در صفحات بعدى ، شدت تكريم و مهرورزى شگفت‌آور پيامبر نسبت بفرزندش تا آنجا كه امكان انعكاس دارد ، بيان خواهد شد .\r\n\r\n\r\n","description":"","footnote":"\r\n( 13 ) - بعيد المنكبين .\r\n( 14 ) - جعد الشعر .\r\n( 15 ) - كث اللحيه .\r\n( 16 ) - كان عنقه ابريق فضه ، تاريخ الخميس جلد اول ، بستانى هم برخى از اين اوصاف را در جلد هفتم دائرة المعارف خود ذكر نموده است .\r\n( 17 ) - تاريخ يعقوبى ، جلد دوم ، غزالى در احياء العلوم مىنويسد كه پيغمبر فرمود : حسن در آفرينش و خوى به من شباهت دارد .\r\n","page_name":" 54 ","page_number":58},
  {"content":"\r\n\r\n( 1 )\r\n\r\nهوش و شخصيت\r\n\r\n","description":"","footnote":"","page_name":" 55 ","page_number":59},
  {"content":"\r\n\r\n( 1 ) دوران كودكى حسن ( ع ) سپرى مىشد و او نمونه‌اى عالى از تكامل انسانى و نشانهء روشنى از پاكيزگى و بلندهمتى و رمزى از هوش سرشار و نفوذ شخصيت بود بدان جهت كه همهء امتيازات يك پرورش عالى در نهادش بهم بر آمده و همهء نشانه‌هاى كامل تربيت اسلامى در وجودش تراكم يافته بود .\r\n\r\n","description":"","footnote":"","page_name":" 56 ","page_number":60},
  {"content":"\r\n\r\n( 1 ) پيغمبر شعاعى از روح بلندش را بر وجود اين فرزند انعكاس ميداد و على ( ع ) او را از حكمت و معرفت و نمونه‌هاى پاك و روش روشن خويش سيراب مىساخت و فاطمهء ( ع ) پاكدامن كه نجيب‌ترين دختران حواست در گلشن وجود حسن ( ع ) نهال فضيلت و كمال را غرس ميكرد .\r\nدر روانشناسى جديد ثابت شده است كه در كوچكترين موارد ، عادات و همچنين مهمترين خصوصيتهاى عقلى و اخلاقى و آنچه در پايگاههاى همگانى از نقطه نظر زندگانى و عمل كه در ديدگاه كودك قرار ميگيرد ، طفل باندازهء زياد اهل تقليد است . البته گاهى اين تقليد همراه با درك و فهم است ولى در بيشتر حالات خارج از حيطهء شعور است .\r\nپس بهنگامى كه كودك در پرتو تقليد اشخاص كامل و پاك سرشت قرار گرفت از اخلاق و عواطف پاكشان متأثر ميگردد و اين تأثير در نخستين گام به صورت تقليد در مىآيد ، ولى بعد به صورت عادت ظاهر مىشود و عادت هم طبيعت ثانوى است و تقليد يكى از دوراهى است كه از آن رهگذر خصايص فردى بدست مىآيد و اخلاق شخصى ايجاد مىگردد « 1 » .\r\nبر طبق همين قاعده مسلّم است كه حسن ( ع ) در امتيازات عقلى و اخلاق در بلندترين قلهء انسانى قرار دارد ، زيرا او در خانهء وحى بوجود آمده و در دامان تربيت پيامبر پرورش يافته است ، پيامبرى كه دنياى هستى او را به صورت برترين انسانها در برگرفته است .\r\nحسن ( ع ) به خوبى ميديد كه نيايش در هر دورى از روزگار نبوتش بتأسيس مراحلى روشن از حيات جاودانى انسانها مىپردازد و در رهنمونى مردم بسوى حقيقت و درستى ، مردانه ميكوشد . او خواهان خير خواهى\r\n\r\n\r\n","description":"","footnote":"\r\n( 1 ) - روانشناسى در حيات ، نوشتهء لماندر .\r\n","page_name":" 57 ","page_number":61},
  {"content":"\r\n\r\nو اندرز مردم است و توده را بسوى يكتاپرستى و يگانگى با چنان خوئى و الا ، رهبرى مىكند كه براى هر انسان ارزنده‌اى سرمشق و رهنمونى نيكوست .\r\nو اينك همين پيامبر بود كه چنين امتيازات كامل و درخشنده‌اى را در روح و انديشهء فرزندش ، جاى ميداد و حسن ( ع ) هم آنها را مشتاقانه فرا ميگرفت .\r\n( 1 ) حسن ( ع ) بهنگامى كه هنوز ناخنهايش نرم بود ، اين حقايق را بشناخت و به اندرز و راهنمائى مردم اهتمام ورزيد و در تعليم و هدايت مردم روشى را مىپيمود كه رمزى از نرمخوئى و اخلاق والاى او بود .\r\nدر اين مورد چنين ميگويند كه روزى او و برادرش حسين ( ع ) پير مردى را ديدند كه بشيوه‌اى ناقص وضو مىساخت از آنجا كه عشقى وافر به آموزش و راهنمائى مردم داشتند ، نخواستند كه او را در چنين اشتباهى باقى بگذارند و از سوئى نميخواستند بتحقير آن مرد سالمند بپردازند ، ناگزير نزاعى ساختگى برپا كردند و هر يك به ديگرى ميگفت :\r\nتو وضو گرفتن را بلد نيستى و داورى به پير مرد بردند و گفتند اى شيخ ! ما در برابر تو وضو ميگيريم تا قضاوت كنى وضوى كدامين درست است و چون وضو گرفتند ، شيخ بدون آنكه تحقير شود باشتباه خود پى برد و گفت كار هر دوى شما درست است و من پيرمرد نادانم كه اين عمل بدرستى انجام نميدهم و اكنون اين فريضه را از شما آموختم و از اشتباهم بازگشتم . « 2 »\r\nاين نمونه‌اى از درخشندگى اخلاقى اوست و بدرستى نشان ميدهد\r\n\r\n\r\n","description":"","footnote":"\r\n( 2 ) - بحار ، جلد دهم .\r\n","page_name":" 58 ","page_number":62},
  {"content":"\r\n\r\nكه خوى و رفتار پيامبر چگونه در ذهن فرزندش نقش بسته است .\r\n( 1 ) بعضى دانشمندان روانشناس معتقد باصالت نژادى و تأثير اخلاق موروثى در روحيهء انسان هستند و براى تقليد چندان اهميتى قائل نمىباشند .\r\n« هكسلى » مىگويد :\r\n« هر خصوصيت و خاصيتى كه در انسان است به اصل توارث بازميگردد و از وضع خانوادگى رشد ميگيرد . در اين صورت آنچه از سرشت نژادى پديد مىآيد به صورت مواردى احتمالى در مىآيد و محيط خانواده بر آن موارد ، صورت تحقق را ترسيم مىكند . بنابراين ، موجوديت وراثى انسان عبارت از توانائى او بر انجام كار است ، هم آهنگ خصوصياتى كه از اصالت خانوادگى به آن اضافه شده باشد » .\r\n« استاد جنجز » مىگويد :\r\n« نيروهاى موروثى هر انسانى در نهادش نهفته است و ظهور هر يك از اين نيروها مربوط به عواملى است كه بر اين نيروها بهنگام رشد آن احاطه يابد » .\r\nدر اين صورت مسلّم است كه حسن ( ع ) نخستين انسانى است كه از نسب و توارث بس والائى برخوردار است و تحت تأثير تربيت خانواده‌اى شايسته قرار گرفته و بر طبق قانون وراثت به اين حقيقت ميرسيم كه برجستگىهاى روانى و سرمايه‌هاى ارزندهء معنوى پيامبر بوجود فرزندش انتقال يافته است .\r\nحسن ( ع ) از همان دوران كودكى امتيازاتى از هوش سرشار و ادراك عالى را حائز بود كه ديگران هرگز بچنان مزايائى دست نمىيافتند\r\n\r\n","description":"","footnote":"","page_name":" 59 ","page_number":63},
  {"content":"\r\n\r\nو آنچه را مىشنيد در حافظهء نيرومندش نگه ميداشت و چون در حضور پيامبر حاضر ميشد و به محفل هدايت او راه مىيافت آيات قرآن را كه بر نياى بزرگوارش فرود مىآمد و از زبان راستگوى جدش مىشنيد ، همه را حفظ ميكرد و به خانه ميرفت و بر مادرش ميخواند و فاطمه ( ع ) آن سخنان را براى على ( ع ) نقل ميكرد و على ( ع ) بشگفتى ميپرسيد كه اين آيات را چگونه شنيده است و فاطمه ( ع ) ميگفت از حسن ( ع ) شنيده‌ام .\r\n( 1 ) روزى على ( ع ) پنهان از ديدگاه فرزندش بانتظار نشست تا ببيند فرزندش چگونه آيات را بر مادرش تلاوت مىكند .\r\nحسن ( ع ) به خانه آمد و خواست آيات قرآن را براى مادرش بخواند ولى زبانش بلكنت افتاد و از گفتار بازماند و چون مادرش علت را پرسيد ، گفت : مادر جان گويا شخصيت بزرگى در اين خانه است كه شكوه وجودش مرا از سخن گفتن بازمىدارد .\r\nاين فهم و استعداد شگرف ، پديدهء نگرش و ادراك گسترده‌ايست كه به نيروى آن ميتوان همه چيز را از شعاعى دور نگريست و از اسرار نهفته‌اى كه در پشت پردهء غيب پنهان است ، آگاه گرديد .\r\nحسن ( ع ) در دوران چهار سالگى عمرش ، آيات قرآنى را كه از پيامبر مىشنيد در كانون حافظه‌اش نگه ميداشت و ديگر سخنان هدايت آميزش را فرا ميگرفت چنان كه دعائى از پيامبر را نقل ميكرد كه با تضرع بدرگاه خداوندى چنين عرضه ميداشت :\r\n« پروردگارا ! مرا بهدايت خويش رهنمونى فرما و از عافيت اعطائى خويش ، بهره‌مندم گردان و بهر چه دوستدار آن هستى مرا دوست\r\n\r\n","description":"","footnote":"","page_name":" 60 ","page_number":64},
  {"content":"\r\n\r\nبدار و از بخشندگيهايت به من بركت عنايت كن و از بديهائى كه در قضاى آسمانى تو است مرا ايمن بدار ، همانا كه تو فرمان ميدهى و فرمانى بر تو روا نيست » « 3 » .\r\nو هنگامى كه خواستند سخنى از پيامبر بيان دارد گفت : از حضرتش شنيدم كه ميفرمود ، شكهاى خود را به باورهاى بىترديدت واگذار و بدان كه بدى ترديد است و نيكى آرامش و حقيقت . « 4 »\r\n( 1 ) و چون بار ديگر از او خواستند كه سخنى از پيغمبر نقل كند گفت :\r\nروزى خرمائى از اموال صدقه برداشتم كه به دهان بگذارم پيغمبر آن را از نيمه راه دهانم گرفت و گفت : صدقه بر خاندان پيغمبر حلال نيست « 5 » .\r\nحسن - عليه السلام - دربارهء خوى نيكوى پيامبر چنين مىگفت :\r\nهر كس نيازى بحضور پيامبر مىبرد و حاجتى عرضه ميداشت ، تقاضايش ردّ نمىشد و پيغمبر آنچه در توان داشت براى رفع نياز مردم به كار ميبرد و شنيدم كه پيغمبر فرمود هر كس نماز صبح را بگذارد ، آن نماز بين او و آتش دوزخ ديوارى ايجاد مىكند . « 6 »\r\nو باز از جدش پيامبر براى يارانش چنين نقل مىكرد كه روزى در محضر پيامبر بودم كه فرمود آقاى عرب را بحضور من فرا خوانيد .\r\n\r\n\r\n","description":"","footnote":"\r\n( 3 ) - تاريخ ابن عساكر ، جلد 4 .\r\n( 4 ) - تاريخ يعقوبى ، جلد 2 و در « مسند احمد » آمده است كه حسن ( ع ) فرمود از پيغمبر شنيدم كه ميفرمود آنچه را كه درباره‌اش شك دارى به يقينت واگذار كه راستى ، آرامش آورد و از دروغ ، شك و ترديد پديد آيد .\r\n( 5 ) - اسد الغابه ، جلد 2 ، مراد از صدقاتى كه بر خاندان محمد ( ص ) حرام است صدقات واجب ، مانند زكات مال و فطريه است .\r\n( 6 ) - اسد الغابه ، جلد 2 .\r\n","page_name":" 61 ","page_number":65},
  {"content":"\r\n\r\nعايشه گفت : مگر خودت سيد عرب نيستى ؟\r\nفرمود : من سيد فرزندان آدمم و على سيد دودمان عرب .\r\n( 1 ) چون على - عليه السلام - بحضور پيامبر رسيد ، رسول خدا فرمان داد تا همهء يارانش فراهم آيند . آنگاه بهمگان فرمود : ميخواهيد شما را بحقيقتى آگاه كنم كه اگر به آن چنگ زنيد هرگز گمراه نشويد ؟\r\nگفتند آرى اى رسول خدا .\r\nفرمود : اين على است ، او را به مهر من دوست بداريد و به بزرگى من گرامى داريد ، اين سخن را جبرئيل از جانب خدا به من آورد تا بشما بگويم « 7 » .\r\n\r\n\r\n","description":"","footnote":"\r\n( 7 ) - زندگانى على بن أبي طالب ( ع ) نوشته « شيخ محمد حبيب اللّه سنقيطى » ، دكتر زكى مبارك در كتاب تصوف اسلامى در بيان مأخذ عقيدهء صوفيه در مورد سيد الانبياء محمد ( ص ) مىنويسد : بهتر است بگوئيم كه صوفيه اين پراكنده‌گوئيها و نادرستىها را از حديث « انا سيد الانبياء » گرفته‌اند و اين حديثى است كه علماء دربارهء صحت آن ترديد دارند كه در كتاب عجلونى بنام « كشف الخفاء و الالتباس » آمده است كه حسن بن على ( ع ) روايت كرد كه پيغمبر گفت به سيد عرب يعنى على ( ع ) بگوئيد بيايد . عايشه گفت مگر خودت سيد عرب نيستى ؟ فرمود من آقاى فرزندان آدمم و على سيد عرب است . بعد عجلونى مىنويسد كه ذهبى عقيده دارد كه اين حديث ساختگى است ، ولى نميتوان سخن دكتر زكى مبارك را در مأخذ عقيدهء صوفيه درست دانست و بايد گفت كه صوفيه در اين مورد از دو جهت با ساير فرقه‌هاى اسلامى اختلاف دارند : اول اجتماع تعينات است كه عبارت است از عقل اول و صادر اول بنا بگفته فلاسفهء قديم و استناد آنها در اين مورد دلايلى است كه در فلسفه آورده و گفته‌اند از مصدر واحد جز واحد صادر نمىشود . دوم تطبيق عقل اول و صادر اول بر حقيقت وجود پيغمبر است و به همين عقيده است كه از فلاسفه جدائى يافته‌اند و دليل آنها در اين باره حديث « انا سيد الناس » و حديث « اگر من نمىبودم جهان خلق نمىشد » و ديگر اخبارى از اين قبيل مىباشد و متصوفه در مورد جهت اول با فلاسفه همراهند . بنابراين ، دكتر زكى مبارك نبايد بگويد كه عقايد صوفيه از اين اخبار گرفته شده است بلكه بايد\r\n","page_name":" 62 ","page_number":66},
  {"content":"\r\n\r\n( 1 ) دانشمندان فقه و راويان اهل سنت احاديثى فراوان از امام مجتبى نقل كرده‌اند كه خود از زبان پيامبر شنيده و بمردم گفته است و اين احاديث متضمن برخى دستورات دينى و اصول اعتقادى اسلامى است و ما از اين طريق به نبوغ ذاتى و معنوى سبط پيامبر پى ميبريم كه بروزگار كودكى چنين رشد و عظمتى داشته و نشانه‌هائى از كمال و برترى و هوش سرشارش را كه پديدهء پرورشى عالى است از خود بيادگار گذشته است .\r\n\r\n\r\n","description":"","footnote":"\r\nمسئلهء تطبيق عقل اول و صادر اول را در وجود پيغمبر بررسى و روشن سازد و به مناقشهء صوفيه در جهت اول تعرض كند و بايد دانست كه علت ترديد علماء در حديث « انا سيد الناس » ضعف روايت يا به جهت اعتماد صوفيه بر آن است و عقيدهء اخير به جهت ضعف آن درست نيست و اولى هم غير معلوم است .\r\n","page_name":" 63 ","page_number":67},
  {"content":"\r\n . \r\n","description":"","footnote":"","page_name":" 64 ","page_number":68},
  {"content":"\r\n\r\n( 1 )\r\n\r\nمهر و بزرگداشت\r\n\r\n","description":"","footnote":"","page_name":" 65 ","page_number":69},
  {"content":"\r\n\r\n( 1 ) پيامبر فضايل و امتيازات فرزندش حسن - عليه السلام - را بين مسلمين اشاعه ميداد و از تقربش بمقام نبوت و پايگاه بلند معنوى و مهر راستينى كه به او دارد همه جا سخن مىگفت . گاهى به تنهائى فضائل و سجايايش را مىستود و گاهى از امتيازات او و برادرش حسين ( ع ) ياد ميكرد و زمانى از حسن و برادرش و پدر و مادر ارجمندش به عظمت و تقديس\r\n\r\n","description":"","footnote":"","page_name":" 66 ","page_number":70},
  {"content":"\r\n\r\nسخن مىگفت .\r\nآنچه از زبان پيامبر بانحصار دربارهء حسن - عليه السلام - بيان شده چنين است :\r\n( 1 ) هر كس ميخواهد آقاى جوانان بهشت را ببيند به حسن نگاه كند . « 1 »\r\nحسن گل خوشبوئى است كه من از دنيا برگرفته‌ام . « 2 »\r\nروزى پيغمبر بمنبر رفت و حسن ( ع ) را در كنارش نشانيد و نگاهى بمردم كرد و نظرى به حسن ( ع ) انداخت و فرمود : « اين فرزند من است و خداوند اراده كرده كه به بركت وجود او بين مسلمانان صلح را برقرار سازد » . « 3 »\r\n« براء بن عازب » « 4 » ميگويد : پيغمبر را ديدم كه حسن ( ع ) را بر دوش ميكشيد و ميفرمود : خدايا من حسن را دوست دارم ، تو هم\r\n\r\n\r\n","description":"","footnote":"\r\n( 1 ) - البداية و النهاية ، جلد 8 ، فضائل الاصحاب .\r\n( 2 ) - الاستيعاب ، جلد دوم .\r\n( 3 ) - الاصابه جلد اول ، مضمون اين حديث از ناحيهء پيغمبر به چندين بار صادر گرديده است از جمله ابن حجر در صواعق از ابو بكر روايت مىكند كه گفت روزى با پيغمبر نماز ميخوانديم و پيغمبر در حال سجده بود و حسن كه طفلى خردسال بود آمد و بر پشت آن حضرت نشست . پيغمبر او را به نرمى برداشت و چون نماز بپايان رسيد به پيامبر گفتند با اين كودك چنان رفتارى كردى كه هيچ‌كس نكرد . فرمود حسن ريحانهء من است و مرا كافى است كه خداوند بدست او بين مسلمانان صلح را برقرار كند .\r\n( 4 ) - براء بن عذاب از ياران پيغمبر و كنيه‌اش ابو عماره است . او در جنگ بدر حضور داشته ولى اجازه جنگ نيافته است . در جنگهاى جمل و صفين و نهروان به همراه على ( ع ) بود و در كوفه اقامت گزيد و در زمان مصعب بن زبير در گذشت .\r\n","page_name":" 67 ","page_number":71},
  {"content":"\r\n\r\nدوستش بدار . « 5 »\r\n( 1 ) روزى پيغمبر او را بدوش گرفته بود ، مردى گفت اى پسر بر مركبى خوب سوار شده‌اى . پيغمبر فرمود : او هم سوار خوبى است . « 6 »\r\nاز مهر فراوان پيغمبر بفرزندش حسن ( ع ) اخبارى فراوان بما رسيده است و از جمله مىگويند چه بسا كه پيغمبر در حال سجده بود و حسن ( ع ) مىآمد و بر پشتش مىنشست و پيغمبر به همان حال ميماند و سجده را طول ميداد . « 7 »\r\nشبى پيغمبر نماز عشا مىگذاشت و سجده‌اى بسيار دراز بجا آورد پس از پايان نماز ، علت را از حضرتش پرسيدند ، فرمود : پسرم حسن ، بر پشتم سوار بود و ناراحت بودم كه پياده‌اش كنم . « 8 »\r\nروزى پيغمبر بر منبر بود و مردم را هدايت ميفرمود و پند ميداد ، حسن ( ع ) از منبر بالا رفت و پيغمبر او را گرفت و بر گردن خود نشانيد چنان كه برق خلخال او بر سينهء پيغمبر مىدرخشيد و از انتهاى مسجد ديده مىشد و تا سخنان پيغمبر پايان يافت ، حسن همچنان بر دوش او بود . « 9 »\r\nاينها برخى اخبار بود كه به تنهائى دربارهء حسن ( ع ) آمده است كه ضمن آنها شدت عشق و علاقهء پيغمبر نسبت به او به خوبى احساس مىشود و اينك به شرح اخبارى كه از پيغمبر دربارهء حسن ( ع ) و حسين ( ع )\r\n\r\n\r\n","description":"","footnote":"\r\n( 5 ) - البداية و النهايه ، جلد 8 .\r\n( 6 ) - الصواعق و حلية الاولياء .\r\n( 7 ) - البدايه و النهايه ، جلد 8 .\r\n( 8 ) - الاصابه ، جلد 2 .\r\n( 9 ) - البدايه و النهايه ، جلد 8 .\r\n","page_name":" 68 ","page_number":72},
  {"content":"\r\n\r\nرسيده است مىپردازيم :\r\n( 1 ) پيغمبر فرمود : حسن و حسين ، آقاى جوانان بهشتند . « 10 »\r\nحسن و حسين گلهاى خوشبوى من هستند كه از دنيا برگرفته‌ام . « 11 »\r\nحسن و حسين دخترزادگان من و در شمار اسباط پيامبرانند . « 12 »\r\n« انس بن مالك » از پيغمبر روايت مىكند كه فرمود : گرامىترين افراد خاندان من ، حسن و حسين هستند . « 13 »\r\nروزى پيغمبر بر منبر سخن مىگفت كه حسن و حسين با پيراهنهائى سرخ رنگ به مسجد آمدند و درحالىكه مىدويدند به زمين افتادند . پيغمبر پائين آمد و آنها را برداشت و دوباره بمنبر رفت و آنها را به آغوش گرفت و فرمود : سخن خداى راست است كه فرمود : «  أَنَّما أَمْوالُكُمْ وَ أَوْلادُكُمْ فِتْنَةٌ *  » . « 14 »\r\nمن اين دو كودك را ديدم كه ميدوند و به زمين مىافتند آرام نيافتم تا اينكه سخنم را بريدم و آنها را برداشتم . « 15 »\r\n« ابو هريره » گفت : روزى پيغمبر را ديدم كه حسنين را بدوش گرفته بجانب ما مىآيد و هر بار ، يكى از آنها را مىبوسد . چون بما رسيد فرمود :\r\nهر كس اينها را دوست بدارد ، مرا دوست داشته و هر كس با آنها دشمنى كند با من دشمنى كرده است . « 16 »\r\n\r\n\r\n","description":"","footnote":"\r\n( 10 ) - بحار ، جلد 6 .\r\n( 11 ) - صحيح ترمذى ، الصواعق .\r\n( 12 ) - الصواعق .\r\n( 13 ) - صحيح ترمذى ، جلد 2 .\r\n( 14 ) - سرمايه‌ها و فرزندان شما آزمايش و بلايند - سورهء 8 ، آيهء 28 .\r\n( 15 ) - صحيح ترمذى ، جلد 2 .\r\n( 16 ) - الاصابه ، جلد 1 .\r\n","page_name":" 69 ","page_number":73},
  {"content":"\r\n\r\n( 1 ) « سلمان » گفت : از پيامبر شنيدم كه ميفرمود : اين دو پسران من هستند هر كس آنها را دوست بدارد ، مرا دوست داشته است و هر كس كه مرا دوست بدارد ، خداى او را دوست ميدارد و هر كس را كه خدا دوست بدارد ببهشت واردش مىكند و هر كه اينها را دشمن بدارد با من دشمنى كرده و آن كس كه با من دشمنى ورزد خدايش دشمن بدارد و به آتش افكند . « 17 »\r\n« اسامة بن زيد » گفت : شبى براى انجام كارى بخانهء پيغمبر رفتم ، حضرتش كه چيزى در زير عبا داشت بيرون آمد و بعد از انجام كار پرسيدم چه با خود داريد ؟ پيامبر عبا را برداشت ديدم حسنين ( ع ) را بر بالاى ران خود نهاده بود و فرمود : اينها پسران من و پسران دختر من هستند . « خداوندا من آنها را دوست ميدارم تو هم آنها و دوستدارانشان را دوست بدار . « 18 »\r\n« جابر » گفت : پيغمبر را ديدم كه حسنين ( ع ) را بر دوش دارد و ميگويد : شتر شما خوب شترى است و شما هم سواران خوبى هستيد . « 19 »\r\n« يعلى بن مرهء ثقفى » گفت : حسنين را ديدم كه بسوى پيغمبر ميدويدند پيغمبر آنها را گرفت و به سينه چسبانيد و گفت : پسرها سخت‌گير و دل نازكند\r\n\r\n\r\n","description":"","footnote":"\r\n( 17 ) - مستدرك الحاكم ، جلد 3 .\r\n( 18 ) - كنز العمال ، جلد 7 و آخر حديث را « ابن حجر » در صواعق ياد كرده است .\r\n( 19 ) - كنز العمال ، جلد 7 و در آن آمده است كه عمر گفت پيغمبر را ديدم كه حسنين را بر دوش دارد گفتم مركب خوبى داريد . فرمود : آنها هم سواران خوبى هستند . شاعر معتقد شيعه « سيد حميرى » در اين باره چنين سروده است : حسنين بازيكنان و دوان دوان به پيش پيغمبر آمدند و پيغمبر آنها را گرفت و به سينه چسبانيد و فدايت باد گفت و به راه افتاد و بدوششان گرفت ، چه مركب خوب و چه سواران خوبى بودند .\r\n","page_name":" 70 ","page_number":74},
  {"content":"\r\n\r\n( 1 ) و بعد فرمود : حسن و حسين هر دو امامند اگر براى اقامهء حق برخيزند يا بمصلحتى بنشينند . « 20 »\r\nپيغمبر با چنين رفتار و گفتارى اساس امامت را در خاندانش استوار فرمود و براى فرزندانش پيشوائى مسلمين را در شئون دنيا و دين اثبات كرد و در اينجا مناسب است هر چند به اختصار به امامتى كه هدف و منظور پيغمبر است ، اشاره كنيم و آنچه را در اين زمينه براى فرزندش حسن منظور داشته بيان نمائيم و چنان امتيازاتى را از خصايص و صفات بارزهء حسن ( ع ) بدانيم و شايستهء مقام امامتش بشماريم .\r\n\r\nمعنى امامت\r\nمتكلمين در معنى و تفسير كلمهء امامت گفته‌اند : امامت رياست همگانى امت در امور دينى و دنيائى است كه بيك فرد انسان واگذار مىشود .\r\nبنابراين ، امام ، پيشواى مردم و فرمانرواى آنهاست كه مردم از او پيروى ميكنند و تسلطى كامل بر اجتماع در امور دنيا و دين دارد .\r\n\r\nنياز به امامت\r\nنياز به مقام امامت به منظور تحقق بخشيدن به عدالت اصيل و همه\r\n\r\n\r\n","description":"","footnote":"\r\n( 20 ) - مستدرك حاكم ، يعلى بن منبه آورده ولى در اسد الغابه و الاصابه ، يعلى بن مره ذكر شده كه از اصحاب دانشمند پيغمبر بوده و احاديثى از پيغمبر روايت كرده و در غزوات حديبيه و خيبر و فتح و هوازن و طائف شركت داشته است .\r\n","page_name":" 71 ","page_number":75},
  {"content":"\r\n\r\nجانبه‌اى است كه خداى براى استقرار آن در زمين اراده فرموده و تأمين آسايش همگانى و يگانگى و اتحاد مردم را در بردارد و چنين مقامى متضمن رفع كجىهاى نظامات اجتماعى و اصلاح تباهىهائى است كه در ادارهء امور مردم مشهود است .\r\nامامت براى دفع هرج و مرج و بدبختى از توده‌هاى شكست خورده و رنج‌ديده و بازداشتن زورمندان از تجاوز بحقوق ناتوانان و منع ستمكاران از ستمگرى و مبارزه با تباهى و محو پستىها و ناستودگيها و احياء فضيلتها و ايجاد نظام صحيح و شايسته‌اى است كه زندگانى فردى و اجتماعى مردم را كامل سازد .\r\nامامت براى پايدار ساختن نظام برابرى بين همهء مردم است كه هيچ‌كس را جز به پرهيزگارى بر ديگران امتيازى نباشد و از مهمترين مواردى كه ما را به وجود امام نيازمند مىسازد ، شناخت خداوند و پرستش ذات پروردگار و نشر فرمانها و آموزشهاى اوست . در اين صورت همهء مردم بايد فرمان امام را بپذيرند تا كجىها را راست كند و پراكندگيها را مجتمع سازد و همگان را به راه راست هدايت فرمايد .\r\n\r\nچه كسى اين مقام را احراز مىكند ؟\r\nشيعيان عقيده دارند كه امامت شاخه‌اى از درخت نبوت است و شرايط پيامبرى در امامت هم ملحوظ است و ميگويند كسى كه در چنين پايگاه بلند و مقدسى قرار ميگيرد ، بناچار بايد داناترين مردمان زمان ، دور از هر گونه نقيصت و جامع همهء صفات بارز و كامل باشد بطورى كه هيچ\r\n\r\n","description":"","footnote":"","page_name":" 72 ","page_number":76},
  {"content":"\r\n\r\nكس نتواند با او در اين فضايل و خصايص برابرى كند و همچنين بايستى از هر لغزش و گناهى پاك و معصوم باشد . « 21 »\r\n« علامهء حلى » در كتاب خود بنام « الفين » دو هزار دليل بر ضرورت وجود امام و لزوم عصمت او اقامه كرده است و نيز امام بايد داناترين مردمان روزگارش باشد ، زيرا اگر پيشواى مسلمين عنصرى نادان باشد هرگز نميتواند مردم را به نيكى و خير هدايت كند و به علت جهل مردم است كه نياز آنها به امامى عالم احساس مىشود و از پيش گفته شده است كه :\r\n لا يصلح الناس فوضى لا سراة لهم * و لا سراة اذا جهالهم سادوا \r\nيعنى : هرگز نابسامانيهاى مردم بسامان نمىرسد مگر آنكه رهبرى اصيلى راهبرشان باشد و هرگز مردمى كه نادانها بر آنها حكومت كنند ، بمقامى و الا نميرسند .\r\nولى اين از شرايط امامت نيست كه امام بدون توجه به موقعيت‌ها و مصلحت‌ها براى احراز زمامدارى قيام كند چنان كه سخن پيغمبر چنين اصلى را بيان ميدارد آنجا كه مىفرمايد : « حسن و حسين هر دو پيشواى امتند اگر براى اقامهء حق برخيزند يا بمصلحتى در خانه بنشينند » .\r\nو اين همان حقيقت اصيلى است كه از زبان پيامبر بيان گرديده است .\r\n\r\n\r\n","description":"","footnote":"\r\n( 21 ) - متكلمين عصمت را پديدهء لطف خدا ميدانند كه شامل افراد كامل بشر ميگردد و معصوم به نيروى آن از ارتكاب گناه و لغزش مصون است .\r\n","page_name":" 73 ","page_number":77},
  {"content":"\r\n\r\n\r\nانتخاب پيشوا\r\nشيعيان در مسئلهء انتخاب امام عقيده دارند كه تعيين امام در اختيار تودهء مردم يا ارباب حل و عقد امور اجتماعى نيست و انتخاب و اختيار امام حقيقى بوسيلهء مردم محال است و بايستى مانند انتخاب پيغمبر به ارادهء خداوند انجام پذيرد .\r\nتوجه به همين حقيقت است كه در اعتقاد جامعهء شيعه ، عصمت از شرايط اصلى امامت است ، چون معصوم را جز خدا كسى نمىشناسد و اگر اختيار انتخاب امام بدست مردم باشد ، هر كس امام را مطابق روش و انديشهء خود بر ميگزيند و اين ماجرا موجب خونريزى و تباهى مىشود .\r\nاين مختصر گفتارى بود دربارهء امامت و شرح پردامنهء آن در كتب كلام آمده است .\r\nاز جمله سخنانى كه پيامبر دربارهء عظمت مقام حسن ( ع ) و تكريم او و پدر و مادر و برادرش بيان داشته ، حديثى است كه « ابو هريره » نقل مىكند وى گويد :\r\nپيغمبر به فاطمه و على و حسنين ( ع ) نگاهى كرد و گفت :\r\nمن با كسى كه بستيز شما برخيزد دشمنم و هر كس كه دوستى شما را بپذيرد با او دوستم . « 22 »\r\nروزى پيامبر دست حسنين را گرفت و فرمود : هر كس مرا و اين دو كودك را و نياكان ما را و مادر اينها را دوست بدارد ، روز قيامت با من در\r\n\r\n\r\n","description":"","footnote":"\r\n( 22 ) - البدايه و النهايه ، جلد 8 . اين حديث را « زيد بن ارقم » همچنانكه « ابن ماجه » در « سنن » آورده ذكر نموده است . همچنين در جلد هفتم « كنز العمال » آمده است .\r\n","page_name":" 74 ","page_number":78},
  {"content":"\r\n\r\nجايگاه من خواهد بود . « 23 »\r\n« ام سلمه » « 24 » روايت كرده است كه روزى رسول خدا به فاطمه ( ع ) فرمود : شوهر و فرزندانت را پيش من بياور و چون همه جمع شدند بر آنها كسائى خيبرى انداخت و بعد دست بدعا برداشت و عرضه داشت :\r\nخداوندا ! اينها خاندان محمدند ، درود و بركات خود را بر اينها بفرست همچنانكه بر آل ابراهيم فرستادى . همانا كه تو سزاوار ستايش و پرستش هستى .\r\n« ام سلمه » گفت منهم گوشهء عبا را برداشتم تا داخل شوم پيغمبر آن را از دست من گرفت و فرمود تو بر خير هستى . « 25 »\r\n\r\nقرآن و عترت\r\nپيامبر در آخرين روزگار حيات ميفرمود : من بين شما دو چيز\r\n\r\n\r\n","description":"","footnote":"\r\n( 23 ) - ينابيع الموده ، صحيح ترمذى ، جلد 2 .\r\n( 24 ) - « ام سلمه » - ام المؤمنين - يكى از همسران برجسته پيغمبر بود .\r\nنامش هند و پدرش حذيفه ملقب به زاد الراكب است كه چون مسافران را در راه توشه ميداد چنين لقب يافته بود ، مادرش عاتكه دختر عامر كنانى از بنى فراس بود ، ام سلمه با پسر عمويش ابو سلمه ازدواج كرد و با او به اسلام گرائيد و هر دو به حبشه مهاجرت كردند و سلمه از آنها به دنيا آمد بعد به مكه بازگشتند و بمدينه هجرت كردند ، در مدينه عمرو و زينب و دره از آنها به دنيا آمدند و در اين وقت شوهرش درگذشت ، پس از پايان عده ، ابو بكر از او خواستگارى كرد ولى نپذيرفت و در جمادى الاول سال سوم يا چهارم هجرى به عقد پيغمبر در آمد . او از پيغمبر و فاطمه احاديثى نقل كرده است .\r\nوى در سال 59 يا 61 هجرى در گذشته است و گويند پس از شنيدن خبر شهادت حضرت سيد الشهداء ( ع ) از دنيا رفته است . اين خبر در جلد هشتم « اصابه » آمده است .\r\n( 25 ) - كنز العمال ، جلد 7 .\r\n","page_name":" 75 ","page_number":79},
  {"content":"\r\n\r\nگرانقدر را باقى ميگذارم ، كتاب خدا و خاندانم و اين دو حقيقت هرگز از هم جدا نمىشوند تا در قيامت در كوثر بر من وارد شوند . « 26 »\r\nرسول خدا با چنين بيانى ، قرآن و خاندانش را همراه و نزديك هم معرفى كرد و تمسك به آنها را رمز مصونيت پيروانش از لغزشها و دشواريها شمرد . حسن ( ع ) هم از دودمان اوست كه به همراه قرآن ، دانش او همه چيز را در برگرفته و همچنانكه قرآن از هر باطلى بر كنار است او هم از هر گناه و لغزشى منزه است .\r\nهمچنين پيغمبر فرمود : خاندان من همچون كشتى نوحند كه هر كس بدامانشان آويخت از هلاكت رهائى يافت و آنكه از فرمانشان سر - پيچيد بنابودى گرائيد . « 27 »\r\nحسن ( ع ) از گرامىترين و نزديكترين كسان پيامبر بود ، بدين جهت توسل به او و پيروى از او موجب رهائى از خطرهاى دنيا و آخرت است .\r\nبديهى است كه اين مهرورزى و بزرگداشت پيغمبر نسبت به حسن و ديگر افراد خاندانش ، پديدهء محبت فردى و علاقهء شخصى نيست ، زيرا پيغمبر بمدلول آيهء قرآن «   وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   » سخن از خويش نميگويد ، بلكه همهء گفتارش مستند به وحى آسمانى است . « 28 »\r\n\r\n\r\n","description":"","footnote":"\r\n( 26 ) - مستدرك حاكم ، مسند احمد حنبل ، كنز العمال ، صواعق ، و در اين كتاب آمده است علت تعبير قرآن و اهل بيت به ثقلين آنست كه آنها معادن حكمت و اسرار سعادت و دانشهاى والايند و رعايت حقوق اهل بيت امرى واجب است .\r\n( 27 ) - صواعق المحرقه .\r\n( 28 ) - سورهء نجم .\r\n","page_name":" 76 ","page_number":80},
  {"content":"\r\n\r\n\r\nشهادت‌هاى قرآن\r\nپيغمبرى كه بارادهء خداوندى مبعوث شده ، فرمان دارد كه فضايل حسن ( ع ) و پدر و مادر و برادرش را بين مسلمانان اشاعه دهد و از كرامت آنها سخن گويد تا مردم به آنها گرايند و رهبرى اصيل آسمانيشان را بپذيرند و ما بروشنى در قرآن مجيد مىبينيم كه در تجليل و دوستى خاندان پيامبر آياتى فراوان نازل شده تا آنجا كه خداوند به پيغمبرش ميفرمايد :\r\n«  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  » . « 29 »\r\nيعنى : اى پيامبر بمردم بگو ، من در برابر ابلاغ رسالتم از شما مزدى جز دوستى خاندانم نميخواهم .\r\n« ابن عباس » ميگويد : در وقت نزول اين آيه از پيغمبر پرسيدم نزديكان تو كه فرمان آنها بر مسلمانان واجب است كيستند ؟ فرمود :\r\nعلى و فاطمه و فرزندان آنها . « 30 »\r\nحسن ( ع ) هم در بعضى از خطبه‌هايش به اين حقيقت اشاره كرده و خود را يكى از مقاصد اين آيه شمرده و فرموده است :\r\nمن از خاندانى هستم كه خداى تعالى دوستى آنها را بر هر مسلمانى واجب دانسته و اين آيه را دربارهء ما نازل فرموده است . « 31 »\r\n« شافعى » در اشاره بمضمون اين آيه ميگويد :\r\n\r\n\r\n","description":"","footnote":"\r\n( 29 ) - سورهء شورى .\r\n( 30 ) - تفسير فخر رازى ، جلد 7 ، تفسير نيشابورى ، الدر المنثور ، نور الابصار .\r\n( 31 ) - مجمع البيان ، جزء نهم .\r\n","page_name":" 77 ","page_number":81},
  {"content":"\r\n\r\nيا اهل بيت رسول اللّه حبكم فرض من اللّه فى القرآن انزله « 32 » يعنى : اى خاندان پيغمبر ! محبت شما را خداوند در قرآنش بر مردم واجب شمرده است .\r\nديگر از جمله آياتى كه پايگاه ممتاز خاندان رسالت را در اصالت و طهارت مشخص ميسازد ، آيهء تطهير است كه ميفرمايد :\r\n«  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  » . « 33 »\r\nيعنى : ارادهء خداوندى بر اين است كه پليدى را از شما خاندان پيامبر بزدايد و پاكيزه‌تان سازد .\r\nاين آيهء روشن ، دليل و استوارى است بر عصمت و پاكدامنى اهل بيت و پاكى آنها از همهء پليديها و گناهان و دليل حصر و اختصاص خاندان رسول به اين امتياز بزرگ كلمهء « انما » است . همچنين ورود « ل » بر كلمهء خبرى و تكرار مفهوم طهارت است كه خاندان پيامبر را بچنين مزيتى ممتاز ميسازد .\r\nحسن ( ع ) هم در برخى از بياناتش بچنين فضيلتى كه مخصوص او و خانوادهء اوست اشاره كرده و گفته است من از خاندانى هستم كه خداوند پليدى را از آنها بدور داشته و پاك و پاكيزه‌شان ساخته است . « 34 »\r\n\r\n\r\n","description":"","footnote":"\r\n( 32 ) - صواعق المحرقه .\r\n( 33 ) - سورهء احزاب . اين آيه را بيشتر مفسران و محدثان در شأن خاندان رسالت روايت كرده‌اند . از جمله « فخر رازى » در جلد ششم تفسير كبير آورده است . « نيشابورى » در جلد سوم ، « مسلم » در جلد دوم صحيح و « عسقلانى » در جلد چهارم الاصابه و سبب نزول آن حديث كساست كه « ام سلمه » روايت كرده است و ذكر آن گذشت .\r\n( 34 ) - صواعق المحرقه .\r\n","page_name":" 78 ","page_number":82},
  {"content":"\r\n\r\nديگر آنكه خداوند در بيان عظمت پايگاه عترت رسول و شأن معنوى آنها سوره‌اى خاص بنام « هل اتى » ( دهر ) نازل فرموده كه بيشتر ارباب تفسير بشرح و تفصيل آن پرداخته‌اند . « 35 »\r\n\r\nنزول سوره دهر\r\nبنقل اكثر مفسران ، سبب نزول سورهء « هل اتى » چنين ذكر شده است كه وقتى ، حسنين بيمار شدند و پيغمبر به همراه جمعى از يارانش به عيادت آنها رفت و به على ( ع ) فرمود : اگر براى بهبود فرزندانت نذر كنى شفا خواهند يافت . على ( ع ) نذر كرد كه اگر فرزندانش سلامت خود را بازيابند ، سه روز روزه بدارد . فاطمه ( ع ) و كنيزش « فضه » هم ، چنين نذرى كرده و چون حسنين از بيمارى برخاستند همگى روزه گرفتند ، ولى در خانهء آنها توشه‌اى موجود نبود و على ( ع ) سه من جو به وام گرفت و فاطمه ( ع ) بخشى از آن را آرد كرد و پنج قرص نان تهيه كرد .\r\nدر وقت افطار مستمندى بر در ايستاد و از آنها درخواست كمك كرد .\r\nعلى سهم خود را به او بخشيد و ديگران هم از امام پيروى كردند و سهم خود را بمستمند دادند و همچنان گرسنه روز ديگر را روزه گرفتند و شب ديگر هم يتيمى در وقت افطار بر در خانه ايستاد و تقاضاى كمك كرد و همگى قرصهاى نان را بذل يتيم كرده و شب دوم را هم گذراندند و چيزى جز آب ننوشيدند .\r\n\r\n\r\n","description":"","footnote":"\r\n( 35 ) - تفسير فخر رازى ، جلد 8 ، تفسير نيشابورى ، جلد 3 ، روح البيان ، جلد 6 و ينابيع الموده جلد اول .\r\n","page_name":" 79 ","page_number":83},
  {"content":"\r\n\r\nدر سومين روز روزه‌دارى ! فاطمه از باقيماندهء آردها نان پخت و در وقت افطار نان بر سفره گذاشت . در اين وقت كوبهء در را اسيرى كوبيد و به خاندان رسالت از گرسنگى شكايت برد . آنها هم براى سومين بار دست از خوردن كشيدند و نان را به اسير بخشيدند .\r\nچه نيكوكارى از اين بزرگتر و چه ايثارى از اين والاتر ، پاك خدائى است كه چنين بندگانى بيافريد .\r\nروز چهارم پيغمبر بديدارشان رفت و آنها را به آن حال ديد ، چه منظرهء وحشتناكى ؟ زردى بر سيمايشان نشسته بود و اندامشان از ناتوانى و گرسنگى ميلرزيد . حال پيغمبر دگرگون شد و فرياد زد : بداد من برسيد كه خاندان پيغمبر از گرسنگى ميميرند .\r\nدر اين وقت امين وحى بر پيغمبر فرود آمد و پيام جاودانهء پروردگار دانا را به او رسانيد . پيامى و آيه‌اى كه نام خاندان رسول را به عظمت ياد كرده و ايفاى پاداش آنها را در جهان ابدى بشارت داده بود .\r\nاين سوره از مزد بزرگ خاندان پيغمبر حكايت ميكرد كه براى جلب خشنودى خدا و نزديكى بساحت قدس پروردگارى چنين بخشش بزرگى از خود نشان داده بودند و حسن ( ع ) چنين تكريم و تجليلى را از طرف خداوند نسبت به خود و پدر و مادر و برادرش در مىيافت و ابراز شكر ميكرد .\r\n\r\nداستان مباهله\r\nديگر از امتيازات و برتريهائى كه نصيب حسن ( ع ) و خانواده‌اش\r\n\r\n","description":"","footnote":"","page_name":" 80 ","page_number":84},
  {"content":"\r\n\r\nگرديد داستان مباهله است كه خداوند به پيغمبر خود فرمود ، خاندانش را براى مباهله با نصاراى نجران به منظور اثبات حقيقت نبوتش بصحنهء خطرناك نفرين بياورد و آيهء قرآن در اين باره چنين نازل شد :\r\n«  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  » . « 36 »\r\nيعنى : اگر آنها پيامبرى تو را نمىپذيرند بگو بيائيد فرزندانمان و زنانمان و نفسهايمان را بخوانيم و با يكديگر مباهله كنيم و از خدا بخواهيم كه بر دروغگويان نفرين و عذاب فرستد .\r\nخلاصهء داستان اينست كه گروهى از شخصيتها و علماى عيسوى مذهب نجران بمدينه آمدند و با پيغمبر بگفتگو و جدل پرداختند و پس از مباحثى كه در گرفت هر دو طرف قرار گذاشتند كه بمباهله پردازند و نفرين هميشگى و خشم فورى خداوند را براى دروغگويان بخواهند و با چنين اقدامى بخصومت خود پايان بخشند .\r\nدر روز مقرر ، پيغمبر با خاندان خود براى مباهله بيرون آمد ، حسين را به آغوش گرفته و دست حسن را بدست داشت و زهرا كه نور شكوهمند عصمت هاله‌اى بر پيكر پاكش كشيده بود ، به همراه همسر بزرگش على ( ع ) بدنبال پيامبر مىآمدند .\r\nپيشوايان مسيحى هم با گروهى از عيسويان نجران و سواران « بنى حرث » با حشمتى برازنده بيرون شدند و گروهى انبوه از مردم براى\r\n\r\n\r\n","description":"","footnote":"\r\n( 36 ) - سورهء آل عمران ، پيغمبر براى مباهله با نصاراى نجران جز على و فاطمه و حسنين كسى را با خود همراه نياورد ( تفسير فخر رازى ، تفسير نيشابورى ، در المنثور و صحيح مسلم ) .\r\n","page_name":" 81 ","page_number":85},
  {"content":"\r\n\r\nتماشاى اين واقعهء بزرگ ، اجتماع كردند و از هم ميپرسيدند كه آيا مسيحىها با پيغمبر مباهله ميكنند يا از مقابلهء با او خوددارى ميورزند .\r\nزعماى مسيحى بحضور رسول آمدند و گفتند به همراه چه اشخاصى با ما مباهله مىكنى ؟\r\nفرمود به همراهى بهترين افراد روى زمين ، آنها كه خدايشان گرامى داشته و اشاره بخاندان خود كرد .\r\nنصارا با تعجب گفتند چرا با اصحاب بزرگوار و ياران و پيروان گرانمايه و شايسته‌ات بمباهله نمىپردازى !\r\nپيغمبر فرمود : با شما مباهله مىكنم به همراهى برترين مردم روى زمين و نيكوترين آفريده‌هاى خدا .\r\nمسيحيان به وحشت افتادند و ترسى شديد بر دلهاشان چنگ زد و چون فراريان از معركه برگشتند و به نزد پيشواى بزرگ خود اسقف مسيحى رفتند و گفتند : يا ابا حارثه در اين كار چه مىبينى ؟\r\nاسقف كه از شدت وحشت اعتدال خود را از دست داده بود گفت :\r\nچهره‌هائى را كه من مىبينم اگر از خدا بخواهند تا كوهها را از جاى بركند ، چنين خواهد كرد . به اين گفته هم قناعت نكرد و با سوگند و برهان به پيروانش گفت ، مگر محمد را نمىبينيد كه دستهايش را به آسمان برداشته و بشما نگاه مىكند ، به حق مسيح قسم اگر دهان به قسم بگشايد ، هرگز به خانه و خاندان خود باز نخواهيم گشت .\r\nاسقف همچنان بسخن خود ادامه ميداد و بدلايل روشن و دريافت آشكارش مىافزود و مىگفت : آيا خورشيد را نمىبينيد كه رنگش ديگرگون شده و افق را نگاه نمىكنيد كه ابرهاى سياهش فرا گرفته ؟ ! بادهاى\r\n\r\n","description":"","footnote":"","page_name":" 82 ","page_number":86},
  {"content":"\r\n\r\nسياه و سرخ مىوزد و از قلهء كوه دودى به آسمان برمىخيزد ، بمرغان نگاه كنيد كه چينه‌دان خود را از دانه بازگرفته‌اند و برگ درختها ميريزد .\r\nمسلما اينها نشانهء عذاب خداوند است كه بر ما نازل مىشود و ببينيد كه زمين چطور در زير پاهاى ما ميلرزد .\r\nاللّه اكبر عظمت اين چهره‌هاى پاك ، مسيحيان را فرا گرفته و هيبت آنها بر خردهاشان سايه افكنده است و در برابر چنين روحانيتى خاضعانه ايستاده‌اند . آنها به كرامت اين خاندان پاك در پيشگاه خداى بزرگ ايمان آورده و به پايگاه بلندشان اقرار كرده‌اند تا آنجا كه ميگويند اگر كسى بحرمت آنها از خدا بخواهد تا كوهها درهم كوبيده شوند ، چنين خواهد شد .\r\nحسن ( ع ) بدوران كودكى به خوبى احساس مىكند كه اين برتريها و بزرگداشتها و كرامتها از جانب خدا و پيامبرش به او و خانواده‌اش بخشيده شده و با اينكه هنوز در سحرگاه كودكى نفس مىكشد اين حقايق را درك مىكند و به خوبى در مىيابد كه خداوند محبت او را بر مردم واجب شمرده و از نزديكان پيامبرش شمرده و دامانش را از هر گونه پليدى بدور داشته است .\r\n\r\nتكريم اصحاب\r\nحسن ( ع ) ميداند كه فردى برجسته از دودمان رسالت و پيشواى جوانان بهشت است . پس كدام بزرگى و برترى با چنين پايگاه والائى برابرى مىكند ؟ !\r\n\r\n","description":"","footnote":"","page_name":" 83 ","page_number":87},
  {"content":"\r\n\r\nهمين فضيلتها و ارزندگيها بود كه هر روز در بين مسلمانان اشاعه مىيافت و ياران بزرگ پيامبر بتجليل و تقديس او ميپرداختند .\r\nاز جمله « ابن عباس » زينت امت مسلمان براى حسنين ( ع ) بهنگام سوارى ركاب ميگرفت و جامه‌شان را بر اندامشان صاف ميكرد و چون كوته‌فكرى بنام « مدارك بن زياد » ملامتش كرد با خشمى شديد فرياد زد :\r\nاى سوسك سياه اين دو پسر را مىشناسى ؟ ؟ اينها پسران پيامبرند و اين لطف خداست كه توفيق يابم تا ركابشان را بگيرم و جامه‌شان را صاف كنم . « 37 »\r\nدربارهء بزرگداشت مسلمانان نسبت بمقام حسنين ( ع ) اخبارى فراوان بما رسيده چنان كه وقتى آنها برگرد كعبهء عزيز طواف ميكردند گروهى انبوه بر دور آنها جمع ميشدند تا بر آنها درود فرستند و - بديدارشان بركت جويند « 38 » .\r\n« ابو هريره » هرگاه حسن ( ع ) را ميديد به احترامش برمىخاست و بر نافش بوسه ميزد ، زيرا اين كار را از پيغمبر دربارهء حسن ( ع ) ديده بود .\r\n« بلاذرى » هم در « انساب الاشراف » چنين خبرى را آورده است .\r\nو اين وظيفهء مسلمانان است كه سبط پيغمبر را بزرگ دارند و پاك شمارند همچنانكه خود پيغمبر گراميش ميداشت و مقامش را بلند مىشمرد .\r\n\r\n\r\n","description":"","footnote":"\r\n( 37 ) - « تاريخ ابن عساكر » ، جلد 4 و « مناقب ابن شهر آشوب » ، جلد 2 .\r\n( 38 ) - البدايه و النهايه ، جلد 8 .\r\n","page_name":" 84 ","page_number":88},
  {"content":"\r\n\r\n( 1 )\r\n\r\nمرگ دردناك\r\n\r\n","description":"","footnote":"","page_name":" 85 ","page_number":89},
  {"content":"\r\n\r\n( 1 ) حسن ( ع ) بخشى از زندگانيش را با نياى خود ، رسول خدا گذرانيد و در اين دوران احساس و ادراكش گسترش يافته بود . او با پروبالى نرم و چشمانى درخشنده هر روز به پيشواز زندگى ميرفت و با لبهائى خندان همگام شادمانى و نيكبختى بود .\r\nحسن ( ع ) از جدّ بزرگش مهربانيها ميديد و از ياران وفادار\r\n\r\n","description":"","footnote":"","page_name":" 86 ","page_number":90},
  {"content":"\r\n\r\nپيامبر بزرگداشتها و عطوفتها دريافت ميكرد . او پيروزيهاى اسلام و مسلمين را مىنگريست و آنچه را به اين آئين روشن در سايهء پيكارها و توسعهء احكامش ميرسيد ، تماشا ميكرد تا آنجا كه توده‌هائى انبوه ، گروه گروه برژيم پاك اسلام مىپيوستند و داخل دين خدا ميشدند .\r\n( 1 ) بالاخره مكه بزرگترين شهر جزيرة العرب بدست فاتحين مسلمان گشوده شد و خانهء خدا از پليديها و پيكرهء بتان پاك گرديد . افسوس كه اين هنگامهء شادىانگيز بر حسن ( ع ) و خانوادهء پيامبر ديرى نپائيد و روزگار چهرهء نامبارك خود را به روى آنان در هم كشيد و تاريكى مصيبت بر سرشان سايه گسترد ، ترسى پيچيده و تكان‌دهنده دلهايشان را فرا گرفت و اندوهى گنگ به قلبشان راه يافت .\r\nهنگامى فرا رسيد كه بايستى رسول خدا مهمان خدا شود و نشانه‌هاى سفر آخرت بر پيامبر ظاهر گرديد ، از سوى خدا به او پيامى آمد و وقوع اين سفر را به او اعلام داشت و يادآوريش كرد كه :\r\n«  إِنَّكَ مَيِّتٌ وَ إِنَّهُمْ مَيِّتُونَ  » .\r\nتو مىميرى و ديگران هم ميميرند . « 1 »\r\nپيغمبر مىگفت : اى كاش ميدانستم مرگ من كى فرا خواهد رسيد ، تا اينكه سورهء نصر بر او نازل شد و پيامبر بهنگام نماز بين تكبير و قرائت ناگهان ايستاد و گفت :\r\nسبحان اللّه ، خدا را مىستايم و از او خواستار آمرزشم و بسويش بازمىگردم .\r\nچون علت اين سكوت و گفتار را از او پرسيدند ، فرمود : خبر مرگ\r\n\r\n\r\n","description":"","footnote":"\r\n( 1 ) - سورهء زمر ، آيهء 32 .\r\n","page_name":" 87 ","page_number":91},
  {"content":"\r\n\r\nمن ، به من رسيد « 2 » و چون در آن سال دو بار قرآن بر او عرضه شد ، دانست كه هنگام مرگش فرا رسيده است . « 3 »\r\n( 1 ) او در راه هدايت مردم جانكاه‌ترين رنجها و سختىها را تحمل كرده بود كه ديگران را هرگز ياراى برداشت آن نبود و اينك كه ميديد زمان انتقالش بديگر جهان فرا رسيده است بر آن شد كه دعوت پاكش را بپايان رساند و از خود فرمانى باقى گذارد كه پس از مرگش براى مسلمانان متضمن سعادت و نجات باشد .\r\nپس عزم زيارت خانهء خدا كرد و به همين جهت آخرين حج او را « حجة الوداع » گفته‌اند و اين سفر در دهمين سال هجرت رخ داد .\r\nپيامبر طى اين سفر همه جا بين مردم مىگشت و ميفرمود :\r\nاى مردم ! بين شما دو چيز گرانبها به يادگار ميگذارم ، كتاب خدا و خاندانم را . « 4 »\r\nپيامبر با چنين سفارشى براى پيروانش روشى تعيين فرمود كه با توجه به آن هرگز گمراه نگردند و براى هميشه نيكبختى و پيروزى خود را دريابند .\r\n( 2 )\r\n\r\nداستان غدير\r\nرسول خدا پس از پايان مراسم حج راهى مدينه شد و چون به\r\n\r\n\r\n","description":"","footnote":"\r\n( 2 ) - مناقب ابن شهر آشوب ، جلد 1 .\r\n( 3 ) - الخصائص الكبرى ، جلد 2 . و صحيح ترمذى ، جلد 2 .\r\n( 4 ) - الخصائص الكبرى ، جلد 2 ، صحيح ترمذى ، جلد 2 .\r\n","page_name":" 88 ","page_number":92},
  {"content":"\r\n\r\nغدير خم رسيد ، فرشتهء وحى بر او فرود آمد و پيام پروردگار بگزارد .\r\nفرمان خدا به او دستور مىداد كه در آن بيابان از حركت بازايستد و در كنار آن بركهء آب فرود آيد و زمامدارى خلق را پس از خويش به جوانمرد پرفضيلت ، داماد و پسر عمويش على ( ع ) واگذارد تا پس از او در همهء امور مرجع مسلمانان باشد .\r\n( 1 ) در اين فرمان آسمانى اهتمامى محتوم و الزامى بزرگ و سخت همراه بود و آيهء قرآنى چنين بيان مىداشت :\r\n«  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ  » « 5 » .\r\nيعنى : اى پيامبر ! فرمانى را كه به تو داديم بمردم برسان كه اگر چنين نكنى تبليغ رسالت نكرده‌اى و بدان كه خداوند ترا از شرّ دشمنان نگه مىدارد .\r\nپيامبر از چنين تهديدى نگران گرديد و از شترش پياده شد ، هوا بشدت گرم بود و يارانش بدورش جمع شدند و از امر مهمى كه موجب فرود در اين بيابان داغ و دور از آبادى شده بود پرسيدند . پيغمبر حقيقت امر را بيان داشت و دستور داد همگى كاروانيان فراهم آيند تا فرمان خدا را به آنها برساند و رسالت خداوندى را ابلاغ كند و دستور آسمانى را كه ملزم به اجراى آنست در همين جا بدون تأخير اجرا كند .\r\nچون همهء كاروانيان اجتماع كردند پيغمبر با آنها نماز گزارد و پس از اداى فريضه دستور فرمود منبرى از جهاز شتران ترتيب دهند ، تودهء انبوه مسلمانان با التهابى فراوان بر گردش اجتماع كردند و تعداد\r\n\r\n\r\n","description":"","footnote":"\r\n( 5 ) - سورهء مائده .\r\n","page_name":" 89 ","page_number":93},
  {"content":"\r\n\r\nآنها صد هزار نفر يا بيشتر بود .\r\n( 1 ) پيغمبر پس از ستايش پروردگار ، مردم را بمبارزات خويش در راه اعلاى كلمهء حق توجه داد و از رنجها و سختىهائى كه در راه هدايت مردم تحمل كرده است ، سخن گفت و تعليماتى را كه از آسمان الهام خداوندى به آنها آموخته است بيان داشت و از آنها خواست كه هميشه كتاب خدا و خاندان او را پيشواى هدايت خود قرار دهند ، آنگاه فرمود :\r\nاى مردم ! آيا من بشما از خود شما نزديكتر و اولاتر نيستم ؟\r\nگفتند چرا اى رسول خدا !\r\nپيغمبر اين سؤال را تكرار ميكرد و مرتبا پاسخ مثبت مىشنيد .\r\nآنگاه على ( ع ) را بر دست خود بالا برد و فرمود : كسى را كه من رهبرم ، على ( ع ) پيشواست ، خدايا دوستانش را دوست و دشمنانش را دشمن بدار ، هر كس او را يارى كند ياريش كن و هر كس خوارش سازد ، خوارش گردان و حق را بر وجود او بگردان .\r\n« عمر بن خطاب » بحضور على ( ع ) آمد و گفت اى فرزند ابو طالب مباركت باد كه مولاى من و مولاى هر زن و مرد مسلمان شدى . « 6 »\r\nدر چنين روزى كه براى هميشه در دنياى حقيقت و فضيلت جاويدان است ، خداوند بزرگ نعمتش را بر مردم تمام فرمود و اسلام را كامل ساخت و اين آيه بر رسول خويش نازل كرد :\r\n\r\n\r\n","description":"","footnote":"\r\n( 6 ) - مسند احمد ، جلد 4 ، همچنين علامهء فقيه ( فقيد ) امينى در كتاب جاويدان « الغدير » اسناد متعدد اين داستان را ذكر كرده و ميگويد : در آن روز اديبان و شاعران مسلمان در فضيلت على ( ع ) اشعارى بليغ سرودند و سخنانى فراوان گفتند .\r\n","page_name":" 90 ","page_number":94},
  {"content":"\r\n\r\n«  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  » « 7 » .\r\nدين شما را كامل ساختم و نعمت هدايت را تمام كردم و بگرايش شما بدين اسلام راضى شدم .\r\n\r\nبازگشت بمدينه\r\n( 1 ) پيغمبر بمدينه بازگشت و چندى به هدايت مردم و تمشيت كار مسلمانان گذرانيد و بتدريج احساس ميكرد كه دارد عمرش به پايان ميرسد .\r\nنيمه شبى پيش از آنكه در بستر بيمارى بيفتد ، « ابو مويهبه » « 8 » را خواست و بر او فرمود بيا تا به گورستان بقيع برويم و براى مردگان ، در خواست آمرزش كنيم .\r\nدر بقيع پيغمبر بر مردگان سلام كرد و به آنها درود فرستاد و فرمود :\r\nاى خفتگان گورها بر شما درود ميفرستم و بشما در سرنوشتى كه به آن رسيده‌ايد تهنيت ميفرستم ، ديگران هم بچنين آينده‌اى خواهند پيوست .\r\nتاريكى مصيبت‌ها همچون سياهى شب تاريك ، فرا رسيده است و پايانش آغازش را دنبال مىكند و آخرش نامبارك‌تر از اول آن است .\r\n\r\n\r\n","description":"","footnote":"\r\n( 7 ) - سورهء مائده .\r\n( 8 ) - « ابو مويهبه » از بندگان پيغمبر بود كه حضرت او را خريد و آزاد كرد ( اسد الغابه ، جلد 5 ) .\r\n","page_name":" 91 ","page_number":95},
  {"content":"\r\n\r\n( 1 ) و بعد رو به « ابو مويهبه » كرد و گفت :\r\nكليد گنجينه‌هاى دنيا و زندگانى هميشهء آن را با كليدهاى بهشت به من سپردند و من ديدار پروردگار و بهشت جاويدان را پذيرفتم .\r\n« ابو مويهبه » گفت : فدايت شوم ، چرا كليدهاى دنيا را نگرفتى كه هميشه در آن بمانى و بعد در بهشت ديدار خداى را دريابى ؟\r\nفرمود : نه ، به خدا قسم ، من ديدار پروردگار را خواستم . بعد براى مردگان بقيع درخواست آمرزش كرد و بخانه‌اش بازگشت . « 9 »\r\nدر اين هنگام بيمارى پيغمبر آغاز شد و تبى همراه با دردسرى شديد او را فرا گرفت و اين بيمارى عارضهء خوراك مسمومى بود كه در خيبر به او داده بودند و خود ميفرمود : اين بيمارى در اثر غذائى است كه در خيبر به من دادند . « 10 »\r\nپيغمبر مىدانست كه از اين بيمارى بر نخواهد خواست و بسراى ديگر خواهد شتافت و در اين موقعيت حساس تنها چيزى كه توجهش را به خود معطوف ميداشت ، خالى كردن مدينه از گروه مخالفان بود و مصلحت دانست كه دشمنان على ( ع ) را از مدينه براى جنگ با روميان بيرون راند .\r\nفرماندهى سپاه مسلمين در مبارزه با ارتش روم را پيغمبر به « اسامة -\r\n\r\n\r\n","description":"","footnote":"\r\n( 9 ) - سيرهء ابن هشام ، جلد 3 ، تاريخ طبرى ، جلد 3 و در جلد ششم بحار آمده است كه چون پيغمبر احساس بيمارى كرد دست على ( ع ) را گرفت و به همراه جمعى از مردم به گورستان بقيع رفت و براى آنها درخواست آمرزش فرمود .\r\n( 10 ) - مستدرك حاكم ، جلد 3 .\r\n","page_name":" 92 ","page_number":96},
  {"content":"\r\n\r\nبن زيد » « 11 » واگذار كرد و به او فرمود : بسوى قربانگاه پدرت « زيد » برو ، من ترا فرمانده اين سپاه كردم ، اگر خداوند در اين نبرد به تو پيروزى داد در آنجا درنگ مكن . اكنون راهنمايان و پيشتازان جنگ را بردار و فورى حركت كن .\r\n( 1 ) روز ديگر پيغمبر از خانه بيرون آمد و شخصا پرچم « اسامه » را بست و به او فرمود : بنام خدا و در راه خدا جنگ كن و كسانى را كه به خدا ايمان نياورند بكش .\r\nدر اين سپاه انبوه عناصر متشخصى از مهاجران و انصار مانند ابو بكر ، عمر ، سعد وقاص ، بشير بن سعد و امثال آنها از رجال و اصحاب پيغمبر همراه بودند ولى امام على ( ع ) در مدينه بدستور پيغمبر باقى ماند . « 12 »\r\nاين تدبير پيغمبر به وضوح مىرساند كه حضرتش با چنين فرمانى هر گونه باب دشمنى را كه ممكن بود پس از مرگش رخ دهد ، بست . چون وقتى كه گروه مخالفين پس از مرگ پيغمبر در مدينه نباشند كار خلافت على ( ع ) به آسانى سامان مىپذيرد . همچنين در كار انتصاب « اسامه » كه جوانى كم عمر بود انديشهء ديگرى به كار رفته بود تا مردم بفهمند كه شرط احراز مقامهاى عالى بستگى به توانائى و كفايت و شايستگى دارد و پيغمبر\r\n\r\n\r\n","description":"","footnote":"\r\n( 11 ) - اسامة بن زيد پدرش زيد بن حارثه پسر شراحيل بن عبد العزيز كلبى و مادرش ام ايمن بود ، ام ايمن نامش بركه و كنيز پيغمبر بود . در عمر اسامه در وقت رحلت پيغمبر اختلاف است و گويند جوانى بيست‌ساله و يا نوزده و هجده‌ساله بود ، او بعد از مرگ پيغمبر در وادى القرى سكونت كرد و بعد بمدينه بازگشت و در محلى بنام جرف در نزديكى مدينه در اواخر حكومت معاويه در گذشت . سال وفاتش را 54 يا 58 و يا 59 هجرى نوشته‌اند ( استيعاب حاشيه اصابه ) .\r\n( 12 ) - كنز العمال ، جلد 5 ، طبقات ابن سعد ، جلد 4 ، تاريخ خميس ، جلد 2 .\r\n","page_name":" 93 ","page_number":97},
  {"content":"\r\n\r\nبچنين حقيقتى تصريح كرد ( 1 ) و فرمود :\r\nكسى كه مردى را بزمامدارى مردم انتخاب كند و از او بهترى هم در جامعه باشد به خدا و رسول و مؤمنان خيانت كرده است و سالمندى افرادى كه فاقد فضيلت و ارزش و كفايتند هرگز اثرى در زمينهء اصيل زمامدارى و فرمانروائى ندارد .\r\nپيغمبر به كفايت و شايستگى اين سردار جوان اشاره كرد و فرمود :\r\nبه خدا قسم پدرش - زيد - شايستهء فرماندهى سپاه بود و پس از او پسرش هم شايستهء اين مقام است .\r\n« اسامه » با سپاهش از مدينه بيرون آمد و در « جرف » « 13 » چادر زد ولى زبان صحابه بانتقادهائى دردناك بازشد و بفرمان پيغمبر دربارهء فرماندهى « اسامه » اعتراض كردند و شركت در چنين سپاهى بر آنها گران آمد .\r\n( 2 ) پيغمبر كه سخنان اعتراض‌آميز آنها را شنيد ، تب گدازنده‌اى كه پيكرش را مىگداخت فزونى يافت و او را دردسرى شديد فرا گرفت ، نه اندك ، بلكه بسيار .\r\nپيغمبر با چنين حالى پارچه‌اى بسرش پيچيد و به مسجد آمد و دلش از اندوه و درد سرشار بود چون ميديد بنيانى كه با رنجى فراوان براى سعادت اين مردم پىريزى كرده ، اكنون بسستى گرائيده است . پيغمبر بمنبر رفت و چنين فرمود :\r\nاين چه حرفهائى است كه از شما ميشنوم و چه اعتراضى است كه در بارهء فرماندهى « اسامه » داريد ؟ شما بفرماندهى « زيد » هم ، چنين اعتراضى\r\n\r\n\r\n","description":"","footnote":"\r\n( 13 ) - جرف لشكرگاه مسلمين بود كه از مدينه يك فرسخ فاصله داشت .\r\n","page_name":" 94 ","page_number":98},
  {"content":"\r\n\r\nداشتيد . به خدا قسم « زيد » سزاوار چنان مقامى بود و اكنون هم پسرش چنين شايستگى و لياقتى را دارد .\r\nاين پدر و پسر از محبوبترين مردم در نزد من هستند و به حق شايستهء بزرگداشت و نيكى و احترامند ، من شما را به نيكداشت او سفارش مىكنم ، زيرا او از نيكان شماست .\r\n( 1 ) پيغمبر از منبر پائين آمد و به خانه برگشت « 14 » و ميكوشيد كه دستورش را در بين مردم نفوذ دهد و صحابه را به الحاق سپاه « اسامه » وادارد و بكرات بر كسانى كه از اين فرمان تخلف ورزند ، نفرين ميفرستاد و هر كس را كه در اجراى فرمانش درنگ كند ، لعنت ميكرد .\r\nاين شكافى بود كه در آخرين ساعات زندگانى پيامبر در صفوف امت پديدار مىشد و تحقق هدف پيغمبر را به مخاطره مىانداخت ، هدف فراهم ساختن وسائل زمامدارى على ( ع ) بود كه ميخواست به آرامش و سلامت انجام گيرد .\r\nسوزش تب ، اندام پيامبر را به سختى و داغى فرا گرفت و ملافه‌اى كه بر رويش افتاده بود هر كس به آن دست ميزد احساس حرارتى شديد ميكرد . « 15 » در كنارش ظرفى آب سرد نهاده بودند كه پيوسته دستهايش را در آن فرو مىبرد و به صورتش مىكشيد و دردى سخت احساس ميكرد و مىگفت :\r\nآه سرم واى از اين ناراحتى .\r\nفاطمه ( ع ) كه اندوهى جانكاه بر جانش سنگينى ميكرد و مشاهدهء\r\n\r\n\r\n","description":"","footnote":"\r\n( 14 ) - سيرهء حلبيه ، جلد 3 .\r\n( 15 ) - زندگانى محمد ، نوشته حسين هيكل .\r\n","page_name":" 95 ","page_number":99},
  {"content":"\r\n\r\nاين وضع ناگوار او را رنج ميداد مىگفت :\r\nپدرم ! از اندوه تو دردمندم .\r\nپيغمبر ، دخترش را تسليت ميداد و دلش را آرامش مىبخشيد و ميفرمود :\r\nپس از امروز ، ديگر پدرت را سختى و دردى نخواهد رسيد .\r\nرسول احساس ميكرد كه وعدهء ديدار پروردگارش نزديك مىشود و بايد از دنيا رخت كشد و ميخواست كه بوقت مرگ حقى از كسى بر عهده‌اش نباشد . بدين جهت بلال را فرمود ، تا اعلام كند همهء مردم در مسجد جمع شوند ، چون انبوه مردم در مسجد فراهم آمدند ، پيغمبر عمامه‌اى بر سر پيچيد و با حالتى سخت و سنگين بمنبر رفت .\r\n( 1 )\r\n\r\nايفاى حقوق\r\nپيغمبر از ستمهاى تلخ و رنجهاى گدازنده‌اى كه در راه ارشاد و رهنمونى مردم و رهائى جامعه از پستى جهل و تباهى و حركت آنها به مقاصد عالى و دلكش دانش و ايمان تحمل كرده بود سخن گفت و افزود كه خداوند عزيز و بزرگ سوگند ياد كرده كه از بيداد ستمكاران نخواهد گذشت . اكنون شما را قسم مىدهم كه هركدامتان بر عهدهء محمد ( ص ) حق و مظلمه‌اى داريد بگوئيد و مرا همين حالا در همين جا كيفر دهيد كه من عقوبت دنيا را از قصاص آخرت بهتر ميدانم و نميخواهم كه در برابر پيامبران و فرشتگان كيفر بينم .\r\nحاضران را سكوتى دردناك و حيرت بار فرا گرفت و از خود ميپرسيدند چه كسى ميتواند بر عهدهء پيغمبر حق و مظلمه‌اى داشته باشد ؟ پيغمبرى\r\n\r\n","description":"","footnote":"","page_name":" 96 ","page_number":100},
  {"content":"\r\n\r\nكه پايه‌گزار عدالت و نمونهء بخشايش پروردگارى است .\r\n( 1 ) در اين وقت مردى بنام « سواد بن قيس » از ميان جمعيت برخاست و ادعا كرد كه پيغمبر تازيانه‌اى بر شكم او زده است . پيغمبر به بلال فرمود همان تازيانه را بياور تا سواده از من انتقام بگيرد . بلال تازيانه را آورد به سواده داد و سواده جمعيت را شكافت و بجانب رسول آمد و بعد از گفتگوئى كوتاه ، پيغمبر فرمود : اى سواده آيا از من ميگذرى يا كيفرم ميدهى .\r\nسواده گفت اى رسول خدا ترا مىبخشم . پيغمبر دست بدعا برداشت و گفت خدايا همچنانكه اين مرد از من در گذشت تو هم بر او ببخشاى . « 16 »\r\n( 2 ) پيغمبر دوباره به بستر بيمارى برگشت و چون هفت دينار پول در نزد خود داشت ترسيد كه بميرد و اين پول از او باقى بماند ، بلافاصله بخاندانش گفت هنوز كه از اين دنيا نرفته اين مبلغ را به مستمندان ببخشند ولى به علت شدت گرفتارى و اهتمامى كه در پرستارى پيغمبر داشتند ، اين وظيفه را از ياد بردند .\r\nچند روز بعد كه بيمارى پيغمبر اندكى تخفيف يافت ، پرسيد آن پول را چه كرديد ؟ گفتند هنوز در پيش ماست . گفت آن را بياوريد و پول را بدست گرفت و گفت اميد محمد ( ص ) بپروردگارش چه خواهد بود اگر بديدار خدا برود و اين پول از او باقى بماند و پولها را به نيازمندان مسلمان بخشيد .\r\n\r\nمنشور هدايت\r\n( 3 ) پيغمبر بديدهء دريافت غيبى دانست كه به زودى فتنه‌ها مانند\r\n\r\n\r\n","description":"","footnote":"\r\n( 16 ) - زندگانى محمد .\r\n","page_name":" 97 ","page_number":101},
  {"content":"\r\n\r\nپاره‌هاى شب سياه بر افق حيات امتش پديد مىآيد و پس از مرگش به آئين پيشينيان بازميگردند . « 17 »\r\nبه همين جهت خواست منشورى صادر كند كه با اجراى آن ، سعادت پيروانش تضمين گردد و كابوس وحشتناك آينده‌اى تاريك آنها را فرا نگيرد . دستور داد شانهء گوسفندى و دواتى بياورند تا چيزى بنويسد كه پس از او پيروانش گمراه نشوند .\r\n( 1 ) فرصتى ارزنده و نعمتى بزرگ بود كه اگر بدست مىآمد و اجرا مىشد هدايت و سعادتى بزرگ به آنها ميرسيد ولى آنها نخواستند از چنان منشورى بهره گيرند و خود و آيندگان را از گمراهى برهانند .\r\nاختلاف و گفتگوئى سخت در گرفت و در حضور پيامبر فريادها بلند شد و فرمان خدا را در رعايت حرمت پيغمبر به هيچ انگاشته آنجا كه خداى تعالى فرمود :\r\n«  يا أَيُّهَا الَّذِينَ آمَنُوا لا تَرْفَعُوا أَصْواتَكُمْ فَوْقَ صَوْتِ النَّبِيِّ  » « 18 » .\r\nآنها نه تنها برعايت اين حرمت توجه نكردند بلكه برسول خدا نسبت سرسام و هذيان دادند و گفتهء خدا را دربارهء او از ياد بردند كه فرمود :\r\n«   ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   » « 19 » .\r\nگويندهء اين سخن زشت و نادرست ميدانست كه پيغمبر منشورش\r\n\r\n\r\n","description":"","footnote":"\r\n( 17 ) - صحيح مسلم ، جلد 8 .\r\n( 18 ) - اى مؤمنان آواز خود را از سخن پيغمبر بالاتر نگيريد ( حجرات ) .\r\n( 19 ) - او سخنى از هوس نمىگويد بلكه گفتارش الهام خداست ( سورهء نجم ) .\r\n","page_name":" 98 ","page_number":102},
  {"content":"\r\n\r\nرا دربارهء خلافت على ( ع ) خواهد نوشت و به اين جهت گفت : كتاب خدا ما را بس است و با چنين سخن و اقدام زشت و نفرت‌انگيزى سوزشى در نهاد پيامبر انداخت و در برابر ارادهء پيغمبر مانعى تراشيد كه هدايت آيندهء امت را بمخاطره افكند .\r\nپيغمبر از نسبت نارواى هذيانى كه به او دادند رنجيده خاطر گشت و دانست اگر هم دستورى دهد ، اجرا نخواهد شد و بعد كه خواستند دوات و قلم بياورند فرمود پس از اين سخنانى كه گفتيد چه ميتوان نگاشت ؟ ! ولى شما را به تجليل و بزرگداشت خاندان خود سفارش ميكنم و بعد روى خود از آنها بازگردانيد . « 20 »\r\n( 1 ) حال پيامبر به سختى مىگرائيد و فاطمه ) - دختر گراميش ) - با اندوهى سنگين و حالتى ناتوان بر بالين پدر اشك ماتم مىباريد . پيغمبر از چنين منظرهء اندوهبارى بهم بر آمد و دخترش را بپيش خواند و آهسته سخنى بگوشش خواند كه گريه‌اى داغ و تند تكانش داد و بلافاصله سخنى ديگر در گوش دخترش سرود كه زهرا شادمان شد و آهسته خنديد .\r\nعايشه سراسيمه شد و به فاطمه گفت هرگز چنين اندوه و مسرتى را پيوست بهم نديده بودم ، به من بگو ، پيغمبر به تو چه گفت ؟\r\nفاطمه ( ع ) پاسخى به عايشه نداد ، ولى پس از مرگ پدر او را از اين راز آگاه كرد و گفت : بار اول پيغمبر به من خبر داد كه به زودى از دنيا ميرود و من از شنيدن اين خبر ناگوار گريستم و بار دوم به نهانى مرا بشارت\r\n\r\n\r\n","description":"","footnote":"\r\n( 20 ) - بحار جلد ششم ، بخارى هم اين خبر را چند بار در جلد چهارم صفحهء 69 و صفحهء 99 و در جلد ششم صفحهء 8 ياد كرده و نام گوينده را پوشيده داشته ولى ابن اثير مىنويسد كه گوينده اين سخن « عمر بن خطاب » بوده است .\r\n","page_name":" 99 ","page_number":103},
  {"content":"\r\n\r\nداد كه نخستين كسى هستم كه در جهان آخرت به او ميپيوندم و من از شنيدن چنين مژده‌اى شادمان شدم و خنديدم . « 21 »\r\n( 1 ) فاطمه ( ع ) كه مرگ پيغمبر را حادثه‌اى محتوم دانست و احساس فراق كرد ، فرزندانش حسن و حسين ( ع ) را ببالين پدر آورد و گريان گفت :\r\nپدرم ! اينها پسران تو هستند بعنوان ميراث چيزى به آنها عنايت كن . پيغمبر فرمود :\r\nهيبت و شكوه خويش را به حسن مىبخشم و شهامت و بخشايش خود را به حسين ميراث مىدهم .\r\nحسن ( ع ) از بالين نياى بزرگش برخاست و بزرگوارى و هيبت رسول خدا را بميراث گرفت و اين يادگارى كه از پيغمبر به ارث برد ، رمزى از هيبت رسول و نشانى از شكوه حضرتش بود تا اينكه گفتند حسن ( ع ) را چهرهء رسولان و جلاى پادشاهان است . « 22 »\r\n\r\nبسوى ابديت\r\n( 2 ) چون هنگام ارتحال پيامبر و حضور او به پيشگاه خدا فرا رسيد فرشتهء مرگ از جانب خدا مأمور شد تا روان پاكش را به آسمان قرب بالا برد و ملك الموت به صورت انسانى به در خانه آمد اجازهء ورود خواست ولى فاطمه گفت پيامبر بيمار و گرفتار است و اين اجازه خواهى و پاسخ منفى چند بار تكرار شد . آخرين بار پيغمبر ديده باز كرد و از ورود سفير الهى\r\n\r\n\r\n","description":"","footnote":"\r\n( 21 ) - طبقات ابن سعد ، جلد 8 ، صفحهء 17 .\r\n( 22 ) - مناقب ابن شهر آشوب ، جلد 2 .\r\n","page_name":" 100 ","page_number":104},
  {"content":"\r\n\r\nبتكان آمد و بدخترش فرمود آيا او را مىشناسى ؟\r\nاو ، سازندهء گورها و ويرانگر خانه‌ها و برهم‌زنندهء شيرازهء توده‌ها است .\r\n( 1 ) « زهرا » از شنيدن اين خبر دردناك و غم‌انگيز از حال رفت و اشكهايش بر چهره فرو ريخت و به آهنگى دردناك ميرفت و ميگفت : اى واى از مرگ خاتم پيغمبران و فقدان نيكوترين پرهيزگاران و ارتحال پيشواى برگزيدگان و حسرت بر پايان وحى آسمان .\r\nپيغمبر دخترش را تسليت داد و گفت گريه مكن كه تو نخستين فردى از خاندان من هستى كه به زودى به من خواهى پيوست .\r\nفرشتهء مرگ بحضور آمد و پيغمبر پرسيد آيا بديدار من آمده‌اى يا فرمان دارى كه جانم را بگيرى ، در پاسخ عرضه داشت كه فرمان قبض روح شما را دارم . پيغمبر از او مهلت خواست تا جبرئيل بر او فرود آيد ، چون امين وحى بر او نازل شد ، حضرت به او فرمود از عناياتى كه خداوند به من مرحمت ميفرمايد بشارتم ده .\r\nجبرئيل گفت درهاى آسمانها و بهشت را به روى تو گشوده‌اند و فرشتگان در انتظار صعود روح پاك تو هستند و حوران بهشتى براى پيشواز مقدمت خود را زينت داده‌اند . پيغمبر فرمود : خداى را به ابراز چنين عناياتى سپاسگزارم « 23 » .\r\nخاندان پيغمبر كه هنگامهء مرگ او را دريافتند و آهنگ دردناك فراق را احساس كردند ، اشكها بدامان افشاندند و اندوهى جانكاه بر جانشان نشست . حسنين خود را بر پيكر پاك رسول انداختند تا براى\r\n\r\n\r\n","description":"","footnote":"\r\n( 23 ) - درة الناصحين .\r\n","page_name":" 101 ","page_number":105},
  {"content":"\r\n\r\nآخرين بار با او وداع كنند و تا ديدگانشان را توان بود بر اين سوك بزرگ اشك باريدند .\r\n( 1 ) پيغمبر آنها را در بر گرفت و بوسيد و چون امام على خواست آنها را از پيامبر جدا كند ، فرمود : بگذار تا از من بهره برگيرند و منهم از آنها بهره بردارم و به زودى پس از من صدمات و مصيبت‌هائى فراوان خواهند ديد . سپس متوجه حاضرين شد و فرمود : من در بين شما كتاب خدا و خاندانم را باقى ميگزارم ، كسى كه كتاب خدا را ضايع سازد ، سنت مرا تباه و حق خاندانم را تضييع كرده است و اين دو يادگار بزرگ و گرانبها هرگز از هم جدا نمىشوند تا اينكه در روز قيامت بر كنار كوثر بر من فرود آيند « 24 » .\r\nآنگاه به فرشتهء مرگ اجازه داد تا جانش را بگيرد و به على فرمود :\r\nكه سرم را بر دامانت گذار كه فرمان خداوند رسيده است و رويم به قبله بگردان و خود تشريف مرگ مرا بجاى آر و پيش از همهء مردم بر من نمازگزار و تا در خوابگاهم نگزارى از من جدا مشو و از خداى بزرگ و توانا يارى بخواه .\r\nعلى ( ع ) سر پيامبر را بدامن گرفت و دست راست را به زير گردنش در آورد و رسول جام مرگ را نوشيد و روان پاكش به آسمانها بر آمد .\r\nديگر پرچمهاى عدالت در چنين روز غم‌انگيزى پيچيده شد و چراغ هدايت و فضيلت و كمال بخاموشى گرائيد و بجهان انسانيت چنان ضربهء هولناك و خطرمندى از مرگ پيامبر وارد آمد كه هيچ‌گاه پيشينه نداشت و در آينده نيز بوقوع نخواهد پيوست .\r\n\r\n\r\n","description":"","footnote":"\r\n( 24 ) - مقتل الحسين خوارزمى ، جلد اول .\r\n","page_name":" 102 ","page_number":106},
  {"content":"\r\n\r\n( 1 ) چون روان پاك پيامبر به پهنهء پاك ابديت بالا رفت ، زهرا با پيكرى لرزان و ناتوان بر بالين پدر آمد و فرياد بر آورد اى پدر كه جبرئيل ترا بسوى خدا دعوت كرد و در بهشت جاى گرفتى و دعوت خدايت را پذيرفتى واى بر من كه سايهء عنايتت از من برداشته شد و در گداز اندوهى توان فرسا بر جاى ماندم .\r\nدر اين هنگام ، على دست به كار تجهيز آن پيكر پاك گرديد و به غسل و كفن آن پرداخت و آن جسم مقدس را كه عالىترين ارواح انسانى از آن پرواز كرده بود بر تختى نهاد و بر آن نماز گذارد .\r\nانبوه مسلمانان براى آخرين ديدار پيامبر خويش هجوم آوردند و اشكهائى سوزان كه اشتعالى از عشق و اندوه و احساس بود بر او نثار كردند و بر پيكر پاكش نماز گزاردند و پيام وداع به پيامبر جاويد خويش رسانيدند .\r\nعلى ( ع ) پيامبر را در آرامگاه پاكش نهاد و بر آن مزار مقدس با اندوهى فراوان كه بر قلبش چنگ ميزد و با ناله‌اى كه از سويداى جان دردمندش برمىخاست ، عرضه داشت : بردبارى نيكوست اما نه بر مرگ تو و هر زارى و ضجه‌اى ناستوده است مگر بر سوك تو ، اندوه فقدانت بزرگ است و پيش از اين مصيبت هر اندوهى سبك و تحمل‌پذير بود . « 25 »\r\n\r\n\r\n","description":"","footnote":"\r\n( 25 ) - در كنز العمال آمده چون على ( ع ) پيكر پيغمبر را براى نماز بر تختى نهاد به مسلمانان گفت كسى در نماز بر پيغمبر امامت نكند ، زيرا پيامبر در زندگى و مرگش بر همه پيشواست و مسلمانان دسته دسته مىآمدند و صف نماز را بدون امام مىبستند و نماز مىگزاردند و على در كنار آن پيكر ايستاده بود و مىگفت درود و رحمت پروردگار بر تو باد اى رسول خدا ، پروردگارا ما گواهى مىدهيم كه او رسالت خدائيش را ابلاغ كرد و امتش را هدايت فرمود و در راه خداى جهاد كرد تا اينكه خداى ،\r\n","page_name":" 103 ","page_number":107},
  {"content":"\r\n\r\n( 1 ) اين سوك بزرگ و حادثهء دردناك قلب امام حسن ( ع ) را آنچنان گداخت كه نشاط و خرمى كودكى از چهرهء درخشانش برفت و غمى بزرگ بر دل پاكش چيره شد ، زيرا ميديد كه گرامىترين انسانها در برابر ديدگانش در نقاب خاك چهره فروپوشيد و پدر و مادرش از اين اندوه توانفرسا به زارى و جزع افتاده‌اند و اشك و اندوه و ماتم بر خاندان پيامبر سايه افكنده و بزرگترين حادثهء غمبار انسانى پديد آمده است .\r\nحسن ( ع ) در اين هنگام هفت‌ساله بود و آغاز دوران احساس و انديشه را ميگذرانيد و اين حادثهء غم‌انگيز از پنجرهء ديدگانش بر روح حساسش سايه مىافكند و منظرهء دردناك مرگ پيامبر بر آئينهء جانش نقش مىبست و براى هميشه خاطره‌اى تلخ در نهانگاه وجودش رخنه ميكرد و با لياقت و استعداد آسمانيش حوادث خطرمندى را كه پس از اين مصيبت بزرگ پديد مىآمد ، پيش‌بينى ميكرد .\r\n\r\n\r\n","description":"","footnote":"\r\nدينش را چيره گردانيد و سخنش را بپايان رسانيد . پروردگارا ما از پيروانش بشمار و پس از او بر آئينش استوارمان بدار ، و ما را هرگز از او جدا مگردان . مردم مىگفتند آمين . آمين ، تا آنكه همهء مردان و زنان حتى كودكان بر او نماز گزاردند .\r\nدر تاريخ ارتحال حضرتش اختلاف است . در فاء الوفاء دوازدهم ربيع الاول آمده و طبرسى در اعلام الورى بيست و هشتم صفر ذكر كرده و ابن واضح 1 و 2 ربيع الاول دانسته است .\r\n","page_name":" 104 ","page_number":108},
  {"content":"\r\n\r\n( 1 )\r\n\r\nدر روزگار شيخين\r\n\r\n","description":"","footnote":"","page_name":" 105 ","page_number":109},
  {"content":"\r\n\r\n( 1 ) مرگ پيامبر سر آغاز رويدادهاى بزرگ و خونينى بود كه نتايج اندوهبار آن تا به امروز همچنان باقى است . و اين حادثهء دردناك منشأ انقلابات خطرناكى گرديد كه نزديك بود روزگار اسلام پايان يابد و پرچم پرافتخارش واژگون گردد ، و با توجه به همين ضايعهء زيانبار بود كه خداوند متعال در كتاب كريمش فرمود : « محمد پيامبرى همچون پيامبران\r\n\r\n","description":"","footnote":"","page_name":" 106 ","page_number":110},
  {"content":"\r\n\r\nگذشته است پس اگر بميرد يا كشته شود شما به آئين پيشينيان خويش بازخواهيدگشت ؟ »\r\n( 1 ) پس از اين حادثه طوفانهائى سهمگين بر اردوگاه مجتمع مسلمين حمله برد و كيان آنان را درهم شكست و بدبختىها و تباهىها و گمراهيها بر جامعهء اسلامى سايه افكند و يگانگى و يكپارچگى اين امت دستخوش جاه‌پرستى و خودكامگىها و پراكندگيها گرديد .\r\nهنوز پيكر پاك پيشواى عزيز انسانى در قرارگاه هميشگيش جاى نگرفته بود كه نزاع و اختلاف بر سر تعيين جانشينش در گرفت و انصار در « سقيفهء بنى ساعده » گرد آمدند و « سعد بن عباده » را برهبرى خويش برگزيدند و گفتند بهره را آن ميبرد كه زيان برده است و انصار در حمايت از پيامبر و شركت در ميدانهاى نبرد ، خطرها و زيانها ديده و اسلام را به پيروزى رسانيده‌اند و اينك « سعد » از ديگران براى احراز مقام رهبرى ، شايسته‌تر است « 1 » .\r\n\r\n\r\n","description":"","footnote":"\r\n( 1 ) - سعد بن عباده رئيس قبيله خزرج و پيشواى انصار بود و قومش پيشوائى و بزرگوارى او را مىستودند ، زيرا او و پدر و جد و پسرش از بخشندگان عرب بودند و او از بزرگانى بود كه در پيمان عقبه با پيامبر بيعت كرد و در جنگ بدر حضور يافت و چون أبو بكر بخلافت رسيد بيعتش را نپذيرفت و بحضورش نيامد و بسال پانزدهم هجرى در حوران از نواحى شام كشته شد و قاتلين كه بپنهانى بنا بمصالح مقام خلافت او را كشته بودند گفتند كه سعد را جنيان كشته‌اند و از قول اجنه ، شعرى سرودند كه ما سعد بن عباده رئيس خزرج را كشتيم و دو تير خطاناپذير بقلبش انداختيم .\r\nاين خبر در استيعاب و حاشيهء اصابه آمده است .\r\nطبرى مىنويسد : بهنگام رحلت پيامبر ، سعد بن عباده مريض بود ، انصار او را به سقيفه بردند و سعد كه سخنانش را نزديكانش بمردم ميرسانيدند چنين گفت : اى گروه انصار ، شما در اسلام پيشينه‌هاى نيكو و فضيلتى داريد كه هيچ‌كدام از قبايل عرب\r\n","page_name":" 107 ","page_number":111},
  {"content":"\r\n\r\n( 1 ) به اين هنگام ابو بكر در مدينه نبود و در دهكده « سنج » كه يك ميل از مدينه فاصله داشت مىزيست .\r\nعمر ترسيد كه در غياب ابو بكر مقام خلافت را ديگرى بدست آورد و رفيقش از خلافت مسلمانان بىبهره ماند . در اينجا عمر دست بيك سياست و حيلهء شخصى زد كه حكايت از نقشهء ديپلماسى و زرنگى او ميكرد و براى آنكه تا آمدن أبو بكر مردم را سرگرم كند و از انتخاب خليفه بازدارد ، ناگهان در مسجد فرياد زد كه پيامبر نمرده است و تا دينش را در همه جا نگستراند نمىميرد ، او به زودى بازميگردد و هر كس را كه مرگ او را پذيرفته باشد گردن مىزند . مبادا بشنوم كه مردى بگويد پيامبر مرده است كه با همين شمشير گردن او را ميزنم . سخنان عمر موجب شگفتى بزرگى شد و همه برگرد او جمع شدند و چون در اين مصيبت بزرگ ، تحمل اندوه فقدان پيامبر بزرگ خويش را نداشتند ، از اين سخن شادمان\r\n\r\n\r\n","description":"","footnote":"\r\nندارند ، محمد كه درود خداى بر او و خاندانش باد سيزده سال در ميان مردمش به تبليغ پرداخت و مردم را به يكتاپرستى و ترك شرك دعوت فرمود ولى جز اندكى به او ايمان نياوردند و نتوانستند دين او را گسترش دهند و دشمنانش را دفع كنند تا اينكه پيامبر بسوى شما آمد و شما را به يارى خويش اختصاص بخشيد و خداوند شما را به ايمان و اسلام كرامت داد . شما از پيامبر و يارانش بدفاع برخاستيد و دينش را گرامى داشتيد و گسترديد و با دشمنان اسلام جنگيديد و شما سر سخت‌ترين مبارزان راه دين بوديد و در مبارزه با اعداء او پايدارى كرديد تا اينكه اعراب دين حق را پذيرفته و اسلام استوار گشت و گردنكشان كوچك خوار شدند و در برابر شمشير شما سر فرود آوردند و پيامبر با خشنودى از شما ، جهان را بدرود گفت . پس امر رهبرى مسلمين را پيش از آنكه ديگران دريابند احراز كنيد چون از سايرين به اين امر سزاوارتريد . انصار سخن سعد را پذيرفتند و گفتند در انديشه خود خطا نكردى و حق را بيان داشتى اكنون ما رهبرى ترا مىپذيريم و ترا در ميان خويش بشايستگى مىگيريم و فرمانت را گردن مىنهيم .\r\n","page_name":" 108 ","page_number":112},
  {"content":"\r\n\r\nشدند و در عالم خيال و اوهام خود را خوش‌حال و خشنود ساختند كه عمر راست مىگويد و پيامبر نمرده است و عمر كه از اجراى اين سياست پيروز به نظر ميرسيد ، از طرفى مردم را اميد مىبخشيد كه پيامبر بازميگردد و دينش را جهانگير مىسازد و از طرفى آنها را ميترسانيد كه هر كس در قبول سخن او شك كند با شمشيرش كشته خواهد شد و عمر همچنان در مسجد ، رعد و برق ميكرد و كلام خشن او چون صاعقه در صحن مسجد مىپيچيد تا آنكه ابو بكر فرا رسيد .\r\n( 1 ) ابو بكر خود را بمدينه رسانيد و ببالين پيامبر آمد و ردا از چهره‌اش برداشت و چون مرگ پيامبر را محقق ديد گفت پدر و مادرم فدايت باد اى رسول خدا كه پاكيزه زيستى و پاكيزه جان دادى .\r\nپس به مسجد آمد و عمر را كه همچنان سوگند مىخورد كه پيامبر نمرده است وادار بسكوت كرد و بسخنرانى ايستاد و مردم عمر را تنها گذاشتند و دور ابو بكر را گرفتند و او سخنانش را چنين آغاز كرد :\r\nهر كس محمد ( ص ) را مىپرستد ، بداند كه او مرده است و هر كس كه خداى را ميپرستد همانا خداوند ، زنده‌اى است كه نمىميرد . آنگه اين آيه را تلاوت كرد : « محمد » ( ص ) فرستاده‌اى همچنان پيامبران گذشته است پس اگر بميرد يا كشته شود شما بآئين پيشينيان خود بازخواهيدگشت ؟ ! » . مردم سخن او را پذيرفتند و اين آيهء مبارك را با خود زمزمه كردند و عمر نيز كه نقشهء خود را انجام يافته مىديد سخن رفيقش را قبول كرد و اين حادثه بدرستى نشان ميدهد كه بين اين دو تن قراردادى سرّى بسته شده تا فرصت را از دست ندهند و زمام خلافت را بدست گيرند ، زيرا عمر ، عنصر ساده و نادانى نبود كه مرگ پيامبر را نفهمد و آيات\r\n\r\n","description":"","footnote":"","page_name":" 109 ","page_number":113},
  {"content":"\r\n\r\n«  كُلُّ نَفْسٍ ذائِقَةُ الْمَوْتِ *  » و «  أَ فَإِنْ ماتَ أَوْ قُتِلَ  » را نشنيده و ندانسته باشد .\r\n( 1 ) لامنس مستشرق ايتاليائى عقيده دارد كه اين حادثه ، ناگهانى نبود و اين قراردادها بتازگى بسته نشده بلكه در زمان حيات پيامبر يك حزب سرّى براى بدست آوردن خلافت رسول تشكيل شده و فعاليت داشته و اين حزب قرشى كه پنهان و سرى فعاليت ميكرده است برياست ابو بكر ، عمر ، ابو عبيده جراح ، عايشه و حفصه براى چنين روزى ، زيركانه توطئه مىچيده است و از قرائنى كه پيداست سخن « لامنس » درست و صريح است .\r\nدر اين ميانه دو تن از قبيلهء اوس بنام « معن بن عدى » و « عويم بن ساعده » بنزد ابو بكر آمدند و او را از آنچه در سقيفه ميگذرد آگاه كردند . أبو بكر بشدت تكان خورد و به همراه عمر و ابو عبيده بسرعت خود را به انجمن سقيفه رسانيد « 2 » .\r\n\r\nتوطئهء سقيفه\r\n( 2 ) انصار دستپاچه شدند و درست در هنگامى كه ميخواستند « سعد » را بخلافت برگزيند ، رشته‌هاشان پنبه شد و دلائل آنها سست گرديد و با بهت و ترسى عجيب روبرو شدند .\r\nابو بكر بسخن ايستاد و با آهنگ نرمى كه خاص روش ديپلماسى او بود بدون هيچ حمله و فشارى ، فضيلت مهاجرين و خدمات آنان را به زبان آورده و گفت اينان براى تصدى مقام خلافت از ديگران سزاوارترند و عمر كه منتظر چنين فرصتى بود ، دست خود را پيش برد و با رفيق\r\n\r\n\r\n","description":"","footnote":"\r\n( 2 ) - طبرى ، جلد 3 .\r\n","page_name":" 110 ","page_number":114},
  {"content":"\r\n\r\nو هم پيمان پيشينش بيعت كرد و با چنين بند و بست زيركانه‌اى كار انتخاب خليفه پايان پذيرفت « 3 » .\r\nعمر خود بخلاف بودن اين خلافت آگهى داشت . وى گفت بيعت با ابو بكر حادثهء حساب نشده‌اى بود كه خداوند مسلمانان را از شرّ آن نگاه دارد و هر كس ديگر بار چنين كند ، او را بكشيد .\r\nعلت نادرستى اين انتخاب ، اين بود كه در اين جريان متفكران و مؤمنان نامور اسلامى و اهل حل و عقد حضور نداشتند و كسى به آراء و نظرات آنها كه مقامهاى معنوى بزرگى در اسلام داشتند ، دربارهء انتخاب خليفهء جديد ، مشورتى نكرد و محل انتخاب هم جايگاه آشكارى كه در برابر چشم عموم مردم باشد نبود ، بلكه در پناهگاهى سرّى بانجام اين اقدام ناروا پرداختند .\r\n( 1 ) چنان كه استاد عبد الوهاب نجار در كتاب « الخلفاء الراشدون » مىنويسد : انتخاب ابو بكر كاملا ناقص بود ، زيرا لازم بود كه همهء\r\n\r\n\r\n","description":"","footnote":"\r\n( 3 ) - عقد الفريد حكايت مىكند ، كه عمر به سقيفه آمد و گفت سخنى داريم كه ناگزير از گفتن آنيم و سينه‌ام از نگفتن آن سنگينى مىكند . ابو بكر به بيان آن سخن پرداخت و گفت ما مهاجرين نخستين كسانى هستيم كه اسلام آورديم و نسب ما گرامىتر است و از ديگران برسول خداى نزديكتريم و شما انصار هم برادران مسلمان و شريكان دين ما هستيد . پس ما اميران امتيم و شما وزيران ، كه فداكاريها كرديد و دين را يارى نموديد و خدايتان پاداش نيكو بخشد و امروز عرب به اين دين پايدار نمىماند ، مگر به اين چند مهاجر كه در اينجايند ، پس به مهاجران حمله و اعتراض نكنيد كه رسول فرمود پيشوايان و من ، عمر و يا ابو عبيده را براى خلافت شما انتخاب ميكنم ، عمر گفت ما بر تو پيشى نميگيريم و به أبو بكر دست بيعت داد و انصار هجوم آوردند و بيعت كردند و نزديك بود سعد زير دست و پا كشته شود .\r\n","page_name":" 111 ","page_number":115},
  {"content":"\r\n\r\nمسلمانان در جاى معينى فراهم آيند و همگان با آگهى قبلى بانجام اين امر اقدام كنند .\r\n( 1 ) مسلما انتخاب ابو بكر با چنين وضعى نادرست بود و از حقيقت فاصله‌اى دور داشت ، زيرا شخصيت‌هاى بزرگ اسلامى در آن حضور نداشتند كه در رأس آنها على بن أبي طالب ( ع ) و بنى هاشم و ياران بزرگ پيامبر قرار داشتند و از صحابه بزرگانى همچون سلمان فارسى ، ابو ذر غفارى ، عمار - ياسر ، براء بن عازب ، ابى بن كعب و از بنى هاشم زبير و عتبة بن ابى لهب و ديگران . « 4 »\r\nدر اين هنگام على ( ع ) هرگز گمان نميبرد كه ديگرى بر منبر خلافت بالا رود و اين مقام معنوى و الهى را اشغال كند و ما اين حقيقت\r\n\r\n\r\n","description":"","footnote":"\r\n( 4 ) - پدر عتبه ، ابى لهب بن عبد المطلب هاشمى عموى پيامبر است و مادرش ام جميل حمالة الحطب خواهر ابو سفيان است ، عتبه و معتب برادرش در يوم الفتح از حضور پيامبر گريختند و پيامبر ، عمويش عباس را بدنبال آنان فرستاد و عباس آنها را به نزد رسول آورد و مسلمان شدند و پيغمبر از ايمان آنها شادمان شد ، اين دو برادر در غزوه حنين همراه پيامبر بودند و از پايداران جنگ بشمار ميرفتند و با آن حضرت در حملهء بطائف شركت داشتند ( اسد الغابه ، ج 3 ) .\r\nدر تاريخ ابى الفداء آمده است كه چون مسلمانان از بيعت با امير المؤمنين ( ع ) سرباززدند و به ابو بكر پيوستند ، عتبه اين اشعار را سرود :\r\nنميدانم چرا مقام خلافت را از بنى هاشم و از ميان آنها از ابو الحسن بسوى ديگرى برگردانيدند ، على ( ع ) نخستين مؤمن به پيغمبر و داناترين كس به قرآن و سنت است و آخرين كسى است كه بهنگام مرگ با پيغمبر وداع گفت و پيكرش را به همراهى جبرئيل غسل داد و كفن كرد ، هيچ‌كس نميتواند برتريهاى او را ناديده انگارد و در تمام مردم فضائلى كه در اوست ، پيدا نمىشود .\r\n","page_name":" 112 ","page_number":116},
  {"content":"\r\n\r\nرا از آنجا مىفهميم كه چون عمويش عباس « 5 » احساس اختلاف كرد و بنزدش آمد و گفت دستت را بگشاى تا با تو بيعت كنم ، امام با شگفتى پرسيد مگر كسى ديگر خواستار اين مقام است ؟ « 6 »\r\n( 1 ) دكتر « طه حسين » ميگويد : عباس ديد كه برادرزاده‌اش از هر كس ديگرى در احراز مقام رهبرى مسلمين شايسته‌تر است ، زيرا او پروش‌يافتهء پيامبر است و سابقه‌اش در پذيرش اسلام از همه بيشتر ، او در ميدانهاى جنگ ، فداكاريها كرده و در پهنهء نبردهاى خطرناك به امتيازاتى درخشان رسيده است .\r\nپيامبر او را برادر خود خوانده تا آنجائى كه ام ايمن روزى به شوخى به حضرت گفت ، على را برادرت ميخوانى و دخترت را به او ميدهى ؟\r\nو پيامبر درباره او فرمود : پايگاه على در نزد من همچون مقام هارون در پيش موسى است ولى پس از من پيامبرى نخواهد آمد و در آخرين روزگار زندگانيش فرمود :\r\nمن پيشوا و زمامدار هر كس كه باشم ، على هم پيشواى اوست .\r\n\r\n\r\n","description":"","footnote":"\r\n( 5 ) - عباس بن عبد المطلب بن هاشم عموى پيغمبر و مادرش ، يتيلة دختر جناب بن كلب است . او دو سال پيش از پيامبر به دنيا آمد ، در كودكى از خانواده‌اش گم شد و مادرش نذر كرد كه اگر او را بيابد بر كعبه جامهء حرير بپوشد و چون او را يافت ، بنذرش وفا كرد و او نخستين كسى است كه خانهء كعبه را اين گونه پوشانيده است . عباس در زمان جاهليت عهده دار آب‌رسانى حاجيان و عمارت مسجد الحرام بود و پيش از آنكه مسلمان شود در پيمان عقبه كه با انصار انجام شد شركت كرد و در جنگ بدر به همراه مشركين بود و چون اسير شد خود را خريد و به مكه رفت و گويند در پنهانى مسلمان بود و اخبار مشركين را به پيامبر ميفرستاد و در سال 32 هجرى در مدينه در گذشت .\r\n( الاصابه ، جلد 2 ) .\r\n( 6 ) - الامامة و السياسة .\r\n","page_name":" 113 ","page_number":117},
  {"content":"\r\n\r\n( 1 ) و به همين جهت بود كه عباس پس از مرگ پيامبر پيش برادرزاده‌اش على ( ع ) رفت و گفت دستت را بگشا تا با تو بيعت كنم .\r\nعلى ( ع ) به خوبى ميدانست كه از هر كس براى رهبرى مسلمين سزاوارتر است و به همين جهت به خليفهء نخستين گفت من از شما بخلافت پيامبر شايسته‌ترم و با شما بيعت نمىكنم و اين شمائيد كه بايد رهبرى من را بپذيريد . شما خلافت را از انصار گرفتيد و گفتيد چون ما به پيامبر از شما نزديكتريم بجانشينى او سزاوارتريم و من هم به همين دليل بشما ميگويم كه ما خاندان پيامبر از هر كس به احراز مقام خلافت سزاوارتريم ، پس اگر ايمان داريد انصاف دهيد و ولايت ما را بپذيريد و اگر نه ، دانسته ستم كرده‌ايد و پس از اين احتجاج روى سخن بمهاجران آورد و گفت :\r\nشما را به خدا اى گروه مهاجرين ! حكومت آسمانى محمد ( ص ) را از خاندانش بيرون نبريد و بخانه‌هاى خود نياوريد و عترت او را از مقام رهبرى جامعه كنار نزنيد و به خدا قسم اى گروه مهاجران ما باحراز اين مقام از هر كس شايسته‌تريم ، زيرا ما اهل بيت رسوليم و اين مائيم كه قاران حقيقى قرآنيم و فقيه در دين خدا و آگاه به روش پيامبر و ادارهء مردم ، كه بديها را از اجتماع ميرانيم و حقوقشان را به برابرى مىپردازيم .\r\nپس ، از هوسهاى خويش پيروى نكنيد كه گمراه مىشويد و از حقيقت فاصله ميگيريد امام با اين احتجاج و استدلال كوبنده ، به همان برهان مهاجران پرداخت كه بدليل خويشاوندى رسول بر انصار فائق آمدند و آنان را به زير فرمان آوردند و اينك على ( ع ) است كه به همين دليل كه از هر كس ديگر به پيامبر نزديكتر است ، سزاوار احراز اين مقام است .\r\nباضافهء آگهى عميقى كه از دين دارد و به سنت رسول و مصالح امت محيط است .\r\n\r\n","description":"","footnote":"","page_name":" 114 ","page_number":118},
  {"content":"\r\n\r\nولى آنان كه امروز مقام خلافت را بچنگ گرفته‌اند فاقد اين امتيازات و عظمت‌ها و نبوغها هستند و آنان را بر ديگر مسلمانان فرقى و مزيتى نيست و اين على ( ع ) است كه شايسته مقام رهبرى است . مسلّم با اينهمه بخشندگيها و بزرگواريها كه نخستين انسان است در علم و فقه و انديشه كه همگان بهنگام بروز مشكلات بحضرتش پناه مىآورند و از او يارى ميخواهند .\r\nدر اين صورت پس چرا مردم از قبول زمامدارى او كناره جستند ؟\r\nعلت را در اين مىيابيم كه سينه‌هاى مهاجرين از حسد گدازان چون كانونى از آتش زبانه مىزد ، و اين حسد است كه ستيز و كينه مىزايد و مردم را در خطرناكترين شرور زندگى مىافكند اينجاست كه براى توجيه كار ناشايستهء خويش مىگويند :\r\nپيامبر و پيشوائى در خاندانى واحد فراهم نمىآيد ! !\r\nآخر چه مانعى دارد كه اين هر دو مقام از جهت كمال و فضيلت در خاندانى يگانه فراهم آيد و عقل و عرف چگونه ميتواند انكار اين مطلب كند ؟\r\nاى كاش گوينده اين سخن پرده از اين راز پنهان برمىداشت !\r\nمخالفت امام با خلافت ابو بكر بر او گران آمد و از اينكه على ( ع ) بيعت او را نپذيرفته و با اجتماع مردم هماهنگى نكرده ، سخت خشمناك و ناراحت بود .\r\nبه اين جهت مأموران مراقبى بر خانهء امام گماشت تا رفت و آمد مردم را كنترل كنند و خبرها را محرمانه به او برسانند و سياست تهديد و ارعاب بنحو ممكن اجرا شود .\r\n\r\n","description":"","footnote":"","page_name":" 115 ","page_number":119},
  {"content":"\r\n\r\n( 1 )\r\n\r\nمخالفت فاطمه\r\nبازهم ابو بكر باجراى سياست تحميلى خود موفق نمىشد ، زيرا در خانهء على ( ع ) ، زهرا ( ع ) وجود داشت و دختر محبوب و فداكار پيامبر هرگز بقبول چنين ستمى تن در نميداد و مصمم بود كه مسلمانان را بر ضد اين حكومت غاصبانه برانگيزد و از غيرتمندان و رادمردان مسلمان براى گرفتن حق اصيل همسرش كمك بخواهد .\r\nعلى ( ع ) فاطمه را بر شترى مىنشانيد و شبها بخانهء انصار ميرفت و زهرا از آنها براى تثبيت مقام حق و طرد باطل كمك ميخواست و آنها مىگفتند : اى دختر پيامبر ! بيعت ما انجام يافت و ابو بكر به اين مقام رسيد و اگر همسر و پسر عمويت قبل از او ، ما را بقبول زمامدارى خويش ميخواند هرگز دعوتش را وانمىگذاشتيم و به ديگران نمىپيوستيم .\r\nو على ( ع ) ميفرمود : آيا من پيكر پيامبر را در خانه‌اش بگذارم و دفن نكنم و آنگاه بيرون آيم و دربارهء بدست آوردن حكومت او بستيز پردازم و فاطمه ( ع ) ميفرمود : ابو الحسن ( ع ) آنچه را كه شايسته بود انجام داد و آنها با استفاده از اين فرصت كارى كردند كه خداى به حسابشان خواهد رسيد . « 7 »\r\nسياست ابو بكر تقاضا ميكرد تا باغستان فدك را كه پيامبر بدخترش فاطمه بميراث داده بود ، بگيرد تا على ( ع ) دچار مضيقهء مالى گردد و نيروى ماديش كاهش يابد و مردم از گردش پراكنده شوند و اين يك نوع جنگ اقتصادى براى تضعيف قدرت مبارزه بر ضد مقام خلافتش بود ، چنان كه دولتهاى امروزى همچنين سياستى را براى تسليم شدن مخالفان خود ، به كار مىبرند .\r\n\r\n\r\n","description":"","footnote":"\r\n( 7 ) - الامامة و السياسة .\r\n","page_name":" 116 ","page_number":120},
  {"content":"\r\n\r\n( 1 ) در اينجا فاطمه بر ضد ابو بكر براى بازستاندن ميراث خويش بمبارزه برخاست و دلايلى استوار از قرآن مجيد و سنت پيامبر اقامه كرد ولى خليفه بدعواى فاطمه با حديثى كه تنها خودش راوى آن بود ، پاسخ داد و گفت از پيامبر شنيدم كه فرمود : ما پيامبران از خود طلا و نقره و خانه و مزرعه را بميراث نمىگذاريم و آنچه از ما باقى ميماند بجانشين ما ميرسد .\r\nابو بكر به اين حديث استناد مىجست و فدك را بفاطمه بازنمىگردانيد ولى در پايان روزگارش از اين كار پشيمان شد و گفت اى كاش خانهء فاطمه را هر چند بجنگ با من بسته شده بود ، نمىگشودم « 8 » .\r\nابو بكر پس از اين رفتار ناهنجار به همراه عمر بن خطاب بخانهء امام آمدند و از فاطمه اجازهء ورود خواستند تا خاطر خسته‌اش را از نارضائى و خشم بزدايند ولى فاطمه ( ع ) به آنها اجازهء ورود نداد ولى امام ( ع ) التماس كرد كه آنها را راه دهد و زهرا بناچار پذيرفت و آنها با سرافكندگى بر آن بانو وارد شدند و گفتند :\r\nاى دخت گرامى پيامبر براى پوزش خواهى بحضورت آمده‌ايم .\r\nفاطمه فرمود : شما را به خدا قسم مىدهم آيا از پيامبر نشنيديد كه فرمود فاطمه پاره‌اى از وجود من است و هر كس او را بيازارد ، مرا آزرده است ؟\r\nگفتند چرا شنيديم كه پيغمبر چنين فرمود .\r\nفاطمه دستها به آسمان برداشت و با دلى دردمند گفت :\r\nخداى و فرشتگانش را بگواهى مىگيرم كه شما دو نفر مرا بخشم آورديد و آزرديد و من از شما ناخشنودم و چون رسول خدا را ديدار كنم\r\n\r\n\r\n","description":"","footnote":"\r\n( 8 ) - كنز العمال ، جلد 3 .\r\n","page_name":" 117 ","page_number":121},
  {"content":"\r\n\r\nاز شما به او شكايت مىكنم .\r\n( 1 ) ابو بكر گريان به راه افتاد و زهرا به او گفت به خدا قسم در تمام نمازهايم بر تو نفرين خواهم فرستاد و آنان برفتند و هرگز نتوانستند رضايت او را دريابند . « 9 »\r\nهمهء اين حوادث تلخ در برابر ديدگان حسن و گوشهاى شنواى او پديد مىآمد و اثرى سخت و دردناك در ژرفاى انديشه و شعورش باقى ميگذاشت و امواج اندوهى سنگين سراسر وجودش را فرا ميگرفت و ميديد كه چگونه ابرهاى سياه ماتمى تلخ و بزرگ بر پدر و مادرش از فاجعهء مرگ پيامبر سايه افكنده و مخصوصا مادرش - فاطمه پيشواى زنان جهان - در چه مصيبتى بزرگ گرفتار آمده است . چنان كه گويند هرگز او را پس از مرگ پدر در حال خنده و شادمانى نديدند تا آنكه از اين جهان رخت كشيد و به پدر بزرگوارش ملحق شد .\r\nاو جز بپدرش نمىانديشيد و نام او را جز با درد و اندوه و زارى نمىبرد . پيوسته بر مزار پاك پدر اشك ماتم نثار ميكرد و با قلبى دردمند و پيكرى ناتوان بر تربت پيامبر مىنشست و مشتى خاك از ضريح پدر بر ميداشت و بچهره و ديدگانش مىنهاد و ميلرزيد و ميگريست و گريان ميسرود :\r\nآن كس كه تربت احمد را ببويد تا پايان عمرش نيازى به بوئيدن هيچ عطرى ندارد . آنچنان مصيبت‌هائى بر من در مرگ پدر فرود آمد كه اگر بر روزها فرود مىآمد ، شب مىشد .\r\nبه آن كس كه در زير خاكها پنهان است بگوئيد اگر ضجه و فرياد مرا مىشنوى من روزگارى در سايهء حمايت محمد بودم و از هيچ ستم و\r\n\r\n\r\n","description":"","footnote":"\r\n( 9 ) - الامامة السياسة .\r\n","page_name":" 118 ","page_number":122},
  {"content":"\r\n\r\nآزارى نمىهراسيدم .\r\nو امروز اين چنين ، افتاده و ناتوانم كه از ستم مىپرهيزم و دشمن را فقط با ردايم از خويشتن ميرانم .\r\nاگر قمرى شبها بر شاخه از اندوه مىنالد من سحرگاهان ناله سر مىدهم . پس از تو اندوه مرگ تو را همدم دارم و اشكهاى ديدگانم را زينت چهرهء خويش مىسازم « 10 » .\r\n( 1 ) حسن ( ع ) به اين اندوه بزرگ مىنگريست و درد جانكاهى كه قلب مادر داغدارش را از هم پاره مىكرد ، آزارش ميداد .\r\nاو مادرش را ميديد كه تا پلك‌هاى ديدگانش توان داشت ، اشك ميريخت و آن قدر از هجوم ناملايمات و ستمها و اندوه‌ها مىگريست كه در شمار پنج نفر گريان تاريخ جهان به حساب آمد آنها كه از شدت رنج و غم در ميان مردمان ، ضرب المثل همگان بودند « 11 » .\r\nاز شدت اندوه فاطمه گويند كه انس بن مالك « 12 » اجازه خواست تا او را بمرگ پدر تعزيت گويد و چون وارد شد فاطمه با آهنگى دردناك گفت : چگونه راضى شديد كه بر پيكر رسول خدا خاك بريزيد « 13 » .\r\nروزى زنان پيامبر و گروهى از زنان مسلمان به عيادتش رفتند و به\r\n\r\n\r\n","description":"","footnote":"\r\n( 10 ) - نور الابصار ، مناقب شهر آشوب .\r\n( 11 ) - اين پنج گريان را آدم ، يعقوب ، يوسف ، فاطمه و سجاد ( ع ) ذكر كرده‌اند .\r\n( 12 ) - انس بن مالك خادم پيامبر و از انصار است و رواياتى زياد از او نقل شده است . هنگام هجرت پيغمبر ، ده سال از عمرش مىگذشت و پس از رحلت پيغمبر در مدينه بود و بعد ببصره رفت و در همانجا بسال 93 هجرى در گذشت ( الاصابه ) .\r\n( 13 ) - سنن ابن ماجه .\r\n","page_name":" 119 ","page_number":123},
  {"content":"\r\n\r\nتعزيت او پرداختند . فاطمه با قلبى دردمند به آنها روى كرد و گفت من از دنياى شما بيزارم و از دورى شما و مرگ خويش شادمانم . خداوند اين مردم را به حسرت افكند كه حق و حرمت ما را نگاه نداشتند و رعايت مقام ما نكردند و سفارش رسول را نپذيرفتند .\r\n( 1 ) زهرا روزگار غمبار خود را پس از مرگ پدر همچنان ميگذرانيد و اندوه سراپاى وجودش را فرا گرفته بود و دردها پيكرش را درهم مىشكست و كج‌روى مردم و حق‌ناشناسى آنان و سلب حق اهل بيت ، جانش را مىگداخت .\r\nحسن ( ع ) هم در چنين حالت دردناكى با خاطرى شكسته و جسمى ناتوان در حالى كه شادابى و نشاط كودكى را از دست داده بود ، به همراه مادرش به زير درخت اراك يا بيت احزانى كه بر سر راه كاروانيان براى اعلام مظلوميتش ساخته بود مىرفت و روزها را بماتم و اندوه سپرى ميساخت ، باشد كه از اندوه مادرش بكاهد و ناله‌اش را جانسوزتر و مؤثرتر به گوش مردمان بىخبر برساند و چون شب فرا ميرسيد به همراه پدر و برادرش به خانه برمىگشت ، خانه‌اى كه خيمهء وحشت و سراسيمگى بر آن سايه افكنده بود و فقدان رسول او را غمكده‌اى اندوهبار به نظر مىآورد .\r\nزهرا با اين جريان تلخ و جانكاه روزهائى اندك را گذرانيد و از شدت اندوه و گريه توانش پايان ميپذيرفت و چنگال ستم و ماتم به قلب مجروحش چنگ ميزد ، تا كم كم بمرز مرگ نزديك شد و پايان عمرش فرا رسيد در صورتى كه هنوز آغاز جوانى و بهار زندگى خويش را مىگذرانيد و چه اندوهبار است كه يادگار پيامبر و ريحانهء شاداب و خوشبوى نبوت اين چنين زود بخزان مرگ نزديك شود و عمر كوتاه و دردناكش سپرى گردد .\r\n\r\n","description":"","footnote":"","page_name":" 120 ","page_number":124},
  {"content":"\r\n\r\n( 1 )\r\n\r\nمرگ فاطمه\r\nچون فاطمه فرا رسيدن مرگ را احساس كرد ميخواست براى او تابوتى بسازند كه پيكرش در آن پوشيده بماند ، زيرا در آن زمان اجساد مردگان را بر تخته‌اى مىنهادند كه حجم پيكر آنها نمودار بود و زهرا چنين وضعى را خوش نمىداشت ، پس اسماء بنت عميس « 14 » را خواست و از او خواهش كرد چنين تابوتى براى او بسازد و اسماء بمانند آنچه در حبشه ديده بود ، تابوتى را كه پيكر نازنين فاطمه در آن پوشيده بماند برايش ساخت و چون بحضورش آورد ، زهرا ( ع ) براى اولين بار پس از مرگ پدرش لبخندى بر لبان بىرنگش نقش بست « 15 » .\r\nفاطمه در آخرين روز حياتش حسنين را از خانه براى زيارت قبر پيامبر به بيرون فرستاد و آنها غمگنانه بانديشه افتادند كه چرا مادر ما امروز از خانه بيرون نيامد و گويا شدت بيمارى و ناتوانى او را در خانه افكنده است و ميخواهد امروز را در بستر بيماريش بگريد ، گريه‌اى كه مردم مدينه از آن به درد و اندوه افتاده‌اند .\r\n\r\n\r\n","description":"","footnote":"\r\n( 14 ) - اسماء دختر عميس بن حارث است كه به همسرى جعفر بن أبي طالب در آمد و هر دو مسلمان شدند و به حبشه مهاجرت كردند و عبد اللّه و عون و محمد از آنها پديد آمد و بعد به مدينه هجرت كردند و پس از شهادت جعفر به همسرى ابو بكر در آمد و محمد از او به دنيا آمد و پس از وفات ابو بكر به ازدواج حضرت على ، در آمد خواهران او يكى ميمونه همسر پيغمبر و ديگرى ام الفضل ، زن عباس است ( اسد الغابه )\r\n( 15 ) - سلمى بنت عميس ، همسر جناب حمزه مىگويد فاطمه در روز وفاتش از من آب خواست و غسل كرد و جامه‌اى تازه پوشيد و گفت بسترم را در وسط خانه بينداز و پس در بستر رو به قبله خوابيد و روح مقدسش پرواز كرد ( مستدرك حاكم - طبقات ابن سعد ) .\r\n","page_name":" 121 ","page_number":125},
  {"content":"\r\n\r\n( 1 ) اين دو كودك دردمند در موجى از رنج و اسف فرو رفته و بر مزار نياى خويش مىگريستند ولى آرام نداشتند و به خانه بازگشتند و به اسماء گفتند :\r\nمادرمان كجاست ؟\r\nاسماء كه طوفان غمى دردناك بر چهره‌اش توفيده بود و قطرات درشت اشك برخساره‌اش مىريخت با سوزى دردناك گفت مادرتان بجهان ابدى پر كشيد و بديدار خدا شتافت ، برويد و پدرتان را خبر كنيد . قلبهاى فرزندان زهرا گوئى از هم پاره شد و فرياد كنان به مسجد دويدند . مردم فرا پيش پسران پيامبر آمدند و گفتند خدايتان نگرياند چرا گريه مىكنيد اى فرزندان رسول ! شايد از ديدن مزار پيامبر بگريه افتاده‌ايد و فراق جدتان به اندوه‌تان افكنده است ؟\r\nگفتند : نه چنين است بلكه مادرمان فاطمه از دنيا رفته است . مردم ديوانه وار بضجه در آمدند و اندوهى سنگين بر جانشان نشست ، زيرا آنها گرامىترين فرزندان و پارهء پيكر پيامبر خويش را از دست داده و حق و حرمت او را نشناخته بودند .\r\nهمگى بخانهء امام هجوم آوردند تا فيض تشييع پيكر پاكيزه و مقدسش را دريابند و بر آن نماز بگذارند ولى امام ( ع ) بسلمان فارسى فرمود كه مردم را پراكنده سازند و سلمان بمردم گفت بازگرديد كه اكنون وقت تشييع نيست .\r\nدر اين هنگام عايشه فرا رسيد و خواست داخل خانه شود ولى اسماء او را نگذاشت وارد گردد و گفت من بفاطمه ( ع ) قول داده‌ام كه هيچ‌كس را اجازهء ورود ندهم « 16 » .\r\n\r\n\r\n","description":"","footnote":"\r\n( 16 ) - اسد الغابه - كنز العمال .\r\n","page_name":" 122 ","page_number":126},
  {"content":"\r\n\r\n( 1 ) امام ، پيكر پاك و مقدس فاطمهء زهرا را غسل داد و حنوط كرد و در كفن نهاد و آنگاه بفرزندانش فرمود بيائيد و براى آخرين بار مادر خود را ديدار كنيد و چون پاره‌اى از شب گذشت به همراه چند تن از ياران نزديك خويش پيكر مقدس زهرا ( ع ) را بسوى قرارگاه هميشگيش حركت داد و در اين مراسم هيچ‌كس از مسلمانان جز همان چند تن از ياران راستين امام حضور نداشتند ، زيرا فاطمه ( ع ) چنين وصيت كرده بود « 17 » .\r\nسپس فاطمه را در بقيع دفن كرد « 18 » و بر مزارش ايستاد و آتش اندوه بر قلب پاكش زبانه زد و در حالى كه درد و حسرت و اندوه بر جانش شراره افكنده بود ، خطاب برسول خداى گفت :\r\nدرود بر تو باد از سوى من و از جانب دخترت كه بر تو وارد شد و خيلى زود بسويت آمد . اى پيامبر خدا شكيبائيم از مرگ دخت گراميت كم شد و توانم از دست رفت ، ولى اين بار سنگين را هم بمانند اندوه توانفرساى مرگ تو بدوش مىكشم و همپاى فقدان دردناك تو تحمل مىكنم . چه دردناك بود كه جان پاكت در آغوش من از پيكرت بر آمد و من ترا در خوابگاه هميشگيت جاى دادم .\r\nچه ميتوان كرد كه تقدير الهى بر اين قرار گرفته و ما بندگان خدائيم و بسوى او بازميگرديم .\r\nاى پيامبر خدا ! امانت خويش را از من بازستاندى و يادگارت\r\n\r\n\r\n","description":"","footnote":"\r\n( 17 ) - عائشه مىگويد فاطمه ( ع ) را على ( ع ) شبانه دفن كرد و ابو بكر از اين جريان خبر دار نشد ( مستدرك حاكم ، شرح بخارى ) .\r\n( 18 ) - بحار ، جلد 10 - ابن بابويه مىگويد فاطمه ( ع ) در خانه‌اش دفن شد و شيخ طوسى مىنويسد كه فاطمه در خانه‌اش يا در حرم پيغمبر مدفون گرديد .\r\n","page_name":" 123 ","page_number":127},
  {"content":"\r\n\r\nفرا پيشت آمد ، ولى در اين فقدان دردناك ، اندوه من پايان نمىيابد و شبهايم به ناآرامى و بيدارى مىگذرد تا اينكه منهم بسوى تو آيم و در قرارگاهت جاى گيرم . اينك دخترت از ناروائيهاى امت تو سخن خواهد گفت و از ستمهائى كه بر ما رفته آگاهت خواهد ساخت .\r\n( 1 ) پس چگونگى حال دردناك ما از او بپرس كه او به خوبى ترا از تلخىهاى روزگار ما به تو خبر ميدهد و چيزى را ناگفته نمىگذارد .\r\nدرود من بر شما باد اى پدر و دختر ، سلامى كه هر چند ابراز دارم خستگى نيارد ، اكنون اگر از اين مزار برخيزم از خستگى و ملال نيست و اگر همچنان بر اين جاى بمانم از بدگمانى بپاداشى كه خداى بشكيبان مىبخشد ، نباشد « 19 » .\r\nحسن ( ع ) اين سخنان دردناك را از پدر دردمندش مىشنيد و اندوهى جانكاه در عمق روحش رخنه ميكرد و غمى بزرگ بر قلبش سنگينى مينمود .\r\nزيرا ميديد كه گرامىترين كسانش را در نيمه شبى تاريك به خاك سپردند و اميد و پناهگاه و عزيز ارجمندش را در برابر ديدگانش در سينهء نمناك زمين نهادند و جز چند تن مسلمان راستين كسى در اين واقعهء اسفناك شركت نداشت در صورتى كه فاطمه ( ع ) پارهء تن پيامبر و دختر\r\n\r\n\r\n","description":"","footnote":"\r\n( 19 ) - شرح نهج البلاغهء عبده - در تاريخ وفات آن حضرت اختلاف است . در طبقات ابن سعد آمده كه وفاتش سه ماه پس از پيامبر در بيست سالگى رخ داده و در مستدرك حاكم هشت ماه پس از وفات پيغمبر ذكر شده و گفته مىشود بيش از دو ماه بسر نبرده و عمرش بيست و يك سال بوده است و در جلد دهم بحار الانوار آمده كه هفتاد و پنج و يا چهل روز پس از رحلت پيغمبر در سنين هجده سالگى در گذشته و اين خبر را سيد رضى نقل كرده است .\r\n","page_name":" 124 ","page_number":128},
  {"content":"\r\n\r\nمحبوب و برگزيدهء او بود .\r\nحسن ( ع ) تلخى اين سوك بزرگ را چشيد و قلب پاكش جايگاه دردها و غمهائى بزرگ و توان فرسا گشت و سنگينى حادثه در نخستين ادوار زندگى بر دوش كوچكش نهاده شد .\r\n( 1 ) پس از مرگ فاطمه ( ع ) ، على تنها ماند و يگانه ياور صريح و راستين خويش را از دست داد و مردم دنياپرست و زبون و گستاخ ، على ( ع ) را تنها گذاشتند و حق و قدر و پايگاه بلند و آسمانيش را نشناختند و على هم براى پرهيز از هر گونه تفرقه كه وحدت مسلمين را تهديد ميكرد بناچار بقبول چنان حكومتى تن در داد ولى اين تحمل دردناك همچنانكه خود در خطبهء شقشقيه‌اش فرمود ، چنان دردناك بود كه گوئى خارى در چشم و استخوانى در گلو دارد .\r\nاو در گفتارش از غم بزرگ تنهائى خويش و تأثرى كه از تضييع حقش بدل داشت ، سخنها رانده و تصريح كرده كه پس از مرگ پيامبر تا روزى كه زمام امور مردم را بدست گرفته در اين بيست و پنج سال چگونه تلخى اين تجاوز بزرگ را مىچشيده و بخاطر مصالح مجتمع اسلامى صبر ميكرده است . حسن ( ع ) هم با فراست خداداديش مرارت اين حق‌كشى را درك ميكرد و اين زشتكارى منحوس ، هميشه در برابرش چهره مينمود و آن كس را كه در جايگاه پدرش نشسته دشمن مىداشت و از كردار او انتقاد ميكرد .\r\nچنان كه روزى ابو بكر بر منبر سخن ميگفت و حسن كه در آن وقت كودكى هشت‌ساله بود به مسجد آمد و بر او بانك زد و گفت :\r\n\r\n","description":"","footnote":"","page_name":" 125 ","page_number":129},
  {"content":"\r\n\r\nاى ابو بكر ! از منبر پدرم پائين بيا و بمنبر پدر خودت بالا برو « 20 » .\r\nو ابو بكر گفت به خدا قسم راست ميگوئى منبر از پدر تو است ، نه از پدر من . اين گفته كوبندهء حسن ، برانگيخته از روح صريح و انديشهء پخته و رأى درست كودكى است كه جدش پيامبر را بر فراز اين منبر مىديده و اكنون جز پدرش على ( ع ) كسى را شايستهء جلوس بر آن نميداند .\r\nهمان على كه از جان پيامبر و دين او در خطرناكترين معركه‌هاى نبرد دفاع ميكرد و بلاغت و دانائى و آگاهى او چنين شايستگى صريحى را به او بخشيده است .\r\nعلى ( ع ) از چنين مردمى كه قدرش را نشناختند و رهبرى آسمانيش را نپذيرفتند و ميراث معنويش را به هيچ انگاشتند روى گردانيد و در خانه نشست و در امور خلافت و حكومت شركت نكرد ، زيرا مردم از او اعراض كرده بودند و كارى به او نداشتند .\r\nاما اگر مشكلى پيش مىآمد كه از گشايش آن ناتوان بودند بحضرتش پناه مىجستند و از او يارى ميخواستند و امام گاهى خود به آنها پاسخ ميداد و زمانى آن را بفرزندش حسن واميگذاشت .\r\nاز جمله ، گويند : عربى بحضور ابو بكر آمد و گفت من در حال احرام حج چند تخم شتر مرغ را شكسته و خورده‌ام اكنون تكليف من چيست ؟\r\nابو بكر در پاسخ سؤال فرو ماند و به عمر مراجعه كرد و او هم نتوانست و مسأله را به عبد الرحمن بن عوف بردند و بازهم پاسخى نيافتند و ناچار اعرابى را بخانهء امام ( ع ) هدايت كردند ، حضرت اشاره به حسنين كرد و\r\n\r\n\r\n","description":"","footnote":"\r\n( 20 ) - شرح نهج البلاغه ابن ابى الحديد ، مقتل الحسين خوارزمى ، مناقب و در اصابه آمده است كه اين سخن را حسين ( ع ) به عمر بن خطاب گفته است .\r\n","page_name":" 126 ","page_number":130},
  {"content":"\r\n\r\nگفت از اين دو پسر هر كدام را خواهى بپرس .\r\n( 1 ) عرب از امام حسن ( ع ) جواب مسئلهء خود را خواست . حسن ( ع ) پرسيد آيا شتر دارى ؟\r\nگفت دارم .\r\nفرمود : بتعداد تخم‌هائى كه از شتر مرغ خورده‌اى ، ماده شترانى را با شترهاى نر درآميز و بچه‌هاى آنها را به خانهء خدا هديه كن .\r\nامام ( ع ) فرمود : ممكن است بعضى از ماده شترها بچه نيارند .\r\nحسن ( ع ) جواب داد : ممكن است بعضى از تخمهاى شتر مرغ هم فاسد باشد .\r\nامام ( ع ) فرزندش را تحسين كرد و بحاضرين توجه فرمود و از مواهب علمى و آگاهى فرزندش سخنها گفت و اضافه كرد آن كس كه به حسن ( ع ) علم آموخت همان خدائى است كه سليمان بن داود را حكمت بخشيد « 21 » .\r\nامام ( ع ) همچنان از اجتماع كناره مىجست و به جمع قرآن و تربيت خاصان مىپرداخت و معاشرتى با مردم نداشت مگر آنكه فتوائى دهد و مشورتى را پاسخ گويد .\r\n\r\nخلافت عمر\r\n( 2 ) ابو بكر بروزگارى كوتاه پيراهن خلافت را پوشيده بود و ديرى نپائيد كه بيمار شد و چون احساس مرگ كرد ، خلافت را برفيق و هم پيمان\r\n\r\n\r\n","description":"","footnote":"\r\n( 21 ) - مناقب شهر آشوب - شرح الاخبار .\r\n","page_name":" 127 ","page_number":131},
  {"content":"\r\n\r\nنزديكش ، عمر ، سپرد و مزد او را كه در توطئهء ايجاد خلافت او دست و پائى فراوان كرده بود به اين نحو پرداخت « 22 » .\r\n( 1 ) طلحه اين اقدام ابو بكر را زشت شمرد و گفت اى خليفه جواب پروردگارت را چه ميدهى كه مردى خشن را بر مردم حكومت ميدهى كه مردم از دور او پراكنده ميشوند و دلها از او بيزار است « 23 » .\r\nاين اختيار و انتخاب ابو بكر ، اندوهى تلخ بر جان مهاجر و انصار انداخت و اعتراض شديد خود را از چنين انتخابى به ابو بكر ابراز داشتند و گفتند تو خود عمر را با خشونت و بىمهريش مىشناسى و از خلق و عقيده‌اش در ميان مردم آگاهى اكنون كه ميميرى و بديدار خداى ميروى ، جواب پروردگار را با چنين انتخاب نادرستى چه ميدهى ؟ !\r\nأبو بكر گفت : اگر خداى از من بپرسد ميگويم بهترين كسان را نزد خودم بر مردم حكومت دادم « 24 » .\r\nعمر كه اين سخن را شنيد صدايش را بلند كرد و گفت اى مردم ! سخن خليفهء پيامبر را دربارهء خلافت من بشنويد و فرمان بريد « 25 » .\r\n\r\n\r\n","description":"","footnote":"\r\n( 22 ) - صورت وصيت ابو بكر در الامامة و السياسة ، تاريخ طبرى و طبقات ابن سعد چنين آمده است : اين آخرين عهد ابو بكر است در حياتش و نخستين عهد بهنگام ورودش بعالم آخرت ، من عمر بن خطاب را جانشين خود ساختم اگر از او عدالت و درستكارى در امر زمامدارى ديديد ، گمانم راستين است و اگر ستم كرد من ارادهء خير داشته‌ام و علم غيب ندارم ( و زود است كه ستمكاران بدانند بكجا ميروند ) .\r\n( 23 ) - شرح نهج البلاغه ابن ابى الحديد .\r\n( 24 ) - الامامة و السياسة .\r\n( 25 ) - تاريخ طبرى ، در طبقات ابن سعد آمد كه وفات ابو بكر در شب سه شنبه بيست دوم جمادى الآخر سال 13 هجرى رخ داده و عمر او 63 سال و مدت خلافتش دو سال و سه ماه و ده روز بوده است ( مروج الذهب مسعودى ) اسم او عبد اللّه و نام پدرش ، عثمان بن عامر و مادرش سلمى بنت صخر است .\r\n","page_name":" 128 ","page_number":132},
  {"content":"\r\n\r\n( 1 ) دوباره امام ( ع ) را اندوه و دردى بزرگ فرا گرفت ، زيرا بازهم شاهد تضييع حق بود و بمعاينه مىديد كه چگونه مسير زمامدارى اسلامى از مجراى حقيقى منحرف شده است .\r\nبعضى نويسندگان جديد مىنويسند : علت اعراض ابو بكر از امام ( ع ) آن بود كه على ( ع ) خلافتش را نپذيرفت و باستناد خويشاونديش با پيامبر بر ابو بكر ، احتجاج كرد و خليفه هم بغض امام ( ع ) را بدل گرفت و خلافت را از او منع كرد . ( ولى حق اين است كه اين انتخاب زائيده بند و بستهاى قبلى و معامله‌هاى سرّى كانديداهاى خلافت بوده است . مترجم )\r\nچون ابو بكر در گذشت زمام امر خلافت به آسانى و سلامت بدست « عمر بن خطاب » افتاد و او مردم را با شدت و خشونت و نامهربانى و بدون هيچ‌گونه رأفت و نرمى به زير فرمان گرفت بطورى كه حتى ياران بزرگ پيامبر از او حساب ميبردند و عباس ، عموى پيامبر ، نتوانست رأى خود را مبنى بر جواز متعه در برابر عمر ، بصراحت بيان سازد .\r\nبازهم امام ( ع ) از مردم كناره گرفت همچنانكه در زمان خليفهء اول سكوت كرده بود و فرياد پرطنينش ديگر در ميدانهاى نبرد به گوش نميرسيد و فقط گه گاهى كه عمر نيازى به انديشهء استوار او داشت ، سخنى مىگفت چنان كه اين سخن عمر ، همه جا مشهور است كه گفت اگر على نمىبود ، عمر هلاك مىشد .\r\nحسن ( ع ) در زمان عمر دوران كودكى را پشت سر گذاشت و بدوران تازهء جوانى رسيد و سياست عمر اقتضا ميكرد كه مقام حسن ( ع ) را بزرگ داند و بزرگداشت پايگاه حسن ( ع ) و برادرش حسين ( ع ) را واجب شمارد و براى آنها از غنائمى كه بمسلمين ميرسد ، بهره‌اى قرار دهد .\r\n\r\n","description":"","footnote":"","page_name":" 129 ","page_number":133},
  {"content":"\r\n\r\n( 1 ) چنان كه گويند حله‌هائى از يمن به او رسيد و عمر دو حله براى حسنين فرستاد و نصيب آنها را از غنائم به ميزان پدرشان على ( ع ) قرار داد و آنها را در شمار اهل بدر در بهره‌هاى بيت المال به حساب آورد « 26 » كه ميزان آن ، پنج‌هزار درهم بود .\r\nدر طول دوران خلافت عمر ، اقدام بارز و كوشش نمودارى از حسن ( ع ) مشهود نيست ، بدان جهت كه پدرش على ( ع ) همچنان از امور زمامدارى بر كنار بود و به هيچ كارى در اين باره دست نمىزد مگر آنكه مصالح مسلمين ، دخالت او را در بعضى امور ايجاب ميكرد كه بازهم پس از انجام آن به كار خويشتن ميپرداخت و سالها به همين منوال مىگذشت و امام براى حفظ وحدت مسلمين و جلوگيرى از پراكندگى و اختلاف امت ، همچنان سكوت و مسالمت را حفظ ميكرد و خليفه هم از اين جريان فوق العاده شادمان بود كه معارضى در برابر حكومت خويش نمىيافت ، بلكه بر عكس تأييدها و راهنمائىهائى از حضرتش مشاهده ميكرد و او را در گشايش مشكلات خلافت همراه خويش مىيافت ، ولى بازهم از طرف او اقدامى بسود خاندان پيامبر انجام نمىيافت .\r\n( 2 )\r\n\r\nمرگ عمر\r\nبهنگامى كه عمر بر اثر ضربت ابو لؤلؤ از پاى در آمد « 27 » و خطر مرگ\r\n\r\n\r\n","description":"","footnote":"\r\n( 26 ) - تاريخ ابن عساكر .\r\n( 27 ) - ابو لؤلؤ غلام مغيره بود و چون مردى هنرمند بود اربابش از او بهرهء\r\n","page_name":" 130 ","page_number":134},
  {"content":"\r\n\r\nحتمى به او نزديك شد ، خلافت را از امام ( ع ) بازداشت و به امويان واگذارد و در نتيجه خلافت در اختيار باند بنى اميه قرار گرفت و عثمان كه بزرگتر و پيشواى آنها بود اين مقام را با توطئهء زيركانهء عمر اشغال كرد .\r\n( 1 ) شرح ماجرا چنين بود كه عبد اللّه بن عمر در آستانهء مرگ پدرش از او در خواست كرد كه جانشينى براى خويش انتخاب كند و عمر كه نقشه‌اى در سر داشت بدوا از قبول امر خوددارى كرد « 28 » ولى چون مهاجرين در اين باره اصرار كردند ، سخن آنها را پذيرفت و ظاهرا بفكر فرو رفت و گروهى از يارانش را كه در انتخاب ابو بكر فعاليت كرده بودند به ياد آورد ، همچون ابو عبيدهء جراح و معاذ بن جبل و خالد بن وليد و از مرگ آنها تأسف‌ها خورد\r\n\r\n\r\n","description":"","footnote":"\r\nزيادى ميخواست ناچار به پيش عمر رفت و از مولايش شكايت كرد ولى عمر بنفع مغيره رأى داد و ابو لؤلؤ كينه‌اى از عمر بدل گرفت . روزى عمر از او خواست كه آسيائى بادى براى او بسازد . ابو لؤلؤ گفت آسيائى برايت بسازم كه همهء مردم از آن سخن گويند .\r\nدر فرصت مناسب خنجرى بدست گرفت و شبانه در گوشهء مسجد كمين كرد و عمر را با سه ضربه از پاى در آورد مردم دور او را گرفتند و ابو لؤلؤ پس از آنكه شش نفر را كشت با ضربه‌اى خود را نابود كرد ( مروج الذهب مسعودى ) .\r\n( 28 ) - مورخين نوشته‌اند كه عبد اللّه به نزد عمر آمد و گفت اى پدر كسى را به زمامدارى مسلمانان انتخاب كن ، زيرا اگر گلهء ترا چوپانت بىسرپرست بگذارد او را سرزنش ميكنى كه چرا امانت ترا تباه ساخته است پس چگونه امت محمد ( ص ) را بىسرپرست ميگذارى ؟ عمر گفت اگر جانشينى انتخاب كنم به روش ابو بكر رفتار كرده‌ام و اگر آنها را بىسرپرست بگذارم مثل پيغمبر عمل نموده‌ام .\r\nدر اينجا مىبينيم كه عبد اللّه در برابر پدرش بضرورت انتخاب خليفه اقامهء دليل مىكند و به همين دليل ضرورت تعيين على ( ع ) را بامامت مسلمين از طرف پيغمبر درك ميكنيم كه او را در غدير خم برهبرى مردم انتخاب فرمود و اكنون عمر اين حقيقت را فراموش كرده است .\r\n","page_name":" 131 ","page_number":135},
  {"content":"\r\n\r\nو آرزو كرد اى كاش يكى از آنها زنده بود و عهده دار امر خلافت ميشد .\r\n( 1 )\r\n\r\nتوطئهء شورى\r\nعمر ، على بن أبي طالب ( ع ) و سعد وقاص و عبد الرحمن بن عوف و عثمان و طلحه و زبير را فرا خواند و گفت چون رسول خدا از دنيا رفت از شما شش نفر خشنود بود و من دستور مىدهم كه شورائى تشكيل دهيد و از بين خود ، يك نفر را بمقام خلافت انتخاب كنيد و بعضى از شيوخ انصار مراقب شورى باشند ولى حق رأى و دخالت در امر ندارند و حسن بن على ( ع ) و عبد اللّه عباس هم بخاطر خويشاونديى كه با پيامبر دارند بعنوان بركت ولى بدون حق رأى در شورى حضور يابند « 29 » .\r\nآنگاه به « ابى طلحهء انصارى » « 30 » اشاره كرد و گفت خداوند اسلام را بشما عزيز داشت پس پنجاه نفر از انصار را برگزين و مراقب اهل شورى باش تا اين كار را به زودى بپايان برند و « مقداد بن اسود » را نيز به اين كار برگماشت .\r\nآنگاه گفت اگر پنج نفر رأى واحدى دادند و يك نفر مخالفت كرد او را گردن بزنيد و اگر دو نفر مخالفت ورزيدند آنها را نيز بكشيد ، ولى\r\n\r\n\r\n","description":"","footnote":"\r\n( 29 ) - الامامة و السياسة .\r\n( 30 ) - نام ابو طلحهء انصارى ، زيد بن سهل نجار است كه با پيغمبر در جنگ بدر حضور داشت و پيغمبر بين او و ابو عبيدهء جراح پيمان برادرى بست او از تيراندازان ماهر و از شجاعان نامور عرب بود كه در جنگ حنين بيست نفر را از پاى در آورد .\r\nابو طلحه با مادر انس بن مالك ازدواج كرد و بسال سى و يك هجرى در مدينه درگذشت و عثمان بر او نماز گزارد ( اسد الغابه ) .\r\n","page_name":" 132 ","page_number":136},
  {"content":"\r\n\r\nاگر سه نفر رأيى را پذيرفتند و سه تن ديگر مخالفت كردند ، آن سه تن كه « عبد الرحمن بن عوف » جزء آنهاست پذيرفته است و اگر سه نفر ديگر ، تن به اين انتخاب ندادند بايد كشته شوند .\r\n( 1 ) امام ( ع ) از خانهء خليفه بيرون آمد و بازهم توطئه‌اى ديگر را در تضييع حق خويش احساس فرمود و چون در بين راه با عباس مواجه شد گفت بازهم خلافت از ما كناره گرفت . عباس گفت از كجا ميدانيد ؟\r\nفرمود : عمر رأى را به اكثريت بخشيد و سپس رأى « عبد الرحمن بن عوف » را ملاك قبول قرار داد . اكنون من در برابر عثمان قرار گرفته‌ام و عبد - الرحمن داماد عثمان است و سعد وقاص هم پسر عموى عبد الرحمن و اين سه با هم اختلاف ندارند ، پس كار خلافت براى عثمان انجام يافته است « 31 » .\r\nكار خليفه عجيب است كه در شورى به رأى « عبد الرحمن بن عوف » برترى و امتياز مىبخشد و على ( ع ) را با همهء برتريهايش كه خود گفت اگر امر امت را به على ( ع ) سپارم آنها را به راستى و عدالت سير ميدهد ، فراموش مىكند و خويشاونديش را با پيامبر و علاقهء فراوان رسول خداى را به او و همهء فضائل بيشمار امام را ناديده مىگيرد و به آنها تجاهل ميورزد .\r\nچون عمر « 32 » بمرد ، اعضاى شورى در بيت المال فراهم آمدند « 33 » و\r\n\r\n\r\n","description":"","footnote":"\r\n( 31 ) - تاريخ طبرى .\r\n( 32 ) - عمر در روز چهارشنبه 26 ذى حجه سال 23 هجرى در گذشت . مدت خلافتش ده سال و شش ماه و چهار روز بود و شصت و سه سال از عمرش مىگذشت .\r\n( مروج الذهب مسعودى )\r\n( 33 ) - در تاريخ طبرى است كه محل شورى خانه مسعود بن محرمه بوده و گفته مىشود خانهء عايشه بوده است .\r\n","page_name":" 133 ","page_number":137},
  {"content":"\r\n\r\nحسن ( ع ) بعنوان ناظر در شورى حضور يافت ، مشاوران سه روز تمام بمشورت پرداختند و نتيجه‌اى از مذاكرات خود نبردند .\r\n( 1 ) سرانجام پس از مشورتها و رازگوئيها ، زبير بطرفدارى على ( ع ) برخاست و طلحه خلافت عثمان را پذيرفت « 34 » و سعد وقاص پيرو نظر « عبد الرحمن » گرديد و رأى عبد الرحمن به وصيت عمر ، داراى امتياز بود .\r\nگردنها كشيده شد و در اين ساعت حساس ، همگى چشم به عبد الرحمن دوختند كه آيا خلافت را خود مىپذيرد و يا به ديگرى واميگذارد .\r\nولى معلوم شد كه عبد الرحمن ، خلافت را براى ديگرى ميخواهد ( زيرا چون آگاه شد كه امام ( ع ) حاضر بقبول شرايط او نيست ) نگاهى به عثمان انداخت و فرمان زمامدارى مردم را به او واگذارد .\r\nامام ( ع ) به اعضاى شورى توجه كرد و فرمود اين نخستين بار نيست كه شما بر عليه ما متحد ميشويد پس شكيبائى نيكوست و خداى ياور ماست . پس از جلسهء انتخاب برخاست و گفت به زودى اين كتاب بسته مىشود . « 35 »\r\nشورائى كه خليفهء مقتول تركيب آن را ريخت و اعضاى حساب‌شدهء آن را برگزيد تا بازهم حق از محورش دور گردد و در مسير كج منافع اشراف اموى بغلطد ، اثرى زشت و ناپسند در روح امام ( ع ) باقى گذاشت و بازهم بناچار سكوت كرد .\r\nامام ( ع ) چنين حالت تأسف بارى را كه بر او دست داد خود در\r\n\r\n\r\n","description":"","footnote":"\r\n( 34 ) - الامامه و السياسة . در تاريخ طبرى است كه طلحه در شورى نبوده و پس از حضور ، راى شورى را پذيرفته است .\r\n( 35 ) - الامه و السياسة .\r\n","page_name":" 134 ","page_number":138},
  {"content":"\r\n\r\nسخنانش تصوير مىكند و ميگويد چون خليفهء دوم در گذشت جماعتى را برانگيخت و مرا در رديف چنان كسانى كه هرگز همطراز من نبودند قرار داد .\r\nپناه بر خدا از چنين انجمنى كه مرا در صف چنان كسانى قرار دادند در صورتى كه حتى خليفهء اول نميتوانست در امتيازاتى فراوان كه دارم با من برابرى كند .\r\nاينجاست كه بعمق اندوه على ( ع ) پى مىبريم و علت ناله‌ها و شكايتهاى او را در مىيابيم و اگر از جنابش بپرسيم كه چگونه اين انجمن مجعول سياسى توانست حق شما را ضايع كند ، از سخنانش پيداست كه مىفرمايد آن يكى يعنى « سعد وقاص » به علت كينه‌اى كه از من بدل داشت و من بزرگان بنى اميه را در جنگها كشته بودم از من روى گردانيد و ديگرى يعنى « عبد الرحمن عوف » بخاطر خويشاوندى سببى كه شوهر خواهر عثمان بود به او رأى داد و علتهاى مهم ديگرى كه امام ( ع ) از شرح آن بخاطر مصالح عمومى خوددارى مىكند . در چنين شرايطى است كه غرضهاى شخصى و كينه‌ها و حسدها و جاه طلبىها و بند و بستها و حق‌كشيها بر شوراى شش نفرى كذائى كه دست‌پخت ديپلماسى زيركانهء عمر است سايه مىافكند و بازهم مسئلهء خطرمند رهبرى اسلامى از مسير حقيقى خويش بجانب اشرافى كه از ديرباز براى بلع چنين پايگاهى دهن باز كرده‌اند منحرف مىشود .\r\nاگر امام ( ع ) بخواهد در اين موقعيت رأى شورى را نپذيرد و تسليم اين انتخاب نادرست توطئه‌گرانه نشود و حق مسلم خويش را بازگيرد در اين مبارزه ، پناه و همكاران پايمرد و راستينى ندارد . پس بناچار تسليم\r\n\r\n","description":"","footnote":"","page_name":" 135 ","page_number":139},
  {"content":"\r\n\r\nشد و بار سنگين سختىها و اندوههاى جانكاه را بدوش كشيد .\r\n( 1 ) حسن ( ع ) كه در جلسات اين شوراى انتخابى شركت داشت و بمعاينه حق‌كشيهاى ناجوانمردانه و خودپرستانه‌اى را مشاهده مىكرد اندوه و خشمى شديد در ژرفاى ضميرش جاى مىگرفت و بدرستى ميديد كه چگونه منتخبين خليفهء مقتول ، دين را بازيچهء مطامع خويش ساخته‌اند و اسلام فقط لفظى بر زبان آنهاست و برگرد هر محورى كه نگهبان منافع آنهاست ميچرخند . از اين جهت نقش زشت و تاريكى از اين شورى و اعضاى آن در آئينهء جانش نقش بست كه چگونه به محو فضيلت پرداختند و از پيروى حق سرباز زدند و اينك شما را بمطالعهء دوران خلافت عثمان دعوت مىكنيم .\r\n\r\n","description":"","footnote":"","page_name":" 136 ","page_number":140},
  {"content":"\r\n\r\n( 1 )\r\n\r\nدر روزگار عثمان\r\n\r\n","description":"","footnote":"","page_name":" 137 ","page_number":141},
  {"content":"\r\n\r\n( 1 ) حسن ( ع ) در روزگار خلافت عثمان بسر فصل جوانى و آغاز نيرومندى شباب رسيد و سنين عمرش به بيست سال بالغ گرديد و اين دورانى است كه جوان را بميدان مبارزه مىكشاند و آمادهء جهاد و فعاليتهاى اجتماعى مىسازد . حسن ( ع ) در چنين دوره‌اى مهياى نبرد بود و همىخواست كه در راه خدا بمبارزه برخيزد و با دشمنان اسلام\r\n\r\n","description":"","footnote":"","page_name":" 138 ","page_number":142},
  {"content":"\r\n\r\nبجنگد و آئين حق را گسترش بخشد ، زيرا از جدّش پيامبر شنيده بود كه ميفرمود جهاد درى از درهاى بهشت است .\r\n\r\nحسن ( ع ) در ميدانهاى نبرد\r\n( 1 ) حسن ( ع ) ديد مجاهدان اسلامى پرچم پيروزى برافراشته و براى فتح سرزمين‌هاى جديد آمادهء شمال افريقا شده‌اند ، بصف مجاهدان پيوست و عازم افريقا شد و اين جنگ در سال بيست و هشتم هجرى اتفاق افتاد . « 1 »\r\nجنگجويان اسلامى در اين سفر بيشتر از پيش به شخصيت ممتاز فرزند رسول خدا پى بردند و عظمت روح و قدرت ايمان حضرتش را به ميزان توان عقلى خويش دريافتند و خداوند به خجستگى حضور حسن ( ع ) به مسلمانان نصرت بخشيد و شمال افريقا به تصرف مجاهدان اسلامى در آمد .\r\nحسن ( ع ) پس از پايان جنگ متوجه شهر جده شد و از اين پيروزى بزرگ كه نصيب آئين پاك اسلام گرديده بود بفراوانى شادمان و خوش‌حال بود . در سال سى هجرى ارتش مسلمين متوجه طبرستان گرديد و پرچم پيروزى به آن سوى گشود و بازهم حضرت حسن ( ع ) به منظور توسعهء نفوذ\r\n\r\n\r\n","description":"","footnote":"\r\n( 1 ) - العبر ، جلد 2 - از ابن خلدون - در اين كتاب آمده است كه عثمان در سال 25 هجرى ارتشى را براى فتح افريقا بسيج كرد و سردارى سپاه را به عبد اللّه بن نافع و عقبة بن نافع سپرد . اين لشكر ده هزار نفرى به افريقا رفت ولى موفق بفتح آن سامان نشد و با مردم آنجا در برابر پرداخت خراج صلح كرد . بار دوم عبد اللّه بن ابى سرح برادر رضاعى عثمان ، باتفاق جمعى از صحابه از جمله ابن عباس و ابن العاص و ابن جعفر و حسنين ( ع ) بافريقا رفت و آنجا را فتح كرد ولى در فتوحات الاسلاميه نامى از حسنين در اين جنگ بميان نيامده است .\r\n","page_name":" 139 ","page_number":143},
  {"content":"\r\n\r\nاسلامى به صف مجاهدان پيوست و ببركت وجود او خداوند به سپاهيان اسلامى پيروزى بخشيد « 2 » .\r\nحسن ( ع ) به منظور مصالح عمومى اسلام و گسترش آئين حق و هدايت مردمان بسوى ايمان با رشادت و جلادت در معركه‌هاى نبرد شمال ايران حضور يافت . در راه حق جهاد كرد و اندوهى را كه از تضييع حق پدرش بدل داشت ، بخاطر نشر حقايق اسلامى در پردهء اين مصلحت فروپوشيد .\r\nو اين خود درس بزرگى است براى احزاب سياسى امروز كه چون در برابر دشمن واحد قرار گيرند به يكديگر بپيوندند .\r\n\r\nانحراف عثمان\r\n( 1 ) عثمان سالها زمامدارى مسلمين را به عهده داشت ولى سياست و رهبرى او از سنّت رسول فاصله‌اى دور داشت و همچنين از روش خلفاى پيشين اجتناب ورزيده بود و چون بتدريج از اجتماع فاصله مىگرفت و از حمايت تودهء مردم بىبهره مىشد ، سستى و ناتوانى فراوانى اركان خلافت او را فرا گرفت و قدرت ادارهء امور ملت و مملكت را نداشت و سستى فراوانى بر همهء كارها و اراده‌هاى او حكومت ميكرد .\r\n\r\n\r\n","description":"","footnote":"\r\n( 2 ) - تاريخ الامم - العبر ، فتوحات الاسلاميه . در اين كتب آمده است كه طبرستان بدست سعيد بن العاص كه سركردگى مجاهدان را به عهده داشت - در سال 30 هجرى - فتح گرديد .\r\nپيش از اين اسپهبد فرمانده طبرستان با سويد بن مقرن در زمان عمر بپرداخت خراج صلح كرده بود ولى در زمان عثمان ، سعيد بن عاص بطبرستان لشكر كشيد و در جملهء سپاهيان ، حسنين ( ع ) و عبد اللّه عباس حضور داشتند و چون صفوف مجاهدان بطبرستان رسيدند ، آنجا را فتح كردند .\r\n","page_name":" 140 ","page_number":144},
  {"content":"\r\n\r\n( 1 ) « امرسن » درست مىگويد كه نيروى اراده ، راز پيروزى است و پيروزى هدف هستى است و همين نيروى ارادهء ناپلئون و كرتت و اسكندر و ديگر فاتحين بزرگ جهان بود كه نام آنها را در تاريخ باقى گذاشت .\r\nو ما مردان بزرگى را در تاريخ مىبينيم كه با وجود شجاعت و تجربه و پختگى و زيركى بواسطهء بىارادگى خود نتوانستند اثرى از خويش بگذارند و اين محال است كه در ميدانهاى مبارزهء زندگى كسى بتواند بدون اراده ، اميد پيروزى داشته باشد « 3 » .\r\nعثمان به حدى فراوان ، ضعف اراده داشت . علاوه بر اين نسبت بخويشاوندانش محبتى فراوان داشت و مصالح مسلمين و ثروت بيت المال را فداى خواستها و منافع نامشروع آنها مىساخت و همين خطاى بزرگ بود كه منشأ انحرافات او گرديد و بالاخره به خاك گورش كشيد و در اين مورد پيش‌بينى « عمر » درست بود كه به عثمان مىگفت :\r\nهيهات ، مثل اينكه مىبينم كه قريش قلادهء خلافت بگردنت مىگذارند تا بوسيلهء خلافت تو ، به مطامع خويش برسند و تو هم بنى اميه و بنى معيط را بر دوش مردم سوار مىكنى و مال آنها را بخويشاوندان خويش مىبخشى .\r\nدر ميزان قوم و خويش‌پرستى عثمان همين بس كه حكم بن ابى العاص را كه رسول خدا از مدينه بيرونش كرده بود و خلفاى پيشين هم به تبعيد او همچنان ادامه دادند ، بمدينه بازگردانيد همان كسى كه پيامبر بر او لعن فرستاده بود « 4 » .\r\n\r\n\r\n","description":"","footnote":"\r\n( 3 ) - نيروى اراده - اوريسون .\r\n( 4 ) - بلاذرى در انساب الاشراف مىنويسد : حكم بن ابى العاص\r\n","page_name":" 141 ","page_number":145},
  {"content":"\r\n\r\n( 1 ) بازگردانيدن حكم و پسرش ، مروان بمدينه با انتقاد شديد مردم مواجه گرديد ولى عثمان از مردم عذر خواست و گفت بخاطر صلهء رحم چنين كارى را كرده است « 5 » .\r\n\r\n\r\n","description":"","footnote":"\r\nدر زمان جاهليت همسايه پيغمبر بود و بيش از هر كس به رسول خدا آزار ميرسانيد .\r\nحكم پس از فتح مكه ، بمدينه آمد و در دينش ناپايدار و دروغگو بود ، او پشت سر پيغمبر راه ميرفت و با چشم و لب و دهانش تقليد پيامبر را در مىآورد و مسخره مىكرد و چون پيامبر نماز ميخواند ، پشت سرش مىايستاد و با انگشتانش به اشاره مىپرداخت .\r\nپيامبر او را نفرين كرد و حكم با دستهاى متحركش همچنان در رعشه باقى ماند . روزى پيامبر در خانه نشسته بود كه حكم بر حضرت وارد شد . پيامبر خشمگين شد و با عصا به او حمله برد و فرمود اين سوسمار از من چه ميخواهد . نگذاريد او و پسرش مروان در مدينه بمانند و به همين جهت آنها را بطائف تبعيد كردند . پس از مرگ پيامبر ، عثمان از ابو بكر خواست كه آنها را بمدينه بازگرداند ولى أبو بكر گفت من تبعيديهاى پيغمبر را به مدينه بازنميگردانم . در زمان عمر هم عثمان چنين وساطتى كرد و از عمر همان پاسخ را شنيد ولى چون خلافت به خود عثمان رسيد آنها را بمدينه بازگردانيد و گفت من دربارهء بازگشت آنها با پيامبر سخن گفتم به من وعده داد كه آنها را برگرداند ولى در اين بين ، از دنيا رفت . مسلمانان بازگشت حكم و مروان را زشت شمردند و به عثمان اعتراض كردند .\r\nدر استيعاب آمده است كه حكم به نفرين پيامبر رعشه گرفت و عبد الرحمن بن حسان بن ثابت او را هجو كرد و به پسرش چنين خطاب كرد :\r\nهمانا پدرت ملعون است پس استخوانهايش را بشكن ، كه اگر به او تيراندازى كنى ديوانهء رعشه دارى را كشته‌اى ، پرهيزگاران از تقواى خويش شكمى گرسنه دارند و مردان پليد از حرامخوارى شكمشان گنده است .\r\n( 5 ) - در مستدرك حاكم و سيرهء حلبيه آمده است كه پيغمبر دربارهء حكم گفت خداى او را و فرزندانش را جز اندكى از آنها كه مؤمنند لعنت كند كه اينها مردانى فريبكار و حيله‌گرند ، دنيا به آنها داده مىشود ولى از آخرت بهره‌اى ندارند .\r\n","page_name":" 142 ","page_number":146},
  {"content":"\r\n\r\nسستى اين پوزش خواهى عثمان بر مردم پوشيده نماند ، زيرا او مىخواست پيوندى را مستحكم كند كه خداوند به قطع آن فرمان داده بود ، زيرا او دشمن پيامبر بود و در لانهء فساد و گمراهى جا داشت و پرچمى از شرك و گمراهى بود كه از همه سوى نمودار مىگشت .\r\nعجب اينجاست كه عثمان ببازگردانيدن حكم اكتفا نكرد بلكه پولها و املاك فراوانى به او بخشيد و او را مأمور وصول صدقات قضاعه گردانيد و چون سيصد هزار درهم از آنجا وصول كرد و بنزد خليفه آورد ، خليفه همه را به او داد .\r\nمخالفين خلافت عثمان كه ياران راستين پيامبر بودند اين عمل نادرست خليفه را زشت دانستند و گفتند چگونه خليفه ميتواند حكم را امين بيت المال قرار دهد در صورتى كه او از زبان پيامبر لعنت شده است ؟\r\nهرگز شخص ملعون امين نمىگردد ، چگونه بچنين شخصى اجازه ميدهند كه صدقات قضاعه را بگيرد و بمدينه بياورد .\r\nزكات بايد در خود محل بين مستمندان تقسيم شود و اگر در آنجا فقيرى نبود بمدينه حمل گردد « 6 » . در صورتى كه عثمان دستورى به حكم براى پرداخت زكات به فقراى آن سامان نداده و بدون تقسيم بين مستمندان قضاعه وجوه دريافتى را بمدينه آورده و بفرمان عثمان همگى را بجيب خود ريخته است .\r\n\r\n\r\n","description":"","footnote":"\r\n( 6 ) - در كتاب الاموال ابى عبيد آمده است كه معاذ بن جبل ، ثلث صدقات يمن را براى عمر فرستاد ، عمر خشمگين شد و گفت من ترا براى پول جمع كردن و ستم بمردم نفرستادم بلكه فرمان داشتى كه حقوقى را از بىنيازان بگيرى و بمستمندان همان محل بدهى . معاذ گفت پولى را كه فرستادم از مستمندان يمن زياد آمده بود و ديگر كسى نمانده بود كه به او بدهم .\r\n","page_name":" 143 ","page_number":147},
  {"content":"\r\n\r\nدر اين صورت خليفه مرتكب جرم شرعى شده است .\r\nاز طرفى خليفه چه حق دارد كه مال مردم را بدشمن خدا و پيامبر ببخشد و مردان يگانه و ممتازى از صحابهء رسول كه سهمى بزرگ در بناى سازمان اسلام دارند ، به عشر چنين بخششى دست نيابند .\r\n( 1 ) احسان و بخشندگيهاى فراوان خليفه به مروان بن حكم - پسر عمو و دامادش - شگفتيهاى بيشترى دارد . بريز و بپاشهاى بىاندازهء عثمان در دامان اين مرد بد نام لكه‌هاى سياهى در تاريخ اسلام بجا گذاشته است چنان كه اصولا بيت المال را به مروان سپرد كه بهر كس هر چه ميخواهد بدهد و هر كس را كه ميخواهد محروم سازد ، « 7 » چنان كه خمس ماليات افريقا را كه به پانصد هزار دينار طلا بالغ مىشد ، يك جا به مروان بخشيد و نيز پنج يك صدقات مصر را « 8 » بار ديگر يكصد هزار دينار طلا به او داد « 9 » و عجيب‌تر\r\n\r\n\r\n","description":"","footnote":"\r\n( 7 ) - ابن اثير و ابو الفداء و ابن قتيبه مىنويسند كه عبد الرحمن بن حنبل كندى ، عثمان را ضمن اشعارى دربارهء اين بخشندگيهاى بى جا چنين هجو كرد :\r\nبه خدا قسم كه خدا ما را بىحساب و مسئوليت رها نكرده است بلكه آفرينش ما و تو براى آزمايش بوده است ، كسانى كه قبل از تو بودند راه هدايت را نشان دادند ، آنها هرگز يك درهم بدون جهت نگرفتند و خرج نكردند ولى تو مرد ملعونى را كه پيغمبر به او نفرين فرستاده بود ، به خود نزديك ساختى و حقوق مردم را بستم و بخاطر قوم و خويش بازى به او بخشيدى .\r\n( 8 ) - طبقات ابن سعد ، انساب بلا ذرى .\r\n( 9 ) - در شرح نهج البلاغه ابن ابى الحديد آمده است كه چون عثمان اين مبلغ كلان را به مروان بخشيد ، زيد بن ارقم كليدهاى بيت المال را پيش عثمان انداخت و گريست . عثمان گفت از اينكه به خويشاوندانم كمك مىكنم ناراحت شده‌اى .\r\nگفت ميگريم كه مىبينم آنچه در راه اسلام بروزگار پيغمبر بخشيده‌اى اكنون برمىدارى . تو اگر به مروان يكصد درهم ببخشى بازهم زياد است . عثمان گفت كليدها را بگذار و برو تا ديگرى را پيدا كنم .\r\n","page_name":" 144 ","page_number":148},
  {"content":"\r\n\r\nآنكه فدك فاطمه ( ع ) كه پيامبر بدخترش بخشيده بود به مروان منتقل كرد « 10 » و مروان همان مرد پست گنهكارى است كه بشهادت تاريخ بزرگترين نيرنگها را به اسلام و مسلمين زده است و پيامبر او را لعنت كرده است و او را وزغ فرزند وزغ خوانده است « 11 » .\r\n( 1 ) پس عثمان بكدام مجوزى اين مرد پست منفور را به خود نزديك مىساخت و سرنوشت مسلمانان را به او مىسپرد در صورتى كه شخصيتهاى بزرگ و با ايمانى از ياران پيامبر در آن روزگار بسر ميبردند كه عثمان نه از راهنمائى آنها بهره ميبرد و نه حقوق آنها را به ميزان برابرى اسلامى بايشان مىپرداخت .\r\n\r\n\r\n","description":"","footnote":"\r\n( 10 ) - معارف ابن قتيبه ، تاريخ ابو الفداء ، عقد الفريد ، واگذارى فدك به عثمان موجب خشم مردم شد ، زيرا اگر بقول ابو بكر مال همهء مسلمين است چرا آن را به مروان داد و اگر متعلق بفاطمه ( ع ) است همچنان كه آن حضرت ادعاء ميكرد چرا به اهل بيت واگذار نكرد .\r\n( 11 ) - در مستدرك حاكم و سيرهء حلبيه آمده است كه عبد الرحمن بن عوف گفت هر نوزادى را به حضور پيامبر مىآوردند تا متبرك شود و چون مروان را پس از ولادت به نزد پيغمبر آوردند ، فرمود اين وزغ ( كلپاسه ) فرزند وزغ و ملعون پسر ملعون است .\r\nدر شرح نهج البلاغه ابن ابى الحديد آمده كه روزى على ( ع ) مروان را ديد و فرمود واى بر امت محمد ( ص ) از تو فرزندان كج نهاد تو ، بلاذرى مىنويسد كه مروان را نخ باطل مىگفتند چون مردى لاغر و بلند قد بود به همين جهت برادرش عبد الرحمن بن حكم در هجو او گفت :\r\nبجان خودت من نميدانم و بايد از همسرت بپرسم كه اين مرد پس‌گردنى خورده چه‌كار مىكند ؟ خداوند مردم را از شر اين نخ باطل نگهدارد كه بهر كس ميخواهد مىبخشد و هر كس را كه دلش ميخواهد محروم مىكند . اين اشعار را ابن اثير در اسد الغابه آورده است .\r\n","page_name":" 145 ","page_number":149},
  {"content":"\r\n\r\n( 1 ) عثمان اين حاتم‌بخشيها را به بنى اميه ادامه ميداد و اموال مسلمانان را گستاخانه به آنها مىبخشيد بطورى كه همهء ثروتها و درآمدهاى ملى مسلمين به همين گروه اشرافى دنياپرست اختصاص يافت . از جمله به حارث بن حكم داماد ديگرش كه برادر مروان بود ، سيصد هزار درهم داد « 12 » و شترهائى را كه بابت زكات بمدينه رسيده بود يك جا به او بخشيد « 13 » و بازارى را در مدينه كه پيغمبر به مسلمانان داده بود به او منتقل كرد « 14 » و نيز دويست هزار درهم به ابو سفيان داد « 15 » ، همان عنصر ناپاكى كه رمز نفاق و پناهگاه منافقين بود و همهء صدقات شمال افريقا از طرابلس تا طنجه را به عبد اللّه بن سعد بن ابى سرح بخشيد كه برادر رضاعيش بود « 16 » .\r\n\r\n\r\n","description":"","footnote":"\r\n( 12 ) - الانساب ، جلد 5 .\r\n( 13 ) - الانساب ، جلد 5 .\r\n( 14 ) - شرح نهج البلاغهء ابن ابى الحديد و معارف ابن قتيبه .\r\n( 15 ) - عبد اللّه بن سعد ابى سرح قبل از فتح مكه مسلمان شد و بعد مرتد گشت و به مشركين پيوست و گفت من محمد ( ص ) را بهر طرف كه بخواهم مىكشانم . چون پيغمبر مكه را فتح كرد ، فرمود او را هركجا يافتيد بكشيد اگر چه به پردهء كعبه چسبيده باشد .\r\nعبد اللّه به عثمان كه برادر همشيره او بود ، پناه برد و عثمان او را پنهان كرد پس از مدتى او را بحضور پيامبر آورد و تقاضاى امان كرد . حضرت مدتى سكوت كرد و سپس فرمود او را امان دادم و چون از پيش حضرت رفتند ، فرمود : من مدتى سكوت كردم شايد يكى از شما برخيزد و او را گردن بزند . يكى از صحابه گفت چرا اشاره نكرديد تا او را بكشيم . فرمود شايسته نيست كه چشمهاى پيغمبر خيانتكار باشد .\r\nعثمان در زمان خلافتش عبد اللّه را فرمانرواى مصر كرد و عمر عاص ، عثمان را از اين اقدام سرزنش كرد . عبد اللّه در زمان معاويه بسال سى و هفت هجرى در افريقا يا عسقلان در گذشت ( استيعاب ، جلد 2 ) .\r\n( 16 ) - شرح نهج البلاغه ابن ابى الحديد .\r\n","page_name":" 146 ","page_number":150},
  {"content":"\r\n\r\nدر شدت قوم و خويش‌پرستى عثمان همين بس كه چراگاههاى مدينه را كه متعلق بهمهء مسلمانان بود ، به گله‌هاى بنى اميه اختصاص داد و گوسفندان سايرين را از چرا در اين مراتع بازداشت در صورتى كه اسلام مراتع را ملى اعلام كرده و باستفادهء عموم مسلمانان اختصاص داده است و پيامبر در اين باره فرموده مسلمانان در آتش و آب و گياه با يكديگر شريكند .\r\n( 1 ) على ( ع ) در گفتار بليغش سياست عثمان را در بلع حقوق مردم و غارت اموال آنها به خوبى تشريح مىكند و ميفرمايد :\r\nتا اينكه نفر سوم - يعنى عثمان - به خلافت برخاست . مرد پرخورى كه شكمش بالا آمده بود و مسير حركتش بين چراگاه و مستراحش بود و بنى اميه به همراه او به غارت اموال مردم پرداختند و مانند شتر گرسنه‌اى كه علفهاى تازهء بهارى را ميجود ، به خوردن مال مسلمانان پرداختند و در اسراف ثروت عمومى مسلمين و گشاد بازيهاى عثمان ميفرمايد : او جز خوردن و نوشيدن ، هدف و كارى نداشت .\r\nعثمان به اين ريخت‌وپاشهاى مسرفانه نسبت به كس و كارش اكتفا نكرد بلكه مقامات مهم دولتى و حكومت بلاد اسلامى را نيز به آنها واميگذاشت و امويان را در همه سوى كشورهاى اسلامى بر دوش مسلمانان سوار مىكرد . از جمله وليد بن عقبه را فرماندار كوفه ساخت « 17 » . وليد نمونهء\r\n\r\n\r\n","description":"","footnote":"\r\n( 17 ) - وليد بن عقبة بن ابى معيط برادر مادرى عثمان بود . پدرش به علت اذيت رسانيدن به پيغمبر پس از غزوهء بدر كشته شد و دربارهء وليد آيهء  « يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا »  نازل شد كه دليل بر فسق و فساد عقيدهء اوست .\r\n","page_name":" 147 ","page_number":151},
  {"content":"\r\n\r\nرسوائى از پستى و بدكارى ولات بازى بود .\r\nعثمان همچنان معاويه را بر حكومت شام استقرار بخشيد ( 1 ) و برادرش ، عبد اللّه بن ابى سرح ، را بر مصر حاكم كرد و بلاد ديگر اسلامى را بدست بنى اميه سپرد .\r\nاين خاصه خرجيها و قوم و خويش‌پرستيها ، مسلمانان را سخت\r\n\r\n\r\n","description":"","footnote":"\r\nدر مروج الذهب و ديگر كتب تاريخ آمده است كه وليد شبى را تا صبح به همراه كنيزان و مطربانش شراب خورد و چون اذان صبح گفته شد همچنان مست به مسجد آمد و در محراب ، نماز صبح را چهار ركعت خواند و گفت اگر ميخواهيد بيشتر بخوانم و ميگويند سجده نمازش را طول داد و مىگفت به من شراب بدهيد . مردم گفتند چه مىگفتى خدا خيرت ندهد ، ما از كار تو تعجب نمىكنيم بلكه شگفتى ما از خليفه‌ايست كه ترا بر ما امير كرده است . حطيئهء شاعر در اين باره گفته است : در روز ملاقات پروردگار شهادت مىدهم كه وليد سزاوارتر به پوزش است .\r\nوليد وقتى كه نماز مردم تمام شد گفت بازهم برايتان نماز بخوانم .\r\nزيرا مست بود و نميدانست چه ميگويد .\r\nاگر مردم قبول ميكردند اين قدر برايشان نماز ميخواند كه به نماز شامگاه ميرسيد .\r\nاى وليد ديگر بس است نماز نخوان كه اگر جلوت را نگيرند بازهم ميخوانى .\r\nمردم بر او هجوم بردند و ديدند كه شراب در عقلش رخنه كرده و در محراب بخواب افتاده است و محراب را با استفراغ شرابهائى كه خورده آلوده كرده است . پس انگشترش را در آوردند و بمدينه نزد عثمان آوردند و گواهى دادند كه وليد شراب خورده و اين انگشتر دليل مستى اوست . عثمان بانك برداشت و بسينه‌شان كوبيد و بيرونشان كرد .\r\nآنها بحضور على ( ع ) آمدند و شكايت كردند . امام به عثمان برآشفت و عثمان لا جرم وليد را احضار كرد و امام ( ع ) فرمود بايد بر او حد جارى شود .\r\n","page_name":" 148 ","page_number":152},
  {"content":"\r\n\r\nخشمگين كرد و برانگيخت ، زيرا در اين روزگار هنوز مسلمانان ، توجه پيامبر را در مبارزه با زشتىها و گسترش پاكىها و خيرها از ياد نبرده بودند و هر فرد خود را در امور اجتماعى مسلمين ، مسئول و متعهد ميدانست .\r\nبه همين جهت شورش بر ضد عثمان ، امرى حتمى به نظر ميرسيد .\r\nبتدريج زبانه‌هاى آتش انقلاب عليه عثمان شعله كشيد و شخصيتهاى بزرگ و نامور اسلامى بر ضد اين نظام ستمگرانه زبان گشودند . از جمله مخالفان سياست نابكارانهء عثمان ، حضرت على ( ع ) و گروه پيروان رشيد و راستين او مانند « عمار ياسر » و « ابو ذر غفارى » و ديگران بودند كه اصلاح امور اجتماعى مسلمين و بازگردانيدن روش دادگرانهء پيامبر ، وجههء همتشان بود .\r\nاز جمله علل مخالفت على ( ع ) با روش عثمان بنا بگفتهء « بلاذرى » آن بود كه خليفه سبدى از جواهر گرانبهاى بيت المال را برداشته و بكس و كارش داده بود . مردم كه از ماجرا آگاه شده بودند صداى خود را باعتراض بلند كردند و به سختى با او بمعارضه پرداختند تا اينكه عثمان خشمگين شد و بر منبر رفت و گفت ما آنچه را ميخواهيم از اين غنيمت برمىگيريم هر چند بينى گروهى به خاك ماليده شود .\r\nامام ( ع ) در پاسخ فرمود : ما هم نمىگذاريم و جلويت را مىگيريم .\r\nعمار ياسر صحابى بزرگ پيامبر هم گفت بدان كه من نخستين كسى هستم كه بر تو خواهم شوريد « 18 » .\r\n\r\n\r\n","description":"","footnote":"\r\n( 18 ) - عمار ياسر صحابى بزرگ پيامبر و از ياران محبوبش بود . عمار و پدر و مادرش از نخستين كسانى بودند كه باسلام گرويدند و از طرف سركشان قريش آزارهائى فراوان ديدند ، چنان كه روزى پيامبر بر آنها گذشت و ديد كه\r\n","page_name":" 149 ","page_number":153},
  {"content":"\r\n\r\nعثمان گفت : اى پسر ياسر ! آيا بر من گستاخى مىكنى ؟ !\r\nاو را بگيريد ، عاملان خليفه او را گرفتند و بحضور خليفه آوردند و عثمان آنچنان عمار را كتك زد كه بيهوش شد و خليفه حق عمار را نشناخت كه از پيشگامان اسلام بوده و در ايمان به خدا و دوستى پيامبر مقامى بزرگ داشت . عثمان همچنان با مخالفان سياستش با شدت و كوبندگى و تهديد و ضرب و هتك مقابله ميكرد ، لكن اين گونه سختگيريها به جائى نميرسيد و صداى مخالفين بلندتر ميشد و آتش شورش شعله‌ورتر ميگرديد و طبقات مختلف مسلمانان در اعتراض بر او همدست مىشدند .\r\nابو ذر ، قهرمان صراحت و نمونهء عالى ايمان و عقيده ، بر ضد سياست\r\n\r\n\r\n","description":"","footnote":"\r\nزير شكنجهء شديد قريش رنج مىبرند . فرمود : اى خاندان ياسر صبر كنيد كه خدا بهشت را بشما وعده داده است .\r\nابو جهل ضربتى بر سميه ، مادر عمار زد و او را بكشت و آتشى بر افروخت تا عمار را بسوزاند . پيغمبر بر اين صحنهء فجيع گذشت و دستى بر سر عمار نهاد و اين آيه خواند كه اى آتش بر عمار سرد و سلامت شو ، همچنانكه بر ابراهيم شدى و فرمود : اى عمار گروه سركشان ترا خواهند كشت .\r\nعمار در ميدانهاى نبرد با دشمنان خدا و در معركهء پيكار رشادتى نيكو از خود نشان داد به حدى كه پيغمبر فرمود : سراپاى وجود عمار را ايمان فرا گرفته است و فرمود هر كس عمار را خشمگين كند خدا بر او خشم مىكند .\r\nروزى عمار بر در خانهء پيغمبر اجازه ورود خواست . پيامبر كه صدايش را شنيد فرمود اجازه دهيد تا اين مرد پاك و پاكيزه وارد شود و فرمود عمار هميشه با حق است و عمار پوست بين دو چشم و بينى است و رواياتى فراوان در شأن عمار آمده است كه از فضيلت و مقام بلند او در نزد پيامبر حكايت مىكند .\r\nعمار در جنگ صفين بدست سپاهيان معاويه بنا به پيش‌بينى پيامبر ، شهيد شد و عمرش نزديك نود سال بود ( الاصابه ، استيعاب ، طبقات ابن سعد ) .\r\n","page_name":" 150 ","page_number":154},
  {"content":"\r\n\r\nعثمان برخاست « 19 » .\r\n( 1 )\r\n\r\nقيام ابو ذر\r\n« ابو ذر » مردانه بر ضد نظام ستمگرانهء عثمان برخاست و سياست نادرست و بخششهاى بيجاى او را زشت شمرد .\r\nبخشندگيهائى كه فقط به امويها اختصاص داشت و آنها را غرق در بهره‌مندى و شكم‌بارگى و گناه و فساد و اسراف مىساخت و در برابر مردمى\r\n\r\n\r\n","description":"","footnote":"\r\n( 19 ) - ابو ذر كه نامش « جندب بن جناده » از ياران بزرگ پيغمبر و پنجمين نفرى است كه اسلام آورد و بزرگترين مردى است كه تاريخ او را بصراحت مىشناسد . از جمله نمودارهاى صراحت و قوت ايمان او اينكه چون مسلمان شد ، پيغمبر به او فرمود به قبيله خود برگرد و مردم را از طلوع اسلام آگاهى ده ولى ايمان خود را از مردم مكه پنهان دار . ابو ذر گفت به خدا قسم صداى خود را در برابر آنها بلند خواهم كرد و پس به مسجد آمد و با صداى بلند گفت گواهى مىدهم بر يگانگى خدا و رسالت پيغمبر . مردم بر او حمله بردند و بزمينش انداختند تا او را بكشند كه عباس عموى پيغمبر خود را به روى او انداخت و نجاتش داد و روز دوم نيز همين شعار را در مسجد تكرار كرد و مردم بر او شوريدند و بشدت مضروبش كردند و بازهم بدست عباس نجات يافت .\r\n( الاصابه ، الاستيعاب ) اخبار فراوانى در فضيلت ابو ذر از پيامبر نقل شده از جمله فرموده است هر كس ميخواهد مسيح ( ع ) را با صدق و نيكوئيش ببيند ، ابو ذر را نگاه كند .\r\n( كنز العمال ، مجمع الزوايد ) و فرمود آسمان سبز در بر نگرفت و زمين بر دوش نگرفت مردى راستگوتر از ابو ذر را و فرمود خداوند مرا بدوستى چهار تن فرمان داد : على ، ابو ذر ، مقداد و سلمان ( حليه ، ج 1 ) .\r\n","page_name":" 151 ","page_number":155},
  {"content":"\r\n\r\nكه بيت المال حق آنها بود و خداوند چنين حقى را به آنها بخشيده بود بر اثر نابرابريها و ريخت‌وپاشهاى خلافت عثمان ، همگى در چنگال بىامان فقرى سياه و محروميتى شديد دست و پا ميزدند و در پرتگاهى از بدبختى و ناكامى جان ميدادند .\r\n( 1 ) همين تجاوز فاجعه‌آميز و نابرابرى ضد اسلام بود كه « ابو ذر » را برانگيخت تا برخيزد و صداى صريح و بلند خود را بر ضد عثمان و نظام ستم‌بار او بر آورد و غرشى سهمگين در برابر اين حكومت ضد مردمى برپا سازد .\r\nچنان كه « استاد سيد قطب » مىگويد :\r\nفرياد « ابو ذر » ندائى پرطنين از عمق نهاد اسلامى و جوششى از روح پرتوان تعليمات آن بود ، فريادى كه تباهكاران و تجاوزگران ، آن را خوش نمىداشتند و در همهء روزگاران گروه ستمگران از اين فريادهاى بيداركننده هراسناكند .\r\nاين فرياد بلند و غريو سهمگين آنچنان مردم را بيدار ساخت كه توطئهء طمع‌ورزان و مال اندوزان و غارتگران جامعهء اسلامى هرگز نتوانست آن را فرو نشاند و مطامع پرجوش دنياپرستان در برابر اين خشم پرتوان و مقدس در هم شكست و نقشه‌هاى ضد مردمى آنها كه براى محو آثار عدالتى كه اسلام بر آن بنا شده بود ، بنابودى گرائيد . « 20 »\r\n« ابو ذر » عقيدهء استوار دينى خويش را بيان داشت و ضمير زنده و صراحت لهجهء خود را در برابر خلافكاريهاى عثمان ابراز كرد .\r\nعثمان كه از صراحت و قيام « ابو ذر » احساس خطر كرد ، « ابو ذر » را بشام\r\n\r\n\r\n","description":"","footnote":"\r\n( 20 ) - عدالت اجتماعى .\r\n","page_name":" 152 ","page_number":156},
  {"content":"\r\n\r\nفرستاد ولى « ابو ذر » در شام هم از مبارزه بازنايستاد و فساد دستگاه خلافت و زشتيها و پليديهاى حكومت معاويه را بر مردم شام بيان ميداشت و خطرهائى را كه سياست تباه بنى اميه براى عالم اسلام داشت ، يكايك بر مىشمرد .\r\n( 1 ) چون « ابو ذر » در كاخ سبز ، بر معاويه در آمد ، گفت اى معاويه اگر اين كاخ را از مال خدا برافراشته‌اى خيانت كرده‌اى و اگر از مال خود تو است ، اسراف ورزيده‌اى .\r\nاو از تبهكاريهاى بنى اميه ، به اهل شام سخنها مىگفت و مىافزود به خدا قسم كارهائى بدست اينها انجام مىيابد كه هرگز در اسلام سابقه نداشته است و هرگز در كتاب خدا و سنت پيامبر از تجويز اين گونه عملهاى نادرست سخنى نيست . به خدا قسم مىبينم كه چراغ حقيقت خاموش مىشود و باطل زنده ميگردد و راستگو تكذيب مىشود و ناپاكان را براى اشغال مقامها بر ميگزينند و شايسته‌كاران مغلوب نادرستان ميشوند . « 21 »\r\n« ابو ذر » همچنان مردم شام را بيدار ميكرد و شام را بر ضد معاويه بر مىانگيخت و معاويه را در اسراف‌كاريها و تجاوزگريهايش بپاى حساب مىكشيد بطورى كه نزديك بود اهل شام بر عثمان برشورند و كار خلافت را يكسره كنند .\r\nمعاويه ناچار به عثمان نوشت كه « ابو ذر » در شام كانون خطرى برپا كرده و خلافت تو و حكومت مرا به آتش كشيده است و عثمان نوشت كه او را به مدينه بازگردان .\r\n« ابو ذر » را بر شترى كه پالانش چوبين بود ، نشانيدند و مردى خشن\r\n\r\n\r\n","description":"","footnote":"\r\n( 21 ) - الانساب ، جلد 5 .\r\n","page_name":" 153 ","page_number":157},
  {"content":"\r\n\r\nافسار شتر را مىكشيد و چنان « ابو ذر » را با شدت و غلظت به مدينه آورد كه گوشتهاى پايش آويخته شد و به استخوان رسيد و نزديك بود در اين سير مداوم شبانه روزى از پاى درآيد .\r\n( 1 ) « ابو ذر » چون بمدينه رسيد از خطاها و نابكاريهاى معاويه در شام سخنها گفت و اقدام عثمان را در حمايت از حكومت ننگين معاويه زشت شمرد و گفت :\r\nاى عثمان ! پسر بچه‌ها را حكومت دادى و از قوم و خويشانت حمايت كردى و فرزندان رهاشدگان را بخودت نزديك ساختى .\r\nآنگاه از گفتار پيامبر ، مردم را آگاه ساخت كه فرمود چون بنى - اميه به سى مرد برسند ، سرزمينهاى خدا را دست بدست ميگردانند و از مردم بهره‌كشى ميكنند و دين خدا را بازيچهء مطامع خويش مىسازند .\r\nعثمان بمردم فرمان داد كه رابطهء خود را با « ابو ذر » قطع كنند و با او سخن نگويند . آنگاه بدنبال « ابو ذر » فرستاد .\r\n« ابو ذر » چون بنزد خليفه آمد گفت :\r\nواى بر تو اى عثمان ! آيا روش پيامبر و طرز كار خلفاى پيشين اينچنين بود ؟\r\nتو اكنون همچون ستمكاران با ما رفتار كنى . عثمان گفت : از پيش ما برو ، از مدينه خارج شو .\r\n« ابو ذر » گفت منهم نميخواهم پيش تو هرگز بمانم ، بكجا بروم ؟\r\nعثمان گفت بهر كجا كه ميخواهى برو .\r\n« ابو ذر » گفت ميخواهم بشام روم و در آنجا جهاد كنم .\r\nعثمان گفت : ترا بشام بفرستم تا فساد كنى و مردم را بر من بشورانى .\r\n\r\n","description":"","footnote":"","page_name":" 154 ","page_number":158},
  {"content":"\r\n\r\nمن هرگز ترا بشام كه از آنجا برت گرداندم دوباره نميفرستم . گفت پس به عراق ميروم .\r\n( 1 ) عثمان گفت : به عراق هم نبايد به روى و دستور داد « ابو ذر » را به « ربذه » تبعيد كنند و فرمان داد او را بخوارى از مدينه برانند و كسى او را بدرقه نكند « 22 » .\r\nولى گروه حق‌پرستان سخن عثمان را نشنيدند و « ابو ذر » را مشايعت كردند . اينان على ( ع ) و عقيل و عبد اللّه جعفر و حسن ( ع ) و حسين ( ع ) بودند .\r\nحسن ( ع ) با « ابو ذر » سخن آغاز كرد ولى مروان كه از جانب عثمان مأمور اجراى فرمان بود گفت اى حسن مگر نميدانى كه خليفه دستور داده كسى با « ابو ذر » سخن نگويد اگر نميدانى من اكنون به تو اخطار مىكنم .\r\nعلى ( ع ) از سخن مروان بخشم آمد و با تازيانه بگوشهاى اسب مروان زد و گفت كنار برو ، اى مروان كه خدايت به آتش افكند . مروان به پيش عثمان رفت و جريان را به او گزارش داد .\r\nعلى ( ع ) به « ابو ذر » سخنانى گفت كه در طول مدت تبعيد « ابو ذر » در آن بيابان داغ و دور ، بزرگترين عامل استقامت بود .\r\nحضرت فرمود :\r\n« اى ابو ذر ! تو در راه خدا خشمگين شدى پس بخداى اميدوار باش . عثمان و كسانش از تو براى دنياى خود ترسيدند و تو از روش آنها براى آخرت بيمناك شدى پس آنها را با دنياى خودشان واگذار و خود بآخرت گراى . چقدر آنها به آنچه بازشان داشتى نيازمندند و چقدر تو از آنچه آنان دارند و ترا از آن\r\n\r\n\r\n","description":"","footnote":"\r\n( 22 ) - ربذه محلى در نزديكى مدينه است كه ابو ذر قبل از اسلام در آنجا مىزيست .\r\n","page_name":" 155 ","page_number":159},
  {"content":"\r\n\r\nبازداشتند بىنيازى و به زودى ميدانى كه فرداى قيامت برنده كيست ؟\r\n( 1 ) اگر همهء آسمانها و زمين بر بنده‌اى فرو بسته شود ولى او پاكدامن و پرهيزگار باشد خداى به او گشايش و فرج بخشد جز به حق دل مبند و جز از باطل مهراس .\r\nاگر تو مال دنيا را از آنها بپذيرى دوستت ميدارند و اگر چيزى از آنها بگيرى راحتت مىگذارند » « 23 » .\r\nآنگاه حسن ( ع ) با سخنانى كه از دلى دردمند برمىخاست و پديدهء فراقى دردناك بود گفت :\r\n« عموى من ! اگر چه اندوهم دراز است ولى به كوتاهى سخن ميگويم چون آن كس كه مشايعت مىكند بايد بازگردد و آن را كه توديع مىكنند بايد آرام باشد .\r\nاكنون مىبينى كه اينها با تو چه مىكنند ، پس دل از دنيا بازگير و شكيبا باش و پاداشهاى بزرگ فردا را در نظر آر و صبر كن تا اينكه پيامبرت را در آن جهان ديدار كنى و او از تو خشنود باشد » « 24 » .\r\n« ابو ذر » به على ( ع ) و فرزندانش نگاهى اندوهبار افكند و سخنانى آتشين بيان داشت كه از جانى گداخته و فراقى تلخ برمىخاست ، او چنين گفت :\r\n« درود خدا بر شما باد اى اهل بيت رحمت ! چون شما را مىبينم به ياد\r\n\r\n\r\n","description":"","footnote":"\r\n( 23 ) - شرح نهج البلاغهء عبده .\r\n( 24 ) - شرح نهج البلاغهء ابن ابى الحديد .\r\n","page_name":" 156 ","page_number":160},
  {"content":"\r\n\r\nرسول خدا مىافتم .\r\nمرا بماندن در مدينه جز بخاطر شما علاقه‌اى نيست .\r\n( 1 ) وجود من در حجاز بر عثمان سنگينى مىكند همچنانكه در شام معاويه از من ناراحت است و خليفه نميخواهد كه بمصر يا بصره بروم ، زيرا مىترسد مردم را بر فرمانداران مصر و عراق كه دائى و برادر او هستند ، بشورانم .\r\nپس مرا به بيابانى فرستاد كه جز خداى ، ياور و مدافعى ندارم ، به خدا قسم من جز خداوند همدمى نميخواهم و با نزديكى پروردگار از هيچ خطرى نمىترسم » .\r\nدرود خداى بر تو باد اى « ابو ذر » اى صحابى بزرگ پيامبر كه سياست سياه و كور عثمانى ترا از جوار مزار پيامبر دور ساخت و بين تو و دوستان و همگامانت دورى افكند ، آنها كه ترا براى خدا و بفرمان پيامبرش دوست ميداشتند .\r\nبروزگار پيرى و ناتوانى و سالمندى گروه‌ها گروه رنج و ستم و تحقير از خليفهء مسلمين به تو رسيد ، زيرا تو براى استوارى حق و زشت شمردن باطل و منكر برخاستى و در راه خدا بر ستمگران برآشفتى و اين قيام مردانه و صريح تو با سياست ضد حق آنها مخالف بود .\r\nچون امام ( ع ) از توديع « ابو ذر » بازگشت مردم فرا پيش آمدند و او را از خشم خليفه ترساندند كه بر خلاف دستور خليفه بمشايعت « ابو ذر » رفته است .\r\nامام فرمود ، خشم خليفه مثل خشم اسب بر افسار اوست .\r\nعثمان به نزد امام آمد و آثار خشمى شديد بر چهره‌اش نمايان بود و گفت :\r\n\r\n","description":"","footnote":"","page_name":" 157 ","page_number":161},
  {"content":"\r\n\r\n( 1 ) بمروان چه‌كار داشتى و چرا بر فرمان من گستاخى كردى و مأمور مرا بازگردانيدى ؟\r\nامام فرمود :\r\nاما مروان به پيش من آمد و مرا ميخواست از مشايعت و سخن بازدارد ، منهم او را رد كردم .\r\nاما فرمان تو ، چه بوده است ؟\r\nعثمان گفت : مگر به تو نگفتند كه من مردم را از مشايعت « ابو ذر » نهى كرده‌ام .\r\nامام فرمود : اگر تو چيزى بگوئى كه خلاف حق و طاعت حق در آن باشد ، انتظار دارى كه ما آن را انجام دهيم ؟ ؟ به خدا قسم چنين كارى را نمىكنيم .\r\nعثمان گفت : تاوان مروان را بده .\r\nامام - چه تاوانى ؟\r\nعثمان - تازيانه بر سر اسبش زده‌اى .\r\nامام - برود بسر اسب من كه آنجاست تازيانه بزند . آنگاه امام فرمود :\r\nو اما من اى عثمان به خدا قسم اگر به من ناسزا بگوئى به تو ناسزا مىگويم و جز حق سخنى بر زبان نمىرانم .\r\nعثمان گفت : چرا مروان به تو دشنام ندهد در صورتى كه تو به او ناسزا گفته‌اى به خدا قسم اى على كه تو پيش من از مروان بهتر نيستى ! !\r\nامام ( ع ) از اين سخت اهانت‌آميز عثمان خشمگين شد كه ديد مراعات شخصيت ارجمند حضرتش را نمىكند و او را كه قهرمان بزرگ و پارساى اسلام است با مروانى كه پيامبر او را طرد كرده و وزغش خوانده\r\n\r\n","description":"","footnote":"","page_name":" 158 ","page_number":162},
  {"content":"\r\n\r\nبرابر ميداند پس به عثمان فرمود :\r\n( 1 ) با من چنين سخن مىگوئى و مرا با مروان برابر ميدانى ؟ !\r\nبه خدا قسم من از خود تو برترم و پدرم بهتر از پدر تو است و مادرم بهتر از مادرت و اينها امتيازات من است كه تو ناديده ميگيرى اگر تو هم فضيلتى دارى پيش بيا و بگو !\r\nاين طرز رفتار عثمان بود با بزرگان جامعهء اسلامى ، آنها كه از سياست تباه او انتقاد مىكردند ، چه چيز به او حق ميداد كه امام را با مروان برابر داند ؟ آيا فضائل بىشمار على ( ع ) را از ياد برده و شدت علاقهء پيغمبر را نسبت به او فراموش كرده كه حتى رسول خدا ، على ( ع ) را از همهء صحابهء كبار برتر مىدانست ؟\r\nاين كارهاى ناروا مرتبا از عثمان سر ميزد ، ناروائيهائى كه هرگز با دين انطباق نداشت و با مصالح عمومى مسلمين سازگار نبود .\r\nپس از صدور چنين اعمال نادرستى از عثمان كه همهء مورخان به آن اشاره كرده‌اند آيا شايسته است كه گفته شود « حسن بمعنى دقيق كلمه يك عثمانى كامل بوده است » ؟ چنان كه به اين موضوع استاد ادب « دكتر طه حسين » « 25 » اشاره نموده .\r\nشك نيست كه حسن ( ع ) از جملهء مخالفان حكومت عثمان بوده و رفتار نارواى خليفه را با طرفداران على ( ع ) مشاهده ميكرده و رنجها و شكنجه‌ها و تبعيدها و تهديدهاى عثمان را نسبت به آنها بمعانيه مىديده است و اهانت‌هاى عثمان نسبت به امام تا آنجا كه حضرتش را با مروان پست تبهكار برابر شمرده حسن ( ع ) را بشدت ناراحت و خشمگين\r\n\r\n\r\n","description":"","footnote":"\r\n( 25 ) - على و فرزندانش .\r\n","page_name":" 159 ","page_number":163},
  {"content":"\r\n\r\nمىساخته است .\r\n( 1 ) پس چگونه ميتوان حسن ( ع ) را عثمانى دانست با چنين رفتارى كه خليفه نسبت به امام ( ع ) انجام ميداد ؟\r\nمضافا به اينكه جز حزب فاسد اموى هيچ‌كس از قريش به رفتار عثمان رضايت نداشت و به تحكيم خلافت او نمىپرداخت تا اينكه شخصيت بارزى بمانند حسن ( ع ) كه نوادهء پيغمبر و وارث مقام رسالت است سياست عثمان را بپذيرد و آن را تأييد كند همان سياست كور و تاريكى كه امت مسلم را در ميدان حيات و افتخار از تلاش و حركت بازداشت و موجب گسترش باطل و فساد و هوسرانيهاى مخصوص آن دوران ساخت .\r\nكردار نارواى عثمان بسرعت در سرزمينهاى اسلامى انعكاس يافت و جامعهء اسلامى طعم تلخ ستمهاى خلافت او را چشيدند .\r\nمخالفان عثمان با تمام نيروى خويش بر ضد خلافت او در اندرون سازمان حكومتش بمعارضه پرداختند و پايگاه خلافتش را متزلزل ساختند و نمايندگانى به همه سوى كشورهاى اسلامى فرستادند و از همهء مسلمانها براى واژگون ساختن حكومت عثمانى كمك خواستند .\r\nدر نتيجه گروههاى انقلابى متوجه مدينه شدند و هدفشان اصلاح مجتمع اسلامى و بازگردانيدن سنت پيامبر در بين مسلمانها بود از جملهء آنها « حكيم بن جبله » « 26 » پيشواى هيئت بصريها بود و « مالك بن حرث\r\n\r\n\r\n","description":"","footnote":"\r\n( 26 ) - « حكيم بن جبله » از شخصيتهاى شايسته‌اى بود كه بر قومش زعامت داشت و محضر پيامبر را درك كرده بود هنگامى كه زبير و طلحه و عائشه بر امام شوريدند و به بصره رفتند ، عثمان بن حنيف كه از طرف امام ( ع ) والى بصره بود ، حكيم بن جبله را به همراه هفتصد نفر سپاهى بجنگ آنها فرستاد . اين گروه مردانه جنگيدند و حكيم در اين ماجرا كشته شد و گويند در جنگ جمل بشهادت رسيد . گويند\r\n","page_name":" 160 ","page_number":164},
  {"content":"\r\n\r\nنخعى » رئيس گروه كوفى « 27 » و « محمد بن ابى بكر » « 28 » و « عبد الرحمن بن عديس البلوى » كه انقلابيون مصرى را رهبرى مىكردند « 29 » .\r\n\r\n\r\n","description":"","footnote":"\r\nپاى « حكيم » در جنگ قطع شد و آن را بدست گرفت و چنان بر فرق ضارب كوفت كه او را كشت و در اين حال چنين ميسرود : اى نفس هرگز مترس و اعتنا مكن ، زيرا نيكوترين كس ترا بخويش ميخواند و بپاداشى نيكو مژده مىدهد . اگر پاى من را در اين نبرد بريدند باكى نيست كه هنوز بازوان توانايم برجاست .\r\n« ابو عبيده » گفت : هرگز چنين شجاعتى نه در جاهليت و نه در اسلام ديده نشده است ( الاستيعاب ، جلد 1 ) .\r\n( 27 ) - « مالك بن حرب » مشهور به اشتر از تابعين ثقه و پيشواى قومش بود .\r\nاو در جنگ يرموك شركت كرد و در حين نبرد شمشيرى بر سرش فرود آوردند كه خون و جراحت بچشمش فرو ريخت و پلكهايش را برگردانيد بدين جهت او را اشتر ناميدند .\r\nمالك در جنگهاى جمل و صفين در التزام امام فداكاريها كرد و از چهره‌هاى درخشان ياران على ( ع ) بود و اخبارى فراوان در شخصيت او آمده است .\r\nامام ( ع ) او را پس از « قيس بن سعد عباده » به حكومت مصر برگزيد و مالك در بين راه در اثر نوشيدن شربت عسل مسموم شد و در گذشت . شهادت او را كه بدسيسهء معاويه و بدست مهماندارى مسيحى وقوع يافت در سال 38 هجرى نوشته‌اند ( الاصابه ، جلد 6 ) .\r\n( 28 ) - محمد بن ابى بكر از ياران با وفاى على ( ع ) است كه امام او را در دامان عنايت خود تربيت كرده و از فضائلش سخنها گفته است ، امام ( ع ) حكومت مصر را به او واگذارد و معاويه سپاهى بسردارى عمرو عاص بجنگ محمد فرستاد و محمد در اين نبرد بسال 37 هجرى كشته شد ( الاصابه ، جلد 6 ) .\r\n( 29 ) - عبد الرحمن بن عديس يكى از ياران پيامبر است كه در بيعت رضوان حضور داشت و از پيامبر روايت است كه فرمود به زودى گروهى از امت من قيام مىكنند و در جبل خليل كشته مىشوند . معاويه او را گرفت و در فلسطين زندانى كرد . عبد الرحمن از حبس معاويه گريخت و شخصى او را دنبال كرد تا بكشد ، عبد الرحمن گفت از خدا بترس و مرا مكش كه از اصحاب شجره هستم . آن مرد گفت درخت زياد است و او را كشت و اين حادثه در سال 36 هجرى اتفاق افتاد ( اسد الغابه ، جلد 2 ) .\r\n","page_name":" 161 ","page_number":165},
  {"content":"\r\n\r\n( 1 ) عثمان از ورود گروههاى انقلابى بمدينه مضطرب شد و دانست كه در هجوم چنين خطرى جز على ( ع ) پناهگاهى ندارد و اين سخن « عمر » بيادش آمد كه مكررا مىگفت : « خدا مرا در مشكلى كه ابو الحسن در آن نباشد باقى نگذارد » .\r\nعثمان به امام پناه برد و از او كمك خواست و على ( ع ) با گروههاى انقلابى ملاقات كرد و قول داد كه عثمان تقاضاهاى آنها را بپذيرد .\r\nمهمترين درخواست گروه انقلاب بركنارى باند تبهكار اموى از شئون اجتماعى مسلمين بود . انقلابيون پس از وساطت و شفاعت امام ( ع ) از مدينه بيرون آمدند .\r\nولى هنوز راه زيادى نپيموده بودند كه در نزديكى « حمس » سوارى را ديدند كه از مدينه بسوى مصر ميرود ، چون پيش آمد او را شناختند كه « ورش » غلام عثمان است و در جامه‌اش نامه‌اى يافتند به مهر عثمان كه به عبد اللّه بن ابى سرح ، حاكم مصر نوشته بود : سران انقلابى را به محض ورود بمصر بكش و گروهى ديگر را عقوبت كن .\r\nنامه به خط مروان منشى مخصوص عثمان بود .\r\nگروه خشمگين انقلابى بمدينه بازگشتند و تصميم به بركنارى عثمان گرفتند و اگر نپذيرد ، بكشتن او مصمم شدند و فقط يكى از اين دو راه موجب رهائى آنها از اين وضع نابسامان بود كه با اجراى آن ميتوانستند بشهرهاى خويش بازگردند .\r\nگروهها در مسجد اجتماع كردند و ستمهاى عثمان و جنايت‌ها و خيانت‌هاى عمال او را بر شمردند و سپس خانهء عثمان را محاصره كردند و با فريادهاى بلند سقوط حكومت او را ميخواستند .\r\n\r\n","description":"","footnote":"","page_name":" 162 ","page_number":166},
  {"content":"\r\n\r\n( 1 ) در چنين موقعيت خطرناكى ، مروان بيش از پيش آتش خشم انقلابيون را مشتعل ساخت و گفت :\r\nچه ميخواهيد ؟ گويا براى غارت آمده‌ايد ، رويتان سياه باد .\r\nآمده‌ايد و ميخواهيد پادشاهى را از ما بگيريد ، زود از اطراف ما پراكنده شويد .\r\nاين سخنان زشت مروان ، شراره‌هاى عصيانى بزرگ را در قلب گروههاى انقلابى شعله‌ور ساخت و قصر خليفه را تنگتر به محاصره گرفتند و ماجرا را به امام عرضه داشتند .\r\nامام ( ع ) كه بشدت از اين ماجرا بخشم آمده بود به پيش عثمان آمد و گفت :\r\nتو از مروان و كارهاى ناروايش راضى شدى ولى مروان از تو تا آنگاه كه عقل و دينت را بربايد راضى نميشود مثل شتر افسارت كرده و بهر كجا ميخواهد مىكشاندت .\r\nبه خدا قسم مروان انديشه‌اى در مغزش و رأيى در دينش ندارد ، من مىبينم كه مروان ترا در پرتگاه خطر مىافكند و بيرون نمىآورد . من ديگر به پيش تو نخواهم آمد و با تو سخن نخواهم گفت ، شرفت را بردى و كارت را يكسره كردى .\r\nامام ( ع ) اين بگفت و از مدينه خارج شد و عثمان در چنين هنگامهء خطرناكى بدون اراده باقى ماند ، مثل مرده‌اى كه بدست غسال افتاده باشد .\r\nمروان و بنى اميه هر گونه ميخواستند با او بازى ميكردند و عثمان بدست خود مرگش را پيش مىكشيد و با پاى خود بسوى مرگ پيش ميرفت و قسمت زيادى از سنگينى قتلش را خود بدوش ميكشيد .\r\n\r\n","description":"","footnote":"","page_name":" 163 ","page_number":167},
  {"content":"\r\n\r\n( 1 ) زيرا وقتى كه بىعرضگى و بىارادگى خود را حس ميكرد ، مىبايست خلافت را به ديگرى واگذارد و مردم را بقتل خويش برنيانگيزد .\r\nآتش انقلاب زبانه كشيد و شعله‌هايش برافروخت و حمله چون سيلى بنيانكن سرازير شد . انقلابيون بر قتل خليفهء پير مصمم شدند و عثمان را سخت بمحاصره گرفتند .\r\n« مسعودى » مىنويسد : « 30 » چون امام ( ع ) دريافت كه انقلابيون قصد كشتن عثمان را دارند حسنين ( ع ) را براى دفاع از خليفه به خانه عثمان فرستاد ولى اين سخن بعيد است ، زيرا رفتار ناهنجار عثمان نسبت به امام ( ع ) و فرزندان و يارانش چنين اقدامى را بعيد نشان ميدهد ، مضافا باينكه امام و فرزندانش نميتوانستند از مهاجرين و انصار پاكدلى كه از عثمان دلى پردرد داشتند فاصله بگيرند و به يارى عثمان بشتابند .\r\nتاريخ هم نشان نميدهد كه مهاجرين و انصار بنفع عثمان وارد معركه شده باشند و با انقلابيون بمبارزه پردازند . با توجه باينكه محاصرهء عثمان چهل و نه روز طول كشيده و در اين مدت از ناحيهء صحابه كوچكترين اقدامى بنفع عثمان انجام نيافته و كسى به كمك او برنخاسته است .\r\nمسلما اگر مسلمانان واقعى از محاصرهء عثمان ناراضى بودند بر ضد انقلابيون وارد جنگ مىشدند و تعداد محاصره كنندگان هم آن قدر زياد نبود كه صحابه نتوانند آنها را متفرق كنند بلكه بر عكس ميتوان گفت كه مسلمانان مدينه ، انقلابيون را بر ضد عثمان تحريك ميكردند و نهضت آنها را ميستودند و اين اقدام همگانى بود و اختصاص بگروهى\r\n\r\n\r\n","description":"","footnote":"\r\n( 30 ) - مروج الذهب ، جلد 2 .\r\n","page_name":" 164 ","page_number":168},
  {"content":"\r\n\r\nخاص نداشت . در اينجاست كه موضوع دفاع حسن ( ع ) از عثمان مورد ترديد قرار ميگيرد .\r\nو اگر بخواهيم سخن « مسعودى » را صحه بگذاريم بايد بگوئيم حضور حسن ( ع ) در جبههء دفاع عثمان براى آن بود كه كسى نتواند امام و فرزندانش را در انقلاب شريك بداند و آنها را به قتل عثمان متهم كند .\r\n( 1 ) بالاخره انقلابيون به هدف خود رسيدند و عثمان را كشتند . « 31 »\r\nقتل عثمان سر آغاز فتنه‌ها و توطئه‌هائى بزرگ گرديد و از حكومت عثمان و قتل او باندهاى فرصت طلب ، نتيجه‌ها بردند و تهمت‌ها زدند و مفسدتها بر انگيختند و مصالح عمومى مسلمين را فداى منافع شخصى خويش ساختند و فسادها و تفرقه‌ها در اجتماع اسلامى بوجود آوردند و روشن‌ترين دليل آن مشكلات و ناگواريهائى است كه در دوران خلافت امام پديد آمد و آن حضرت ديگر نتوانست به اصلاح اجتماع اقدام ورزد و سنت رسول اكرم را بجامعه بازگرداند و اين فساد و تحريك كه از طرف حزب اموى پديد مىآمد آنچنان گسترش مىيافت كه بروزگار امامت حسن ( ع ) چاره‌اى جز صلح باقى نگذارد .\r\n\r\n\r\n","description":"","footnote":"\r\n( 31 ) - عثمان در روز جمعه هجده ذى حجه 36 هجرى كشته شد . دوران خلافتش دوازده سال و مدت عمرش 82 سال بود . خواستند او را در بقيع دفن كنند ولى انصار نگذاشتند كه در مقابر مسلمين دفن شود و او را در باغ كوكب به خاك سپردند ( تاريخ طبرى ) .\r\n","page_name":" 165 ","page_number":169},
  {"content":"\r\n . \r\n","description":"","footnote":"","page_name":" 166 ","page_number":170},
  {"content":"\r\n\r\n( 1 )\r\n\r\nنمونه‌هاى عالى اخلاقى\r\n\r\n","description":"","footnote":"","page_name":" 167 ","page_number":171},
  {"content":"\r\n\r\n( 1 ) امام حسن ( ع ) در دنياى وجود نمونه‌هاى عالى اخلاقى ارزنده‌اى ترسيم كرد ، امتيازاتى از كمال و برترى جاودانه ، و براى انسانيت ميراثى بزرگ از خوى و روش نيكو باقى گذارد كه رائحهء معنوى آن جانها را نوازش ميدهد و شايسته است كه هر انسان بزرگ و فضيلت خواهى آن را سرمشق رفتار خويش سازد ، زيرا اين روش ارزنده اصول اخلاقى و\r\n\r\n","description":"","footnote":"","page_name":" 168 ","page_number":172},
  {"content":"\r\n\r\nفضائل انسانى را در بردارد و بنيان آداب اجتماعى و نواميس انسانى است .\r\nاينك برخى از آن امتيازات اخلاقى و نمونه‌هاى عالى انسانى را كه نشان‌دهندهء مزاياى عالى و مواهب و بزرگواريهاى ممتاز آن حضرت است بيان مىكنيم .\r\n\r\n1 - اخلاق و الا\r\n( 1 ) برخى دانشمندان جامعه‌شناس گفته‌اند كه امتياز جوامع در حالت وحشيگرى و بداوت نيروى بدنى آنهاست و چون بموقعيت تمدن رسيدند برترى آنها بدانش است و چون به آخرين حد ارتقاء و تكامل بالا رفتند فضيلت آنها باخلاق است و اخلاق آخرين حد انسانى در مرتبهء تهذيب و كمال و بلندى مقام معنوى است .\r\nخلق كامل هنگامى كه در جان آدمى نقش بندد ديگر ممكن نيست از او شرّى پديد آيد يا خود خواهى جاى ايثار و فداكارى را بگيرد و نقصها و خواستهاى نفسانى بر او چيره گردد .\r\nاز اين جهت ، اخلاق از مهمترين عوامل مؤثرى است كه حيات اجتماع بر آن بنيانگذارى مىشود چنان كه از اصيل‌ترين علل ظهور شرايع آسمانى و پايدارى نيروى روحانى است .\r\nو محمد ( ص ) رسول بزرگ انسانيت به همين روى دربارهء علت بعثت آسمانى و هدف مقدس نبوت خود فرموده است : « من براى تكميل اخلاق نيكو برگزيده شدم » .\r\nخداى حكيم هم اخلاق نيكوى پيامبرش را از مهمترين صفات بارز\r\n\r\n","description":"","footnote":"","page_name":" 169 ","page_number":173},
  {"content":"\r\n\r\nآن حضرت شمرده و فرموده است : «  وَ إِنَّكَ لَعَلى خُلُقٍ عَظِيمٍ »  .\r\nيعنى همانا تو به اخلاقى بزرگ ممتازى .\r\n( 1 ) پيامبر بنيروى همين اخلاق رفيع توانست توده‌هاى پراكندهء عرب را با آراء و عقايد گونه‌گونى كه داشتند فراهم آورد و آن همه دشمنىها و اختلافها را به وحدت كاملى در انديشه و عمل مبدل سازد .\r\nاز نمونه‌هاى اخلاقى پيامبر آنكه اگر كسى به او دست ميداد دستش را رها نميكرد تا اينكه او رها كند و چون با كسى به مصاحبت مىنشست ، بر نمىخاست تا آن كس برخيزد .\r\nاو بديدار مسلمانان ناتوان ميرفت و بيمارانشان را عيادت مىكرد و در تشييع جنازه‌شان شركت مىجست . دعوت هر كس را مىپذيرفت و هرگز دعوت بردگان و فقيران را رد نميكرد « 1 » .\r\nاو مىكوشيد تا خاطره‌ها را خوش سازد و از بديها بپرهيزد و او در اخلاق نيكويش نمونهء رحمت خداوندى بود كه دلهاى دردمند و اندوهناك دردمندان را از اميد و شادمانى سرشار مىساخت .\r\nاين اخلاق عالى و فضائل ممتاز به حكم ميراث از پيامبر بفرزندش حسن منتقل شد و در وجود او تمثل يافت . از نمونه‌هاى اخلاقيش آنكه روزى بر گروهى از فقرا گذشت كه بر خاك نشسته بودند و تكه نانهائى را برمىداشتند و ميخوردند و از آن حضرت خواستند كه با آنها هم سفره شود . امام ( ع ) دعوتشان را پذيرفت و گفت خداوند متكبران را دوست ندارد . آنگاه آنها را بخانهء خود دعوت كرد و به آنها غذا و لباس داد « 2 » .\r\n\r\n\r\n","description":"","footnote":"\r\n( 1 ) - مستدرك حاكم ، جلد 2 .\r\n( 2 ) - اعيان الشيعة ، جلد 4 .\r\n","page_name":" 170 ","page_number":174},
  {"content":"\r\n\r\nفروتنى دليل كمال انسانى و بلندى مقام معنوى اوست و پيامبر فرموده فروتنى بر مرتبت انسان مىافزايد و فرمود فروتن باشيد تا خدايتان عزت بخشد « 3 » .\r\n( 1 ) ديگر آنكه روزى حسن ( ع ) بر كودكانى گذشت كه چيزى ميخوردند و امام را دعوت كردند ، حضرت از غذاى آنها صرف كرد و آنها را برداشت و به خانه برد و غذا داد و لباس نو پوشانيد و فرمود بخشش آنها بيشتر است ، زيرا اين كودكان آنچه داشتند به من دادند و ما از آنچه به آنها داديم بيشتر داريم « 4 » .\r\nاو از خطاى گنهكاران مىگذشت و گناهشان را به احسان جبران مىكرد . از جمله آنكه به گوسفندى زيبا كه در خانه‌اش بود علاقه داشت روزى ديد كه پايش را شكسته‌اند ، از غلامش پرسيد :\r\n- كى پاى گوسفند را شكسته ؟\r\n- غلام ، من شكسته‌ام .\r\n- چرا شكستى ؟\r\n- براى آنكه ترا ناراحت كنم .\r\nامام تبسم فرمود و گفت : منهم در عوض ، ترا شادمان مىكنم و خير و احسانم را بر تو ارزانى ميدارم ، برو كه در راه خدا آزادى « 5 » .\r\nروزى حسن ( ع ) مىخواست از مجلسى برخيزد كه مرد فقيرى وارد شد و امام باحترام او مجلس را ترك نگفت ، پس از آنكه فقير در برابرش\r\n\r\n\r\n","description":"","footnote":"\r\n( 3 ) - نهاية الارب .\r\n( 4 ) - حاشيهء نور الابصار .\r\n( 5 ) - مقتل الحسين خوارزمى .\r\n","page_name":" 171 ","page_number":175},
  {"content":"\r\n\r\nنشست ، امام گفت ميخواستم بروم و باحترام تو نشستم حال اجازه ميدهى كه بروم . مرد فقير گفت آرى اى فرزند رسول خدا « 6 » .\r\n( 1 ) اجازه خواستن از همنشين و رعايت احترام او از آداب اجتماعى ارزنده‌اى است كه پيغمبر اسلام در روش خود بمردم آموخته است . امام ( ع ) با چنين روشى ، از اخلاق عالى جدش ، نمونه‌هاى روشنى ابراز ميداشت و در مكارم صفات از امتيازات نياى بزرگش برخوردار بود .\r\nحسن ( ع ) همچون پيامبر ، قلبى مهربان و عطوف داشت و حتى نسبت بدشمنانش محبت ميكرد و چنان كه تاريخ حكايت مىكند او نسبت به بدخواهان خويش نيكى ميكرد و پاسخ هر بدكارى را به احسان ميداد و گذشت و اغماض از رفتار دشمنان ، شيوهء نيكوى هميشگى او بود و در اين روش روشن ، سخن خداى را در نظر ميداشت كه فرموده است :\r\n « ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ »  .\r\nيعنى بديها را به نيكى پاسخ داده و با آن كس كه با تو دشمنى مىكند دوست و ياور باش .\r\nراويان گفته‌اند كه مردى شامى حضرت را ديد و بساحت امام جسارتها كرد و ناسزاها گفت . امام همچنان ساكت ماند و پاسخى نگفت و چون مرد شامى از دشنام بازايستاد ، امام به او گفت :\r\n- اى شيخ گمان ميكنم غريبى . اگر چيزى ميخواهى به تو ميدهيم و اگر راهى ميجوئى به تو نشان ميدهيم ، اگر ميخواهى به جائى به روى ترا مىبريم . اگر گرسنه‌اى سيرت ميكنيم و اگر نيازمندى بىنيازت مىسازيم و اگر آواره‌اى پناهت ميدهيم .\r\n\r\n\r\n","description":"","footnote":"\r\n( 6 ) - تاريخ الخلفاء سيوطى .\r\n","page_name":" 172 ","page_number":176},
  {"content":"\r\n\r\n( 1 ) امام همچنان نسبت بمرد شامى ملاطفت ميورزيد ، تا اينكه هوش از سر مرد شامى پريد و نميتوانست جوابى بگويد و متحير مانده بود كه چگونه با زبان دشنام گوى خود از حضرت عذر بخواهد و اينهمه ننگ و گناه را چطور از خود بشويد . پس با نهايت شرمسارى رو به امام كرد و گفت :\r\nخدا ميداند كه پيامبرى را در كدام خاندان قرار دهد « 7 » .\r\nامام با چنين رفتارى نمونهء عالى انسانيت كامل و رمز خلق عظيم بود كه هرگز خشمى او را از جاى بر نمىكند و ناخوشايندى به ناراحتيش نمىكشانيد .\r\nحسن ( ع ) همهء بديها و زشتخوئيهاى بنى اميه را به شكيبائى و گذشت پاسخ ميداد چنان كه مروان به اين خوى پاك اعتراف كرد و روزى كه پيكر مقدس امام را به بقيع مىبردند ، مروان پيش دويد و جنازه را بر دوش كشيد .\r\nسيد الشهداء ( ع ) به او گفت امروز پيكرش را به دوش مىكشى و ديروز خشم و اندوه بجانش مىريختى ، مروان گفت :\r\nاين ارادت را به كسى ميورزم كه شكيبائيش بسنگينى كوهها بود .\r\nتاريخ نمونه‌هاى فراوانى از اخلاق كريمهء حسن ( ع ) را به ياد دارد كه همگى حكايت دارد كه او از پيشگامان اخلاق انسانى و بنيانگذاران فضائل و آداب و كمال بشرى بود و ما برخى از آن نمونه‌هاى اخلاقى را در اينجا بيان داشتيم .\r\n\r\n\r\n","description":"","footnote":"\r\n( 7 ) - مناقب ابن شهر آشوب ، در كامل ابن مبرد آمده است كه اعرابى گفت به خدا قسم در روى زمين كسى را باندازهء او دوست نمىدارم .\r\n","page_name":" 173 ","page_number":177},
  {"content":"\r\n\r\n( 1 )\r\n\r\n2 - بخشندگى امام\r\nآن كس كه كفى گشاده و دستى در بخشندگى بازدارد و شعار سخاوت روش او را زينت مىبخشد ، دورى از بخل به او خيرى كثير مىبخشد و اين صفت ممتاز دليل اطمينان استوار او بخداست .\r\nاز پيامبر روايت شده كه فرمود : سخاوت از ايمان است و نيز به اين مقال افزوده كه سخاوت و حسن خلق از صفات ارزنده‌اى است كه خداى آنها را زنده و پايدار نگه ميدارد .\r\nبدون شك بخشندگى از برترين اخلاق و شريفترين صفات انسانى است ، زيرا از قلبى پاك برمىخيزد و از فضائل نفسانى حكايت مىكند .\r\nو بدين جهت از صفات عالى اخلاقى است كه به اشتياق خير و احسان صورت مىپذيرد و از ريا و خودستائى و مديحه‌سرائى بدور است .\r\nتاريخ از بخشش افراد فراوانى حكايت دارد كه بخشندگيهائى زياد دارند و پولها و خانه‌ها و دهكده‌ها بمردم مىبخشند ، ولى ميكوشند كه بذل آنها ، همه جا زبان به زبان گفته شود و نامشان بلند و حس - شهرت‌پرستى آنها ارضاء گردد و مسلم است چنين بخششى كه آلوده به غرضهاى شخصى و هدفهاى نادرست شهرت‌پرستى باشد ، از حقيقت فضيلت دور است و مانند حس جاه طلبى و عشق بمقام و سرپرستى غاصبانهء مردم در شمار رذائل اخلاقى محسوب است نه فضائل .\r\nمانند ريخت‌وپاشهاى « معاويه » كه به منظور استوارى مقام حكومت او انجام مىگرفت و هرگز جنبهء خير و احسان و فضيلت نداشت .\r\nچنين بخششى را نميتوان سخاوت ناميد ، بلكه با اصالت بذل و جود مباينت دارد و دامى است براى صيد مردم و سپس قربانى كردن\r\n\r\n","description":"","footnote":"","page_name":" 174 ","page_number":178},
  {"content":"\r\n\r\nآنها در برابر كرسى مقام و رياست .\r\n( 1 ) سخاوت راستين ، آن بخشندگى اصيل و بىپيرايه‌اى است كه تنها براى خير و احسان و كمك بىرياى بمردم انجام پذيرد و هرگز آلوده به خواسته‌هاى ننگين شخصى و ارضاء حس شهرت طلبى و مقام‌پرستى نگردد .\r\nچنين سخاوت پاك و زيبا و مقدسى در وجود حضرت حسن باعلاء درجهء درخشندگى تجلى مىكرد تا به آن حد كه او را « كريم اهل بيت » مىگفتند و او اين بزرگوارى و مكرمت را از جد اعلا و گذشتگان پاك نهاد و خاندان بخشندهء خويش دريافته بود .\r\nمگر جد اعلايش نبود كه شاعرى دربارهء سخاوتش مىسرود :\r\nعمر و بلند پايه ( عبد المطلب ) همان مرد بزرگوارى است كه نانها را خرد و تريد ميكرد و مردم گرسنهء مكه را سير مىساخت .\r\nحسن ( ع ) بر ميزان اين بخشندگى افزود و بر نياكان پاكنهادش در بخشايش پيشى گرفت . او براى پول و ثروت ارزش قائل نبود مگر با آن ، گرسنه‌اى را سير كند ، يا برهنه‌اى را بپوشاند .\r\nميهمانان و گرسنگان گروه گروه بخانه‌اش هجوم مىآوردند و امام آنها را از انعام خويش بهره‌مند مىساخت و بشهرهاشان بازمىگردانيد و غرق احسان بىكرانش مىشدند .\r\nتاريخ از بخشندگيهاى امام داستانهائى فراوان به ياد دارد . از جمله آنكه عربى براى درخواست كمك بحضورش آمد و حضرت دستور داد آنچه موجود است به او بدهند و ده هزار درهم موجودى خزانه به اعرابى اعطا شد . عرب گفت : اى آقاى من ! نگذاشتى كه نيازم را بگويم و مديحه‌ام را بسرايم .\r\n\r\n","description":"","footnote":"","page_name":" 175 ","page_number":179},
  {"content":"\r\n\r\n( 1 ) حضرت فرمود : ما مردمى هستيم كه بخشش ما بمانند بوستان خرمى است كه اميدها و آرزوها در آن مىچرد . پيش از سؤال بمردم احسان مىكنيم از ترس آنكه مبادا آبرويشان ريخته شود . اگر دريا از بخشندگى ما آگاه شود ، امواج خروشانش از شرمسارى فرو مىنشيند . « 8 »\r\nروزى غلام سياهى را ديد كه ظرفى در پيش دارد و لقمه‌اى از آن مىخورد و لقمه ديگر به سگى كه پيش اوست ميدهد . امام پرسيد چرا چنين ميكنى ؟ !\r\nپاسخ داد خجالت مىكشم كه من بخورم و اين سگ گرسنه بماند .\r\nامام را غيرت احسان به جوش آمد و خواست كه به اين غلام مهربان ، پاداشى نيكو عنايت كند . و به او فرمود : در جايت بمان تا بازگردم .\r\nغلام را از مولايش خريد و آزاد كرد و باغى را كه غلام در آن كار ميكرد نيز خريد و به او بخشيد « 9 » .\r\nروزى از كوچه‌هاى مدينه ميگذشت ، شنيد كه مردى از خدا ده هزار درهم پول ميخواهد . خدا آن مرد را نااميد نكرد و حسن ( ع ) آن مبلغ را فورى برايش فرستاد « 10 » .\r\nمردى بحضورش آمد و نيازش را بيان داشت .\r\nامام به او گفت : حق سؤال تو چيست ؟ من بانجام وظيفه‌ام در برابر تو آگاهى يافتم و هرگز نميتوانم به ميزان شايستگيت به تو ببخشم . هر چيز زيادى در برابر ذات با عظمت پروردگار اندكست . هر چه دارم اگر به تو\r\n\r\n\r\n","description":"","footnote":"\r\n( 8 ) - اعيان الشيعة .\r\n( 9 ) - البدايه و النهايه .\r\n( 10 ) - طبقات الكبرى شعرانى .\r\n","page_name":" 176 ","page_number":180},
  {"content":"\r\n\r\nبدهم وفا بسپاسگزارى تو است ، اگر اين اندك را از من بپذيرى و بار سنگين وظيفه و مسئوليت را از دوشم بردارى ، آنچه دارم به تو مىبخشم .\r\n( 1 ) مرد گفت :\r\nاى پسر رسول خدا عطايت را مىپذيرم و سپاسگزارت هستم .\r\nامام نماينده‌اش را خواست و فرمود : آنچه باقى مانده دارى بياور .\r\nموجودى پنجاه هزار درم بود ! امام همه را بمرد محتاج داد و بعد گفت : آن پانصد دينار را چه كردى ؟\r\nجواب داد حاضر است . فرمود : آن را هم بياور و به آن مرد نيازمند داد و از او عذر خواست . « 11 »\r\nاينكه حضرتش فرمود هر چيز زيادى در برابر ذات خدا ، اندك است ، نمودار چنين بخشش بىنظيرى است ، زيرا او در راه خدا مىبخشد و از هيچ‌كس پاداش و سپاسى نمىخواهد .\r\nو از بخشندگيها و بزرگواريهايش حكايت كنند كه آن حضرت به همراه برادرش حسين ( ع ) و پسر عمويشان عبد اللّه جعفر « 12 » عازم سفر حج\r\n\r\n\r\n","description":"","footnote":"\r\n( 11 ) - دائرة المعارف بستانى . احياء العلوم غزالى و در آنجا آمده است كه حضرت فرمود دو حمال بياور تا پولها را ببرد و عبايش را نيز بعنوان مزد باربرى به حمالها داد . غلامان حضرت گفتند ديگر چيزى براى ما باقى نماند . امام گفت اميدوارم خداوند پاداشى بزرگ عنايت فرمايد .\r\n( 12 ) - « عبد اللّه بن جعفر بن أبي طالب » هاشمى ، مادرش « اسماء بنت عميس » بوده و در حبشه به دنيا آمد موقعى كه پدر و مادرش به آنجا مهاجرت كرده بودند . چون جعفر در جنگ موته شهيد شد ، پيغمبر دست بر سر عبد اللّه كشيد و دربارهء او دعا كرد و در بارهء عبد اللّه فرمود كه او در خوى و خلقت بمانند من است . روزى پيغمبر او را ديدند كه با كودكان معامله مىكند . فرمود خدايا به كسبش بركت بخش او از\r\n","page_name":" 177 ","page_number":181},
  {"content":"\r\n\r\nشدند ، در بين راه تشنگى و گرسنگى به آنها دست يافت ، زيرا كاروان از آنها پيش رفته بود .\r\n( 1 ) ناگهان متوجه خيمه‌اى شدند كه در سينهء آن صحراى سوزان برپا بود و چون بخيمه آمدند جز پيره‌زنى كسى ديگر را در آنجا نيافتند و از او آب و خوراك خواستند .\r\nپير زن كه نفسى كريم و روحى بزرگ داشت آنها را كريمانه پذيرفت .\r\nوقتى كه بزرگوارى و خير در فطرت كسى سرشته شد در راه عزت و بزرگوارى آنچه را دارد مىبخشد .\r\nپيرزن جز گوسفندى چيز ديگر نداشت و آن را به نزد مهمانان خويش آورد و گفت شيرش را بدوشيد و بياشاميد و چون از شيرش سيراب شدند گفت شما را به خدا قسم مىدهم كه او را بكشيد تا من بروم هيزم بياورم و براى شما غذائى آماده كنم .\r\n\r\n\r\n","description":"","footnote":"\r\nبخشندگان معروف عرب است كه از سخاوتش حكايتها كرده‌اند و « عبد اللّه بن قيس » درباره‌اش مىسرايد :\r\nكيست بمانند عبد اللّه بن جعفر كه چهره‌اى روشن دارد و سرمايه‌اى را كه در دست دارد باقى نمىگذارد و همه را مىبخشد و نامش باقى ميماند .\r\nو « شماخ بن ضرار » درباره‌اش گفت :\r\nاى پسر جعفر ! تو نيكو جوانمردى هستى و نيكو پناه‌دهنده‌اى بر هر مهمان نيازمندى ، چه بسا مهمانى كه بسوى تو آمد و با توشهء فراوان بازگشت و آنچه خواست با خود ببرد .\r\nعبد اللّه در سال هشتاد هجرى در گذشت و آن سال را به علت جريان سيل شديدى كه در مكه جارى شد و همه چيز حتى شترها را با خود ببرد ، عام الحجاف ناميدند يعنى سال ناگوارى و سختى .\r\n","page_name":" 178 ","page_number":182},
  {"content":"\r\n\r\n( 1 ) ميهمانان پس از صرف غذا از پير زن تشكر كردند و گفتند ما افرادى از قريش هستيم كه عزم سفر حج داريم و چون بمدينه آمدى پيش ما بيا ، تا كرامت ترا جبران كنيم . زن را وداع گفتند و برفتند .\r\nچون شب فرا رسيد ، شوهر آن زن به خيمه آمد و از داستان ورود مهمانان آگاه شد و با شدت خشم بزن گفت چگونه افرادى را كه نشناختى پذيرائى كردى و تنها گوسفندى را كه داشتيم بر ايشان كشتى ؟ !\r\nزن گفت آنها سه مرد قريشى بودند .\r\nزمان گذشت و سالى ديگر سپرى شد و خشكسالى پيش آمد و قطره‌اى باران از آسمان نباريد و باديه‌نشينان به شهر كوچ كردند و اين زن نيز به همراه شوهرش بمدينه آمد و چون راهى براى زندگى نيافتند از كوچه‌هاى مدينه سرگين شتر جمع ميكردند .\r\nروزى چهره خوشبختى بر آنها خنده زد و حسن ( ع ) پير زن را در كوچه ديد و شناخت و بزرگوارى زن را به ياد آورد و بجبران آن آماده شد كه پاداش نيكى ، دينى بر ذمهء آزادگان است .\r\nغلامش را بدنبال زن فرستاد و چون عجوزه بحضور آمد ، امام فرمود :\r\n- اى كنيز خدا آيا مرا مىشناسى ؟ !\r\n- نه .\r\n- من يكى از مهمانان تو در فلان سال هستم .\r\n- من شما را نمىشناسم .\r\n- اگر تو مرا نمىشناسى ، من تو را مىشناسم .\r\nامام به غلامش فرمود : هزار گوسفند براى آن زن بخرد و هزار\r\n\r\n","description":"","footnote":"","page_name":" 179 ","page_number":183},
  {"content":"\r\n\r\nدينار هم به او ببخشد ( 1 ) و بعد او را به نزد برادرش حسين ( ع ) فرستاد .\r\nحسين ( ع ) پير زن را شناخت و به ميزان عطاى برادرش به او بخشيد و به نزد عبد اللّه جعفرش فرستاد .\r\nعبد اللّه هم بمانند آنها هزار گوسفند و هزار دينار به پير زن بخشيد و زن همه را بگرفت و شادمانه برفت . « 13 »\r\nزن از آن فقر سياه و سنگين رها شد و به ثروت و بىنيازى رسيد چنان كه هر كس شنيد از اينهمه بخشندگى حسن ( ع ) بر آن زن حسد برد .\r\nدرود خدا بر تو اى ابو محمد ( ع ) كه تو نمودار رحمت پروردگارى كه خير و احسان را بر درماندگان ارزانى ميدارى چنان كه تلخى و درد زندگى را از ياد ببرند .\r\nو آمده است كه حسن ( ع ) بوستانى را از انصار به چهار صد هزار درم خريد و چون آگاه شد كه به آن نيازمندند ، بوستان را به آنها بخشيد .\r\nنجات اين گروه از خوارى پرسش و بازگردانيدن شرف آنها از برترين انواع سخاوت و بلندترين مرتبهء بخشندگى است . « 14 »\r\nكنيزكى دسته گلى به حضرت هديه كرد و امام او را در راه خدا آزاد كرد . « انس » بر اين بخشندگى خورده گرفت . امام فرمود : خداوند روش ادب را به ما آموخته و فرموده است : « چون بشما تحيّتى گفتند و انعامى كردند آن را ببهترين صورت جبران كنيد » و پاداش خوب هديهء اين كنيز آزاديش بود . « 15 »\r\n\r\n\r\n","description":"","footnote":"\r\n( 13 ) - احياء العلوم غزالى ، دائرة المعارف بستانى .\r\n( 14 ) - الصبان .\r\n( 15 ) - المناقب .\r\n","page_name":" 180 ","page_number":184},
  {"content":"\r\n\r\n( 1 ) ديگر از بزرگواريهايش آنكه ، امام استرى داشت كه مروان به آن علاقه و عشقى فراوان داشت و گفت چه كسى ميتواند اين استر را براى من بگيرد ؟ « ابن عتيق » گفت استر را برايت مىآورم به شرطى كه سى حاجت من را برآورى . مروان پذيرفت .\r\n« ابن ابى عتيق » گفت : چون مردم شب را در مسجد جمع شدند من بزرگان قريش را ياد مىكنم و مىستايم ولى نامى از حسن ( ع ) نمىبرم ، تو علت را بپرس .\r\nچون شب شد و مردم جمع شدند وى بزرگان قريش را ياد كرد و اوصاف آنها را ستود ، ولى دربارهء حسن ( ع ) خاموش ماند . مروان گفت :\r\nابو محمد را فراموش كردى .\r\n« ابن ابى عتيق » گفت : من نام اشراف را بردم و اگر از انبياء سخن مىگفتم البته كه ابو محمد ( ص ) را در شمار آنان ياد مىكردم .\r\nچون امام ( ع ) بيرون آمد ، « ابن ابى عتيق » بدنبالش به راه افتاد .\r\nامام تبسمى كرد و گفت حاجتى دارى ؟\r\nگفت : همين استر شما را ميخواهم . حضرت از استر پياده شد و آن را به او بخشيد . « 16 »\r\nديگر از سخاوتش نوشته‌اند كه مردى از او در خواست كمك كرد .\r\nامام گفت سؤال جايز نيست مگر آنكه قرضى داشته باشى يا ديه‌اى بگردنت باشد . مرد گفت علت سؤالم يكى از اينهاست . حضرت صد دينار به او بخشيد .\r\nمرد سائل به نزد حسين ( ع ) رفت و نيازش را گفت . حضرت صد دينار\r\n\r\n\r\n","description":"","footnote":"\r\n( 16 ) - كامل مبرد\r\n","page_name":" 181 ","page_number":185},
  {"content":"\r\n\r\nبه او بخشيد ولى يك دينار كمتر داد ، تا احترامى براى برادر قائل گردد و به ميزان او نبخشيده باشد .\r\n( 1 ) سائل از « عبد اللّه عمر » همچنين درخواستى كرد و عبد اللّه فقط هفت دينار به او داد . مرد از ميزان بخشايش حسنين ( ع ) او را خبر داد . عبد اللّه گفت واى بر تو ، مرا با آنان برابر ميدانى آنها چهرگان درخشان دانشند .\r\nو گفته‌اند هرگاه باغى و مزرعه‌اى از كسى مىخريد و بعد فروشنده را نيازمند ميديد ، باغ را با پولش به او مىبخشيد . « 17 »\r\nروزى مستمندى بحضورش آمد و در خواست كمك كرد ، ولى امام در آن روز چيزى در اختيار نداشت .\r\nحضرت شرمسار شد و نتوانست او را نااميد برگرداند . فرمود :\r\nچيزى به تو مىآموزم كه برايت سودى فراوان دارد . عرضه داشت بيان فرما اى پسر رسول خدا !\r\nامام گفت : دختر خليفه مرده است و خليفه به سختى اندوهگين است و از هيچ‌كس تسليتى نمىپذيرد ، تو بنزد خليفه برو و در تسليتش چنين بگوى :\r\nخدا را شكر كه دخترت را مستور داشت و تو بر قبرش نشستى و حرمتش را هتك نكرد كه او بر گور تو بنشيند .\r\nخليفه از شنيدن چنين تعزيتى اندوهش بر طرف شد و به او جايزه داد و بعد پرسيد اين سخن را خودت گفتى ؟\r\nجواب داد نه ، آن را امام حسن به من آموخت .\r\nخليفه گفت راست گفتى كه سخن فصيح از زبان او بر مىخيزد و\r\n\r\n\r\n","description":"","footnote":"\r\n( 17 ) - طبقات الكبراى شعرانى .\r\n","page_name":" 182 ","page_number":186},
  {"content":"\r\n\r\nدستور داد جايزه‌اى ديگر به او بخشيدند . « 18 »\r\nاز امام پرسيدند چرا هرگز سائلى را نااميد بر نمىگردانى ؟\r\nفرمود : منهم بدرگاه خدا سائلى هستم و ميخواهم كه خدا محرومم نسازد و شرم دارم كه با چنين اميدى ، سائلان را نااميد كنم . خداوندى كه عنايتش را به من ارزانى ميدارد ، ميخواهد كه من هم بمردم كمك كنم و مىترسم اگر بخشش خود را از مردم دريغ دارم ، خدا هم به من عنايت نفرمايد آنگاه اين شعر را سرود :\r\nچون سائلى بنزد من بيايد مىگويم آفرين بر آنكه بخشش به او ، بر من واجب است و هر بخشنده‌اى كه بر او ببخشد به فضيلت رسد .\r\nو نيكوترين روزهاى جوانمردان روزى است كه از آنها در خواست كمك كنند . « 19 »\r\nدر ميزان سخاوتش گفته‌اند كه هرگز در برابر مستمندان كلمهء « نه » بر زبان نمىآورد . « 20 »\r\nو اشعارى بحضرتش نسبت داده‌اند كه دربارهء بخشندگى مىسروده و مىگفته است كه :\r\n« بخشندگى بر بندگان فريضه‌اى از جانب خداست كه در قرآن محكم آمده است .\r\nخداوند بندگان بخشنده‌اش را وعدهء بهشت داده و بخيلان را بجهنم خواهد برد .\r\n\r\n\r\n","description":"","footnote":"\r\n( 18 ) - نور الابصار .\r\n( 19 ) - نور الابصار .\r\n( 20 ) - طبقات الكبرى ، جواهرة الكلام .\r\n","page_name":" 183 ","page_number":187},
  {"content":"\r\n\r\nآن كس كه دست بخشندگى بسوى نيازمندان نگشايد مسلمان نخواهد بود » .\r\nو همچنين گفته است كه :\r\n« خداوند مردم را بقدرت خويش آفريد ، گروهى از آنها بخشنده‌اند و برخى بخيل ،\r\n« بخشندگان در آرامش و آسايشند ، اما بخيلان گرفتار اندوهى درازند » . « 21 »\r\nاين سرگذشتهاى درخشنده و كارهاى نيكوئى كه از امام در مسير خير و احسان و كمك بطبقات درمانده و نيازمند انجام ميگرفت ، دليلى روشن بر وجود قلبى پاك و پرمهر و توجهى دقيق به گروه دردمندان و تيره بختان است كه همگى از انسان دوستى اصيل او حكايت مىكند و او آنچه در اين باره ميكرد و هر آنچه مىداد و مىبخشيد همه براى خدا و در راه خدا بود ، هرگز از كسى پاداش و سپاسى انتظار نداشت .\r\n( 1 )\r\n\r\n3 - پارسائى و پرهيزگارى\r\nدر جهان نيروئى است پنهانى كه هستى را ميگرداند و شئون آفرينش را تدبير مىكند و آن نيروى مقدس علت آفرينش و منشأ بقاء موجودات است .\r\nدليل بر وجود اين نيروى مقدس و عظيم ، نظم دقيقى است كه در همهء هستى مشهود است و گردش منظم ستارگان بر آن دلالت دارد كه\r\n\r\n\r\n","description":"","footnote":"\r\n( 21 ) - مناقب ، جلد 2 .\r\n","page_name":" 184 ","page_number":188},
  {"content":"\r\n\r\nقرآن فرمايد : « نه خورشيد تواند كه به ماه برسد و نه شب ميتواند بر روز - پيشى گيرد و همهء ستارگان در مدارهاى خود شناورند » .\r\nهمين قوهء غيبى است كه هستى را بما افاضه فرموده و ما را از تاريكى عدم بر آورد .\r\nما بايد اين نيروى مقدس را بشناسيم و دوست بداريم و هر چند بنده‌اى شناختش نسبت به آفريدگار جهان افزايش يابد ، ايمان و دوستى و فروتنيش نسبت بخدايش افزونتر ميگردد .\r\nآيا در اينجا كسى را آگاه‌تر به پروردگار متعال ، از امام حسن مىشناسيم .\r\nآن كس كه در دامان بنيانگذار ايمان و رسول بزرگوار پرورش يافت و از آموزشهاى پاك امير حق ، امام على ( ع ) روحش تغذيه كرد ، امامى كه خدا را چنان شناخت كه هيچ‌كس ديگر نتوانست بشناسد و پيامبر در - باره‌اش فرمود : يا على ! خدا را هيچ‌كس بمانند من و تو نشناخت .\r\nو همين معرفت عميق و ارزنده است كه موجب ميگردد خداى پرستيده شود نه از ترس آتش جهنم و نه باشتياق ورود در بهشت .\r\n( 1 ) و حسن ( ع ) در اين گونه عبادت و اخلاصى خدايش را مىپرستيد ، چنان كه هرگز او را نميديدند كه به ياد خدا نباشد و زبانش بنام پروردگارش نجنبد « 22 » .\r\n( 2 ) چون وضو مىساخت حالش دگرگون مىشد و خوفى ژرف در اندرون جانش نفوذ ميكرد چنان كه رنگ چهره‌اش مىپريد و اندامش به سختى مىلرزيد و چون علت را مىپرسيدند مىگفت :\r\n\r\n\r\n","description":"","footnote":"\r\n( 22 ) - امالى صدوق .\r\n","page_name":" 185 ","page_number":189},
  {"content":"\r\n\r\nهر كس كه بخواهد در برابر رب العرش بايستد بايد رنگش بپرد و بند بندش بلرزد .\r\n( 1 ) و چون وارد مسجد مىشد ، فرياد برمىداشت و مىگفت :\r\nخدايا ! ميهمانت بدرگاهت آمد ، اى نيكوى بخشنده ! اينك بدكارى به حضورت مىرسد . اى خداى كريم ! بديهائى كه در پيش دارم به خوبيهائى كه در نزدت دارى ببخشاى .\r\nو چون به نماز مىايستاد ، فروتنى و خشوع بر چهره‌اش نمايان مىشد و چنان خشيت جلال خداونديش فرا ميگرفت كه مفاصل پيكرش مىلرزيد .\r\nچون نام بهشت و دوزخ را مىشنيد از شدت ترس خدا همچون مار گزيدگان به خود مىپيچيد « 23 » . از خدا بهشت را ميخواست و از ترس آتش به خدا پناه مىبرد و با شنيدن نام مرگ و عواقب خطرناك آن از هول قيامت و بعث و نشر ، بشدت مىگريست ، به گريهء خوف و گريهء بازگشت . « 24 »\r\nچون حضور در دادگاه الهى قيامت را به ياد مىآورد ، شهقه‌اى مىكشيد و بيهشانه مىافتاد . « 25 »\r\nمردگان را با وقار و احترام مشايعت ميكرد و روزى كه يكى از همسايگانش مرد ، از خوف مرگ چنان فرياد كشيد كه صدايش از نالهء عزاداران بلندتر بود . « 26 »\r\nاو قرآن را با اشتياق و آرامى و ژرف‌انديشى و توجه بمعانى دقيق آياتش ، تلاوت مىكرد و چون به آيه‌اى مىرسيد كه بمؤمنان خطاب داشت\r\n\r\n\r\n","description":"","footnote":"\r\n( 23 ) و ( 24 ) - اعيان الشيعة .\r\n( 25 ) - امالى صدوق .\r\n( 26 ) - مجموعهء ورام .\r\n","page_name":" 186 ","page_number":190},
  {"content":"\r\n\r\nمىگفت : « لبيك اللهم لبيك » يعنى بلى خدايا ندايت را شنيدم « 27 » .\r\nشايسته نيز همين بود ، زيرا اين آخرين مدرج ايمان و عقيده است و منتهاى شعار دوستى و اخلاص نسبت بذات پروردگار .\r\n( 1 ) او خانهء خدا را پانزده بار « 28 » و بگفتهء ديگر بيست بار « 29 » پياده حج كرد درحالىكه اسبهاى نجيب را در برابرش يدك ميكشيدند و او با پاى طلب به بيت معبود مىشتافت . « 30 »\r\nو چون از او پرسيدند ، چرا اين قدر پياده به حج ميروى ؟ فرمود : از خدايم شرم ميدارم كه با پاى پياده به زيارت خانه‌اش نروم . « 31 »\r\nاو با چنين اخلاصى ، به حق پيشواى پرهيزگاران و آقاى عابدان بود و با اين ايمان كامل ، چهرهء درخشان منيبان بود .\r\nآنان كه به خدا روى مىآورند و جز از او نمىترسند و به غير او اميد نميدارند و جز به رازگوئى و بخشش خواهى و كسب خشنوديش به ديگرى انس نمىبندند .\r\nحسن ( ع ) دو بار آنچه داشت از همهء اثاثهء گرانبهاى زندگيش در راه خدا بخشيد و سه بار دار و ندارش را به دونيم كرد و نيمى را در راه خدا بخشيد ، حتى يك كفش را نگه داشت و ديگرى را بمستمندان داد . « 32 »\r\nاز نمونه‌هاى عبادتش آنكه هر شب سورهء كهف را تلاوت ميكرد « 33 »\r\n\r\n\r\n","description":"","footnote":"\r\n( 27 ) - امالى صدوق .\r\n( 28 ) - فصول المهمه .\r\n( 29 ) - حيات الحيوان .\r\n( 30 ) و ( 31 ) - اعيان الشيعة .\r\n( 32 ) - اسد الغابه .\r\n( 33 ) - تاريخ ابن كثير .\r\n","page_name":" 187 ","page_number":191},
  {"content":"\r\n\r\nو چون از نماز سحرگاهى مىپرداخت با هيچ‌كس سخن نمىگفت و ياد خدا ميكرد تا آفتاب برآيد « 34 » .\r\n( 1 ) اما پارسائيش از دنيا و بىاعتنائيش به فريبندگيهاى آن از اين شعر كه بحضرتش نسبت داده‌اند به خوبى آشكار است كه مىگفت :\r\n« تكه نانى خشن مرا سير مىكند و به اندك آبى خالى ، تشنگيم را فرو مىنشانم .\r\nقطعه‌اى پارچهء كم ارزش مرا مىپوشاند كه اگر زنده باشم جامهء من و اگر بميرم كفنم باشد » . « 35 »\r\nاين زهد و پارسائى را امام در موقعيتى معمول ميدارد كه هزاران هزار دينار بمستمندان مىبخشد و چنين زهدى واقعى و حقيقى است كه با وجود توانائى صورت پذيرد و گرنه پارسائى ناداران را نمىتوان زهد ناميد .\r\nامام فريبندگيها و سرمايه‌هاى مادى دنيا را به عشق روز بازپسين فرو ميگذاشت ، روزى كه وعده‌گاه متقين است و روشنترين دليل پارسائى اوست كه از حكومت ظاهرى مسلمين در راه خدا و براى جلوگيرى از ريختن خون مردم چشم پوشيد و از اين دو شعر كه به او منسوب است توجهش به خير خواهى و احسان و بىاعتنائيش بسرمايه‌هاى مادى جهان ، معلوم ميگردد كه ميگويد :\r\n« آنچه ميتوانى توشه‌اى براى خودت از اين جهان فرا پيش فرست كه ناگهان مرگ بسراغت مىآيد .\r\n\r\n\r\n","description":"","footnote":"\r\n( 34 ) - بحار الانوار .\r\n( 35 ) - بحار ، جلد 10 .\r\n","page_name":" 188 ","page_number":192},
  {"content":"\r\n\r\nچرا اين قدر بنعمت‌هاى جهان شادمانى مگر نمىبينى كه دوستان تو در گودال مرگ پوسيده‌اند » « 36 » .\r\n( 1 ) و دربارهء فريب‌خوردگان دنياى گذران فرمايد :\r\n« به آن كس كه در اين جهان ناپايدار زندگى مىكند بگوى :\r\nهنگام رفتن فرا رسيده است ، با دوستانت خداحافظى كن كسانى را كه ديدار ميكردى و با آنها سخن مىگفتى .\r\nهمگى در قعر گورها ، خاك شدند » . « 37 »\r\nو بسيار به اين شعر آموزنده استشهاد مىجست و مىگفت :\r\n« اى لذت‌پرستان اين جهانى ! بدانيد كه اين زندگى جاودانه نيست آن كس كه فريب اين سايهء گذران را بخورد ، نادان است » . « 38 »\r\nاين آثار و گفتار نمونه روشنى از بىاعتنائى امام به دنيا دوستى و عشق بمظاهر و ظواهر آنست و نشان ميدهد كه او توجه به حياتى جاودانه و نعيمى ابدى دارد ، ديگر جهانى كه از اين دنياى گذران ارزنده‌تر است .\r\nنمودار پارسائى امام روايتى است كه « مدرك بن زياد » « 39 » نقل مىكند و مىگويد :\r\nروزى در باغ « ابن عباس » بوديم كه حسنين ( ع ) و پسران عباس وارد\r\n\r\n\r\n","description":"","footnote":"\r\n( 36 ) - تاريخ ابن عساكر .\r\n( 37 ) - المناقب .\r\n( 38 ) - فصول المهمه .\r\n( 39 ) - مدرك بن زياد يكى از ياران پيغمبر است كه در دهكدهء روايه از نواحى دمشق وفات كرد و اولين مسلمانى كه در آنجا دفن شد - الاصابه .\r\n","page_name":" 189 ","page_number":193},
  {"content":"\r\n\r\nشدند و قدرى در باغ گردش كردند و بعد در كنار نهرى نشستند ، حسن ( ع ) فرمود : « مدرك » ! غذائى دارى ؟ !\r\n( 1 ) گفتم : بلى ، و بعد مقدارى نان و قدرى نمك و كمى سبزى آوردم . امام آن غذاى ساده را ميل كرد و گفت اى مدرك ! چه غذاى خوب و پاكيزه‌اى بود .\r\nدر اين وقت غذاهاى خوب و مفصلى براى امام آوردند . حضرت فرمود : مدرك ! غلامان را صدا بزن تا بيايند و بخورند . غلامان همگى آمدند و غذا خوردند ولى امام چيزى تناول نكرد .\r\nمدرك گفت : آقاى من چرا شما صرف نكرديد ! امام گفت : من همان غذاى ساده را دوست داشتم كه غذاى صالحان و مستمندان است . « 40 »\r\n« محمد بن بابويه قمى » « 41 » كتابى دربارهء پارسائى امام حسن ( ع ) تأليف كرده كه آن نمودارها به حقيقت حكايت از زهد امام و بىاعتنائى او به فريبندگيهاى دنيا دارد .\r\nحسن ( ع ) از نخستين دوران زندگى تا پايان حياتش در پرتو تعليمات جدش پيامبر و پدرش على ( ع ) مىزيست و عابدترين و پارساترين و داناترين مردم روزگارش بود . « 42 »\r\n\r\n\r\n","description":"","footnote":"\r\n( 40 ) - تاريخ ابن عساكر .\r\n( 41 ) - محمد بن على بن الحسين بن موسى بن بابويه قمى رئيس محدثين و از علماى بزرگ شيعه است كه در ميان قمىها بدانش و كثرت حديث او يافت نمىشود . او استاد شيخ مفيد بود و تأليفات او بالغ بر سيصد جلد كتاب است . او در سال 381 هجرى در شهر رى وفات كرد ( كنى و الالقاب ، ج 1 ) .\r\n( 42 ) - امالى صدوق .\r\n","page_name":" 190 ","page_number":194},
  {"content":"\r\n\r\n\r\n4 - وقار و هيبت\r\n( 1 ) شخصيت ممتاز امام شايستهء آن بود كه چشمهاى مردم را از هيبت خويش پر كند و هيمنه‌اش بر جانها چيره گردد ، زيرا شخصيت پيامبر در وجود او تمثل و تجلى داشت و جلال و شكوه پيامبرى در چهره‌اش نمايان بود چنان كه « و اصل بن عطاء » « 43 » دربارهء وقار امام و شخصيت و جلالش ميگويد : حسن ( ع ) چهرهء انبياء و فروغ بزرگان داشت . « 44 »\r\n« ابن زبير » گفت : مادران فرزندى چون حسن در هيبت و بلندپايگى نزاده‌اند . « 45 »\r\nشخصيتش آن قدر ممتاز بود كه چون بر در خانه‌اش فرشى مىانداختند و مىنشست ، عابران باحترام و تجليل موقعيتش از رفتن بازميماندند و در برابرش مىنشستند بطورى كه كوچه از انبوه جمعيت پر مىشد و امام بناچار به خانه بازمىگشت . « 46 »\r\nو از پديدارهاى بزرگى و پايگاه بلندش اينكه به همراه برادرش حسين ( ع ) پياده به زيارت كعبه ميرفت و اسبها را در برابرش يدك ميكشيدند و او ميخواست كه راه كعبهء مقصود را با پاى خويشتن بپيمايد و اخلاصى\r\n\r\n\r\n","description":"","footnote":"\r\n( 43 ) - و اصل بن عطاء بصرى از متكلمان بليغ و سخنوران بزرگ است كه از آراء متكلمان بزرگ كناره گرفت و فرقهء معتزله بكوشش او قوام يافت . از تأليفات او : اصناف المرجئه ، التوبة و معانى القرآن است .\r\nدر سنهء هشتاد هجرى در مدينه به دنيا آمد و بسال 131 در گذشت ( لسان الميزان ، جلد 6 ) .\r\n( 44 ) - اعيان الشيعة ، جلد 4 .\r\n( 45 ) - تاريخ ابن كثير .\r\n( 46 ) - اعلام الورى .\r\n","page_name":" 191 ","page_number":195},
  {"content":"\r\n\r\nبيشتر ورزد . گروه حاجيان هم باحترام حضرتش از مركب‌ها فرود مىآمدند و به همراهش راه بيابان داغ حجاز را پياده مىپيمودند و چون تحمل چنين مشقتى براى برخى دشوار بود ، بناچار به « سعد بن وقاص » چاره بردند .\r\n( 1 ) « سعد » بحضرتش عرضه داشت كه پياده روى در اين راه دور و سخت براى گروه حاجيان دشوار است و چون شما را پياده مىبينند ، نميخواهند سوار شوند ، زيرا اين كار را مباين اجلال و تعظيم شما ميدانند پس اگر شما هم سوار شويد ، بهتر است .\r\nامام كه با خداى خويش پيمان داشت كه آنچه را ، حتى جان و آسايش خويش را بذل مرضات او كند ، فرمود :\r\nما سوار نميشويم ، زيرا پيمان داريم كه راه خانهء خدا را پياده بپيمائيم ، ولى راه خود را عوض مىكنيم تا مردم بتوانند سوار شوند . « 47 »\r\nروزى در كوچه‌هاى مدينه مىگذشت و جامه‌اى ارزنده پوشيده و بر استرى رهوار سوار بود ، بر چهره‌اش درخششى از جمال و نيكوئى مىتابيد و گروهى از غلامان و خدمتگزاران در التزامش بودند .\r\nمردى يهودى كه چنان حشمت و هيبتى از امام مشاهده كرد ، پيش آمد و گفت از شما پرسشى دارم .\r\nامام پرسيد سؤالت چيست ؟\r\nيهودى گفت : جدت رسول خدا فرمود : دنيا زندان مؤمن و بهشت كافر است و اينك ترا مىبينم كه با اينكه مؤمنى در بهشتى از كاميابى و بهره‌مندى بسر مىبرى و من كه مردى كافرم در زندانى از محروميت و\r\n\r\n\r\n","description":"","footnote":"\r\n( 47 ) - المناقب ، جلد 2 - اعيان الشيعة .\r\n","page_name":" 192 ","page_number":196},
  {"content":"\r\n\r\nجهنمى از گرسنگى و فقر گرفتارم .\r\n( 1 ) امام گفت : اگر جايگاه ما را در جهان ديگر ببينى و از وعده‌هاى خداوندى كه بما و مؤمنان داده - كه هيچ چشمى نديده و هيچ گوشى نشنيده و به قلب هيچ انسانى نگذشته - آگهى يا بى ، خواهى دانست كه ما در اين جهان ، زندانيم .\r\nو اگر آنچه را خداوند به تو و بديگر كافران وعده فرموده از عذاب آتشين و شكنجه‌ها و عذابهاى دردناك ، آنگاه خواهى دانست كه اكنون در بهشتى از آسايش و نعمت زيست مىكنى . « 48 »\r\nبعضى از نابكاران عرب كه شكوه و بزرگى امام را مىنگريستند ميگفتند اين عظمتى است كه تو دارى .\r\nو امام ميفرمود بلكه عزتست و آنگاه اين آيه تلاوت ميكرد كه :\r\n« عزت از خدا و پيامبرش و مؤمنان است » . « 49 »\r\nو اين عزت و هيبت حسن ( ع ) جلوه‌اى از شكوه پيامبر و عزت و بزرگوارى او بود .\r\n\r\n5 - فصاحت و بلاغت\r\n( 2 ) همهء صفات درخشان و امتيازات بىنظير و كمال‌ها و برترىها در وجود امام ( ع ) تمثل و تجسم داشت و بر ذات ارزنده‌اش تجلى ميكرد و از جملهء اين صفات ، فصاحت و بلاغت او در گفتار بود .\r\n\r\n\r\n","description":"","footnote":"\r\n( 48 ) - فصول المهمه .\r\n( 49 ) - المناقب ، جلد 2 .\r\n","page_name":" 193 ","page_number":197},
  {"content":"\r\n\r\n( 1 ) امام از ورزيده‌ترين بليغان در سخن و رعايت مناسبت در بيان بود و گفتارش ايجاز و اعجاز داشت و بايد همچنين باشد ، زيرا او پروردهء خاندان سخنورى و كانون فصاحت و اعجاز كلام بود .\r\nجدش ، رسول خدا ، فصيحترين عنصر عرب و پدرش على ( ع ) پيشواى بليغان و سردار سخنوران بود و حسن ( ع ) در گفتار بليغ و رسا از آنان ارث ميبرد و از او سخنانى بيادگار مانده كه گوياى آن ميراث گرانبها و متضمن حكمتهاى عالى و اصول آداب اجتماعى و راهنمائى و اندرزى جاودانى است .\r\nاين سخنان آموزنده و ارزنده بزيبائى كلام ترصيع يافته و مفاهيمى بس عميق و حكيمانه را در بردارد كه اينك برخى از درسهاى پرفيض حضرتش را بيان ميداريم .\r\nامام على ( ع ) به فرزندش حسن ( ع ) توجه كرد و دربارهء برنامه‌هاى صحيح اخلاقى و اصول زندگى از او پرسشهائى كرد و حسن ( ع ) پاسخهائى داد كه نمونه‌هاى كامل اعجاز و بلاغت است :\r\nامام على : شرف چيست ؟\r\nحسن : خدمت به همبستگان و برداشت سختىهاى آنان .\r\n- جوانمردى چيست ؟\r\n- پاكدامنى و بخشش .\r\n- پستى چيست ؟\r\n- خرده‌بينى و دريغ از اندك بخشى .\r\n- ناكسى چيست ؟ !\r\n- كم بخشى و ياوه‌گويى .\r\n- سخاوت چيست ؟\r\n\r\n","description":"","footnote":"","page_name":" 194 ","page_number":198},
  {"content":"\r\n\r\n- بخشندگى در نادارى و دارائى .\r\n( 1 ) - بخل چيست ؟ !\r\n- داشتن را شرف دانستن و انفاق را تلف شمردن .\r\n- برادرى چيست ؟\r\n- همراهى در سختى و خوشى .\r\n- ترس چيست ؟\r\n- دليرى بر دوست و فرار از دشمن .\r\n- سداد چيست ؟\r\n- دفع زشتى به نيكوئى .\r\n- غنيمت چيست ؟\r\n- توجه به تقوى و پارسائى در دنيا .\r\n- شكيبائى چيست ؟\r\n- فرو بردن خشم و زمام نفس در دست داشتن .\r\n- بىنيازى چيست ؟\r\n- خشنود بودن به آنچه خدا مىدهد اگر چه كم باشد ، زيرا - بىنيازى ، غناى نفس است .\r\n- فقر چيست ؟\r\n- آزمندى نفس در هر چيز .\r\n- نيرومندى چيست ؟\r\n- سخت كوشى و مبارزه با نيرومندان .\r\n- پستى چيست ؟\r\n- ترس از راستى و حقيقت .\r\n\r\n","description":"","footnote":"","page_name":" 195 ","page_number":199},
  {"content":"\r\n\r\n( 1 ) - دليرى چيست ؟\r\n- هم نبردى با نيرومندان .\r\n- دشوارى در چيست ؟\r\n- در سخنى كه به تو مربوط نيست .\r\n- بزرگوارى چيست ؟\r\n- تاوان را ببخشى و از جرم بگذرى .\r\n- عقل چيست ؟\r\n- نگهدارى رازهاى دل .\r\n- كج خوئى چيست ؟\r\n- در افتادن با رهبر و در برابرش بلند سخن گفتن .\r\n- بزرگى چيست ؟\r\n- ترك زشتىها و انجام نيكىها ؟\r\n- دورانديشى چيست ؟\r\n- آرامش هميشگى و نرمى با بزرگان و بركنارى از بدگمانى مردمان .\r\n- شرافت چيست ؟ !\r\n- همراهى با برادران .\r\n- نادانى چيست ؟\r\n- پيروى از پست فطرتان و همنشينى با گمراهان .\r\n- غفلت چيست ؟\r\n- به مسجد نرفتن و از تبهكاران پيروى كردن .\r\n- بىبهرگى چيست ؟\r\n\r\n","description":"","footnote":"","page_name":" 196 ","page_number":200},
  {"content":"\r\n\r\n- از دست دادن بهره‌اى كه به تو ميدهند .\r\n- نادان كيست ؟\r\n( 1 ) - آن كس كه مالش را به بيهودگى تلف كند و آبروى خود را ببرد .\r\nدر اينجا هر انسان خردمندى در برابر گفتار ساده و در عين حال عميق و اعجازآميز امام به حيرت مىافتد كه چگونه به مباحث و حقايق حياتى انسانى احاطه داشته و بدون تكلف به اساسىترين مسائل زندگى پاسخ گفته است .\r\nپس بايد در برابر اينهمه دانش نامتناهى كه برخاسته از كانون حكمت الهى است خضوع و اعتراف كرد و بزرگداشت مقام معنوى او را واجب شمرد .\r\n\r\n6 - مكارم اخلاق\r\n( 2 ) « جابر » گفت : از امام حسن شنيدم كه فرمود : مكارم اخلاق ده‌تاست :\r\nراستگوئى ، درستكارى ، بخشندگى ، نيكخوئى ، پاداش خير ، پيوند با خويشاوندان ، حمايت از همسايگان ، حق‌شناسى ، مهمان‌نوازى و سر آمد همهء آنها حياست .\r\nروزى « معاويه » بحضرتش عرضه داشت : اى ابا محمد ! سه چيز است كه تا كنون كسى دربارهء آن بدرستى به من پاسخ نداده است .\r\nامام فرمود : آنها چيست ؟\r\nمعاويه گفت : جوانمردى ، بزرگوارى و بلندپايگى ؟\r\nامام پاسخ داد : جوانمردى آنست كه مرد ، كار دينش را اصلاح كند و\r\n\r\n","description":"","footnote":"","page_name":" 197 ","page_number":201},
  {"content":"\r\n\r\nدربارهء مال دنيا نيكو عمل نمايد ، بمردم سلام و درود فرستد و دوستى همگانى را بخويشتن جلب كند .\r\nبزرگوارى آنست كه قبل از درخواست ببخشايند و نيكى را گسترش دهند و گرسنگان را سير كنند .\r\nبلندپايگى ، حمايت از همسايه است و شكيبائى در برابر سختىها و استقامت در برابر ناخوشاينديها .\r\nشخصى بحضورش آمد و گفت : بهترين مردم كيست ؟ !\r\nفرمود : آن كس كه مردم را در زندگانى خويش شريك سازد .\r\nپرسيد : بدترين مردم كيست ؟\r\nپاسخ داد : آن كس كه در زندگانيش هيچ فردى را بهره‌مند نسازد « 50 » .\r\n( 1 )\r\n\r\n7 - خوىهاى زشت\r\nامام فرمود : هلاك مردمان در سه چيز است : تكبر ، آز و حسد .\r\nتكبر موجب تباهى دين است و شيطان به همين جهت از پيشگاه خدا رانده شد .\r\nحرص ، دشمن جان انسان است و موجب شد كه آدم از بهشت بيرون شود .\r\nحسد ، انسان را بزشتيها ميكشاند و به همين سبب قابيل ، هابيل را كشت « 51 » .\r\n\r\n\r\n","description":"","footnote":"\r\n( 50 ) - تاريخ يعقوبى ، جلد 2 .\r\n( 51 ) - نور الابصار .\r\n","page_name":" 198 ","page_number":202},
  {"content":"\r\n\r\nبدون شك اين خوىهاى زشت كه امام ( ع ) بركنارى از آنها را واجب مىشمرد و زيانهاى آنها را بيان ميدارد ، ريشه‌هاى اخلاق فاسدند .\r\n( 1 )\r\n\r\n8 - دعوت بدانش خواهى\r\nامام بفرزندانش فرمود : دانش بجوئيد كه شما امروز كودك هستيد و فردا بزرگ ميشويد و اگر نميتوانيد مطلبى را حفظ كنيد آن را بنويسيد « 52 » .\r\nو فرمود : مردم را دانش بياموز و از ديگران دانش بجوى در اين صورت دانش خويش را نگه داشته و دانش ديگران را اندوخته‌اى « 53 » .\r\nو گفت : پرسش نيكو ، نيمى از دانش است « 54 » .\r\n( 2 )\r\n\r\n9 - عقل\r\nو فرمود : آن كس كه عقل ندارد فرهنگ ندارد ، آن كس كه همت ندارد ارزش دوستى ندارد ، آن را كه شرم نيست ، دين نباشد . سرآمد خردمندى معاشرت نيكو با مردمان است ، سعادت دو جهان بوسيلهء عقل بدست مىآيد و آن كس كه عقل ندارد از همهء خوشبختىها محروم است « 55 » .\r\n\r\n\r\n","description":"","footnote":"\r\n( 52 ) - فصول المهمه .\r\n( 53 ) - الاثنىعشريه .\r\n( 54 ) - نور الابصار .\r\n( 55 ) - اعيان الشيعة .\r\n","page_name":" 199 ","page_number":203},
  {"content":"\r\n\r\n( 1 )\r\n\r\n10 - فضيلت قرآن كريم\r\nدربارهء ارزش قرآن فرمود : در اين قرآن چراغهاى هدايت ميدرخشد و دلها براهنمائيش بهبود مىيابد پس بايد دل را بفروغ تابناكش روشن ساخت و دلها را بفرامينش استوار كرد ، دلها بوسيلهء انديشهء درست روشن ميماند و راه مىيابد همچنانكه رهروان در پرتو نور از تاريكىها ميگذرند « 56 » .\r\n( 2 )\r\n\r\n11 - نيايش\r\nخداوند باب سؤال را بر كسى نگشود كه باب اجابت را بر او فرو بندد و درى از عمل بر كسى باز نكرد كه راه پاداش را بر او ببندد و باب شكر را بر كسى نگشود كه باب فراوانى نعمت را بر او سد كند « 57 » .\r\n( 3 )\r\n\r\n12 - سياست\r\nاز حضرتش دربارهء سياست سؤال شد :\r\nسياست رعايت حقوق خدا و زندگان و مردگان است .\r\nحق خدا : انجام فرائض و بركنارى از گناه است .\r\nحق مردم آنست كه وظيفهء خود را نسبت به آنها انجام دهى و هرگز از خدمت اجتماع خود بازنمانى و همچنانكه زمامدار با تو بدرستى رفتار\r\n\r\n\r\n","description":"","footnote":"\r\n( 56 ) - كشف الغمه .\r\n( 57 ) - اعيان الشيعة .\r\n","page_name":" 200 ","page_number":204},
  {"content":"\r\n\r\nكند ، تو نيز با وى بدرستى و اخلاص عمل نمائى و چون بستگانت از طريق راست منحرف شدند ، آنها را به راه راست رهنمون باشى .\r\n( 1 ) و حق مردگان بر تو آنست كه از خوبىهاى آنها سخن گوئى و از بدكاريهاشان چشم بپوشى ، زيرا خدائى است كه حساب كار آنها را مىكند « 58 » .\r\nمعاويه به امام گفت : چه وظيفه‌اى در زمامدارى مردم بر عهده داريم .\r\nامام فرمود : آنچه سليمان بن داود گفت .\r\nمعاويه گفت : سليمان چه گفت ؟\r\nامام فرمود : سليمان به يارانش گفت : آيا ميدانيد وظيفهء زمامدار بدوران حكومتش چيست كه اگر آن را انجام دهد زيانى از سوى هيچ‌كس به او نرسد ؟\r\nاينكه از خداى در پنهان و آشكارا بترسد و بهنگام خشم و خشنودى ، عدالت ورزد و در نياز و بىنيازى ميانه رو باشد . مال مردم را بستم نگيرد و در اسراف و بيهودگى خرج نكند و اگر چنين كند ، زيانى به بهره‌يابيهاى دنيويش نمىرسد « 59 » .\r\nاين سخن امام ، درس سياستى شايسته و درست است كه اگر دولتها آن را بكاربرند ، ملت و حكومت هر دو در آسايش و كاميابى بسر خواهند برد و امام با چنين راهنمائىهاى ارزنده‌اى بخاطر مصالح اجتماعى مردم ، دشمن خود ، معاويه را هدايت مىكند كه شايد بر طريق حقيقت راه پيمايد .\r\n\r\n\r\n","description":"","footnote":"\r\n( 58 ) - مجله العرفان .\r\n( 59 ) - تاريخ يعقوبى .\r\n","page_name":" 201 ","page_number":205},
  {"content":"\r\n\r\n( 1 )\r\n\r\nدوست و همنشين\r\nآيا شما را خبر دهم از دوستى كه پيش من از بزرگترين افراد مردم است ، آن كس كه دنيا در چشمش كوچك باشد و از شكم‌پرستى بپرهيزد و آنچه را كه حرام است نخورد ، و چون پولى بدست آورد ، جمع نكند و از چيرگى نادانى خود را بر كنار دارد و دست به كار بىسود دراز نكند ، شكايت نكند و خشمگين و رنجيده خاطر نشود ، هميشه خاموش باشد و چون سخن گويد بر ديگران غالب گردد ، نزار و لاغراندام باشد ، ولى بهنگام مبارزه و حق طلبى همچون شيرى پرتوان گردد ، چون در جمع دانشمندان حضور يابد به شنيدن از گفتن حريص‌تر باشد و اگر در سخن گفتن توانا و چيره باشد ، بسكوت نگرايد ، نگويد آنچه را نمىكند ، و بكند آنچه را نگويد ، اگر در برابر دو كار قرار گرفت و ندانست كدامين به حق نزديكتر است ، آن را كه بهواى نفس نزديكتر است ترك كند ، آنچه را بر خودش موجب پوزش خواهى است ديگران را بر آن سرزنش نكند ، سخنى را دربارهء كسى نگويد و نپذيرد مگر آنكه قاضى دادگر و گواهان عادلى بر آن حكم كنند . « 60 »\r\nبه يكى از فرزندانش فرمود : كسى را به برادرى انتخاب مكن مگر آنكه بدانى از كجا مىآيد و به كجا ميرود . آن كس به تو نزديك است كه بحقيقت با تو دوستى كند و هر كس كه از دوستى تو كناره گرفت ، از تو دور است هر چند از نزديكانت باشد .\r\nمردى از آن حضرت خواست كه دوست و همنشين او باشد .\r\nفرمود : به شرطى كه از من ستايش نكنى ، زيرا من خودم را بهتر از تو\r\n\r\n\r\n","description":"","footnote":"\r\n( 60 ) - عيون الاخبار - ابن قتيبه .\r\n","page_name":" 202 ","page_number":206},
  {"content":"\r\n\r\nمىشناسم و مبادا مرا دروغگو شمارى كه دروغگو رأى و عقيده‌اى ندارد و مبادا در برابر من از كسى غيبت كنى .\r\nآن مرد چون شرايط دوستى با آن حضرت را مشكل ديد ، گفت از در خواست خود منصرف شدم .\r\nامام فرمود : آرى هرطور ميخواهى بكن . « 61 »\r\n( 1 )\r\n\r\nسخاوت و نيكى\r\nامام در طواف كعبه بود كه مردى معنى جود را از آن حضرت پرسيد .\r\nامام فرمود : پرسش تو دو وجه دارد : جود خالق و جود مخلوق .\r\nجود مخلوق در آن است كه آنچه را خدا بر او واجب شمرده بپردازد كه اگر نپردازد بخيل است .\r\nو اما خداوند جواد است چه ببخشد و چه نبخشد ، زيرا بندگان حقى بر خداى ندارند كه مفهوم اعطاء و منع بر آن تعلق يابد . « 62 »\r\nو نيكى آنست كه قبل از انجامش مسامحه‌اى نباشد و پس از آن منتى صورت نپذيرد و بخشندگى پيش از سؤال از نشانه‌هاى بزرگوارى است . « 63 »\r\n\r\n\r\n","description":"","footnote":"\r\n( 61 ) - تحف العقول .\r\n( 62 ) - مجمع البحرين .\r\n( 63 ) - اعيان الشيعة .\r\n","page_name":" 203 ","page_number":207},
  {"content":"\r\n\r\n( 1 )\r\n\r\nبخل\r\nبخل سر آمد همهء عيب‌ها و بدىهاست كه دوستىها را از دلها ميربايد .\r\nو چون پرسيدند بخل چيست ؟ فرمود : بخل آن است كه انسان آنچه را جمع مىكند ، شرف بداند و هر چه را انفاق مىكند ، تلف شمارد . « 64 »\r\n( 2 )\r\n\r\nفروتنى\r\nفروتن كسى است كه حق مردم را بشناسد و در برآوردن نياز آنها بكوشد كه در اين صورت در پيش خدا مقامى و الا دارد . هر كس در اين جهان نسبت به برادران دينيش فروتن باشد در نزد پروردگار از صديقان است و از شيعيان على بن أبي طالب ( ع ) بشمار مىآيد .\r\n( 3 )\r\n\r\nتوكل به خدا\r\nبحضرتش گفتند كه « ابو ذر » مىگفت فقر را از بىنيازى و بيمارى را از تندرستى بيشتر دوست ميدارم .\r\nفرمود : خداوند « ابو ذر » را رحمت كند ولى من مىگويم كسى كه بر حسن اختيار خداوندى بر او توكل كند چيزى را نميخواهد كه خدا برايش اختيار نكرده باشد .\r\n\r\n\r\n","description":"","footnote":"\r\n( 64 ) - نهاية الارب .\r\n","page_name":" 204 ","page_number":208},
  {"content":"\r\n\r\n\r\nپاسخ به مسئلهء جبر « 65 »\r\n( 1 ) مردم بصره نامه‌اى به امام نوشتند و از او دربارهء مسئلهء جبر سؤال كردند . حضرت به آنها پاسخ داد :\r\n« كسى كه به خدا و قضا و قدرش ايمان نياورد ، كافر است و كسى كه گناه خود را بعهدهء خدا بداند ، فاجر است .\r\nهيچ‌كس خداى را از روى جبر اطاعت نمىكند و كسى به قهر و غلبه ، خداوند را نافرمانى نمىنمايد ، زيرا خداوند مالك همهء چيزهائى است كه بمردم داده و تواناست به نيروهائى كه به آنها بخشيده است . پس اگر فرمانش را بردند ، جلوگيرشان نيست و اگر از فرمانش سرپيچيدند آنها را مجبور نمىكند .\r\nچون اگر خداوند مردم را مجبور به اطاعت ، خويش كند پاداشى براى آنها نيست و اگر بگناه مجبورشان كند ، نبايد آنها را عذاب كند و اگر آنها را واگذارد ، قدرتش به ناتوانى ميگرايد ، بلكه دربارهء بندگان خود مشيتى نهانى دارد . پس اگر فرمانش را بردند خدا بر آنها منت دارد و اگر نافرمانيش كردند ، حجت خدا بر آنها تمام است » . « 66 »\r\n\r\n\r\n","description":"","footnote":"\r\n( 65 ) - دربارهء جبر بين دانشمندان اسلامى اختلافهاى فراوانى وجود دارد .\r\nعقيدهء جبر در بصره شايع شد و حسن بصرى و ابى الحسن اشعرى از معتقدين به جبر بودند و خلاصهء رأى آنها اين است كه افعال بندگان ، مخلوق آنها نيست بلكه مخلوق خداوند است و اراده و قدرت بندگان در انجام هر فعلى دخالت ندارد هر چند به اختيار باشد يا به اضطرار . سواى دانشمندان و متكلمان اسلامى كه به فساد اين عقيده پاسخ داده‌اند ، علامه سيد ابو القاسم خوئى رسالهء مستقلى در اين باره نوشته و عقيدهء به جبر و اختيار ، هر دو را مردود شمرده و بقول امام ( ع ) ثابت كرده كه جبر و تفويض هيچ‌كدام مستقلا درست نيست ، بلكه حقيقت امرى است بين آنها .\r\n( 66 ) - رسالة جمهرة العرب .\r\n","page_name":" 205 ","page_number":209},
  {"content":"\r\n\r\n( 1 )\r\n\r\nحقيقت تقوى\r\nخداوند شما را بيهوده نيافريد و ببازيچه وانگذاشت . مرگ‌هاى شما را در كتاب مشيت نگاشت و روزى شما را تقسيم كرد تا هر كس مقام و مكانت خويش را بشناسد . آنچه خدا تقدير كرده بشما ميرسد و هر چه را از شما بازداشته بشما نميرسد . توشهء دنياتان را آماده كرده و براى عبادتش بشما فرصت داده است و بسپاس خويش برانگيخته و بر شما واجب كرده است كه هميشه به ياد او باشيد .\r\nتقوى را آخرين وسيلهء خشنودى خويش دانسته است ، تقوى دروازهء بازگشت‌ها و سرآمد حكمتهاست و ارزش هر عمل آن است كه بر بنيان پرهيزگارى استوار باشد . هر كس پرهيزگار باشد به سعادت و نجات ميرسد كه خداوند در قرآن فرموده : سعادت و رهائى براى پرهيزگاران است و فرمود : پرهيزگاران به نعمت تقواى خويش رهائى مىيابند و هرگز بدى به آنها نميرسد و اندوهگين نمىشوند .\r\nپس اى بندگان خدا از نافرمانى خداوند بپرهيزيد و بدانيد هر - كس تقوى گزيد ، نجات مىيابد از همهء فتنه‌ها و ناگواريها ، كارش استوار ميگردد و وسيلهء رشد و كمالش فراهم مىشود ، رستگارى را در مىيابد و چهره‌اش درخشان مىشود و به آنچه ميخواهد ميرسد و همراه با كسانى است كه خداوند به آنها نعمت بخشيده از گروه پيامبران و صديقان و شهيدان و شايسته‌كاران و آنها براى پرهيزگاران همراهانى نيكو هستند « 67 » .\r\n\r\n\r\n","description":"","footnote":"\r\n( 67 ) - تحف العقول .\r\n","page_name":" 206 ","page_number":210},
  {"content":"\r\n\r\n( 1 )\r\n\r\nپند و راهنمائى\r\nفرمود : اى فرزند آدم ! خود را از آنچه خدايت بازداشته بر كنار دار ، تا عابد باشى و به آنچه خدايت روزى كرده راضى شو ، تا بىنياز گردى و حق همسايگان نيكو دار ، تا مسلمان باشى . با مردم چنان رفتار كن كه ميخواهى مردم با تو چنان كنند ، تا عادل باشى .\r\nدر برابر شما گروهى از مردم ، سرمايه‌ها فراهم مىآورند و كاخهاى استوار مىسازند و آرزوهائى دراز دارند ، ناگهان تودهء آنها پراكنده مىگردد و اعمالشان فريبشان مىدهد و در گورها جاى مىگيرند .\r\nاى پسر آدم ! از همان زمان كه مادرت ترا مىزايد ، بنيان كنى عمر خود را آغاز مىكنى . پس بكوش تا چيزى بدست آورى كه مؤمن توشهء آخرت فراهم مىآورد و كافر به كاميابى اين جهان مىپردازد .\r\nآنگاه آن حضرت در تأييد سخنش اين آيه را تلاوت ميكرد : « پس توشه فراهم آوريد كه بهترين توشهء آخرت تقوى است » « 68 » .\r\nاى بندگان خدا ! از نافرمانى خداوند بپرهيزيد و در طلب بكوشيد و از برابر ناروائيها بگريزيد و شايسته كار باشيد ، پيش از آنكه دشواريها بشما روى آورد و مرگ لذتهاى شما را بربايد .\r\nنعمت دنيا پايدار نيست و كسى از خطرهايش در امان نباشد و از بديهاى دنيا بر كنار نماند ، فريبش مانع خوشبختى است و تكيه‌گاهش سست و بىبنيان است .\r\nاى بندگان خدا ! بپذيريد و عبرت گيريد و از تاريخ گذشتگان درس زندگى آموزيد و از نعمت‌خوارگى بازايستيد و از پندها بهره گيريد ، خدا\r\n\r\n\r\n","description":"","footnote":"\r\n( 68 ) - نور الابصار .\r\n","page_name":" 207 ","page_number":211},
  {"content":"\r\n\r\nبس است كه نگهدار و ياور شما باشد و قرآن كافى است كه حجت و رهنمايتان گردد و بهشت براى پاداش نيكوكاران و جهنم براى كيفر و شكنجهء تبهكاران كفايت مىكند . « 69 »\r\n( 1 ) امام به مردى كه يكى از خويشاوندانش را از دست داده بود ، چنين تسليت داد :\r\nاگر اين مصيبت به تو پندى مىدهد و اجرى مىبخشد نيكو مصيبتى است و گرنه مصيبت بيچارگى خودت از مصيبت اين مرگ بزرگ‌تر است « 70 » .\r\nمردى بحضرتش گفت اى پسر رسول خدا ! من از مرگ مىترسم .\r\nفرمود : اگر آنچه دارى پشت سر ميگذارى بايد بترسى و اگر هر چه دارى پيش ميفرستى بايد از مردن شادمان باشى « 71 » .\r\nروز عيد فطر بر گروهى گذشت كه بازى ميكردند و ميخنديدند . بالاى سرشان ايستاد و فرمود :\r\nخداوند ماه رمضان را ميدان مسابقهء بندگانش قرار داده تا باطاعت و عبادت بر يكديگر پيشى گيرند ، پس گروهى در اين ميدان بسوى خير سبقت جستند و سعادت يافتند و گروهى از رفتن بازماندند و نوميد گشتند ، پس بىنهايت شگفتى دارم از كسى كه بازى مىكند و ميخندد در روزى كه نيكوكاران پاداش خير مىيابند و بيهوده‌كاران زيان مىبينند .\r\nبه خدا قسم اگر پرده برداشته شود ، خواهيد دانست كه نيكوكاران اندر كار نيكوى خويشند و بدكاران گرفتار زشتىهاى خويش . سپس\r\n\r\n\r\n","description":"","footnote":"\r\n( 69 ) - تحف العقول .\r\n( 70 ) - تاريخ يعقوبى .\r\n( 71 ) - جامع السعادات .\r\n","page_name":" 208 ","page_number":212},
  {"content":"\r\n\r\nآنها را ترك كرد و برفت « 72 » .\r\n( 1 ) و فرمود : شما را به پرهيز از نافرمانى خدا سفارش مىكنم و بشما يادآور ميشوم كه هميشه بينديشيد ، زيرا تفكر ، پدر و مادر همهء كارهاى خوب است .\r\nو فرمود : هر كس خداى را بشناسد او را دوست ميدارد و هر كس دنيا را بشناسد از او كناره مىگيرد و مؤمن آن قدر سرگرم دنيا نميشود كه از وظيفهء خويش بىخبر گردد و چون درست به عاقبت كارش بينديشد اندوهگين مىشود « 73 » .\r\nروزى بر جنازه‌اى گذشت كه او را دفن ميكردند ، فرمود :\r\nكارى كه پايانش اين است ، شايسته است كه آغازش پارسائى باشد و كارى كه آغازش چنين است ، سزاوار است كه از سرانجامش بترسند « 74 » .\r\nو فرمود : مردم در دنياى بىخبرى و فراموشى كارهائى مىكنند و نتيجه‌اش را نميدانند و چون بجهان ديگر كه عالم آگاهى و يقين است درآيند حقايق را ميدانند ولى ديگر كارى از آنها ساخته نيست « 75 » .\r\n( 2 )\r\n\r\nطلب روزى\r\nدر طلب روزى به چيره دستى مكوش و باتكاى تقدير ، تسليم مشو\r\n\r\n\r\n","description":"","footnote":"\r\n( 72 ) - تحف العقول .\r\n( 73 ) - مجموعهء ورام .\r\n( 74 ) - المحاسن و المساوى .\r\n( 75 ) - الاثنىعشريه .\r\n","page_name":" 209 ","page_number":213},
  {"content":"\r\n\r\nو از كار ممان كه جستجوى روزى سنت خداست و كم خواهى از پاكدامنى است . هرگز پاكدامنى روزى انسان را نابود نمىكند و هرگز حرص و طمع بر مقدار روزى مقسوم نمىافزايد و آزمندى موجب گناهكارى است « 76 » .\r\n( 1 )\r\n\r\nمساجد\r\nهر كس هميشه به مسجد رود يكى از اين هشت امتياز را ببرد :\r\nاز آيات محكم پروردگار بهره يابد ، دوستى پيدا كند كه به او سود رساند ، دانشى تازه فراگيرد ، رحمتى از خداوند در يابد ، سخنى هدايت‌آموز بشنود ، كلامى كه از هلاكتش برهاند بياموزد و از ترس خدا و شرم از مردم مرتكب گناه نشود « 77 » .\r\n( 2 )\r\n\r\nآداب سفره\r\nشستن دستها پيش از خوردن غذا ، فقر و اندوه را بر طرف كند .\r\nبهنگام غذا خوردن بر هر مسلمان فرض است كه دوازده چيز را رعايت كند كه چهارتاى آنها فرض است و چهار ديگر سنت و چهار چيز ديگر از موارد ادب .\r\nفرض‌ها : معرفت ، رضا ، بسم اللّه گفتن و شكر كردن .\r\nسنت‌ها : وضو گرفتن ، بجانب چپ نشستن ، با سه انگشت غذا خوردن\r\n\r\n\r\n","description":"","footnote":"\r\n( 76 ) - تحف العقول .\r\n( 77 ) - عيون الاخبار - ابن قتيبه .\r\n","page_name":" 210 ","page_number":214},
  {"content":"\r\n\r\nو ليسيدن آنها .\r\nادب : از پيش خود خوردن ، لقمهء كوچك برداشتن ، خوب جويدن ، بچهرهء مردم نگاه كردن « 78 » .\r\n( 1 )\r\n\r\nدوستى اهل بيت\r\nمردى به حضرت گفت : اى پسر رسول خدا ! من از پيروان شما هستم .\r\nامام فرمود : اى بندهء خدا ! اگر در انجام فرائض و خوددارى از گناهان با ما هستى پس راست مىگوئى و اگر چنين نيستى با اين دعوى دروغ بر گناهان خود ميفزاى كه پيروى از ما مقامى بلند است و تو اهل آن نيستى . مگوى كه من پيرو تو هستم بلكه بگوى من از دوستان و دوستداران شما و از بدخواهان دشمنان شما هستم در آن صورت تو در خير و بسوى خير ، خواهى بود « 79 » .\r\n( 2 )\r\n\r\nبركنارى از محرفين قرآن\r\nاى مردم ! هر كس كارش را براى خدا خالص گرداند و فرمان خدا را ببرد ، به استوارى هدايت يافته است و خدايش در ارشاد توفيق داده و به نيكىها استحكام بخشيده است .\r\nهر كس در پناه خدا باشد ، ايمن است و هر كس خداى را دشمن گيرد\r\n\r\n\r\n","description":"","footnote":"\r\n( 78 ) - مصابيح الانوار .\r\n( 79 ) - مجموعهء ورام .\r\n","page_name":" 211 ","page_number":215},
  {"content":"\r\n\r\nخوار و خوفناك است .\r\n( 1 ) پس خدا را بسيار ياد كنيد تا در پناه او در آئيد و بوسيلهء تقوى از عذاب خدا بترسيد و با فرمانبرداريش بحضرتش نزديك شويد كه او به بندگانش نزديك است و به خواستهاى بندگان پاسخ ميدهد و ميفرمايد :\r\n« چون بندگان من دربارهء من از تو اى پيغمبر بپرسند ، من به آنها نزديكم و چون مرا بخوانند به آنها پاسخ مىدهم ، پس مرا بخوانند و به من ايمان آورند ، باشد كه راه رستگارى را بازيابند » .\r\nپس خداى را بخوانيد و به او ايمان بياوريد ، زيرا شايسته نيست كسى كه بزرگى خداوند را بشناسد خود را بزرگ شمارد ، بلكه بزرگى كسانى كه عظمت الهى را دريافته‌اند ، در فروتنى آنهاست و آنان كه جلاى خداوندى را دريافتند بايد در برابرش خاكسار باشند و سلامت و سعادت كسانى كه قدرت الهى را فهميده‌اند در اين است كه تسليم فرمانش باشند و پس از شناخت و معرفت ، خود را گم نكنند و بعد از هدايت ، گمراه نشوند .\r\nاين را بدرستى و يقين بدانيد كه تقوى را نمىشناسيد مگر آنكه هدايت را بشناسيد و به كتاب خدا نمىتوانيد چنگ بزنيد مگر كسانى را بشناسيد كه قرآن را به پشت سر انداختند و قرآن را بحقيقتش تلاوت نكرده‌ايد ، مگر كسانى را بشناسيد كه مفاهيمش را تحريف كردند .\r\nو چون آن گروه را شناختيد ، بدعت و زوركى را ميفهميد و بدرستى درك مىكنيد كه چگونه بر خدا دروغ بستند و حقايق را كتمان و تحريف كردند و آنگاه از سقوط آنها آگاه ميشويد و نادانان نميتوانند شما را بنادانى بكشانند .\r\n\r\n","description":"","footnote":"","page_name":" 212 ","page_number":216},
  {"content":"\r\n\r\n( 1 ) مفاهيم عالى قرآن را از اهلش فراگيريد كه آنها مخصوص اين امتيازند و بنور دانش آنها ، راه هدايت نمودار ميگردد . آنها پيشوايانى هستند كه رهبرى مردم را به عهده دارند ، حيات علم و مرگ جهل بدست آنهاست . بردبارى آنها شما را بجهل دشمنانشان آگهى ميدهد .\r\nمنطق استوارشان از خاموشى آنها حكايت مىكند و كردار آشكارشان پديدهء نهاد و باطن آنهاست . هرگز با حق مخالفت نمىكنند و دربارهء آن اختلاف ندارند . خداوند دربارهء آنها روشى مقرر داشته و حكمى امضاء فرموده كه يادآوران بايد آن را به ياد آورند .\r\nچون سخنى شنيديد دربارهء آن بدرستى بينديشيد و به محض روايت اكتفا نكنيد ، زيرا راويان بسيارند و راستگويان كميابند و خدا يارى دهنده است . « 80 »\r\n( 2 )\r\n\r\nشاهد و مشهود\r\nمردى به مسجد پيامبر آمد تا مفهوم كلام خدا را دربارهء شاهد و مشهود بپرسد . در مسجد سه نفر را ديد كه گروهى بر آنها گرد آمده‌اند و آنها حديث رسول خدا را ميشنوند .\r\nآن مرد نزد يكى از آنها آمد و پرسش خود را مطرح ساخت .\r\nجواب شنيد كه شاهد روز جمعه است و مشهود روز عرفه . نزد ديگرى آمد و سؤال خود را بيان داشت . به او جواب داد كه شاهد روز جمعه است و مشهود روز قربان . به پيش نفر سوم آمد و مسئلهء خود را معروض داشت .\r\n\r\n\r\n","description":"","footnote":"\r\n( 80 ) - تحف العقول .\r\n","page_name":" 213 ","page_number":217},
  {"content":"\r\n\r\nپاسخ داد كه شاهد پيامبر خداست و مشهود روز قيامت و از كتاب خدا بر صحت گفتارش دليل آورد و گفت ، خداوند فرموده :\r\n«  يا أَيُّهَا النَّبِيُّ إِنَّا أَرْسَلْناكَ شاهِداً وَ مُبَشِّراً وَ نَذِيراً  » و دربارهء قيامت فرموده : «  وَ ذلِكَ يَوْمٌ مَشْهُودٌ  » .\r\nاز او پرسيدند نفر اول كه بود ؟\r\nگفت : عبد اللّه عباس بود . « 81 »\r\nنفر دوم عبد اللّه عمر « 82 » و سومى حسن بن على ( ع ) بود . « 83 »\r\n\r\n\r\n","description":"","footnote":"\r\n( 81 ) - عبد اللّه بن عبد المطلب بن هاشم عموى پيغمبر است و مادرش ام الفضل لبابه ، دختر حارث الحلاليه . او سه سال يا پنج سال قبل از هجرت به دنيا آمد و پيغمبر درباره‌اش دعا كرد و گفت : خدايا او را در دين فقيه گردان و تأويل قرآن را به او بياموز و ببركت دعاى پيغمبر از استوانه‌هاى دانش گرديد . مسروق گفت : چون عبد اللّه عباس را مىبينم مىگويم زيباترين مردم است و چون سخن مىراند مىگويم از همه فصيح‌تر است و بهنگام نقل حديث او را داناترين مردم مىدانم .\r\nدرباره‌اش گفته‌اند اگر فارسى و رومى و ترك سخنش را مىشنيدند ، ايمان مىآوردند . او در آخر عمرش نابينا شد و در اين باره شعرى سرود و گفت :\r\nاگر خداوند نور چشمانم را گرفت ، در عوض ، زبانم و قلبم روشن است ، قلب من پاك است و عقلم درست است و در دهانم زبانى چون شمشير وجود دارد .\r\nعبد اللّه بسال 68 هجرى در زمان حكومت پسر زبير در طائف درگذشت و مدت عمرش هفتاد يا هفتاد و يك و هفتاد و چهار سال بود . محمد حنفيه بر او نماز گذاشت و چهار تكبير گفت و درباره‌اش گفت امروز ربانى اين امت از دنيا رفت . ( الاستيعاب ، حاشيهء نور الابصار )\r\n( 82 ) - عبد اللّه بن عمر بن خطاب ، سه سال پس از بعثت پيغمبر به دنيا آمد و در سال 84 هجرى در گذشت . در استيعاب آمده است كه او از على ( ع ) پيروى نكرد و در خانه نشست و بعد پشيمان شد و چون هنگام مرگش فرا رسيد ، گفت : من در خود گناهى نمىبينم مگر آنكه به همراه على ( ع ) با گروه سركشان جنگ نكردم . مسعودى در مروج الذهب مىنويسد كه گروهى با خلافت على ( ع ) مخالفت كردند كه از جملهء آنها عبد اللّه پسر عمر بود و علت مخالفتشان خروج از امر ولايت على ( ع ) بود .\r\n( 83 ) - فصول المهمه .\r\n","page_name":" 214 ","page_number":218},
  {"content":"\r\n\r\n( 1 )\r\n\r\nيكى از خطبه‌هايش\r\nامام ( ع ) سخنورى زبان‌آور بود و از بليغ‌ترين گويندگان ، در بديهه‌گوئى و ابداع در سخن ، نيروئى كافى داشت و اينك يكى از خطبه‌هايش را مىآوريم ، فرمود :\r\n« ما از حزب خدا و گروه رستگارانيم و از خاندان و نزديكان پيامبر هستيم ، مائيم اهل بيت پاك و پاكيزهء رسول خدا و يكى از دو يادگار گران‌بهائى كه پيغمبر از خود بجاى گذاشت .\r\nما يادگار رسول خدا بعد از كتاب خدائيم كه تفصيل هر چيز در آن است و باطل از پيش و پس در آن داخل نمىشود و همه چيز به آن بازمىگردد .\r\nما هرگز در بيان مفاهيم قرآن اشتباه نمىكنيم ، بلكه حقايق آن را آشكار مىسازيم . پس از ما فرمان بريد كه فرمانبرى از ما بر شما واجب است ، زيرا به اطاعت خدا و پيامبرش مقرون است و خداوند فرمود اگر اختلافى پيدا كرديد به خدا و پيامبرش رجوع كنيد ، اگر به خدا و رسول و اولى الامر ، مراجعه كرديد ، آنها كه حقايق را از قرآن استنباط مىكنند شما را آگاه خواهند ساخت .\r\n\r\n","description":"","footnote":"","page_name":" 215 ","page_number":219},
  {"content":"\r\n\r\n( 1 ) و شما را بر حذر ميدارم از اينكه فرياد شيطان را بشنويد كه دشمن آشكار شماست و از دوستان شيطان نباشيد كه خداوند درباره‌شان فرمود :\r\n«  وَ إِذْ زَيَّنَ لَهُمُ الشَّيْطانُ أَعْمالَهُمْ وَ قالَ لا غالِبَ لَكُمُ الْيَوْمَ مِنَ النَّاسِ وَ إِنِّي جارٌ لَكُمْ فَلَمَّا تَراءَتِ الْفِئَتانِ نَكَصَ عَلى عَقِبَيْهِ وَ قالَ إِنِّي بَرِيءٌ مِنْكُمْ إِنِّي أَرى ما لا تَرَوْنَ  » .\r\nيعنى شيطان رفتار آنها را بر ايشان زينت داد و گفت امروز هيچ‌كس بر شما پيروز نخواهد شد و من شما را پناه مىدهم ولى چون آن گروهها نمودار شدند ، شيطان به پيروان خود پشت كرد و گفت من از شما بيزارم و من چيزى را مىبينم كه شما نمىبينيد .\r\nآنگاه است كه پشت‌ها را آماج نيزه‌ها و پيكرها را فرودگاه شمشيرها و تيرها و بنيانها را عرصهء شكستها مىسازيد پس كسى كه از پيش ايمان نياورده ، ايمانش به او سودى نمىبخشد و از كردارش خيرى نمىبيند و خدا داناتر است .\r\nروزى امام على ( ع ) بيمار شد و بفرزندش حسن ( ع ) فرمود كه با مردم نماز جمعه بگذارد .\r\nحسن ( ع ) بر منبر رفت و خداى را ستود و ثنا كرد آنگاه فرمود :\r\nخداوند هر پيامبرى را كه برانگيخت براى او خاندان و قومى قرار داد . سوگند به آن كس كه محمد ( ص ) را به حق برانگيخت هر كس حق ما اهل بيت را اندك شمرد ، خداوند از ميزان كردار خيرش كاست اگر چه گروهى بر ما چيره شدند و حكومت كردند ولى سرانجام كار بسود\r\n\r\n","description":"","footnote":"","page_name":" 216 ","page_number":220},
  {"content":"\r\n\r\nماست و پس از اين ، خبرش را خواهيد دانست .\r\n( 1 )\r\n\r\nگفتار كوتاه حكمت‌آموز\r\nمرگ دنيا را رسوا كرد .\r\nدر دنيا با پيكرت زنده باش و در آخرت با قلبت .\r\nكسانى كه مشورت مىكنند بكمال مطلوب ميرسند .\r\nهر كس عبادت كند پاك گردد .\r\nقدر نعمت را نمىدانى و چون از دست دادى ارزش آن را ميفهمى .\r\nوعده دادن ، بيمارى سخاوت است و انجام دادنش داروى آن .\r\nانسان تا وقتى كه وعده نداده آزاد است و چون وعده داد پا بند مىشود تا هنگامى كه به آن وفا كند .\r\nدر انتقام گرفتن شتاب مكن و راهى براى پوزش خواهى و عفو باقى بگذار .\r\nيقين پناه سلامت است .\r\nخردمند در راهنمائى خيانت نمىكند .\r\nاگر نافله‌هايت از انجام واجبات بازت ميدارند ، تركشان كن .\r\nخاموشى پوشش درماندگى و زينت آبروست و هر كس خاموش ماند راحت است و همنشينش در امنيت است .\r\nنيازمندى بهتر است از نياز بردن بناكسان .\r\nبدخوئى بدترين مصيبت‌هاست .\r\nكسى كه دورى سفر را به ياد آورد توشهء راه را آماده مىكند .\r\n\r\n","description":"","footnote":"","page_name":" 217 ","page_number":221},
  {"content":"\r\n\r\n( 1 ) نزديك كسى است كه با تو دوست باشد هر چند خويشاوند تو نباشد و دور آن كسى است كه با تو دوست نباشد هر چند از بستگانت باشد .\r\nبه كسى كه از بيمارى برخاسته بود فرمود :\r\nخداوند ترا به ياد آورد ، پس تو هم به ياد او باش و به تو سلامت بخشيد ، پس تو هم او را شكر كن .\r\nاگر نفست در دشواريها از تو پيروى نمىكند تو هم از خواستهاى او پيروى مكن .\r\nكسى كه قبل از سلام دادن با تو سخن گويد ، پاسخش مده .\r\nننگ از آتش آسان‌تر است .\r\nبه يارانش فرمود :\r\nآيا ستمكارى را ديده‌ايد كه بمظلوم شبيه‌تر باشد ؟\r\nگفتند چگونه است اى پسر پيامبر ؟\r\nفرمود : حسودى كه در رنج باشد و محسودش در راحت .\r\nجوانمردى در قناعت و رضا بيشتر از جوانمردى در بخشندگى است .\r\nپايان كار بهتر از آغاز آن است « 84 » .\r\n( 2 )\r\n\r\nشعرسرائى\r\nامام ( ع ) كمتر شعر مىسرود و ما نمونه‌هائى از اشعارى كه\r\n\r\n\r\n","description":"","footnote":"\r\n( 84 ) - اين سخنان را از كتابهاى تحف العقول ، مناقب ابن شهر آشوب ، مطالب السئول ، اعيان الشيعة ، نهايت الارب ، كشف الغمه ، تاريخ يعقوبى ، فصول المهمّة و ديگر كتب فراهم آورديم .\r\n","page_name":" 218 ","page_number":222},
  {"content":"\r\n\r\nبحضرتش منسوب است در بحثهاى گذشته آورديم . اما « ابن شفيق » آن حضرت را در شمار شاعران به حساب آورده است و به يك شعر از امام استشهاد مىكند كه حضرت وقتى كه محاسنش را بوسيلهء خضاب ، سياه كرده بود گفت :\r\n« من ظاهر موها را سياه كردم و اصلش را باقى گذاردم و اى كاش ميتوانستم اصل آنها را كه پيرى است نيز بجوانى تبديل كنم » .\r\nدر « اعيان الشيعة » آمده است كه آن حضرت در پند مردم چنين سروده است :\r\n« مرا با اين روزهاى تاريك و اندوهبار واگذاريد كه صفاى روزگار با سپرى شدن شادمانىها از بين رفته است .\r\nچگونه روزگار ميتواند كسى را فريب دهد كه بين او و شبهاى زندگانيش تجربه‌هائى استوار قرار دارد » .\r\nدر « مناقب » آمده است كه آن حضرت فرمود :\r\nاگر روزگار به من جفا كند ، من شكيبائى ميورزم ، زيرا هر اندوه زودگذرى تحملش آسان است .\r\nو اگر خرمى و شادمانى به من روى آورد دلخوش نمىشوم ، زيرا هر مسرت ناپايدارى بىارزش است .\r\nاز اين سخنان ارزنده كه چون سرمايه‌اى گرانبها از آن حضرت باقى مانده ميفهميم كه امام از پيشروان بلاغت و سخنورى است و ميراثهاى ارزنده‌اى كه حاوى فضائل و رهنمونىهاست براى انسانيت بجا گذاشته است .\r\n\r\n","description":"","footnote":"","page_name":" 219 ","page_number":223},
  {"content":"\r\n . \r\n","description":"","footnote":"","page_name":" 220 ","page_number":224},
  {"content":"\r\n\r\n( 1 )\r\n\r\nدر روزگار امام على « ع »\r\n\r\n","description":"","footnote":"","page_name":" 221 ","page_number":225},
  {"content":"\r\n\r\n( 1 ) هنگامى حكومت عدل و برابرى بر جهان انسانى سايه افكند كه امام حق و ياور ستمديدگان بر كرسى خلافت بالا رفت ، امامى كه پشتيبان مردم ناتوان بود و به درد فقيران و درماندگان ميرسيد و در اندوه و محروميت همگان شريك بود و ميفرمود :\r\n« آيا به اين قناعت كنم كه مرا امير المؤمنين بگويند\r\n\r\n","description":"","footnote":"","page_name":" 222 ","page_number":226},
  {"content":"\r\n\r\nو در اندوه روزگار با آنها شريك نباشم يا بايد در سختىهاى روزگار سرمشق آنها باشم » « 1 » .\r\nروزگار خلافت على ( ع ) عهدى درخشان بود كه پرچمهاى حق و عدالت بجنبش در آمد و مردم حقيقت نعمت و خوشبختى را دريافتند و شيرينى عدل و برابرى را چشيدند .\r\nروزگارى كه چون عهد پيامبر بود و معارف اسلام و تعاليم و هدفهاى بزرگش بظهور پيوست و مردم اثرى از دروغ و ريا و نيرنگ باطل در آن حكومت عدل نيافتند .\r\nما نمونه‌هائى باختصار از وقايع آن عصر درخشان مىآوريم و كيفيت استقرار خلافت را در خاندان علوى بيان مىكنيم ، تا موقعيت امام حسن در امر خلافت مشخص شود .\r\n( 1 ) پس از قتل « عثمان » گروه مهاجر و انصار و از جمله « طلحه » و « زبير » به همراه انقلابيون بحضور امام على ( ع ) آمدند و گفتند :\r\nمردم ناچارند كه امامى داشته باشند .\r\nعلى ( ع ) فرمود : مرا نيازى بزمامدارى شما نيست هر كس را برگزينيد به آن رضايت مىدهم .\r\nمردم گفتند : ما كسى را غير از تو به خلافت انتخاب نمىكنيم .\r\nمردم بشدت پافشارى كردند و از امام خواستند كه رهبرى آنها را بپذيرد و امام بدرخواست آنها پاسخ نمىگفت ، ولى آنها همچنان در سخن خود اصرار ميورزيدند و مىگفتند : ما كسى را از تو سزاوارتر بخلافت و سابقه‌دارتر در ايمان و نزديكتر به پيامبر نمىشناسيم ولى امام بگفتارشان\r\n\r\n\r\n","description":"","footnote":"\r\n( 1 ) - شرح نهج البلاغهء محمد عبده .\r\n","page_name":" 223 ","page_number":227},
  {"content":"\r\n\r\nاعتنائى نميكرد .\r\nانقلابيون بر آن حضرت ازدحام كردند و فرياد برداشتند كه اگر خلافت را نپذيرى و مردم بدون رهبر بشهرهاشان بازگردند ، امت مسلمان از اختلاف و تباهى در امان نخواهند بود .\r\n( 1 ) انقلابيون به مردم مدينه روى آوردند و گفتند شما اهل شورى هستيد و امر خلافت به رأى شما صورت مىپذيرد و فرمان شما بر مردم جارى است ، پس بينديشيد و شخصى را به خلافت انتخاب كنيد تا ما از شما در اين كار پيروى كنيم .\r\nما يك روز بشما مهلت ميدهيم و به خدا قسم اگر در اين كار درنگ كنيد ، ما على ( ع ) و طلحه و زبير را مىكشيم و جان گروهى از مردم در اين كشاكش بهدر ميرود . « 2 »\r\nپس از تهديدهاى جدّى انقلابيون ، مردم بحضور امام آمدند و بشدت ازدحام كردند چنان كه حضرت در اين باره ميفرمايد :\r\n« انبوه مردم همچون يال كفتار از هر سوى بجانب من رو آورد چنان كه نزديك بود حسنين ( ع ) پامال شوند و پهلوهاى من بشدت در هم فشرده شد و مردم چون گله گوسفند بر من گرد آمدند » .\r\nمردم بحضرتش هجوم آوردند و فرياد ميزدند : بيعت ، بيعت .\r\nآيا نمىبينى چه بر سر اسلام آمده و ما از « بنى القرى » به چه ناگواريهائى دچار شده‌ايم ؟\r\nولى امام از قبول خواست آنان همچنان مصرانه خوددارى ميكرد\r\n\r\n\r\n","description":"","footnote":"\r\n( 2 ) - تاريخ ابن اثير ، جلد 3 .\r\n","page_name":" 224 ","page_number":228},
  {"content":"\r\n\r\nو مىگفت : مرا واگذاريد و ديگرى را بجوئيد .\r\nآنگاه راز خودداريش را از قبول امر خلافت بيان داشت و فرمود :\r\n« مرا واگذاريد و بدنبال ديگرى برويد ، زيرا ما به پيشواز امرى ميرويم كه چهره‌ها و رنگهائى گوناگون دارد ، چنان كه دلها بر آن قرار نمىگيرد و خردها به آن ثبات نمىيابد » « 3 » .\r\n( 1 ) امام ميدانست چه شرهائى در جان مردم مىخلد و چه هوسها و خواستهائى بر جان بزرگانشان حكومت مىكند . مخصوصا دست‌نشاندگان « عثمان » كه بر شهرهاى اسلامى چيرگى دارند ، ناگزير در برابر امام مىايستند و با اجراى سياست صحيح اسلامى امام كه متضمن مصالح اجتماع اسلامى است ، بمبارزه برمىخيزند .\r\nآنها ميدانند كه روش و برنامهء امام كاملا بر خلاف مشى غلط « عثمان » است و در همهء موارد با آن تناقض دارد . مخصوصا از لحاظ مالى كه از مهمترين مبانى استوارى است كه حيات امت و قوام حكومت به آن تكيه دارد و او كه ميخواهد زمام مردم را بر اساس عدالت بدست گيرد ، بايد اساس سياست عثمانى را در موارد نابرابريها و تجاوزگريها بر هم زند و به رهائى مستمندان از چنگال فقر بپردازد و برنامه‌هائى براى نمو حيات اجتماعى و فردى مسلمانان اجرا كند .\r\nو اين برنامه چگونه ميتواند مطابقت داشته باشد با روش غلط كسانى كه در چراگاه منافع مردم چريده‌اند و همچون شتران گرسنه‌اى كه علفهاى بهارى را به نيش كشد ، حقوق مردم را بلعيده و هضم كرده‌اند ؟\r\nپس بناچار بايد با اين گروه تجاوز كار بمبارزه برخيزد و برنامه‌هائى\r\n\r\n\r\n","description":"","footnote":"\r\n( 3 ) - شرح نهج البلاغهء محمد عبده .\r\n","page_name":" 225 ","page_number":229},
  {"content":"\r\n\r\nطرح كند كه اساسى جديد براى زندگانى عادلانهء تودهء مسلم را متضمن باشد و دولتى نوين با همهء اين امتيازات بوجود آيد كه نمودار زمامدارى اصيل على ( ع ) بشمار آيد .\r\nعلى ( ع ) اگر خلافت را بپذيرد ، بناچار با چنين خطرهاى بزرگى روبرو مىشود . به همين جهت در برابر گروه انقلابيون و مردمى كه زمامدارى او را ميخواهند به اين حقايق تلخ تصريح مىكند و با برنامهء روشنى كه در پهنهء حكومت دارد و اجراى آن را در وضع موجود ناممكن ميداند از قبول خلافت سرباز مىزند و مىگويد :\r\nاگر من زمامدارى شما را بر عهده گيرم آنچنان كه ميدانم عمل ميكنم و اگر مرا رها كنيد ، فردى بمانند شما خواهم بود بلكه از همه مطيع‌تر و حرف شنوتر در برابر زمامدار جديد مىباشم .\r\nامام ( ع ) نبض جامعه را در دست داشت و از خوى و خواست و فساد و انحراف گروهى سودپرست و ماجرا جوى به خوبى آگاه بود و ميدانست برنامه‌اى كه او در دولت آسمانيش دارد هرگز با خودپسنديها و سودجوئيهاى آنها توافق ندارد ، به همين جهت شديدا از قبول خلافت امتناع ميورزيد .\r\nاما مردم او را رها نميكردند و همچنان پافشارى و التماس داشتند و بناچار امام تا صبح فردا از آنها مهلت خواست و مردم پراكنده شدند .\r\nشب خيمهء سياهش را بر آسمان مدينه فروپوشيد و كلبه‌هاى آرام اين شهر در زير چادر تيرهء آن خاموش ماندند ، ولى در پناه اين كوخهاى كلوخين چشمهائى بيدار بود و دلهائى مىطپيد تا فردا چه پيش آيد .\r\nبهنگام صبح ، مردم در مسجد فراهم آمدند و امام به مسجد آمد و بر منبر رفت ، مردم سراپا گوشهائى شنوا بودند و دلهائى آماده . امام خطبه‌اى\r\n\r\n","description":"","footnote":"","page_name":" 226 ","page_number":230},
  {"content":"\r\n\r\nايراد كرد و از جملهء سخنانش اين بود :\r\n( 1 ) « زمامدارى شما حق هيچ كس نيست مگر آنكه شما او را به اين مقام برگزينيد و برهبريش خشنود باشيد .\r\nشما ديروز قبول زمامدارى را از من خواستيد و من پذيرفتن آن را ناخوش داشتم ، ولى شما همچنان در تحميل اين كار بر من پافشارى كرديد . اين را بدانيد كه من كسى نيستم كه حتى يكدرهم از كسى بستم بازستانم ، حال اگر ميخواهيد زمامدارى شما را مىپذيرم و گرنه كنار ميروم » .\r\nمردم همگى يك صدا گفتند ما بر تقاضاى ديشب خود باقى هستيم .\r\nامام فرمود :\r\n« خدايا بر اين مردم گواه باش » .\r\nمردم براى بيعت پيش آمدند ، « طلحه » برخاست و با همان دستى بيعت كرد كه به زودى آن را شكست . پس از آن « زبير » آمد و مثل رفيقش بيعت كرد و سپس مردم از هر دسته و گروهى حكومت و خلافت امام را پذيرفتند .\r\nدر اين ميان عده‌اى كه حاضر بقبول بيعت نبودند بحضور امام آمدند و گفتند به شرطى با تو بيعت مىكنيم كه احكام قرآن را دربارهء نزديك و دور و عزيز و ذليل يكسان اجرا كنى .\r\nامام فرمود :\r\n« چنين خواهم كرد » .\r\n( 2 ) اما گروهى اصولا خلافت امام را نپذيرفتند و از آن سرباززدند كه در رأس آنها سران بنى اميه قرار داشتند مثل « مروان حكم » و « سعيد -\r\n\r\n","description":"","footnote":"","page_name":" 227 ","page_number":231},
  {"content":"\r\n\r\nبن عاص » و « وليد بن عقبه » و علت مخالفتشان آن بود كه امام در راه گسترش دعوت اسلامى ، بستگان و نزديكان آنها را كشته بود . علت ديگر بىايمانى آنها و پايبنديشان به حميت‌هاى جاهلى و تعصب‌هاى قبيلگى موهومى بود كه اسلام همه را الغاء نموده بود ، ولى آنها همچنان گرفتار اين بيماريهاى عفونت زاى خطرناك بودند « 4 » .\r\n« ابن قتيبه » مىنويسد : چون حسن ( ع ) ديد كه در چنين هنگامهء خطرناكى پدرش قصد دارد مقام خلافت را بپذيرد ، بپدرش گفت : « عقيدهء من اين است كه « طلحه » و « زبير » بقبول خلافت شما وادار نشوند و همچنان به حال خود بمانند و مردم را واگذارى كه در اين كار بمشورت بپردازند هر چند اين مشورت يك سال به طول انجامد .\r\nبه خدا قسم اگر يك سال هم بمشاوره پردازند ، دست از تو بر نمىدارند و چاره‌اى جز قبول زمامداريت را ندارند . رأى من اين است كه\r\n\r\n\r\n","description":"","footnote":"\r\n( 4 ) - در تاريخ يعقوبى آمده است كه وليد بنمايندگى بنى اميه به امام چنين گفت :\r\nتو همهء ما را كشتى ، پدر من و پدر سعيد را كه نور قريش بود در جنگ بدر كشتى ، به پدر مروان دشنام دادى و به عثمان اعتراض كردى كه چرا مروان را به خود نزديك ساخته است ، ما به شرطى با تو بيعت مىكنيم كه ناراحتىهاى ما را بر طرف كنى و آنچه در دست و اختيار داريم بما واگذارى و قاتلان عثمان را كيفر دهى . امام خشمگين شد و به وليد فرمود : اما اينكه من خويشان شما را كشته‌ام آنها بفرمان خدا كشته شده‌اند و اينكه آنچه از مال و ثروت داريد ، بشما واگذارم من نميتوانم از حق خدا و مردم بگذرم و اموال عمومى را از شما بازنستانم و اما كشتن قاتلان عثمان اگر امروز لازم باشد ، فردا هم امكان دارد .\r\nآنچه وظيفهء من است رهبرى شما بر طبق احكام قرآن و سيرهء پيامبر است .\r\nاكنون اگر مايل هستيد مثل ديگران با من بيعت كنيد . مروان گفت دستت را بگشا تا با تو بيعت كنيم پس با آن حضرت بيعت كردند .\r\n","page_name":" 228 ","page_number":232},
  {"content":"\r\n\r\nبيعتشان را نگه دارى اگر پذيرش خلافت را ردّ كردند ، تو هم آنها را رها كنى و اگر بواقع قبول كردند ، تو هم از آنها بپذيرى .\r\nبه خدا قسم ، من دروغ و حيله را در مغزها و زبانهاشان احساس كردم و در چهره‌شان آثار كراهت و پيمان‌شكنى نمودار بود » .\r\nامام ( ع ) كه از اين مردم دلى دردمند داشت كه چگونه پس از رحلت پيامبر ، حق او را ضايع ساخته بودند پاسخ داد :\r\n« نه به خدا قسم ، پسرم ! بكمك يارانم با هر كس كه فرمانم را نبرد مبارزه مىكنم ، به خدا قسم از روزى كه رسول خدا بديدار پروردگارش شتافته است ، اين مردم به من ستم كرده‌اند « 5 » » .\r\nولى تصور نمىرود كه حسن ( ع ) در مورد خلافت پدرش چنين رأيى داشته باشد و بخواهد كه امام ( ع ) دعوت مردم را كه بصداى بلند او را بقبول زمامدارى ميخوانند ، پاسخ نگويد و پذيرش چنين نظريه‌اى به كلى بعيد است ، زيرا حسن ( ع ) از همهء مواردى كه امام را بقبول خلافت بر مىانگيخت آگهى داشت و به چشم خود ميديد كه مردم مانند گلهء گوسفند بر پدرش هجوم آورده‌اند و فرياد ميزنند كه ما هيچ‌كس را از تو سزاوارتر بمقام خلافت نمىبينيم و با اينكه امام بدعوت آنها جواب ردّ ميداد و از قبول خلافت امتناع ميورزيد بازهم دست‌بردار نبودند .\r\nدر چنين هنگامهء باريك و خطرناكى اگر امام ( ع ) خلافت را نمىپذيرفت ، مردم دچار فتنه‌ها و مشكلاتى مىشدند كه پايانش - توصيف‌ناپذير بود .\r\nبعلاوه اكنون كه امر خلافت به او واگذار شده اگر امام مىنشست و\r\n\r\n\r\n","description":"","footnote":"\r\n( 5 ) - الامامة و السياسة .\r\n","page_name":" 229 ","page_number":233},
  {"content":"\r\n\r\nبه يارى حق و تحقق عدالت نمىپرداخت حمل بر ترس و نافرمانى مىشد .\r\nبا چنين دلايلى آيا ميتوانيم سخن « ابن قتيبه » را بپذيريم كه حسن ( ع ) عقيده‌اش اين باشد كه پدرش در قبول خلافت شتاب نكند ؟\r\nبدون شك رأى حسن ( ع ) هم موافق نظر پدر بزرگوارش بوده و مصالح عمومى ايجاب ميكرده كه امام خلافت را بپذيرد و مردم را بىسرپرست نگذارد .\r\n\r\nگفتارى بلند\r\n( 1 ) اكنون كه سخن ما در اين باره پايان مىيابد به پاره‌اى از نصايح بلند پايهء امام بفرزندش حسن ( ع ) توجه مىكنيم و مهمترين وصايا و نصايح آن حضرت وصيتى است كه پس از بازگشت از جنگ صفين در ناحيهء حاضرين خطاب بفرزندش نگاشته .\r\nاين نامه محتوى دستورات ارزنده و اصول فضائل و آداب اجتماعى و درسهائى گرانبها و آموزنده است و حق اين است كه چنين وصيتى بر دلهاى فضيلت خواهان نقش بندد ، چون خير و صلاح مردم را در بردارد و كسى آن را نگاشته كه به نيروى دانش الهى خويش آگهى كامل بمصالح مردم و نيازهاى آنان در دوران زندگى تا هنگام مرگ آنها داشته است و اينك برخى از آن حقايق ارزنده را بيان ميداريم :\r\n\r\n","description":"","footnote":"","page_name":" 230 ","page_number":234},
  {"content":"\r\n\r\n( 1 ) « از پدرى كه بمرگ نزديك است و دشواريهاى زندگى را اقرار دارد و عمرش گذشته است و تسليم حوادث روزگار شده ، از دنيا بيزار است ، در قرارگاه مردگان جاى گرفته و فردا از اين جهان كوچ مىكند .\r\n« بفرزندش كه آرزوهائى در هدايت مردم دارد و در نمىيابد و چون ديگر انسانها بسوى مرگ گام برمىدارد ، بيماريها بسوى او مىآيد و در گرو حوادث روزگار و آماج تيرهاى ناگواريهاست .\r\n« انسانى كه بازرگان فريب است و تاوان دهندهء آرزوها و اسير مرگ و هم پيمان اندوهها و همدم دردها و غمها ، كه هرگز بلاها او را وانمىگذارد و با ميلها و خواستها كشتى مىگيرد و جانشين در گذشتگان است » .\r\nامام با اين گفتار ارزنده از تسليم خويش در برابر ناگواريهاى روزگار و بىاعتنائيش از دنيا سخن ميگويد . در موقع نوشتن اين وصيت عمرش از شصت سال ميگذرد آنگاه ، احوال كسانى را كه به اين دنيا پا ميگذارند بروشنى بيان ميدارد كه به آرزوهاى خويش نمىرسند و در معرض سختىها و ناگواريهايند و همراه اندوهها و غمها و ناگزير مرگ بسراغشان مىآيد و طومار عمرشان را در هم مىپيچد .\r\nو با اينكه گرفتار چنين دشواريها و رنجهائى است از لذائذ و شهوات زندگى پيروى مىكند و كسى نيست كه او را از چنين كارها بازدارد ، پس از بيان چنين عواملى به ترسيم حقايقى ديگر مىپردازد و درسهاى گرانبهاى ديگرى ميدهد و ميفرمايد :\r\n\r\n","description":"","footnote":"","page_name":" 231 ","page_number":235},
  {"content":"\r\n\r\n( 1 ) « پس از اين ، آنچه از پشت كردن دنيا و سركشى روزگار و روى آوردنم به آخرت دانستم ، ديگر نميتوانم به ياد ديگران و بازماندگانم باشم ، بلكه بايستى بموجبات سعادت و نيكبختى آن جهانى خويش بينديشم .\r\n« پس سواى غمخوارگى مردمان بايد بفكر خويش و متوجه باعمال خود باشم و همين حقيقت است كه مرا از هواى نفس بازداشت و بكوششى وادار كرد كه آن را نميتوان بازيچه پنداشت و اين حقيقتى است كه هرگز آلوده بدروغ نخواهد بود .\r\n« ترا اى فرزند ! جزئى از هستى خود بلكه تمام وجود خويش ميدانم و هر مصيبتى كه به تو رسد مثل اين است كه به من رسيده است و اگر مرگ ترا دريابد ، گويا مرا دريافته است و اندوهى كه ترا فرا رسد ، به من ميرسد .\r\n« اكنون اين نامه را كه به آثار آن اطمينان دارم براى تو نوشتم كه از آن بهره برگيرى چه زنده باشم و چه بميرم » !\r\nبدنبال اين گفتار و بيان عواملى كه امام را بنگارش چنين وصيتى واداشت ، دستورهاى كامل و اعلائى را كه شايسته است فرزندش به آنها توجه كند چنين بيان ميدارد :\r\n« پسرم ! ترا به پرهيزگارى و اجراى فرمان خدا سفارش مىكنم ، قلبت را به ياد پروردگار ، آباد نگه دار و به ريسمان هدايت او بياويز و چه ريسمانى استوارتر است از رشته‌اى كه بين تو و خدايت ادامه دارد كه به آن چنگ زنى .\r\n« دلت را به اندرز زنده بدار و به پارسائى بميران و به يقين استوار\r\n\r\n","description":"","footnote":"","page_name":" 232 ","page_number":236},
  {"content":"\r\n\r\nگردان و بنور دانش ، روشن ساز ( 1 ) و در برابر خداوند خوار گردان و بمرگ يادآورى كن و بزشتىهاى دنيا بينايش نما و از حمله‌ها و سختىهاى روزگار بركنارش دار و زشتىهاى دگرگونى شبها و روزها را به او بفهمان و پندآموزى از سرنوشت گذشتگان را به آن بياموز و يادآوريش كن كه بر پيشينيان چه گذشته است .\r\n« در ديار گذشتگان گردش كن و آثارشان را ببين و بينديش كه چه كردند و بكجا رفتند و در كجا آرميدند .\r\n« آن وقت مىبينى كه از پيش دوستان خويش رخت كشيدند و به وادى تنهائى رفتند و تو هم به زودى مثل آنها از اين جهان خواهى رفت ، پس جايگاه فردايت را بشايستگى بساز و آخرتت را بدنيايت مفروش .\r\n« چيزى را كه نميدانى مگوى و دربارهء آنچه به تو مربوط نيست گفتگو مكن و براهى كه پايانش گمراهى است مرو ، زيرا نرفتن بچنين راهى از ترس سرانجام آن بهتر است .\r\n« مردم را به نيكى امر كن تا نيكوكار باشى و آنها را به زبان و توانائيت از زشتى بازدار و با تمام نيرويت بكوش تا مردم را از بدكارى بازدارى ، در راه خدا آنطور كه بايد جهاد كن و در اين راه از سرزنش ملامتگران باك مدار .\r\n« براى يارى و پايدارى حق در هر موقعيت و جائى با شدائد روبرو شو ، در مبانى و مفاهيم دينى ژرف‌انديش باش خود را بر تحمل سختىها عادت ده ، كه بهترين خوى شكيبائى و استقامت در راه خداست .\r\n\r\n","description":"","footnote":"","page_name":" 233 ","page_number":237},
  {"content":"\r\n\r\n( 1 ) « در همهء كارها و مشكلات ، خود را در پناه خداوند قرار ده كه لطف خداوند براى تو پناه و نگهبانى نيكوست و از هر ناگوارى نگاهت مىدارد .\r\n« هر نيازى دارى بدرگاه بىنياز ببر كه بخشيدن و نوميدن كردن فقط بدست اوست ، در هر كار از خداى خويش نيكى طلب كن .\r\nوصيت مرا بدرستى درك كن و از آن روى برمگردان چون بهترين سخن آنست كه سودمند باشد و بدان كه خيرى در دانش بىسود نيست و علمى كه آموختنش شايسته نيست نبايد فرا گرفت .\r\n« پسرم ! چون ديدم عمرم بپايان نزديك است و سستى و ناتوانى پيكرم را فرا گرفته است ، بنگارش اين وصيت‌نامه مبادرت كردم و حقايق و فضائلى برايت نوشتم پيش از آنكه بميرم و ترسيدم كه آنچه بخاطر دارم به تو نرسانيده باشم ، يا همچنانكه در توان جسمى من نقصانى پديد آمده در انديشه‌ام نيز كاهشى پديد آيد يا اينكه بعضى خواستها بر تو پديد آيد و فتنه‌هاى روزگار بر تو هجوم آورد در اين ميانه همچون شترى سركش گردى .\r\n« صفحهء جان جوان همچون زمينى ساده و صاف و خالى است كه آنچه در آن بپاشند ، مىپذيرد . به همين جهت پيش از آنكه قلب تو سخت شود و انديشه‌ات سرگرم گردد ، براهنمائى و ادب تو اقدام كردم تا بتفكرى جدى در كار خودت بينديشى و از تجربت اهل فن و فهم برخوردار گردى ، در اين صورت از رنج\r\n\r\n","description":"","footnote":"","page_name":" 234 ","page_number":238},
  {"content":"\r\n\r\nآزمايش بركنارى و از زحمت تجربه معاف هستى .\r\n« اينجاست كه از نتايج تجربه‌هائى كه با تحمل رنج آموخته‌ايم بدون زحمت بهره‌مند ميشوى و چيزهائى را بروشنى در مىيابى كه بر ما كاملا معلوم نبود » .\r\n( 1 ) امام - عليه السلام - در ضمن چنين گفتارى بگذشت عمر خويش اشاره مىكند و ميخواهد همهء كمالات و برتريها و امتيازاتى را كه در وجود مقدسش تجلى دارد ، در روح فرزندش نيز جايگزين سازد و او را حكمتها و دانشهاى ارزنده و سودمند بياموزد و عبرتهائى از حيات گذشتگان و حوادثى كه در جهان پديد آمده به او درس دهد و از نتيجهء تجارب اهل فكر و عقل بهره‌مندش كند .\r\nامام در بيان اين حقايق ميخواهد فرزندش را برموز سعادت و پيروزى آگاه كند و دقيقترين و مهمترين امور زندگى را به وى بشناساند .\r\nامام به وصيت خود اين گونه ادامه ميدهد :\r\n« پسرم ! اگر چه من مانند گذشتگان عمرى دراز نداشتم ولى در اعمال آنها نظر كردم و در اخبارشان انديشيدم و در آثارشان سير كردم چنان كه گويا يكى از آنهايم ، بلكه چنان در كارشان بررسى كردم كه پندارى در تمام دوران زندگى گذشتگان زنده بوده‌ام .\r\n« در نتيجه ، تيرگيهاى روزگارشان را از روشنائيهاى حياتشان بازيافتم و سودها و زيانهايشان را باز شناختم و از اين ميان خلاصهء آن را براى تو برگزيدم و پسنديده‌هايش را برايت گفتم و مجهولاتش را كه موجب سرگردانى است كنار زدم و آنچه\r\n\r\n","description":"","footnote":"","page_name":" 235 ","page_number":239},
  {"content":"\r\n\r\nكه وظيفهء من است يعنى پدرى مهربان درباره‌ات انجام دادم و اصول ادب و اخلاق را فراهم آوردم .\r\n( 1 ) « و تو اينك تازه بزندگى روى آورده‌اى و فصل جوانى را آغاز كرده‌اى ، انديشه‌اى درست و جانى پاك دارى ابتدا ترا بتعليم كتاب خدا و مفاهيم آن و شرايع و احكام اسلام توجه مىدهم و از حلال و حرامش آگاه مىكنم و هيچ‌كس را بمانند تو بچنين امتيازى نميرسانم .\r\n« از آن ميترسم ، مواردى كه مردمان از روى هوا و هوس در آن اختلاف دارند ، بر تو اشتباه شود .\r\n« در اين صورت ، استوار كردن حقايق دينى را براى تو اگر چه براى من ناراحت‌كننده باشد ، دوست‌تر دارم از اينكه عقايد دينى تو بگونه‌اى شكل پذيرد كه از اشتباه و هلاك ايمن نباشى .\r\n« اميدوارم خداوند ترا در راه يا بى و سعادت توفيق بخشد و بمقصودت هدايت كند و ترا برعايت اين وصيت سفارش مىكنم .\r\nپسرم ! بدان بهترين دستورى كه از وصيت من فرا مىگيرى پرهيزگارى و ترس از نافرمانى خدا و انجام فرائضى است كه بر تو خداوند واجب فرموده است و بايد از سرگذشت پيشينيان پند گيرى و شايسته كارى خاندانت را سرمشق خويش سازى ، زيرا آنها هرگز از بررسى و انديشه در روح و عمل خويش بازنايستادند چنان كه تو نيز در كار خويش مىنگرى و بسرانجام خود مىانديشى .\r\n( 2 ) « آنها در نتيجهء ژرف‌انديشى خويش دريافتند كه چه وظايفى\r\n\r\n","description":"","footnote":"","page_name":" 236 ","page_number":240},
  {"content":"\r\n\r\nرا بايد انجام دهند و از كدام كردارى بايد خوددارى كنند ، حال اگر نمىخواهى از رفتار آنان پيروى كنى و ميل دارى در اثر دانش و فهم ، حقايق را دريابى و به اجراى وظايف خود بپردازى ، پس تو هم مثل آنان به انديشه و فراگيرى پرداز در اين صورت بايد بكوشى كه به امعان نظر دقيق پردازى و درست فكر كنى تا در پرتگاه‌هاى شبهه و ترديد نيفتى و گرفتار مجادله و جنجال نشوى .\r\n( 1 ) « پيش از آنكه بينديشى از خدايت يارى خواه و از آستانش كسب توفيق كن و از هر سرگردانى و تحيرى كه ترا به شبهه اندازد ، يا گمراه كند بپرهيز .\r\n« چون احساس كردى كه دلت صاف و روشن شده و در برابر حقيقت تسليم و خاشع گشته‌اى و انديشه‌ات تكامل يافته و همت و مقصدت در يك مسير شكل گرفته آنگاه در گفتار من بينديش و آنها را به كار بند ، اما اگر هنوز فكر و دانش تو براى جلب مصالح و هدايت تو تمركز نيافته ، بدان كه مثل شترى هستى كه پيش پاى خود را نمىبيند ، در آن صورت بناگزير گرفتار خطر و اشتباهى و بتاريكيهاى گمراهى فرو مىافتى و آن كس كه دچار چنين تاريكىها و گمراهىها گردد ، نميتواند خواستار دين باشد و در چنين موقعيت خطرناكى درنگ و تعقل لازم‌تر است .\r\n« پسرم ! وصاياى مرا درياب و بنيوش و بدان خدائى كه مرگ ما در قبضهء اختيار اوست زندگى ما هم به مشيت او ادامه دارد هم مىآفريند و هم ميميراند ، هم نيست مىكند و هم بازميگرداند ،\r\n\r\n","description":"","footnote":"","page_name":" 237 ","page_number":241},
  {"content":"\r\n\r\nهم گرفتار مىكند و هم رها مىسازد و خداوند دنيا را بر پاى ساخت و نعمتها و آزمايشها و گرفتاريها در آن پديد آورد و پاداش آخرت بدنبالش نهاد و آنچه خود خواسته و ما نمىدانيم .\r\n( 1 ) « پس اگر در آفرينش به مشكلى برخوردى آن را دليل نادانى خود بدان نه نقص در خلقت ، چون تو در آغاز خلقت چيزى نمىدانستى و بعد حقايقى را آموختى و چه بسيار است چيزهائى كه نميدانى و انديشه‌ات درباره‌اش سرگردان است و بينائى تو بگمراهى افتاده ولى بعد به آگاهى ميرسى ، پس به عنايت آفريدگارت توجه كن خدائى كه آفريدت و روزيت داد و ترا بياراست .\r\n« بايد او را بپرستى و به او روى آورى و از نافرمانيش بترسى » .\r\nامام ( ع ) پس از اين سخنان ، بشرح حقايق توحيد مىپردازد و دلايلى روشن بيان ميدارد و پس از آن آداب اجتماعى را دقيقا تشريح كرده ، ميفرمايد :\r\n« اى پسر ! خواست خويش را بين خود و ديگران ميزان قرار ده پس هر چه را براى خويش ميخواهى براى ديگران نيز بخواه و هر چه را براى خود ناپسند ميدانى ديگران را نيز از آن بر كنار دار .\r\n« هرگز به كسى ستم مكن ، همچنانكه نمىخواهى به تو ستم كنند و به ديگران نيكى كن همچون كه خواهى به تو نيكى كنند ، كارى را كه از ديگران زشت ميدانى براى خود نيز زشت شمار\r\n\r\n","description":"","footnote":"","page_name":" 238 ","page_number":242},
  {"content":"\r\n\r\nو به آنچه از مردم خشنود ميشوى مردم را از خود راضى گردان آنچه را نميدانى مگوى اگر چه دانسته است كم باشد و سخنى را كه نميخواهى درباره‌ات بگويند دربارهء ديگران مگوى .\r\n« و بدان كه خودپسندى و سركشى بر خلاف حقيقت است و آفت انديشه است ، در زندگى براى تلاش معاش بكوش ولى بازماندگانت ثروتى ميندوز و چون راه راست را يافتى در برابر پروردگارت فروتن‌تر و فرمانبردارتر باش » .\r\n( 1 ) اگر انسانها به اين دستورهاى ارزندهء امام عمل كنند به اوج كمال و برتريهاى انسان نائل مىشوند ، زيرا اين وصايا اصول عدالت و بنيانهاى خوشبختى و كمال يا بى را در بر دارد و از جملهء اين دستورهاى جاويدان اين است كه ميفرمايد .\r\n« بيقين بدان كه هرگز بهمهء آرزوهايت نميرسى و از خطر مرگ رهائى نمىيابى و تو در همان راهى هستى كه ديگران بودند و گذشتند ، پس تلاش زندگى را آسان‌گير و در كسب روزى به نيكوئى پرداز ، زيرا بسيار تلاشهاست كه موجب نابودى زندگى ميگردد ، اينطور نيست كه هر تلاشگرى به ثروت رسد و هر آسان‌گيرى محروم بماند .\r\n« جان خويش را از هر گونه پستى دور دار و گرامى شمار ، اگر چه ترا آن پستىها بنعمتهاى فراوان رساند ، زيرا آنچه از وجود خود مصرف ميكنى عوض آن را در نمىيابى مگر آنكه در راه شايستگى باشد .\r\n« بندهء ديگران مباش كه خدايت آزاد آفريد .\r\n\r\n","description":"","footnote":"","page_name":" 239 ","page_number":243},
  {"content":"\r\n\r\n« خيرى در آن نيكى نيست كه ترا به شر رساند و لذتى در آسايشى نيست كه پايانش سختى باشد .\r\n( 1 ) « بر حذر باش كه آز و طمع ترا در برگيرد و ترا به تباهى و ناكامى كشاند ، اگر ميخواهى كه فقط نياز خود را از خدا بخواهى پس آبروى خويش را پيش ديگران مريز ، زيرا آنچه بايد به تو برسد ، خواهد رسيد و سهم خويش را دريافت خواهى كرد همان ميزان كمى كه از جانب خداوند به تو برسد ، بهتر است از سهم زيادى كه از ديگران بگيرى . تلافى محروميت تو از خاموشى آسانتر است از تحمل سختىهائى كه بر اثر گفتن ناهنجار روى دهد ، زيرا اگر بند ظرفى سست باشد آنچه در آن باشد ، ميريزد و زبان بمنزلهء همان بندى است كه شخصيت انسان به آن بسته است ، نگهدارى آنچه در دست دارى بهتر از چشم داشت بمال ديگران است . كسى كه با پاكدامنى همراه باشد بهتر از ثروتى است كه از نادرستى بدست آيد .\r\n« هر كس راز خود را بهتر از ديگران نگاه ميدارد ، بسيار كسانى هستند كه بزيان خود مىكوشند ، پرگويان ياوه گويند ، هر كس بينديشد بينا گردد .\r\n« با نيكوكاران همراه باش تا در شمار آنان باشى و از بدكاران كناره‌گير تا از آنها ممتاز شوى ، بدترين خوراكيها خوردنى حرام است و بدترين ستمها ، ظلم به ناتوانهاست .\r\n« جائى كه نرمى و مدارا سود نبخشد ، سخت‌گيرى پسنديده است ، چه بسا كه دارو درد گردد و درد دارو شود ، چه بسا كه دشمن\r\n\r\n","description":"","footnote":"","page_name":" 240 ","page_number":244},
  {"content":"\r\n\r\nترا پند دهد و دوست گمراهت كند .\r\n« از آرمانهاى دراز دورى كن كه آرزو سرمايهء نادان است ، عقل ، اندوختهء تجربه‌هاست و بهترين تجربه آن است كه ترا پند دهد » .\r\n( 1 ) امام ( ع ) همچنان به پندهاى آموزندهء خويش ادامه ميداد و دستورهاى گرانبها و درسهاى آموزنده‌اى در وصاياى جاويدانش تجلى ميكرد كه تا پايان روزگار براى هر انسانى سودبخش و سعادت آفرين است .\r\nما در اينجا به بيان همين مقدار از وصاياى امام اكتفا مىكنيم و بيان چنين وصايائى بروشنى نشان ميدهد كه اين حقايق و برتريها و - كمال‌يابىها از زبان پاك امام در جان مقدس حسن ( ع ) جاى گرفته و او را به صورت نمونه‌اى بلند و عظيم از فضائل و بلندمقاميها و پاكدامنىها در آورده است .\r\nدر اينجا سخن را بپايان ميرسانيم و بشرح وقايع « بصره » ميپردازيم .\r\n\r\n","description":"","footnote":"","page_name":" 241 ","page_number":245},
  {"content":"\r\n . \r\n","description":"","footnote":"","page_name":" 242 ","page_number":246},
  {"content":"\r\n\r\n( 1 )\r\n\r\nدر بصره\r\n\r\n","description":"","footnote":"","page_name":" 243 ","page_number":247},
  {"content":"\r\n\r\n( 1 ) بيعت پايان پذيرفت و مردم ، خليفهء جديد را شناختند و برنامهء مقام خلافت روشن شد كه بموجب آن فرمان خلافت بر طبق تعليم اسلام و در پرتو روش رسول بزرگوار و پايان ستم و سركشى خواهد بود .\r\nنخستين اقدامهاى خليفهء جديد بركنارى كارگزاران خليفهء پيشين بود كه غنيمت‌ها را بتاراج مىبردند و غرق دنياپرستى و مال دوستى بودند\r\n\r\n","description":"","footnote":"","page_name":" 244 ","page_number":248},
  {"content":"\r\n\r\nو خود و اطرافيانشان بيت المال مسلمين را ميخوردند و مىچاپيدند و با رفتار ناهنجار خويش هم تودهء مردم و هم ياران پيامبر و فقهاء بزرگ و قارئين غيرتمند قرآن را بر عثمان برانگيختند .\r\n( 1 ) همچنين خلافت جديد ، املاك و مزارعى را كه در تيول بستگان و نزديكان « عثمان » بود از آنان بازگرفت و بمصالح عمومى مردم و بسود - مستمندان بر اساس دادگرى و برابرى اختصاص داد « 1 » .\r\nولى اين برنامهء انقلابى و اقدامات صريح نخستين ، گروه .\r\nسودپرستان را خشمگين ساخت ، زيرا با اجراى چنين فرمانهائى ، ديگر آنها بسودها و هدفهاى پليد شخصى خويش نميرسيدند .\r\nهنوز چند روز نگذشته بود كه نشانه‌هاى تمرد و اختلاف و سركشى پديدار شد و مخالفتها بر ضد حكومت عادلانهء امام نمايان گرديد .\r\nدر پيشاپيش گروه سودپرستان ، « طلحه » و « زبير » به چشم ميخوردند .\r\n« طلحه » شك نداشت كه حكومت « يمن » را بدست خواهد گرفت و همچنين « زبير » فرمانروائى « عراق » را در نظر داشت و به همين جهت خلافت امام را پذيرفته بودند . پس بحضور امام آمدند و گفتند :\r\nاى امير المؤمنين ! آيا ميدانى چرا با تو بيعت كرديم ؟\r\n- امام فرمود : آرى براى حرف شنوى و فرمانبردارى همچنانكه با پيشينيان چنين كرديد .\r\n- نه ، ما براى اين با تو بيعت كرديم كه در كار خلافت با تو شريك باشيم .\r\n- نه ، البته شما در سخن و استقامت حق و حمايت از بيوگان و\r\n\r\n\r\n","description":"","footnote":"\r\n( 1 ) - عبقرية الامام على .\r\n","page_name":" 245 ","page_number":249},
  {"content":"\r\n\r\nيتيمان با من شريك هستيد .\r\n( 1 ) چون بر آنها ثابت شد كه از خلافت امام به آنها سودى در رسيدن باغراضشان نخواهد رسيد ، بناى شكايت و نافرمانى را گذاشتند و « طلحه » در ميان گروهى از قريشيان گفت :\r\nاينهم مزدى است كه على ( ع ) بما داد ، ما بخاطر او بر عثمان قيام كرديم تا جائى كه مرتكب گناه شديم و موجب قتل او شديم و او در خانه‌اش نشسته بود ، تا كار پايان يافت و چون به آنچه ميخواستيم رسيد ، ديگران را برگزيد .\r\n« زبير » نيز بسخن در آمد و گفت :\r\nاز اين جهت پشيمانيم كه ما سه نفر از اهل شورى بوديم و يكى از ما قبول بيعت را نپذيرفت « 2 » ولى ما دو نفر با على ( ع ) بيعت كرديم و نيروى خود را در خدمتش آورديم ولى او ما را بىبهره ساخت اكنون مىبينيم كه اميد ما به خطا رفته است .\r\nگفته‌هاشان به گوش امام رسيد و وزيرش « عبد اللّه عباس » را خواست و گفت :\r\n- سخن اين دو مرد را شنيدى ؟\r\n- بلى شنيدم .\r\n- چه فكر ميكنى ؟\r\n- گمان ميكنم آنها خواهان حكومتند ، پس « زبير » را بر « بصره » و « طلحه » را بر « كوفه » امير گردان .\r\nامام تبسم كرد و فرمود :\r\n\r\n\r\n","description":"","footnote":"\r\n( 2 ) - منظور سعد بن وقاص است كه از قبول خلافت امام سرپيچى كرد .\r\n","page_name":" 246 ","page_number":250},
  {"content":"\r\n\r\n( 1 ) واى بر تو ، در « كوفه » و « بصره » مردانى بسيار و سرمايه‌هائى فراوان وجود دارد و چون اينها بر دوش مردم سوار شوند ، نادانها را بطمع بفرمان مىآورند و ناتوانها را گرفتار ميكنند و بر نيرومندها به زور و قدرت دست مىيابند و اگر بخواهم كسى را براى مصلحت و رعايت سود و زيان ، حكومت دهم ، « معاويه » را در « شام » نگه ميدارم و اگر از طمع‌ورزى و - سودپرستى « طلحه » و « زبير » خبر نميداشتم شايد در اين باره فكرى ميكردم « 3 » .\r\nدر اينجا قدرى درنگ ميكنيم و از رفتار « طلحه » و « زبير » حقايقى را در مىيابيم و با يك بررسى كوتاه كه اينها به عشق فرمانروانى و سودجوئى شخصى خويش ، مردم را بر « عثمان » خشمگين ساختند و برانگيختند و هرگز در اين مبارزه انديشهء خير و مصلحت عامهء مسلمين را در نظر نداشتند .\r\nاكنون اميدهاشان بر باد رفته و احساس زيان ميكنند ، زيرا چون على ( ع ) بمقام خلافت رسيده از مطامع آنها پيروى نميكند . اينجاست كه شروع بدسيسه بازى ميكنند و بر ضد خلافت امام برميخيزند و چون مىبينند محور سياست امام بر مبناى دين ميچرخد و كاملا با مبانى اسلامى موافق است و اين سياست صريح و صحيح و خشن هرگز با خواهشها و اميال « طلحه » و « زبير » مطابقت ندارد ، زيرا كه آنها شهوت حكمرانى در دل و شور حكومت و قدرت در سر دارند .\r\nاكنون كه على ( ع ) اينها را به خوبى ميشناسد و از مطامع و - جاه‌پرستىهاشان آگاه است چگونه ميتواند فرمان زمامدارى را به آنها بسپارد و خون و مال و خاندان مردم را بدست آنها دهد ، زيرا همانطور كه على ( ع )\r\n\r\n\r\n","description":"","footnote":"\r\n( 3 ) - الامامة و السياسة .\r\n","page_name":" 247 ","page_number":251},
  {"content":"\r\n\r\nفرمود ، در برنامهء حكومت خويش ، نادانها را بتطميع جلب ميكنند و ناتوانها را به سختى و گرفتارى و نيرومندان را با سلطه و غلبه به زير فرمان مىكشند .\r\n( 1 ) و اينكه استاد « شفيق جبرى » روش امام را دربارهء « طلحه » و « زبير » اشتباه دانسته است ، « 4 » عقيده‌اش ناشى از ندانستن سياست صريح و انسانى امام است .\r\nزيرا سياست على ( ع ) با سياستهائى كه بر مبناى نيرنگ و دروغ و پامال كردن حقوق مردم ناتوان قوام يافته ، مباينت و اختلاف كلى دارد .\r\nو از چنين سياست نادرستى كه « شفيق جبرى » به آن معتقد بوده است ، پيشواى فكرى اخير عالم اسلامى « شيخ محمد عبده » به خدا پناه برده است . « 5 »\r\nچنين سياست آلوده به نيرنگ هرگز در هيچ‌يك از رفتار امام در دوران خلافتش مشهود نيست و هرگز امام بچنين روش نادرستى نپيوسته است و در اين باره بصراحت فرموده است :\r\nاگر پارسائى و تقوى نبود ، من از همهء عربها سياستمدارتر بودم .\r\nهمين پارسائى و پرهيزگارى بود كه امام را از انجام هر كارى كه موافق با مبادى استوار اسلامى نبود بازميداشت و از سوى ديگر اصولا مصلحت\r\n\r\n\r\n","description":"","footnote":"\r\n( 4 ) - العناصر النفسيه - كتابهاى زيادى در جواب اشتباهات اين نويسنده تأليف شده است .\r\n( 5 ) - شيخ محمد عبده مىگفت به خدا پناه ميبرم از سياست و از هر لفظى كه از كلمهء سياست بر زبان آيد و از هر خيالى كه از سياست بخاطر گذرد ، شيخ به اين جهت از سياست به خدا پناه ميبرد كه سياست آشيانهء پستىها و نادرستىهاست و بر مبناى اخلاق و فضيلت استوار نيست .\r\n","page_name":" 248 ","page_number":252},
  {"content":"\r\n\r\nعامهء مسلمين ايجاب نميكرد كه « طلحه » و « زبير » به « عراق » بروند ، چون آنها در آن منطقه نفوذ و طرفدارانى داشتند كه ممكن بود روزى بر خلافت مركزى بشورند و دولت اسلامى را بمخاطره اندازند . چون « طلحه » و « زبير » دريافتند كه اميدشان بر باد رفته است و بخواست و آرزويشان نميرسند بحضور امام آمدند و اجازهء مسافرت خواستند و گفتند :\r\n- يا امير المؤمنين ! اجازه دهيد از خدمت مرخص شويم .\r\n- كجا ميرويد ؟\r\n- قصد عمره داريم .\r\n( 1 ) - امام به آنها با نگاهى سبك و شك‌آلود نگاه كرد و گفت :\r\n- به خدا قسم قصد عمره نداريد ، بلكه منظورتان دغل‌كارى و پيمان‌شكنى است .\r\nآنها سخن امام را دربارهء خود ردّ كردند و سوگندهائى شديد ياد كردند ، با اينكه ميدانستند قسم بدروغ گناهى بزرگ است ، چاره‌اى جز اين نميديدند كه به اين وسيله خود را به مقصد برسانند .\r\nامام ( ع ) درحالىكه نسبت به آنها و گفتارشان مشكوك بود فرمود :\r\nدوباره بيعت خود را تجديد كنيد .\r\nبدون ترديد دوباره بيعت كردند و پيمانها و سوگندها محكم ساختند و چون از حضور امام خارج شدند گويا از زندان آزاد شده‌اند يا از آتشى بكنار رفته‌اند ! !\r\n« طلحه » و « زبير » رفتند تا به « عايشه » ملحق شوند .\r\n« عايشه » مدتى در مكه بود و اكنون بسوى مدينه رفت و چون\r\n\r\n","description":"","footnote":"","page_name":" 249 ","page_number":253},
  {"content":"\r\n\r\nبناحيهء « سرف » « 6 » رسيد يكى از دائيهايش را بنام « عبيد بن ابى سلمه » در راه ديد كه از مدينه مىآمد از او پرسيد :\r\n- تازه چه خبر ؟\r\n- عثمان را كشتند .\r\n( 1 ) « عايشه » با شتابزدگى پرسيد پس از آن چه كردند ؟\r\n- على را بخلافت برگزيدند و امر خلافت به نيكوترين روى استقرار يافت .\r\n« عايشه » با نهايت خشم فريادى كشيد و چشمهايش را به آسمان دوخت و بعد به زمين نگاه كرد و گفت :\r\nاى كاش به زمين فرو ميرفتم تا خلافت پسر أبي طالب را نبينم ، اى واى كه « عثمان » را مظلوم كشتند به خدا قسم كه خونش را مطالبه خواهم كرد .\r\n« عبيد » باستنكار از او پرسيد :\r\n- چرا ؟ به خدا قسم ، خودت نخستين كسى بودى كه از عثمان كناره گرفتى و ميگفتى اين نعثل را بكشيد كه كافر شده است .\r\n- عثمان توبه كرد و بازهم او را كشتند . من گفتم و آنها نيز گفتند ولى سخن اخير من بهتر از گفتهء نخستين من است .\r\n« عبيد » از گفتار « عايشه » متعجب شد كه چگونه گفتارش با هم تناقض دارد و به او گفت : اى عايشه ( شعر )\r\n\r\n\r\n","description":"","footnote":"\r\n( 6 ) - سرف ناحيه‌اى در 6 يا 12 ميلى مكه است كه در آنجا پيامبر با ميمونه ازدواج كرد و ميمونه در همانجا پس از چندى وفات كرد . بخارى ميگويد سرف با نقطه ( شرف ) است و اين در معجم البلدان نيز آمده است .\r\n","page_name":" 250 ","page_number":254},
  {"content":"\r\n\r\n( 1 ) « سخن را ميگوئى و بعد تغييرش ميدهى ، هم باد از سوى تو است و هم باران\r\nاين تو بودى كه گفتى خليفه را بكشيد و اين توئى كه گفتى عثمان كافر شده است » .\r\nما ناگزير فرمان ترا اجرا كرديم و او را كشتيم و قاتل عثمان كسى است كه بما فرمان كشتن او را داده است .\r\nحالا هم كه عثمان كشته شده است نه سقفى بر سر ما فرود آمده و نه خورشيد و ماه گرفته است .\r\nاكنون مردم با كسى بيعت كرده‌اند كه داراى عزت و مناعت است و زشتىها را بر طرف مىكند و حق را پايدار مىسازد . تو براى جنگ جامهء نبرد مىپوشى ، ولى بدان كه خيانتكاران همچون وفاداران نيستند و عايشه پس از اين گفتگو به مكه بازگشت « 7 » .\r\nدر اينجا انسان ، سرگشته و حيران ميماند و انديشه‌اش بواقع بازمىايستد و نميتواند موقعيت و عمل « عايشه » را دريابد ، زيرا او نخستين كسى بود كه آتش انقلاب را بر ضد « عثمان » بر افروخت و ميخواست كه او را به خاك و خون كشانند . پس هم رضايت بكشتن او و هم مطالبهء خونش كارى شگفت‌انگيز است .\r\n( 2 ) « امير الشعراء شوقى » در اين باره ميگويد :\r\n« كسى خونخواهى « عثمان » را مىكند كه از او زخمها بدل دارد ، يا علت اين كارش حسدى است كه از دلش بيرون نميرود . اين كار عايشه شكافى ايجاد مىكند كه هرگز پر نخواهد شد و اين مكر زنان است كه\r\n\r\n\r\n","description":"","footnote":"\r\n( 7 ) - تاريخ طبرى ، جلد 3 .\r\n","page_name":" 251 ","page_number":255},
  {"content":"\r\n\r\nكوهها را از جاى بر مىكند » .\r\n« استاد عقاد » عقيده دارد كه « عايشه » ميخواست خلافت به « طلحه » برسد « 8 » ( 1 ) و « استاد علائلى » ميگويد :\r\nتاريخ بدرستى نمىگويد كه چرا « عايشه » بر على ( ع ) شوريد و حساب پايان كارش را نكرد و اينكه بگوئيم « عايشه » براى خونخواهى « عثمان » قيام كرد خيالى بيش نيست ، زيرا « عايشه » جاهل به احكام شريعتى كه بعنوان آن بر حكومت مركزى قيام كرد ، نبود و ميدانست كه اگر هم على ( ع ) قاتل « عثمان » باشد ، خونخواهى او بعهدهء صاحبان خون است و در صورتى كه « عثمان » فرزندانى دارد ، « عايشه » در اين مورد هيچ‌كاره است .\r\nپس « عايشه » براى خونخواهى « عثمان » برنخاست بلكه علتهائى ديگر در كار بود كه تاريخ از بيان آنها ساكت است و بصراحت سخن نمىگويد .\r\nآنچه به نظر درست مىآيد ، آن است كه مسئلهء دارودستگى در اين جريان دخالتى شديد داشته است ، حتى اين مسأله در ميان زنان پيامبر هم حاكم بوده چنان كه « ام سلمه » طرفدار حزب محافظين ( طرفداران على ) بوده و « عايشه » طرفدار حزب « طلحه » و « زبير » بشمار مىآمده است و اين احزاب در زمان حيات پيامبر نيز وجود داشته و گروهى از زنان پيامبر پيرو حزب « ام سلمه » و بعضى پيرو دستهء « عايشه » بوده‌اند و شك نيست كه اين حزبيت بوسيلهء اين دو همسر پيغمبر بوجود آمده و بعدا جنبهء عمومى يافته است . « 9 »\r\n\r\n\r\n","description":"","footnote":"\r\n( 8 ) - عبقرية الامام على .\r\n( 9 ) - سيرة الحسين .\r\n","page_name":" 252 ","page_number":256},
  {"content":"\r\n\r\nدر هر صورت اگر خروج « عايشه » بر على ( ع ) بواسطهء اعادهء خلافت به قبيلهء تيم بوده چنان كه « استاد عقاد » معتقد است كه اگر بواسطهء يك رقابت پنهانى حزبى كه در اندرونش مىخليده چنان كه « استاد علائلى » ميگويد ، بهر جهت اين حركت نادرست كه از طرف « عايشه » بر ضد خلافت على ( ع ) انجام يافت ، صدمه‌اى سخت و ضربت كوبنده‌اى بر حكومت عادلانهء على بود ، زيرا راه را براى ديگر مخالفان باز كرد و بديگر ياغيان فرصت و اجازه داد كه بر عليه خلافت امير المؤمنين قيام كنند و ما هرگز نميتوانيم دليلى بر تبرئهء « عايشه » در اين جنايت بزرگ و رفع مسئوليت او پيدا كنيم .\r\n( 1 ) « عايشه » در سخنرانى خود كه در مكه انجام شد ، قيام خود را بر ضد خلافت على ( ع ) اعلام كرد و بسخن در برابر جمع ايستاد و گفت :\r\nاى مردم !\r\nمردم همه گوش شدند تا بشنوند ام المؤمنين چه سخنى دربارهء هدايت و ارشاد آنها ميراند ، عايشه گفت :\r\n« شورشيان و بىسروپايان شهرستانى و دهاتى و بردگان مدينه فراهم آمدند تا مقتول قطعه‌قطعه‌شدهء ديروز را در موج فتنه فرو برند و جوانان تازه كار را روى كار آورند ، قبلا هم دندانهايشان را تيز كرده بودند .\r\nخليفهء مقتول با آنكه كارهاى درستى انجام داده بود و غير از آنها كار ديگرى درست نبود ، تا آنجا كه توانست بدرخواستهاى آنان عمل كرد و براى اصلاح امور مردم نظرشان را محترم شمرد و نارضائيهاشان را بر طرف ساخت و چون بهانه‌اى برايشان باقى نماند ، به تجاوز كارى پرداختند و كردارشان با\r\n\r\n","description":"","footnote":"","page_name":" 253 ","page_number":257},
  {"content":"\r\n\r\nگفتارشان يكى نبود .\r\n( 1 ) بالاخره خون محترمى را در شهر محترمى ريختند و مال مردم را به حرام بردند و در ماه حرام بجنگ پرداختند .\r\nبه خدا قسم انگشت « عثمان » بهتر است از يك طبقهء زمين كه پر از امثال ايشان باشد .\r\nنجات شما مردم در قيام بر ضد آنهاست تا با گوشمالى آنها ، ديگران هم شكست خورند و پراكنده شوند .\r\nبه خدا قسم اگر گناهكارى مورد ستم قرار گيرد همچون طلائى كه در كوره از آلايش پاك شود يا جامه‌اى كه با آب از پليديها پاكيزه گردد ، گناهان آن ستمديده هم محو خواهد شد » .\r\nاستاد « عبد الفتاح مقصود » مىگويد :\r\n« پس از اين گفتار ، بين مردم تفرقه افتاد در صورتى كه شايسته بود در چنين هنگامه‌اى همهء مردم متحد و يك‌زبان باشند . پس ام المؤمنين آنها را به چه ميخواند ؟ و ميخواهد مردم را بكجا بكشاند ؟ به جنگ با شورشيان و اوباش ؟ يا به حملهء مدينه كه خليفهء برگزيدهء مردم در آنجاست » « 10 » .\r\n( 2 ) « عايشه » با اين قيامش ضربهء كوبنده‌اى - به صورت زشتترين تمردها - بر خلافت مشروع امام وارد كرد و پارگى شديدى در انسجام مقام خلافت پديد آورد و شكافى ژرف در صفوف مسلمين ايجاد نمود .\r\nدعوت « عايشه » را گروهى از حكمرانان بركنارشدهء « عثمان » و خويشان و نزديكانش پذيرفتند و همچنين عده‌اى از سودپرستانى كه حكومت امام را منافى منافع نارواى خود ميدانستند به آنها پيوستند\r\n\r\n\r\n","description":"","footnote":"\r\n( 10 ) - الامام على ، جلد 2 .\r\n","page_name":" 254 ","page_number":258},
  {"content":"\r\n\r\nو گروهى از مردم ساده كه به هر صدائى رنگ مىپذيرند ، به اين جمعيت گرويدند . همهء اينها دعوت « عايشه » را قبول كردند و در برابر فرمانش گردن نهادند .\r\nكارگردانهاى فتنه بفكر افتادند كه براى جنگ و شورش كدامين شهر را انتخاب كنند ، آيا بمدينه روند ، كه ورود به آن ممكن نيست آيا بشام روند كه در آنجا مردان و سرمايه‌هائى فراوان وجود دارد و پسر عموى « عثمان » كه « معاويه » است بر آنجا حكم ميراند و بنى اميه هرگز بچنين كارى رضايت نمىدهند ، زيرا شام مركز فرمانروائى آنهاست و آنجا براى شورشيان پناهگاهى است اگر دچار مخاطره‌اى شوند .\r\nپس تصميم گرفتند كه بمدينه و شام نروند و به « بصره » كه محل نفوذ قبلى آنهاست كوچ كنند . بنابراين ، جارچى در مكه فرياد زد :\r\nاى مردم ! ام المؤمنين و « طلحه » و « زبير » قصد « بصره » دارند پس هر كس ميخواهد به اسلام عزت بخشد و با قاتلان « عثمان » كه خونش را در بىگناهى ريختند ، بجنگد آمادهء حركت شود و اگر هزينهء سفر و مركب سوارى ميخواهد ، بستاد سپاه مراجعه كند .\r\nبا چنين فريادى ، طبل جنگ بصدا در آمد و سپاهيان اسلحه برداشتند و توشه برگرفتند و آمادهء حركت شدند .\r\n« يعلى بن اميه » چهار صد هزار درهم به شورشيان كمك كرد و هفتاد مرد را با خود همراه آورد و مردم را به حركت بسوى بصره برانگيخت « 11 » .\r\n\r\n\r\n","description":"","footnote":"\r\n( 11 ) - يعلى بن امية بن ابو عبيدهء تميمى از طرف عمر فرماندار يكى از نواحى يمن بود و عثمان او را حكومت صنعاء را بخشيده مداينى مىنويسد كه يعلى فرمانده سپاه يمن بود و چون خبر قتل عثمان را شنيد براى حمايت از او بمدينه حركت كرد\r\n","page_name":" 255 ","page_number":259},
  {"content":"\r\n\r\n( 1 ) پيش از آنكه قافلهء جنگجويان آمادهء حركت شود ، « ام سلمه » همسر پاكدامان پيامبر به نزد « عايشه » آمد شايد او را با انديشهء استوارش از حركت بازدارد و به « عايشه » گفت :\r\n- تو ديروز مردم را بر قتل « عثمان » برمىانگيختى و بدترين سخنان را درباره‌اش مىگفتى و پيركفتارش مىناميدى و در برابر به پايگاه بلند على ( ع ) در پيشگاه پيامبر آگاهى .\r\nآيا بيادت بياورم .\r\n- بلى .\r\n- آيا به ياد مىآورى كه روزى رسول خدا از قديد ، بمدينه بازگشته بود و با على خلوت كرد و اين خلوت و مذاكره مدتى طول كشيد ؟ ! تو ميخواستى بر آنها در آئى و من ترا بازداشتم اما سخن مرا نشنيدى بر آنها وارد شدى ، ولى پس از لحظه‌اى گريان بازگشتى ، مىگفتم چرا ميگرئى ؟\r\nگفتى بر آنها وارد شدم و ديدم با يكديگر به آهستگى سخن مىگويند ، من به على گفتم از هر نه روز پيغمبر خدا يك روز به من ميرسد و تو اى پسر ابو طالب همين يك روز را هم به من نمىبينى ؟ پيامبر با نهايت خشم به من نگاه كرد و در حالى كه چهره‌اش از شدت غيظ سرخ شده بود\r\n\r\n\r\n","description":"","footnote":"\r\nو در بين راه از شتر افتاد و پايش شكست بعد به مكه آمد و پس از مراسم حج ، مردم را بخونخواهى عثمان برانگيخت و چهار صد هزار درهم به « زبير » كمك كرد و هفتاد سوار از قريش را به همراه سپاه حركت داد شتر عايشه نيز كه عسكر نام داشت و در جنگ جمل عايشه بر آن سوار بود از اهدائيهاى يعلى بود اما چون عايشه در جنگ جمل شكست خورد ، به امام على ملحق شد و از ياران آن حضرت شد و در صفين در صف ياران امام كشته شد ( اسد الغابه ، جلد 5 ) .\r\n","page_name":" 256 ","page_number":260},
  {"content":"\r\n\r\nفرمود : ( 1 ) عايشه برگرد ، به خدا قسم هر كس از خاندانم يا از مردمان ديگر على را دشمن بدارد ، از ايمان خارج شده است . و من به همين جهت ، پشيمان و خشمگين بازگشتم .\r\n- بله به ياد مىآورم .\r\n- بازهم بيادت بياورم ؟\r\n- بله .\r\n- ام سلمه جريان جانشينى على ( ع ) را از زمان پيامبر برايش گفت :\r\n- آن را هم به ياد دارم .\r\n- پس چرا بر ضد امام خروج مىكنى ؟\r\n- براى اصلاح كار مردم قيام كرده‌ام و اميدوارم خداوند به من پاداش خير دهد .\r\n- خودت ميدانى ، ولى فكر كن .\r\n« عايشه » كمى فكر كرد و استوارى و حقيقت خواهى را در گفتار « ام سلمه » دريافت و بلافاصله دستور داد بين مردم ندا كنند ، ام المؤمنين در مكه ميماند ، شما هم حركت نكنيد .\r\n« طلحه » و « زبير » از اين خبر وحشتناك ، مضطرب شدند و مخفيانه به پيش « عايشه » رفتند و علت را پرسيدند .\r\n« عايشه » گفتار « ام سلمه » را بر آنها بيان كرد ، ولى آن دو نفر اين قدر بالتماس افتادند و مجامله كردند ، تا « عايشه » را از عقيده‌اش برگردانيدند و دوباره « عايشه » آمادهء حركت شد « 12 » .\r\n« عايشه » بر شترى كه نامش عسكر بود سوار شد و پيشاپيش انبوه\r\n\r\n\r\n","description":"","footnote":"\r\n( 12 ) - شرح نهج البلاغهء ابن ابى الحديد ، فائق زمخشرى .\r\n","page_name":" 257 ","page_number":261},
  {"content":"\r\n\r\nسپاهيان به راه افتاد .\r\n( 1 ) او مىرفت تا وحدت مسلمين را در هم شكند و جز مبارزه با خلافت على ( ع ) انديشه‌اى در سر نداشت . در اين حال « سعيد بن عاص « 13 » » بنزدش آمد و گفت :\r\n- ام المؤمنين ! بكجا ميروى ؟\r\n- به بصره .\r\n- در آنجا چه كار دارى ؟\r\n- به خونخواهى « عثمان » ميروم .\r\n- « سعيد » با صدائى بلند و مسخره‌آميز خنديد و گفت : قاتلان « عثمان » همراه خودت هستند .\r\n« عايشه » از او رو برگردانيد و برفت . در اين حال « مروان بن حكم » به او رسيد و گفت :\r\n- تو هم به « بصره » ميروى ؟\r\n- بله ، بخونخواهى « عثمان » ميروم .\r\n\r\n\r\n","description":"","footnote":"\r\n( 13 ) - سعيد بن عاص بن سعيد بن اميه در سال اول هجرى به دنيا آمد ، پدر كافرش را على ( ع ) در جنگ بدر كشت او از فصيحان عرب بود و عثمان او را حاكم كوفه ساخت و بعد او را بر كنار كرد و وليد را بجايش فرستاد و باز وليد را بر كنار كرد و سعيد را دوباره بر كوفه فرستاد اهل كوفه او را بازگردانيدند و به عثمان نوشتند ، ما نيازى به وليد و سعيد تو نداريم سعيد مردى خشن و نيرومند و مسلط بوده و چون عثمان كشته شد در خانه‌اش نشست و در جنگهاى جمل و صفين شركت نكرد و چون معاويه روى كار آمد او را والى مدينه كرد و بعد مروان را به اين مقام برگماشت و اين دو نفر پشت سر هم بر مدينه حكومت ميكردند او در زمان خلافت معاويه در سال 59 هجرى در گذشت ( الاستيعاب ) .\r\n","page_name":" 258 ","page_number":262},
  {"content":"\r\n\r\n- اين قاتلان عثمانند كه همراه تو هستند و به « طلحه » و « زبير » اشاره كرد و گفت :\r\n- اين دو مرد كشندگان عثمانند كه به طمع خلافت برخاسته‌اند و چون آن را بدست آورند ، خواهند گفت : خون را به خون ميشويم و گناه را بتوبه بر طرف مىسازيم « 14 » .\r\n« سعيد » در اين مورد به حق سخن گفت ، ولى آنها با گوشهاى سنگين خود سخنش را نشنيدند چون فكرشان متوجه قدرت و بدست گرفتن حكومت بود .\r\n( 1 ) قافله به راه افتاد و بيابانها را پيمود تا به جائى رسيد كه آن را « حوأب » مىگفتند « 15 » .\r\nسگهاى « حوأب » به جلوى كاروان آمدند و با فريادها و زوزه‌هاى - بلند پارس كردند . « عايشه » از فرياد سگها ناراحت شد و به « محمد » پسر « طلحه » « 16 » گفت : اينجا كجاست ؟\r\n\r\n\r\n","description":"","footnote":"\r\n( 14 ) - الامامة و السياسة .\r\n( 15 ) - حواب ناحيه‌اى است در راه بصره ، ابو منصور ميگويد سگهاى آنجا به كاروان عايشه پارس كردند و عايشه اين شعر را گفت : اينجا آب حواب است كه پس از اين يا به پيروزى مىرسم و بالا ميروم و يا پائين مىافتم ( معجم البلدان ) .\r\n( 16 ) - محمد پسر طلحه قرشى تميمى است ، پدرش او را روز ولادتش بحضور پيغمبر آورد و پيغمبر دست بسرش كشيد و او را محمد نام نهاد و كنيه‌اش را ابو القاسم گذارد ، محمد در جنگ جمل كشته شد اما طرفدار على ( ع ) بود ، حضرت بر كشتهء او گذشت و گفت او در راه خدمت بپدرش كشته شد .\r\nپدرش او را بميدان جنگ فرستاد و محمد زره خود را بيرون كرد و انداخت و به هر كس به او حمله ميكرد ميگفت تو را بسورهء حم قسم مىدهم مردى به محمد حمله كرد و او را كشت و اين شعر را بخواند :\r\n","page_name":" 259 ","page_number":263},
  {"content":"\r\n\r\n- آب حواب است اى ام المؤمنين !\r\n( 1 ) « عايشه » فريادى بر آورد و همچنان مىناليد گويا پاره‌اى از قلب گداخته‌اش از زبانش شعله مىكشد و با نهايت اندوه و حسرت گفت :\r\n- من حتما بايد برگردم .\r\n- چرا ؟ اى ام المؤمنين !\r\n- از پيامبر شنيدم كه بزنانش فرمود گويا مىبينم بيكى از شما زنان ، سگهاى « حواب » پارس كنند و آنگاه به من گفت : اى حميراء ! نكند آن زن تو باشى .\r\n- بيا برويم خدايت رحمت كند اين حرفها را كنار بگذار .\r\n« عايشه » به اين سخن قانع نشد و همچنان از حركت بازايستاد .\r\n« طلحه » و « زبير » به سختى ناراحت شدند ، زيرا « عايشه » پرچم سپاه آنها بود و اگر او برمىگشت ، رشتهء سپاهشان از هم مىگسست و آرزوهاشان بر باد ميرفت و همين « عايشه » بود كه سپاهيان بخاطر او مجتمع شده و به حركت افتاده بودند و اكنون اگر « عايشه » كنار رود ، همهء سپاهيان پراكنده ميگردند .\r\n\r\n\r\n","description":"","footnote":"\r\nمرد كم آزارى كه چشمها او را مسلمان ميديد مردم را به آيات خداوندى قسم ميداد\r\nمن نيزه‌ام را به پيراهنش فرو بردم و او با دست و دهانش بر خاك افتاد ، او گناهى نداشت جز آنكه از على ( ع ) پيروى نمىكرد\r\nو هر كس كه از حق پيروى نكند ستمكار است\r\nاو سورهء حم را به ياد من آورد ولى نيزه بجانش افتاد اى كاش قبل از جنگ بچنين كارى مىپرداخت گفته مىشود قاتل او كعب بن مدلج يا معاوية بن شداد بوده است ( الاستيعاب )\r\n","page_name":" 260 ","page_number":264},
  {"content":"\r\n\r\n( 1 ) ناچار گواهان دروغگوئى كه قبلا ايمان آنها را خريده بودند ، بحضور « عايشه » آوردند و آنها به خدا قسم خوردند كه اينجا آب حواب نيست و به اين وسيله توانستند « عايشه » را از عقيده‌اش برگردانند « 17 » .\r\nكاروان سپاهيان به راه خود ادامه داد و بيابانها را طى كرد تا به نزديكى بصره رسيد . « عثمان بن حنيف » « 18 » والى « بصره » بجانب بصره آمد و از ورودشان به شهر جلوگيرى كرد و گفت :\r\nاى مردم ! شما با خدا بيعت كرديد و دست خدا بالاى دستهاست و هر كس پيمان بشكند بزيان خويش عمل كرده و آن كس كه به پيمان خدا وفادار بماند به زودى خداوند به او پاداشى بزرگ عنايت خواهد كرد .\r\nبه خدا قسم اگر على ( ع ) بداند كسى ديگر از او به خلافت سزاوارتر است كنار ميرود ، و اگر مردم به ديگرى بيعت ميكردند ، على ( ع ) هم\r\n\r\n\r\n","description":"","footnote":"\r\n( 17 ) - الامامة و السياسة و در مروج الذهب و تاريخ يعقوبى آمده كه اين نخستين شهادت دروغى بود كه در اسلام داده شد .\r\n( 18 ) - عثمان بن حنيف انصارى از قبيلهء اوس است او از طرف عمر والى شد و بعد هم امام امارت بصره را به او واگذارد و چون امام از بصره خارج شد ، او را از بصره برداشت و عبد اللّه عباس را بجايش گذاشت ، گفته شده كه عمر بن خطاب با اصحاب مشورت كرد كه چه شخصى را به عراق بفرستد و همه عثمان بن حنيف را انتخاب كردند و گفتند او را اگر بجاى مهمترى هم بفرستى به خوبى اداره مىكند چون داراى بينش و معرفت و خرد و تجربه است .\r\nعمر به انتصاب عثمان بن حنيف بر سرزمين عراق شتاب كرد و عثمان بر هر جريب زمين كه آب به آن ميرسيد و آباد و سبز بود ، يك درهم پول و يك كيل غله مقرر داشت و ميزان اين ماليات قبل از مرگ عمر از اين قرار به صد ميليون بالغ گرديد عثمان پس از حادثهء بصره ، در كوفه ساكن گرديد و تا زمان معاويه همانجا ماند ( الاستيعاب ) .\r\n","page_name":" 261 ","page_number":265},
  {"content":"\r\n\r\nمىپذيرفت و فرمان ميبرد . او به هيچ يك از ياران پيامبر نيازى ندارد ، وى هيچ‌كس به به او بىنياز نيست . او در همهء امتيازات ياران پيامبر شريك است ولى هيچ‌كس را در ارزندگيهاى على ( ع ) شركت و سهم ندارد .\r\n( 1 ) « طلحه » و « زبير » با امام بيعت كردند ، ولى نظر خدائى نداشتند .\r\nلذا قبل از شيرخوارگى خود را از شير بازگرفتند و شيرخوارگى قبل از ولادت و به ولادت قبل از حاملگى شتاب كردند و پاداش خدا را از بندگانش خواستند و گمان كردند كه به زور بيعت را پذيرفته‌اند .\r\nاگر آنها به زور بيعت را پذيرفتند چون از شخصيتهاى قريش بودند ميتوانستند حرف خودشان را بزنند و تسليم نشوند . حقيقت آنست كه افكار عامه آن را بپذيرد و تمام مردم بر بيعت على يك‌زبانند ، پس شما مردم چه ميگوئيد ؟\r\nآنگاه « حكيم بن جبله » بسخن آمد و در يك حماسهء آتشين كه گوياى عقيده و ايمانش بود چنين گفت :\r\nرأى من اينست كه اگر اينها بخواهند وارد شهر شوند با آنها بجنگيم و اگر همين جا بايستند رويارويشان باشيم ، به خدا قسم من باكى ندارم كه يك تنه « طلحه » و « زبير » را بكشم ، هر چند زندگى خود را دوست بدارم ، در راه خدا هيچ ترسى ندارم و هيچ وحشت و غيرت و نابكارى و دگرگونى حال از حركتم بازنميدارد .\r\nاين دعوتى است كه هر كس در راه آن كشته شود ، شهيد است و هر كس زنده بماند ، سعادتمند است و شتاب در كار خدا پيش از پاداش بهتر از تأخير آنست و اينك من و قبيلهء ربيعه آمادهء دفاع از بصره هستيم « 19 » .\r\n\r\n\r\n","description":"","footnote":"\r\n( 19 ) - الامامه و السياسة .\r\n","page_name":" 262 ","page_number":266},
  {"content":"\r\n\r\nبا چنين وضعى ، مردم « بصره » براى مبارزه با تجاوز آماده شدند تا اگر جنگى در گرفت بمقابلهء آنها پردازند .\r\n( 1 ) در اين وقت ، نيروى « عايشه » به مدافعين « بصره » حمله برد و زنگ جنگ بصدا در آمد و برخوردهاى شديدى بين طرفين بوقوع پيوست كه گروهى كشته شدند و برخى مجروح گشتند .\r\nولى پسر حنيف طرفدار صلح و سلامت بود و نميخواست آتش جنگ شعله گيرد ، به همين جهت با آنها پيمانى موقت بست تا فرمان امام به او رسد .\r\nامام آمادهء نبرد « شام » بود ، چون « معاويه » رسما سركشى خود را نسبت به مقام خلافت اعلام داشته و بيعت امام را ردّ كرده بود .\r\nدرحالىكه امام در كار تهيهء وسائل نبرد با « معاويه » بود خبر شورش مردم مكه به او رسيد كه بتحريك « طلحه » و « زبير » و « عايشه » بنام خون - خواهى « عثمان » برخاسته بودند . امام از تفرقهء امت ترسيد و دانست كه خطر آنها از تمرد « معاويه » مهمتر است و شرّشان از شرارت « معاويه » شديدتر و اگر فورى اين آتش فتنه را خاموش نسازد ، ممكن است اساس خلافت بتزلزل افتد .\r\nپس آمادهء نبرد آنها شد و باقيمانده‌هاى ياران پيامبر از مهاجر و انصار به همراه او آمدند و سپاه على ( ع ) شتابان از مدينه بيرون آمد تا قبل از اينكه آنها بيكى از شهرها حمله كنند جلوگيرشان شود و چون به « ربذه » « 20 »\r\n\r\n\r\n","description":"","footnote":"\r\n( 20 ) - ربذه يكى از دهكده‌هاى مدينه است كه از آن سه ميل فاصله دارد كه ابو ذر صحابى شهير پيامبر در آنجا مدفون است در ربذه حوادث و جنگهاى مختلفى روى داد تا اينكه در سال 319 ويران شد ( معجم البلدان ) .\r\n","page_name":" 263 ","page_number":267},
  {"content":"\r\n\r\nرسيدند شنيدند كه شورشيان بسوى « بصره » در حركتند . امام چند روزى در « ربذه » باقى ماند تا فرمانش را صادر كند .\r\n( 1 ) در اينجا « طبرى » حديثى مشكوك مىآورد كه مسلم است چنين خبرى ساختگى است او مىنويسد : حسن ( ع ) در « ربذه » بحضور امام آمد و گفت به تو پيشنهادهائى دادم و همه را ردّ كردى و اكنون گرفتار جنگ شده‌اى و ياورى ندارى .\r\n- تو هميشه مينالى چه پيشنهادى كردى كه انجام ندادم ؟\r\n- روزى كه « عثمان » در محاصره بود گفتم از مدينه خارج شو ، تا در وقت كشتنش آنجا نباشى .\r\nو بعد از قتل « عثمان » گفتم بيعت مردم را مپذير تا همهء مردمها از شهرهاى مختلف بيايند و با تو بيعت كنند و چون طلحه و زبير شوريدند گفتم در خانه بنشين تا كار اصلاح شود و اگر فسادى پديد آمد بدست ديگران باشد و تو هيچ‌كدام از اين پيشنهادها را نپذيرفتى .\r\nامام پاسخ داد : پسرم ! اينكه گفتى در روزهاى محاصرهء « عثمان » از مدينه خارج شوم آن روزها منهم مثل « عثمان » در تنگناى محاصره بودم و اينكه گفتى خلافت را قبول نكنم تا مردم همهء شهرها بيايند بايد بگويم در اين مورد رأى مردم مدينه اصالت دارد و من نخواستم كه تقاضاى آنها را ردّ كنم .\r\nو اما پيشنهاد تو در موقع شورش « طلحه » و « زبير » اين اهانتى به امت مسلم است . به خدا قسم من از هنگامى كه خلافت يافته‌ام مرتبا مقهور اين خيانتها بوده‌ام و به آنچه سزاوار آن بوده‌ام نرسيده‌ام و اما اينكه گفتى در خانه‌ات بنشين در اين صورت با وظايفى كه دارم چه كنم ؟ !\r\n\r\n","description":"","footnote":"","page_name":" 264 ","page_number":268},
  {"content":"\r\n\r\n( 1 ) آيا ميخواهى همچون كفتار در مغاره‌ام محصور شوم و مردم من را صدا بزنند در اينجا چاره‌اى نيست جز اينكه بالاخره به زانو در آيد و بيرون شود . در اين صورت چون دربارهء مسئوليت زمامدارى خود بينديشم راه را براى كسانى كه در آن طمع ميورزند باز گذارده‌ام ، پس اى پسر دست از سرم بردار « 21 » .\r\nدر بيهودگى اين خبر همين كافى است كه جسارتى از حسن ( ع ) را نسبت به پدر و عصيانى از امام را نسبت بفرزندش متضمن است و آنچه يقين داريم اينكه تربيت اسلامى بلندى كه حسن ( ع ) به آن پرورش يافته او را از چنين سخنى نسبت به امام بازمىدارد و او بيش از هر كس بموقعيت عظيم مقام امامت آگهى دارد چنان كه دربارهء آن حضرت پس از شهادتش گفت :\r\nپيشينيان و آيندگان هيچ‌كدام در مقام عمل بمرتبهء پدرم نمىرسند .\r\nدر اين صورت چگونه حسن ( ع ) بپدرش اشتباه و خطا نسبت ميدهد و او را نافرمان مىشمارد .\r\nو اين خبر شباهت بگفتهء « ابن قتيبه » دارد كه گفته است حسن ( ع ) پدرش را بقبول خلافت بر مىانگيخته است و ما عدم صحت آن را بيان داشتيم .\r\n( 2 ) استاد « عبد الوهاب نجار » هم بچنين خبر ساختگى و دروغ صحه گذاشته و مىافزايد : على ( ع ) هم در اين موقعيت حرف « عثمان » را زده كه مىگفت : من جامهء خلافت را كه خداوند بر من پوشانيده بيرون نمىآورم\r\n\r\n\r\n","description":"","footnote":"\r\n( 21 ) - تاريخ طبرى ، جلد 3 - اين خبر از دو طريق روايت شده يكى از مروان بن عبد الرحمن و ديگرى از عرنى و هر دو در گفته‌هاى خود مورد اطمينان نيستند و كتب رجال هم آنها را موثق نميدانند .\r\n","page_name":" 265 ","page_number":269},
  {"content":"\r\n\r\nو اين عذرى بود كه اگر كسى خواستار سعادت مسلمانان بود بر زبان نمىراند و اين پوزش درست مثل عذر غلط دولتهاى استعمارى است كه مىگويند چاره‌اى نداريم جز اينكه زنجير استعمار را بر گردن ملتهاى استعمار زده بيندازيم و بر آنها و بر بنيانهاى زندگانيشان همچنان چيره باشيم . « 22 »\r\n( 1 ) و اين جسارتى است بمقام والاى امير المؤمنين ( ع ) زيرا آن حضرت هيچ‌گاه اشتياق و طمعى بمقام زمامدارى مردم نداشت مگر اينكه حق را پايدار بدارد و پرچمهاى عدالت را بر افرازد و دليل چنين حقيقتى گفتگوى آن حضرت با « عبد اللّه عباس » است كه چون امام كفش خود را وصله ميكرد متوجه پسر عباس شد و گفت :\r\n- پسر عباس اين كفش به چند مىارزد ؟\r\n- هيچ ارزشى ندارد\r\n- به خدا قسم اين كفش پاره را از حكومت بر شما دوست‌تر دارم مگر آنكه حقى را بر پاى دارم يا باطلى را براندازم .\r\nپس اينكه استاد « نجار » امام را بدول استعمارى شبيه ميداند ، گفتارش زائيدهء ستم و نادانى است ، زيرا استعمارگران مرتكب جنايتها و تجاوزگريها و حيله‌ها و شقاوتها ميشوند و امام در روزگارش فضيلت و برابرى و عدل و حقيقت را نمودار ساخت تا اندازه‌اى كه بين برادرش عقيل و ديگر توده‌هاى ناشناس هرگز فرقى نگذاشت و تاريخ از اين همه عظمت و افتخار از آثار پاك زمامدارى حق و برابرى او سرشار است .\r\n\r\n\r\n","description":"","footnote":"\r\n( 22 ) - الخلفاء الراشدون ، سيد سعيد افغانى در كتاب عائشه و سياست به رأى نادرست استاد نجار پاسخ داده است .\r\n","page_name":" 266 ","page_number":270},
  {"content":"\r\n\r\n( 1 ) امام نمايندگان و نامه‌هائى براى مردم كوفه فرستاد و آنها را به يارى خويش و نصرت حق فرا خواند .\r\nاز طرف امام ، « محمد بن ابى بكر » و « محمد بن جعفر » « 23 » براى ديدار مردم كوفه و « ابو موسى اشعرى » حاكم آنجا ، اعزام شدند و نامه‌اى با خود بردند كه امام چنين نوشته بود :\r\n« من در ميان مردم شهرهاى اسلامى شما را انتخاب كردم و از شما در اين حادثه كمك ميخواهم ، پس دين خدا را يارى كنيد و ياور ما باشيد و به حمايت ما برخيزيد ، برنامهء اصلاحى ما ايجاد برادرى بين مسلمانان است .\r\nهر كس چنين هدفى را دوست دارد و بر ميگزيند دوستدار حقيقت است و هر كس با ما دشمنى مىكند با عدالت دشمنى كرده و از حق چشم پوشيده است » « 24 » .\r\nنمايندگان امام بيابانها را طى كردند و بكوفه رسيدند و نامهء امام را به « ابو موسى » سپردند ولى گوش شنوائى در آن مرد نديدند او از قيام\r\n\r\n\r\n","description":"","footnote":"\r\n( 23 ) - محمد بن جعفر بن أبي طالب هاشمى نخستين فرزندى از مهاجرين است كه نام محمد يافت ، گفته شده او در حبشه به دنيا آمد و با ام كلثوم دختر على ( ع ) ازدواج كرد . گويند : در شوشتر طى جنگى كشته شد و بعضى گويند در صفين با عبيد اللّه عمر جنگ كرد و در اين حادثه هر دو كشته شدند ( الاصابه ) در اسد الغابه آمده كه چون خبر مرگ جعفر بن أبي طالب به پيغمبر رسيد به خانهء او رفت و فرمود فرزندان او را بياوريد ، عبد اللّه و محمد و عون را آوردند و حضرت آنها را بر دامن نشانيد و گفت من دوست اينها در دنيا و آخرتم و محمد به عمويم أبي طالب شبيه است .\r\n( 24 ) - تاريخ طبرى .\r\n","page_name":" 267 ","page_number":271},
  {"content":"\r\n\r\nمردم بنفع امام جلوگيرى ميكرد و هر چه مردم با او دربارهء همراهى على ( ع ) سخن مىگفتند موافقت نمىكرد بطورى كه اقدامات نمايندگان امام نتيجه‌اى نبخشيد و هر چه با شدت و صراحت با او سخن مىگفتند او بر نافرمانى خود باقى بود و مىگفت به خدا قسم بيعت عثمان بر گردن من و بر عهدهء امام شماست و اگر چاره‌اى جز جنگ نيست نخست بايد قاتلان عثمان كيفر يابند « 25 » .\r\n( 1 ) نمايندگان جريان را بتفصيل براى امام نوشتند و او را از نقشه‌هاى فريبكارانهء « ابو موسى » آگاه ساختند . امام ، « هاشم مرقال » را بسوى « ابو موسى » فرستاد و در نامه‌اى به او چنين نوشت :\r\n« من هاشم را بجانب تو فرستادم تا مردم را بسيج كند پس همه را آمادهء نبرد كن ، زيرا من ترا والى كوفه كردم كه در اقامهء حق ياورم باشى » .\r\nهاشم وارد كوفه شد و با « ابو موسى » بمذاكره پرداخت ولى او همچنان در انديشهء نادرستش پافشارى ميكرد ، ابو موسى ، « سائب بن مالك اشقرى » را خواست و به او گفت :\r\n- رأى تو در اين باره چيست ؟\r\n- فرمانى را كه به تو نوشته‌اند اطاعت كنى .\r\n- من چنين نخواهم كرد .\r\n« ابو موسى » همچنان در عناد و نافرمانى خويش باقى ماند ، هاشم نامه‌اى به امام نوشت و او را از سست‌همتى « ابو موسى » و شكست سفارت خويش آگاه كرد .\r\n\r\n\r\n","description":"","footnote":"\r\n( 25 ) - تاريخ طبرى .\r\n","page_name":" 268 ","page_number":272},
  {"content":"\r\n\r\n( 1 ) امام براى چهارمين بار نمايندگانى متشكل از فرزندش حسن ( ع ) و « عمار ياسر » به كوفه فرستاد و نامه‌اى نوشت كه طى آن « ابو موسى » از حكومت كوفه بر كنار شد و « قرظة بن كعب » « 26 » بجايش منصوب گرديد و امام به « ابو موسى » چنين نگاشت :\r\n« اما بعد ، من مىبينم كه تو خود را از جهادى كه بهره‌اى در آن ندارى بر كنار مىسازى و فرمان مرا نميبرى ، من حسن بن على و عمار ياسر را فرستادم تا مردم را آمادهء جنگ سازد و قرظة - بن كعب را والى كوفه ساختم ، پس از كارگزارى ما درحالىكه رانده و ناپسنديده‌اى بكنار رو و اگر اين فرمان را نپذيرى دستور دادم ترا از مقامت پائين اندازند » .\r\nچون حسن ( ع ) بكوفه رسيد ، مردم دسته دسته بسويش آمدند و با صداى بلند اعلام اطاعت و فرمانبرى كردند و حسن ( ع ) بركنارى « ابو موسى » را بمردم خبر داد و او را بخوارى و بيچارگى كشانيد ، ولى « ابو موسى » بازهم دست‌بردار نبود و تصميم داشت همچنان بزمامدارى باقى بماند و فرمان امام را نپذيرد پس با « عمار » سخن از قتل « عثمان » بميان آورد و دنبال بهانه‌هائى مىگشت كه جريان را طول دهد شايد\r\n\r\n\r\n","description":"","footnote":"\r\n( 26 ) - قرظة بن كعب انصارى در التزام پيامبر در جنگ احد و ديگر غزوات شركت كرد و در زمان عمر شهر رى را به تصرف در آورد و او يكى از ده نفرى است كه عمر براى تعليم مردم كوفه به آنجا فرستاد ، على ( ع ) او را پس از عزل ابو موسى بفرماندارى كوفه فرستاد و چون بصفين رفت او را با خود برد و ابو مسعود بدرى را بجايش فرستاد ، قرظه در جنگهاى على ( ع ) با دشمنان جنگيد و در زمان خلافت آن حضرت در خانه‌اى كه در كوفه ساخته بود ، در گذشت و امام بر او نماز گذارد ( الاستيعاب ، جلد 3 ) .\r\n","page_name":" 269 ","page_number":273},
  {"content":"\r\n\r\nبرايش راه فرارى پيش آيد و بعد « عمار » و على ( ع ) را متهم به قتل « عثمان » كرد تا مردم را از اطاعت امام بازدارد ، به همين جهت به عمار گفت :\r\n( 1 ) - اى ابا يقظان ، تو هم در ميان شورشيان افتادى و بر امير المؤمنين عثمان تاختى و همكار جنايتكاران شدى ؟\r\n- من چنين كارى نكرده‌ام بىجهت به من بدگوئى نكن .\r\nامام حسن رشتهء مجادله را قطع كرد و به « ابو موسى » گفت :\r\n- اى ابو موسى ! مردم را از حمايت ما بازمدار . و آنگاه به نرمى و محبت فرمود :\r\n- اى ابو موسى ! به خدا قسم ، ما جز اصطلاح كار مردم هدفى نداريم و هيچ‌كس مثل امير المؤمنين از باطل وحشت ندارد .\r\n« ابو موسى » حيران ماند و از مجادله و سركشى بازايستاد و به حسن ( ع ) گفت :\r\n- راست مىگوئى پدر و مادرم فدايت باد ولى آن كس كه با او مشورت مىكنند ، بايد امين باشد .\r\n- بله .\r\n- شنيدم كه پيامبر فرمود : به زودى فتنه‌هائى فرا ميرسد كه در آن فتنه ، هر كس بنشيند بهتر است كه برخيزد و هر كس كه برخيزد بهتر است كه راه برود و پياده از سواره بهتر است ، خداوند ما را برادر يكديگر قرار داده و خون و مال ما را بر يكديگر حرام ساخته و فرموده است : « اى مؤمنان مال يكديگر را بباطل نخوريد مگر در طريق تجارت و رضايت خودتان ، و يكديگر را نكشيد همانا خداوند بشما\r\n\r\n","description":"","footnote":"","page_name":" 270 ","page_number":274},
  {"content":"\r\n\r\nمهربان است » « 27 » .\r\nو فرموده است : « هر كس مؤمنى را از روى عمد بكشد پاداش او جهنم است » « 28 » .\r\n( 1 ) در اين وقت « عمار » براى مبارزه با ياوه‌گوييهاى ابو موسى بسخن آمد و گفت :\r\n- تو اين سخن را از پيغمبر شنيدى ؟\r\n- بلى و اينك دستم را بگروگان سخنم مىگذارم .\r\n« عمار » رو بمردم كرد و گفت :\r\nآيا منظور پيغمبر ، از اين گفته ، « ابو موسى » بوده است كه نشستنش بهتر از قيامش باشد ؟\r\nمداراى حسن ( ع ) و طول شكيبائى و بردبارى عظيمش نتوانست در روح اين مرد متمرد كه جز خشونت چاره‌اى براى كارش نبود ، اثرى بگذارد و او همچنان بر عقيدهء باطلش پافشارى ميكرد و مردم را از جهاد بازميداشت و در ميان اجتماع تفرقه و فساد بر مىانگيخت .\r\nحسن ( ع ) تصميم گرفت مردم را بيدار كند و همتشان را برانگيزد و آمادگى و شوق كامل در جانها ايجاد كند و آنها را بجهاد وادار سازد پس در برابر مردم بسخن ايستاد و گفت :\r\n« اى مردم ! بشما خبر رسيد كه امير المؤمنين بسوى كوفه مىآيد و ما براى كمك خواهى از شما آمده‌ايم كه چهرگان درخشان انصار و سركردگان عرب هستيد و ميدانيد كه طلحه\r\n\r\n\r\n","description":"","footnote":"\r\n( 27 ) - سورهء نساء ، آيهء 29 .\r\n( 28 ) - سورهء نساء ، آيهء 93 .\r\n","page_name":" 271 ","page_number":275},
  {"content":"\r\n\r\nو زبير پيمان بيعت شكستند و به همراه عايشه بر مقام خلافت شوريدند .\r\n( 1 ) « شما از ناتوانى زنان و ضعف انديشهء آنها آگاهيد و به همين جهت خداوند مردان را بر زنان چيرگى بخشيده است . به خدا قسم اگر حتى يك نفر از شما به يارى امام نشتابد اميد دارم مهاجرين و انصارى كه به همراه او هستند براى شكست دشمن كافى باشند پس خدا را يارى كنيد تا خداوند ياريتان دهد » .\r\nپس از گفتار حسن ( ع ) ، « عمار ياسر » بسخن آمد و گفت :\r\n« اى مردم كوفه ! اگر شما در جريان كار ما حاضر نبوديد ، خبرهاى ما بشما رسيده است ، آنها كه « عثمان » را كشتند از كار خودشان پيش مردم عذرى نميخواهند و كار خود را انكار نمىكنند ، آنها كتاب خود را بين خودشان و دلائلشان حجت قرار دادند خداوند آن كس را كه قرآن را احياء كند زنده بدارد و هر كس بخواهد حقايقش را فروپوشد بميراند .\r\n« طلحه » و « زبير » نخستين كسانى بودند كه به عثمان انتقاد داشتند و آخرين افرادى بودند كه بكشتنش فرمان دادند .\r\nآنها نخست با امام بيعت كردند و چون ديدند آرزوهايشان در اين خلافت بر نمىآيد ، پيمان شكستند ، اين حسن ( ع ) پسر پيغمبر است كه او را مىشناسيد و اكنون آمده و از شما كمك ميخواهد و على ( ع ) به همراه گروهى از مهاجرين و انصار بسوى شما مىآيد آنها كسانى هستند كه در پناهگاه ايمان جاى گرفتند » .\r\n\r\n","description":"","footnote":"","page_name":" 272 ","page_number":276},
  {"content":"\r\n\r\n( 1 ) پس از او « قيس » كه مرد نرمخوئى بود برخاست و مردم را با سخنان خردپذير ، مخاطب ساخت و بانجام فريضه‌اى كه بر عهده دارند فرا خواند و گفت :\r\nاگر كار خلافت را بشورى واميگذارديم كسى از على ( ع ) شايسته‌تر پيدا نمىشد ، پس جنگ با گروهى كه از پذيرش خلافت سرباز زدند حلال است .\r\n« طلحه » و « زبير » در اين شورش چه حجت و برهانى با خود دارند كه با نهايت ميل بيعت كردند و بعد از روى حسد آن را شكستند ، اكنون على ( ع ) با گروه مهاجر و انصار بسوى شما مىآيد .\r\nولى « ابو موسى » همچنان بر دشمنى و سركشى خود باقى مانده بود و مردم را از همراهى امام بازميداشت و آنچه از حسن ( ع ) و ديگر گويندگان مىنشيند به پشت گوش مىانداخت تا اينكه حسن ( ع ) شكيبائى خود را كنار نهاد و با فريادى انقلابى چنين گفت :\r\n« اى مرد ! از كارگزارى ما كناره‌گير و از منبر ما پائين بيا اى بىمادر » ! حسن ( ع ) با تمام نيرو به تحريك مردم همت گماشت و آنها را به يارى پدرش برانگيخت و چون ديد كه مردم آمادهء قيام و جهاد شده‌اند بازهم بسخن ايستاد و گفت :\r\n« اى مردم ! دعوت امير خود را پاسخ گوئيد و بسوى برادران خود بشتابيد و چون امير المؤمنين را ببينيد ميفهميد كه چقدر از كار خلافت بيزار است و به خدا قسم از آن جهت خلافت را پذيرفت كه گروهى از خردمندان امت كه نمونه‌هاى عالى گذشته و حال هستند او را بزمامدارى برگزيدند و خير در سرانجام كار است .\r\n\r\n","description":"","footnote":"","page_name":" 273 ","page_number":277},
  {"content":"\r\n\r\n« پس دعوت ما را بپذيريد و ما را كمك كنيد تا از اين گرفتاريهاى كه براى ما و شما پيش آمده نجات يابيم ، ( 1 ) امير المؤمنين در اين باره ميفرمايد :\r\nاكنون كه من برخاسته‌ام يا ستمكارم يا ستمديده و من خدا را به ياد مىآورم و هر كس كه ميخواهد رعايت حق را كند بايد برخيزد ، اگر مرا مظلوم مىيابد كمك كند و اگر ظالم مىشمارد بگيرد و كيفر دهد .\r\n« به خدا قسم « طلحه » و « زبير » نخستين كسانى بودند كه خلافتم را پذيرفتند و نخستين كسانى بودند كه پيمان خود را شكستند ، آيا من مال مردم را اندوختم يا حكم خدا را تغيير دادم ؟\r\n« اكنون اى مردم برخيزيد و خير و حقيقت را گسترش دهيد و زشتى و ناپاكى را نابود سازيد » .\r\nمردم سخن حسن ( ع ) را شنيديد و اطاعت كردند و فرمانبردارى و تسليم خود را اعلام داشتند و دعوتش را پذيرفتند .\r\nدر اينجا موقعيت عظيم « مالك اشتر » شناخته مىشود كه چون ديد كار جز باخراج ابو موساى سست عنصر و دسيسه باز پايان نمىيابد ، با گروهى از همراهانش بجانب قصر « ابو موسى » حركت كرد ، چون غلامان حاكم ، حركت انقلابيون را ديدند به پيش ابو موسى آمدند و با نهايت ترس و لرز گفتند :\r\nاى ابو موسى ! اشتر وارد قصر شد و ما را ، زد و بيرون كرد . ابو موسى كه ترس سراپايش را گرفته بود پائين آمد و « اشتر » كه او را ديد درحالىكه خشمى تلخ و شديد و كينه‌اى داغ از نهادش مىجهيد فرياد زد :\r\n- از قصر بيرون بيا ، اى بىمادر !\r\n« اشعرى » بازهم مردد ماند كه دوباره مالك فرياد زد :\r\n\r\n","description":"","footnote":"","page_name":" 274 ","page_number":278},
  {"content":"\r\n\r\n- بيرون بيا كه خدا جانت را بيرون كشد به خدا قسم كه تو از منافقينى .\r\nابو موسى با آهنگى پست و لرزان گفت :\r\n- من را و خانواده‌ام را مهلت بده .\r\n- مهلت داريد كه فقط امشب را در قصر بمانيد .\r\n( 1 ) انبوه مردم به قصر هجوم بردند و بغارت اموال « ابو موسى » پرداختند ، اما جوانمردى « اشتر » اجازه نداد كه بدشمن فرارى چنين كنند ، جلو مردم را گرفت و از غارت بازشان داشت و گفت :\r\n- من امشب به او مهلت داده‌ام و او خودش بيرون ميرود ، دست از سرش برداريد .\r\nمردم او را واگذاشتند و جوّ تاريك كوفه در برابر حسن ( ع ) روشن شد و چون اشعرى فرار كرد ، حسن ( ع ) بر مردم كوفه تسلط كامل يافت و به آنها گفت :\r\n« من فردا صبح حركت مىكنم شما هم يا سواره بيائيد يا از طريق آب با قايق به راه افتيد » .\r\nكوفه ناگهان براى حركت موج برداشت و هزاران نفر براى يارى امام بجنبش آمدند و دسته‌هائى سوار بر اسب شدند و گروه‌هائى با قايق از راه رودخانه كوفه را ترك گفتند .\r\nحسن ( ع ) مردم كوفه را رهبرى ميكرد و از اين پيروزى شادمان بود تا به همراه سپاهيان انبوهش به ذى قار رسيد « 29 » و آنجا محلى بود كه\r\n\r\n\r\n","description":"","footnote":"\r\n( 29 ) - ذى قار ، آبى بود متعلق به بكر بن وائل كه بين كوفه و واسط قرار داشت ( معجم البلدان )\r\n","page_name":" 275 ","page_number":279},
  {"content":"\r\n\r\nامام و يارانش در آن مستقر شده بودند تا سپاهيان كوفه فرا رسند .\r\n( 1 ) امام پيش از آنكه ببصره برسد « قعقاع بن عمرو » « 30 » صحابى پيامبر را برسالت پيش شورشيان فرستاد شايد بتواند صلح را برقرار كند و وحدت كلمه را بين مسلمانان برقرار كند . قعقاع به نزد « عايشه » آمد و گفت :\r\n- مادر !\r\n- بلى پسرم .\r\n- چرا از مكه به راه افتادى و به اينجا آمدى ؟\r\n- براى اصلاح بين مردم آمده‌ام .\r\n« قعقاع » اطمينان يافت كه امكان سازش در بين هست لذا از « عايشه » خواست تا « طلحه » و « زبير » را هم دعوت كند كه در اين مذاكره شركت جويند ، چون آنها حاضر شدند ، به آنها گفت :\r\n\r\n\r\n","description":"","footnote":"\r\n( 30 ) - قعقاع بن عمرو تميمى از سرداران شجاع عرب بود كه أبو بكر درباره‌اش گفت فرياد قعقاع در سپاه از هزار مرد سپاهى بهتر است . او در نبردهاى قادسيه و ديگر جنگهاى اعراب با ايرانيان ، رشادتهاى فراوانى از خود نشان داد ، سيف بن عمرو مىگويد پيغمبر از قعقاع پرسيد چه چيز ترا بجهاد واميدارد ؟ گفت اطاعت خدا و پيامبرش . رسول خدا فرمود هدف همين است ، سيف دربارهء قعقاع چنين مىسرايد : برق آسمانى برقى را از تهامه مشاهده كرد كه بزرگواريها را سواره رهبرى ميكرد . در سپاه سيف اللّه سيف محمد وجود دارد به همراهى پيشتازان سنت آزادگان .\r\nسيف ميگويد : عمر به سعد وقاص نوشت : كدام سوار كارى در قادسيه از ديگران دليرتر بود ، سعد پاسخ داد : قعقاع كه هرگز مانند او را نديده‌ام او در يك روز سى بار حمله كرد و هر بار گروهى از شجاعان را به خاك انداخت . وقتى كه خالد به حيره رسيد از ابو بكر كمك خواست و او قعقاع را فرستاد و گفت سپاهى كه او در ميانش باشد شكست نمىخورد ( الاصابه ) .\r\n","page_name":" 276 ","page_number":280},
  {"content":"\r\n\r\n- ام المؤمنين ميگويد براى اصلاح كار مردم به اينجا آمده‌ام ، از شما ميپرسم كه شما با اين نظر موافق هستيد يا مخالف ؟\r\n- البته كه موافق هستيم .\r\n- در اين صورت راه اصلاح كدام است به خدا قسم اگر ما بدانيم بىترديد اقدام خواهيم كرد .\r\n- قاتلان عثمان\r\n- قاتلان عثمان ؟ !\r\n- بلى ، اگر قاتلان « عثمان » كشته نشوند ، حكم قرآن ترك شده و اگر اجرا شود قرآن احياء گرديده است .\r\nاين سخن نمودارى از عصيان و تمردى سخت بود ، زيرا آنها اولياء خون « عثمان » نبودند بلكه نخستين كسانى بودند كه آتش شورش را بر ضد « عثمان » برافروختند ، در اين موقع « قعقاع » براى ردّ سخنانشان گفت :\r\n- قاتلان « عثمان » را از ميان اهالى بصره كشتيد و شما قبل از كشتن آنها بيشتر از امروز پايدار بوديد .\r\nشما ششصد نفر ( يكى كم ) از مردم بىگناه را كشتيد و خشم شش - هزار نفر را برانگيختيد ، آنها از شما كناره‌گيرى كردند و از سپاه شما بيرون رفتند ، كسى را كه از دست رفت خواستيد ولى شش هزار نفر مانع شما شدند .\r\nاكنون اگر دست از او برداريد حرف خود را پس گرفته‌ايد و اگر با آنها كه از شما كناره گرفته‌اند جنگ كنيد شكست ميخوريد .\r\n« عايشه » ديد كه خير و صلاح در گفتار « قعقاع » است و براى اينكه رأيش را بداند گفت :\r\n- در اين باره چه عقيده دارى ؟\r\n\r\n","description":"","footnote":"","page_name":" 277 ","page_number":281},
  {"content":"\r\n\r\n- مىگويم علاج اين كار ، تسكين و آرامش است . پس از بياناتى چنين بسخنانش افزود :\r\n- اگر شما با ما بيعت كنيد نشان خير است و بشارت رحمت و خونخواهى آن مرد ، و سلامت و امنيت مردم ، و اگر تكبر ورزيد و از قبول بيعت خوددارى كنيد ، نشان شر است و از دست رفتن خون .\r\nپس صلح را انتخاب كنيد و از آن بهره‌مند شويد و ما و خودتان را گرفتار نكنيد و باعث زد و خورد نشويد .\r\nآنها سخنان « قعقاع » را تحسين كردند و انديشه‌اش را درست شمردند و گفتند :\r\n- سخن خوبى است ، درست و بجا گفتى ، بجانب على ( ع ) بازگرد اگر رأى او هم اين باشد كار اصلاح مىشود .\r\n« قعقاع » خشنود بازگشت و على ( ع ) را از گفتگوى خود خبر داد ، امام بشدت خوش‌حال شد و او را بزرگ داشت « 31 » ، نشانه‌هاى صلح نمايان شد و نزديك شد كه امت اسلام بوحدت كلمه برسند و بسازش دست يابند ، ولى گروهى نابكار از دار و دستهء « عايشه » همچنان فتنه بر مىانگيختند و در ايجاد تفرقه ميكوشيدند و آنچه نيرو داشتند در بهم زدن صلح و آتش افروزى جنگ و تباهى حال مردم به كار ميبردند ، تا اينكه همهء اقدامات صلح‌آميز امام بر باد رفت .\r\nآنچه مسلم است گروهى از بنى اميه كه در لشكر « عايشه » بودند با نهايت كهنه كارى و دغلبازى براى بهم زدن آشتى ميكوشيدند ، زيرا صلح موجب استقرار مقام امام بود و همهء مسلمين خلافتش را مىپذيرفتند و\r\n\r\n\r\n","description":"","footnote":"\r\n( 31 ) - تاريخ طبرى ، جلد 5 .\r\n","page_name":" 278 ","page_number":282},
  {"content":"\r\n\r\nهمين واقعيت بود كه بدون شك با مطامع امويها جور در نمىآمد .\r\n( 1 ) پيشگامان لشكر امام از « ذى قار » حركت كردند تا به « زاويه » « 32 » رسيدند و امام پس از آنها فرود آمد و چهار ركعت نماز گذاشت و چون نمازش بپايان رسيد چهرهء خود را بر خاك نهاد و گريست و آنگاه دستش را بدعا بلند كرد و گفت :\r\nبار الها ! اى خداى آسمانها و آنچه بر آن سايه مىافكند و اى - خداى زمين و آنچه بر روى آن است ، اى پروردگار عرش بزرگ اينجا بصره است كه من خير آن را از تو ميخواهم و از شرش به تو پناه ميبرم خدايا ما را به نيكوئى در اين سرزمين فرود آر كه تو بهترين فرودآورندگانى .\r\nخداوندا اين مردم فرمانم را نپذيرفتند و بر من شوريدند و پيمانم را شكستند خدايا خون مسلمانان را حفظ كن « 33 » .\r\nامام نهايت كوشش خود را در حفظ صلح به كار برد ، ولى به آن دست نيافت ، شورشيان تصميم بجنگ داشتند و سخنرانهايشان بسخن مىايستادند و مردم را بجنگ با امام تحريص مىكردند و بمبارزه با سپاهيان حضرتش بر مىانگيختند ، امام بفرزندش حسن ( ع ) توجه كرد و پس از سخنان تحريك‌آميز پسر زبير فرمود :\r\nپسرم برخيز و با اين مردم سخن بگوى . حسن ( ع ) برخاست و چنين گفت :\r\nاى مردم ! سخنان پسر زبير را شنيديد به خدا قسم كه اشتباهات و\r\n\r\n\r\n","description":"","footnote":"\r\n( 32 ) - زاويه ناحيه‌اى در نزديكى بصره است كه واقعهء مشهور بين حجاج و عبد الرحمن بن محمد اشعث در آنجا اتفاق افتاد .\r\n( 33 ) - مروج الذهب ، جلد 2 .\r\n","page_name":" 279 ","page_number":283},
  {"content":"\r\n\r\nگناهان « عثمان » به حدى زياد شد و شهرها بر او تنگ آمد تا اينكه خودم ديدم « طلحه » درحالىكه هنوز « عثمان » زنده بود به بيت المال حمله برد .\r\n( 1 ) و اينكه پسر زبير گفت على ( ع ) كار مردم را به پراكندگى كشانيد ، پدر خودش زبير بيش از هر كس مسئول اين حادثه است او با دستش بيعت كرد نه با دلش او به ظاهر اقرار به بيعت كرد ، ولى اطرافيانش را فراهم آورد و اگر راست مىگويد و دليلى دارد بياورد و چه برهانى دارد كه اقامه كند ؟\r\nو اينكه ورود مردم كوفه ببصره او را متعجب مىكند نبايد ورود حق‌پرستان بباطل‌گرايان او را بشگفتى اندازد .\r\nو به خدا قسم كه مردم بصره به زودى حقيقت را خواهند دانست .\r\nوعده‌گاه ما و آنها در روز رستخيز - دادگاه عدالت الهى - است و خدا بهترين داوران است .\r\nحسن ( ع ) با چنين سخنان استوارى ، گفتار پسر زبير را ردّ كرد و كلامش را باطل شمرد و دلايل مستحكمى بر تمرد و سركشى او بيان داشت و مخالفتش را با خلافت امام ، مردود شمرد همچنانكه مردم كوفه را نيز از اشتباه در آورد و آمادهء جهاد با شورشيان ساخت .\r\nامام ، قرآن را بدست گرفت و درحالىكه هنوز اميد به صلح داشت بميان يارانش رفت و فرمود :\r\n« كيست كه اين قرآن و حقايق آن را بر اين گروه عرضه بدارد و اگر دستش را انداختند آن را بدست ديگرش بگيرد و اگر آن هم افتاد مصحف عزيز را با دندانهايش نگه دارد تا كشته شود ؟ » جوانى كوفى برخاست و حماسه‌اى بزرگ در روحش موج ميزد و گفت :\r\n- من ، اى امير المؤمنين !\r\n\r\n","description":"","footnote":"","page_name":" 280 ","page_number":284},
  {"content":"\r\n\r\n( 1 ) امام لحظه‌اى به او نگاه كرد و از يارانش خواست كه ديگرى بجاى جوان برود ، ولى كسى جز همان جوان فداكار حاضر به اين جانبازى نشد ، امام قرآن را به او سپرد و گفت :\r\nقرآن را به آنها عرضه دار و بگو اين قرآن بين ما و شما حاكم و گواه باشد ، شما را به خدا خون ما و خودتان را نريزيد . جوان ، مردانه در موج دشمن فرو رفت و كوچكترين وحشتى در جانش نمىخليد ، او قرآن را بر دست گرفته بود و دشمن را بانجام فرامين آن دعوت ميكرد و از آنها ميخواست كه صفا و سازش و برادرى را برگزينند و از جنگ دست بردارند .\r\nولى شورشيان قدرش را نشناختند و سخنش را نپذيرفتند و وحشيگرى و خونخواهى چنان در مغز و روحشان پنجه در افكنده بود كه نامردانه به جوان حمله بردند و دست راستش را انداختند .\r\nجوان ، قرآن را بدست چپ گرفت و همچنان دشمن را به اطاعت دستورات كتاب خدا ميخواند .\r\nدوباره به او حمله بردند و دست ديگرش را هم انداختند ، جوان كه غرق در خون بود ، قرآن را بدندان گرفت و در آخرين لحظات عمرش همچنان مردم را به صلح ميخواند و مىگفت :\r\nاز خدا بترسيد و خون ما و خودتان را مريزيد .\r\nدشمنان بر او تاختند و همچنان در دشمنى و سركشى خود پافشارى ميكردند و با ضربهء نيزه نگونسارش ساختند ، و پيكر خونين و پاره پاره‌اش را به خاك انداختند .\r\nديگر براى امام عذرى باقى نماند و پس از قتل آن جوان فرمود :\r\n\r\n","description":"","footnote":"","page_name":" 281 ","page_number":285},
  {"content":"\r\n\r\n« اكنون كشتن اين گروه بر ما جايز است ، آنها را در هم كوبيد كه سزاوارند » . « 34 »\r\n( 1 ) آنگاه فرماندهان لشكر را بخواست و آنها را در جايهاشان مستقر ساخت و به آنها بهنگام درگير شدن با دشمن دستوراتى داد كه نمونه‌هاى عالى فضيلت و مهربانى و انساندوستى را حائز است به آنها چنين فرمود :\r\n« اى مردم ! اگر سپاهيان دشمن فرار كردند به مجروحان حمله نكنيد و اسيران را نكشيد و فراريان را دنبال نكنيد و عورتى را مكشوف نسازيد و كشتگان را مثله نكنيد و به اموالشان دست نزنيد مگر سلاح و مركب و بردگانى كه در لشكرگاهشان بيابيد و غير از اينها آنچه هست بدستور كتاب خدا به وارثانشان تعلق دارد » .\r\nآنگاه امام ، حسرت زده از اردوگاه بيرون آمد و در برابر صفوف دشمن ايستاد ، تا حجت را بر آنها تمام كند و گفت « زبير » كجاست ؟ !\r\n« زبير » بيرون آمد و چون در برابر امام قرار گرفت . امام به او فرمود :\r\n- ابا عبد اللّه چرا به اينجا آمدى ؟\r\n- بخونخواهى عثمان آمده‌ام .\r\n- خون عثمان را مطالبه مىكنى ؟\r\n- بله .\r\n\r\n\r\n","description":"","footnote":"\r\n( 34 ) - طبرى ، جلد 5 ، مسعودى در مروج الذهب مىنويسد چون مادر آن جوان كشتهء پسرش را ديد در سوك او چنين سرود :\r\nخدايا ، مسلمانى به پيش اين گروه آمد و بدون آنكه بترسد كتاب خدا را بر آنها تلاوت كرد ولى آنها دستهايشان را به خون او خضاب كردند درحالىكه مادرش ايستاده بود و ميديد .\r\n","page_name":" 282 ","page_number":286},
  {"content":"\r\n\r\n- خداوند قاتل عثمان را بكشد . آنگاه با آهنگى نرم و آهسته فرمود :\r\n( 1 ) - ترا به خدا اى زبير ! يادت هست كه روزى با پيغمبر بودى و پيامبر به تو تكيه كرده بود و به من رسيديد ، پيغمبر بر من سلام كرد و به روى من خنديد ، آنگاه متوجه تو شد و فرمود اى زبير ! تو روزى بستم با على خواهى جنگيد ؟ !\r\n« زبير » سرش را پائين انداخت و رنگ چهره‌اش برگشت و قلبش از شدت اندوه و حسرت داغ شد و گفت :\r\n- خدايا ، بلى\r\n- پس چرا با من ميجنگى ؟ !\r\n- به خدا قسم فراموش كرده بودم و اگر بيادم مىآوردى بر تو خروج نمىكردم و با تو نمىجنگيدم « 35 » .\r\n« زبير » بازگشت و به پيش « عايشه » آمد و قصدش اين بود كه از اين فتنه بسلامت بيرون رود و به « عايشه » گفت :\r\n- اى ام المؤمنين ! به خدا قسم بهر جا كه پا نهادم اول آنجا را شناختم و بعد رفتم غير از اين سفر كه نميدانم آيا درست آمده‌ام يا اشتباه كرده‌ام .\r\n\r\n\r\n","description":"","footnote":"\r\n( 35 ) - الامامة و السياسة ، و در مروج الذهب آمده است كه امام به زبير گفت برگرد ، زبير گفت حالا كه كار از كار گذشته است چگونه برگردم به خدا ، اين ننگى است كه هرگز پاك نميشود . امام فرمود : بيش از آنكه اين ننگ با جهنم همراه شود برگرد ، زبير برگشت و شعرى به اين مضمون ميخواند : ننگ را بر آتش برگزيدم مخلوق گلى با آتش بو نمىآيد ، على سخنى به من گفت كه از آن بىخبر نبودم كه بجان تو مايهء ننگ دنيا و دين است .\r\nگفتم اى على ( ع ) ملامت بس است و آنچه به من گفتى كافى است .\r\n","page_name":" 283 ","page_number":287},
  {"content":"\r\n\r\n( 1 ) « عايشه » منظور « زبير » را فهميد و دانست كه ميخواهد از فتنه بگريزد و چون از نقطهء ضعف « زبير » با خبر بود او را متهم به ترس كرد و گفت اى ابا عبد اللّه ! آيا از شمشير پسران عبد المطلب ميترسى ؟\r\n« عايشه » با اين نيرنگ با قلب « زبير » بازى كرد و فسادى شديد در جانش برانگيخت و با اين سخنانش زهرى كشنده بكامش ريخت .\r\n« عبد اللّه » پسر ناخجسته « زبير » هم بر اين فساد و هيجان افزود و گفت :\r\nتو با روشن‌بينى بجنگ آمدى ، ولى چون پرچمهاى پسر ابى طالب را ديدى كه در سايهء آنها مرگ نشسته است ، ترسيدى .\r\nعبد اللّه پدرش را به ترس و جبن متهم كرد و چون ترس ، خوارى و ننگ و كم شخصيتى است و « زبير » خودش را از آن منزه ميدانست به پسرش رو كرد و درحالىكه از شدت خشم ميلرزيد گفت :\r\n- واى بر تو ، من قسم خورده‌ام كه با او جنگ نكنم .\r\n- غلامت سرجس را بكفارهء سوگندت آزاد كن « 36 » .\r\n« زبير » غلامش را آزاد كرد و آنگاه بميدان آمد و به جولان پرداخت تا شجاعت و نيرومنديش را به پسرش نشان دهد و بىباكيش را از مرگ به او بنماياند و به پسرش اطمينان دهد كه از مرگ نمىترسد .\r\n( 2 ) با اين حركت « زبير » ، زبان جنگ بيرون افتاد و دو لشكر در هم\r\n\r\n\r\n","description":"","footnote":"\r\n( 36 ) - تاريخ طبرى جلد 5 - در اين تاريخ آمده است كه عبد الرحمن بن سليمان تميمى يكى از شعراى عرب دربارهء اين قدام زبير چنين سرود :\r\nاى برادران ، من امروز شگفت‌آورتر از اين نديده‌ام كه برادرى كفارهء قسم خود را با آزاد كردن بنده‌اى در راه نافرمانى خدا بپردازد .\r\n","page_name":" 284 ","page_number":288},
  {"content":"\r\n\r\nآويختند و امام ، طرف راست لشكر را به حسن ( ع ) و طرف چپ را به حسين ( ع ) سپرد ( 1 ) و پرچم سپاه را بدست پسرش - محمد حنفيه - « 37 » داد و گفت : به پيش .\r\n« محمد » بميدان پرخروش جنگ شتافت و باران تيرها بر سرش فرو ريخت و ناگزير لحظه‌اى بازايستاد و ندانست چه كند كه ناگهان پدرش او را از پشت سر ، عقب كشيد و با خشم گفت :\r\nرگ مادرت ترا گرفته است .\r\nپرچم را از دست « محمد » گرفت و در برابرش بجنبش در آورد و چنين سرود :\r\n« مثل پدرت ضربه بزن تا ترا بستايند .\r\nدر جنگ خيرى نيست مگر آنكه آتشش را برافروزند ، بوسيلهء شمشيرها و نيزه‌هاى محكم و استوار » .\r\nالبته توقف « محمد » دليل ناتوانى و ترس او نبود ، چون « محمد » از سركردگان رشيد و گردن فراز لشكر بود و ميخواست اندكى بپايد تا هجوم دشمن كاهش يابد و آنگاه حمله برد و امام هم فرزندش را از پيش نراند بلكه ميخواست در آغاز جنگ ، دورانديشى و اراده نيروى خويش را بمردم بصره بفهماند شايد كه دست از سركشى بردارند .\r\n\r\n\r\n","description":"","footnote":"\r\n( 37 ) - محمد بن على بن أبي طالب هاشمى معروف بابن حنفيه مادرش خوله دختر جعفر حنفيه است كه نامش به او نسبت داده شده است . ابراهيم بن جنيد مىگويد كسى را نمىشناسم كه مثل محمد از پدرش على احاديث فراوان و استوارى روايت كند ، ابو نعيم گويد محمد در سال 80 هجرى وفات كرد ( خلاصهء تهذيب الكمال ) ، خطيب سيد على هاشمى كتاب مفصلى در شرح حال او بنام « محمد بن الحنفيه » بسال 1368 هجرى قمرى تأليف كرده است .\r\n","page_name":" 285 ","page_number":289},
  {"content":"\r\n\r\n( 1 ) لحظه‌اى نگذشت كه امام پرچم را بدست چپ گرفت و با دست راستش شمشير ذو الفقار را كشيد همان شمشيرى كه بارها خطر و شكست را از پيغمبر دور كرده بود .\r\nامام به همراه مهاجرين و انصار بلشكر عايشه حمله برد و دشمن در برابرش همچون خاكسترى در برابر طوفان از هم پاشيد . جنگ بين دو گروه ادامه يافت و همچنان يكديگر را مىكشتند ، ياران على ( ع ) ميخواستند از پيشواى خويش و امام مسلمين حمايت كنند و لشكر « عايشه » از ام المؤمنين جانبدارى ميكردند و ميخواستند در برابرش جان سپارند و به همين جهت افسار شتر « عايشه » را محكم چسبيده بودند تا اينكه دست هفتاد نفر از قبيلهء بنى ضبه قطع شد و شاعر آنها اين چنين رجز ميخواند :\r\n« ما پسران ضبه ياران شتريم كه حريف خود را در معركه به خاك مىافكنيم .\r\nمرگ در كام ما از عسل ، شيرين‌تر است و ما خون عثمان را به اطراف نيزه‌هاى خويش مىجوئيم .\r\nشيخ ما را بما بازگردانيد تا دست برداريم » .\r\nامام ديد كه اگر شتر همچنان بر پاى ماند همهء سپاهيان كشته ميشوند ، پس فرياد زد : اشتر و عمار كجايند ؟\r\n« اشتر » و « عمار » بحضور آمدند و امام به آنان فرمود :\r\n- برويد و اين شتر را پى كنيد كه تا اين شتر زنده باشد ، آتش جنگ خاموش نمىشود مگر نمىبينيد كه اينها شتر را قبلهء خود ساخته‌اند ؟\r\n« اشتر » و « عمار » به همراه گروهى از جوانان بنى مراد حركت كردند و جوانى بنام « معمر بن عبد اللّه » بر شتر حمله كرد و شمشيرى بر او انداخت\r\n\r\n","description":"","footnote":"","page_name":" 286 ","page_number":290},
  {"content":"\r\n\r\nكه شتر سرنگون شد و فريادى زشت بر آورد كه مثلش شنيده نشده بود « 38 » .\r\n( 1 ) ياران « عايشه » پراكنده شدند ، زيرا بتى كه اينهمه قربانى به پايش ميكردند در هم شكست .\r\nامام فرمود : تا شتر را سوزانيدند و خاكسترش را بباد دادند تا چيزى از آن باقى نماند كه عوامان به آن تبرك جويند و چون از كار شتر بپرداختند ، امام مشتى خاك برداشت و به هوا پاشيد و فرمود : خدا اين جانور را لعنت كند كه چقدر شبيه گوسالهء بنى اسرائيل بود .\r\nآنگاه بخاكسترهاى شتر كه در هوا پخش شده بود نگاه كرد و اين آيه را تلاوت فرمود :\r\n« به خدايت كه در برابرش ستايش ميكردى نگاه كن كه چگونه آن را سوزانيديم و خاكسترش را بموج دريا سپرديم » . « 39 »\r\nامام با دشمنان و شورشيان با نهايت عفو و اغماض رفتار كرد و « محمد بن ابى بكر » - برادر عايشه - را بنزدش فرستاد تا بپرسد كه آيا صدمه‌اى به او رسيده است ؟\r\nمحمد پيش آمد و دستش را داخل هودج كرد . عايشه با خشم فرياد برآورد :\r\n\r\n\r\n","description":"","footnote":"\r\n( 38 ) - گفته شده است كه كسى ديگر شتر را پى كرده و در روايت است كه امام به محمد حنفيه فرمود اين نيزه را بگير و جمل را پى كن ، محمد رفت و از شدت تير باران بازگشت پس از او حسن نيزه را گرفت و شتر را پى كرد و همچنانكه خون از نيزه‌اش مىچكيد بحضور امام آمد ، محمد از اين منظره خجل شد ولى امام به او گفت ناراحت مباش كه او پسر پيغمبر است و تو پسر على هستى .\r\n( 39 ) - سورهء طه ، آيهء 97 .\r\n","page_name":" 287 ","page_number":291},
  {"content":"\r\n\r\n- كيستى ؟ واى بر تو\r\n( 1 ) - فردى از خانوادهء خودت كه او را از همه بيشتر دشمن ميدارى .\r\nعايشه او را شناخت و گفت :\r\n- پسر خثعميه !\r\n- بلى برادر خير خواهت .\r\n- تو عاق شده‌اى\r\nعايشه رويش را از « محمد » برگردانيد ولى « محمد » به محبت و نرمى پرسيد :\r\n- آيا آسيبى به تو رسيده است ؟\r\n- تيرى به من خورد ، ولى ضررى نرسانيد .\r\n« محمد » تير را در آورد و بند هودج را پاره كرد و پاسى از شب گذشته بود كه او را بفرمان امام بخانهء « عبد اللّه بن خلف خزاعى « 40 » » در آورد و در آنجا « صفيه » دختر « حارث » « 41 » چند روزى به پذيرائى او پرداخت .\r\nامام ، « ابن عباس » را به پيش عايشه فرستاد تا او را آمادهء حركت بمدينه سازد و او در خانه‌اش بنشيند ، زيرا خداوند دستور داده بود كه بايستى زنان پيامبر در خانهء خود قرار گيرند .\r\nابن عباس » ، وارد خانهء عايشه شد ، ولى « عايشه » اعتنائى به او نكرد و اجازه نشستن نداد .\r\n\r\n\r\n","description":"","footnote":"\r\n( 40 ) - عبد اللّه بن خلف بن اسعد خزاعى پدر طلحة الطلحات بود و در زمان عمر منشيگرى ديوان بصره را به عهده داشت در جنگ جمل شركت كرد و كشته شد و برادرش عثمان در جنگ صفين همراه على ( ع ) بود ( الاصابه ، جلد 2 ) .\r\n( 41 ) - صفيه دختر حارث بن طلحه بود و پدرش در جنگ بدر در صف كافران كشته شد ، او همسر عبد اللّه بن خلف و مادر طلحة الطلحات است ( الاصابه ، جلد 4 ) .\r\n","page_name":" 288 ","page_number":292},
  {"content":"\r\n\r\n( 1 ) « عبد اللّه » فرشى را برداشت و پهن كرد و به روى آن نشست ، « عايشه » ناراحت شد و از جرئت ابن عباس بصدا آمد و گفت :\r\n- اى پسر عباس ! از روشى كه مأمور به اجراى آن بودى سرباز زدى و بدون اجازهء ما وارد شدى و به روى فرش ما نشستى . « عبد اللّه » در برابر اين بىاعتنائيها و سخنان رنج‌آور ، خاموش ماند تا حرف حسابش را بزند و او كه مردى سخنور بود بگفتار آمد و گفت :\r\n- اگر در خانه‌اى بودى كه پيغمبر برايت بجا گذاشته بدون اجازه وارد نميشدم .\r\nامير المؤمنين به تو دستور داده فورا بمدينه بازگردى و آمادهء حركت باشى .\r\n« عايشه » كه اندوهى بزرگ در جانش مىخليد ، گفت فرمانت را نمىبرم و بگفتارت وقعى نمىگذارم .\r\n« عايشه » تصميم گرفت همچنان در بصره بماند و بمدينه نرود ، « ابن عباس » بحضور امام بازگشت و جريان را معروض داشت . امام دوباره « ابن عباس » را به نزد « عايشه » فرستاد و او با نرمى و مدارا به « عايشه » گفت :\r\n- امير المؤمنين اراده كرده است كه تو بمدينه بازگردى .\r\n- خوب ، بازميگردم .\r\n« عايشه » دستور امام را پذيرفت و آمادهء حركت شد ، امام وسائل سفر « عايشه » را فراهم ساخت و او را با كاروانى مجهز به راه انداخت و روزى كه « عايشه » آمادهء سفر شد ، امام با فرزندانش حسن و حسين ( ع ) بديدارش آمدند .\r\nچون زنان خانه ، امام را ديدند برويش فرياد كشيدند و « صفيه »\r\n\r\n","description":"","footnote":"","page_name":" 289 ","page_number":293},
  {"content":"\r\n\r\n- صاحب خانه - گفت :\r\n( 1 ) اى كشندهء دوستان ! اى بهم‌زنندهء جمعيت‌ها ! خداوند پسرانت را يتيم كند چنان كه پسران عبد اللّه را يتيم كردى .\r\nامام به او فرمود : اگر من قاتل دوستان مىبودم ، كسانى را كه در اين خانه ، مخفيانه انجمن كرده‌اند مىكشتم و بخانه‌اى اشاره كرد كه گروهى از دشمنانش مثل مروان و پسر زبير و عبد اللّه بن عامر و ديگران در آن جمع شده بودند .\r\nياران امام خواستند بر آنها بتازند ولى على ( ع ) اجازه نداد و پس از گفتگوهائى كه با « عايشه » انجام شد ، عايشه گفت :\r\n- ميخواهم با تو باشم و با دشمنانت مبارزه كنم .\r\n- بازگرد بخانه‌اى كه پيغمبر برايت باقى گذاشته است .\r\nاگر امام رعايت سياست روز را ميكرد ، لازم بود فورى پيشنهاد « عايشه » را بپذيرد ، اما او كه مركز حقيقت و كانون فضائل بود ميخواست درست بر طبق دستور دين رفتار كند و دين دستور ميدهد كه زن در خانه‌اش بنشيند و بتهذيب نفس خود پردازد و در جنجالهاى سياسى دخالت نكند .\r\n« عايشه » از امام خواهش كرد كه خواهرزاده‌اش « عبد اللّه زبير » را ببخشد و امام او را بخشيد .\r\nحسنين ( ع ) نيز دربارهء « مروان » شفاعت كردند و امام او را هم امان داد و بالاخره بخشش امام آن قدر گسترش يافت كه همهء دشمنان و معارضان خود را عفو فرمود .\r\nبدستور امام ، « عايشه » با تجليل فراوان به راه افتاد و حسنين ( ع ) به امر آن حضرت شب و روز با « عايشه » حركت ميكردند . « عايشه » از بصره رفت ،\r\n\r\n","description":"","footnote":"","page_name":" 290 ","page_number":294},
  {"content":"\r\n\r\nولى بر خانه‌هاى بصره و كوفه اندوه و عزا و غمى سنگين خيمه زده بود . « 42 »\r\n( 1 ) با اقدام « عايشه » بجنگ على ( ع ) درهاى انقلاب از طرف مخالفين به روى امام بازشد و مسلمانان يگانگى و يكپارچگى خود را از دست دادند و آن برادرى مقدسى كه بدستور پيغمبر بين آنها برقرار بود ، نابود شد .\r\nحادثهء جمل بر حسن ( ع ) گذشت و او در آن هنگام جوان شجاع و نيرومندى بود كه براى جنگيدن با دشمن توانائى و آمادگى كامل داشت .\r\nحسن ( ع ) در اين حادثه از كينه‌ها و حسدهاى قريش نسبت به پدر بزرگوارش آگاهى يافت و همانها بودند كه مرتبا در دوران حكومت على ( ع ) حادثه آفرين مىشدند .\r\nاكنون سخن را بپايان ميرسانيم تا امام حسن ( ع ) را در نبرد صفين ديدار كنيم .\r\n\r\n\r\n","description":"","footnote":"\r\n( 42 ) - تعداد مقتولين جنگ جمل ده هزار نفر ، نيمى از لشكر امام و نيمى از لشكر عايشه و عده‌اى تعداد مقتولين را غير اين نوشته‌اند ( تاريخ طبرى ) .\r\n","page_name":" 291 ","page_number":295},
  {"content":"\r\n . \r\n","description":"","footnote":"","page_name":" 292 ","page_number":296},
  {"content":"\r\n\r\n( 1 )\r\n\r\nدر صفين\r\n\r\n","description":"","footnote":"","page_name":" 293 ","page_number":297},
  {"content":"\r\n\r\n( 1 ) در دنيا حوادثى فراوان مىگذرد و جريانهائى مىآيد و ميرود بدون اينكه از آن اثرى باقى بماند كه شايستهء ضبط تاريخ باشد اگر چه در زمان وقوع حادثه ، داراى موقعيتى بس مهم باشد .\r\nدر مقابل ، حوادثى ديگر رخ ميدهد كه در پهنهء حيات انسانها باقى مىماند و حقيقتى جاودانه مىيابد ، زيرا آثار آن دورانهائى پديد مىآورد\r\n\r\n","description":"","footnote":"","page_name":" 294 ","page_number":298},
  {"content":"\r\n\r\nكه صفحات تاريخ را فرا ميگيرد و اين آثار يا متضمن عظمت و افتخار است ، به جهت بهره‌يابيهاى سعادت‌بخشى كه براى انسانيت حائز است و يا صفحات تاريخ را از زشتيها و دردها مالامال مىكند بسبب نابودى حقايق و كشتن بزرگواريها و كمك به پستىها در ميدان مبارزه‌اى كه بين فضيلت و ناپاكى وقوع مىيابد .\r\n( 1 ) از جمله حوادث مهمى كه در تاريخ اسلام روى داد حادثهء « صفين » است ، واقعهء دردناكى كه مبارزهء بين حق و باطل را بروشنى تجسم داد ، جنگ بين روشنائى و تاريكى .\r\nمبارزه بين خلافت اسلامى اصيلى كه براى اصلاح مجتمع اسلامى و سعادت انسانى پديد آمد و امير حق و پيشواى عدالت و برابرى امام على ( ع ) در رأس آن قرار داشت و بين حكومت دنيائى متجاوزى كه توجهى بمصالح مردم نداشت و حق و عدالت را به چيزى نمىشمرد و هوسهاى خصوصى به آن رنگ و لعاب ميداد و معاوية بن ابى سفيان سردمدار آن بود .\r\nحادثهء صفين رويداد تلخى است كه موجب شكست حكومت على ( ع ) گرديد و چنانش به اندوه كشانيد كه آرزوى مرگ كرد و نيز آثار زشت همين واقعهء پر نيرنگ صفين بود كه امام حسن ( ع ) را وادار بقبول صلح كرد .\r\nاين تلخكاميها زائيدهء نفاق و سركشى و پستى سپاه عراق بود كه حتى يك بار بفرمان پيشوايش گردن ننهاد .\r\nحسن ( ع ) در اين مبارزهء سخت و شديد كه در آن سپاهيان باطل براى جنگ با حق فراهم آمده بودند ، يگانه شجاع نيرومند و پيشواى سرافرازى بود كه مىتوانست انبوه مردم را به يارى حق و مبارزه با دشمن\r\n\r\n","description":"","footnote":"","page_name":" 295 ","page_number":299},
  {"content":"\r\n\r\nبرانگيزد و ما به زودى نمونه‌هائى از مردانگىها و تدبيرهاى حسن ( ع ) را در اين زمينه بيان ميداريم و عللى را كه موجب مخالفت « معاويه » و پيروزى او شد ، بررسى مىكنيم .\r\n( 1 ) « معاويه » خوب ميدانست كه امام بر جاى خود آرام نمىگيرد و او را در ادامهء حكومت ناروايش آزاد نمىگذارد . او بروش روشن على ( ع ) آگاهى داشت و همت والاى او را در حفظ مصالح مسلمين احساس ميكرد .\r\nبنابراين ، دنياپرستى و مال اندوزى « معاويه » كه در رأس گروه اشرافى امويها قرار داشت ، به هيچ روى براى على ( ع ) عذرى در عدم مخالفت باقى نمىگذاشت و بناچار او را فورى از كار بر كنار ميكرد .\r\n« معاويه » به خوبى درك كرده بود كه امام به زودى او را از كرسى آرزوهايش پائين خواهد كشيد و در برابر خواستهاى پليد مادى و آسايش طلبىها و مقام‌پرستىهايش سدى قوى ايجاد خواهد كرد . چون « معاويه » در شام به عنوان يك كارگزار كه مأمور خلافت مركزى باشد ، رفتار نمىكرد بلكه او مؤسس يك دولت جابرانه‌اى بود كه به ستم در رأس آن قرار داشت و آن را اختصاص به خود و فرزندانش داده بود .\r\n« معاويه » براى استحكام موقعيت تجاوزكارانهء خود از هر سوى افراد سرشناس و ذى نفوذ را بدور خود جمع كرده و گروهى از انصار را با پول خريده بود و با تجهيز همهء وسائل مادى و قدرت و ثروت ، موجبات بقاى حكومت جابرانهء خود را آماده مىساخت . « 1 »\r\nبعلاوه « معاويه » توانست پايه‌هاى حكومت دروغين خود را بر مبناى خونخواهى « عثمان » استوار سازد و قتل « عثمان » بهترين وسيله‌اى\r\n\r\n\r\n","description":"","footnote":"\r\n( 1 ) - عبقرية الامام .\r\n","page_name":" 296 ","page_number":300},
  {"content":"\r\n\r\nبود كه او را به هدفهايش ميرسانيد و به نيرنگهايش آب و رنگ ميداد .\r\n( 1 ) به همين جهت قتل « عثمان » را بزرگ كرد و با تبليغاتى دامنه دار آن را به صورت چنان فاجعه‌اى در آورد كه دلهاى مردم شام را به سختى تكان داد و چنانشان خشمگين ساخت كه از خود « معاويه » داغ‌تر و عصبانىتر شدند و از او بيشتر براى جنگ و خونخواهى آمادگى يافتند .\r\nدر اينجا شك نيست كه « معاويه » از مرگ « عثمان » در واقع هيچ‌گونه ناراحتى و اندوهى نداشت و در زمان محاصرهء او اقدامى براى نجاتش به عمل نياورد . او قبل از قتل خليفه به خوبى ميدانست كه « عثمان » در محاصرهء انقلابيون است و به زودى بدست آنها كشته مىشود ، با اينهمه او را يارى نكرد و سپاهى براى حمايتش بمدينه نفرستاد و هر چند « عثمان » از او يارى خواست به مماطله پرداخت و آن قدر دست بدست كرد تا بيچاره كشته شد .\r\nو اگر قرار بود بواقع كسى را بخونخواهى « عثمان » تعقيب كنند ، از همه سزاوارتر وزير و مشاور « معاويه » - « عمرو عاص » - بود كه همهء آتشها را او روشن كرد و همانطور كه خودش مىگفت مردم را بر « عثمان » بشورانيد تا او را كشتند « 2 » .\r\nپس خونخواهى « عثمان » دستاويزى بود كه « معاويه » بموجب آن به آرزوهاى طلائيش ميرسيد و حكومتى را كه در خواب و خيال خود ميديد ، بدست مىآورد و قتل « عثمان » بهترين وسيله براى دريافت چنين آرزوئى بود .\r\nقيام « طلحه » و « زبير » و « عايشه » هم كه بنام حمايت از « عثمان »\r\n\r\n\r\n","description":"","footnote":"\r\n( 2 ) - شرح نهج البلاغهء ابن ابى الحديد .\r\n","page_name":" 297 ","page_number":301},
  {"content":"\r\n\r\nبر امام شوريده بودند كار « معاويه » را آسانتر ميكرد و اين حادثه چنان مسئلهء قتل « عثمان » را اهميت ميداد كه « معاويه » ميتوانست باستناد آن مردم سادهء شام را برانگيزد و بهر طرف كه خواهد ببرد .\r\n( 1 ) ياران امام پس از جنگ جمل از حضرتش ميخواستند كه جنگ با « معاويه » را تدارك بيند و بسيج عمومى را بجانب شام كه زمامدار آن از فرمان امام سرپيچيده بود ، اعلام دارد و گويا ميخواستند پيروزى ديگرى بر فتح بصره بيفزايند ، ولى امام از جنگ امتناع داشت ، زيرا شيوهء او مسالمت و مدارا بود و بهتر اين ديد كه نمايندگانى به نزد « معاويه » بفرستد تا او را به اطاعت دعوت كنند و بپذيرش بيعتى كه همهء مسلمانان گردن نهاده‌اند ، وادار سازند و حجت را بر او تمام نمايند .\r\nامام ، « جرير بن عبد اللّه بجلى » « 3 » را به همراه نامه‌اى بشام فرستاد و در نامه چنين نوشت :\r\n« اما بعد ، لازم است همچنانكه مردم مدينه خلافتم را پذيرفتند تو نيز در شام با من بيعت كنى ، زيرا همان مردمى كه با خلفاى پيشين بيعت كردند مرا هم بزمامدارى برگزيدند ، پس حاضران را نمىرسد كه چون طلحه و زبير از اين فرمان سرپيچى كنند\r\n\r\n\r\n","description":"","footnote":"\r\n( 3 ) - جرير بن عبد اللّه بجلى از ياران پيامبر است و گفته‌اند بهنگام بعثت پيغمبر اسلام آورده و بعضى اسلام او را چهل روز پيش از رحلت پيغمبر دانسته‌اند ، جرير مردى زيبا روى بود و عمر او را يوسف اين امت ميخواند ، عمر او را با افراد قبيله‌اش بجنگ قادسيه فرستاد و او در اين پيروزى سهمى بزرگ داشت . در رسالتى كه امام براى دعوت معاويه به او تفويض كرد شكست خورد و بعد از هر دو طرف كناره‌گيرى كرد و در « قرقيسيا » اقامت گزيد و در سال 51 در گذشت ( الاصابه - جلد 1 ) .\r\n","page_name":" 298 ","page_number":302},
  {"content":"\r\n\r\nو غائبانى مانند تو حق ندارند كه آن را نپذيرند .\r\n« شورى و انتخاب ، مخصوص مهاجرين و انصار است و چون آنها همگى فردى را انتخاب كردند و او را امام ناميدند ، رضاى خداوند هم در آن است .\r\n« در اين صورت اگر كسى از قبول همگانى چه به عيب‌جوئى و چه به پيمان‌شكنى سرباز زد ، او را بقبول خواست عمومى مجبور مىكنند و اگر نپذيرفت با وى ميجنگند ، زيرا طريق مصلحت مسلمين را نپيموده است و خداوند هم او را بجانب آنچه دوست ميدارد بازميگرداند و بدوزخش مىافكند كه بد جايگاهى است .\r\n« طلحه و زبير با من بيعت كردند و بعد آن را شكستند و من با آنها بمبارزه برخاستم تا اينكه حق پيروز شد و فرمان خدا نمايان گرديد و آنها آن را خوش نمىداشتند .\r\n« پس تو هم در اجتماع مسلمين و خواست آنها وارد شو ، زيرا من عافيت و مصلحت ترا ميخواهم مگر اينكه خودت را دچار گرفتارى كنى و از فرمان من سرباز زنى در اين صورت با تو مىجنگم و از خداى يارى ميخواهم ، دربارهء عثمان به زياده‌گوئى پرداختى ، بيا و در جمع مسلمين با آنها همگام شو تا مردم بين من و تو بر اساس فرمان خدا قضاوت كنند .\r\n« و اين عذرى كه مىتراشى و بهانه‌اى كه ميجوئى مثل بهانه‌گيرى كودك از پستان مادر است .\r\n« بجان خودم اگر از هوس دست بردارى و به عقل خودت رجوع\r\n\r\n","description":"","footnote":"","page_name":" 299 ","page_number":303},
  {"content":"\r\n\r\nكنى ميفهمى كه من بيش از همه از خون عثمان مبرايم .\r\n« اين را بايد بدانى كه تو از رانده‌شدگانى كه حق خلافت ندارند و در امور مسلمين مشورت با آنها جايز نيست . من جرير بن عبد اللّه را بجانب تو فرستادم او از اهل ايمان و هجرت است با او بيعت كن ، و لا قوة الا باللّه » . « 4 »\r\n( 1 ) اين رسالت ، رسالتى بود كه به حق ميخواند و مسائلى را به ياد مىآورد .\r\nدعوت به حق ميكرد از كوتاهترين راه و به نيكوترين روش و خلافت پيشينيان را به ياد مىآورد كه منشأ اينهمه اختلافها و اشتباه اشتباه‌كاريها در گذشته و آينده و مقدمه‌ها و نتيجه‌ها بود .\r\nعلاوه بر اين ، پندهاى آموزنده‌اى در نامه آمده بود كه حكمتها و راهنمائيهاى روشنى را در برداشت كه هر كس پذيراى هدايت است و خداوند جانش را گسترده و قلبش را سرچشمهء نور و فضيلت ساخته ، از اين راهنمائى بهره مىيابد .\r\nامام از هر سخنى كه در زبان مردم جريان داشت غافل نبود و بتشريح و تبيين آن مىپرداخت و هر شكافى را كه دشمن از آن ميتوانست رخنه كند مىبست و هر چيزى را كه « معاويه » براى پيش برد مقاصد شوم خويش دستاويز خود مىساخت و براى تأييد موقعيت دروغينش به كار مىبرد ، امام بنفى آن مىپرداخت و سخنش را بشدت و تيزى ردّ ميكرد و گفتار باطلش را بىاعتبار مىساخت . « 5 »\r\n( 2 ) « جرير » بيابانها را طى كرد تا بسرزمين « معاويه » رسيد و بحضور\r\n\r\n\r\n","description":"","footnote":"\r\n( 4 ) - وقعهء صفين از نصر بن مزاحم .\r\n( 5 ) - الامام على نوشتهء عبد الفتاح مقصود .\r\n","page_name":" 300 ","page_number":304},
  {"content":"\r\n\r\nفرمانرواى شام رفت و به او گفت :\r\nاى معاويه ! مردم مكه و مدينه و بصره و كوفه و اهل حجاز و يمن و عروض و عمان و بحرين و يمامه همگى بفرمان پسر عمويت على ( ع ) گردن نهاده‌اند و جائى جز سرزمينى كه تو در آن هستى باقى نمانده است كه اگر سيلى از آن جاها بشام سرازير شود ، ناحيهء ترا غرق مىكند و من آمده‌ام تا ترا به هدايت و حقيقت فرا خوانم و بقبول بيعت آن رادمرد دعوت كنم . « 6 »\r\n( 1 ) « معاويه » از شنيدن سخنان « جرير » ، عقل از سرش پريد و قوايش سست شد و همچنان متحير باقى ماند و نتوانست چيزى در پاسخ بگويد .\r\nناچار به وقت‌گذرانى پرداخت و امروز و فردا كرد و راه فرارى جز دست بدست كردن و طول دادن نداشت .\r\nدر اين بين بزرگان اهل شام و سرداران سپاه به نزد او مىآمدند و با او مشورت مىكردند كه آيا خلافت امام را بپذيرند و تسليم شوند يا راه طغيان و تمرد پيش گيرند و بخونخواهى « عثمان » پردازند و « معاويه » به آنها مىگفت كه فقط فرمان او را اطاعت كنند و بخونخواهى « عثمان » و تمرد نسبت بحكومت امام ادامه دهند .\r\nدر اين حال ، « معاويه » بفكر « عمرو عاص » افتاد و در چنين هنگامهء خطرناك و ترس‌آورى كسى بدنبالش فرستاد تا اينكه بيايد و راهى به او نشان دهد و از اين خطر نجاتش بخشد و در نامه‌اى به او نوشت :\r\n« زود بيا كه من شبها خوابم نمىبرد تا تو بيائى » .\r\n« معاويه » خوب ميدانست در صورتى ميتواند در اين معركه پيروز\r\n\r\n\r\n","description":"","footnote":"\r\n( 6 ) - وقعهء صفين .\r\n","page_name":" 301 ","page_number":305},
  {"content":"\r\n\r\nشود كه پسر عاص با او همراه گردد ، زيرا « عمرو عاص » بشهادت تاريخ ، مردى حيله‌باز و دغل‌كار بود و خودش مىگفت من بهر جراحتى كه انگشت زدم آن را خونين كردم در اين صورت اگر « عمرو » به « معاويه » به پيوندد ، كار « معاويه » سامان مىپذيرد ، چنان كه « حسن بصرى » گفت :\r\n« معاويه » ميدانست به پيروزى نميرسد مگر اينكه « عمرو عاص » با او همراه گردد .\r\n( 1 ) « عمرو عاص » چون نامهء « معاويه » به او رسيد از فلسطين بسوى شام حركت كرد و چون در برابر حاكم شام قرار گرفت معاويه گفت :\r\nاى عمرو ! آيا مرا دوست دارى ؟\r\n- براى چى ، براى آخرتم كه به خدا قسم تو آخرت را به همراه ندارى و اگر براى دنيا باشد تا مرا در حكومت با خودت شريك نسازى با تو نيستم .\r\n- تو با من شريكى .\r\n- پس فرمان حكومت مصر و اطرافش را بنام من بنويس .\r\n- هر چه ميخواهى براى تو باشد .\r\n« معاويه » فرمان مصر را بنام « عمرو عاص » نوشت و در برابر ، شرط كرد كه « عمرو » گوش بفرمان او باشد ، عمرو گفت :\r\nاطاعت و فرمانبرى من نبايد چيزى از شرط حكومت مصر بكاهد .\r\n- همينطور است و مردم هم نبايد از شرايط ما آگاه شوند .\r\n« معاويه » آنچه « عمرو » ميخواست به او داد و فرمان فرمانداريش را نوشت و به دستش داد . « 7 »\r\n\r\n\r\n","description":"","footnote":"\r\n( 7 ) - عقد الفريد و در اين كتاب آمده است كه عتبة بن ابى سفيان درحالىكه\r\n","page_name":" 302 ","page_number":306},
  {"content":"\r\n\r\n( 1 ) چون كار « معاويه » روبراه شد ، « جرير » فرستادهء امام را بدون هيچ نتيجه‌اى بكوفه بازگرداند و طى نامه‌اى به امام چنين نوشت :\r\n« اما بعد ، اگر همچنانكه گفته‌اى مردم همگى با تو بيعت كرده‌اند چنانچه از خون عثمان بر كنار بودى تو هم بمانند ابو بكر و عمر و عثمان خليفه مىشدى اما تو را خون عثمان در برگرفته و اين توئى كه انصار را خوار كردى و گروهى نادان با تو بيعت كردند و ناتوانها به نيروى تو ، توانا شدند .\r\n« اكنون مردم شام خلافت ترا نمىپذيرند و با تو مىجنگند تا قاتلان عثمان را به آنها تحويل دهى و اگر چنين كردى شورائى براى تعيين خليفه تشكيل مىشود ، اما مردم حجاز ، بر مردم حق حكومت داشتند و حق در ميانشان بود ولى چون از حق كناره جسته‌اند ، حق رأى و شور با مردم شام است و بجانم قسم كه حجت تو بر مردم شام مثل حجتى كه بر طلحه و زبير مىآورى نيست اگر چه با تو بيعت كرده باشند و من هرگز با تو بيعت نمىكنم اما فضيلت تو در اسلام و خويشاونديت با پيغمبر را انكار نمىكنم » .\r\nدر اين نامه ، ياوه‌گوييها و تهمتهائى به چشم مىخورد ، « معاويه » در\r\n\r\n\r\n","description":"","footnote":"\r\nمعاويه و عمرو بر سر مصر و خلافت با هم معامله ميكردند بر آنها وارد شد ، عمرو مىگفت من بر سر دينم با تو معامله ميكنم عتبه گفت به دين اين مرد اطمينان كن كه از ياران محمد ( ص ) است و عمرو بمعاويه طى شعرى چنين نوشت : اى معاويه دينم را به تو نمىدهم و از سوى تو بدنيايم نمىرسم تا ببينم كه چه‌كار مىكنى ؟ دنيا و دين با هم برابر نيستند ولى من آنچه تو به من بدهى ميگيرم و به آن قانعم ، اگر مصر را به من ببخشى معامله پرسودى است كه آن را ميگيرم و از نفع و زيانش بهره ميبرم .\r\n","page_name":" 303 ","page_number":307},
  {"content":"\r\n\r\nاين نامه امام را بكشتن « عثمان » متهم ساخته بود در صورتى كه خود مىدانست امام از چنين اتهامى مبراست ، ولى او راه ديگرى براى - بهانه‌جوئىهاى خود بهتر از اين ياوه‌گوييها نمىيافت .\r\n( 1 ) « جرير » با چنين نامه‌اى درحالىكه رسالتش با شكست مواجه شده بود ، به نزد امام بازگشت و او را از سركشى و تمرد « معاويه » در برابر خلافت مركزى آگاه ساخت .\r\nامام چاره‌اى جز فرستادن نمايندگانى ديگر نيافت و سفيران كوفه بسوى شام مرتبا مىرفتند ولى نتيجه‌اى نمىيافتند و بازمىگشتند .\r\nكم كم كار « معاويه » بالا مىگرفت و حكومتش توان مىيافت و گروه‌هائى از مردمان كه دلهائى مضطرب و متزلزل داشتند و ايمان در آن دلها راه نيافته بود ، بدور « معاويه » جمع شدند و از هدفهاى عالى اسلامى بكنار رفتند و در نتيجه ، اجتماعى فراوان از مردم نابخرد بمعاويه پيوستند .\r\n( 2 )\r\n\r\nآغاز جنگ\r\nچون گروه انبوهى از مردم دنياپرست و بىايمان به رژيم شام پيوستند ، « معاويه » آمادهء جنگ شد تا با حكومت مشروع حق و عدل در آويزد .\r\nسپاه « معاويه » به صفين « 8 » رسيد و چون در كنار فرات اردو زد ، آب را\r\n\r\n\r\n","description":"","footnote":"\r\n( 8 ) - صفين ناحيه‌اى است در كرانهء غربى رود فرات نزديك رقه كه در آغاز ماه صفر سال 37 هجرى ، جنگ بين سپاهيان امام و لشكر معاويه در آنجا اتفاق افتاد ، در تعداد سپاهيان طرفين اختلاف است ، گفته مىشود تعداد سپاهيان امام\r\n","page_name":" 304 ","page_number":308},
  {"content":"\r\n\r\nبر اصحاب امير المؤمنين بست .\r\nامام در كوفه بود و اخبار به او مىرسيد ، چون دريافت كه « معاويه » با سپاهى انبوه بصفين تاخته است براى مقابلهء او آماده شد .\r\n( 1 ) در اين هنگامه عضو فعالى كه مردم را بجنگ بر مىانگيخت و بميدان نبرد ميفرستاد ، حسن ( ع ) بود .\r\nاو جانها را به هيجان مىآورد و همت‌ها را بر مىكشيد و به اراده‌ها قوت مىبخشيد ، همچنانكه در جنگ جمل بچنين كارى توفيق يافت ، پس براى انگيزش مردم بجهاد ، خطبه‌اى ايراد كرد و بمردم چنين گفت :\r\n« ستايش خداى راست كه جز او خدائى نيست ، يگانه است و شريكى ندارد و او را به آنچه سزاوار است ثنا ميگويم » .\r\nسپس بسخنش چنين ادامه داد :\r\n« خداوند حق خويش بر شما بزرگ داشته و نعمتهائى را كه به آمار نمىآيد بر شما فراوان و سرشار ساخته است چنان كه هرگز نميتوانيد سپاس او را بجا آوريد و به زبان و بيان از عهدهء وصف آن نعمتها بر نمىآئيد . ما خاندان پيغمبر در راه خدا و بسود شما خشمگين مىشويم و اين منتى است بر ما كه اهل سپاسيم و او را در نعمتها و آزمايشها شكر مىكنيم و سپاس ما سخنى است كه به همراه رضا به پيشگاه خدائى بالا ميرود و گفتار راستين ما به همه جا گسترش مىيابد و اين خداوند است كه گفتار ما را براستى شناخته و ما را مستوجب عنايات خويش ساخته ، توجهاتى\r\n\r\n\r\n","description":"","footnote":"\r\nصد و بيست هزار و لشكر معاويه نود هزار بود و بعضى اين تعداد را بر عكس نوشته‌اند .\r\n( معجم البلدان ، جلد 5 )\r\n","page_name":" 305 ","page_number":309},
  {"content":"\r\n\r\nكه افزونى مىيابد و كاسته نمىشود .\r\n( 1 ) « هر اجتماعى كه با هدفى واحد فراهم آمدند ، نيرو يافتند و پيمانشان استوار شد ، پس آمادهء جنگ با معاويه و سپاهيانش شويد كه بسوى شما آمده است و بخوارى نگرائيد كه ذلت بندهاى دلها را مىگسلد . و اقدام بر جنگ موجب بزرگوارى و بركنارى از شكست و ذلت است .\r\n« هر گروهى كه از پذيرش خوارى امتناع ورزيدند ، خداوند دردها و ناكاميشان را برمىدارد و از خوارى بدورشان مىسازد و به حقيقت رهنمونشان مىگردد ، آنگاه اين شعر را بخواند « 9 » :\r\nاز صلح آنچه را ميخواهى ميتوانى گرفت ،\r\nولى از نفسهاى جنگ بيش از يك جرعه نتوان نوشيد » .\r\nآنگاه از منبر پائين آمد و مردم فرمانش را گردن نهادند و گفتارش را پذيرفتند .\r\nامام آنچه در توان داشت براى بسيج سپاه به كار برد و مردم را بجنگ با دشمن برانگيخت و گروهى از بزرگان عراق را كه از جنگ جمل كناره‌گيرى كرده بودند سرزنش نمود بعضى از آنها تلخى پشيمانى را احساس ميكردند و حسن ( ع ) حرمان و ناراحتى ندامتشان را بر طرف مىساخت .\r\n( 2 ) از جملهء بزرگان كوفه كه به علت كناره‌گيرى از جنگ جمل پشيمان شده بود « سليمان بن صرد خزاعى » « 10 » بود كه امام او را به اين جهت\r\n\r\n\r\n","description":"","footnote":"\r\n( 9 ) - شعر از عباس بن مرداس سلمى است كه در جلد پنجم خزانه آمده است .\r\n( 10 ) - سليمان صرد خزاعى ، از بزرگان و آبرومندان و مردان پرفضيلت كوفه\r\n","page_name":" 306 ","page_number":310},
  {"content":"\r\n\r\nسرزنش كرد و به او فرمود :\r\n« به شك افتادى و منتظر ماندى و بازگشتى در صورتى كه بيش از هر كس به تو اطمينان داشتم و گمان ميكردم پيش از هر كس به يارى من مىشتابى ، پس چرا از نصرت خاندان پيامبر بازنشستى و چه چيز ، ترا از يارى آنها بازداشت » ؟\r\n« سليمان » پوزش خواست و به حال شرمسارى گفت :\r\nاى امير المؤمنين ! بگذشته‌ها بازنگرد و مرا از آنچه گذشت شرمگين مفرما ، بدوستى من پيشى گير و در هدايت من اخلاص بورز ، آينده نشان خواهد داد كه دوست و دشمن تو كيست .\r\n( 1 ) « سليمان » بجانب حسن ( ع ) شتافت و از غضب امام به او پناه برد و گفت :\r\nببين چگونه امير المؤمنين مرا سرزنش مىكند و سرشكسته مىسازد .\r\nحسن ( ع ) با او به نرمى و مدارا سخن گفت و فرمود : امام كسى را سرزنش مىكند كه اميد يارى و دوستيش را داشته باشد .\r\n« سليمان » در پاسخ حسن ( ع ) گفت :\r\n\r\n\r\n","description":"","footnote":"\r\nاست ، نامش در جاهليت بسيار بود و پيغمبر او را سليمان نام نهاد ، او از پيغمبر و على ( ع ) و حسن ( ع ) روايات زيادى نقل كرده است . در تواريخ آمده است سليمان از كسانى است كه به سيد الشهداء ( ع ) نامه نوشتند و او را به كوفه دعوت كردند ولى چون حسين ( ع ) بسوى كوفه آمد ، توفيق نصرت آن حضرت نيافت و پس از شهادت امام گفت تا جان خود را در راه خونخواهى او فدا نكنيم توبه ما پذيرفته نخواهد شد ، سپس لشكرى در نخيله فراهم آورد و بسردارى آن در عين الورده با ابن زياد جنگيد و در ربيع الآخر سال 65 هجرى خود و يارانش در آن جنگ كشته شدند و گفته‌اند يزيد بن حصين بن نمير ، تيرى بجانب سليمان انداخت و او را كشت و سرش را براى مروان فرستاد . عمر سليمان 93 سال بود . ( تهذيب التهذيب ، جلد 4 ) .\r\n","page_name":" 307 ","page_number":311},
  {"content":"\r\n\r\n- كارهائى در پيش داريم كه با مرگ هماهنگ است و شمشيرها بجنبش مىآيد و در اين معركه به همچون منى نياز داريد ، پس مرا سرزنش نكنيد و از راهنمائيم بازنمانيد .\r\nحسن ( ع ) به نرمخوئى و اطمينان به او گفت :\r\n- خدايت بيامرزد تو در يارى ما بخيل نيستى « 11 » .\r\n( 1 ) حسن ( ع ) با چنين اخلاق عالى و مدارا و طبيعت تابناكش توانست سليمان را به راه آورد و غبار كدورت را از جانش بزدايد و بر او بمانند ديگران غلبه يابد .\r\n« سليمان » و همهء مردم كوفه تحت تأثير خطابه و سخنان حسن ( ع ) قرار گرفتند و آمادهء جهاد شدند .\r\nموج سپاهيان امام بمانند سيلى از كوفه بموازات فرات بجريان افتاد و هر پياده و سواره‌اى در اين نبرد هدف خود را مىدانست و به خوبى درك مىكرد كه براى يارى حق و محو باطل برخاسته و در اين جهاد بزرگ ، خشنودى خدا را اراده كرده است .\r\nامام با سپاه فراوان خويش پيش آمد و جنگجويان كوفه در برابر طرفداران معاويه قرار گرفتند ، ولى ديدند كه راهى بفرات ندارند و نميتوانند آب بياشامند و نگهبانان لشكر شام نمىگذارند كسى آب بردارد ، ناچار به خدمت امام رسيدند و جريان را بيان داشتند و « اشعث بن قيس » « 12 » گفت :\r\n\r\n\r\n","description":"","footnote":"\r\n( 11 ) - وقعهء صفين .\r\n( 12 ) - اشعث بن قيس رئيس قبيله كنده بود كه در سال دهم هجرى با قبيله‌اش بحضور پيغمبر آمد و مسلمان شد ولى بعد از رحلت رسول خدا مرتد گرديد و در\r\n","page_name":" 308 ","page_number":312},
  {"content":"\r\n\r\n( 1 ) - اى امير المؤمنين ! آيا اينها بما آب ندهند در صورتى كه تو در ميان ما هستى و ما شمشيرها بدوش داريم ؟\r\nاجازه ده تا با آنها بجنگيم به خدا قسم بر نميگرديم مگر اينكه آب را از آنها بگيريم يا در اين راه كشته شويم .\r\n« مالك اشتر » هم با سپاهيانش ايستاده و منتظر فرمان بود ، امام به آنها اجازه داد و فرمود : اين كار را بشما واگذاردم .\r\n« اشعث » كه از امام اجازه گرفته بود بجانب طرفدارانش آمد و فرياد زد هر كس آب ميخواهد يا مرگ را ميعاد ما با او سحرگاه است و من در سپيدهء صبح بفرات خواهم تاخت .\r\nده هزار نفر دعوت او را پذيرفتند و آمادهء حملهء سحرگاهى شدند و « اشعث » چنين مىسرود :\r\n« وعده‌گاه ما امروز سپيده دم است ،\r\nجز با كوشش و سختى نميتوان توشه‌اى بدست آورد .\r\nنه ، نه ، هيچ‌كارى بدون اخلاص و نصيحت به نتيجه نميرسد .\r\n\r\n\r\n","description":"","footnote":"\r\nزمان خلافت ابو بكر دوباره مسلمان شد و أبو بكر خواهرش ام فروه را به او داد ، اشعث در زمان عمر به همراهى سعد وقاص در جنگهاى قادسيه و مدائن و جلولا و نهاوند شركت كرد و در كوفه خانه‌اى براى سعد ساخت و در زمان على ( ع ) شاهد جريان حكميت بود و در سال 42 در گذشت و حسن ( ع ) بر او نماز گزارد ( استيعاب ، جلد 1 ) .\r\nدر شرح نهج البلاغه آمده كه اشعث پس از رحلت پيغمبر آرزوى حكومت داشت و از قبيله‌اش كمك خواست و چون مسلمانان با مرتدين جنگيدند و اشعث محاصره شد ناچار تسليم گرديد تا جان خودش و يارانش سالم بماند و مسلمانان هم به او امان دادند . ابو بكر بهنگام مرگش آرزومند قتل اشعث بود و مىگفت اگر او را ببينم مىكشم چون او هر شرى را يارى مىكند .\r\n","page_name":" 309 ","page_number":313},
  {"content":"\r\n\r\nبا نيزه‌هاى شجاعت خود به اين گروه حمله كنيد ،\r\nهمچون شجاعان خونريزى با نيزه‌هاى خونچكان .\r\nبا اين گروه نميتوان سازش كرد .\r\nصلح كجاست ؟\r\nبراى حملهء من ، همين نيزه كفايت مىكند » .\r\n( 1 ) چون زبان سحرگاه از كام افق بيرون آمد ، گروه سپاهيان عراق به « اشعث » پيوستند و او بلشكر شام حمله برد و بطرفدارانش گفت : پدر و مادرم فدايتان باد ! پيشاپيش نيزهء من به حركت آئيد ، او همچنان مردم را بجنگ شاميان بر مىانگيخت و شورى شديد از خشم و هيجان در جانشان پديد مىآورد تا اينكه با شاميان درآميختند و « اشعث » از ميان قومش فرياد بر آورد و گفت :\r\n- من اشعث پسر قيس هستم .\r\n« ابو اعور اسلمى » « 13 » از ميان شاميان به او جواب داد :\r\n- نه به خدا قسم از آب خبرى نيست تا اينكه شمشيرها ما و شما را فراگيرد .\r\n- به خدا قسم من گمان ميكردم تو از نزديكان مائى .\r\n« اشعث » با همراهانش به شاميان هجوم بردند و آنها را از كنار فرات پس راندند و زيانهائى فراوان به سپاه شام وارد ساختند . « معاويه »\r\n\r\n\r\n","description":"","footnote":"\r\n( 13 ) - نام ابو الاعور ، عمرو بن سفيان است ، ابو حاتم رازى مىگويد او از ياران پيغمبر نبود و روايتش درست نيست او در جنگ حنين در صف كافران با پيغمبر جنگيد و بعد مسلمان شد ، ابو الاعور در صفين نسبت به امام خصومتى شديد داشت بطورى كه امام در دعاى نماز صبحش او را نفرين ميكرد ( استيعاب ، جلد 4 ) .\r\n","page_name":" 310 ","page_number":314},
  {"content":"\r\n\r\nو يارانش به سختى شكست خوردند و ذلت شكست در چهره‌شان نمودار شد .\r\n( 1 ) چون لشكر عراق ، فرات را بدست گرفتند امام با نهايت بزرگوارى فرمود : بگذاريد آنها هم آب بردارند و با آنها مقابلهء به مثل نكنيد ، بلكه رفتارتان خوب و بزرگوارانه باشد .\r\nچند روزى دو گروه بسلامت و امن گذرانيدند و طرفين بدون مزاحمت و برخورد از فرات استفاده ميكردند و جنگى بينشان در نمىگرفت ، ولى در دلهاشان طوفان خشم و خصومت موج ميزد و هر آن ، لحظهء انفجار نزديك‌تر مىشد .\r\nپيش از آنكه زنگ خطر جنگ بصدا در آيد ، امام نمايندگان صلح خود را به پيش « معاويه » ميفرستاد همچنانكه در جنگ جمل چنين كرد و ميكوشيد كارها بسازش و صلح پايان يابد و خون مسلمين بهدر نرود .\r\nاز جمله نمايندگان امام در اين گيرودار « شبث بن ربعى » بود « 14 » كه بمعاويه چنين گفت :\r\n- اى معاويه ! آيا قتل « عمار ياسر » براى تو آسان است كه در اين جنگ كشته شود ؟\r\n- چه مانعى دارد كه من « عمار » پسر سميه را به انتقام خون « عثمان » بكشم ؟\r\n- بخدائى كه جز او پروردگارى نيست هرگز بچنين آرزوئى\r\n\r\n\r\n","description":"","footnote":"\r\n( 14 ) - شبث بن ربعى مؤذن سجاح بود كه دعوى پيغمبرى مىكرد و بعد مسلمان شد و در صف ياران على ( ع ) در آمد و بعد بخوارج پيوست و سپس توبه كرد و بالاخره جزو تبهكارانى كه بجنگ حضرت سيد الشهداء رفتند در آمد و در آن فاجعهء بزرگ شركت كرد و در سال هفتاد هجرى هلاك شد ( الاصابه ، جلد 2 ) .\r\n","page_name":" 311 ","page_number":315},
  {"content":"\r\n\r\nنخواهى رسيد حتى اگر همهء سركردگان و بزرگان شام را فراهم آورى و زمين را بر خود تنگ سازى و نفست به شماره افتد .\r\n( 1 ) « شبث » كه در سفارتش شكست خورده بود ، بجانب امام بازگشت و مردم را بجنگ دعوت كرد و هر چند امام مساعى خود را براى جلوگيرى از خونريزى مبذول مىداشت ، موفق نمىشد و ناگزير از جنگ گرديد و دستورى بسپاهيان خود صادر كرد كه نمونهء ارزنده‌اى از فضيلت و مهربانى بود ، حضرتش بسپاهيان چنين فرمود :\r\n« پيش از آنكه با شما بجنگند با آنها نجنگيد ، زيرا شما بلطف الهى بر حق هستيد و خوددارى شما از جنگ بر آنها حجتى ديگر است .\r\n« چون آنها از برابر شما فرار كردند ، دنبالشان نرويد و فراريها را نكشيد و بر مجروحان نتازيد .\r\n« عورتى را مكشوف نسازيد و كشته‌اى را گوش و بينى نبريد و به بزرگانشان توهين نكنيد و بدون اجازهء من وارد خانه‌اى نشويد ، اموالشان را غارت نكنيد مگر آنچه را از سلاح و مركب در اردوگاهها بيابيد .\r\n« بزنها كار نگيريد اگر چه بناموس شما دشنام دهند و به فرمانروايان و صالحين شما جسارت ورزند ، زيرا آنها بدن و روح و عقلشان سست و ناتوان است » .\r\nاين دستورى بود كه امام بسپاهيان خود قبل از شروع جنگ داد و اين فرمان از خصايصى كه در ذات مقدسش از مهربانى و گذشت و بزرگوارى و انساندوستى وجود داشت ، حكايت مىكند .\r\n\r\n","description":"","footnote":"","page_name":" 312 ","page_number":316},
  {"content":"\r\n\r\n( 1 ) چون امام از برقرارى صلح نوميد شد به پرچمدارانش فرمود آمادهء نبرد شوند و گروهى از سپاهيان امام با لشكريان شام درآويختند و اين نبرد در تمام روز يا بخشى از آن ادامه يافت و امام نميخواست حملهء همگانى آغاز شود ، زيرا اميد داشت كه دشمن مايل به صلح شود و بهدايت راه يابد .\r\nچنين برخوردهاى كوچكى همچنان ادامه داشت تا ماه محرم فرا رسيد ، ماه محرم ، ماهى بود كه اعراب جاهلى جنگ را در آن حرام ميدانستند . طرفين دست از جنگ كشيدند و تا پايان محرم به همين حال باقى ماندند و امام در اين ايام بازهم براى برقرارى صلح و ايجاد وحدت كلمه ميكوشيد ، ولى دشمن همچنان بر سر ستيز بود .\r\nپس از محرم ، دوباره جنگ در گرفت و سياست مزورانهء « معاويه » چنين ايجاب كرد كه حسن ( ع ) را فريب دهد و ببازى بگيرد و براى اجراى اين سياست شوم « عبيد اللّه بن عمر » را به نزد حسن ( ع ) فرستاد . « 15 »\r\n« عبيد اللّه بن عمر » به حسن ( ع ) گفت :\r\n- با تو كارى دارم\r\n- چه ميخواهى ؟\r\n\r\n\r\n","description":"","footnote":"\r\n( 15 ) - عبيد اللّه بن عمر در زمان پيغمبر به دنيا آمد ولى از آن حضرت حديثى روايت نكرد و فقط بپدرش عمر فخر ميكرد و مىسرود : من عبيد اللّه هستم كه عمر مرا پرورش داده ، عمر بهترين مردم قريش بين پيشينيان بود غير از پيغمبر و پيرمرد سپيد روئى كه أبو بكر باشد . او بمعاويه در جنگ صفين ملحق شد و روزى با جامهء خز و آرايش كرده بيرون آمد و گفت فردا كه على با ما روبرو شد ، خواهد فهميد كه چه بر سرش مىآيد . امام فرمود ولش كنيد خونش خون پشه است ، او در صفين كشته شد ( الاستيعاب ) .\r\n","page_name":" 313 ","page_number":317},
  {"content":"\r\n\r\n( 1 ) - پدرت گروه قريشيان را از اول تا به آخر كشته و مردم از او كينه‌ها بدل دارند ، آيا حاضرى او را از خلافت خلع كنى تا ما ترا بزمامدارى برگزينيم ؟\r\n- حسن ( ع ) كه گوئى عقرب خيانت او را نيش زده بود ، فرياد زد :\r\n- نه ، به خدا قسم چنين كارى انجام‌پذير نيست .\r\nحسن ( ع ) از گمراهى و سركشى « عبيد اللّه » و انحراف او از طريق حق بفرياد آمد مثل اينكه مرگ او را در اين جنگ مىديد كه به او گفت :\r\nمثل اينكه كشتهء تو را امروز يا فردا در ميدان جنگ مىبينم ، شيطان ترا فريب داده و چنان زينتت بخشيده كه خود را آراسته‌اى و عطر زده‌اى تا اينكه زنهاى شام ترا ببينند و فريفته‌ات شوند ، ولى به زودى خداوند ترا به خاك مرگ خواهد افكند . « 16 »\r\n« عبيد اللّه » شرمسار و حسرت زده بجانب « معاويه » بازگشت و ماجرا را به او گفت . « معاويه » با اندوه جواب داد :\r\n- او پسر همان پدر است .\r\n« عبيد اللّه » همان روز بمعركهء جنگ در آمد و خيلى زود بدست يكى از مردان همدان كشته شد .\r\nحسن ( ع ) كه در ميدان جنگ مىگذشت مردى را ديد كه كشته‌اى را مىكشد كه نيزه‌اى در چشمش فرو رفته و پاهايش همچنان بركاب اسب گير كرده است باطرافيانش گفت :\r\n- ببينيد اين مرد كيست ؟\r\n\r\n\r\n","description":"","footnote":"\r\n( 16 ) - بحار الانوار .\r\n","page_name":" 314 ","page_number":318},
  {"content":"\r\n\r\n- مردى از همدان است\r\n- كشته كيست ؟ !\r\n- عبيد اللّه بن عمر\r\nحسن ( ع » شادمان شد و گفت خدا را از اين پيروزى شكر ميگويم . « 17 »\r\n( 1 ) مدتى طولانى اين برخوردها طول كشيد و نبرد همگانى در - نگرفت و طرفين از ادامهء مخاصمه خسته شدند و هيچ اميدى به صلح و توافق نبود بلكه ادامهء اين وضع ، شرار فتنه را شعله‌ورتر مىساخت و فتنه به همه سوى رخنه مىكرد .\r\nچون امام وضع را به اين گونه ديد ، يارانش را آمادهء نبرد عمومى كرد و « معاويه » نيز مهياى جنگ شد و دو گروه بهم درآويختند .\r\nحسن « ع » مردانه بسپاه دشمن حمله برد و به اقيانوس مرگ فرو رفت چون امام فرزندش را در مهلكهء مرگ گرفتار ديد مضطرب شد و با ناراحتى شديد فرياد زد :\r\nجلوى اين پسر را بگيريد كه با مرگش مرا در هم نكوبد ، من هرگز نميخواهم اين دو پسر در جنگ كشته شوند ، زيرا نسل پيغمبر قطع مىگردد . « 18 »\r\nآتش جنگ به سختى شعله كشيد و زبانه‌هايش همه جا را گرفت آنچنان كه مردم پراكنده شدند و خيمهء مرگ بر سر آنها سايه افكند .\r\nدر اين گيرودار ، سپاهيان طرف راست سپاهيان امام بدست سپاهيان شام گشوده شد و قلب لشكر بتلاشى افتاد .\r\n\r\n\r\n","description":"","footnote":"\r\n( 17 ) - وقعهء صفين .\r\n( 18 ) - شرح نهج البلاغهء محمد عبده .\r\n","page_name":" 315 ","page_number":319},
  {"content":"\r\n\r\n( 1 ) امام « سهل بن حنيف » را فرا خواند « 19 » و به او فرمان داد كه با يارانش وارد معركه شود ، « سهل » و يارانش به ميمنهء سپاه امام پيوستند .\r\nشاميان بر آنها تاختند و تارومارشان كردند و هزيمت يافته بميسره بازگشتند .\r\nقبيلهء مضر هم از ميسره فرار كرد اما قبيلهء ربيعه ايستادند و پايمردى نشان دادند و يكى از آنها قوم خود را باستقامت خواند و نيروى پيكار را در نهادشان برانگيخت و فرياد زد :\r\nاى گروه ربيعه ! فردا در ميان عرب بهانه‌اى نخواهيد داشت اگر به امير المؤمنين كه در بين شماست آسيبى وارد شود .\r\nربيعه قسم خوردند كه تا پاى جان ايستادگى كنند و مردانه در معركه ايستادند و استقامت ورزيدند و از مرگى كه بر گردنهايشان سوار بود باكى نداشتند .\r\nآنها مىكوشيدند كه حق را يارى كنند و جانشان را در دفاع از امام فدا سازند ، امام به همراه آنها بر دشمن مىتاخت و باران تير دشمن از هر سوى به او مىباريد . فرزندان امام او را در برگرفته بودند و هرگز از پدر خويش جدا نمىشدند .\r\n\r\n\r\n","description":"","footnote":"\r\n( 19 ) - ابو سعد سهل بن حنيف انصارى از سابقين اسلام و راويان حديث پيغمبر است در غزوهء بدر شركت داشت و در جنگ احد كه همهء مردم پيامبر را تنها گذاردند او در حمايت از رسول با مرگ پيمان بست و با نيزهء خود از پيغمبر دفاع كرد و رسول ميفرمود سهل را بزرگ شماريد كه او سهل است . در همهء غزوات پيغمبر حضور داشت و گفته‌اند كه پيغمبر بين او و على ( ع ) پيمان برادرى بست ، امام او را بعد از جنگ جمل والى بصره ساخت و در جنگ صفين همراه امام بود در سال 38 هجرى در كوفه وفات كرد و امام بر او نماز گزارد ( الاصابه ، جلد 2 ) .\r\n","page_name":" 316 ","page_number":320},
  {"content":"\r\n\r\n( 1 ) در چنين گيرودارى يكى از غلامان بنى اميه بنام « احمر بن - كيسان » همچون سگى بجانب امام شتافت و گفت : قسم بخداى كعبه ، خدا مرا بكشد اگر ترا نكشم يا تو مرا نكشى .\r\nغلام همچنان گزافه مىگفت و چون سگى هار حمله مىكرد و ميخواست امام را به خاك و خون كشد . در آخرين حمله‌اى كه « كيسان » بپرداخت ، امام او را از زين اسب برداشت و با دست به بالاى سرش چرخانيد و چنان بر زمين كوبيد كه شانه و بازوانش خورد شد و حسين ( ع ) و « محمد حنفيه » بر او تاختند و بمرگش كشانند . امام به حسن ( ع ) رو كرد و گفت چرا تو با برادرانت همكارى نكردى ؟ حسن - عليه السلام - پاسخ داد : برادرانم براى دفع دشمن كافى بودند . امام خود را بقلب دشمن فروبرد و حسن ( ع ) ترسيد مبادا پدرش ناگهان بدست شاميان كشته شود و گفت : چه ضرر دارد كه نكوشى تا خود را بيارانى كه در برابر دشمنند برسانى .\r\nامام منظور حسن ( ع ) را دريافت و با آهنگى نرم و محبت‌آميز فرمود :\r\nپسرم ! براى مرگ پدرت روزى معين شده است كه از آن نمىگذرد و با كوشش نمىتواند آن را بتأخير افكند و نه ميتواند به آن شتاب ورزد . به خدا قسم پدرت باك ندارد كه مرگ بسوى او آيد يا او بسوى مرگ رود .\r\nدر اين وقت ، « مالك اشتر » ، هراسان و مضطرب بجانب امام دويد و گفت گروهى از عراقيان از ترس مرگ فرار كرده‌اند ، امام كه چشمش به مالك افتاد فرمود :\r\n- اى مالك !\r\n\r\n","description":"","footnote":"","page_name":" 317 ","page_number":321},
  {"content":"\r\n\r\n- بلى اى امير المؤمنين !\r\n- خود را به فراريها برسان و به آنها بگو از كدام مرگى ميترسيد كه از آن راه فرار نداريد و بالاخره باقيتان نمىگذارد ؟\r\n( 1 ) « مالك » بجانب فراريها شتافت و پيغام امام را به آنها رسانيد و هراسشان را بر طرف ساخت و خود را چنين معرفى كرد :\r\n- من مالك پسر حارثم ، من مالك پسر حارثم .\r\nبعد انديشيد كه مبادا او را نشناسند بدين جهت خود را بشهرتش شناسانيد و گفت :\r\n- من اشترم .\r\nگروهى از فراريان بجانب او بازگشتند و مالك با كلماتى كه از آن حماسه و اراده مىباريد فرياد زد : اى مردم ! پدرتان را بوسيلهء آن زنها گاز گرفتيد ، امروز چقدر زشت و رسوا جنگ كرديد ؟\r\nآنگاه در بين گروهها فرياد زد :\r\nقبيلهء مذحج كجايند آنها را بجانب من بخوانيد و چون فرا رسيدند ، خشمگين و پرهيجان به آنها گفت : سنگهاى سخت خارا را بدندان گزيديد ، به خدا قسم ، خدا امروز از شما خشنود نيست ، زيرا بر ضد دشمن او فداكارى نكرديد ، چرا امروز چنين كرديد ؟ شما كه هميشه فرزندان جنگ ، ياران حمله و هجوم ، جوانان بامداد و رزمندگان ميدان و پشت‌شكن هماوردان و مذحجيان زوبين‌انداز بوديد ؟\r\nدلاورانى كه هيچ‌كس در جنگ بىآنها پيشى نگرفته و خونشان نريخته و در هيچ ميدانى شكست نخورده‌اند .\r\nشما در شهر خود مردمى ممتازيد و از عناصر زنده و ارزندهء قوم\r\n\r\n","description":"","footnote":"","page_name":" 318 ","page_number":322},
  {"content":"\r\n\r\nخويش بشمار مىآئيد .\r\n( 1 ) با اينهمه امتيازات و ارزشهائى كه داريد ، چرا امروز چنين كرديد و از ميدان در رفتيد ، اين رسوائى از شما در تاريخ باقى ميماند ، از بدنامى فردايتان بترسيد و در مبارزهء با دشمنانتان پايدار و راستين باشيد كه خداوند راستان و راستگويان را دوست ميدارد .\r\nبخدائى كه جان مالك در دست اوست قسم ، همهء اين مردم شام باندازهء پر پشه‌اى از دين محمد ( ص ) بهره ندارند ، شما بزرگ مردمى هستيد ، بيائيد و سياهى اندوه از چهرهء من بزدائيد و دو مرتبه خون برخسارم بازگردانيد به انبوه سپاه على ( ع ) در آئيد و چون سيل خروشان به حركت افتيد تا خداوند فيض خويش بشما رساند .\r\n« مالك » با چنين سخنان حماسى بر ارواح مردم چيرگى يافت و غيرتشان را برانگيخت و نشاط و جنبشى در جانشان پديد آورد و سپاهيان از هر سوى فرياد بر آوردند و گفتند :\r\nما همه تسليم و فرمانبرداريم ، بهر جا كه ميخواهى ما را ببر .\r\nهمگى بسوى دشمن شتافتند و بىباكانه مرگ را استقبال كردند .\r\nجنگجويان همدانى كه به يارى على ( ع ) مىجنگيدند مردانه با سينهء فراخ پرچم خويش را همچنان سرافراز نگه ميداشتند ولى گروهى از نيرومندترين سربازان و سردارانشان به خاك افتاده بود و آخرين كس « وهب بن كريب » بود كه پرچم را بدست گرفت و به استوارى در معركه پا فشرد ، ولى قبيله‌اش به او گفتند :\r\nخدايت ببخشايد همهء بزرگان قوم ما در پاى اين پرچم ، جان سپردند ، با جان خودت بازى مكن و باقيماندهء لشكر را بمرگ مسپار .\r\n\r\n","description":"","footnote":"","page_name":" 319 ","page_number":323},
  {"content":"\r\n\r\n( 1 ) « وهب » و يارانش از ميدان مبارزه بكنار آمدند و ستون نيرومندترى از سپاه را بحمايت خود ميخواندند تا به آنها پيوندند . آنها در ميان سپاه فرياد ميزدند :\r\nآيا كسانى هستند كه تا پاى مرگ با ما پيمان بندند ؟\r\n« اشتر » فريادشان را شنيد و فكرشان را تحسين كرد و گفت :\r\n- من با شما پيمان مىبندم كه هرگز از ميدان نبرد بازنگردم تا اينكه پيروز شوم يا كشته گردم .\r\nهمدانيان با سخن « مالك » بهيجان آمدند و در زير پرچمش جمع شدند و « كعب بن جعيل » درباره‌شان گفت :\r\n« قبيلهء همدان از ميدان بازگشتند تا هم‌پيمانى بيابند » .\r\n« اشتر » به همراه ياران نيرومندش بر شاميان هجوم برد و آنها از برابرش همچون خاكسترى در برابر طوفان پراكنده مىشدند .\r\nشكست بر سپاه شام پديد آمد و ياران « معاويه » به اردوگاه او پناه بردند و « معاويه » ميخواست فرار كند ، ولى شعرى از « ابن الاطنابه » بيادش آمد و بر جاى باقى ماند .\r\n« معاويه » از يادآورى اين شعر چنان كه بعدها خودش مىگفت به استقامت گرائيد و همچنان ماند تا فتنه‌اى ديگر انگيزد .\r\nدر اين هنگامه چون « عمار ياسر » صحابى نامدار پيغمبر ديد كه سرها به خاك مىافتد و زمين رنگ خون گرفته آهسته با خويش چنين گفت :\r\nپيامبر راست گفت ، گروه ستمكاران همين‌ها هستند و امروز همان روزى است كه پيغمبر به من وعدهء شهادت داده است ، من اكنون نود سال از عمرم مىگذرد ، ديگر چه ميخواهم ، هر زنده‌اى ناگزير از مردن است ، من\r\n\r\n","description":"","footnote":"","page_name":" 320 ","page_number":324},
  {"content":"\r\n\r\nاكنون اشتياق آن دارم كه به پيشتازان ايمان به پيوندم و بديدار پروردگار نائل شوم ، پس زود بميدان نبرد مىشتابم تا با دشمنان خدا بجنگم و اين جانبازى را در راه ياورى ولىّ خدا و جانشين پيامبرش و خليفهء بر حق او انجام دهم ، زيرا به يقين ميدانم امروز همان روزى است كه پيغمبر به من وعدهء شهادت داده است . گريه در گلوى « عمار » تركيد و بدرگاه خداى چنين راز گفت :\r\n( 1 ) خدايا تو ميدانى اگر بدانم كه خشنودى تو در اين است كه خود را به دريا اندازم ، مىاندازم و اگر بدانم رضاى تو آن است كه نوك اين شمشير را چنان بقلبم فرو برم كه از پشتم سر در آورد ، چنين مىكنم .\r\nولى امروز ميدانم كه رضاى تو در پيكار من با اين فاسقان است و اگر ميدانستم كارى ديگر رضاى ترا بيشتر جلب مىكند آن را انجام ميدادم ، آنگاه به پيش امام آمد و قطرات اشك بر چهره‌اش مىدرخشيد و گفت :\r\n- اى برادر پيغمبر ! آيا به من اجازهء جنگ ميدهى ؟\r\nحال امام از شدت تأثر ديگرگون شد و فرمود :\r\n- صبر كن ، خدايت رحمت كند .\r\n« عمار » نتوانست صبر كند و ديگر باره بازگشت و صدا زد :\r\n- آيا به من اجازهء جنگ ميدهى ؟\r\n- صبر كن ، خدايت رحمت كند .\r\n« عمار » پس از لحظه‌اى بحضور امام بازگشت و بالتماس گفت :\r\n- آيا اجازه ميدهى با دشمنانت بجنگم ، من همان روزى را مىبينم كه پيغمبر به من وعدهء شهادت داده و اكنون مشتاق ديدار خدا و ملاقات پيشتازان با ايمانم .\r\n\r\n","description":"","footnote":"","page_name":" 321 ","page_number":325},
  {"content":"\r\n\r\n( 1 ) امام چاره‌اى جز اجابتش نيافت و با اندوه و ناتوانى از استرش پياده شد و « عمار » را به آغوش گرفت و گفت :\r\n- اى ابا يقظان ! خداوند از جانب من و پيغمبرش به تو پاداش نيكو عنايت فرمايد تو براى من ياور و برادر خوبى بودى . امام گريست و « عمار » هم گريست و به امام روى كرد و گفت :\r\n- به خدا قسم ، اى امير المؤمنين ! من از روى بصيرت پيرويت كردم و از پيغمبر شنيدم كه روز « حنين » فرمود :\r\nاى عمار ! پس از من فتنه‌هائى پديد خواهد آمد ، در آن وقت از على ( ع ) و حزب او پيروى كن كه على ( ع ) با حق است و حق با او ، و پس از من پيمان‌شكنان و ستمكاران با او خواهند جنگيد .\r\nاى امير المؤمنين ! خداوند ترا از اسلام بهترين پاداشها عنايت فرمايد ، تو وظيفهء خود را انجام دادى و حق را بمردم رسانيدى و به هدايت آنها پرداختى .\r\n« عمار » بساحت شرف و جهاد و ميدان مبارزه پيش آمد و فرياد برداشت و به سپاهيان گفت :\r\nبهشت زير سايهء شمشيرهاست ، امروز محمد ( ص ) و يارانش را ديدار خواهم كرد .\r\nگروه سپاهيان ندايش را پاسخ گفتند و مهاجران و انصار و باقيماندگان ياران پيغمبر بحمايتش شتافتند و « عمار » با همهء يارانش بجانب « هاشم بن مرقال » فرمانده كل سپاه امام آمد و گفت « 20 » :\r\n\r\n\r\n","description":"","footnote":"\r\n( 20 ) - هاشم بن عتبة برادرزادهء سعد وقاص است و به مرقال معروف است ، او در فتح مكه مسلمان شد و از مردان ديندار و با فضيلت و از شجاعان عرب بود كه\r\n","page_name":" 322 ","page_number":326},
  {"content":"\r\n\r\n- اى هاشم ! پدر و مادرم فدايت باد حمله را آغاز كن .\r\n( 1 ) « هاشم » و سپاهيانش بدشمن حمله بردند و نبردى سخت در گرفت و سينهء « عمار » تنگ شده بود و مشتاقانه ، شيفتهء ديدار خدا و مهمانى حبيبش پيامبر بود و ديگر برادران مؤمنى كه در بهشت و جايگاه صالحان در انتظار او بودند .\r\n« عمار » ، هاشم را بجنگ برانگيخت و گفت :\r\nاى هاشم ! يك چشم ترسو ، خيرى در يك چشم ترسو نخواهد بود .\r\nاين عتاب بر هاشم سنگينى كرد و گفت :\r\nخدايت رحمت كند اى عمار ! تو بخشى سبك از جنگ را بر دوش دارى ، ولى من پرچمدار سپاهم و اميد پيروزى دارم در اين حال اگر سبكبارى كنم از مرگ در امان نيستم .\r\n« عمار » همچنان « هاشم » را برمىانگيخت و بهجوم واميداشت ، تا اينكه حمله را آغاز كرد و رجز ميخواند .\r\n« هاشم » در ميدان نبرد ، جولان ميداد و « عمار » به پرچمهاى پسر عاص نگاه ميكرد و مىگفت :\r\nبه خدا قسم ، سه بار با اين پرچمها جنگيده‌ام و اين بار از آن دفعات مهمتر نيست و بعد چنين سرود :\r\n\r\n\r\n","description":"","footnote":"\r\nيك چشم خود را در جنگ يرموك شام از دست داد ، او از فاتحين جنگ جلولا در ايران است كه فتح الفتوح نام داشت و هجده مليون غنيمت از آن جنگ به مسلمانان رسيد ، در صفين فرماندهء پيادگان بود و در اين جنگ پايش قطع شد و همچنان ميجنگيد و مىگفت مرد را بلندپايگى و خردش حمايت مىكند و ابو الطفيل درباره‌اش سرود :\r\nاى هاشم نيكو كار ، خدايت بهشت را پاداش دهد كه با دشمنان سنت پيغمبر جنگيدى ( اسد الغابه ) استاد سيد محمد رضا حكيم دربارهء او كتابى جداگانه تأليف كرده است .\r\n","page_name":" 323 ","page_number":327},
  {"content":"\r\n\r\n« روزى با شما دربارهء نزول قرآن جنگ كرديم\r\nامروز دربارهء تأويل آن بر شما ميتازيم\r\nآنچنان كه همگان از جايگاه خود كنده شوند\r\nو دوست از دوست خويش برمد\r\nتا اينكه حق در جايگاهش قرار گيرد » .\r\n( 1 ) « عمار » پس از نبردى ترس‌آور ، بر زمين افتاد و گروه سركشى او را كشتند كه دلهايشان چنان بكجى افتاده بود كه ياد خدا را فراموش كرده و در تاريكى گمراهى سرگردان مانده بودند .\r\nخبر قتل « عمار » موجى از اندوه برانگيخت و اندوه و غمى سنگين بر قلب امام نشست ، زيرا با مرگ عمار ، امام يكى از بهترين ياران و دوستان خود را از دست داده بود .\r\nامام با اسفى شديد به قتلگاه « عمار » شتافت و گروهى از سرداران سپاهش در خدمتش آمدند و اشكهاى ماتم بر چهره‌هاى اندوهناكشان جريان داشت .\r\nامام در برابر كشتهء « عمار » ايستاد و با سخنانى سوزناك و درد آور كه از روحى بزرگ حكايت ميكرد فرمود :\r\nامروز مصيبتى براى اسلام بزرگتر از مرگ عمار نيست ، خداى عمار را بيامرزد ، روزى كه مسلمان شد و روزى كه كشته شد و روزى كه زنده از گور برخيزد . سر عمار را بدامان گرفت و چنين سرود :\r\n« اى مرگى كه مرا ترك نمىكنى ، راحتم كن\r\nتو كه همهء دوستانم را كشتى\r\nترا مىبينم كه همهء دوستان مرا مىشناسى\r\n\r\n","description":"","footnote":"","page_name":" 324 ","page_number":328},
  {"content":"\r\n\r\nمثل اينكه كسى ترا به آنها راهنمائى مىكند » .\r\n( 1 ) حسن ( ع ) هم اندوه زده و عبرت آموخته بر خوابگاه « عمار » شهيد ايستاد و آنچه از زبان پيغمبر دربارهء عمار شنيده بود با صداى بلند در برابر سپاهيان بيان داشت و گفت : پيامبر دربارهء اين صحابى بزرگوارش فرمود :\r\nبراى من سايبانى چون سايبان موسى بسازيد و كاسه‌اى شير نوشيد و گفت خيرى جز خير آخرت وجود ندارد و مقدارى از آن شير به « عمار » نوشانيد و فرمود : اى پسر سميه ! گروهى از مردمان سركش ترا خواهند كشت .\r\nسپس حسن ( ع ) بگفتارش چنين افزود كه جدم ميفرمود : بهشت آرزوى ديدار سه نفر را دارد ، على ، سلمان ، و عمار . « 21 »\r\nانتشار خبر شهادت « عمار » در بين مردم شام موجب تفرقه و اعتراض شد ، زيرا همگى از قول پيغمبر شنيده بودند كه قاتلان « عمار » از سركشان و ستمگرانند و امروز بر آنها واضح شده بود كه خودشان همان ستمكارانى هستند كه پيغمبر به آنها اشاره فرموده است .\r\nاما « عمرو عاص » با نيرنگ و دروغ‌پردازى اين انديشه را از مغز مردم شام زدود و فتنه را خوابانيد و وضع را بجريان طبيعيش بازگردانيد و گفت :\r\nكسانى مسئول قتل « عمار » هستند كه او را بجنگ آورده‌اند پس مسئول قتل « عمار » در اين حادثه ، على ( ع ) است كه او را بميدان جنگ كشانيده و بكشتن داده است ، مردم نادان شام هم اين سخن فريبنده را پذيرفتند و فرياد زدند :\r\n\r\n\r\n","description":"","footnote":"\r\n( 21 ) - وقعهء صفين .\r\n","page_name":" 325 ","page_number":329},
  {"content":"\r\n\r\nقاتلان « عمار » كسانى هستند كه او را به جنگ آورده‌اند ! !\r\n( 1 ) امام پس از قتل « عمار » بشدت اندوهگين و اسفناك گرديد و فرياد زد :\r\n- قبيلهء همدان و ربيعه كجايند ؟\r\nو چون در برابرش حضور يافتند فرمود :\r\n- شماها زره و نيزهء من هستيد .\r\nدوازده هزار نفر دعوت او را پاسخ گفتند و مردانه حمله كردند ، امام در پيشاپيش صف سپاهيان ، خشمگين و پرهيجان شمشير ميراند و پيش ميرفت تا صفهاى شاميان دريده شد و همگى فرار كردند و خود را به اردوگاه متزلزل « معاويه » رسانيدند و امام همچنان پيش ميرفت و چنين رجز ميخواند :\r\n« من اين لشكريان را در هم مىكوبم\r\nولى خود معاويه را نمىبينم\r\nهمان مرد چشم دريدهء چرب روده را » .\r\nو بعد بجانب معاويه فرياد زد و گفت :\r\n« چرا مردم در بين ما كشته شوند\r\nپيش بيا تا خدا بين ما داورى كند\r\nبيا تا با هم بجنگيم ،\r\nهر كدام ديگرى را كشت خليفه باشد » .\r\n« عمرو عاص » ، حيله‌گرانه بمعاويه گفت :\r\n- اين مرد ، با انصاف سخن مىگويد .\r\n- چگونه انصافى ؟ تو مگر نميدانى كه هر كس به او بجنگ برخاست\r\n\r\n","description":"","footnote":"","page_name":" 326 ","page_number":330},
  {"content":"\r\n\r\nكشته شد ؟\r\n- اگر بمبارزه‌اش نروى برايت خوب نيست .\r\n- شايد ميخواهى كشته شوم تا پس از من بخلافت برسى . « 22 »\r\n( 1 ) جنگ همچنان با شدت و خشونت بين دو گروه شامى و عراقى ادامه داشت ، شديدترين نبردها در ليلة الهرير بالا گرفت . دربارهء آن شب پرخطر گفته‌اند كه مردم در هم آويخته بودند و اين قدر تير پرتاب ميكردند تا به خاك مىافتادند و چندان نيزه بسينهء هم فرو ميبردند كه نيزه‌ها مىشكست و بعد با شمشير و عمود آهن بهم مىتاختند و صدائى جز بهم خوردن آهن به گوش نميرسيد و سواران بسواران برخورد ميكردند و به زمين مىافتادند ، جنگ از نماز صبح تا نيمه شب و از نيمه شب تا فردا ظهر طول كشيد ، چنان كه سپاهيان ، وقت نماز را نمىفهميدند و همچنان بدون استراحت مىجنگيدند و چنان شكستى در لشكر « معاويه » پديد آمد كه تمام صفهاى سپاهش در هم كوبيده شد .\r\n« مالك اشتر » فرماندهء كل سپاه امام ، مردانه در ميدان مىتاخت و گروهى دليران نامور برگرد او ، بسوى دشمن پيش ميراندند .\r\n« معاويه » كه از قدرت و چيرگى نيروى امام و شكست و ناتوانى سپاه شام به وحشت افتاده بود وزيرش - پسر عاص - را فرا خواند و همچنانكه شكست و ناتوانى بر چهره‌اش پديدار بود گفت :\r\nتا امشب بپايان رسد ، كار ما هم تمام خواهد شد ، تو چه ميگوئى ؟\r\nمردان تو هماورد مردان او نيستند و خودت هم مثل او نميباشى ، على ( ع ) با تو بر مبناى هدفى ميجنگد و تو با على ( ع ) بر اساس هوسى ،\r\n\r\n\r\n","description":"","footnote":"\r\n( 22 ) - تاريخ طبرى .\r\n","page_name":" 327 ","page_number":331},
  {"content":"\r\n\r\nعراقىها از پيروزى تو ، بر خويش مىترسند ولى شامىها از غلبهء على ( ع ) بيمى ندارند .\r\n( 1 ) در اينجا « عمرو عاص » براستى تفاوت هدفهاى دو طرف را در جنگ بيان داشت ، زيرا امام هدف مقدسى داشت كه « معاويه » هرگز به آن نمىرسيد و « معاويه » هم نقشه‌هاى فريبكارانه‌اى داشت كه انديشهء امام از آن مبرى بود ، دو خطمشى متفاوت و دو برنامهء گونه‌گون كه از يكديگر بفاصلهء مشرق تا به مغرب فاصله داشت ، برنامهء حق هرگز بباطل نمىرسد و راه باطل بفاصله‌اى بس دراز ، از طريق حق بدور است .\r\nبعد « عمرو عاص » ، راز نيرومندى سپاهيان امام و ناتوانى لشكر « معاويه » را براى امير شام بيان داشت و گفت :\r\nسپاه امام از حيات و كرامتش دفاع مىكند و بدرستى از پستى و زشتى اخلاق « معاويه » آگاه است و ميداند كه اگر « معاويه » بر آنها چيره شود ، براى انتقام‌گيرى و ارضاء خواست و تلافى بيرحمانهء خود ، عراقيها را به بيچارگى و مرگ مىكشاند ، در مقابل مردم شام به عظمت روح و گذشت و احسان امام آگهى دارند و ميدانند اگر قدرت خلافت مشروع علوى بر آنها غلبه كند ، نه تنها انتقامى نخواهد گرفت بلكه رأفت و رحمت خود را بر آنان خواهد گسترد چنان كه در جنگ جمل چنين جوانمردى بىمانندى از او ديده شد .\r\nپس عراقيها ناچارند با كوشش وجد و همت بجنگند و در اين - صورت بطور حتم پيروز خواهند شد .\r\nپسر حيله گر عاص در چنين گيرودار خطرناكى بفكر مكر و فريب افتاد تا از اين طريق شيطانى از شكست قطعى رفيقش - « معاويه » - جلوگيرى\r\n\r\n","description":"","footnote":"","page_name":" 328 ","page_number":332},
  {"content":"\r\n\r\nكند و « معاويه » هم اين مرد سياست باز دروغ‌پرداز را براى چنين روزهائى ذخيره كرده بود . « عمرو » حيلهء نابكارانهء خود را به كار انداخت و بمعاويه گفت :\r\n( 1 ) - كارى را به آنها پيشنهاد كن كه اگر بپذيرند به اختلاف افتند و اگر هم نپذيرند ، باز دچار تفرقه شوند ، آنها را بكتاب خدا بخوان و بگو قرآن بين ما حكم كند در اين صورت بخواست خود ميرسى و از شكست خود ميرهى و اين آخرين چاره‌اى است كه بانديشهء من رسيد .\r\n- راست گفتى ، راست گفتى .\r\n« معاويه » فورا دستور داد ، اوراق پانصد قرآن را بر فراز نيزه‌ها بالا ببرند ، شاميها در سايهء دروغين اين قرآنها ، محيلانه بضجه و زارى پرداختند و صدا برداشتند كه :\r\n- اين كتاب خداست بين ما و شما از آغاز تا انجامش ، اگر شاميها نباشند مرزهاى شام را كه نگهدارد ؟ و اگر عراقيها كشته شوند ، سرزمين عراق را كه نگهبانى كند ؟ و اگر در اين نبرد همهء ما كشته شويم ، چه كسى بجهاد رود و با روميان و تركان و كفار بجنگد ؟ !\r\nعراقيها ، قرآنهاى گشوده را بر سر نيزه‌ها ديدند و سخن شاميان را كه اجراى فرمان قرآن را ميخواستند ، شنيدند و بيچارگان ساده‌دل اين دعوت نابكارانه را پذيرفتند و دست از جنگ كشيدند و دلهاشان را اين فريبكارى ببازى گرفت .\r\nاللّه اكبر كه باطل بنام حق بر حق پيروز شد .\r\nاى اندوه و مصيبت كه چگونه حيله‌گرى پسر عاص اثر زشت خود را ، در حكومت عدل و برابرى بر جاى گذاشت .\r\n\r\n","description":"","footnote":"","page_name":" 329 ","page_number":333},
  {"content":"\r\n\r\n( 1 ) گروهى از احمقان و ساده‌دلان سپاه امام كه خدعهء « عمرو » و نابكارى « معاويه » فريبشان داده بود ، دور امام را گرفتند و تسليم خود را به پيشنهاد دروغين « معاويه » اعلام داشتند و يك صدا گفتند :\r\nمعاويه حقيقتى را پيشنهاد مىكند ، ترا بقبول حكم قرآن مىخواند ، از او بپذير .\r\nپيشاپيش اين گروه فريب‌خوردهء اخلال‌گر ، « اشعث بن قيس » قرار داشت ، همان مرد نابكار كه ستون پنجم « معاويه » را در سپاه امام اداره مىكرد و جاسوس خائن « معاويه » در لشكر عراق بود و بدستور او نيرنگها مىبازيد و هم او بود كه سستى و تفرقه را در سپاه امام بوجود آورده بود و اينك مكارانه بحضور امام آمد و گفت :\r\n- همهء مردم بقبول پيشنهاد « معاويه » راضى هستند ، بگذار دعوت « معاويه » را در قبول حكم قرآن بپذيرند و اگر ميخواهى من بنزد « معاويه » ميروم و از او مىپرسم كه چه ميخواهد و شروع بالتماس كرد ، تا امام چنين رسالتى را به او بسپارد .\r\nامام چاره‌اى جز قبول درخواستش نداشت و « اشعث » كه شرّ و شقاوت را بدوش مىكشيد ، بنزد « معاويه » رفت و گفت :\r\n- چرا اين قرآنها را بر نيزه كرده‌ايد ؟\r\n« معاويه » با فريب و بيهوده‌گوئى جواب داد :\r\n- براى اينكه ما و شما بفرمان خدا بازگرديم ، شما نماينده‌اى را كه ميخواهيد برگزينيد و ما هم نماينده‌اى انتخاب مىكنيم و از آنها ميخواهيم كه بكتاب خدا عمل نمايند و از آن تجاوز نكنند و بعد هر دو طرف از رأى آنها پيروى مىكنيم .\r\n\r\n","description":"","footnote":"","page_name":" 330 ","page_number":334},
  {"content":"\r\n\r\n( 1 ) « اشعث » اين فريب شيطانى را پذيرفت و گفتار « معاويه » را تصديق كرد و گفت :\r\nحقيقت همين است ! !\r\n« اشعث » بلشكر امام بازگشت و با صداى بلند قبول حكميت را لازم دانست .\r\nامام به او و ديگر معاندينى كه جز عناد و سركشى و فريب ، هدفى نداشتند فرمود :\r\nبندگان خدا ! من از هر كس بكتاب خدا آگاه‌ترم ، اما « معاويه » و « عمرو عاص » و پسر « ابى معيط » و « حبيب بن مسلمه » و پسر « ابى سرح » هرگز ياران دين و قرآن نبوده و نيستند . من آنها را از شما بهتر مىشناسم ، آنها را كودكان و مردانى همدم بوده‌اند كه بدترين كودكان و مردانند ، گفتارشان به صورت حق است كه از آن باطل را اراده مىكنند ، آنها حق را مىشناسند ولى به آن عمل نمىكنند و اين قرآنها را بمكر و فريب برافراشته‌اند .\r\nشما فقط براى يك ساعت ديگر ، بازوان و جمجمه‌هايتان را به من عاريه دهيد تا حق بر جايگاهش قرار گيرد و از باطل چيزى بجاى نماند و ريشهء ستمكاران بريده شود .\r\nامام بروشنى در گفتارش اعلام داشت كه « معاويه » در ادعايش مبنى بر عمل بكتاب خدا دروغ مىگويد و گزافه مىبافد و مردم را به گمراهى و تمرد « معاويه » و يارانش كه از همه كس به آن داناتر بود آگاه ساخت .\r\nولى آن اجتماع فريب‌خوردهء كج خوى ، سخن استوار امام را\r\n\r\n","description":"","footnote":"","page_name":" 331 ","page_number":335},
  {"content":"\r\n\r\nنمىپذيرفتند و گوشهاشان از شنيدن حقيقت ناشنوا بود و دوازده هزار نفر از چنين عناصر لجوج كه به دين‌دارى و تقدس‌مآبى تظاهر مىكردند و چيزى از دين و ايمان نمىفهميدند ، امام را صريحا و گستاخانه باسم مخاطب مىساختند و با نهايت جسارت تهديد مىكردند و مىگفتند :\r\n( 1 ) اى على ! دعوت شاميان را بقبول دعوت كتاب خدا بپذير ، و گرنه ترا مثل « عثمان » خواهيم كشت ، به خدا قسم اگر اين پيشنهاد را نپذيرى چنين خواهيم كرد . امام در جوابشان فرمود :\r\n- واى بر شما ، من نخستين كسى هستم كه مردم را بكتاب خدا خواندم و اولين فردى هستم كه فرمان قرآن را پذيرفتم و اين شايستهء من نيست و دينم اجازه نمىدهد كه بقبول دستور كتاب خدا دعوت شوم و آن را نپذيرم ، من براى آن مىجنگم كه آنها را به حكم قرآن در آورم ، اما بشما اعلام مىكنم آنها شما را فريب ميدهند و آنها كسانى نيستند كه بدستور قرآن عمل كنند .\r\nمتأسفانه هر چند امام مىكوشيد كه آنها را قانع كند و از اشتباه در آورد ، موفق نمىشد و آنها پافشارى ميكردند كه امام فورى به مالك اشتر دستور دهد كه از ميدان نبرد برگردد .\r\nامام در چهرهء آنها آثار شرارت را ميديد كه گستاخانه احاطه‌اش كرده‌اند و تهديدش مىكنند بناچار « يزيد بن هانى » را به پيش « مالك » فرستاد و پيغام داد كه از صحنهء جنگ برگردد .\r\n« يزيد » پيغام امام را به « مالك » رسانيد و « مالك » كه مصلحت دين و نفع مردم را ميخواست ملتمسانه گفت :\r\n- به آقاى من بگو ، اكنون موقع آن نيست كه مرا از پايگاه\r\n\r\n","description":"","footnote":"","page_name":" 332 ","page_number":336},
  {"content":"\r\n\r\nحساسم بردارى ، از خدا اميد دارم كه فاتح شوم ، پس عجله مكن .\r\nرسول بحضور امام برگشت و پيغام آن سردار بيدار و انديشمند را رسانيد .\r\n( 1 ) نشانه‌هاى پيروزى بدست مالك ، نمايان مىشد و نزديك بود ، كار يكسره شود و فرياد سپاهيان پيشتاز امام به حصول پيروزى بلند بود ، متمردين كه اين فريادهاى فاتحانه را شنيدند ، امام را احاطه كردند و گفتند :\r\n- به خدا قسم ، اين توئى كه مالك را بجنگ واميدارى .\r\n- مگر نديديد كه برايش پيغام فرستادم و در حضور همهء شما از او خواستم كه از جنگ دست بردارد .\r\nآنها يكباره و هم صدا فرياد زدند :\r\n- پس دنبالش بفرست كه برگردد و گرنه به خدا قسم بركنارت مىكنيم .\r\nامام از آن ترسيد كه يكباره بر سرش بتازند و خونش را بريزند ، ناچار فرمود :\r\n- واى بر تو اى يزيد ! به مالك بگو به نزد من بازگردد كه فتنه و فساد برانگيخته شد .\r\n« يزيد » بسرعت پيش « مالك » رفت و با خشونت گفت :\r\n- به نزد امير المؤمنين برگرد كه فتنه برپا شد .\r\nحال « مالك » ديگرگون شد و خشم و يأس سراپاى وجودش را فرا گرفت و از فتنه و فسادى كه لشكر را فرا گرفته پرسيد و گفت :\r\n- منظورت قرآنهاى بر سر نيزه است ؟\r\n- آرى .\r\n« اشتر » آنچه را دلش بر آن گواهى ميداد و به آن از علت وقوع\r\n\r\n","description":"","footnote":"","page_name":" 333 ","page_number":337},
  {"content":"\r\n\r\nانقلاب حدس ميزد ، درست ديد و گفت : من خودم وقتى كه قرآنها را برداشتند چنين فتنه و تفرقه‌اى را پيش‌بينى مىكردم اينها همه از دسيسه‌كاريهاى پسر عاهره ، عمرو عاص است آنگاه با اندوهى فراوان به يزيد گفت :\r\n( 1 ) مگر پيروزى ما را نمىبينى ، نگاه كن دشمن بچه روزى افتاده ، نمىبينى خداوند چگونه بما پيروزى بخشيده ، آيا سزاوار است چنين موقعيت و موفقيتى را بگذاريم و برويم ؟\r\nيزيد ، مالك را از تنگنائى كه امام در آن گير كرده مطلع كرد و از خطرهائى كه گرداگرد مولايش را فرا گرفته آگاهش ساخت و گفت :\r\n- آيا دوست دارى كه تو در اينجا پيروز شوى و امام كه در محاصرهء مردم است ، بدست دشمن افتد ؟\r\n- سبحان اللّه هرگز چنين چيزى را نمىخواهم .\r\n- پس بدان كه آنها به امام مىگفتند ، بدنبال « مالك » بفرست تا برگردد و گرنه يا ترا مثل « عثمان » مىكشيم و يا تسليم دشمنت مىكنيم .\r\n« مالك » ناگزير با غمى سنگين و اندوهى بزرگ بحضور امام بازگشت و دردهائى از آرزوهاى بر باد رفته‌اش بدل داشت ، زيرا او به قيمت خونهاى ريخته‌شده‌اى داشت پيروز مىشد و نزديك بود كار « معاويه » را بپايان رساند و اكنون نتايج همهء كوششها و فداكاريهايش را فريب پسر عاص نابود ميكرد ، مالك برگشت و بر آن جمعيت پست نهاد با شدت و خشونت فرياد زد :\r\n- اى سست عنصرهاى پست نهاد ! آيا وقتى كه آنها بر شما با غلبه حمله ميكردند گمان مىكرديد كه پيروز شويد ؟ آنها كه قرآن را\r\n\r\n","description":"","footnote":"","page_name":" 334 ","page_number":338},
  {"content":"\r\n\r\nبر نيزه‌ها بلند كرده‌اند ، شما را به چه ميخوانند ؟ به خدا قسم آنها فرمان خدا را ترك گفته‌اند و سنت پيغمبر را زير پا گذاشته‌اند ، دروغشان را نپذيريد و به من مهلت دهيد كه من پيروزى را احساس مىكنم .\r\n( 1 ) متمردين ، سركشى و عناد خود را آشكار كردند و همگى يك صدا گفتند :\r\n- نه ، نه .\r\n- به اندازهء يك تاختن اسب به من فرصت دهيد ، اميدوارم كه پيروز شوم .\r\n- در اين صورت ما هم در خطاى تو شريك هستيم .\r\n« اشتر » با آنها به زبان استدلال سخن گفت شايد از اشتباهاتشان بيرون شوند و بحقيقت بازگردند به همين جهت گفت :\r\n- به من بگوئيد ، جواب بدهيد ، آنها خوبهاى شما را كشتند و بدهاتان را باقى گذاشتند ، در چه صورت و در چه حالتى حق با شماست ، وقتى كه با مردم شام جنگ مىكرديد ؟ كه حالا از جنگ دست برداشته‌ايد يا اكنون كه دست از جنگ كشيده‌ايد بر حق هستيد ؟ در اين صورت بايد مجاهدين شما كه در اين جنگ شهادت يافته‌اند در جهنم باشند ! !\r\nاما افسوس كه سخنان روشن و مبرهن مالك در آنان اثر نگذاشت و مفتضحانه گفتند :\r\n- ول كن ، اشتر ! ما با آنها در راه خدا جنگيديم و اكنون هم بخواست خدا دست از جنگ مىكشيم ، ما كه فرمانبردار تو نيستيم ، از پيش ما دور شو .\r\n« اشتر » از اينكه ديد سخنش در آنها هيچ تأثيرى ندارد غضبناك شد\r\n\r\n","description":"","footnote":"","page_name":" 335 ","page_number":339},
  {"content":"\r\n\r\nو با شدت خشم و غيظ گفت :\r\n( 1 ) « - شما را فريب دادند و فريب خورديد ، بمتاركهء جنگ خواندند و پذيرفتيد ، اى رو سياه‌ها ! ما گمان مىكرديم نماز شما براى ترك دنيا و ديدار خداست اكنون مىبينيم كه به دنيا روى آورده‌ايد و از مرگ ميگريزيد ، اى كه زشت باد چهرهء شما اى روسياهان ! ديگر شما روى عزت و پيروزى را نخواهيد ديد و براى هميشه از رحمت پروردگارى دور خواهيد ماند ، آگاه باشيد كه ستمكاران از عنايت الهى بدورند » .\r\nهنوز سخنان مالك پايان نيافته بود كه موجى ناسزا و دشنام از طرف متمردان ، « اشتر » را فرا گرفت و مالك هم به آنها پاسخ ميداد و بعد با گفتارى هيجان‌انگيز و حماسى به امام گفت :\r\n- با انبوهى از سپاهيان بر دشمن بتاز تا آنها از پاى درآيند .\r\nامام پاسخى نداد و سرش را به پائين انداخت و دربارهء خيانت اين مردم مىانديشيد كه چه ناكاميهائى براى امت اسلام ببار مىآورند ، متمردان ، سكوت امام را دليل رضايتش دانستند و فرياد زدند :\r\n- امير المؤمنين بقبول حكميت راضى شد و حكم قرآن را پذيرفت ، جز اينهم نمىتوانست كارى كند :\r\n« مالك » هم چاره‌اى جز اقرار و قبول نداشت و گفت :\r\n- اگر امير المؤمنين بقبول حكميت رضايت داده است منهم راضى برضاى امير المؤمنينم .\r\nگروه متمردين فرياد كشيدند :\r\n- امير المؤمنين راضى شد ، امير المؤمنين راضى شد .\r\n\r\n","description":"","footnote":"","page_name":" 336 ","page_number":340},
  {"content":"\r\n\r\n( 1 ) امام همچنان ساكت مانده بود و چيزى نمىگفت ، اندوه و غمى بزرگ بر دلش سنگينى ميكرد ، زيرا ميديد كه چگونه سپاه نيرومندش را حيلهء پسر عاص بگودال جهل و بدبختى افكند و اكنون او توانائى آن را ندارد كه اين گروه فريب خورده را هدايت كند و به راه حقيقت و درستى بازگرداند و ديگر آن نفوذ و قدرت خود را در ميان اين گروه از دست داده است چنان كه خود فرمود :\r\n- من ديروز امير شما بودم و امروز مأمورم ، ديروز من شما را ، نهى ميكردم و امروز شما من را .\r\nمتمردين ، امام را بقبول حكميت مجبور كردند ، ولى به اين اندازه هم قناعت نكرده از او خواستند كه عنصر خيانتكار و پست و دنياپرستى بمانند « ابو موسى » را بنمايندگى خود در حكميت تعيين فرمايد ، همان ابو موساى خائنى كه مردم كوفه را از حمايت امام بازميداشت .\r\nولى متمردين دور امام را گرفتند و گفتند :\r\n- ما ابو موسى را براى نمايندگى ميخواهيم .\r\n- شما در آغاز امر ، فرمان مرا نپذيرفتيد ، اكنون هم داريد عصيان مىكنيد ، من بنمايندگى « ابو موسى » رضايت نمىدهم . آنها با لجاجت و پافشارى فرياد زدند :\r\n- ما غير او كسى را قبول نداريم ، او بود كه ما را از چنين جنگى بازميداشت .\r\n- او مورد اطمينان من نيست ، او از من جدا شد و مردم را از ياريم بازداشت و بعد از من فرار كرد و پس از چند ماه به او امان دادم ، بهتر است ابن عباس را انتخاب كنيد .\r\n\r\n","description":"","footnote":"","page_name":" 337 ","page_number":341},
  {"content":"\r\n\r\n( 1 ) - براى ما فرقى ندارد كه تو باشى يا ابن عباس ، ما كسى را ميخواهيم كه نسبت به تو و معاويه بىطرف باشد و هيچ‌كدامتان را بر ديگرى ترجيح ندهد .\r\n- من « مالك اشتر » را انتخاب مىكنم .\r\n- همين « مالك اشتر » بود كه دنيا را به آتش كشيد !\r\nديگر امام پس از اين گفتگو چاره‌اى نديد جز اينكه ، رهاشان كند و بخودشان واگذارد به همين جهت فرمود :\r\n- هر كار دلتان ميخواهد بكنيد و هر چه بشما دستور داده‌اند انجام دهيد .\r\nاز تصميم متمردان چنين بر مىآيد كه آنها « ابو موسى » را با وجود مخالفتش با امام از اين جهت انتخاب كردند كه اصولا از ولايت امام منحرف شده بودند و ميخواستند حضرتش را از خلافت كنار زنند و ديگرى را كه ميخواهند بجايش نشانند .\r\nآنها هرگز از حق دفاع نميكردند و مصلحت امت مسلم را در نظر نداشتند چنان كه « طه حسين » در اين باره مىنويسد :\r\nاين كارها تصادفى نبود بلكه از روى نقشه انجام مىشد و توطئه‌اى بود كه دنياپرستان اطراف امام و ياران « معاويه » چيده بودند « 23 » و گرنه چگونه مىشود كه آنها امام را همچنانكه بقبول حكميت وادار كردند به پذيرش نمايندگى « ابو موسى » هم مجبور سازند و براى او هيچ آزادى رأى و عقيده‌اى قائل نشوند و امام در اين جريانات هيچ‌گونه نفوذى در اجراى رأى نداشته و همهء كارها بدست همين متمردين نافرمان باشد ؟\r\n\r\n\r\n","description":"","footnote":"\r\n( 23 ) - على و فرزندانش .\r\n","page_name":" 338 ","page_number":342},
  {"content":"\r\n\r\n( 1 ) سركشان با شتاب هر چه تمامتر باستحكام نقشهء خود پرداختند و بين گفتگوى درازى كه ميان آنها و امام انجام شد به نوشتن پيمان نامه‌اى با موافقت اهل شام پرداختند كه متن آن بنا بگفتهء طبرى چنين است :\r\nبسم اللّه الرحمن الرحيم - اين درخواست على بن أبي طالب و معاوية - بن ابى سفيان و پيروانشان مىباشد براى قبول حكميت خدا و سنت پيغمبرش .\r\nدرخواست على تعهدى است بر عهدهء مردم عراق و پيروان حاضر و غائبش در همه جا و در خواست معاويه تعهدى است بر عهدهء مردم شام و هر كس پيرو اوست از حاضر و غائب .\r\nرضايت داديم كه در برابر حكم قرآن هر چه باشد تسليم شويم و چيز ديگرى بر ما حكم نكند ، و كتاب خداوند از آغازش تا پايانش بين ما حكم كند ، هر چه را زنده كرده زنده مىكنيم و هر چه را مىميراند ، ميميرانيم .\r\nعلى و پيروانش ، ابو موسى عبد اللّه بن قيس و معاويه و پيروانش هم عمرو بن عاص را بنمايندگى و حكميت برگزيدند تا به آنچه در كتاب خدا مىيابند ، حكم كنند و اگر موردى را در قرآن نيافتند بسنت پيغمبر مراجعه كنند . دو نفر حكم ، از على و معاويه و سپاهيانشان قول گرفتند كه بر جان و خاندانشان ايمن باشند و همهء مردم در جان و خاندان و اموالشان تا پايان حكميت تأمين دارند و همگى بايد سلاحهاى خود را بگذارند و صلح را بپذيرند و بهر جا كه ميخواهند بروند و در امان باشند .\r\nحكمين هم با خدا پيمان محكم مىبندند كه به حكم قرآن بين مردم حكم دهند و دوباره آنها را بجنگ و تفرقه نكشانند سررسيد حكميت تا ماه رمضان است ، ولى به رضايت طرفين قابل تمديد خواهد\r\n\r\n","description":"","footnote":"","page_name":" 339 ","page_number":343},
  {"content":"\r\n\r\nبود و چنانچه يكى از حكمين در اين بين وفات كرد ، امير گروهش ديگرى را كه امين و عادل باشد ، بايد بجايش انتخاب كند .\r\n( 1 ) محل داورى ناحيه‌اى بين عراق و شام خواهد بود و اگر حكمين نخواستند ، كسى حق شركت در جلسات حكميت ندارد مگر كسانى كه بدرخواست حكمين بعنوان شهود حضور يابند و شهادت خود را بنويسند و هر كس بخواهد مفاد اين پيمان‌نامه را نقض كند ، ستمكار است و مردم بايد او را بفرمان آورند . از خدا ميخواهيم كه ما را بر ناقضين اين پيمان‌نامه غالب گرداند . « 24 »\r\nگروهى از بزرگان عراق و شام اين پيمان‌نامه را گواهى كردند در اينجا آشكارا مىبينيم كه « معاويه » و يارانش نامى از عثمان و خونخواهى او را نمىبرند و اگر واقعا در اين باره اهتمامى داشتند در پيمان‌نامه صريحا يا تلويحا از آن ياد ميكردند و همچنين مىفهميم كه مردم عراق از جنگ خسته بوده و به منظور آسايش طلبى و سازش ، اين همه خوارى و تفرقه را پذيرفته‌اند .\r\nمتن پيمان‌نامه بخواست و دسيسهء « اشعث » و همفكرانش تنظيم و امضاء شد و گروه متمردان كه بهدف پليد خود رسيدند و شكاف در سپاه امام انداختند اكنون شادمانه جولان ميدهند و در برابر گروههاى سپاهى متن پيمان‌نامه را ميخوانند و هرگاه خسته ميشوند نامه‌خوانى را به ديگرى واميگذارند تا مطلب به همه برسد و همگى تسليم شوند و ديگر خطرى از مخالفت بعدى پيش نيايد و اين توطئه همچنانكه ميخواهند بماسد .\r\n\r\n\r\n","description":"","footnote":"\r\n( 24 ) - تاريخ طبرى .\r\n","page_name":" 340 ","page_number":344},
  {"content":"\r\n\r\nچون اين هياهو ، پايان يافت ، امام دستور داد پيكرهء شهيدانى كه در آن بيابان گسترده بر مصرع خاك و خون افتاده دفن شود و آنگاه بجانب كوفه حركت كرد .\r\nدر بازگشت ، اندوهى سخت قلبش را ميفشرد و دردى جانكاه تا عمق روحش نفوذ ميكرد ، به ياد مىآورد كه بهنگام حركت بصفين ، صفا و ايمان و قهرمانى و يگانگى بر سپاهيانش حكومت ميكرد و اينك شقاوت و سركشى و ذلت و اختلاف و پشيمانى جاى آن را گرفته است .\r\nاكنون در طول سفر ، گروههاى نافرمان سپاهى بجان هم افتاده‌اند و به يكديگر دشنام ميدهند و تهمت ميزنند و گناه را به گردن يكديگر مىاندازند و از كردار هم برائت مىجويند .\r\nگروه خوارج كه همچون سرطان تازه‌اى در قلب لشكر پنجه انداخته و دارد جانش را ميگيرد به آنها كه از انديشهء پليد اين دستهء كج نهاد پيروى نمىكنند مىگويند :\r\nاى دشمنان خدا ! در فرمان خدا سستى ورزيديد و حكميت را پذيرفتيد .\r\nگروه مقابل به آنها چنين پاسخ ميدهد :\r\n- از فرمان امام سرباز زديد و مردم را به تفرقه افكنديد .\r\n\r\n","description":"","footnote":"","page_name":" 341 ","page_number":345},
  {"content":"\r\n . \r\n","description":"","footnote":"","page_name":" 342 ","page_number":346},
  {"content":"\r\n\r\n( 1 )\r\n\r\nفتنهء خوارج و بازى حكميت\r\n\r\n","description":"","footnote":"","page_name":" 343 ","page_number":347},
  {"content":"\r\n\r\n( 1 ) امام بكوفه وارد شد ولى گروه متمرد خوارج راه خود را كج كردند و بتعداد دوازده هزار نفر در ناحيهء « حروراء » جا گزيدند كه هنوز هم به آنجا نسبتشان ميدهند .\r\nسخنگوى خوارج اعلام كرد : فرمانده ما « شبث بن ربعى تميمى » است و پيشنماز « عبد اللّه بن كواء يشكرى » پس از پيروزى ، زمامدارى\r\n\r\n","description":"","footnote":"","page_name":" 344 ","page_number":348},
  {"content":"\r\n\r\nبشورى واگذار مىشود ، بيعت از آن خداست و امر بمعروف و نهى از منكر مجرى است .\r\n( 1 ) امام از تمرد اين گروه از دين برگشته ، مضطرب شد و « عبد اللّه عباس » را به نزدشان فرستاد ، شايد براهشان آورد و فتنه را بخواباند ، ولى به او گفت هرگز در مورد نظرات آنها از آيات قرآن استفاده نكن ، زيرا اين قاريان مقدس مآب لجباز ، با تو ، به مجادله مىافتند و به مخاصمه ميپردازند .\r\n« ابن عباس » در جمعشان وارد شد و ناگزير با آنها به مجادله و بحث پرداخت و گفت :\r\n- چرا با حكمين مخالفيد در صورتى كه خداوند در قرآن فرموده است : « اگر خواهان اصلاح باشند خدا آنها را با هم موافق مىكند » « 1 » .\r\nخوارج به او جواب دادند :\r\n- آنچه خداوند حكم و بررسى آن را بمردم واگذارده امورى است كه بخودشان بستگى دارد ، ولى امورى كه اختصاص به حكم و امضاى خدا دارد ، كسى حق اظهار نظر دربارهء آن را ندارد ، مثل حكم خدا دربارهء زناكار كه صد تازيانه است و دربارهء دزد كه بريدن دست اوست ، كسى نميتواند دربارهء اين احكام اظهار نظر كند .\r\n« ابن عباس » در ردّ گفتار و دلائلشان چنين گفت :\r\n- خداوند در قرآن ميفرمايد : « دادگرانى از شما دربارهء آن حكم مىكنند » « 2 » .\r\n- آيا تو حكم در شكار و اختلاف بين زن و شوهر را با مسئلهء\r\n\r\n\r\n","description":"","footnote":"\r\n( 1 ) - سورهء نساء ، آيهء 35 .\r\n( 2 ) - سورهء مائده ، آيهء 95 .\r\n","page_name":" 345 ","page_number":349},
  {"content":"\r\n\r\nخون مسلمانها قياس ميكنى ؟ تازه حرف ترا هم بپذيريم آيا حكم عادل در نظر تو « عمرو عاص » است كه ديروز با ما جنگيد و خونهايمان را ريخت ؟\r\n( 1 ) اگر « عمرو عاص » عادل باشد ، در اين صورت ما عادل نيستيم چون با او جنگيديم ، در مورد كار خداوند ، انسانها را حكم داورى داديد و حال آنكه فرمان خدا دربارهء « معاويه » و حزبش كشتن آنهاست مگر آنكه به راه حق برگردند .\r\nما آنها را بكتاب خدا خوانديم ، ولى آنها نپذيرفتند ، پس چرا شما پيمان‌نامه را امضا كرديد و متاركه و مذاكره را پذيرفتيد ؟\r\nمگر نمىدانيد كه خداوند با نزول سورهء برائه مذاكره و متاركه را بين مسلمين و اهل جنگ ممنوع كرده مگر اينكه جزيه بپردازند .\r\n« ابن عباس » از مذاكره و جدل با آنها فرو ماند ، زيرا هرگز تسليم حق نمىشدند و به عناد خويش باقى بودند و ادلهء حق قانعشان نمىساخت .\r\nدر اين وقت امام به همراهى جمعى از ياران بديدار گروه از دين برگشتگان رفت تا با آنها سخن گويد و شايد براهشان آورد .\r\nامام وارد خيمهء « يزيد بن قيس » شد و وضو گرفت و دو ركعت نماز خواند و بعد به پيش خوارج رفت و ديد « ابن عباس » با آنها مشغول مذاكره است .\r\nامام او را كنار زد و گفت با اينها مجادله مكن ، خدايت رحمت كند مگر نگفتم با اين مردم به بحث نپرداز ؟\r\nآنگاه به آنها روى كرد و گفت :\r\nخداوندا ! اينجا ، جايگاهى است كه هر كس پيروز شود ، در قيامت هم پيروز خواهد شد و هر كس كه سخن بگويد و شكست بخورد در آخرت كور\r\n\r\n","description":"","footnote":"","page_name":" 346 ","page_number":350},
  {"content":"\r\n\r\nو گمراه خواهد بود ، ( 1 ) آنگاه فرمود : بزرگتر شما كيست ؟\r\n- ابن الكواء !\r\nامام به او روى آورد و فرمود :\r\n- چرا با ما ، در افتاده‌ايد ؟\r\n- چون در صفين حكميت را پذيرفتيد .\r\n- شما را به خدا قسم ، آيا بيادتان نيست وقتى كه آنها قرآنها را بر نيزه بلند كردند و شما گفتيد دعوتشان را بپذيرم ، من بشما گفتم ، من اينها را از شما بهتر مىشناسم ، اينها اهل دين و قرآن نيستند ، من در كودكى و بزرگى با آنها بوده‌ام و آنها را بدترين اطفال و بدترين مردها ديده‌ام ، بحقيقت و عقيدهء راستين خود برگرديد ، اينكه اينها قرآنها را برافراشته‌اند ، دروغ و حيله و فريب است ، اما شما سخن مرا نپذيرفتيد و گفتيد نه ، ما قول آنها را قبول داريم ، من بشما گفتم ، سخن من را و نافرمانى خود را به ياد داشته باشيد و چون فقط حكم قرآن را قبول كرديد با شما شرط كردم كه داوران بايد درست مطابق نص قرآن حكم كنند و آنچه را قرآن زنده داشته زنده بدارند و آنچه مرده داشته بميرانند .\r\nدر اين صورت اگر آنها مطابق قرآن حكم كردند ما نميتوانيم با آنها مخالفت كنيم و اگر از فرمان قرآن سرپيچيدند ما هم حكم آنها را قبول نمىكنيم .\r\nبا اين حجت روشن امام ، انديشهء سست آنها باطل شد و همهء استدلالهاشان از بين رفت و بعد ، به نرمى گفتند :\r\n- آيا اين درست است كه اين دو مرد دربارهء خون مسلمانان حكم دهند ؟\r\n\r\n","description":"","footnote":"","page_name":" 347 ","page_number":351},
  {"content":"\r\n\r\n( 1 ) - ما اينها را حكم قرار نداده‌ايم بلكه داور كتاب خداست و اين قرآن خطهاى نوشته‌شده‌اى است بين دو جلد و اين سطور خاموشند و سخن نمىگويند بلكه افراد از آن سخن مىگويند .\r\n- چرا براى داورى مدت قائل شدى ؟\r\n- براى اينكه جاهل آگاه شود و عالم پايدار بماند و شايد خداوند در اين گيرودار ، صلحى بين امت برقرار سازد .\r\nچون امام ديد ، آنها سخنش را پذيرفتند و دست از لجاجت برداشتند و به او نزديك شدند ، فرمود :\r\n- وارد شهرتان شويد ، خدايتان بيامرزد .\r\nدعوت امام را قبول كردند و با او وارد كوفه شدند ، مردم همه شادمانه باستقبالشان آمدند و از اين سازش و هماهنگى خوش‌حال شدند .\r\nولى . . .\r\nولى بازهم آنها بر فكر باطلشان باقى بودند و دست از تحريك بر نمىداشتند و با گستاخى در ميان مردم كوفه به سمپاشى پرداختند ، دستهاى ديگرى هم در كار بود و زبانهائى كه حرف آنها را بگوشها ميرسانيد ، كم كم افكار خطرناك آنها همه جا گسترده شد و نيرويشان توان بيشترى يافت و كار جسارت را به جائى رسانيدند كه سخن امام را در حال خطبه بريدند و اين آيه را خواندند : « اگر مشرك شوى همهء اعمالت نابود خواهد شد و از زيانكاران خواهى بود » « 3 » .\r\nو امام در جوابشان اين آيه را تلاوت فرمود : « پس شكيبا باش كه\r\n\r\n\r\n","description":"","footnote":"\r\n( 3 ) - سورهء زمر ، آيهء 65 .\r\n","page_name":" 348 ","page_number":352},
  {"content":"\r\n\r\nوعدهء خدا راست است و بىيقينان ترا از جاى بر ندارند » « 4 » .\r\n( 1 ) ديگر كار به تباهى و دشمنى بين امام و متمردان كشيده بود و در اين هنگامهء سخت و خطرناك ، نمايندهء « معاويه » بحضور امام آمد تا بقول خود در مورد حكميت وفا كند و ترتيب تشكيل جلسهء حكمين را بدهد .\r\nامام پيشنهاد را پذيرفت و چهار صد مرد را برياست « شريح بن هانى حارثى » « 5 » فرستاد و « ابن عباس » را همراهشان كرد تا با آنها نماز بخواند و كارهاشان را اداره كند و « ابو موسى اشعرى » نمايندهء حكميت هم با آنها بود .\r\n« معاويه » هم متقابلا « عمرو عاص » را فرستاد و چهار صد نفر همراهش كرد و « عمرو » را بدرستى از شخصيت ضعيف « ابو موسى » خبر دار ساخت و گفت با كسى روبرو مىشوى كه زبانى دراز و عقلى كوتاه دارد و لازم نيست همهء عقلت را براى او به كار اندازى .\r\nنمايندگان و سپاهيان از دو طرف به راه افتادند تا در ناحيهء « اذرح » « 6 » يا « دومة الجندل » « 7 » فرود آمدند .\r\n\r\n\r\n","description":"","footnote":"\r\n( 4 ) - سورهء روم ، آيهء 60 .\r\n( 5 ) - شريح بن هانى در جاهليت مسلمان شد و پدرش هانى از اصحاب پيغمبر بود ، شريح از ياران بزرگوار امام بود ( الاستيعاب ، جلد 2 ) .\r\n( 6 ) - اذرح شهرى است از نواحى شام در نزديكى حجاز كه حكميت در آنجا انجام يافت ، ذى الرمه بلال نوادهء ابو موسى را چنين مىستايد ، پدرت كار دين و مردم را تلافى كرد وقتى كه مردم بدى كردند و خانهء دين شكست يافت در روزهاى اذرح شكافهاى بناى دين را محكم كرد و جنگ‌هاى ويرانگر را پايان داد ! ! ( معجم البلدان ) .\r\n( 7 ) - دومة الجندل ناحيه‌اى است كه هفت منزل تا شام و مدينه فاصله دارد\r\n","page_name":" 349 ","page_number":353},
  {"content":"\r\n\r\n( 1 ) در آنجا اجتماع حكمين بوقوع پيوست و « عمرو عاص » حيله گر و فريبكار با ابو موساى كم عقل احمق مواجه گرديد .\r\nعمرو ، ابو موسى را سه روز مهلت داد تا استراحت كند و در اين سه روز همه نوع وسيلهء آسايش و لذت و طعام‌ها و نوشابه‌هاى لذيذ براى آن پير خرف فراهم كرد و او را از هر گونه انديشه و سخنى بازداشت تا خوب بيارامد و شكمش بالا آيد و چون فهميد كاملا بر او دست يافته و افسارش را بچنگ گرفته است با فروتنى و نرمى با او سخن گفت و از در چاپلوسى و تملق در آمد و به بزرگداشتش پرداخت و گفت :\r\n\r\n\r\n","description":"","footnote":"\r\nبقول ابو عبيد سكونى قلعه‌هائى بوده استوار بين مدينه و شام نزديك كوه طى كه بنى كنانه در آن ميزيسته‌اند و حكميت در آنجا انجام يافته . عبد الله بن عيسى مىگويد روزى با ابو موسى از آنجا مىگذشتم ابو موسى گفت از پيغمبر شنيدم كه فرمود در دومة الجندل حكمى در بنى اسرائيل به ستم صادر شد و دربارهء امت من هم در اينجا حكمى بنا حق صادر خواهد گرديد و روزگارى گذشت كه « ابو موسى » و « عمرو عاص » در آنجا بر خلاف حق حكم دارند .\r\nشعراء در اين باره شعرها گفته‌اند از جمله اعور ميگويد :\r\nما به حكم خدا در هر جا كه باشد راضى هستيم ولى عمرو و عبد الله اختلاف عقيده داشتند ، آن دو پيرمرد در چنان فتنهء كورى نميتوانند مردم را از گمراهى نجات دهند .\r\nهمان چشمى كه در واقعهء عثمان گريست بعد هم از تفرقهء مردم گريه كرد .\r\nدر دومة الجندل دو نفر بحكميت نشستند كه از حقيقت بدور بودند و از هوس پيروى مىكردند و اندوه‌ها و سرزنشها از كار خود بجاى گذاردند .\r\nهر دو گروه زنده و مرده‌شان اگر قتل عثمان نبود ، شبيه يكديگر بودند ( معجم البلدان ) .\r\nطه حسين مىنويسد : ممكن است اجتماع حكمين ابتدا در دومة الجندل و بعد در اذرح باشد ( على و فرزندانش ) .\r\n","page_name":" 350 ","page_number":354},
  {"content":"\r\n\r\n( 1 ) - اى ابو موسى ! تو بزرگ اصحاب محمدى ( ص ) كه در دانش بر همه برترى دارى و در ايمان پيشتاز و با سابقه‌اى و اكنون مىبينى كه امت مسلمان دچار چه حادثهء ناگوارى شده است و چه فتنهء كور بىسرانجامى او را در برگرفته ، آيا ممكن است كه تو اين امت را نجات دهى و خداوند بوسيلهء تو از ريختن خون مردم جلوگيرى كند ؟\r\n« ابو موسى » بلافاصله اين آيه را خواند : « هر كس نفسى را زنده سازد آنچنانست كه همهء مردم را زنده كرده » . در اين صورت آن كس كه همهء مردم را از مرگ نجات دهد چه موقعيت عظيمى پيش خدا خواهد داشت .\r\nدر اينجا ، بيچاره احمق فريب خورده چگونگى نجات مردم را از اينهمه فتنه‌ها پرسيد و گفت :\r\n- اين كار چگونه انجام مىشود ؟\r\n- تو على بن أبي طالب را از خلافت خلع كن و من هم « معاويه » را ، تا مردم خودشان مردى را بزمامدارى انتخاب كنند كه در اين آشوبها وارد نبوده و دستش آلوده به خون نباشد .\r\nابو موساى فريب خورده از شخصى كه بمقام خلافت بايد برسد ، پرسيد و گفت :\r\n- چنين شخصى كيست ؟\r\n« عمرو » كه ميدانست « ابو موسى » علاقهء فراوانى به « عبد اللّه عمر » دارد گفت :\r\n- او « عبد اللّه عمر » است .\r\nبيچاره نادان فريب خورده از شنيدن اين بشارت خوش‌حال شد و\r\n\r\n","description":"","footnote":"","page_name":" 351 ","page_number":355},
  {"content":"\r\n\r\nخواست از « عمرو » قول محكمى بگيرد كه حتما به آن وفا كند لذا گفت :\r\n- من چگونه ميتوانم از تو پيمان محكمى بگيرم ؟\r\n( 1 ) - اى ابو موسى ! آگاه باش كه به ياد خدا دلها آرام مىگيرد ، اين قدر از من عهد و ميثاق بگير تا راضى شوى ، آنگاه نابكارانه شروع كرد عهدها و قسم‌ها را روى هم انباشتن و آن قدر سوگندهاى غليظ و عهدهاى محكم و قول و قرارهاى مختلف ابراز كرد كه ديگر چيزى نماند كه نگفته و نكرده باشد و نام مقدسى نبود كه به قسمهاى دروغين او ، توهين نگردد .\r\nبيچاره شيخ كبير السن صغير العقل فريب اين نيرنگ زشت پسر عاص را خورد و آن را با خشنودى پذيرفت و در ميان دو گروه اين خبر منتشر شد كه حكمين باتفاق رأى رسيدند و وقت اعلام نتيجهء مذاكرات نيز تعيين گرديد .\r\nساعت حساسى كه مسير تاريخ را تغيير داد ، فرا رسيد و دو گروه جمع شدند تا نتيجهء قطعى اين حكميت مهم را دريابند و بىصبرانه انتظار مىكشيدند .\r\nدر اين وقت « عمرو عاص » فريبكار و « ابو موسى » پير مرد بىشعور فريب خورده آمدند و به نزديك محل خطابه رسيدند تا نتيجهء حكميت و مورد موافقت خود را بمردم اعلام كنند ، پسر عاص به ابو موسى رو كرد و گفت :\r\n- اى ابو موسى ! برخيز و براى مردم سخن بگوى .\r\n- تو برخيز و حرف بزن .\r\n\r\n","description":"","footnote":"","page_name":" 352 ","page_number":356},
  {"content":"\r\n\r\n( 1 ) - سبحان اللّه ، من جلو بيفتم ، تو بزرگ اصحاب پيغمبرى به خدا قسم من چنين كارى نمىكنم .\r\n- آيا نقشه‌اى دارى ؟\r\n« عمرو عاص » بازهم شروع كرد به قسم خوردن و قول دادن و آن عهدها را به ياد آوردن . « 8 »\r\n« ابن عباس » فهميد حيله‌اى در كار است و متوجه حقه بازى « عمرو - عاص » شد و به « ابو موسى » گفت :\r\n- واى بر تو به خدا قسم دارد گولت مىزند . اگر شما در امرى با هم اتفاق كرده‌ايد ، او را جلو بينداز ، تا حرف بزند و بعد تو حرف بزن ، « عمرو » مرد حيله‌بازى است و من مىترسم كه رضايت ترا جلب كرده باشد و بعد كه بسخن ايستد با تو مخالفت كند . « 9 »\r\nپير خرف توجهى به پيشنهاد « ابن عباس » نكرد و بسرعت بجانب محل خطابه رفت و چون درست نشست ، خدا را سپاس گفت و ستايش كرد و بر پيغمبر درود فرستاد بعد گفت :\r\n« اى مردم ! ما در اين كار تعمق و بررسى كرديم و ديديم بهترين كارى كه امن و صلاح مردم در آن است و اختلافات را برمىدارد و خونها را حفظ مىكند اين است كه هر دومان على و معاويه را خلع كنيم .\r\nپس من على ( ع ) را از خلافت خلع كردم همچنانكه عمامه‌ام را از سرم برمىدارم و عمامه‌اش را از سرش برداشت و بعد گفت كسى را بخلافت انتخاب كرديم كه صحبت رسول خدا را درك كرده و پدرش از ياران بزرگ\r\n\r\n\r\n","description":"","footnote":"\r\n( 8 ) - عقد الفريد .\r\n( 9 ) - مروج الذهب .\r\n","page_name":" 353 ","page_number":357},
  {"content":"\r\n\r\nپيغمبر بوده و سوابق خدمات او آشكار است چنين شخصى عبد اللّه عمر است » .\r\n( 1 ) و شروع كرد اوصاف عبد اللّه را شمردن و او را به نيكى و پاكى و عظمت ياد كردن و بعد از منبر پائين آمد .\r\nبعد « عمرو عاص » آغاز بسخن كرد و خدا را ستود و بر پيغمبر درود فرستاد و بعد گفت :\r\n« اى مردم ! ابو موسى ، على را از خلافت خلع كرد و از مقامى كه در آن جاى گرفته بيرونش آورد و او بهتر على را مىشناسد بدانيد كه منهم مثل او ، على را خلع كردم و بجايش معاويه را بر خودم و شما امير گردانيدم ، ابو موسى خودش در نامه‌اى نوشته كه عثمان شهيد و مظلوم كشته شد و بر صاحب خون لازم است كه بخونخواهى او برخيزد ، معاويه صحبت پيغمبر را دريافته و پدرش ابو سفيان هم از صحابهء رسول بوده و شروع كرد از معاويه تعريف و تمجيد كردن و بعد گفت او خليفهء ماست و طاعت و بيعتش به گردن ماست تا خون عثمان را بخواهد » .\r\nابو موسى ، همان پير خرف فريب خورده ناگهان از جا پريد و به « عمرو عاص » گفت :\r\n- ترا چه مىشود ، خدايت لعنت كند تو مثل سگى هستى كه زبان در آورده باشى .\r\nپسر عاص او را بكنارى پرت كرد ، بعد از آنكه او را پل كرده و از رويش گذشته بود و به او گفت :\r\n- تو هم مثل خرى هستى كه كتاب بارت كرده باشند . « 10 »\r\nبلى آنها خر و سگ بودند همانطور كه به يكديگر گفتند .\r\n\r\n\r\n","description":"","footnote":"\r\n( 10 ) - الامامه و السياسة .\r\n","page_name":" 354 ","page_number":358},
  {"content":"\r\n\r\n( 1 ) « ابو موسى » پس از وقوع اين فتنهء كور به مكه رفت و با حكم بيهوده‌اش در برابر حق ، شكافى در امت مسلمان پديد آورد كه ديگر پر نشد .\r\nعراقيها از اين حكميت مفتضح ، ننگ و عارى براى خود خريدند كه هرگز تاريخ آن را فراموش نمىكند و شعراء در هجو « ابو موسى » شعرها گفتند از جمله « ايمن بن خريم اسدى » « 11 » درباره‌اش چنين گفت :\r\nاگر براى مردم مشورت مهمى پديد آمد كه آن را بزرگ مىشمارند به ابن عباس مراجعه كنيد\r\nولى مراجعه شد به مرد سست رأى نابخردى از يمن كه نميداند پنج ضرب در شش چند مىشود .\r\nحق همين بود كه عراقيها دچار پستى و خوارى شوند كه چنين مرد نادان بىخردى را در حساسترين موقعيتها و تنگترين فرصتها انتخاب كردند و از معرفى مردانى خردمند و بزرگوار و والامقام كه در چنين هنگامه‌هاى خطيرى قدرت فكرى و سيطرهء بر دشمن داشتند مثل « ابن عباس » و « مالك اشتر » سرباز زدند .\r\nچون خبر دردناك خلع امام بوسيله « ابو موسى » بين مردم عراق پخش شد ، آتش فتنه و اختلاف زبانه كشيد و امام ديد در چنين موقعيت اسفناك و خشم خشم‌انگيزى بايد يكى از افراد خاندانش بسخن برخيزد\r\n\r\n\r\n","description":"","footnote":"\r\n( 11 ) - ابن خريم يكى از شعراى معروف اسدى است و در مورد اينكه صحبت پيغمبر را درك كرده اختلاف است ولى روايتى از پيغمبر دربارهء شهادت بدروغ نقل كرده است ( تهذيب التهذيب ، الاصابه ) او را بسبب خوش‌زبانى و علم و بلاغتش خليل الخلفاء مىگفتند او مبتلا به مرض برص بود و با زعفران سفيدى پيسى خود را پنهان مىكرد و با همين وضع ، عبد العزيز بن مروان حاكم مصر به علت علاقه‌اى كه به او داشت ، وكيل خودش گردانيد ( مروج الذهب ، جلد 2 ) .\r\n","page_name":" 355 ","page_number":359},
  {"content":"\r\n\r\nو مردم را از گمراهى و عنادشان به سكون و رشاد بكشاند لذا به فرزندش حسن رو كرد و گفت : برخيز پسرم دربارهء ابو موسى و عمرو عاص چيزى بگوى .\r\n( 1 ) حسن ( ع ) برخاست و بر منبر بالا رفت و چنين گفت :\r\n« اى مردم ! دربارهء اين دو مرد كه به حكميت انتخاب شدند سخن بسيار گفتند ، ما آنها را انتخاب كرديم تا از قرآن بر ضد هوسها حكم دهند ، ولى آنها از هوس خود عليه قرآن حكم دادند . بنابراين ، چنين كسانى را نبايد حكم گفت بلكه آنها محكوم عليه هستند .\r\n« ابو موسى » در اينكه « عبد اللّه عمر » را خليفه خواند در سه مورد اشتباه كرد : اول اينكه « ابو موسى » بر خلاف رأى « عمر » سخن گفت ، زيرا « عمر » از پسرش راضى نبود و او را جزء شورى قرار نداد ديگر آنكه معلوم نبود او به چنين كارى رضايت دهد « 12 » و در مرحلهء سوم اصولا انصار و مهاجرين ، « عبد اللّه عمر » را به چيزى نمىگرفتند و آنها كه حل و عقد امور و داورى مردمان بعهده‌شان بود كارى به او وانميگذاردند .\r\n« اگر ميخواهيد داورى درست را ببينيد حكميت « سعد بن معاذ » را در مورد « بنى قريظه » به ياد آوريد « 13 » .\r\n\r\n\r\n","description":"","footnote":"\r\n( 12 ) - الامامة و السياسة .\r\n( 13 ) - سعد بن معاذ بن نعمان انصارى از قبيلهء اوس است كه بدست مصعب بن عمير كه از طرف پيغمبر براى تبليغ و تعليم مردم بمدينه رفته بود مسلمان شد و چون اسلام آورد به قبيلهء بنى عبد الاشهل گفت : حرف زدن با مردان و زنان شما بر من حرام است تا اينكه مسلمان شويد و آنها مسلمان شدند و سعد از مسلمانان پرخيروبركت\r\n","page_name":" 356 ","page_number":360},
  {"content":"\r\n\r\n( 1 ) « سعد » در آن حكميت بر طبق رضاى خدا داورى كرد و اگر خدا از آن حكم راضى نبود پيغمبر برأى سعد رضايت نميداد » .\r\n\r\n\r\n","description":"","footnote":"\r\nبود و در التزام پيغمبر در جنگ بدر شركت كرد ، چون پيغمبر متوجه بدر شد به او خبر رسيد كه گروه قريش به جنگ او مىآيند ، پيغمبر در اين باره با يارانش بمشورت پرداخت . مقداد و ابو بكر اطاعت خود را اعلام داشتند ، پيغمبر به انصار نظر انداخت ، زيرا اكثريت سپاهش را آنها تشكيل ميدادند ، سعد فهميد كه پيغمبر نظر آنها را ميخواهد و عرضه داشت يا رسول اللّه مثل اينكه عقيدهء ما را ميخواهى ؟\r\nفرمود : بلى . سعد گفت : اى رسول خدا ما به تو ايمان آورديم و پيامبريت را تصديق كرديم و گواهى داديم كه رسالت تو بر حق است و اكنون با تو باستوارى پيمان مىبنديم ، هر جا ميخواهى برو كه ما هم با تو هستيم به آن خدائى كه ترا به حق برانگيخت اگر لازم باشد كه در اين دريا فرو رويم باكى نداريم و حتى يك نفر از ما مخالفت نمىكند و هرگز از جنگ با دشمن پروائى نداريم ، پايدارى ما در معركهء نبرد پديدهء عقيدهء راستين ما بديدار خداست اميد آنكه خداوند ترا از ما خشنود و مسرور ببيند ، پس ما را به عنايت خداوندى بمبارزهء دشمن حركت بده ، پيغمبر از سخنان سعد شادمان شد و آمادهء جنگ گشت .\r\nدر جنگ خندق ، سعد بجنگ دشمن بيرون آمد ، زرهى تنگ پوشيده و بازوانش از آن بيرون بود و حربه‌اى در دست داشت و اين رجز ميخواند :\r\nبا درنگ اندكى قهرمان جنگ به افتخار ميرسد .\r\nو از مرگ هراسى نيست وقتى كه اجل فرا رسد .\r\nمادرش به او گفت : الحق اى پسرم كه مردانگى را تمام كردى .\r\nدر حين نبرد تيرى به او خورد و رگ بازويش را بريد ، وقتى كه يهود بنى قريظه حاضر بقبول حكميت شدند ، سعد بعنوان حكم انتخاب شد و وقتى كه وارد جلسهء داورى شد پيغمبر فرمود به احترام آقاى خود و بهترين خود برخيزيد . سعد همچنان مجروح بود و پيغمبر به او فرمود اى سعد دربارهء اين يهوديان داورى كن .\r\nسعد گفت رأى من اينست كه مردهاشان كشته شوند و زنهايشان اسير گردند ، پيغمبر فرمود بر طبق حكم خدا داورى كردى ، در اين وقت جراحت سعد پاره شد و\r\n","page_name":" 357 ","page_number":361},
  {"content":"\r\n\r\nو بعد حسن ( ع ) از منبر پائين آمد . « 14 »\r\n( 1 ) حسن ( ع ) در سخنان شيوا و مستدل خويش نقطه‌هاى حساسى را كه محور نزاع و مركز فتنه و اختلاف بود بروشنى و تفصيل بيان كرد و هيچ بهانه‌اى براى متمردان باقى نگذاشت كه باز از سوراخ آن بهانه‌ها سر در آورند و همچنين مسلّم ساخت كه رأى حكم قابل پيروى است و به اختلافها پايان مىبخشد به شرطى كه بحقيقت سخن گويد و گفتارش از روى هوس و غرضهاى شخصى نباشد و « ابو موسى » در داوريش حق را نگفت و نپذيرفت بلكه پيرو هوس خود و تمايل شخصيش به « عبد اللّه عمر » بود و به همين جهت او را نامزد خلافت كرد ، در صورتى كه « عمر » فرزندش را لايق خلافت نميدانست و گرنه او را بخلافت معرفى ميكرد يا لا اقل جزء اعضاى شورى قرارش ميداد و يكى از شرايط اساسى خلافت موافقت همهء مهاجران و انصار است و آنها با « عبد اللّه عمر » چنين توافقى ندارند .\r\nاز طرفى حسن ( ع ) مشروع بودن حكميت را كه خوارج منكر آن بودند ، بيان داشت و انتخاب « سعد بن معاذ » را از طرف پيغمبر بداورى دليل آن دانست و گفت پيغمبر رأى « سعد » را در حكميت پذيرفت ، زيرا بر مبناى حق ، صادر شده بود و خدا و پيامبرش از آن راضى بودند .\r\n\r\n\r\n","description":"","footnote":"\r\nخون بشدت جريان يافت . پيغمبر او را بدامن گرفت و سعد در دامان پيامبر جان داد ، رسول خدا و يارانش بر سعد گريستند و مادرش در سوگش چنين سرود :\r\n واى بر مادر سعد از سعد * كه مردى كامل و بزرگوار بود \r\n واى بر مادر سعد از سعد * كه مردى دلير و كوشا بود \r\nپيغمبر چون اين مرثيه را شنيد فرمود هر زن ندبه كننده‌اى دروغ مىگويد مگر مادر سعد ( اسد الغابه ، جلد 2 ) .\r\n( 14 ) - عقد الفريد .\r\n","page_name":" 358 ","page_number":362},
  {"content":"\r\n\r\n( 1 ) پس از حسن ( ع ) « عبد اللّه عباس » بسخن برخاست و خداوند را سپاس گفت و ستايش كرد و بعد چنين بيان داشت :\r\n« اى مردم ! كسانى هستند كه حق را بتوفيق و رضا مىپذيرند و گروهى نيز از حقيقت كناره مىگيرند ، در جريان حكميت « ابو موسى » از هدايت بگمراهى ميرفت و « عمرو عاص » از گمراهى بهدايت .\r\n« چون اين دو نفر بهم رسيدند و رأى دادند « ابو موسى » از حقيقت برگشت و « عمرو عاص » همچنان بر گمراهيش باقى ماند ، به خدا قسم اگر آنها بر طبق دستور قرآن حكم مىكردند بر ضد « معاويه » رأى ميدادند و اگر موافق با هوس خويش رأى ميدادند رأيشان مخالف قرآن بود و ارزش نداشت و چنانچه اصولا از اظهار نظر خوددارى ميكردند « ابو موسى » همچنان به امامت على باقى بود و « عمرو عاص » هم « معاويه » را خليفه مىدانست » .\r\nعباس بعد از اين سخنان ، از منبر پائين آمد .\r\nامام به « عبد اللّه بن جعفر » فرمود تا او هم سخنى بگويد و ذهن مردم را بحقيقت حال روشن كند .\r\n« عبد اللّه » بمنبر رفت و گفت :\r\n« اى مردم ! در اين جريان توجه بخلافت على بود ، چون گروهى به ديگران روكرده بودند ، شما « ابو موسى » را آورديد و گفتيد بداورى او رضايت ميدهيم ، على ( ع ) هم بايد راضى باشد .\r\nبه خدا قسم ، با حكمى كه اين دو نفر داده‌اند نه كار شام درست مىشود و نه كار عراق تباه ميگردد ، نه حق على ( ع ) از بين ميرود\r\n\r\n","description":"","footnote":"","page_name":" 359 ","page_number":363},
  {"content":"\r\n\r\nنه حقى براى معاويه زنده مىشود ، هرگز وسوسهء شيطان و كمى طرفدار حق ، موجب محو حقيقت نمىگردد ، ما اكنون هم طرفدار على ( ع ) هستيم همچنانكه پيش از اين هم بوديم » .\r\nبعد از منبر فرود آمد « 15 » .\r\n( 1 ) امام كوششى جدى به عمل مىآورد ، تا دوباره مردم را به جنگ « معاويه » برانگيزد و اين دشمن بزرگ اسلام را از پاى در آورد ، مردم هم ديگر بار دعوتش را پذيرفتند ، ولى خوارج نگذاشتند و فتنه‌ها و تباهىها برپا كردند ، تا اينكه از كوفه بيرون آمدند و در « نهروان » « 16 » اردوگاهى برپاى ساختند ، در اين حال « عبد اللّه بن خباب بن ارت » صحابى پيغمبر بديدارشان رفت شايد از لجاجشان بازگرداند . « 17 »\r\n\r\n\r\n","description":"","footnote":"\r\n( 15 ) - الامامة و السياسة .\r\n( 16 ) - نهروان ناحيهء وسيعى است بين واسط و بغداد كه شهرهائى از جمله اسكاف و صافيه و غير آنها در اين ناحيه وجود دارد و عده‌اى از ارباب علم و ادب از اين ناحيه برخاسته‌اند ، جنگ بين امام و خوارج در اين ناحيه اتفاق افتاد و رودخانهء بزرگى در اين ناحيه جريان دارد ، اين ناحيه در اواخر ، ويران شد و سبب ويرانيش اختلاف پادشاهان و جنگهايشان در زمان سلاجقه بود و كسى بفكر تعمير آن نيفتاد و بعلاوه رهگذر سپاهيان بود و به همين جهت مردم آن كوچ كردند ( معجم البلدان ، جلد 8 ) .\r\n( 17 ) - عبد اللّه بن خباب بن ارت مدنى هم پيمان بنى زهره است ، او از طريق پدرش و ابى بن كعب رواياتى از پيغمبر نقل كرد و جمعى ديگر از او رواياتى بيان داشته‌اند ، عجلى ميگويد : عبد اللّه از تابعين مورد ثقه بوده كه بدست خوارج كشته شده است ، زيرا امام او را براى مذاكره به نزد خوارج فرستاد و آنها عبد اللّه را كشتند ، ابن حيان نيز او را از ثقات دانسته و غلابى من گويد عبد الله از ثقات و بزرگان مسلمين بوده است ( تهذيب التهذيب )\r\n","page_name":" 360 ","page_number":364},
  {"content":"\r\n\r\n( 1 ) چون « عبد اللّه » به اردوگاه خوارج رسيد ، گفتند :\r\n- تو كيستى ؟\r\n- مرد مؤمنى هستم .\r\n- دربارهء على بن أبي طالب چه ميگوئى ؟\r\n- او امير المؤمنين است و نخستين كسى است كه برسول خدا ايمان آورد .\r\n- اسم تو چيست ؟\r\n- عبد اللّه بن خباب بن ارت صحابى پيغمبر .\r\n- آيا از ما مىترسى ؟\r\n- بلى .\r\n- خطرى براى تو نيست ، حديثى از پدرت بگوى كه از پيغمبر شنيده باشد ، شايد خداوند سودى از آن بما رساند .\r\n- پدرم از پيغمبر روايت مىكند كه آن حضرت فرمود : پس از مرگ من فتنه‌اى پديد مىآيد كه دل مردم همچون بدنشان ميميرد ، ديروز را ايمان دارند و فردا كافر ميشوند .\r\n- ما اينطور حديث از تو خواستيم ؟ به خدا قسم چنان تو را بكشيم كه تا كنون كسى را نكشته باشيم .\r\nآنگاه شانه‌هاى او را بستند و زنش را هم كه حامله و نزديك وقت\r\n\r\n\r\n","description":"","footnote":"\r\nولى كتب تاريخ در مورد رسالت عبد الله از طرف امام خبرى نياورده‌اند و فقط عجلى اين مطلب را نگاشته است .\r\nدر كتاب الاصابه آمده است كه عبد الله به كوفه مىآمد تا بسپاهيان امام به - پيوندد كه در بين راه دچار خوارج شد و آنها عبد الله را كشتند و دربارهء قتلش داستانى نقل شده است .\r\n","page_name":" 361 ","page_number":365},
  {"content":"\r\n\r\nزايمانش بود ، گرفتند و هر دو را زير درخت خرمائى نگهداشتند در اين وقت ، خرمائى از درخت افتاد يكى از خوارج آن را برداشت و در دهان گذاشت ، ديگران با خشونت گفتند آيا مال حرام را ميخورى ؟\r\nآن مرد خرما را از دهان انداخت .\r\n( 1 ) چند تن از خوارج شمشير او را برداشتند و خوكى را كه متعلق به يك نفر از اهل ذمه بود كشتند و بعد آن را بفال بد گرفتند و گفتند در اينجا فسادى برپا خواهد شد ، آن مرد به نزد صاحب خوك رفت و او را ، راضى كرد .\r\n« عبد اللّه » كه اين بازيهاى مسخره را از آنها ديد ، به آنها گفت : اگر در اين كارهائى كه مىكنيد واقعا راستگو و معتقد هستيد و حتى حاضر نمىشويد يك دانه خرماى به زمين افتاده را بخوريد ، چرا ميخواهيد من را بكشيد ؟\r\nبه خدا قسم ، من در اسلام بدعتى نگذاشته‌ام ، من مؤمن هستم و شما به من امان داديد و گفتيد از ما ترسى نداشته باش ، ولى آنها به اين حرفها گوش ندادند ، او را آوردند و در كنار نهر آب خواباندند و خوك مرده را برويش انداختند و بعد سر آن صحابى بزرگ را بريدند و بعد به پيش زنش آمدند كه بيچاره از ترس تمام اندامش مىلرزيد و شبح مرگ را در برابرش ميديد كه بر سرش سايه انداخته است و به جسد بيجان شوهرش نگاه ميكرد كه بر زمين افتاده است . اين همسر بهت زده با استرحام و زارى مىگفت : آخر من زن هستم آيا از خدا نمىترسيد ؟\r\nولى آنها به تضرع آن زن بىگناه و بىدفاع توجه نكردند و مثل كلاغها بر سرش تاختند و او را كشتند و شكمش را پاره كردند و بعد به سه زن ديگر روى آوردند و آنها را هم كشتند كه يكى از آنها « ام سنان -\r\n\r\n","description":"","footnote":"","page_name":" 362 ","page_number":366},
  {"content":"\r\n\r\nصيداويه » بود كه صحبت پيغمبر را درك كرده بود .\r\n( 1 ) شرّ آنها تا اين اندازه هم پايان نيافت ، بلكه متعرض مردم بىگناه مىشدند و وحشت در ميان مردم مىافكندند و فساد و كشتار به راه مىانداختند .\r\nامام بناچار ، « حارث بن مره عبدى » را به نزدشان فرستاد تا علت اينهمه فسادى را كه بر پاى مىكنند بپرسد ، ولى آنها بىرحمانه ، نمايندهء امام را كشتند چون خبر قتل « حارث » بكوفه رسيد و جمعى از اصحاب امام برخاستند و گفتند :\r\n- اى امير المؤمنين ! چرا ميگذارى اينها اينچنين در پشت سر ما بمال و جان مسلمانان بتازند ، ما را بجنگ آنها ببر و چون نابودشان كرديم آمادهء نبرد با مردم شام ميشويم .\r\nامام پيشنهادشان را پذيرفت و خطر آنها را بزرگتر و شديدتر از خطر « معاويه » احساس كرد ، چون آنها نزديك مركز خلافت بودند و اگر سپاهيان امام ميخواستند بجنگ « معاويه » بروند دچار حملات و كشتار خوارج مىشدند و خوارج غير از خود ، همهء فرق مسلمين را كافر ميدانستند و خونشان و مالشان را حلال مىشمردند . « 18 »\r\nامام آمادهء حركت شد و منادى امام فرياد زد :\r\nكوچ كنيد ، بندگان خدا ، كوچ كنيد .\r\n\r\n\r\n","description":"","footnote":"\r\n( 18 ) - ملل و نحل شهرستانى .\r\n","page_name":" 363 ","page_number":367},
  {"content":"\r\n\r\n( 1 )\r\n\r\nآغاز جنگ با خوارج\r\nنيروى امام بجانب « نهروان » حركت كرد و همگى جنگ با اين متمردان را لازم ميدانستند و چون امام بنهروان رسيد ، نماينده‌اى به - نزدشان فرستاد و قاتلين « عبد اللّه بن خباب » و همراهانش و همچنين قاتلان نماينده‌اش « حارث بن مره » را از آنها خواست ، ولى آنها يك صدا جواب دادند :\r\n\r\n","description":"","footnote":"","page_name":" 364 ","page_number":368},
  {"content":"\r\n\r\nما همگى آنها را كشته‌ايم و همگى خون آنها و شما را حلال مىشماريم .\r\n( 1 ) امام شخصا به نزدشان رفت و خطابه‌اى مستدل بيان داشت و آنها را باشتباه و خطاكاريشان آگاه كرد و گفت :\r\n« اى گروه جنگ طلب ! من شما را از اين ميترسانم كه فردا مردم بر شما لعنت فرستند ، شما در كنار اين نهر بدون هيچ دليل و سنتى موضع گرفته‌ايد . مگر نميدانيد من شما را از قبول حكميت بازداشتم و گفتم اين پيشنهاد ، فريب شاميان است و خبرتان كردم كه آنها طرفدار دين و قرآن نيستند و من آنها را از شما بهتر مىشناسم ، من كودكان و مردان آنها را از ديرباز شناخته و فهميده‌ام كه مردانشان بدترين مردان و كودكانشان بدترين كودكانند و همگى فريبكار و حيله‌بازند ؟ ولى شما سخنم را نپذيرفتيد و از من جدا شديد و رأيم را كه همراه با خير و دورانديشى بود كنار زديد و نافرمانيم كرديد و بقبول حكميت وادارم ساختيد ، بعد از اين اجبار شرط كردم و تأكيد كردم كه حكمين متعهد شوند كه حكم قرآن را زنده نگهدارند و مخالف آن را اجرا نكنند ، ولى آنها رفتند و بر خلاف حكم قرآن و سنت رأى دادند و از روى هوس داورى كردند و ما هم قضاوت غلط آنها را بدور انداختيم و حال را به وضع نخستين بازگردانيديم ، پس حرف حساب شما چيست و چرا به اينجا آمده‌ايد ؟ » .\r\nامام در اين گفتار خويش به آنها يادآورى كرد كه اصولا حكميت\r\n\r\n","description":"","footnote":"","page_name":" 365 ","page_number":369},
  {"content":"\r\n\r\nرا نپذيرفته و بعد از ترس جان خويش بقبول آن تن در داده‌اند و بعلاوه قبول داورى را مشروط بموافقت آن با قرآن و سنت كرده نه آزادانه و بدون شرط و اكنون كه حكم آنها مخالف قرآن است و از روى هوى و هوس ، امام آن را مردود ميداند .\r\n( 1 ) ولى افسوس كه آن نادانهاى نابخرد و لجوج چيزى از استدلال و حقيقت نمىفهميدند و جوابى به امام دادند كه دليل پستى و سركشى بىاندازه‌شان بود آنها در جواب امام گفتند :\r\n- ما وقتى كه آن دو نفر را بحكميت برگزيديم اشتباه كرديم و كافر شديم ولى بعد توبه كرديم ، اگر تو هم بكفر خود شهادت دهى و بعد مثل ما توبه كنى ، بجانب تو بازميگرديم و به گروه تو مىپيونديم و گرنه از خلافت بركنارت مىسازيم و اگر امتناع ورزى بدورت مىاندازيم .\r\nامام چنين سخنان زشت و موهنى را كه زائيدهء انديشهء پست و رأى ناچيزشان بود ، زشت شمرد و فرمود :\r\n« آيا پس از ايمانم به خداوند و هجرت و جهادم به همراه پيامبر بكفر خود اقرار كنم در اين صورت گمراهم و از هدايت يافتگان نيستم .\r\nواى بر شما ، چرا خون ما را حلال مىشماريد و از اجتماع ما خارج شده‌ايد ؟ اگر مردم دو نفر را برگزينند و به آنها بگوئيد بر حق و مصلحت مردم نگاه كنيد و اين مرد را از كار بر كنار كنيد و ديگرى را بجايش بگذاريد بهتر است براى شما كه شمشيرهاتان را روى دوش بگذاريد و مردم را بكشيد و\r\n\r\n","description":"","footnote":"","page_name":" 366 ","page_number":370},
  {"content":"\r\n\r\nخونشان را بريزيد ، اين يك زيانكارى آشكار است » . « 19 »\r\nخوارج كه فهميدند در بحث و سخن حريف امام نيستند در بين خود فرياد زدند :\r\n- با اينها حرف نزنيد و بحث نكنيد ، همه آمادهء جنگ شويد ، بشتابيد بشتابيد بجانب بهشت .\r\n( 1 ) چون امام از راهنمائى آنها مأيوس شد و فهميد كه هرگز به راه حق بازنميگردند ، سپاهيانش را آمادهء جنگ كرد ، ولى به آنها گفت در حمله پيشدستى نكنند ، خوارج كه اين آمادگى را ديدند آنها هم مهياى نبرد شدند ، آنها اشتياقى وافر بجنگ داشتند و دلهاشان از عشق جنگ مثل تشنه‌اى كه شيفتهء آب گوارائى باشد ، هيجان داشت و در ميان خود فرياد ميكشيدند :\r\n- كيست كه مشتاق بهشت باشد ؟ !\r\nهمگى جواب دادند ، حركت بسوى بهشت ، آنگاه حملهء زشت و خطرناكى را شروع كردند و با صداى بلند شعار ميدادند : « لا حكم الا للّه »\r\nدر اين معركه سپاهيان امام دو گروه شدند ، دسته‌اى بجانب چپ و گروهى بسوى راست يورش بردند و خوارج را در ميان گرفتند و با نيزه و شمشير بجانشان افتادند و بيش از يك ساعت نكشيد كه همگى را باستثناى نه نفر كشتند « 20 » .\r\n\r\n\r\n","description":"","footnote":"\r\n( 19 ) - الامامه و السياسة .\r\n( 20 ) - در ملل و نحل شهرستانى آمده كه از آن نه نفر دو نفر به عمان و دو نفر به كرمان و دو نفر به جزيره و يك نفر به تل موزون فرار كردند و عقيدهء خود را بين مردم اشاعه دادند تا بدعت خوارج بوجود آمد .\r\n","page_name":" 367 ","page_number":371},
  {"content":"\r\n\r\n( 1 ) چون جنگ پايان يافت و سنگينى آن بازنشست امام به يارانش فرمود جسد « ذو الثديه » را در ميان كشتگان پيدا كنند « 21 » .\r\nياران امام جستجوى دقيقى كردند و او را نيافتند و برگشتند و گفتند چنين كسى را نديديم . امام اندوهناك شد و اضطراب شديدى او را فرا گرفت و گفت : به خدا قسم ، دروغ نگفتى و دروغ زده نشدى و فرياد زد :\r\nواى بر شما ، برويد او را در ميان كشتگان پيدا كنيد ، دو مرتبه بجستجو پرداختند و يك نفر او را ديد و شتابان بحضور امام آمد و او را خبر داد ، چون امام اين خبر را شنيد فرمود : اللّه اكبر پيغمبر به من دروغ\r\n\r\n\r\n","description":"","footnote":"\r\n( 21 ) - دربارهء ذو الثديه ، انس ميگويد : در زمان پيغمبر ، عبادت زياد او ما را به شگفتى آورده بود و حالش را براى پيغمبر بيان كرديم . حضرت او را نشناخت در اين بين ، او وارد شد ، پيغمبر چون او را ديد گفت اين مردى است كه علامت شيطان بر چهرهء اوست . ذو الثديه پيش آمد ولى بر پيغمبر سلام نكرد حضرت فرمود ترا به خدا قسم وقتى كه در آن مجلس بودى نگفتى از من كسى بهتر در ميان مردم نيست ؟ گفت چرا بعد وارد مسجد شد و به نماز ايستاد پيغمبر فرمود كيست كه اين مرد را بكشد ، أبو بكر گفت من ، و رفت كه او را بكشد ديد كه مشغول نماز است ، گفت سبحان اللّه چگونه مردى را كه نماز ميخواند بكشم پيغمبر ما را از كشتن نمازگزاران نهى كرده است و بجانب پيغمبر برگشت و ماجرا را گفت . پيغمبر دوباره فرمود : كيست كه اين مرد را بكشد ؟ عمر قبول كرد و رفت ولى او را در حال سجده ديد ، عمر گفت ابو بكر از من داناتر بود و برگشت و به پيغمبر گفت او را در حال سجده ديدم و دلم نيامد كه او را بكشم .\r\nپيغمبر بازهم فرمود كيست كه او را بكشد ؟ على ( ع ) گفت من ، پيغمبر فرمود :\r\nاگر او را يافتى بكش ، على ( ع ) رفت و ديد او از مسجد بيرون رفته است به نزد پيغمبر بازگشت و او را خبر داد .\r\nپيغمبر فرمود اگر او كشته مىشد حتى دو نفر از امت من اختلاف پيدا نمىكردند و اول تا آخرشان مانند هم بودند . ( الاصابه ، جلد 1 ) .\r\n","page_name":" 368 ","page_number":372},
  {"content":"\r\n\r\nنگفت و او مردى است كه دستش ناقص است و استخوان ندارد و طرف ديگر آن گوشت‌آلود است مثل پستان زنان و بر آن مويهائى سر كج روئيده است ، پس فرمود : او را پيش من بياوريد .\r\n( 1 ) بر پيكرش نظر انداخت و بازويش را ديد كه گوشتهائى بر آن جمع شده و بر دوشش افتاده مثل پستان زنان و بر آن مويهائى روئيده است وقتى كه گوشتها را مىكشند تا وسط دست ديگرش ميرسد و باز بدوشش مىافتد ، چون امام او را بچنين وضعى ديد در برابر خداوند به سجده افتاد .\r\nبعد از امام دستور داد كه اسلحه و اسبان خوارج را بين سپاهيان تقسيم كنند و اسباب‌ها و غلامانشان را بخانواده‌شان تحويل دهند .\r\nفتنهء خوارج با چنين حالى پايان پذيرفت اما عواقب وخيم و تلخ‌كاميهائى ببار آورد همچنانكه جنگ صفين نتايج شومى از خود بجاى گذاشت و موجب مصيبت‌هائى گرديد كه بشكست امام انجاميد و بروزگار حسن ( ع ) نيز دندان زشت خود را نشان داد .\r\nو ما در اينجا به بعضى از اين عواقب شوم و نتايج خطرناك و تلخى كه از حوادث صفين و نهروان بوجود آمد اشاره مىكنيم .\r\n\r\n","description":"","footnote":"","page_name":" 369 ","page_number":373},
  {"content":"\r\n\r\n( 1 )\r\n\r\nنتايج تلخى كه از صفين و جمل ببار آمد\r\n\r\n1 - نافرمانى سپاهيان\r\n( 2 ) پس از جنگهاى خونين و بىنتيجهء صفين و نهروان ، ارتش عراق دچار ناتوانى و خستگى شد و بسركشى و پراكندگى گرائيد و علت اين تمرد و تفرقه يكى آن بود كه گروهى فراوان از سپاهيان عراق در اين نبردها كشته شدند و آنها از بستگان و خويشاوندان بازماندهء سپاه بودند كه مرگشان خانواده‌ها را داغدار و اندوهناك ساخته و سايه‌اى از غم و سوك همه جا بر سرشان گسترده بود و چون ايمانى مستحكم نداشتند بر اثر اين فقدانها به جزع افتاده بودند و ديگر آن شجاعت و اشتياق بجهاد را كه قبل از جنگ در وجودشان زبانه مىكشيد از دست داده بودند و بشدت نسبت بجنگ احساس نفرت و خستگى ميكردند و خواستار صلح و آسايش بودند .\r\nبه همين دليل وقتى كه امام پس از جنگ نهروان آنها را به نبرد با « معاويه » برانگيخت ، سخنش را نشنيدند و پيرويش نكردند و « اشعث » كه نهادى ناپاك و مأموريتى پنهان داشت در حضور همگان به امام گفت :\r\n« اى امير المؤمنين ! نيزه‌هامان شكست و شمشيرهامان كند گشت و تيرهامان خورد شد ، ما را بخانه‌هايمان بازگردان تا\r\n\r\n","description":"","footnote":"","page_name":" 370 ","page_number":374},
  {"content":"\r\n\r\nبيشتر آماده شويم و بتوانيم گروه ديگرى را آماده كنيم كه عدهء مقتولين را جبران كنند و نبرد با دشمن امكان‌پذير باشد » .\r\nبر اثر گفتار « اشعث » ، سپاهيان از اردوگاه بيرون رفتند و - بشهرهايشان بازگشتند و امام يقين كرد كه اينها از فرمانش سرپيچيده‌اند و ديگر فرمانش را نمىبرند و ناچار بكوفه بازگشت . در اينجاست كه ميفهميم سپاهيان از جنگ بيزار و خسته بوده‌اند و به صلح و آسايش علاقه داشته‌اند و هر چه امام آنها را بجهاد برمىانگيخته ، بسيج آنها امكان‌پذير نبوده است .\r\n( 1 )\r\n\r\n2 - مرگ فداكاران\r\nامام در جنگهاى صفين و نهروان شخصيتهاى بزرگى از ياران وفادار و مؤمن و بلند پايه‌اى را كه به ايمان و اخلاصشان اطمينان داشت از دست داد ، آنها راد مردان فداكار و رشيدى بودند كه بازوان توانا ، انديشه‌هاى ارزنده و ايمانهاى استوارى داشتند و باقيماندهء ياران بزرگ پيغمبر بودند ، ولى افسوس كه آسياى بىرحم و سنگين صفين آنها را در هم خورد كرد و اگر آنها در اين جنگ خونين و بىامان كشته نمىشدند مسلما چنين پراكندگى و شكستى نصيب سپاه امام نمىشد .\r\nامام هميشه به ياد اين شهيدان فداكار بود و نامشان را به عظمت و نيكى ياد ميكرد و در اندوه دردناك مرگشان اشكها مىريخت و ناله‌ها ميكرد و ميفرمود :\r\n« چه زيانبار است كه برادران ما خونشان در صفين ريخته شد و ديگر امروز آن دوستان فداكار كه شربت اندوهها را مىآشاميدند و نوشابه‌هاى تلخ و كدر ناكاميها را بسر مىكشيدند\r\n\r\n","description":"","footnote":"","page_name":" 371 ","page_number":375},
  {"content":"\r\n\r\nدر ميان ما نيستند ، به خدا قسم آنها خدا را ديدار كردند و پاداشهاى بزرگ خود را دريافتند و پس از ترسها بجايگاههاى امن و راحت آرميدند كجايند آن برادران من كه راه حقيقت را پيمودند و به حق رسيدند ؟ كجاست عمار ، كجاست ابن تيهان ؟ « 22 » و كجاست ذو الشهادتين « 23 » و كجايند همانندان آنها كه نيتى پاك داشتند و خوب جنگيدند و بنابكاران تير انداختند ؟ » .\r\n\r\n\r\n","description":"","footnote":"\r\n( 22 ) - مالك بن تيهان اوسى ، يكى از شش نفرى است كه از مدينه بديدار پيغمبر رفتند و نخستين كسى است از انصار كه رسول خدا را ديدار كرد و در ليلة العقبه با حضرتش بيعت نمود ( و گفته شده است كه او نخستين بيعت‌كننده نبود ) مالك بن تيهان پيشواى بنى عبد الاشهل بود ، او در جنگهاى بدر و احد و ديگر غزوات پيامبر حضور داشت ، گفته شده كه او در سال بيستم هجرى در زمان عمر وفات يافته و گفته شده است كه در جنگ صفين به همراه امام بوده و پس از اندكى در گذشته است ( اسد الغابه ) و در استيعاب آمده كه در صفين شهادت يافته و دليل آن ، گفتار امام است .\r\n( 23 ) - ذو الشهادتين ، خزيمة بن ثابت بن فاكه انصارى است كه پيغمبر شهادت او را برابر دو مرد دانسته است و علت آن بود كه پيغمبر اسبى از سواء بن قيس خريد و بعد سواء اين معامله را انكار كرد ، خزيمه بنفع پيغمبر شهادت داد ، پيغمبر فرمود :\r\nچگونه شهادت ميدهى ، تو كه در جريان معامله نبودى ؟\r\nگفت ما به پيامبرى تو شهادت داديم و قرآنى را كه از جانب خدا آوردى تصديق كرديم ، چگونه در چنين امر كوچكى سخنت را درست ندانيم ؟ پيغمبر فرمود :\r\nاز اين پس ، خزيمه بنفع و ضرر هر كس شهادت بدهد بجاى دو نفر كافى است و او را ذو الشهادتين ناميدند او در جنگهاى بدر و احد و ديگر غزوات با پيغمبر بود و در جنگهاى جمل و صفين شركت داشت ولى نمىجنگيد اما وقتى كه ديد عمار ياسر كشته شد ، خزيمه گفت شنيدم از پيغمبر كه فرمود عمار را گروه ستمكاران مىكشند ، پس شمشير كشيد و بدشمن حمله برد تا كشته شد ( اسد الغابه ، جلد 2 ) .\r\n","page_name":" 372 ","page_number":376},
  {"content":"\r\n\r\n( 1 ) آنگاه دست بر چهرهء مقدس نهاد و گريه‌اى طولانى كرد و بعد فرمود :\r\n« آه و اندوه ! ! از مرگ برادرانى كه قرآن را خواندند و استوارش داشتند ، در فرمانهاى خدا انديشيدند و برپايشان داشتند ، سنت پيامبر را زنده كردند و بدعت‌ها را نابود ساختند ، بجهاد دعوت شدند و پذيرفتند و با پيشوايشان پيمان بستند و نشكستند » .\r\nدر اينجا به خوبى مىبينيم كه چگونه امام از مرگ چنان ياران فداكار و با ايمانى مىنالد و مىگريد و اندوهى بزرگ بر قلبش كه سرشار از محبت و شناخت اين برگزيدگان و پاكان است سايه مىافكند ، همان قهرمان‌هائى كه در پرتو راهنمائيهاى معنوى و آموزشهاى ارزندهء امام ، بحقيقت پيوستند و براى فضيلت و كمال و پاكى و بلند مقامى ، نمونه‌هائى بزرگ بشمار آمدند .\r\nو چون اين رادمردان ارزنده در جنگ صفين در بستر شهادت آرميدند ، ديگر امام تنها ماند و گروهى نابكار و بىارج برايش باقى ماندند كه هرگز امام نميتوانست به اتكاى آنها ، آرمانهاى مقدسش را تحقق بخشد و باصلاح مجتمع اسلامى و اهتزاز پرچمهاى عدالت و برابرى بپردازد .\r\nولى « معاويه » در جنگ صفين چنين زيانى نديد و ياران فريبكار و همرازان دغلبازش برايش باقى ماندند و بعلاوه كسانى ديگر كه دل و دينشان را به دنيا فروخته بودند به او پيوستند و نيرومندترش كردند .\r\n\r\n","description":"","footnote":"","page_name":" 373 ","page_number":377},
  {"content":"\r\n\r\n( 1 )\r\n\r\n3 - كشورگشائيهاى معاويه\r\n« معاويه » كه از وضع روانى سپاهيان عراق آگهى داشت و پستى و نافرمانى آنها را نسبت بمقام خلافت احساس كرده بود ، سپاهيان جسور و خونخوار خود را بسرزمين‌هاى اسلامى فرستاد و آنها ، شهرها را يكى پس از ديگرى اشغال مىكردند .\r\nگروهى از لشكريانش را بمصر فرستاد همان ناحيهء زرخيزى كه « عمرو عاص » دينش را به آن فروخته بود . سپاهيان اشغالگر « معاويه » ، مصر را گرفتند و فرماندارش « محمد بن ابى بكر » را كشتند ، در مقابل عراقيها همچنان از فرمان امام سر مىپيچيدند و در برابر اين تجاوزكاريها ، خاموش و بىتفاوت بودند .\r\n« معاويه » سپاهى ديگر بفرماندهى عنصر جنايتكار و پست‌نهادى بنام « بسر بن ارطاة » « 24 » بفتح حجاز و يمن فرستاد و آن سردار سنگدل\r\n\r\n\r\n","description":"","footnote":"\r\n( 24 ) - ابن ابى ارطاة قرشى ، مرد جنايتكار و بىرحمى كه مرتكب گناهان و جناياتى شد كه در تاريخ كم نظير است ، از جمله دو كودك عبيد الله بن عباس را كه حاكم يمن بود بنام عبد الرحمن و قثم در دامان مادرشان سر بريد و خويشاوندى آنها را با پيغمبر رعايت نكرد و به قبيلهء همدان حمله كرد و مردهاشان را كشت و زنهاشان را به اسارت برد و آنها نخستين زنهاى مسلمانى بودند كه اسير شدند و همچنين افراد قبيلهء بنى سعد را كشت و جرائمى ديگر نيز مرتكب شد .\r\nاين مرد تبهكار در جنگ صفين بمبارزهء امام آمد ، امام به او حمله كرد و نيزه‌اى حواله كرد كه بسر به زمين افتاد و عورتش را عريان كرد و امام از او روى برگردانيد حرث يكى از شعراى عرب در اين باره ميگويد :\r\nآيا هر روز سواره‌اى كه كارش به آخر نمىرسد عورتش در ميانهء سپاهيان نمايان ميگردد .\r\nعلى ( ع ) نيزه‌اش را از او نگه مىدارد و معاويه در پنهان بچنين ماجرائى ميخندد .\r\n","page_name":" 374 ","page_number":378},
  {"content":"\r\n\r\nبمدينه كه حاكمش « ابو ايوب انصارى » « 25 » بود حمله برد و « ابو ايوب » بناچار مدينه را ترك كرد .\r\n( 1 ) « بسر » وارد مدينه شد و ترس و وحشت تمام مردم بىدفاع مدينه را فرا گرفت و دلها بلرزه افتاد .\r\n\r\n\r\n","description":"","footnote":"\r\nديروز هم عمرو عورت خود را نمايان كرد و سرش را پائين انداخت و عورت بسر هم امروز بمانند او آشكار شد به عمرو بسر بگوئيد آيا نگاه نمىكنيد راه خودتان را كه ديگر شير قهرمان را نخواهيد ديد فقط از عورتهاى خودتان تشكر كنيد .\r\nكه شما را از مرگ نجات دادند و خداوند براى هر كسى نگهبانى قرار داده اگر عورتهايتان نبود از ضربت سنان على نجات نمىيافتيد و اين خود ، شما را از بازگشتن بازمىدارد .\r\nهرگاه سپاه انبوه و درخشانى را ديديد كه على در ميان آن است ، آن را ترك كنيد و بكنارى برويد هميشه از سپاهيان دور باشيد تا مرگ شما را در نيابد زيرا تجربه‌هاى شما برايتان كافى است .\r\nبسر در اواخر عمرش ديوانه شد و در روزگار معاويه در مدينه يا شام درگذشت و سخن دربارهء او بسيار است ( الاستيعاب ) .\r\n( 25 ) - ابو ايوب خالد بن زيد بن كليب انصارى از قبيلهء بنى نجار و به اين اسم و كينه معروف است . با پيامبر در پيمان عقبه و جنگ بدر و ديگر غزوات شركت كرد ، وقتى كه پيغمبر وارد مدينه شد در خانهء ابو ايوب فرود آمد و تا وقتى كه خانه‌اى براى خود ساخت در همانجا بود ، پيامبر بين او و مصعب بن عمير عقد برادرى بست وقتى كه امام از مدينه عازم عراق شد ، ابو ايوب را ولايت مدينه داد و بعد ابو ايوب به امام ملحق شد و در جنگ خوارج شركت كرد ، ابو ايوب پس از مرگ هم در جهاد با كفار شركت ميكرد و در سال پنجاه هجرى در قسطنطنيه وفات كرد و بعضى مرگ او را در سال 52 نوشته‌اند ( الاصابه ، جلد 1 ) .\r\n","page_name":" 375 ","page_number":379},
  {"content":"\r\n\r\n« بسر » در مدينه بسخن ايستاد و خطبه‌اش ، شدت و خشونت و بيرحمى و تهديدى فراوان در برداشت از جمله گفت :\r\n« اى مردم مدينه ! به خدا قسم اگر نه اين بود كه معاويه با من قرارى گذاشته بود ، حتى يك نفر بالغ را در مدينه زنده نمىگذاشتم » .\r\n( 1 ) چون اين تبهكار ، مدينه را گرفت و بكارش پايان داد ، متوجه مكه شد و آنجا را گشود و به زور از مردمش براى « معاويه » بيعت گرفت و بعد متوجه يمن شد و حاكمش « عبيد اللّه بن عباس » از برابرش فرار كرد و به كوفه نزد امام رفت تا خطر واقعه را گزارش دهد .\r\nچون « بسر » تبهكار وارد يمن شد از مردمش براى « معاويه » بيعت گرفت و در جستجوى اطفال « عبيد اللّه بن عباس » در آمد و وقتى كه آنها را يافت ، هر دو كودك را سر بريد ، مادر كودكان از اين حادثهء دردناك به اندوهى جانفرسا فرو رفت و دنيا بر او تنگ شد و غمى بزرگ روح و پيكرش را فرو خورد و غذا و آبش درد و اندوه و سوك بود و چشمانش از گريه بازنمىايستاد تا اينكه شعورش را از دست داد ، او با روحى گداخته در مرثيهء كودكانش چنين ميسرود :\r\nاى كسى كه از مرگ دو پسرم احساس اندوه مىكنى آنها دو مرواريد بودند كه از صدف برآمدند اى پرسشگر ، آنها قلب من و گوش من بودند و اكنون دلم ربوده شده من اينك خوار و حيران و دردمندم از مرگ كودكانى كه رفتند و گذشتند به من مىگفتند ، بسر مردى جنايتكار است ولى من سخن آنها را نمىپذيرفتم\r\n\r\n","description":"","footnote":"","page_name":" 376 ","page_number":380},
  {"content":"\r\n\r\nولى اكنون كه رگهاى فرزندانم را بريد و بر خاكشان انداخت دانستم كه آنها راست مىگفتند . « 26 »\r\n( 1 ) چون اين خبرهاى دردناك به امام رسيد ، با روحى دردمند و اندوهگين از تمرد سپاهيان سست‌نهادش بخطبه ايستاد و فرمود :\r\n« به من خبر رسيد كه « بسر » به يمن رفته و آنجا را فتح كرده است و من به خدا قسم چنين مىبينم كه به زودى شاميها بر شما حكومت خواهند راد ، چون آنها در هدف باطلى كه دارند يگانه‌اند و شما از محور حقى كه داريد پراكنده‌ايد ، شما امام بر حق خود را نافرمانى مىكنيد و آنها پيشواى دروغين خويش را فرمان مىبرند ، آنها امانت را به صاحبش ميرسانند و شما خيانت ميورزيد و آنها در سرزمين خود اصلاح مىكنند و شما تباهى ببار مىآوريد ، به خدا قسم اگر دلوى را بشما امانت دهم ميترسم بندش را بدزديد .\r\n« خدايا ! من از اين مردم سير و خسته شدم و اينها مرا از خود نوميد و خسته كردند ، اين‌ها را از من بگير و بهترش را به من ببخش و مرا از اينها بگير و زمامدار بدى بر آنها مسلط كن و دلهاشان را همچون نمكى كه در آب حل مىشود ، متلاشى گردان . به خدا قسم دوست مىداشتم بعوض شما فقط هزار سواره از قبيلهء « بنو فراس » « 27 » ميداشتم » .\r\n\r\n\r\n","description":"","footnote":"\r\n( 26 ) - شرح نهج البلاغهء محمد عبده .\r\n( 27 ) - بنو فراس قبيله‌اى از عرب كه مشهور بشجاعت و مردانگى است .\r\n","page_name":" 377 ","page_number":381},
  {"content":"\r\n\r\nآنگاه از منبر فرود آمد . « 28 » ( 1 ) از چنين سخنرانى دردآورى به خوبى به وضع فاسد و بىثبات سپاهيان خائن امام پىمىبريم و براى ما تعجبى باقى نماند كه اين گروه ، امام حسن را تنها گذاشتند و در مبارزهء « با معاويه » از حمايتش دست برداشتند .\r\n« معاويه » به اين هم قناعت نكرد و لشكرى بفرماندهى « سفيان بن - عوف » براى حمله بمردم عراق فرستاد تا در ميان خانه‌هاشان بر آنها بتازد ، اشغالگران « معاويه » بنواحى « هيت » « 29 » « و انبار » « 30 » حمله كردند و كشتارى زشت و سخت بر مردم آن نواحى ببار آمد و همهء اموالشان بباد غارت رفت .\r\nگزارش اين خبر اسف بار ، امام را در اندوهى بزرگ فرو برد چون بمعاينه مىديد كه باطل نيرومند و توانا گرديده و ديگر شكستن چنان قدرت بزرگ شيطانى با چنين سپاهيان سست عنصرى امكان‌پذير نيست ، سپاهيانى كه دلهاشان را خوف و خوارى و ذلت فرا گرفته و امام را در چنين تنگناى توانفرسائى قرار داده است .\r\nبازهم امام بسخن ايستاد و سخنى پرهيجان و دردانگيز بيان داشت و چهرهء ياران سست پيمانش را با خطوطى كه از بدبختى و سيه‌روزى و مذلت\r\n\r\n\r\n","description":"","footnote":"\r\n( 28 ) - شرح نهج البلاغهء عبده .\r\n( 29 ) - هيت شهرى از نواحى بغداد است كه نخلستانها و محصولات فراوان دارد .\r\n( 30 ) - انبار شهرى است در كنارهء غربى فرات كه ده فرسخ با بغداد فاصله دارد ، شاهپور ذو الاكتاف آن را ساخته و بعد ابو العباس سفاح ، خليفهء عباسى بناى آن را تجديد كرده و كاخهائى در آن بنا كرده و تا آخر عمر در آنجا بوده است ( معجم البلدان ، جلد 1 ) .\r\n","page_name":" 378 ","page_number":382},
  {"content":"\r\n\r\nبر آن نمودار است در برابرشان ترسيم كرد و فرمود :\r\n( 1 ) « آگاه باشيد ! كه من شما را بجنگ با اين مردم ، شب و روز و پنهان و آشكار برانگيختم و بشما گفتم با آنها بجنگيد ، پيش از آنكه با شما بجنگند ، به خدا قسم مردمى كه دشمنان بخانه‌هاى آنها درآيند و بر آنها بتازند ، سخت به پستى افتاده‌اند ، همچنان وقت گذرانديد و به پستى گرائيديد تا اينكه حملهء آنها آغاز شد و شهرهاى شما را گرفتند و اينك لشكريان اخو غامد « 31 » به شهر انبار حمله كرده‌اند ، آنها « حسان بن حسان بكرى » را كشته و نگهبانان شهر را خلع اسلحه كرده‌اند .\r\n« به من خبر رسيده است كه بخانهء زن مسلمان و زن غير مسلمانى كه در پناه ماست حمله برده ، خلخال و دست بند و گردن‌بند آنها را ربوده‌اند و چيزى جز گريه در برابرشان نايستاده است .\r\nشاميان غارتگر با دستبردهائى فراوان بازگشته‌اند و حتى به يك نفر آنها جراحتى نرسيده و خونى ريخته نشده است . با شنيدن چنين خبرى اگر مرد مسلمانى از غصه بميرد ، جا دارد و حتى به خود منهم چنين مرگى سزاوار است .\r\n« شگفتا ، به خدا قسم ، دل بمرگ مىپيوندد و اندوه بر جان ميرسد از اجتماع آنها بر باطلى كه دارند و پراكندگى شما از حقى كه به آن گرائيده‌ايد ! ! اى زشت باد رويتان برويد دور شويد .\r\n« شما كه آماج تيرهاى حملات آنها شده‌ايد و نمىجنبيد و با\r\n\r\n\r\n","description":"","footnote":"\r\n( 31 ) - سفيان بن عوف از قبيلهء بنى غامد در يمن .\r\n","page_name":" 379 ","page_number":383},
  {"content":"\r\n\r\nشما مىجنگند و دفاع نمىكنيد و امام خود را نافرمانى مىكنيد و بچنين عصيانى راضى هستيد .\r\n( 1 ) « چون در تابستان شما را بجنگ ميخوانم ميگوئيد هوا بشدت گرم است مهلتى بده تا هوا خنك شود و چون در زمستان شما را به نبرد دعوت مىكنم ميگوئيد هوا خيلى سرد است مهلتى بده تا هوا گرم گردد . شما از سرما و گرما فرار مىكنيد و از مرگ فرار شما بيشتر است ، اى نامردانى كه قيافهء مردان به خود گرفته‌ايد ، خيالهاى كودكان بر سر داريد و عقلتان باندازهء زنان حجله‌نشين است . به خدا قسم دوست ميداشتم كه شما را نبينم و نشناسم ، شناختى كه پشيمانى ببار دارد و اندوه به همراه مىآورد .\r\n« خدايتان بكشد كه قلبم را از غصه پر كرديد و سينه‌ام را از اندوه انباشتيد و جرعه بجرعه شرنگ اندوه بكامم ريختيد و انديشه و نقشه‌ام را با سركشى و تمرد و عصيان درهم ريختيد » .\r\nولى اين گفتار حماسى امام هرگز ارواح وامانده و پوسيدهء آنها را برنيانگيخت و پستى و تمرد را از جانشان برنداشت . آنها تسليم غارت - گران و اشغالگران مسلح معاويه شده بودند كه بر آنها مىتاخت و مال و جانشان را هر گونه و هر جا كه ميخواست به آتش مىكشيد .\r\n( 2 )\r\n\r\n4 - فتنهء خريت « 32 »\r\nگرفتاريهاى امام و اندوهى كه از ياران سست پيمان و دشمن حيله‌بازش بازش\r\n\r\n\r\n","description":"","footnote":"\r\n( 32 ) - خريت بن راشد ناجى در جنگ جمل همراه على بود و فرماندهى قبيلهء مضر را به عهده داشت ، عبد الله بن عامر او را بر يكى از نواحى فارس حاكم ساخت\r\n","page_name":" 380 ","page_number":384},
  {"content":"\r\n\r\nبدل داشت ، به همين جا پايان نيافت ، بلكه فتنه و شرّ بزرگترى در برابرش دندان نمود ، شرّ بزرگى كه از خوارج برمىخاست و با جنگ نهروان پايان نپذيرفت . عقيدهء تباه و خطرناك خوارج كه از انديشهء چند نفر از باقىماندگان آنها مىطراويد ، بتدريج ريشه مىگرفت و مردم بيمار گونه‌اى كه دريافت چنين كج‌رويهائى را آمادگى داشتند بنشر اين عفونت‌ها مىپرداختند و كم كم اين زشتىها و خطرها نضج مىگرفت و گسترش مىيافت و مشكل بزرگى را از تمرد و طغيان در مجتمع اسلامى شكل ميداد و در برابر امام مىايستاد و چنگ و دندان مينمود .\r\nاز جمله « خريت » يكى از خوارج متعصب ، به همراهى يارانش بلوائى برپا كرد و بجنگ امام برخاست .\r\nامام ، لشكرى بجانب خريت فرستاد تا او را از عصيان بازدارد و بفرمان آورد و هدايت كند .\r\nلشكر امام با گروه خوارج مواجه شد و سخنها و بحثهائى بينشان در گرفت ، ولى خريت بر جدال و لجاج خود باقى ماند و بناچار جنگى سخت و خونين درگرفت و پيروزى نصيب هيچ طرف نشد و « خريت » و يارانش بجانب بصره عقب نشستند و لشكر امام بدون نتيجه بكوفه بازگشت .\r\nامام نيروئى قوىتر و لشكرى نيرومندتر براى رفع غائلهء خريت ببصره فرستاد و به « ابن عباس » كه فرمانرواى بصره بود نوشت كه نيروى كوفه را كمك كند و نيازشان را بر طرف سازد . « ابن عباس » فرمان امام را\r\n\r\n\r\n","description":"","footnote":"\r\nاو در جنگ صفين هم شركت كرد ولى پس از مسئلهء حكميت از امام جدا شد و بفارس رفت و بمخالفت امام برخاست ( الاصابه ، جلد 1 ) .\r\n","page_name":" 381 ","page_number":385},
  {"content":"\r\n\r\nاجرا كرد و دوباره جنگى شديد و خونين در گرفت و طرفداران خريت شكست خوردند و بهزيمت رفتند ولى « خريت » و بعضى يارانش از تاريكى شب استفاده كردند و بجانب اهواز گريختند .\r\n( 1 ) در آنجا بذر فتنه بدست خوارج پاشيده شد و مردم نادان و ساده‌لوحى - كه ايمانشان استحكام و جلائى نداشت به او گرويدند و از حقيقت اسلام كناره گرفتند .\r\nاو عربها را از دادن زكات و مسيحيان را از پرداخت جزيه بازداشت و گروهى از مسيحيان كه مسلمان شده بودند دوباره از دين برگشتند و گروه زيادى دور او را گرفتند و كم كم فتنه بالا گرفت و نيرويش افزونى يافت . قواى امام آنها را تعقيب كرد و بازهم جنگى در گرفت و در اين جنگ ، خريت و جمعى از يارانش كشته شدند و گروهى به اسارت افتادند ، فرماندهى سپاه امام ، آنها را كه تسليم شدند و توبه كردند آزاد كرد و بقيه را به اسارت گرفت ، آشوبها و فتنه‌ها همچنان در جهان اسلامى افزايش مىيافت و نواحى تحت حكومت امام را موجى از تشنج فرا ميگرفت تا سرانجام بشكست امام و شهادت حضرتش و شكست فرزندش - حسن ( ع ) - انجاميد و زيانهاى فراوانى براى امت مسلمان ببار آورد .\r\n\r\n","description":"","footnote":"","page_name":" 382 ","page_number":386},
  {"content":"\r\n\r\n( 1 )\r\n\r\nمحراب خونين\r\n\r\n","description":"","footnote":"","page_name":" 383 ","page_number":387},
  {"content":"\r\n\r\n( 1 ) پس از حادثهء صفين ، امام ، در كوفه اقامت گزيد ، با اندوهى بزرگ و قلبى دردناك و مجروح كه از همه سوى سختىها و ناروائيها و نامردىها احاطه‌اش كرده\r\nاو مردمى را ميديد كه به ؟ ؟ ؟\r\nو غرض‌رانيها بر آنها چيره شده و چنان اسير سستى و پستى گرديده كه\r\n\r\n","description":"","footnote":"","page_name":" 384 ","page_number":388},
  {"content":"\r\n\r\nهرگز اميد حقيقت‌جوئى از آن نمىرود و در برابر او ، « معاويه » با همهء تبهكاريها و باطل‌پرستىهايش آنچنان توانائى و شوكتى يافته كه ديگر غلبهء بر او ، غير ممكن به نظر مىآيد .\r\nزيرا ياران سست ايمان على ( ع ) به هيچ روى از فرمان مولاى خود ، پيروى نمىكنند و دچار سركشى و عصيانى سخت گرديده‌اند . دعوت امام را نمىپذيرند و لذت‌جوئى و آسايش طلبى ، روح متمردشان را دستخوش پليدترين نوسانات مادى قرار داده و ديگر حاضر بتحميل سختىهاى جنگ نيستند و از مرگ ميترسند و مفهوم جهاد را درك نمىكنند .\r\nاين سختىها و ناگواريها چنان كام جان امام را تلخ ساخته بود كه ديگر زندگانى برايش دردناك و مصيب بار بود و هميشه آرزوى مرگ ميكرد ، تا از اين دنياى سياه و تاريك بجهان روشنىها كوچ كند و هر - لحظه اين آرزو را تكرار مىكرد و از خدايش تمناى شهادت مينمود .\r\n( 1 ) « ماكس نورداو » سخنش راست است كه ميگويد : دغلبازان باقى ميمانند و شايسته‌كاران نمىپايند ، زيرا حقيقت‌جويان هرگز نميتوانند در دنياى باطلها باقى بمانند .\r\nو امام شايسته‌ترين انسانى است كه از آغاز جهان تا پايان آن بر روزگار چهره نموده و عنصر يگانه‌اى است كه همهء فضائل را حائز است و سيرت پاكش از همهء نقيصت‌ها و آلودگىها مبراست ، هرگز لذت‌ها و خرمىها و فريبندگيهاى دنيا نتوانسته روح بزرگ و آسمانيش را جلب كند و او شخصيت ممتازى است كه وجودش بزرگترين نمونهء عالى انسانيت و ناموس مقدس حيات است و كل كمالات و برتريها در ذات روشن جاويدش تجلى مىكند و خوى پاك او نمودار استوارترين و پاكترين عقيده‌ها\r\n\r\n","description":"","footnote":"","page_name":" 385 ","page_number":389},
  {"content":"\r\n\r\nو ايمانهاست و در سرشت اصيل او ، عشق به عدالت و برابرى و انساندوستى ميجوشد و در جانش موج حمايت ناتوانان برمىخيزد و هرگز آرام نمىگيرد .\r\n( 1 ) پس چگونه چنين وجود عظيم و برترى در اين دنياى تاريك باطلها مىگنجد و مىپايد و چگونه چنين زعيم بزرگ و پيشواى مقدس و توانائى در بين چنان ملت فاسد و تباه و مرده و دور از حقيقت و فضيلت ميتواند پايدار بماند ، مردمى كه به حق پشت كرده و بندهء نفس و دنيا و هوس شده‌اند و حقايق ايمان و جهاد و فضيلت را نمىفهمند و مفاهيم عالى رهبرى بزرگ انسانى را اصلا درك نمىكنند .\r\nبه همين جهت ، امام از خدا ميخواست كه از مصاحبت چنين گروه نابكارى رهائى يابد و بديدار رفيق اعلى بشتابد ، زيرا او دنيا را بخاطر لذت‌ها و كام‌جوئىها و حكمرانيهايش نميخواست ، بلكه خواستار آن بود كه مبانى حقيقت را تحكيم بخشد و عدل را پايدار بدارد و حق ستمديده از ستمكار بستاند و اكنون كه نميتوانست چنين برنامهء عالى و زنده‌اى را در آن محيط پست و كثيف اجرا كند ، دنيا را طرد ميكرد و پس ميزد و به او ميفرمود :\r\n« اى دنيا برو و ديگرى را فريب ده ، برو ديگرى را فريب ده » .\r\nبر اين اندوه بزرگ امام ، فقدان عزيزان و شايستگان و - باقىماندگان دوران پيامبر ، غمى سنگين مىافزود ، آنهائى كه در مكتب او درس فضيلت و ايمان آموخته بودند ، فداكاران جانبازى مثل « عمار ياسر » ، « ابن تيهان » ، « ذو الشهادتين » و همگنان آنها از چهره‌هاى شناخته و درخشان گروه مؤمنان كه امام بر ايمان و اخلاص آنها در اقامهء\r\n\r\n","description":"","footnote":"","page_name":" 386 ","page_number":390},
  {"content":"\r\n\r\nحق و محو باطل و تأييد شعائر دين و سنت پيامبر تكيه داشت و اكنون روزگار همه را از دست على گرفته و ديگر اميد و آرزوئى برايش در اين دنيا ، باقى نگذارده است .\r\nامام با اينهمه درد و تلخى و شكنجه و آزار ، بدرگاه خدا مىناليد و از سويداى جان بتضرع ميخواست كه از تنگناى اين دنياى ناهمراه و ناهموار ، رهائيش بخشد ، چنان كه قبل از حادثهء شهادتش ، از اين دعاها و فريادها بفرزندش حسن ( ع ) حكايت كرد و گفت :\r\n« ديشب را اندكى بخواب رفتم و چشمهايم بهم بر آمد ، رسول خدا را ديدم كه بنزد من آمده است . گفتم اى پيامبر خدا ! مىبينى كه از امت تو ، چه كژيها و دشمنىها بر سر من آمده است ؟\r\nفرمود : آنها را نفرين كن . گفتم : خدايا از اينها بهتر را به من ده و از من بدتر را به آنها بسپار « 1 » » .\r\nدعاى امام پذيرفته شد و هنگام آن رسيد كه اين نور روشن بر آسمان بالا رود و اين حجت الهى بجايگاه اصليش در پهنهء ملكوت بازگردد و اين والاترين روحى است كه از زمين به روح و ريحان و جنت نعيم فائز مىشود .\r\n( 1 ) در همين هنگام كه امام سخت‌ترين و تلخ‌ترين دوران عمر سراپا تلاش و رنج خود را مىگذرانيد و سنگين‌ترين بارهاى اندوهى بزرگ را بدوش مىكشيد ، چند تن از خوارج ظاهرا براى انجام مراسم حج در مكه گرد آمده بودند و شبى در مسجد الحرام نجوائى خطرناك با خود داشتند و گفتند براى نجات مسلمانان از خونريزى و جنگ بايد سه نفر\r\n\r\n\r\n","description":"","footnote":"\r\n( 1 ) - الامامه و السياسة ، جلد 1 .\r\n","page_name":" 387 ","page_number":391},
  {"content":"\r\n\r\nاز كفار ! ! كه منشأ همهء كشتارها و تفرقه‌هايند ، كشته شوند و اين سه نفر على ( ع ) و « معاويه » و « عمرو عاص » هستند .\r\n( 1 ) در اين وقت ، جنايتكار تبه روزى بنام « عبد الرحمن بن ملجم حميرى » عهده دار كشتن امام شد و « عمرو بن بكر تميمى » هم قتل « معاويه » را پذيرفت و « حجى بن عبد اللّه صريمى » هم مرگ « عمرو عاص » را قبول كرد و همگى براى اجراى برنامهء خود روز معينى را انتخاب كردند و تصميم گرفتند . آن روز ، هيجدهم ماه رمضان ( شب نوزدهم ) سال چهلم هجرى بود و ساعت ترور نيز سحرگاهى كه هنگام نماز است ، تعيين شد . آن وقت از هم جدا شدند و هر كدام بصوب مأموريت خود حركت كردند .\r\n« ابن ملجم » تبهكار ، وارد كوفه شد و بخانهء دختر عمويش « قطام » در آمد ، پسر ملجم عشقى شديد به اين زن مىورزيد و پدر و برادر « قطام » در جنگ نهروان كشته شده بودند و خشم و انتقامى شديد قلب سياهش را مىفشرد و بعلاوه همان طرز فكر خوارج را در سر داشت و نسبت به امام شديدا كينه مىورزيد .\r\nپسر ملجم از « قطام » خواستگارى كرد . « 2 » « قطام » درخواست او را نپذيرفت مگر آنكه آتش خشم و انتقامش را فرو نشاند و او را به آرزويش برساند .\r\nتبهكار گفت : آنچه خواهى انجام مىدهم و ترا به خواست و آرزويت ميرسانم .\r\n« قطام » ميزان مهريهء خود را چنين تعيين كرد ، سه هزار درهم\r\n\r\n\r\n","description":"","footnote":"\r\n( 2 ) - مروج الذهب ، جلد 1 - و در بعضى اخبار آمده كه پسر ملجم ، رباب دختر قطام را ميخواسته است .\r\n","page_name":" 388 ","page_number":392},
  {"content":"\r\n\r\nپول ، يك غلام و يك كنيز و كشتن على ( ع ) !\r\n( 1 ) تبهكار گفت : درخواستهاى ترا غير قتل على ( ع ) مىپذيرم و تو هرگز بچنين آرزوئى دست نخواهى يافت .\r\nتبهكار ، منظور شوم خود را مخفى ميكرد ، ولى آن زن زشتخوى شرط اساسى آخرى را ميخواست و پسر ملجم را كه در هيجانى از خشم و شهوت فرو رفته بود بارتكاب جنايت برمىانگيخت و مىگفت :\r\n« اگر در اين كار موفق شدى قلب من را شفا داده‌اى و به كام‌جوئى از من رسيده‌اى و اگر در اين حادثه كشته شدى پاداشى كه خدا در آخرت به تو ميدهد از بهره‌منديهاى دنيا بزرگتر است » .\r\nچون تبهكار اصرار آن زن را در اين واقعه دريافت ، نقشهء شوم خود را براى معشوقه‌اش بر ملا كرد و گفت : براى انجام چنين اقدامى به كوفه آمده است .\r\n« فرزدق » دربارهء مهريهء سنگين « قطام » كه محو حيات مقدس و گرانبهاى على ( ع ) است چنين مىسرايد :\r\n« من هرگز در ميان عرب و عجم مهريه‌اى به اين گران‌قيمتى از طرف هيچ بخشنده‌اى نديده‌ام .\r\nسه هزار درهم پول ، يك غلام و يك كنيز و كشتن على با شمشيرى زهرآلود .\r\nهيچ مهريه‌اى به گرانى قتل على ( ع ) نيست هر چند زياد باشد و هيچ بىباكى و كشتارى چون جنايت پسر ملجم نيست « 3 » » .\r\n\r\n\r\n","description":"","footnote":"\r\n( 3 ) - مستدرك حاكم ، نور الابصار ، و اين دو بيت هم بر آن اشعار اضافه شده است :\r\n","page_name":" 389 ","page_number":393},
  {"content":"\r\n\r\n( 1 ) ياران امام كه كم و بيش احساس خطر ميكردند و از ترور امام بدست خوارج بيم داشتند ، از حضرت خواستند كه نگهبانهائى براى خود انتخاب كند ، تا وقتى كه براى عبادت و انجام امور مهم از خانه بيرون مىآيد مورد سوء قصد قرار نگيرد ، ولى امام نپذيرفت و فرمود :\r\n« از طرف خداوند زره استوارى بر پيكر من است و روزى كه مرگ من فرا رسد ، اين زره پاره مىشود و مرا بمرگ مىسپارد فعلا تيرى نيست كه به من رسد و ضربه‌اى نيست كه مجروحم سازد » .\r\nچون ماه رمضان كه بهترين ماههاست فرا رسيد ، همان ماهى كه آن قدر در نزد پروردگار منزلت و قدر دارد كه ماه خدايش ناميده‌اند ، امام ميدانست كه در چنين موقعيت مقدسى بديدار پاك پروردگارش نائل خواهد شد . در آن شبها ، گاهى افطار را در خانهء حسن ( ع ) بود و گاهى در خانهء حسين ( ع ) و زمانى در خانهء « عبد اللّه جعفر » - همسر زينب - ولى بيش از سه لقمه افطار نميفرمود و چون از او ميپرسيدند ، مىگفت :\r\n« دوست دارم خدايم را با شكم گرسنه ديدار كنم » « 4 » .\r\nچون شب نوزدهم ماه رمضان فرا رسيد ، امام را هيجانى شديد فرا گرفت و بشدت در تلاطم افتاد . او در صحن خانه‌اش با اندوه و اسف و در عين حال شور و اشتياق راه ميرفت و به آسمانها نگاه ميكرد و از وقوع\r\n\r\n\r\n","description":"","footnote":"\r\nاگر در اين كار موفق شوند شرافت و افتخارى بدست نياورده‌اند .\r\nسگهاى تجاوز كار از عرب و عجم ضربت وحشى حمزه را شربت مرگ چشانيد .\r\nو على ( ع ) هم از شمشير پسر ملجم بشهادت رسيد .\r\nبعضى از كتب اين اشعار را از ابن ابى مياس مرادى ميدانند .\r\n( 4 ) - تاريخ ابن اثير .\r\n","page_name":" 390 ","page_number":394},
  {"content":"\r\n\r\nحادثه‌اى بزرگ كه در اين شب رخ ميدهد ، خبر ميداد و مىگفت :\r\n« دروغ نگفت و دروغ‌گو نبود ، امشب است آن شبى كه به من وعده داد « 5 » » .\r\n( 1 ) آن شب را با اندوه و استغفار و تلاوت قرآن بپايان رسانيد و پيش از آنكه شب به آخر رسد و فروغ صبحگاهى بتابد ، وضو گرفت و چون خواست از خانه بيرون رود ، مرغابىهائى كه در خانه بودند و به حسن ( ع ) هديه شده بودند ، بفرياد آمدند . امام از فرياد آنها وقوع حادثه شومى را پيش‌بينى كرد و فرمود :\r\nلا حول و لا قوة الا باللّه صداهائى است كه ناله‌هائى را در پى دارد . « 6 »\r\nحسن ( ع ) سراسيمه پيش آمد و چون از خروج پدرش در اين وقت سحرگاهى به ترس آمده بود ، گفت :\r\n- چرا اين وقت از خانه بيرون مىرويد ؟\r\n- خوابى كه ديشب ديدم بر اينم واداشت .\r\n- خير است چه خوابى ديديد ؟\r\n- خواب ديدم كه جبرئيل از آسمان بر كوه ابو قبيس پائين آمد و دو سنگ برداشت و بر روى بام كعبه بهم زد ، سنگها مثل خاكستر ، نرم و پاشيده شدند و همهء خانه‌هاى مكه و مدينه را فرا گرفتند .\r\n- تعبير اين خواب چيست ؟\r\nاگر تعبيرش ظاهر شود ، پدرت كشته مىشود ، و ماتم قتل او همهء مردم مكه و مدينه را سوگوار ميسازد .\r\n\r\n\r\n","description":"","footnote":"\r\n( 5 ) - الصواعق .\r\n( 6 ) - مروج الذهب ، جلد 2 .\r\n","page_name":" 391 ","page_number":395},
  {"content":"\r\n\r\n( 1 ) سراپاى حسن ( ع ) را وحشتى بزرگ فرا گرفت و اندامش بلرزيد و با اضطراب پرسيد :\r\n- اين فاجعه ، كى اتفاق مىافتد ؟\r\n- خداوند در قرآن ميفرمايد : « هيچ‌كس نميداند فردا چه بدست مىآورد و در كدام سرزمين ميميرد » « 7 » ولى حبيب من ، پيامبر خدا فرمود اين حادثه در دههء آخر ماه رمضان رخ ميدهد و قاتل من ، پسر ملجم است .\r\n- حال كه قاتلت را مىشناسى او را بكش .\r\n- قبل از جنايت ، قصاص جايز نيست ، هنوز او كارى نكرده است .\r\nامام بفرزندش سوگند داد كه بخانه‌اش برگردد و بخوابد و حسن ( ع ) چاره‌اى جز اطاعت نيافت . « 8 »\r\nو امام در تاريكى سحرگاهى از خانه به مسجد رفت .\r\nدر روايات آمده است كه بهنگام سحر ، خداوند بر دلهاى مؤمنان تجلى مىكند و رحمتش را جريان ميدهد و خير و سعادت عنايت ميفرمايد .\r\nامام كه به مسجد رسيد مردم را براى عبادت خدا و مناجات با پروردگار از خواب بيدار كرد و بعد خود به نماز ايستاد و چون اندام رسايش در برابر خداى بزرگش كه يك عمر به پرستش ذات كبريائى او قيام كرده بود ، به خاك افتاد و ياد خدا در ميان لبهاى پاكش بزمزمه نشست ، پسر ملجم تبهكار ، شمشيرى به كشيد و فرياد زد :\r\n\r\n\r\n","description":"","footnote":"\r\n( 7 ) - سورهء لقمان ، آيه 34 .\r\n( 8 ) - در استيعاب آمده كه حسن هم با امام از خانه بيرون رفت و از او جدا نشد .\r\n","page_name":" 392 ","page_number":396},
  {"content":"\r\n\r\n« حكم از خداست نه از تو » « 9 »\r\n( 1 ) ضربت تبهكار بر چهره‌اى فرود آمد كه در همهء عمر در برابر خداى با نهايت خضوع بر خاك مىافتاد و مغزى را در هم شكافت كه جز سعادت مردم نمىانديشيد و دربارهء خير و هدايت مردم فكر نميكرد و چون اين ضربهء مرگ‌آور را احساس كرد ، فرياد زد :\r\nفزت و رب الكعبه سوگند بخداى كعبه كه به حق رسيدم .\r\nامام فائز شد و چه فوز و سعادتى بزرگتر از اين كاميابى مقدس معنوى است كه او به هدف مقدس خود رسيد .\r\nاو بهنگامى بمقام والاى شهادت رسيد كه در برابر خدا به عبادت جبهه بر خاك ميسود و نام خدا بين لبهايش مىپريد ، آن هم در خانهء خدا و در بزرگترين ماه‌هاى سال .\r\nامام بكاميابى روحانى خويش رسيد و از ديرباز چنين لحظه‌اى را انتظار مىكشيد و از آغاز تا پايان زندگانيش هرگز فريب دنيا را نخورد و دست به اين مردار عفونت زاى نيالود .\r\nامام بسعادت محتوم جاودانه‌اش رسيد و چه سعادتى از اين بزرگتر\r\n\r\n\r\n","description":"","footnote":"\r\n( 9 ) - پسر ملجم در اين جنايت تنها نبود بلكه دو نفر ديگر بنام شبيب بن بحيره و مجاشع بن وردان او را همراهى مىكردند . قطام كه در مسجد بعنوان اعتكاف چادر زده بود ، سينه‌هاى آنها را با حرير پيچيد تا قوت قلب داشته باشند . آنها شمشيرها را برداشتند و در برابر در مسجد كمين كردند ، اشعث كه از قصد آنها آگاه بود گفت زود باشيد و گرنه روشنى صبح رسواتان مىكند ، حجر بن عدى كه اين سخن را شنيد گفت قصد كشتن او را دارى خدايت بكشد . پسر ملجم ضربه را وارد كرد و ضربهء شبيب به ديوار محراب فرود آمد و وردان هم فرار كرد .\r\n( مروج الذهب ، جلد 2 . )\r\n","page_name":" 393 ","page_number":397},
  {"content":"\r\n\r\nكه بر پيكرش جامهء جاودانگى پوشانيد و او را بعنوان مظهر عدالت انسانى و نمونهء كامل فضائل بشرى در دوران حيات معرفى كرد و او با چنين شهادت شكوهمندى از آخرين پلكان رقاء انسانى بالا رفت و اوج همهء كمالات را دريافت .\r\n( 1 ) امام بزرگترين رستگارى آسمانى را دريافت و چه رستگارى از اين والاتر كه او را با عظمت و خلود همراه ساخت و مكتب مقدس فكرى او سرمشقى براى همهء انسانهاى فضيلت خواه گرديد ، تا در مسير روشن تعليمات مقدس او به مقصد عالى شايستگى و پيروزى برسند و حقيقت كامل ايمان را دريابند .\r\nچون امام در محراب افتاد ، فرمود :\r\n« مرا پسر آن زن يهودى ، ابن ملجم كشت از دست شما فرار نكند » .\r\nمردم از همه سوى بجانب مسجد شتافتند و با صداى بلند ميگريستند و فرياد ميكشيدند و پيشاپيش همه ، فرزندانش بسوى پيكر خونين پدر بزرگوار خود روى مىآوردند و صيحه ميزدند . امام در محراب افتاده بود و « جعدة بن هبيره » « 10 » و جمعى از مردم مىكوشيدند كه امام را براى نماز آماده كنند ، ولى امام توان حركت نداشت و امام چون نگاهش به حسن ( ع ) افتاد ، فرمود كه با مردم نماز بخواند .\r\n\r\n\r\n","description":"","footnote":"\r\n( 10 ) - جعدة بن هبيرهء مخزومى پسر ام هانى دختر ابو طالب است كه عهد پيامبر را درك كرده ولى ابن معين ميگويد حديثى از رسول نقل نكرده است و عجلى ميگويد او از تابعين ثقه است ( خلاصهء تهذيب الكمال ) در استيعاب آمده كه جعده مردى فقيه بوده كه از طرف دائيش على ( ع ) ولايت خراسان يافته است ، ابو عبيده مىگويد ام هانى سه پسر داشته جعده ، هانى و يوسف .\r\n","page_name":" 394 ","page_number":398},
  {"content":"\r\n\r\n( 1 ) حسن ( ع ) با مردم نماز خواند و امام همچنان افتاده بود و از فرقش خون ميريخت ، پس از نماز ، حسن ( ع ) ، سر پدر را بدامان گرفت و درحالىكه قطرات اشك بر چهره‌اش ميريخت :\r\n- كدامين جنايتكار با شما چنين كرد ؟\r\n- همان پسر زن يهودى ، عبد الرحمن بن ملجم .\r\n- از كجا فرار كرد ؟\r\n- لازم نيست كسى بدنبالش برود به زودى در مسجد ( كنده ) مىآورندش ، لحظه‌اى نگذشت كه فرياد مردم بلند شد و تبهكار را كه سرش برهنه و بازوانش بسته بود بحضور آوردند « 11 » . حسن ( ع ) به تبهكار فرمود :\r\nاى لعنت شده ! امير المؤمنين و امام المسلمين را كشتى ، اين پاداش خير خواهىهاى او بود كه پناهت داد و به خود نزديكت ساخت و اكنون پاداش خدمات او را چنين دادى ؟ و بعد بپدرش كه ديدگانش در پرده‌اى از خون فرو بسته بود ، گفت :\r\nپدر ! اين دشمن خدا و دشمن تو است كه بتوفيق خدا او را گرفتيم ، امام ديدگان خود را گشود و به آهستگى گفت :\r\nحادثهء بزرگى بوجود آوردى و كارى خطرناك انجام دادى ، اين من نبودم كه به تو مهربانىها كردم و بخششها نمودم ، آيا اين پاداش خدمات من بود ؟\r\n\r\n\r\n","description":"","footnote":"\r\n( 11 ) - مسعودى مىنويسد : مردم پسر ملجم را در حال فرار احاطه كردند و سنگبارانش نمودند ، مغيرة بن نوفل ضربه‌اى بر او نواخت و بزمينش انداخت و او را گرفتند و به مسجد آوردند ( مروج الذهب ) .\r\n","page_name":" 395 ","page_number":399},
  {"content":"\r\n\r\n( 1 ) پس به حسن ( ع ) روى آورد ، فرمود : پسرم ! با اسيرت مدارا كن و بر او رحمت آور و مهربان باش .\r\n- اى پدر ! اين مرد لعنت شده ترا كشت و ما را سوگوار ساخت و تو ميفرمائى كه به او مهربانى كنم ؟\r\n- پسرم ! ما خاندان عفو و رحمتيم ، از هر چه ميخورى به او بده و آنچه مىنوشى او را بنوشان و اگر مردم به قصاص خونم او را بكش ولى او را مثله مكن كه شنيدم پيغمبر فرمود : حتى سگ گزنده را مثله نكنيد ، اگر زنده ماندم خود ميدانم با او چه كنم و من از هر كس سزاوارتر به عفوم ، زيرا ما خاندانى هستيم كه بر گناهكار مىبخشائيم و بزرگوارى ميورزيم .\r\nفرمود : او را بخانه‌اش بردند و مردم با گريه و اندوه او را بدرقه ميكردند و چنان فرياد ميكشيدند كه نزديك بود جانشان از حلقوم بيرون آيد و با صداى بلند مىگفتند :\r\nامام بر حق كشته شد ، امام بر حق كشته شد .\r\nامام در بستر شهادت افتاد و حسن با اندوهى بزرگ و غمى جانكاه بپدرش عرضه داشت :\r\nپدرم ! پس از تو ، به چه كسى پناه ببريم ، مصيبت مرگ تو مثل مصيبت جدمان پيغمبر است .\r\nامام او را دربرگرفت و او را تسكين بخشيد و فرمود :\r\nپسرم ! قلبت را با شكيبائى به خدا بسپار و پاداش خود و برادرانت را در مصيبت من بزرگ گردان .\r\nحسن ( ع ) گروهى از پزشكان را فرا خواند و ماهرترين آنها\r\n\r\n","description":"","footnote":"","page_name":" 396 ","page_number":400},
  {"content":"\r\n\r\n« اثير بن عمرو سكونى » « 12 » بود كه گفت جگر تازهء گوسفندى را آوردند و رگى از آن را داخل جراحت سر امام كرد و بيرون آورد و ديد سفيدى مغز سر بر آن نشسته و ضربت تا مغز امام فرود آمده است ، اثير ، وحشت زده به امام گفت :\r\nاى امير المؤمنين ! وصايايت را بگذار كه خواهى مرد . « 13 »\r\n( 1 ) حسن ( ع ) سراسيمه و گريان آنچنان كه قلبش در آتشى از اندوه ميسوخت ، به امام گفت :\r\nپدرم ! پشتم را بمرگت شكستى ، چگونه ميتوانم ترا با اين حالت ببينم ؟\r\nامام به نرمى و آرامى چنين پاسخش داد :\r\nپسرم ! ديگر از امروز ببعد بر من غم مخور و زارى مكن ، امروز جدت پيامبر و جده‌ات خديجه و مادرت زهرا ( ع ) را ديدار ميكنم و فرشتگان هر لحظه قدوم مرا انتظار ميكشند ، پس بر من اندوه مبر و گريه مكن .\r\nزهرى كه از شمشير تبهكار چكيده بود در خون امام اثر كرد و چهرهء درخشانش بزردى گرائيد ولى يك لحظه هم از ياد خدا غافل نماند و به پيشگاه پروردگارش عرضه ميداشت :\r\n« خدايا ! همراهى پيامبران و اوصياء آنها را از تو ميخواهم و درجات بهشتى را از تو مسئلت دارم » .\r\n\r\n\r\n","description":"","footnote":"\r\n( 12 ) - اثير بن عمرو سكونى يكى از پزشكان و جراحان ماهر كوفه و صاحب كرسى تدريس بود كه صحرائى را بنام او ، اثير نام نهادند .\r\n( 13 ) - الاستيعاب ، جلد 2 .\r\n","page_name":" 397 ","page_number":401},
  {"content":"\r\n\r\n( 1 ) امام در اين حال ، بيهوش شد و قلب حسن ( ع ) از شدت اندوه گداخت و سيلاب اشك تا آنجا كه در توان مژگانش بود فرو باريد و قطراتى از آن ، بر چهرهء امام چكيد ، امام ديدگانش را گشود و چون فرزندش را گريان ديد به تسكين و تسليتش پرداخت و فرمود :\r\nپسرم ! چرا ميگريى از امروز بر پدرت ديگر اندوه و دردى نيست ، پسرم گريه مكن ، تو هم روزى با زهر شهيد ميشوى و برادرت حسين ( ع ) را هم ، با شمشير خواهند كشت .\r\nآنگاه فرزندانش را بمكارم اخلاق وصيت فرمود و درسهاى ارزنده‌اى از زندگى به آنان آموخت ، اندرزهاى ارزندهء او متوجه فرزندانش حسن و حسين ( ع ) و ديگر فرزندانش و بالاخره همهء مسلمانان بود .\r\n( 2 )\r\n\r\nوصاياى امام ( ع )\r\nشما فرزندانم را به پرهيزكارى و ترس از نافرمانى خدا سفارش ميكنم .\r\nبدنبال دنيا نرويد اگر چه دنيا شما را بجويد و بخواهد .\r\nاگر سرمايهء دنيا را از دست داديد ، اندوهگين نشويد .\r\nسخن به حق بگوئيد و براى دريافت پاداش آخرت كار كنيد .\r\nدشمن ستمكاران و يار ستمكشان باشيد .\r\nمن شما را و همهء فرزندانم را و هر كس را كه اين وصيت‌نامه به او ميرسد ، بتقوى و رعايت نظم در كارها و اصلاح بين جامعه سفارش ميكنم كه از جدّ شما ، پيامبر خدا شنيدم كه ميفرمود : « اصلاح بين مردم از\r\n\r\n","description":"","footnote":"","page_name":" 398 ","page_number":402},
  {"content":"\r\n\r\nيك سال نماز و روزه برتر است » .\r\n( 1 ) خدا را ، خدا را ، به يتيمان توجه كنيد و دهانشان را از غذا خالى نگذاريد و در نزد خود خوارشان نگذاريد .\r\nخدا را ، خدا را ، به همسايگانتان توجه كنيد كه پيامبر شما دربارهء آنها سفارش ميكرد و ميفرمود : « دربارهء رعايت حق همسايه آن قدر به من سفارش شد كه گمان بردم همسايه هم ارث ميبرد » .\r\nخدا را ، خدا را ، دربارهء قرآن بكوشيد و نگذاريد ديگران بدستوراتش عمل كنند و از شما پيش افتند .\r\nخدا را ، خدا را ، دربارهء خانهء خدايتان ، مبادا دور آن را خالى بگذاريد كه چنان در گرفتارى افتيد كه مهلت نيابيد .\r\nخدا را ، خدا را ، در جهاد بسرمايه‌ها و جانها و زبانهايتان در راه خدا .\r\nبر شما باد كه به يكديگر به پيونديد و به يكديگر ببخشيد و ببخشائيد و مبادا قطع رابطه كنيد و پشت به يكديگر كنيد .\r\nامر بمعروف و نهى از منكر را ترك نكنيد و گرنه بدترين مردم بر شما حكومت يابند .\r\nآنگاه بخاندان و خويشاوندانش روى آورد و گفت :\r\nاى پسران عبد المطلب ! مبادا ببينم كه در خون مسلمانان فرو - رفته‌ايد و ميگوئيد امير المؤمنين كشته شد ، امير المؤمنين كشته شد .\r\nمبادا به قصاص خون من غير از قاتل من كسى ديگر را بكشيد ، صبر كنيد اگر من بر اثر ضربت او مردم او را با يك ضربت بكشيد و او را مثله نكنيد كه پيغمبر فرمود : « حتى سگ گزنده را مثله نكنيد » . « 14 »\r\n\r\n\r\n","description":"","footnote":"\r\n( 14 ) - شرح نهج البلاغهء محمد عبده ، جلد 3 .\r\n","page_name":" 399 ","page_number":403},
  {"content":"\r\n\r\n( 1 ) آنگاه به فرزندش حسن ( ع ) دربارهء معارف دين و شعائر آن ، چنين وصيت فرمود :\r\n« پسرم ! ترا بتقوى و پرهيز از نافرمانى او سفارش ميكنم ، نمازت را در وقتش بخوان و زكات را در جايش بپرداز ، وضويت را درست بگير ، كه نماز بدون طهارت درست نيست ، ترا سفارش مىكنم كه از گناهان مردم در گذر ، خشمت را فرو نشان ، به - خويشانت بپيوند ، با جاهل شكيبائى كن و در دين ژرف‌انديش باش ، در كارها پايدارى كن ، با قرآن هم پيمان باش ، با همسايه نيكى كن ، امر بمعروف و نهى از منكر را انجام ده و از زشتىها بپرهيز « 15 » » .\r\nدر روز بيستم ماه رمضان موج جمعيت بر خانهء امام بر آمد و همگان رخصت عيادت خواستند و امام اجازه داد چون همه نشستند به آنها فرمود :\r\n« پيش از آنكه مرا نيابيد آنچه ميخواهيد بپرسيد ، ولى كوتاه و سبك بپرسيد و رعايت حالم را بنمائيد » .\r\nمردم از ترس ناراحتى امام ، مزاحمش نشدند .\r\nامام چون احساس مرگ كرد و دانست به زودى بديدار خدايش خواهد شتافت ، امر خلافت را پس از خود بفرزندش حسن ( ع ) واگذارد و او را بر امت محمد ( ص ) زمامدار كرد ، تا در همهء شئون حياتى به او مراجعه كنند و اختلافى در اجتماع شيعه پديد نيايد .\r\n« ثقة الاسلام كلينى » « 16 » مىنويسد : امير المؤمنين تعهد خلافت را\r\n\r\n\r\n","description":"","footnote":"\r\n( 15 ) - تاريخ ابن اثير .\r\n( 16 ) - محمد بن يعقوب بن اسحاق كلينى يكى از بزرگترين علماى شيعى\r\n","page_name":" 400 ","page_number":404},
  {"content":"\r\n\r\nبفرزندش حسن ( ع ) وصيت فرمود و فرزندش حسين ( ع ) و محمد و ديگر فرزندانش و بزرگان خاندان و پيروانش را بر اين امر گواه گرفت و نامه‌ها و سلاحش را به او تفويض كرد و گفت : پيغمبر به من سفارش كرد كه اينها را به تو سپارم و به من فرمود : به تو وصيت كنم كه بهنگام مرگ ، اين ودايع را به برادرت حسين ( ع ) بسپارى آنگاه فرمود :\r\n« اى حسن ! از اين پس ، تو زمامدار مردم و ولى امر آنان هستى » . « 17 »\r\n( 1 ) برخى مورخين سنت و جماعت نوشته‌اند كه امام ، فرزندش حسن را به ولايت انتخاب نكرد ، بلكه مردم از حضرتش پرسيدند آيا با فرزندت حسن ( ع ) بيعت كنيم ؟ فرمود نه شما را به اين كار امر ميكنم و نه ، بازمىدارم ، خودتان بيناتريد . « 18 »\r\nولى اين سخن ، از حقيقت خيلى دور است ، زيرا امام از هر كس بشخصيت و موقعيت فرزندش آگاه‌تر است و ميداند كه او آقاى جوانان اهل بهشت است و او امام مسلمانان است چه بجهاد برخيزد و چه بمصلحتى در خانه بنشيند ، چنان كه پيغمبر درباره‌اش فرمود : « او از هر پليدى و نقصى\r\n\r\n\r\n","description":"","footnote":"\r\nاست كه ثقة الاسلام لقب يافته است ، او كتاب كافى را طى بيست سال تأليف كرد كه از بزرگترين و ارزنده‌ترين كتب شيعه است و محمد امين استرآبادى ميگويد از بسيارى علماء شنيدم كه هيچ كتابى با كافى برابرى نمىكند .\r\nكلينى از مجددين مذهب شيعه در سدهء سوم هجرى است او در سال 329 هجرى در بغداد وفات كرد و محمد بن جعفر حسينى بر او نماز خواند و در باب كوفه دفن گرديد .\r\nكلين دهكده‌اى است از ناحيهء فشاپويه از توابع شهر رى و قبر پدرش يعقوب در آنجاست ( الكنى و الالقاب ) .\r\n( 17 ) - اصول كافى .\r\n( 18 ) - مروج الذهب ، تاريخ عرب .\r\n","page_name":" 401 ","page_number":405},
  {"content":"\r\n\r\nمنزه است و آيهء تطهير در قرآن مجيد بر اين حقيقت دلالت مىكند » .\r\n( 1 ) در اين صورت آيا كسى جز حسن ( ع ) هست كه از او برتر و نامورتر باشد و امور مسلمانان را عهده دار گردد ؟ ! و اين حقيقت بروشنى پيداست كه همهء شرايط خلافت از علم ، تقوى ، پارسائى ، درست‌انديشى ، شايستگى و احاطه بهمهء نيازمنديهاى مسلمانان بنحو كامل در وجود حسن ( ع ) فراهم بود ، پس چگونه امام مردم را به قبول زمامدارى او دعوت نكرد و با علم به اينكه امام در امر خدا ، دقت و مراقبتى شديد داشت ، دينش بس استوار بود و در اقامهء حق از سرزنش هيچ ملامتگرى نمىانديشيد ، چگونه امت مسلم را پس از خويش بىسرپرست ميگذارد و ريسمانش را بگردنش مىافكند و بسوى هدايت و خير راهنمائيش نمىكند ؟\r\n( 2 ) چون امام از وصايايش بپرداخت سختى و دردهاى مرگ را احساس فرمود و بتلاوت آيات قرآن پرداخت و آخرين آيه‌اى كه خواند اين بود :\r\n«   فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ   » .\r\nآنگاه روح پاك و پاكيزه‌اش از اين تيره خاكدان پرواز كرد ، روح بزرگى كه بمانندش خلق نشده بود . « 19 »\r\nدرود بر تو ، اى ابو الحسن ( ع ) روزى كه به دنيا آمدى و روزى كه شهادت يافتى و روزى كه به پيشگاه خدايت ، زنده برانگيخته مىشوى .\r\n\r\n\r\n","description":"","footnote":"\r\n( 19 ) - در وقت ضربت خوردن آن حضرت اختلاف است ، مروج الذهب آن را در هجدهم و استيعاب در هفدهم رمضان آورده است و شيعه نوزدهم ميداند ، در مدت عمر حضرتش نيز اختلاف است و آن را شصت و سه و شصت و چهار سال دانسته‌اند ، مدت خلافتش چهار سال و نه ماه و شش روز بود و عمر امام حسن ( ع ) در اين وقت سى و هفت سال بود ( كشف الغمه ) .\r\n","page_name":" 402 ","page_number":406},
  {"content":"\r\n\r\nپس از تو ، دنيا تاريك شد ، تو همان نورى بودى كه خدايت آفريد تا ظلمت‌هاى وحشتناك جهان را روشنائى بخشى .\r\n( 1 ) اى پيشواى ما ! ابو الحسن ( ع ) ! تو بجهان جاويد ابديت شتافتى ، ولى در اين جهان كسى حق ترا نشناخت و پايگاه ارجمندت را درك نكرد ، اگر انسانيت به حقيقت خواستار سعادت بود ترا بر مقام زمامدارى مىنشاند و اين گونه گرفتار ناكامى نمىگرديد و دانشها و حقيقت‌ها و ارزندگيهاى حيات ، برايش بيمقدار نمىماند .\r\nحسن ( ع ) بتجهيز پدر شهيدش پرداخت و پيكر پاكش را غسل داد و حنوط كرد و در كفن نهاد و چون پاره‌اى از شب بگذشت به همراهى چند تن از فرزندان امام و ياران وفادارش آن پيكر مقدس را از كوفه بيرون برد و در جائى كه امروز نجف اشرف است ، به خاك سپرد .\r\nهمانجا كه امروز كعبهء آرزوى فضيلت خواهان است و قرارگاه مؤمنان و مكتب دانش‌پژوهان .\r\nچون آن شب اندوهبار كه خاطرهء تلخش در تاريخ بيادگار مانده است پايان يافت ، حسن ( ع ) پسر ملجم تبهكار را فرا خواند و چون بحضور رسيد از امام پرسيد :\r\n- پدرت دربارهء من چه فرمان داده است ؟\r\n- فرمان داد كه جز تو كسى را نكشم و شكمت را سير بدارم و جايگاهت را نيكو سازم ، اگر زنده ماند ، ترا قصاص كند يا ببخشايد و اگر از دنيا رفت ترا بكشم .\r\nتبهكار گفت : پدرت به حق سخن ميراند و قضاوتش در خشنودى و خشم يكسان بود .\r\n\r\n","description":"","footnote":"","page_name":" 403 ","page_number":407},
  {"content":"\r\n\r\nحسن ( ع ) ضربه‌اى به او زد كه دستش افتاد و با ضربت ديگر كارش را ساخت . « 20 »\r\n( 1 ) گروهى از مورخين نوشته‌اند كه جسد ابن ملجم پس از مرگش مثله شد و بدون شك اين سخن دروغ و ساختگى است ، زيرا خود امام مكررا از آن نهى فرمود و بگفتهء پيغمبر اشاره كرد كه فرموده بود مثله حرام است اگر چه به سگ گزنده‌اى باشد در اين صورت چگونه فرزند پيغمبر مرتكب اين حرام مىشود و از دستور جدش سر مىپيچد .\r\nاز طرفى در روايت قائلين به اين امر اشتباه است . « طبرى » در « رياض النضره » مىنويسد : حسين ( ع ) و « محمد حنفيه » او را مثله كردند و به نهى امام حسن توجهى نداشتند . « ابو الفداء » ، « عبد اللّه جعفر » را نام مىبرد « 21 » و « ابن ابى الحديد » معتقد است كه خود امام حسن ( ع ) او را مثله كرد « 22 » همين اختلاف روايت بر ساختگى بودن خبر دلالت دارد .\r\n« دكتر طه حسين » مثله شدن « ابن ملجم » را قطعى ميداند و ميگويد صاحبان خون به اين كار اقدام كردند و سفارش امام را نپذيرفتند و امام به آنها گفته بود كه فقط او را بكشند و تجاوز نكنند ولى آنها ، جسد قاتل را ببدترين صورتى مثله كردند و بعد در آتش سوزانيدند . « 23 »\r\nولى حقيقت اين است كه « طه حسين » در اين باره اشتباه مىكند و\r\n\r\n\r\n","description":"","footnote":"\r\n( 20 ) - تاريخ يعقوبى و از جمله كسانى كه مىگويند ابن ملجم را مثله نكردند طبرى است كه در تاريخش مىنويسد و ابن اثير در الكامل و ابو الفرج اصفهانى در مقاتل الطالبيين .\r\n( 21 ) - اخبار البشر ، جلد 1 .\r\n( 22 ) - شرح نهج البلاغه .\r\n( 23 ) - على و فرزندانش .\r\n","page_name":" 404 ","page_number":408},
  {"content":"\r\n\r\nساير مورخين هم كه در بيان مطلب اختلاف دارند راه خطا رفته‌اند ، زيرا توجه نكرده‌اند كه خونخواهان امام و فرزندان آن حضرت از ارتكاب محرمات و محذورات شرعى بدورند و تربيت والاى اسلامى آنها اجازه نمىدهد كه محرمات دين مقدس اسلام را مرتكب شوند .\r\n( 1 ) در اين هنگام ، مقام خلافت بوجود حضرت حسن ( ع ) زينت يافت و پس از شهادت پدرش امير المؤمنين ، زمامدارى مسلمين را به عهده گرفت ولى خلافت را در روزگارى بدست آورد كه هيچ‌كس پيش از او با چنين وضعى مواجه نبود ، زيرا جهان اسلامى در برابر خطر بزرگ « معاويه » قرار گرفته بود كه با دروغ و تجاوز و حيله‌گرى ، كارش بالا گرفته و حكومتش استحكام يافته بود و شرش داشت به همه جا گسترش مىيافت و هر كس كه ايمانى ناتوان و قلبى تاريك و ضميرى سياه داشت و از عقيدهء استوار دينى بر كنار بود به او پيوسته بود و كانونى از دروغ و فساد و نيرنگ هر روز وسيعتر و قوىتر شكل ميگرفت .\r\nباند كثيف و اوباش اموى با حرصى تمام به خريدن دين مردم ميپرداختند و آنها را بقبول زمامدارى معاويه ميفريفتند و « معاويه » هم از بيت المال مسلمانان پولهاى گزاف و قيمتهاى گران براى خريدن دين مردمان مىپرداخت و با تمام قوا ميكوشيد كه زمامدارى حسن ( ع ) را از پيش بردارد و براى رسيدن بمقام خلافت غاصبانهء اسلامى به محو دين و كشتن حقيقت مىپرداخت و از هيچ تباهى و نيرنگى بر كنار نبود .\r\nبعلاوه خطرهاى بزرگ ديگرى در داخل منطقهء خلافت امام چهرهء زشت خود را نشان ميداد و چنگالهايش را به پيكرهء اجتماع اسلامى فرو ميبرد كه مهمترين آنها همان خطر خوارج بود ، خطرى كه در ميان سپاهيان\r\n\r\n","description":"","footnote":"","page_name":" 405 ","page_number":409},
  {"content":"\r\n\r\nعراق هم ريشه دوانيده بود و روحيهء لشكريان را مىخورد و تباه ميكرد ، خطر مسلحى كه بجان مسلمانان افتاده بود و پيكرهء دولت جديد را در هم مىشكست و گروهى افراد ساده و نادان را به خود جلب ميكرد و فتنه‌ها برپا مىساخت .\r\n( 1 ) اينها دو خطر بزرگى بودند كه به استقبال خلافت حسن ( ع ) شتافته بودند و نه تنها امام گرفتار اين ناگواريهاى بزرگ بود بلكه مجتمع اسلامى و خلافت معظمى كه عهده دار گسترش امنيت و برافراشتن پرچم عدل و برابرى و حفظ حقوق مردم ناتوان و ايجاد مساوات بين مسلمانان بود با چنين خطرات بزرگى درگير بود و ما گفتار خود را در اينجا بپايان مىرسانيم تا باستقبال خلافت حسن ( ع ) برويم و حادثات آن دوران و صلح حضرتش را با معاويه بررسى كنيم .\r\nپايان جلد اول\r\n\r\n\r\n","description":"","footnote":"","page_name":" 406 ","page_number":410}
  ]