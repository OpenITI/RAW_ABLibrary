[
  {"content":"\r\n\r\nشرح رسائل\r\nجلد پنجم\r\nعلى محمدى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمحمدى ، على ، 1337 -\r\nشرح رسائل [ شيخ مرتضى انصارى 
  ] / على محمدى . - - قم : دار الفكر . 1370 -\r\nج . isbn : 978 - 964 - 6012 - 50 - 7\r\nفهرستنويسى براساس اطلاعات فيپا .\r\nج 5 ( چاپ پنجم 1384 ) .\r\n1 . انصارى ، مرتضى بن محمد امين ، 1214 - 1281 ق . فرائد الاصول - - نقد و تفسير . 2 . اصول فقه شيعه . الف . انصارى ، مرتضى بن محمد امين ، 1214 - 1281 ق ، فرائد الاصول ، شرح . ب . عنوان . ج . عنوان : فرائد الاصول ، شرح .\r\n40218 ف 8 الف / 159 bp\r\n312 / 297\r\nكتابخانهء ملى ايران\r\n576 - 71 م\r\nانتشارات دارالفكر\r\nمؤسس : مرحوم حضرت حجة الاسلام والمسلمين\r\nآقاى حاج سيدعبدالحميد مولانا ( ره )\r\nشرح رسائل ( جلد پنجم )\r\nمؤلف : على محمدى\r\nناشر : انتشارات دارالفكر\r\nچاپ : قدس ، قم\r\nنوبت چاپ : ششم ، 1387\r\nشمارگان : 2000 نسخه\r\nقيمت : 4000 تومان\r\nشابك : 7 - 33 - 6012 - 964 - 978\r\n7 - 33 - 6012 - 964 - 978 : isbn\r\nانتشارات دارالفكر :\r\nقم ، خيابان صفائيه ، جنب مدرسهء امير المؤمنين عليه السلام ، پلاك 636\r\nتلفن : 7743544 - 7733645 - فاكس : 7738814\r\nتهران - خيابان انقلاب ، خيابان 12 فروردين ، خيابان شهداى ژاندارمرى روبروى اداره پست ، پلاك 238 - تلفن 66408927 - 66409352 - فاكس : 7738814\r\nكليه حقوق براى ناشر محفوظ است\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم اللّه الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد پنجم\r\nشرح رسائل بسم اللّه الرحمن الرحيم\r\n\r\n( استصحاب )\r\nدر آغاز جلد اوّل اين شرح گفته آمد كه وظيفهء شخص مجتهد تحقيق و تتبع در حلال و حرام الهى است آنگاه بعد از بحث و بررسى يكى از سه نتيجهء ذيل براى وى بدست مىآيد :\r\n1 - يا قطع به حكم شرعى پيدا مىكند .\r\n2 - يا ظن به آن پيدا مىكند .\r\n3 - و يا شك در حكم واقعى\r\nحالت قطع احكامى داشت كه در مقصد اول بيان شد و حالت ظن دستورالعمل‌هائى داشت كه در مقصد دوّم بيان شد و حالت شك نيز احكامى دارد كه در مقصد سوّم بيان مىشود .\r\nمرحوم شيخ فرمودند : ما در اين مقصد در دو مقام بحث مىكنيم .\r\nالف : مواردى كه در شك حالت سابقه ملاحظه نشود كه اين موارد مجراى اصول ثلاثه يعنى اصل برائت و احتياط و تخيير بود و تا به حال تفصيلا احكام هريك بيان شد .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nب : آنجا كه شك داراى حالت سابقهء يقينى بوده و اين حالت عند الحكم هم ملاحظه شده كه اين قسم مجراى اصالة الاستصحاب است .\r\nو بحث ما در رابطه با همين اصل مىباشد و قبل از هر مطلبى با معناى كلمهء استصحاب در لغت و اصطلاح آشنا مىشويم :\r\nمعناى لغوى استصحاب :\r\nكلمهء استصحاب مصدر باب استفعال است و به نصّ بسيارى از اهل لغت به‌معناى اخذ الشّيء مصاحبا آمده يعنى كسى يا چيزى را به عنوان مصاحب و همراه گرفتن .\r\nفى المثل مىخواهيد مسافرت برويد رفيقتان را نيز همراه مىبريد تا هم‌صحبت باشيد در اينجا عرب مىگويد : استصحبت هذا الشخص اى اخذته مصاحبا در مورد اشياء و جمادات همچنين است .\r\nو در استعمالات فقها نيز كلمهء استصحاب به همين معناى لغوى به كار رفته .\r\nمثلا در كتاب صلاة مىگويند : استصحاب اجزاء حيوانات حرام گوشت در نماز مبطل است منظور از استصحاب يعنى اخذ اين اجزاء را به عنوان مصاحب و همراه در حال صلاة مثل پوشيدن آن و . . . معناى اصطلاحى استصحاب :\r\nدر اصطلاح اصوليّين كلمهء استصحاب به گونه‌هاى مختلفى تعريف شده .\r\nمرحوم شيخ به هفت تعريف اشاره مىكنند كه از ميان آنها دو تعريف قابل دقت است و باقى تعاريف به نحوى يا به اوّلى و يا به دوّمى برمىگردد .\r\nو آن دو تعريف يكى مختار خود شيخ است و ديگرى مختار ميرزاى قمى .\r\nامّا تعريف اوّل كه عند الشيخ ره اسدّ و اخصر [ مستحكم‌تر و مختصرتر 
  ] تعاريف مىباشد اينست كه بگوئيم :\r\n( الاستصحاب ابقاء ما كان ) در اين تعريف نكات فراوانى هست كه به سه نكته اشاره مىكنيم :\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n1 - ابقاء يك شيئى بر دو گونه است :\r\nالف : ابقاء واقعى كه درحقيقت تعبير به بقاء بايد كرد يعنى چيزى در واقع و نفس الامر باقى است چه ما بخواهيم يا نه و چه ادراك بكنيم يا خير .\r\nب : ابقاء ظاهرى تعبدى كه در ظاهر ابقاء مىكنيم امّا بحسب واقع ممكن است ابقائى نباشد و ابقاء ظاهرى هم دو نوع است :\r\nالف : ابقاء عملى و آن اينكه شخص مكلف در خارج و در مقام عمل به حالت سابقه ملتزم شود فى المثل تا ديروز كه يقين به وجوب داشت عملا انجام مىداد امروز هم كه شك دارد باز عمل كند و به شك اعتنا نكند به گونه‌اى كه كانّ شكى حاصل نشده .\r\nب : ابقاء حكمى و آن عبارتست از حكم به بقاء آنگاه حاكم به اين بقاء عند المتقدّمين عقل بوده و لذا آنها استصحاب را از ادلّه عقليه مىدانستند و معناى حكم عقل همان ادراك عقل است آن هم ادراك ظنّى بقاء حالت سابقه و البتّه از طريق ملازمه حكم شرعى هم استكشاف مىشود .\r\nبنا بر قبول چنين ملازمه‌اى و عند المتأخرين حاكم به بقاء برطبق حالت سابقه شارع مقدس است كه به بركت اخبار لا تنقض چنين حكمى را صادر كرده است حال منظور از ابقاء در تعريف استصحاب همين ابقاء حكمى يا حكم به بقاء است .\r\n2 - منظور از ماء موصوفه در تعريف احد الامرين على سبيل منع خلوّ است :\r\nالف : يا منظور حكم شرعى است از قبيل وجوب - حرمت و . . . كه ابقاء مىشوند .\r\nب : و يا منظور موضوع حكم شرعى است از قبيل عدالت زيد و حيات بكر و . . . بنابراين هر حكمى و لو عادى و عقلى و . . . و هر موضوعى و لو داراى اثر شرعى نباشند مراد نيست و شخص اصولى و فقيه كارى به آنها ندارد .\r\n3 - ابقاء ما كان در يك تقسيم سه نوع مىشود :\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nالف : ابقاء ما كان لاجل بقاء علّته فى المثل در تكوينيات گفته مىشود :\r\nفلان اثر از قبيل حرارت در گذشته موجود بود چون علت آنكه آتش باشد موجود بود حال الآن هم آن اثر موجود است چون علّتش موجود است .\r\nب : ابقاء ما كان لاجل بقاء دليله فى المثل در تشريعيات گفته مىآيد :\r\nفلان حكم از قبيل وجوب نماز مثلا در صدر اسلام موجود بود چون دليل آنكه اوامر اقيموا الصلاة باشد موجود بود حال الآن هم وجوب صلاة هست چون دليل آن موجود است .\r\nج : ابقاء ما كان صرفا لاجل انه كان يعنى چون در گذشته موجود بوده الآن هم مىگوئيم ان‌شاءالله موجود است و كون سابق را علت وجود لا حق مىگيريم .\r\nحال استصحاب ابقاء ما كان لاجل انّه كان است نه لاجل وجود علته او دليله زيراكه مع وجود العلة او الدليل شكى در بقاء معلول و مدلول نيست تا جاى استصحاب باشد .\r\nسؤال : از كجاى تعريف اين معنا قابل استفاده است ؟\r\nجواب : از كلمهء ما كان ، بيان ذلك : كلمهء ما موصوفه و لفظ كان صفت است يعنى ابقاء چيزى كه [ حكم يا موضوع ذى حكم 
  ] اين صفت دارد در سابق بوده .\r\nآنگاه اصوليّين مىگويند : تعليق الحكم على الوصف مشعر بالعلّية يعنى اگر در لسان دليل حكمى را بر وصفى معلق كردند اين تعليق مشعر به اينست كه آن وصف علت اين حكم است و حكم دائر مدار آن وصف است .\r\nفى المثل اگر گفته شد اكرم العالم معنايش اينست كه ذات خصوصيتى ندارد اگر هم اكرام او واجب است به لحاظ وصف علم است و كانّ گفته اكرم زيدا لعلمه در ما نحن فيه هم گفته ابقاء ما كان يعنى ابقاء چيزى كه اين صفت دارد كان كه اين كون سابق علت حكم به بقا است و كانّ گفته ابقاء ما كان لاجل انّه كان متيقّنا سابقا .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nتعريف دوّم كه برمىگردد به تعريف اوّل كلام شيخ بهائى در زبده است كه فرموده : الاستصحاب اثبات الحكم فى الزمان الثانى [ زمان شك 
  ] تعويلا على ثبوته فى الزمن الاوّل [ زمان يقين 
  ]\r\nتعريف سوّم كه باز هم مرجعش تعريف اول است كلام محقّق خوانسارى است كه به قوم نسبت داده و آن اينكه : الاستصحاب اثبات حكم فى زمان لوجوده فى زمان سابق عليه .\r\nتعريف چهارم : مرحوم محقّق قمى در كتاب قوانين فرموده : الاستصحاب كون حكم « وجوب مثلا » او وصف « عدالت مثلا » يقينيّ الحصول فى الآن السابق مشكوك البقاء فى الآن اللاحق .\r\nمرحوم شيخ مىفرمايد : اين تعريف سست‌ترين و ضعيف‌ترين تعاريف است زيرا شما با اين بيان مورد و محل و مجراى استصحاب را تبيين كرديد كه قانون استصحاب در مواردى به كار مىرود كه حكمى يا وضعى قبلا يقينى بوده و الآن مشكوك است در چنين جائى از قاعدهء استصحاب استفاده مىكنيم امّا خود آن قاعده چيست ؟ بيان نكرديد .\r\nتعريف پنجم : مرحوم شيخ سخن صاحب معالم و شهيد ثانى را شاهد اشكال خود بر محقّق قمى مىآورند كه اين دو بزرگوار هم فرموده‌اند :\r\nمحلّ استصحاب اينست كه حكمى در زمان گذشته ثابت شده و در زمان آينده دليلى بر انتفاء آن نيست و شك داريم در چنين موردى اگر كسى استصحاب را حجت بداند جارى مىكند و خود استصحاب همان حكم به بقاء ما كان على ما كان است پس اعتراض به ميرزاى قمى وارد است .\r\nقوله : و يمكن . . .\r\nدر اين قسمت مرحوم شيخ درصدد توجيه تعريف ميرزاى قمى و دفع اشكال برآمده و مىفرمايند : ممكن است بگوئيم كه مرحوم قمى با اين بيان در مقام تعريف استصحابى هستند كه از ادلّه ظنّيه شمرده شده .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nبيان ذلك : در نزد قدماء استصحاب از باب حكم عقل و به مناط ظن به بقاء حجّت بوده و لا ريب در اينكه ظن همانند علم طريق به سوى واقع است و لذا آنها استصحاب را از امارات ظنّيه و طريق ظنّى بسوى واقع مىدانستند ولى به عقيدهء متأخرين استصحاب از باب اخبار و روايات و به مناط تعبّد صرف حجّت است و لذا اينان استصحاب را از اصول عمليّه مىدانند حال مىگوئيم : ميرزاى قمى درصدد تعريف استصحاب از نوع اوّل است به اين بيان كه دليل در اصطلاح قوم آن چيزى است كه يا مفيد علم به واقع باشد مانند نصوص قرآنيه و يا حدّ اقل مفيد ظن به واقع باشد كالخبر الثقة و الظواهر و . . . و در باب استصحاب آنى كه دليليّت دارد و امارهء ظنّيه است همين كون حكم او وصف يقينى الحصول . . . است كه مرحوم قمى فرمود و لذا به اين مناسبت ايشان اين بيان را گفته‌اند .\r\nقوله : و لكن . . .\r\nدر اين بخش مرحوم شيخ توجيه مذكور را نمىپسندند و مىفرمايند خود ميرزاى قمى در آغاز جلد دوّم قوانين فرموده : استصحاب يك دليل پنجم در مقابل ادلّه اربعه محسوب نمىشود .\r\n[ بر خلاف محقّق اوّل در معتبر كه ادلّهء الاحكام را پنج امر دانسته و پنجمى را استصحاب ذكر كرده 
  ] .\r\nبلكه اگر از باب حكم عقل حجّت باشد در دليل عقلى داخل مىشود و اگر از باب اخبار حجّت باشد در سنّت داخل خواهد بود آنگاه تعريف ميرزا با هيچ‌كدام از اين دو سازگار نيست زيرا كه اگر استصحاب را از باب حكم عقل حجّت بدانيم خواهيم گفت كار عقل حكم و ادراك است يعنى عقل حكم به بقاء ما كان دارد و اين معنا را ادراك مىكند آنگاه از طريق ملازمه به حكم شرعى دست مىيازد منتها اين حكم عقلى در مورد خاصى است و آن موردى است كه حكمى يا وصفى يقينى باشد سابقا و مشكوك باشد لا حقا پس اشكال به قوت\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nخود باقى است كه تعريف به محل باشد و اگر از باب اخبار و روايات حجّت بدانيم باز آنچه مربوط به شارع است اينست كه شارع حكم فرموده به حرمت نقض يقين به شك و به وجوب بقاء بر حالت سابقه منتها اين حكم شارع هم در مورد خاصى است كه ميرزاى قمى بيان كرد .\r\nپس اشكال باقى است كه بيانيّه ميرزاى قمى در حقيقت بيان مجراى استصحاب است نه ماهيّت آن .\r\nتعريف ششم : آقاى عضدى در كتاب شرح مختصر ابن حاجب گفته :\r\nمعناى استصحاب اينست كه : الحكم الفلانى « مثلا وجوب » قد كان و لم يظن عدمه « اين صغرى » .\r\nو كلّما كان كذلك فهو مظنون البقاء « اين كبرى » [ فالحكم الفلانى مظنون البقاء « نتيجه 
  ] مرحوم شيخ مىفرمايد : اگر خصوص صغرى را در كلام ايشان بگيريم با بيان ميرزاى قمى منطبق مىشود و اگر خصوص كبرى را بگيريم با تعاريف مشهور منطبق مىشود چون مشهور قدما استصحاب را از باب ظن به بقاء حجّت مىدانند .\r\nتعريف هفتم : مرحوم ملّا عبد الله تونى [ فردوسى 
  ] در كتاب وافية الاصول فرموده : مجموع مقدمتين يعنى صغرى و كبرى در كلام شارح مختصر تعريف است نه يك مقدمهء تنها و در نتيجه صاحب وافيه هم با ايشان موافقت كرده و فرموده : استصحاب عبارتست از تمسك كردن به ثبوت آنچه كه ثابت شده در وقتى از اوقات [ مثل وجوب جمعه در زمان حضور 
  ] يا در حالى از حالات [ مثل نجاست آب در حال تغيّر احد اوصاف ثلاثهء آن 
  ] بر بقاء همان حكم در ما بعد آن‌وقت [ وقت غيبت مثلا 
  ] يا آن حال [ حال زوال تغير بنفسه مثلا 
  ] آنگاه تمسك كردن به اين مطلب معنايش اينست كه بگوئيم :\r\nانّ الامر الفلانى قد كان و لم يعلم عدمه « صغرى » و كلما كان كذلك فهو باق « كبرى »\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nتا اينجا فرمايش شيخ ره تمام شد ولى در خاتمه اين بخش به ساير تعاريف هم اشاره مىكنيم :\r\nتعريف هشتم : الاستصحاب هو الحكم باستمرار امر كان يقينى الحصول فى وقت او حال مشكوك البقاء بعد ذلك الوقت او الحال .\r\nتعريف نهم : فاضل نراقى در مناهج اوّل استصحاب را چنين تعريف كرده :\r\nابقاء ما كان على ما كان سپس فرموده اگر طور ديگرى تعريف كنيم خالى از نقض خواهد بود و آن اينكه :\r\nتعريف دهم : الحكم على حكم مثبت فى وقت او حال ببقائه بعده من حيث ثبوته فى الاوّل مع عدم العلم بالبقاء و لو تقديرا .\r\nتعريف يازدهم : فاضل دربندى در كتاب خزائن فرموده :\r\nالاستصحاب عبارة عن ابقاء ما كان فى الزمن الثانى تعويلا على ثبوته فى الزمن الاوّل و لو تقديرا مع عدم العلم بالبقاء و لو تقديرا .\r\nقوله : بقى الكلام فى امور :\r\nپس از بيان تعاريف استصحاب و قبل از ورود در بيان اقوال و ادلّه و قول حق و دليل آن در باب استصحاب لازم است شش امر را براى شما بيان كنيم :\r\n\r\n[ شش امر قبل از ورود در بيان اقوال و ادله 
  ]\r\n\r\n( امر اوّل )\r\nمقدّمه : ادلّهء احكام شرعيه بر دو قسم است .\r\n1 - ادلّه اجتهاديه\r\n2 - ادلّهء فقاهتيه و يا اصول عمليّه\r\nادلّه اجتهاديه عبارتند از امورى كه ما را به حكم واقعى مىرسانند و طريق بسوى واقع هستند علما يا ظنّا همانند نصوص قرآنيه ، سنت متواتره - ظواهر و . . .\r\nو منظور از احكام واقعيه آن احكام است كه براى ذوات اشياء در واقع و نفس الامر\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nثابت است با قطع نظر از علم و جهل مكلّف نظير الصلاة واجبة ، الخمر حرام و . . .\r\nادلّه فقاهتيّه عبارتند از امورى كه ما را به حكم ظاهرى مىرساند و به عبارت ديگر اصول عمليه يك سلسله وظائف تعبديهء عمليه‌اى هستند كه در ظاهر و در مقام شك در حكم واقعى دستگير ما هستند و ما را از حيرت در مقام عمل خارج مىكنند و گرنه هيچ كاشفيتى از واقع ندارد مانند اصالة البراءة و الاستصحاب و . . .\r\nو مادامىكه طريق ظنى يا علمى به واقع باز باشد نوبت به اين‌ها نمىرسد با عنايت به اين مقدمه سؤال اينست كه : آيا استصحاب از ادلّهء اجتهاديه و امارات ظنيه است كه طريق بسوى واقع و محرز واقع هستند ؟ و يا از ادلّه فقاهتيّه و اصول عمليّه است كه صرفا يك وظيفهء عملى تعبدى است و هيچ‌گونه كاشفيّتى ندارد ؟\r\nمرحوم شيخ در جواب مىفرمايند : به عقيدهء ما استصحاب از اصول عمليّه است و لذا در اين باب ذكر كرديم و دليلمان اينست كه تنها مدرك حجيّت استصحاب عبارتست از اخبار و روايات لا تنقض و اين اخبار به مناط تعبد استصحاب را بر ما حجّت مىكنند و كارى به واقع ندارد و لذا استصحاب از اصول عمليّه خواهد بود ولى به عقيدهء اكثر متقدّمين از قبيل شيخ - سيّدين و . . . استصحاب از ادلّه اجتهاديّه است زيرا كه آنها استصحاب را از باب حكم عقل حجّت مىدانستند و حكم عقل هم به مناط ظنّ به بقاء است و ظن هم كه طريقيت بسوى واقع دارد پس استصحاب مفيد ظن به واقع بوده و طريقيت دارد و از ادلّه ظنّيه است همانند شهرت فتوائيه - قياس و . . .\r\nشاهد بر اينكه استصحاب در نزد قدما از باب حكم عقل حجت بوده و نه از باب اخبار اينست كه ما وقتى به كلمات قوم مراجعه مىكنيم مىبينيم احدى از متقدمين در اين باب به اخبار تمسك نكرده‌اند بلكه همه جا به حكم عقل و كبراى كلى و كلما كان كذلك فهو مظنون البقاء استدلال كرده‌اند سپس مرحوم شيخ فرمايشاتى دارند كه نيازى به شرح و بيان ندارد و لذا بيان نمىكنيم .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n\r\n( امر دوّم )\r\nمقدّمه : احكام عقليه بر دو قسم است :\r\n1 - مستقلات عقليه .\r\n2 - غير مستقلات عقليه .\r\nمنظور از مستقلات عقليّه احكامى است كه حاكم على الاطلاق در آنها عقل است و نيازى به كمك شارع ندارد بلكه صغرى را عقل ادراك مىكند كبرى را هم عقل ادراك مىكند و نتيجه را هم عقل مىگيرد .\r\nفى المثل عقل مىگويد : العدل حسن يا الظلم قبيح و همان عقل مىگويد : كلّما حكم به العقل حكم به الشرع يعنى ملازمه را هم كه كبراى كلّى است عقل ادراك مىكند و سپس نتيجه مىگيرد كه فالعدل حسن او واجب شرعا و يا فالظلم قبيح او حرام شرعا اين‌ها را مستقلات عقليه گويند .\r\nو منظور از غير مستقلات عقليّه عبارتست از احكامى كه حاكم على الاطلاق در آنها عقل نيست بلكه همواره صغرى را با استعانت از خطاب شارع درست مىكند و كبراى كلى را هم خود عقل حكم مىكند و با ضميمه خطاب شارع به نتيجه مىرسد .\r\nفى المثل شارع فرموده ذى المقدّمه مثل صلاة واجب است « صغرى » بدنبال آن عقل مىگويد : ملازمه است بين وجوب شيئى با وجوب مقدمات آن و بعد نتيجه مىگيرد : پس مقدمات صلاة مثلا هم واجب است شرعا اين‌ها را غير مستقلات گويند كه تفصيلا در شرح اصول فقه ج 2 آورده‌ام .\r\nبا عنايت به اين مقدّمه سؤال اينست كه بنا بر مبناى متقدمين يعنى حجيّت استصحاب از باب حكم عقل به مناط ظن به بقاء آيا اين حكم عقلى از مستقلات عقليّه است يا از غير مستقلّات ؟ در جواب مىفرمايند :\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاين حكم عقلى از احكام غير مستقلات عقليه است زيرا كه صغراى استدلال را عقل از خطاب شارع مىگيرد و سپس كبراى كلى را هم خودش ضميمه كرده مىگويد :\r\nالحكم الفلانى « وجوب مثلا » ثبت سابقا و لم يعلم ارتفاعه « صغرى » و كلّما كان كذلك فهو باق عقلا « كبرى » فالحكم الفلانى مظنون البقاء عقلا « نتيجه » سپس از راه ملازمه نتيجه مىگيرد كه شرعا فلان حكم باقى است و بايد متابعت شود نظير قياس و استحسان و استقراء كه از احكام عقليّهء ظنّيه آن هم از بخش غير مستقلات است .\r\nو نظير مفاهيم [ مفهوم شرط - وصف - غايت و . . . 
  ] و استلزامات [ مثل اينكه امر به ذى المقدمه مستلزم وجوب مقدمات آنست و مثل اينكه امر به شىء مستلزم نهى از ضد است و مثل اينكه نهى از عبادت مستلزم فساد آنست و . . . 
  ] كه از احكام عقليّهء قطعيه آن هم از غير مستقلات است .\r\n[ البتّه در باب مفاهيم بايد بگوئيم : بناء على كون الدلالة من الالتزام الغير البيّن او البيّن بالمعنى الاعم و امّا البيّن بالمعنى الاخص فمن باب مداليل الالفاظ لا من باب حكم العقل 
  ] .\r\n\r\n( امر سوّم )\r\nدو مطلب به عنوان مقدّمه :\r\nمطلب اوّل : در كتب منطقى مىخوانيم كه اجزاء العلوم ثلاثة يعنى هر دانشى داراى سه جزء و مركّب از سه امر است :\r\n1 - موضوع\r\n2 - مسائل\r\n3 - مبادى\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nامّا موضوع العلم : موضوع كل علم ما يبحث فيه عن عوارضه الذاتية يعنى موضوع هر علمى عبارتست از آن چيزى كه در آن علم از عوارض و احوالات آن گفتگو مىشود و خلاصه آنكه نقطهء مركزى مباحث يك علم است .\r\nفى المثل در علم كلام از احوالات مبدأ و معاد گفتگو مىشود پس موضوع آن مبدأ و معاد است يا در علم منطق از احوالات معرف و حجت بحث مىشود و هكذا علم نحو نسبت به كلمه و كلام من حيث الاعراب و البناء و علم فقه نسبت به افعال اختياريه مكلّفين و . . .\r\nو امّا مسائل العلم : مجموعهء مطالبى كه از اوّل تا آخر يك علم مورد بحث و بررسى و اثبات و نفى واقع مىشود و هركسى بر مطلب خود استدلال مىكند نامش مسائل يك علم است كه هدف اصلى از فراگيرى آن علم آشنائى با اين مطالب است .\r\nمثلا در علم فقه بحث مىشود كه آيا صلاة الجمعة واجبة ام لا ؟ آيا غنا حرام است يا نه ؟ استعمال دخانيات حرام است يا نه ؟ و . . . آنگاه هر فقيهى طرفى را برگزيده و بدان استدلال مىكند يا مثلا در علم اصول فقه بحث مىشود از اينكه : آيا مشتقات ظهور دارند در ما تلبّس يا اعمّ از ما تلبّس و ما انقضى عنه التلبس ؟ آيا اوامر ظهور در وجوب دارند يا خير ؟ آيا ظواهر حجيت دارند يا خير ؟\r\nو . . . كه اين‌ها مسائل اصول ناميده مىشود و بقول صاحب حاشيه : المسائل قضايا تطلب فى العلم آنگاه پاره‌اى از مسائل علم جزء بديهيات و بخش عمدهء آنها از نظريات هستند كه در آن علم بر آنها استدلال مىشود .\r\nو امّا مبادئ العلم : مبادى عبارتست از مجموعهء امورى كه مسائل و مطالب يك علم برآن امور مبتنى است و تا اين مبادى شناخته نشود آن مسائل هم قابل شناسائى نيست آنگاه مبادى بر دو قسم است :\r\n1 - مبادى تصوريه\r\n2 - مبادى تصديقيّه\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمنظور از مبادى تصوريه عبارتست از مجموعه تصورات و تعريفاتى كه در يك علم انجام مىگيرد از قبل تعريف موضوع علم - اجزاء آن [ اگر مركب باشد 
  ] - جزئيات آن [ اگر كلى باشد 
  ] اصطلاحات مورد استفاده در علم و . . . كه تا اين تصورات حاصل نشود هيچ تصديقى حاصل نمىشود خواه اين تصورات را شرط التصديق بدانيم و خواه شطر التصديق .\r\nو منظور از مبادى تصديقيه عبارتست از مجموعهء قضايا و تصديقاتى كه استدلالات يك علم و استنتاجات متوقف بر آنها است و تا ابتدا اين تصديقات حاصل نشود هرگز نتوان استدلال كرد و نتيجه گرفت .\r\nفى المثل اوّل بايد اصل وجود موضوع علم را ثابت كنيم تا بعد توانيم از احوالات و عوارض آن بحث كنيم چرا كه ثبوت شىء لشيء فرع لثبوت المثبت له يا مثلا براى تصديق به اينكه عالم حادث است نخست بايد تصديق كنيم به اينكه عالم متغيّر است آنگاه اين را صغرى قرار دهيم و سپس تصديق كنيم كه هر متغيرى حادث است و اين را كبرى قرار دهيم تا بعد بتوانيم نتيجه بگيريم .\r\nفالعالم حادث آنگاه مبادى تصديقيه تقسيماتى دارد از قبيل مبادى قريبه و بعيده و از قبيل مبادى نظريه و بديهيه و . . . كه بايد از كتب مناطقه جستجو كرد .\r\nمطلب دوّم : در رابطه با موضوع علم اصول ميان اصوليّين اقوالى مطرح است ، قول مشهور اينست كه موضوع علم اصول ادلّه اربعه [ كتاب - سنت - اجماع و عقل 
  ] است و مادر علم اصول از عوارض و احوالات اين‌ها صحبت مىكنيم منتها خود مشهور اختلاف دارند كه آيا موضوع علم اصول ادلّه اربعه با وصف دليليت و حجيّت است به گونه اينكه وصف دليليت هم داخل در موضوع و قيد آنست ؟ و يا موضوع آن ذوات ادلّه اربعه با قطع نظر از وصف دليليت است ؟\r\nمرحوم محقق قمى مدّعى شده كه موضوع ادلّه اربعه با وصف دليليّت است يعنى الكتاب الذى هو دليل و حجّة موضوع است آنگاه بحث از حجيت و دليليت كتاب بحث از اصل ثبوت موضوع خواهد بود كه بايد ابتدا موضوع ثابت شود تا\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nبعد بتوانيم از احوالات و عوارض آن گفتگو كنيم از قبيل اينكه اگر دو تا ظاهر آيه باهم تعارض كردند چه كنيم ؟ اگر خبر واحد خاص بر خلاف عام قرآنى بود آيا مخصص مىشود يا نه ؟ و . . .\r\nولى مرحوم صاحب فصول و ديگران مدّعى هستند كه موضوع علم ذوات ادلّه اربعه است يعنى ذات الكتاب ، ذات السنة و . . . و ما در علم اصول از حجيت و دليليت آنها بحث مىكنيم كه بناء على هذا بحث از حجيت از عوارض و احوالات موضوع است نه از خود موضوع ، حال هريك از دو گروه ادلّه‌اى دارند كه در آغاز جلد سوّم شرح اصول فقه به آن اشاره كرده‌ام .\r\nبا عنايت به اين دو مقدّمه سؤال اينست : آيا مسئلهء حجيّت استصحاب از جملهء مسائل علم اصول است ؟ يا از مبادى تصديقيه آنست ؟ يا از قواعد فقهيه است ؟ در جواب بايد بنا بر هر دو مبنا در باب استصحاب مطلب را محاسبه كنيم :\r\nامّا بر مبناى حجيّت استصحاب از باب امارات ظنيه و به حكم عقل :\r\nبه عقيدهء ميرزاى قمى بحث از حجيت استصحاب همانند بحث از حجيّت ساير حجج و ادلّهء ظنيه نظير خبر ثقه و ظواهر و . . . از مبادى تصديقيه علم اصول و مسئله اصوليه است نه از مسائل آن چون به نظر ايشان ادلّه با وصف دليليّت موضوع واقع مىشوند پس بايد ابتدا حجيت آنها ثابت شود تا بعدا موضوع درست شود و تا بدنبال آن از عوارض اين موضوع بحث شود .\r\nو لا ريب در اينكه بحث از اصل ثبوت موضوع بحث از مبادى است و نه مسائل منتها پاره‌اى از مبادى تصديقيه در علوم ديگر بيان مىشود و در اين علم بعنوان يك امر مسلّم اخذ مىشود و پاره‌اى از مبادى تصديقيه هم چون در علم ديگر تبيين نشده در همين علم بيان مىشود و مسئلهء حجيّت ادلّهء ظنّيه از همين قبيل است كه در علم اصول مطرح شده همانند بيشتر مبادى تصوريه كه در خود علم بيان مىشود .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nو امّا به عقيدهء صاحب فصول بحث از حجيت استصحاب يا ساير ادلّه از مسائل علم اصول است نه از مبادى چون به نظر ايشان آنكه موضوع علم اصول است ذات الاستصحاب است آنگاه بحث از حجيّت آن بحث از عوارض موضوع مىشود و بحث از عوارض مسئله اصوليه است نه مبادى آن كما اينكه بدنبال بحث از حجيّت هم باز بحث از عوارض ديگرى مىشود از قبيل تعارض - تخصيص - تقييد و . . .\r\nمرحوم شيخ مىفرمايد : حق با صاحب فصول است و اين بحث يك مبحث اصولى است و علاوه بر اشكالاتى كه سخن محقق قمى دارد تعريف علم اصول هم مؤيد سخن فصول است چون در تعريف علم اصول گفته‌اند :\r\nهو العلم بالقواعد الممهدة لاستنباط الاحكام الفرعية عن ادلّتها يعنى ما در علم اصول با قواعد استنباط احكام آشنا مىشويم و خلاصه غرض اصول آموختن حجج و ادلّه است و لا ريب در اينكه اين مسئله اصولى و هدف اصلى از اصول است نه از مبادى تصديقيهء آن .\r\nو امّا بنا بر مبناى حجيّت استصحاب از باب اخبار و روايات :\r\nاوّل مرحوم شيخ مىفرمايند : بر اين مبنا حجيّت استصحاب را از مسائل علم اصول برشمردن مشكل است و به قواعد فقهيّه نزديكتر است تا اصوليّه پس بهتر آنست كه آن را از مسائل فقهيه بشماريم زيرا مسئله اصولى به مسأله‌اى گفته مىشود كه از عوارض موضوع علم اصول بحث كند و بحث از حجيّت استصحاب بنا بر مبناى اخبار در حقيقت بحث از مفاد دليل و سنّت است ، استصحاب حجّت است يا نه يعنى آيا شارع مقدّس به وجوب بقاء برطبق حالت سابقه حكم نموده يا خير ؟ صحبت از حكم شرعى است كه مفاد الدليل است همان گونه كه بحث مىكنيم كه آيا شارع مقدّس به نفى ضرر و حرج يا به وجوب فلان امر يا به ضمان مقبوض به عقد فاسد حكم نموده يا نه ؟ آيا از اخبار اين معنا استفاده مىشود يا نه و بحث از قواعد مستفاده از اخبار و روايات مربوط به علم و\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nوظيفهء فقيه است و ربطى به اصول ندارد و اگر در اصول طرح شود از باب استطراد است بنابراين بحث از حجيت استصحاب . بحث از مفاد سنّت است نه از عوارض آرى آنكه بحث از عوارض سنّت است عبارتست از بحثهاى رجالى و حديثى و اصولى مربوط به اخبار لا تنقض كه بايد از لحاظ سند روشن شود كه اين خبر ثقه است و خبر ثقه حجّت است پس اين اخبار حجّت هستند و از نظر دلالت هم بايد روشن شود كه اخبار لا تنقض ظهور در قاعده استصحاب دارند يا قانون اليقين مثلا و برفرض ظهور در استصحاب آيا اين ظهورات حجّت است يا خير ؟ و نيز برفرض ظهور و حجيّت آن آيا معارضى دارد يا ندارد ؟ تمام اين‌ها بايد مقدمتا حلّاجى شود تا بعدا بتوانيم به بركت اين اخبار حكم كنيم به وجوب بقاء بر حالت سابقه و اين مباحث را مسائل اصوليه مىنامند كه از عوارض سنت بحث مىكند .\r\nبنابراين قاعدهء استصحاب همانند ساير قواعد و اصول عمليّه مثل اصالة البراءة - احتياط و قانون لا ضرر و لا حرج و . . . از جملهء قواعد فقهيه خواهد بود كه مكلف بايد در مقام عمل از آن استفاده كند .\r\nسپس مرحوم شيخ مىفرمايند : برفرض كه استصحاب قاعدهء فقهيه باشد امّا قواعد فقيه دو قسمند : 1 - قواعدى كه فقط در مسائل شرعيهء فرعيهء عمليه جارى و سارى هستند همانند قانون لا ضرر كه در وضوى ضررى - روزهء ضررى - معاملات ضررى و . . . جارى است . 2 - قواعدى كه هم در فرعيات جارى مىشود و هم در اصليات و مسائل اصوليه .\r\nفى المثل قانون لا حرج هم در مسائل فرعيه عمليه مجرا دارد از قبيل وجوب وضو و غسل و . . . كه اگر حرجى شد واجب نيست و هم در مسائل اصوليه مجرا دارد فى المثل در اصول اين بحث مطرح است كه شرط اساسى تمسك به اصالة العموم - عبارتست از فحص و يأس از ظفر به مخصّص امّا اينكه فحص از مخصص تا چه مقدار لازم است ؟\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nبعضىها مىگويند تااندازه‌اى كه قطع به عدم مخصص پيدا شود پس تا يقين به عدم حاصل نشده حق نداريم از اصالة العموم بهره‌مند شويم ولى مشهور برآنند كه فحص واجب است تا زمانى كه اطمينان به عدم حاصل شود و بالاتر از آن يعنى علم به عدم واجب نيست بدليل اينكه وجوب تحصيل علم ، به عدم مستلزم عسر و حرج شديد است و هر تكليفى كه مستلزم عسر و حرج باشد منفى است پس اين وجوب منفى است .\r\nملاحظه مىكنيد كه در يك مسئله مسلّم اصولى از قانون نفى حرج استفاده شده حال استصحاب هم من هذا القبيل يعنى از قواعد فقهيه‌اى است كه هم در مسائل فرعيه عمليه جارى مىشود نظير استصحاب وجوب جمعه ، حرمت فلان امر ، صحّت فلان معامله ، بطلان كذا و . . . و هم در مسائل اصوليه جريان دارد نظير استصحاب عدم تخصيص و تقييد و . . .\r\nفى المثل عامى از مولى صادر شده و ما يقين داريم كه روز اوّل اين عام مبتلا به تخصيص نبود ولى شك مىكنيم كه بعدا مخصصى پيدا كرده يا خير ؟\r\nاستصحاب عدم مخصّص مىكنيم و . . .\r\nسپس مىفرمايند : اساسا استصحاب نه قاعدهء فقهيه محضه است و نه از قواعدى است كه داراى دو جنبه باشند بلكه استصحاب صددرصد از مسائل اصوليه است ولى به مناط ديگر و آن اينكه :\r\nمسئله اصوليه عبارتست از مسأله‌اى كه انتفاع به آن و بهره‌بردارى از آن و به كار بستن آن مختص به مجتهد و در توان فقيه باشد و مقلّد را از آن بهره‌اى نباشد زيرا كه مسائل اصوليه آن قواعدى است كه تمهيد شده براى اجتهاد و استنباط احكام از راه منابع آن و چنين امرى در حوزهء فعاليت مجتهدين است و مقلدين از آن بىخبرند .\r\nآنگاه مىگوئيم مسئله حجيت استصحاب و اجراء آن در موارد خودش همچنين است يعنى اين تنها مجتهد است كه در صورت يقين سابق و شك لاحق\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nبا هزار و يك شرطى دارد مىتواند از اين قانون استفاده كند و براى مقلد اجراء استصحاب و ساير اصول عمليه ميسور نيست چون او از خصوصيات و شرائط و مجارى اين اصول اطلاعى ندارد و لذا به حكم اين مناط داستان حجيت استصحاب در رديف داستانهاى مسائل اصولى قرار مىگيرد تا اينجا مرحوم شيخ دو معيار براى اصولى بودن يك مسئله ذكر كردند :\r\n1 - مسئله اصولى مسأله‌اى است كه از عوارض دليل بحث كند كه طبق اين معيار استصحاب مسئله اصولى نشد بلكه قاعدهء فقهيه شد .\r\n2 - مسئله اصولى مسأله‌اى است كه استفاده از آن مخصوص مجتهدين باشد ، طبق اين معيار استصحاب هم از مسائل اصوليه است و مرحوم شيخ روى اين معيار تكيه دارند .\r\nان قلت : مستشكل مىگويد : اختصاص استفاده از يك مسئله به مجتهد ، دليل بر اصولى بودن آن نيست زيرا اينكه مىبينيد استفاده از استصحاب مثلا مختص به مجتهد مىباشد بدان جهت است كه موضوع الاستصحاب و به عبارت ديگر مقدمات و شرائط آن براى غير مجتهد قابل تشخيص نيست فى المثل در استصحاب يقين سابق با ويژگيهائى كه بايد دارا باشد لازم است ، شك لاحق در بقاء با ويژگيهائى كه در امر پنجم خواهد آمد لازم است ، فقدان دليل اجتهاد ظنى يا علمى بر خلاف يا وفاق لازم است و تنها مجتهد قادر است اين امور را بازشناسد امّا از اين مطلب كه بگذريم مضمون و مؤدّاى استصحاب اختصاصى نيست بلكه مؤداى آنكه همان وجوب بقاء برطبق حالت سابقه باشد در مقام عمل مشترك است ميان مجتهد و مقلّد و هر دو بايد به اين امر عمل نموده و ترتيب اثر بدهند و بر حالت سابقه باقى باشند .\r\nبنابراين چون مضمون تعميم دارد يا بايد گفت استصحاب مسئله فقهيه است و يا حد اكثر داراى دو جنبه است نه اينكه صددرصد اصولى باشد .\r\nقلت : جناب مستشكل كليّه مسائل اصوليه از همين قبيل يعنى موضوع و\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nمقدمات و شرائط آنها مختص به مجتهد است ولى مضمون آنها تعميم دارد فى المثل حجيت خبر واحد ثقه بلا اشكال از مسائل اصوليه است و اجراء آن و فتوا برطبق آن مخصوص مجتهد است ولى ترتيب اثر به خبر ثقه و تصديق عادل و عمل برطبق مفاد آن ميان مقلد و مجتهد مشترك است و اختصاص نيست آنگاه اگر به صرف عموميت مضمون ما بخواهيم مسأله‌اى را فقهى بدانيم بايد بگوئيم جميع مسائل اصوليه داخل در علم فقه و از قواعد فقهيه است و ما در عالم اصلا مسئله اصوليه نداريم و لا يلتزم به احد من المتفقهة فضلا عن الفقهاء العظام .\r\nپس ضابطه دوّم ما به قوت خود باقى است و طبق اين ضابطه ما استصحاب را از مسائل اصوليه مىدانيم .\r\nقوله : و قد جعل :\r\nمرحوم علّامه بحر العلوم براى ادخال استصحاب در مسائل اصوليه معيار ديگرى ذكر كرده و آن اينكه : مسئله اصولى آنست كه دليل بر حكم شرعى و طريق بر حكم شرعى باشد و توسّط آن بتوانيم به حكم شرعى برسيم آنگاه استصحاب هم دليل بر حكم شرعى است پس مسئله اصولى خواهد بود نه فقهى ، بيان مطلب در قالب مثال : فرض كنيد آب كثيرى داريم كه احد اوصاف ثلاثهء آن متغير شده و شرعا محكوم به نجاست است پس از مدتى اين تغيير بنفسه زائل شد حال شك مىكنيم كه آيا آن تنجس باقى است يا نه ؟ فرموده در اينجا باز هم حكم مىكنيم به بقاء تنجّس [ اين حكم شرعى 
  ] سپس فرموده دليل ما بر اين حكم استصحاب است فالاستصحاب دليل على الحكم .\r\nو امّا اخبار لا تنقض را دليل بر دليل يعنى پشتوانهء حجيت استصحاب قرار داده . پس ما در اينجا سه امر داريم :\r\n1 - حكم شرعى كه همان تنجّس باشد .\r\n2 - دليل الحكم كه استصحاب باشد .\r\n3 - دليل الدليل كه اخبار لا تنقض باشد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nنظير باب خبر واحد كه فرضا خبر ثقه‌اى بر وجوب صلاة جمعه قيام نموده .\r\nدر اينجا نيز سه امر وجود دارد :\r\n1 - حكم شرعى [ وجوب جمعه 
  ] .\r\n2 - دليل الحكم [ خبر واحد ثقه 
  ] .\r\n3 - دليل الدليل [ آيهء نبأ و ساير ادلّهء اربعه‌اى كه بتوسط آنها حجيت خبر واحد ثابت شده 
  ] .\r\nقوله اقول :\r\nمرحوم شيخ مىفرمايند : در مورد تنظيرى كه از خبر واحد آورديد سخن صحيح است و در آنجا سه امر موجود است امّا در ما نحن فيه يعنى باب استصحاب دو امر است نه سه امر بيان ذلك شما گفتيد يك امر حكم شرعى است كه بقاء تنجس باشد و يك امر استصحاب است كه دليل بر حكم باشد ما مىگوئيم : بنا بر حجيت استصحاب از باب اخبار معناى استصحاب چيست ؟ معنايش همان وجوب بقاء بر حالت سابقه است يعنى همان حكم به تنجس .\r\nدر مثال مذكور بنابراين هل الاستصحاب الّا الحكم نفسه ؟ آيا استصحاب غير از همان حكم شرعى چيز ديگرى است ؟ حاشا و كلّا پس اين دو يكى هستند آنگاه دليل اين استصحاب يا همان حكم به بقاء تنجس هم غير از اخبار لا تنقض چيزى نيست پس قياس ما نحن فيه به باب خبر واحد مع الفارق است و معيار شما ناتمام است و در اين جهت فرقى ميان استصحاب و ساير قواعد نيست و تماما مفاد اخبار و مستفاد از عموماتند .\r\nقوله : هذا كلّه :\r\nبطور كلّى شبهه بر دو قسم است :\r\n1 - حكميه .\r\n2 - موضوعيه .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nشبهه حكميه عبارتست از شك در اصل حكم شرعى فرعى كلى الهى يعنى ما صدر من عند الله براى ما مجهول است .\r\nفى المثل شك داريم كه آيا اقامه در اسلام واجب است يا خير ؟ استعمال دخانيات حرام است يا خير ؟ آبى كه تغيّرش بنفسه زائل شده پاك مىشود يا خير ؟ و . . .\r\nشبهه موضوعيه عبارتست از اينكه ما حكم كلّى الهى را مىدانيم ولى در حكم اين مصداق خارجى معيّن شك داريم و حكمى كه مخصوص اين موضوع خارجى است براى ما مجهول است .\r\nفى المثل شك داريم كه اين مايع خارجى خمر است تا حرام باشد يا سركه تا حلال باشد ؟ آيا اين خمر خارجى تبديل به سركه شد تا حلال باشد يا نشد تا حرام باشد ؟\r\nحال مطالبى كه از اوّل امر ثالث تا اينجا بيان شد كه آيا استصحاب و ساير اصول عمليه از مسائل اصوليه هستند ؟ يا از مبادى ؟ يا از قواعد فقهيه تماما مربوط بود به اصول عمليه‌اى كه در شبهات حكميه جارى مىشوند در اين‌ها اختلاف بود و به عقيدهء ما اين‌ها از مسائل اصولى شدند و امّا اصول جاريه در شبهات موضوعيه بالاجماع از مسائل و قواعد فقهيه است نه از مسائل اصوليّه .\r\nو سرّ مطلب آنست كه اصول جارى شونده در احكام داراى شرائطى هستند كه تنها براى مجتهد قابل شناخت است و مقلّد نمىتواند از آنها بهره بگيرد و مهم‌ترين شرط عبارتست از فحص و يأس از وجود دليل اجتهادى ولى اصولى كه در موضوعات جارى مىشود داراى هيچ قيد و شرطى نيست و لذا هم مقلد و هم مجتهد هر دو مىتوانند از اين اصول در مقام عمل استفاده كنند و چنين چيزى قاعدهء فقهيه خواهد بود و نه مسئله اصوليّه و لذا به رساله‌هاى عمليه هم كه مراجعه مىكنيم مىبينيم در باب شبهات حكميه احدى از فقهاء خود\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nقاعدهء استصحاب را نقل نمىكنند و فتوا نمىدهند كه ايّها المقلد اينجا جاى استصحاب است چون براى مقلّد ميسور نيست بلكه مستقيما خود حكم شرعى را كه نجاست يا طهارت و . . . باشد مىنويسند .\r\nولى به شبهات موضوعيه كه مىرسند مىگويند اگر شك كردى كه اين مايع پاك است يا نجس بنا را بر طهارت بگذار و بگو ان‌شاءالله پاك است كه خود اصالة الطهارة را طرح مىكنند چون براى مقلّد هم ميسور است .\r\nبنابراين اصول عمليه‌اى كه در شبهات موضوعيه جارى مىشوند بلا اشكال از قواعد فقهيه هستند و در اين جهت لا فرق كه ما استصحاب يا ساير اصول را از باب امارات ظنّيه بدانيم و يا از قبيل اصول عمليهء تعبديّه زيرا كه در فقه هم ما دو دسته قواعد جاريه در موضوعات داريم :\r\n1 - قواعد فقهيه‌اى كه از امارات ظنّيه هستند و به مناط افادهء ظن در فلان موضوع خارجى جارى مىشوند همانند قانون يد مسلمان كه امارهء ملكيت است و اگر در خارج برخورد كرديم بايد مسلمانى بر مالى به حكم قانون مذكور حكم به ملكيت نموده و آثار ملكيت را برآن مترتّب مىكنيم و همچنين قانون سوق المسلمين كه امارهء تذكيه است و نيز بيّنه و شهادت عدلين كه امارهء ظنّيه براى حكم حاكم در فلان واقعه است و نيز غلبه و شياع كه امارهء ظنيه در بعض موضوعات از قبيل رؤيت هلال مىباشد .\r\n2 - قواعد فقهيه‌اى كه كه در موضوعات خارجيه جارى مىشوند و صددرصد اصل عملى تعبدى هستند نه اينكه به مناط افادهء ظن حجّت باشند از قبيل اصالة الطهارة در مورد شك در طهارت و نجاست فلان مايع خارجى و قاعدهء فراغ در شك بعد از فراغت از عمل و قاعدهء تجاوز در شك بعد از تجاوز محلّ و اصالة الصحة در حمل فعل مسلم بر صحت و . . .\r\nحال استصحاب در موضوعات اگر از باب ظن حجت باشد در بخش اوّل از قواعد فقهيه داخل مىشود و اگر از اصول عمليه باشد در بخش دوّم .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\n( امر چهارم )\r\nمناط در جريان استصحاب و موضوع آن چيست ؟ آيا مناط ، مجرّد عدم العلم به بقاء و ارتفاع است ؟ يا مناط ظنّ به بقاء حالت سابقه است ؟\r\nدر صورت ظن هم آيا مناط ظن شخصى به بقاء است ؟ يا مناط ، ظن نوعى به بقاء است ؟ در جواب اين سؤالات بايد گفت هنگامى كه انسان در زمان سابق نسبت به وجود حكم يا موضوعى يقين سابق پيدا مىكند [ البته لا فرق كه يقين وجدانى باشد يا يقين تعبدى يعنى خبر ثقه بر وجود آن حكم در زمان سابق دلالت كرده و الآن مىخواهيم استصحابش كنيم 
  ] در زمان لاحق نسبت به بقاء و استمرار يا ارتفاع آن حكم نه صورت متصور است :\r\n1 - در زمان لاحق نيز همانند سابق يقين وجدانى به بقاء حكم داشته باشد .\r\n2 - در زمان لاحق يقين وجدانى به ارتفاع آن حكم سابق پيدا مىكند .\r\n3 - يقين تعبدى به بقاء داشته باشد .\r\n4 - يقين تعبدى يا ظن معتبر به ارتفاع پيدا كند .\r\n5 - ظن نوعى به بقاء پيدا كند .\r\n6 - ظن نوعى به ارتفاع پيدا شود .\r\n7 - ظن شخصى به بقاء حاصل شود .\r\n8 - ظن شخصى به ارتفاع پيدا شود .\r\n9 - مجرّد شك در بقاء و ارتفاع پيدا كند يعنى دو احتمال متساوى الطرفين .\r\nحال از مجموعهء اين صور تسعه در چهار صورت اوّل بالاجماع استصحاب جارى نيست چون با وجود دليل اجتهادى چه علمى و چه ظنى نوبت به استصحاب نمىرسد .\r\nانّما الكلام در پنج صورت اخير است و نسبت به اين صور مىگوئيم .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاگر ما استصحاب را از باب اخبار حجّت بدانيم بايد بگوئيم در جميع اين صور خمسه استصحاب جارى مىشود زيرا كه در لسان روايات آنكه موضوع استصحاب است مجرّد عدم العلم است يعنى اگر در آن لاحق يقين به بقاء يا ارتفاع ندارى استصحاب كن مساوى است كه ظن به بقاء يا ارتفاع داشته باشى يا مجرّد شك و دو احتمال مساوى باشد و در صورت ظن هم مساوى است كه ظن شخصى باشد يا نوعى .\r\nو دليل مطلب آنست كه در لسان روايات شك را مقابل يقين قرار داده و فرموده : لا تنقض اليقين بالشك پس نسبت بينهما تقابل است آنگاه يا تقابل تناقض است يعنى اين دو ايجاب و سلب هستند يقين يعنى دانستن و شك يعنى ندانستن و يا تقابل ملكه و عدم ملكه است و هو الحق كه در اين صورت هم شك يعنى عدم العلم فيما يمكن ان يكون معلوما و درهرصورت منظور عدم العلم است و عدم العلم تمام آن پنج صورت را شامل است پس استصحاب در همهء آنها جارى است .\r\nو امّا اگر استصحاب را از باب حكم عقل و به مناط افاده ظن حجّت بدانيم بايد بگوئيم : جريان استصحاب مختص به فرض ظن به بقاء مىشود و صورت شك را ديگر شامل نيست منتها طرفداران اين مبنا دو دسته‌اند :\r\n1 - مشهور و معروف بين فقها اينست كه مناط ظن نوعى به بقاء است يعنى اين يقين سابق و شك لاحق بگونه‌اى است كه شأنيت و قابليت دارد كه براى نوع مردم به حكم عقل ظن به بقاء بياورد اگرچه براى شخص خاصى در خارج بالفعل چنين مظنه‌اى حاصل نشود پس ظن شخصى به بقاء ملاك نيست با نبود آن هم استصحاب جارى است و اينكه رأى مشهور اينست از فتاواى آنان در ابواب مختلفه و از اجراء كردن آنها اين اصول را مىتوان فهميد كه از اصول عمليه استفاده مىكنند بدون اينكه شرط كنند كه حتما شخص عامل ظان به بقاء حالت سابقه باشد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n2 - جماعتى از اصوليين و فقهاء شيعه از تعبيراتشان چنين استظهار مىشود كه آنان به ظن نوعى قانع نيستند بلكه مناط را ظن شخصى [ يعنى ظنى كه براى شخص مكلف بالفعل حاصل شود 
  ] به بقاء مىدانند و تنها در اين فرض استصحاب را جارى و سارى مىدانند از جمله اين گروه مرحوم شيخ بهائى در كتاب حبل المتين است :\r\nايشان فرعى را عنوان كرده‌اند به نام اينكه اگر كسى يقين به طهارت داشت سپس شك در حدث پيدا كرد چه كند ؟ ذيل اين فرع فرموده‌اند : ظنى كه براى انسان مكلف به بركت استصحاب حاصل مىشود ثابت و بر يك منوال نيست بلكه متغيّر بوده و شدّت و ضعف دارد به هر اندازه كه زمان شك به يقين سابق نزديكتر باشد وجود ظن به بقاء قوىتر است و هرچه فاصله مىگيرد ضعيف‌تر مىشود به درجه اينكه به نهايت درجه ضعف خود مىرسد و بلكه در اثر طول مدت تبديل به شك مصطلح مىشود و بلكه اگر مدت باز هم طولانىتر شد احتمال بقاء موهوم و مرجوح شده و احتمال ارتفاع راجح مىشود .\r\nفى المثل كسى كه اول صبح وضو گرفته و متطهر شده و الآن اول غروب است و شك در بقاء طهارت پيدا كرده از آن طرف هم عادت ندارد كه تا غروب وضويش را حفظ كند حتما موقع غروب ظن به ارتفاع و هم به بقاء پيدا مىكند پس ظن يك حال ندارد سپس فرموده :\r\nو الحاصل اينكه مناط ظن به بقاء است پس تا مادامىكه مكلف ظن به بقاء دارد هرچند ظن ضعيف و 51 % باشد حق دارد استصحاب كند و همين‌كه ظن شخصى به بقاء نبود جاى استصحاب نيست .\r\nو از جملهء اين گروه مرحوم حاج آقا حسين خونسارى در شرح دروس است :\r\nايشان در شرح دروس فرمايشات شيخ بهائى را كه در بالا ذكر شد نقل كرده سپس فرموده اين مطالب بر مبناى حجيت استصحاب از باب امارات مقبول و پسنديده است يعنى ما هم ظن شخصى به بقاء را معتبر مىدانيم .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nولى اشكال كار اينجا است ما اصل مبنا را قبول نداريم يعنى ما همانند محقق سبزوارى و پدر شيخ بهائى استصحاب را از باب اخبار حجت مىدانيم و اخبار موضوع را عدم العلم گرفته كه شامل تمام پنج صورت مذكور مىشود پس اختصاص دادن استصحاب به صورت ظن به بقاء بر مبناى اخبار بىوجه است .\r\nاز جملهء كسانى كه ظن شخصى به بقاء از كلامشان استفاده مىشود مرحوم شهيد اوّل در ذكرى است : ايشان فرموده‌اند : ما كه مىگوئيم : يقين سابق با شك لاحق منتقض نمىشود منظورمان اين نيست كه يعنى در آن واحد يقين با شك يك جا جمع مىشوند خير اين از محالات است بلكه منظور ما اينست كه چيزى كه وجود سابقش متيقن بوده مثل حيات زيد و عدالت عمرو اگر در زمان لاحق شك در بقاء پيدا كرديم استصحاب مىكنيم بقاء را و در باب استصحاب ظن با شك - يك جا جمع مىشود نه يقين با شك از اين سخن مطالبى فهميده مىشود :\r\nاز جمله اينكه شهيد استصحاب را از باب ظن شخصى حجت مىداند و لذا فرموده : فيئول الى اجتماع الظن و الشك و ما دنبال همين تعبير هستيم .\r\nامّا اشكالاتى هم به شهيد وارد است يكى اينكه ظن به او هم جمع مىشود نه با شك پس بايد مراد ايشان از شك وهم باشد نه شك مصطلح كه دو احتمال متساوى باشد .\r\nاشكال ديگر اينكه : از كلام شهيد كه تعبير كرد به اليقين لا ينقض بالشك برمىآيد كه وى استصحاب را از باب اخبار حجت مىداند و مع ذلك ظن را مطرح كرده .\r\nما مىگوئيم اگر استصحاب را از اخبار بگيريم ديگر ظن به بقاء شخصى يا نوعى ملاك نيست بلكه اخبار لا تنقض تعبدا استصحاب را در حق ما حجت مىدانند .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nبعد مىفرمايد : فتأمل كه اشاره دارد به اينكه و لو شهيد تعبير كرده به اليقين لا ينقض بالشك ولى از كجا اين تعبير را از روايات اقتباس كرده است شايد تعبيرى است كه به ذهن خودش رسيده پس از حكم عقل به مناط ظن حجت مىداند آن هم ظن شخصى .\r\n\r\n( امر پنجم )\r\nدر اين امر مرحوم شيخ اركان و مقومات استصحاب را بيان مىكنند و ضمنا اشاره‌اى اجمالى خواهيم داشت به ماهيّت پنج قاعده كه عبارتند از :\r\n1 - قاعدهء مقتضى و مانع .\r\n2 - قاعده اليقين يا شك سارى .\r\n3 - استصحاب قهقرائى .\r\n4 - استصحاب تعليقى .\r\n5 - استصحاب مصطلح .\r\nبيان مطلب : استصحاب مصطلح بر دو ركن ركين و دو ستون مستحكم استوار است كه هركدام فروبريزد ساختمان استصحاب فرومىپاشد .\r\n1 - وجود شىء [ خواه حكم شرعى باشد مثل وجوب و . . . و خواه موضوع حكم شرعى باشد مثل عدالت - حيات ، كرّيت و . . . 
  ] در زمان سابق محرز و مسلّم باشد به گونه‌اى كه پس از عروض شك هم آن وجود سابق در ظرف خود مفروغ عنه باشد نه اينكه مجرّد اعتقاد به وجود سابق باشد كه با آمدن شك آن اعتقاد زائل شده و از بين برود و شك كنيم كه آيا از اوّل امر چنين چيزى بوده يا خير به عبارت ديگر شك ما در بقاء و استمرار آن موجود پيشين باشد نه در اصل تحقّق آن .\r\nو به عبارت سوّم : شك ما شك طارى باشد نه شك سارى [ البته اصل\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nوجود شيئى در زمان سابق كه محرز و مسلّم شد لا فرق كه علم ما يا ظن معتبر ما به آن وجود سابق هم همراه و هم‌زمان با اصل وجود باشد .\r\nمثل اينكه زيد ديروز قطعا در واقع عادل بود و من هم از ديروز به عدالت او آگاه بودم ولى امروز شك در بقاء آن دارم و يا علم من بعدا حادث شده مثل اينكه اليوم به عدالت ديروزى زيد آگاه گشتم اين‌ها تأثير ندارد مهم اينست كه حين الاستصحاب و حكم به بقاء اصل وجود شيئى سابقا محرز باشد 
  ] .\r\nبنابراين در مواردى كه شك ما سارى است يعنى سرايت مىكند به گذشته‌ها و با آمدن شك آن يقين سابق هم متزلزل مىشود و شك مىكنيم كه آيا از همان آغاز زيد عادل بوده يا ما خيالاتى شده بوديم چنين موردى مجراى قاعدهء شك سارى است نه قاعدهء استصحاب مصطلح پس تا اينجا تفاوت ميان استصحاب مصطلح و قاعدة اليقين روشن شد آنگاه سيأتى إن شاء الله كه اخبار لا تنقض شامل استصحاب مصطلح مىشود انّما الكلام در حجيّت قاعدة اليقين است .\r\nبعضى از اصوليّين [ به فرموده : مرحوم آشتيانى اين بعض مرحوم كاشف الغطاء است 
  ] مدّعى شده‌اند كه اخبار لا تنقض قانون شك سارى را هم مىگيرد ولى به زودى خواهد آمد كه اين قاعده مشمول آن اخبار نيست و غير از آن‌هم دليلى بر اعتبارش نداريم پس قانون شك سارى حجّت نيست .\r\n2 - شك در وجود آن شىء در زمان لاحق و آينده پس از اينكه اصل وجود در گذشته محرز شده و خلاصه اينكه در استصحاب مصطلح قضيه متيقنه و يا متعلق اليقين سابق و به زمان گذشته مربوط است و قضيهء مشكوكه و يا متعلق الشك لاحق و به زمان حال و آينده مربوط مىشود و معناى استصحاب هم در حقيقت كشاندن آن موجود سابق به زمان لاحق است البتّه حكما نه موضوعا .\r\nبنابراين خارج مىشود مواردى كه يقين ما لاحق و شك ما سابق باشد يعنى متعلّق اليقين حال و استقبال است و متعلق الشك ماضى است كه اگر\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nبخواهيم استصحاب كنيم بايد حكم الآن را به زمانهاى گذشته بكشانيم و سرايت دهيم كه از اين قسم به استصحاب قهقرى تعبير مىشود .\r\nفى المثل بعد از اسلام و در عرف مسلمان صيغهء افعل ظهور در وجوب دارد ولى قبل از اسلام و در ميان عرب جاهلى و اصل لغت عرب وضع صيغهء افعل مشكوك است كه آيا از اوّل امر حقيقت در وجوب بوده يا اينكه اوّل معناى ديگرى داشته سپس از آن معنى نقل داده شده و در عرف و مسلمين حقيقت در وجوب شده ؟ اينجا استصحاب كردن يعنى حكم فعلى را به سابق كشاندن .\r\nپس تا اينجا تفاوت استصحاب مصطلح با استصحاب قهقرى هم روشن شد كه در مصطلح يقين سابق و شك لاحق و در قهقرى بالعكس است آنگاه استصحاب قهقرى حجيت ندارد چون سيأتى كه مشمول اخبار لا تنقض نيست و علاوه بر آن دليل ديگر هم نداريم .\r\nقوله : ثمّ المعتبر :\r\nمطلب قابل توجه اينكه : هريك از يقين سابق و شك لاحق دو گونه است :\r\n1 - يقين و شك فعلى .\r\n2 - يقين و شك تقديرى .\r\nيقين و شك فعلى در مواردى است كه مكلّف به وضع خويش ملتفت شده و بالفعل در خارج برايش يقين سابق به اصل وجود و شك لاحق در بقاء پيدا شده است و فرضى در كار نيست يقين و شك تقديرى در موردى است كه شخص بالفعل متوجه وضعيت خود نشد [ تا ببيند شك در بقاء دارد يا نه 
  ] چون غافل بود ولى بگونه‌اى است كه اگر به حال خويش متوجّه مىشد حتما براى او شك در بقاء پيدا مىشد [ بعدا در قالب مثال روشن‌تر خواهد شد 
  ] .\r\nحال يقين و شك اگر فعلى باشند حتما استصحاب در آنجا جارى است .\r\nانّما الكلام در موردى است كه شك ما تقديرى باشد :\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nبعض الاصوليين مدّعى شده‌اند كه در فرض شك تقديرى در بقاء هم استصحاب جارى مىشود .\r\nمرحوم شيخ مىفرمايد : حق اينست كه استصحاب تنها در فرض شك فعلى جارى است نه در فرض تقديرى زيرا كه سيأتى إن شاء الله كه مشتقات ظهور در فعليّت دارند و عنوان اليقين يا الشك از مشتقات اصولىاند يعنى يقين فعلى و شك فعلى پس تقديرى قرينه و دليل مىطلبد بنابراين تكليف استصحاب تعليقى هم روشن شد و تفاوتها معلوم گشت .\r\nسؤال : ثمرهء اين بحث در كجاها ظاهر مىشود ؟\r\nجواب : در امثال فرع فقهىاى كه ذيلا عنوان مىشود و داراى چهار مرحله است :\r\nمرحلهء اوّل : فرض كنيد شخصى ساعت 10 صبح يقين به حدث دارد سپس غافل شد تا ساعت 11 صبح آنگاه ملتفت شد كه يك ساعت قبل محدث بوده ولى نمىداند در اين مدت وضو ساخته يا خير ؟ در چنين فرضى اركان استصحاب تام است و يقين و شك او هم فعلى است لذا استصحاب عدم طهارت يا بقاء حدث جارى مىشود و بالنتيجه بر شخص وضو واجب مىشود و دخول در نماز بدون وضو حرام .\r\nحال دوباره پس از ساعت 11 غافل شد تا بعد از نماز ظهر و عصر كه مجدّدا ملتفت شد كه ساعت 11 يك استصحابى جارى كرده بود در اينجا نمازى كه خوانده باطل است و بايد اعاده كند چون به حكم استصحاب ساعت 11 حق ورود به نماز نداشت .\r\nان قلت : آيا قاعدهء فراغ جارى نمىشود ؟\r\nقلت : خير زيرا اين قاعده مخصوص شك حادث بعد از عمل است و در اين مرحله شك قبل از عمل و ساعت 11 حاصل شده و به فعليت رسيده بود و اين قانون كارى با شكلهاى قبل العمل ندارد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nمرحله دوّم : ساعت 10 صبح يقين به حدث دارد سپس به كلى غافل مىشود تا ساعت يك بعد از ظهر مثلا كه نماز ظهر و عصر را هم خوانده آنگاه ملتفت مىشود كه ساعت ده محدث بوده و بعد غافل شده و نمىداند كه وضو ساخته و نماز خوانده يا خير در چنين موردى شك قبل از نماز به فعليت نرسيده چون غافل بود .\r\nآرى شك تقديرى دارد يعنى حالا كه ملتفت شد ولى اگر توجه و التفات حاصل مىنمود هرآينه چنين شكى برايش حاصل مىشد آنگاه ثمره دو قول اينجا ظاهر مىشود يعنى آنها كه شك تقديرى را هم كافى مىدانند مىگويند در اينجا نسبت به نمازى كه خوانده‌ام استصحاب عدم طهارت جارى شده و حكم به بطلان اين نماز مىشود .\r\nولى ماها كه شك فعلى را معتبر مىدانيم مىگوئيم استصحاب عدم طهارت جارى نيست چون اركانش ناتمام است آرى قاعدهء فراغ جارى است چون شك ما در صحت و بطلان نماز بعد از عمل حادث و فعلى شده و قاعده مذكور حكم مىكند به اينكه بدان اعتنا نشود .\r\nمرحلهء سوّم : همان فرض دوّم است با اين تفاوت كه در اين مرحله كارى به حال قبل از نماز نداريم تا بگوئيد شك تقديرى است و فايده‌اى ندارد بلكه به همين حال بعد از نماز كار داريم يعنى مىگوئيم الآن كه ساعت يك است يقين سابق به حدث دارم و شك لاحق در بقاء هم دارم و اركان استصحاب تام است آنگاه استصحاب مىكنم عدم طهارت را در طول اين سه ساعت و نتيجه مىگيرم پس نماز باطل بوده حال آيا اين استصحاب جارى مىشود يا خير ؟\r\nشيخ اعظم ره اوّل مىفرمايد : آرى اين استصحاب فى حد نفسه مانعى ندارد و قابل جريان است منتها مانع دارد و آن حاكميت قاعدهء فراغ است كه مىگويد به شك بعد از عمل اعتنا نكن و بگو ان‌شاءالله نمازى كه خوانده‌ام صحيح بوده و عند المعارضه اين قاعده حكومت دارد كما سيأتى إن شاء الله الرحمن .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nسپس مىفرمايند : فافهم كه شايد اشاره به اين باشد كه اصلا اين استصحاب ذاتا و با قطع نظر از حكومت قاعده فراغ جارى نيست چون اصل مثبت است .\r\nمرحله چهارم : ساعت ده صبح يقين به حدث دارد سپس غفلت آمد تا يك بعد از ظهر الآن كه ملتفت شد يقين سابق دارد و شك لاحق هم دارد و هر دو هم فعلى است آنگاه استصحاب عدم مىكند و اين استصحاب نسبت به نمازهاى بعدى اثر دارد و مزاحمى هم سر راه او نيست [ اين فرض را مرحوم شيخ طرح نكرده چون محل بحث نيست 
  ] .\r\nدر خاتمه اشاره‌اى هم داشته باشيم به تفاوت قاعدهء مقتضى و مانع با استصحاب و آن اينكه : در قاعدهء مقتضى و مانع قضيهء متيقنهء ما با قضيهء مشكوكه دو چيز است يعنى يقين داريم به وجود مقتضى و شك داريم در وجود مانع ولى در استصحاب قضيهء متيقنه با مشكوكه وحدت دارد مثلا عدالت زيد ديروز متيقن بود و الآن همان امر مشكوك است و تفصيل مطلب به آينده موكول مىشود .\r\n\r\n( امر ششم ) [ تقسيمات استصحاب 
  ]\r\nامر ششم از امورى كه به عنوان مقدّمهء بحثهاى آينده ذكر مىكنند و در حقيقت از همين‌جا وارد مباحث اصلى باب استصحاب مىشوند پيرامون تقسيمات استصحاب از جنبه‌هاى مختلف است كه قبل از بيان آنها به دو نكته كوتاه اشاره مىكنيم :\r\n1 - تقسيماتى كه ذكر خواهد شد بر مبناى مشهور است و گرنه پاره‌اى از تقسيمات مورد پسند شيخ اعظم نيست و برخى هم تكرارى است ولى چون فايده داشته آورده‌اند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n2 - تقسيماتى كه ذكر خواهد شد همهء تقسيمات باب نيست بلكه اهمّ تقسيمات باب است با حفظ اين دو نكته مىفرمايند : استصحاب از سه ناحيه و به سه اعتبار قابل تقسيم است :\r\n1 - به اعتبار مستصحب .\r\n2 - به اعتبار دليل استصحاب .\r\n3 - به اعتبار شك لاحق و در اين كتاب براى استصحاب به هريك از اين اعتبارات و ملاحظات سه تقسيم ذكر خواهيم كرد كه مجموعا نه تقسيم مىگردد .\r\nامّا تقسيمات سه‌گانهء استصحاب به لحاظ مستصحب :\r\nتقسيم اوّل : مستصحب گاهى از امور وجوديّه است از قبيل عدالت زيد حيات بكر - طهارت فلان مايع ، وجوب فلان عمل و . . . و گاهى از امور عدميّه است و خود اين بخش دو شعبه دارد زيرا كه گاهى اين امر عدمى ، عدم اصلى و ازلى است كه از آن به عناوين گوناگون ياد مىشود از قبيل : استصحاب عدم ازلى - استصحاب برائت اصليه - استصحاب حال شرع - استصحاب حال صغر يا حال جنون و خلاصه آن اينست كه در ازل و قبل از خلقت عالم و آدم چنين تكليفى نبود آنگاه پس از خلقت عالم و آدم و قبل از شريعت اسلام چنين حكمى نبود بعد از شريعت هم قبل از دوران بلوغ نبوده حال بعد از دوران بلوغ يا عقل شك مىكنيم كه چنين تكليفى شرعا بدوش ما آمده يا نه استصحاب مىكنيم عدم آن را و گاهى اين عدم از عدمهاى عرضى و غير اصلى است نظير عدم كريّت آب عدم خمريت اين مايع ، عدم بوليّت ، عدم رطوبت ، عدم موت ، عدم ذهاب ثلثين در عصير عنبى و . . . تا اينجا بيان اصل تقسيم بود .\r\nو امّا حكم آن بلا اشكال استصحاباتى كه در امور وجوديه جارى مىشوند داخل در محل نزاع هستند و اقوالى كه در آينده پيرامون حجيت استصحاب خواهيم آورد امور وجوديّه را شامل است .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nانّما الكلام در استصحابات جاريه در اعدام و امور عدميه به هر دو قسم آنست كه آيا استصحاب جاريه در اين امور هم محلّ نزاع مىباشد يا حجيّت آن مسلّم و از محلّ نزاع خارج است ؟\r\nاز فرمايشات مرحوم شريف العلماء مازندرانى استاد مرحوم شيخ اعظم به تبع مرحوم صاحب رياض استاد ملّا شريف ره استظهار مىشوند كه اين دو مدّعى هستند كه استصحابات عدميّه از محلّ بحث خارج و اعتبار آنها مسلّم است و تنها وجوديّات محل بحث‌اند .\r\nو اين‌ها براى اثبات مدعاى خويش به چهار دليل متوسل گرديده‌اند :\r\n1 - ادعاى اجماع قولى : ما وقتى به فتاواى اصحاب مراجعه مىكنيم مشاهده مىنمائيم كه همگان فتوى مىدهند به حجيت استصحابات عدميّه و جريان آن و الاجماع حجّة .\r\n2 - ادعاى سيرهء علماء يا اجماع عملى : ما وقتى به كتب فقهيه مراجعه مىكنيم و عملكرد فقها را در طول تاريخ مطالعه مىكنيم مىبينيم كه همگان در مباحث الفاظ از يك سلسله اصول عدميّه از قبيل اصالة عدم النقل - اصل عدم اشتراك - عدم قرينه و . . . استفاده كرده و عملا اين اصول را به كار بسته‌اند و احدى هم متعرض نشده پس معلوم مىشود اين اصول حجيّت دارند و گرنه سيره عملى برطبق آنها نبود .\r\n3 - بحثى در كتب فلسفى و كلامى و ميان متكلمين و فلاسفه در اينكه آيا علت محدثه علت مبقيه هم هست يا خير ؟ لا شك در اينكه موجودات عالم در اصل حدوث نيازمند به علت و مؤثّرند .\r\nانما الكلام در اينست كه پس از تحقّق و پوشيدن لباس هستى و تحقّق آيا در بقاء و استمرار وجود هم محتاج به علّت هستند يا اينكه در بقاء مستغنى از مؤثر هستند و سر پاى خود ايستاده‌اند ؟ متكلمين غير شيعى نوعا مىگويند علّت محدثه علت مبقيه هم هست بدين معنا كه شيئى موجود در بقاء ديگر نيازمند\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nعلت نيست بلكه همين‌كه حادث شد خودش راه را ادامه مىدهد و نيازى به مؤثّر ندارد و شعارشان اينست كه : الباقى مستغن فى بقائه عن المؤثر .\r\nولى متكلمين شيعه و نيز فلاسفهء الهى اسلامى نوعا مىگويند : علت محدثه علت مبقيه نيست و باقى در بقايش مستغنى از مؤثر نيست بلكه آن به آن و لحظه به لحظه نيازمند به علت است كه او را باقى بدارد و گرنه استقلالى ندارد و اين بحث مبتنى مىشود بر اينكه ما مناط حاجت‌مندى ممكنات به واجب الوجود را چه چيز بدانيم ؟ اگر مناط را حدوث بدانيم پس بايد حرف متكلمين معتزلى را بزنيم ولى اگر مناط را امكان ذاتى بدانيم بايد سخن فلاسفه را بپذيريم و تفصيل كلام در باب خودش .\r\nحال آقايان اصوليين مسئله حجيت و عدم حجيت استصحاب را بر اين مطلب مبتنى كرده‌اند كه آيا علت محدثه كافى است در بقاء و شيئى موجود در بقايش نياز به علت جديد و تأثير جديدى نيست ؟ و يا اينكه علت محدثه كفايت نمىكند و باقى در بقاء هم علت مىطلبد ؟\r\nاگر مبناى اوّل را بگيريم بايد بگوئيم استصحاب حجت است .\r\nو اگر مبناى دوّم را انتخاب كنيم بايد حجيت آن را منكر شويم حال بحث استصحاب بر اين مبنى بنا نهاده شده و لا ريب در اينكه اين سخن مخصوص امور وجوديه است و در امور عدميّه جارى نيست چون عدم از اوّل امر هم چيزى نبوده تا بحث كنيم كه در بقاء علت مىخواهد يا نه ؟ امر وجودى اين‌گونه است پس نزاع در امور وجوديه است و امور عدميه از محلّ بحث خارج است و امّا دليل چهارم اين دسته بعدا خواهد آمد .\r\nقوله اقول :\r\nمرحوم شيخ انصارى مدّعى هستند كه محلّ نزاع اعم است و عدميّات را هم شامل است و لذا درصدد نقد ادلّه گروه اوّل برآمده و آنها را مردود مىشمارند و سپس شواهدى چند بر مدعاى خويش اقامه مىكنند :\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nامّا جواب اجماع قولى : به‌زودى خواهد آمد كه جمع كثيرى از اصوليين تصريح كرده‌اند كه استصحابات عدميه هم در محلّ نزاع داخل است آنگاه با آن‌همه تصريحات بر خلاف آيا باز هم جا دارد كسى مدّعى اجماع شود و بگويد بالاجماع عدميات خارجند ؟ كدامين اجماع ؟ !\r\nو امّا جواب سيره : سيره علماء در مباحث الفاظ تنها بر اصول عدميّه مستقر نشده بلكه همان گونه كه از اصول عدميه نظير اصل عدم نقل - عدم اشتراك - عدم تخصيص و . . . استفاده مىكنند همچنين از اصول وجوديه هم از قبيل اصالة الظهور - اصالة العموم - اصالة بقاء اللفظ بر معناى لغوى آن و . . .\r\nاستفاده مىكنند حال اگر به اين دليل كه سيره جارى شده شما امور عدميه را از محل بحث خارج كنيد بايد به همين دليل بگوئيد : امور وجوديه هم از محلّ نزاع خارج است و حال آنكه احدى بدان ملتزم نيست پس سيره هم دليل نيست و اصولا مستند اين سيرهء فقهاء عبارتست از اينكه عقلاء عالم در مكالماتشان از اين اصول استفاده مىكنند و فقهاء هم بما انهم من العقلاء از اين اصول مدد مىگيرند و هيچ ارتباطى به استصحاب مورد دعواى ما ندارد .\r\nو امّا جواب دليل سوّم : مرحوم شيخ از اين دليل شش جواب مىدهند :\r\nجواب اوّل : اين استدلال شما معارض دارد زيرا كه همان‌طورىكه پاره‌اى از ادلّه حضرات در باب استصحاب ظهور دارد در اختصاص به امور وجوديه مثل همان دليل سوّم همچنين برخى از ادلّهء آنها هم مختص به امور عدميه است و در آنجا نزاع دارند فى المثل در اين فرع فقهى كه دو نفر بر سر امرى نزاع دارند و يكى مثبت آن ديگرى نافى است و هركدام هم بيّنه دارند در چنين موردى جماعتى براى نفى حجيت استصحاب چنين استدلال كرده‌اند : اگر استصحاب حجّت بود لازمه‌اش اين بود كه بيّنه نفى بر بيّنه اثبات مقدم شود چون بينه نفى با استصحاب عدمى تقويت مىشود و رجحان پيدا مىكرد و حال آنكه آقايان بينه نفى را مقدم نداشته‌اند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nپس معلوم مىشود استصحاب عدمى حجّت نيست و جمعى هم به همين دليل بينه نفى را مقدم داشته‌اند حال اين دليل مخصوص امور عدميه است پس نزاع در امور عدميه هم جارى است .\r\nجواب دوّم : در آينده خواهد آمد كه گاهى شك در اصل وجود مقتضى است مثلا شك دارم كه وضو ساخته‌ام يا نه ولى گاهى به وجود مقتضى يقين دارم و در وجود رافع شك دارم مثلا وضو گرفته‌ام ولى پس از مدتى شك در حدث كه رافع طهارت باطنيه است دارم حال جواب دوّم اينست كه اگر به اين دليل امور عدميه از محلّ نزاع خارج شود و تنها امور وجوديه مورد بحث باشد پس بايد به همين دليل باب شك در رافع هم از محل نزاع خارج شود و محل بحث منحصر به شك در مقتضى باشد چون در باب شك در رافع لا فرق كه ما علت محدثه را علت مبقيه بدانيم و يا ندانيم بر هر دو مبناى استصحاب جارى مىشود چون در هر حال علت و مقتضى محرز است و تأثير مىگذارد چه مبناى اول را بگيريم يا دوّم را پس بايد اين هم از محلّ بحث خارج شود درحالىكه به زودى خواهد آمد كه هر دو قسم شك در مقتضى و رافع محلّ بحث است و دليلى بر خروج يك قسم نيست .\r\nجواب سوّم : عدميات و وجوديات هر دو در محلّ نزاع داخلند منتها علّت اينكه حضرات براى امور وجوديّه استدلال كرده نه عدميّات ، آنست كه هدف اصلى دانشمند اصولى بدست آوردن ادلّهء احكام شرعيه است كه احكام شرعيه از امور وجوديّه هستند و لا ريب در اينكه آنكه مستقيما دليل بر حكم شرعى مىشود استصحابات وجوديّه است نه استصحابات عدميّه بدين منظور براى حجيت استصحاب آن‌گونه استدلال شده كه علت محدثه مبقيه هم هست يا نه و گرنه بحث مختص به وجوديات نيست .\r\nجواب چهارم : همان‌طورىكه وجوديات در محلّ نزاع داخلند همچنين است عدميّات و آنها هم نياز به اثبات دارند منتها وجوديات را با اين دليل سوّم اثبات نموده و عدميات را از راه انضمام اجماع مركب استفاده مىكنيم به اين بيان كه در\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nباب استصحاب جماعتى مطلقا آن را حجت مىدانند چه در وجودى و چه عدمى و جماعتى هم مطلقا حجت نمىدانند و جمعى هم تفصيل مىدهند ميان عدمى و وجودى به اينكه در اولى حجّت مىدانند ولى در دوّمى حجّت نمىدانند آنگاه هر سه قول در يك امر متفقند و آن اينكه كسى تفصيل نداده ميان وجودى و عدمى به اينكه وجودى را حجت بداند ولى عدمى را حجت نداند بنابراين اگر به حكم دليل سوّم وجودى حجت شد به حكم اين اجماع مركب هم عدمى حجت مىشود پس مسلّم و مفروغ عنه نيست كه دليل نخواسته باشد بلكه دليل آن اجماع مركب است .\r\nجواب پنجم : هر دو محلّ نزاع مىباشند و اثبات استصحاب در هر دو دليل مىطلبد منتها دليل اعتبار استصحاب در وجوديات همان دليل سوّم است و در عدميات اولويّت قطعيه است به اين بيان كه اگر در وجوديّات امر موجود و باقى در بقايش نيازمند مؤثر نباشد پس در عدميات بطريق اولى چنين است كه امر عدمى در استمرارش علت نخواهد و وجه اولويت اينست كه امور وجوديه لااقل در اصل وجود و حدوث علّت مىطلبند ولى در بقاء علّت نمىطلبند امّا امور عدميه من اوّلها الى آخرها نياز به علت ندارد پس او سزاوارتر به استمرار و بقاء است .\r\nجواب ششم : اين جواب را مرحوم شيخ در رسائل نقل نكرده ولى ما از زبان مرحوم آشتيانى در بحر الفوائد نقل مىكنيم كه ايشان از جلسهء درس مرحوم شيخ اعظم نقل كرده و متن بيان ميرزا اينست :\r\n[ اقول : ذكر الاستاد العلامة فى مجلس البحث جوابا آخر عن الاستدلال المذكور فى غاية المتانة و الوجاهة و هو المنع من ظهور اختصاصه بالوجودى امّا اوّلا فلان النزاع المذكور و هو انّ الباقى يحتاج الى المؤثر ام لا يجرى فى العدميات ايضا جسما صرح به بعضهم و امّا ما اشتهر بينهم من ان الاعدام لا يعلل فليس يراد منه انها لا يحتاج الى مرجح كيف و الممكن طرفاه متساويان فكل منهما يحتاج الى مرجح و علة .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nنعم هذا الكلام انما يحسن بالنسبة الى العدم المطلق لا فى العدم المضاف و المسبوق بالوجود بل قد يقال ان لكل من العدمين المذكورين خطا من الوجود و لو اعتبارا . . . 
  ]\r\nقوله : نعم :\r\nدليل چهارم كسانى كه عدميات را از محل نزاع خارج مىدانند عبارتست از استدلال به يك سلسله ظواهر تعابير و عناوين از قبل اينكه آقايان در باب استصحاب تعبير مىكنند به استصحاب الحال كه ظهور دارد در حال موجود پس امور عدميّه منظور نيست و از قبيل تعريف استصحاب به ابقاء ما كان كه كان ظهور در امر وجودى دارد اى ما ثبت و وجد فى الزمان السابق .\r\nجواب ما : مرحوم شيخ از اين استدلال هم جواب مىدهند به اينكه محلّ نزاع تعميم داشته و عدميات را نيز دربر مىگيرد منتها اينكه آقايان تعبير به استصحاب الحال يا ابقاء ما كان و . . . دارند فلسفه‌اش اينست كه هدف اصلى اصولى تحصيل ادلّهء احكام شرعيه است و هو الاستصحاب الوجودى لذا به اين تعابير عنوان شده و گرنه عدميات هم مورد بحث هست و شاهد مطلب اينكه شما مىبينيد كه آقايان گاهى تعبير به استصحاب حال شرع يا حكم شرعى مىكنند كه ظهور دارد در استصحابات جاريه در احكام و شامل استصحابات جاريه در موضوعات نمىشود درحالىكه بالاجماع محل نزاع اعم از احكام و موضوعات است و تعبير به استصحاب حال شرع براى آنست كه هدف اصلى بيان استصحابات جاريه در احكام شرعيه است .\r\nنتيجه : تا اينجا ما هيچ دليل معتبرى مبنى بر اختصاص نزاع به وجوديات نيافتيم .\r\nقوله : و ممن يظهر :\r\nاز اينجا مرحوم شيخ شروع مىكنند به ذكر شواهدى مبنى بر تعميم نزاع و جريان آن‌هم در وجوديات و هم در عدميات و مجموعا پنج شاهد مىآورند :\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nشاهد اوّل : كلمات آقا وحيد بهبهانى ظهور در تعميم نزاع دارد زيرا ايشان در مقام نقل اقوالى در باب استصحاب فرموده : گروهى استصحاب را مطلقا حجت مىدانند و گروهى مطلقا حجت نمىدانند و گروهى مفصّلند آنگاه منظور ايشان از مطلقا يعنى چه در وجوديات و چه در عدميّات بنابراين عدميات هم منكر و مثبت دارد .\r\nان قلت : شما از كجا مطلقا را تفسير مىكنيد به وجودى و عدمى درحالىكه شايد مراد ايشان از مطلقا احكام و موضوعات باشد ؟\r\nقلت : از تقسيم‌بندى قبلى ايشان استفاده مىكنيم : ايشان اوّل استصحاب را به دو قسم تقسيم كرده 1 - استصحاب عدمى 2 - وجودى سپس در مقام نقل اقوال آن مطلقها را آورده است كه تقسيم قبلى شاهد و مفسّر اين اطلاق است و كلام واحد گاهى صدر آن مفسّر ذيل و گاهى بالعكس مىباشد .\r\nشاهد دوّم : هنگامى كه ما به كتب شيعه و سنى مراجعه مىكنيم مىبينيم منكرين و نافين حجيّت استصحاب در مقام ابطال حجيّت چنين استدلال كرده‌اند :\r\nاگر استصحاب حجت بود هرآينه بايد در مقام تعارض بيّنه نافى با بيّنه مثبت ، بيّنهء نافى مقدم مىشد چون استصحاب عدم پشتيبان او است درحالىكه آقايان فقهاء بينه نافى را مقدم نداشته‌اند پس معلوم مىشود استصحاب ارزش ندارد و متقابلا مثبتين حجيت استصحاب مىگويند :\r\nاگر استصحاب حجت نباشد لازم مىآيد باب استنباط احكام شرعيه مسدود شود زيرا كه ما به هر آيه يا روايتى كه بخواهيم تمسك نموده و حكم شرعى را از آن استخراج كنيم يك سلسله احتمالات خلافيه‌اى در آن راه مىيابد از قبل احتمال وجود معارض احتمال مجازيت ، احتمال تخصيص و تقييد و . . . كه اوّل بايد آنها را از سر راه برداريم تا بتوانيم به ظواهر و عمومات و مطلقات و . . . تمسك كنيم و برداشتن اين احتمالات تنها به بركت استصحاب عدم تخصيص و . . . مىباشد پس ناچاريم تن\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبه اعتبار استصحاب داده و آن را حجت كنيم .\r\nحال ملاحظه مىكنيد كه سخن مثبت و نافى هر دو بر سر استصحاب عدميه است كه يكى آن را نفى كرده و ديگرى اثبات مىكند و اين بهترين شاهد بر دخول عدميات در محلّ نزاع است .\r\nشاهد سوّم : در اين فرع فقهى كه در اثناء طريق با پوست يا گوشت گوسفندى برخورد كرديم و الآن شك در طهارت و نجاست آن داريم و منشأ شكّ ما هم عبارتست از شك در تذكيه و عدم آن يعنى نمىدانيم آيا اين حيوان ذبح شرعى شده تا پوستش پاك باشد يا خير در چنين موردى مشهور فقهاء فتوا به نجاست آن داده‌اند به بركت استصحاب عدم تذكيه ولى مرحوم صاحب مدارك مدّعى شده كه : من اين استصحاب را قبول ندارم به دو دليل :\r\nاوّلا چون استصحاب را مطلقا حجت نمىدانيم و ثانيا برفرض حجيت چون اين استصحاب عدم تذكيه با استصحاب عدم موت حتف انفه معارضه دارد حال ملاحظه مىفرمائيد كه استصحاب عدم تذكيه از امور عدميه است و مع‌ذلك منكر و مخالف دارد .\r\nشاهد چهارم : مقدّمه : هر كلام مثبت يك منفى هم دارد كه مىتواند بجاى او نشسته و مفيد معناى او باشد كما اينكه عكس مطلب هم صادق است فى المثل مىتوان گفت : زيد حىّ و مىتوان بجاى آن گفت : زيد لم يمت ، زيد عالم يا ليس بجاهل ، زيد قادر يا ليس بعاجز و . . . آنگاه در باب استصحاب همچنين است كه در هر موردى كه استصحاب وجودى جارى است بجاى آن يك استصحاب عدمى مىتوان جارى نمود و بالعكس فى المثل استصحاب حيات زيد وجودى است ولى استصحاب عدم موت او عدمى است و همان اثر را دارد حال سؤال اينست كه آيا اين جابه‌جائى روا است يا ناروا ؟ در جواب بايد مطلب را براساس دو مبناى باب محاسبه كنيم كه يكى حجيت استصحاب از باب ظن و ديگرى از باب تعبد و اخبار است .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nامّا بر مبناى حجيت آن از باب اخبار ما نمىتوانيم بجاى اصول وجوديه از عدميات كمك بگيريم چون اصل مثبت مىشود و بر اين مبنا مثبتات اصول حجّت نيست مثلا استصحاب حيات زيد مستقيما اثر شرعى دارد كه وجود تصدق به درهم باشد ولى استصحاب عدم موت اثر مستقيمش اثبات حيات زيد و سپس ترتب آثار شريعه است و حيات اثر عقلى است پس مىشود اصل مثبت .\r\nولى بر مبناى حجيت آن از باب ظن و به حكم عقل اين جابه‌جائى بلا مانع است چون بر اين مبنا مثبتات اصول هم حجت است و آثار عقلى هم بار مىشود پس بجاى استصحاب حيات مىتوانيم از استصحاب عدم موت استفاده كرده و همان نتايج را بگيريم .\r\nبا عنايت به اين مقدّمه شاهد چهارم بر مبناى حجيت استصحاب از باب ظن است و آن اينكه : اگر محلّ نزاع مخصوص امور وجوديه باشد و شامل عدميات نشود لازمه‌اش آنست كه بحث از حجيت استصحابات وجوديه هم عبث باشد زيرا كه ما من مورد از موارد استصحابات وجوديه مگر اينكه در آنجا يك استصحاب عدمى هم قابل جريان است آنگاه از استصحاب عدمى استفاده مىكنيم كه مسلّم است پس آن‌همه بحثها بىفايده مىشود و لا يلتزم به احد پس محلّ نزاع تعميم دارد .\r\nشاهد پنجم : در مباحث علمى معمولا دانشمندان دو يا چند گروه مىشوند كه برخى مثبت و برخى نافى هستند فى المثل آيا حقيقت شرعيه داريم يا خير ؟ جمعى مثبت و جمعى نافىاند و هكذا مثالهاى ديگر آنگاه بحثى است كه آيا تنها مثبت محتاج به استدلال است و نافى نياز به استدلال ندارد يا اينكه هم مثبت و هم نافى بايد دليل بياورند منتها مثبت بر اثبات و نافى بر نفى ؟ عدّه‌اى مىگويند : نافى دليل لازم ندارد چون استصحاب عدم همراه او است و عدّه‌اى مىگويند اين استصحاب دردى را درمان نمىكند و نافى هم\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nبايد دليل بياورد حال ملاحظه مىكنيد كه در استصحابات عدميه هم نزاع وجود دارد كه برخى حجت مىدانند و گروهى نه .\r\nقوله : نعم :\r\nتا اينجا كاملا واضح شد كه استصحابات عدميه نيز در محل نزاع داخل است آرى پاره‌اى از استصحابات عدميه به عقيده برخى از دانشمندان از محلّ نزاع خارج بوده و به نظر آنها اين‌گونه استصحابات بلااشكال حجّت است و حتّى حجيت بعضى از آنها از ضروريات دين است از قبيل : استصحاب عدم ازلى - استصحاب عدم نسخ - استصحاب عدم تخصيص - عدم تقييد و . . .\r\nقوله و : التحقيق :\r\nبه عقيدهء ما كلّيه استصحابات وجوديه و عدميه در محلّ نزاع داخلند و هيچ استثنائى در كار نيست منتها در بعض موارد حضرات فقها بالاجماع برطبق حالات سابقه حكم نموده‌اند و جماعتى پنداشته‌اند كه اين حكم براساس استصحاب است و لذا ادّعا نموده‌اند كه در اين‌گونه موارد استصحاب بالاجماع حجت است غافل از اينكه در هيچيك از اين موارد اين فتوا به مقتضاى حالت سابقه براساس استصحاب نيست بلكه در هر موردى به مقتضاى قانون خاصى است كه عند الكل معتبر بوده و ربطى به استصحاب ندارد .\r\nفى المثل : در موارد شك در اصل تكليف الزامى ايجابى يا تحريمى آن هم بعد الفحص و اليأس آقايان حكم كرده‌اند به نفى تكليف مشكوك و جماعتى تصور كرده‌اند كه اين فتوا به مقتضاى استصحاب عدم ازلى است پس گفته‌اند چنين استصحابى حتما حجت است غافل از اينكه حكم به برائت و عدم تكليف براساس قانون بين المللى قبح عقاب بدون بيان است كه ربطى به استصحاب و ملاحظه حالت سابقه و حكم كردن در زمان ثانى صرفا لاجل كونه فى السابق ندارد .\r\nيا مثلا عند الشك وجود فلان تكليف و نبود دليل آقايان فتوا به نفى آن\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nداده‌اند و بعضى خيال كرده‌اند كه به مقتضاى استصحاب عدم ازلى است غافل از اينكه اين حكم براساس قانون عدم الدليل دليل العدم است كه ظن به عدم مىآورد و اذا تعذّر العلم قام الظن مقامه نه از باب استصحاب .\r\nيا مثلا عند الشك در نسخ فلان حكم آقايان حكم به عدم نسخ كرده‌اند آنگاه بعضى پنداشته‌اند كه اين حكم به مقتضاى استصحاب عدم نسخ است لذا مدّعى شده‌اند كه اين استصحاب بالاجماع حجت است غافل از اينكه اين حكم از باب تمسك به ظهور كلام در استمرار الحكم است و ربطى به استصحاب ندارد و هكذا در رابطه با شك در تخصيص و تقييد و . . . كه حكم به عدم به مقتضاى تمسك به ظاهر خطاب است و ربطى به استصحاب ندارد و ظاهر هم كه به حكم بناء قطعيهء عقلاء حجّت است . و لذا نبايد اين قواعد و مبانى با يكديگر خلط شود .\r\nدر خاتمه مىفرمايد : من در ميان دانشمندان شيعه شخصى را با نام و نشان نيافتم كه ميان وجوديات و عدميات فرق گذاشته و بگويد كليهء عدميات از محلّ بحث خارج است آرى آقاى تفتازانى در شرح مختصر الاصول ابن حاجب به مذهب حنفيه نسبت داده كه آنان چنين تفصيلى دارند .\r\nتقسيم دوّم : استصحاب به اعتبار مستصحب باز به دو قسم تقسيم مىشود زيرا كه مستصحب گاهى حكمى از احكام شرعيه است از قبيل وجوب - حرمت - طهارت و نجاست و . . . مثلا نماز جمعه در عصر حضور واجب بوده ولى نسبت به عصر غيبت شك در بقاء داريم استصحاب مىكنيم بقاء وجوب را .\r\nيا مثلا يقين به طهارت داريم سپس شك مىكنيم كه آيا مذى ناقض وضو هست يا نه ؟ استصحاب مىكنيم بقاء طهارت را يا مثلا يقين داريم كه آب كثيرى كه با نجس ملاقات كرده و يكى از اوصاف ثلاثهء او متغير شده متنجس است بعد از مدتى اين تغيّر به‌خودىخود زائل شد حالا شك مىكنيم كه آيا الآن هم نجاست باقى است يا خير ؟ استصحاب مىكنيم بقاء نجاست را\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nتمام اين مثالها از وجوديات بود مىتوان از عدميات هم مثال زد مثل عدم طهارت ، عدم نجاست ، عدم وجوب و . . . و باز مثالهاى مذكور از احكام شرعيه كليه بود ولى مىتوانيم از احكام جزئيه هم مثال بزنيم مثل استصحاب نجاست اين ثوب يا اين مايع يا طهارت آن و . . . و گاهى مستصحب ما موضوعى از موضوعات خارجيه است كه داراى اثر شرعى است از قبيل عدالت - حيات - كريّت - رطوبت - خمريت و . . .\r\nمثلا اين آب به درجه كريّت رسيده بود ولى مقدارى از آن كم كرده‌ايم و الآن ر بقاء كريت سابقه شك داريم استصحاب بقاء كريت جارى مىكنيم .\r\nيا مثلا جامه‌اى را شسته بوديم و در اثر وزش باد به زمين نجسى افتاده ولى شك داريم كه در زمانى كه رطوبت داشته اصابت كرده يا پس از خشك شدن ؟\r\nاستصحاب مىكنيم بقاء رطوبت را يا مثلا يقين داريم كه فلان كلمه در لغت عرب براى فلان معنا وضع شده ولى شك داريم كه آيا در عرف شرع از آن معنا نقل داده شده يا به همان معناى اوّلى و وضع اول باقى است ؟ استصحاب مىكنيم بقاء وضع اوّل را .\r\nيا مثلا يقين داريم كه لفظ صلاة - صوم - حج و . . . از معناى لغوى به معناى شرعى نقل داده شده ولى شك ما در تاريخ نقل است كه آيا در عصر خود شارع مقدس و در استعمالات او اين نقل يا وضع تعيّنى حاصل شده تا در نتيجه حقيقت شرعيه ثابت شود و يا بعدها در عصر متشرعه چنين شده تا حقيقت متشرعيه يا عرفيه خاصه ثابت شود ؟ استصحاب مىكنيم وضع اول را تا زمان متشرّعه كه يقين به نقل داريم و هكذا مثالهاى ديگر البته از امور عدميه هم مىتوان مثال آورد از قبيل عدم كريت اين آب و عدم خمريت اين مايع و عدم ذهاب ثلثين اين عصير عنبى و . . .\r\nحال عدّه زيادى از علماء معتقدند كه استصحاب مطلقا حجت است چه در احكام و چه موضوعات و عدّه‌اى معتقدند كه استصحاب مطلقا حجت نيست\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nو گروه‌هائى نيز قائل به تفصيل شده‌اند آنگاه مرحوم محقق قمى در اين مقام دو تفصيل نقل نموده كه به نظر ايشان اين دو تفصيل متعاكسانند يعنى صددرصد نقطه مقابل يكديگرند و بينهما تباين كلّى حاكم است .\r\nو آن دو تفصيل عبارتند از :\r\n1 - جماعت اخباريين استصحاب را در موضوعات جارى مىدانند ولى در احكام جارى نمىدانند .\r\n2 - گروهى از اصوليين استصحاب را در موضوعات جارى نمىدانند ولى در احكام جارى مىدانند برعكس قول اوّل .\r\nمرحوم شيخ انصارى مدّعى هستند كه اوّلا اين تفصيلها تعاكس ندارند بلكه به صورت موجبه و فى بعض الموارد تصادق دارند و كانّ نسبت بينهما عموم من وجه است و ثانيا اصلا دو تفصيل در كار نيست بلكه سه تفصيل است بيان ذلك :\r\n\r\nمقدمه :\r\nدر اين مقدّمه با اصطلاحات حكم شرعى آشنا مىشويم : بطور كلى حكم شرعى در يك تقسيم به دو معنا استعمال شده :\r\n1 - حكم شرعى بالمعنى الاخص و آن عبارتست از خصوص احكام شرعيه كليّه كه داراى ويژگى ذيل هستند و آن اينكه : من شأنها ان يؤخذ من الشارع يعنى بيان آنها وظيفهء شارع مقدس است .\r\nفى المثل اينكه آيا خروج مذى ناقض وضو مىشود يا نه بايد شريعت بيان كند ، اينكه آيا آب نجس با زوال تغيّرش بنفسه پاك مىشود يا خير بايد شارع بيان كند و . . .\r\n2 - حكم شرعى بالمعنى الاعم كه اعم است از احكام شرعيه كليه و احكام شرعيه جزئيّه و ويژگى حكم جزئى آنست كه : ليس من وظيفة الشارع\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nبيانه بلكه وظيفهء شارع بيان حكم كلّى است و اين وظيفهء مكلف است كه آن كلّى را بر اين مورد خاص تطبيق داده و حكم اين مورد را استخراج كند .\r\nفى المثل شك داريم كه آيا اين لباسمان با نجس ملاقات كرده تا متنجس شده باشد يا ملاقات نكرده تا طاهر باشد در اينجا وظيفه شارع بيان حكم خصوص اين لباس نيست كه آيا ملاقات كرده يا نه ؟ آيا پاك است يا نجس ؟\r\nبلكه وظيفهء شارع بيان حكم كلى و اثبات طهارت كليه است كه كل شىء طاهر حتى تعلم انه قذر و وظيفه ما تطبيق اين كلى بر اين مصداق است [ علينا القاء الاصول و عليكم التفرّع 
  ] و اجتهاد همين است يعنى ردّ فروع بر اصول و استخراج احكام موضوعات جزئيه خارجيه از قواعد كليّه است .\r\nحال كه با دو معنا و دو اصطلاح حكم شرعى آشنا شديم مىگوئيم :\r\nحضرات اخباريّين كه استصحاب را در احكام شرعيه انكار نموده‌اند برطبق معناى اوّل مشى كرده‌اند يعنى مرادشان از حكم شرعى حكم كلى است نه جزئى و گرنه آنها نيز در احكام جزئيه و موضوعات خارجيه استصحاب را حجت دانسته و بدان اعتراف دارند .\r\nو شاهد دو عبارتى است كه مرحوم شيخ ره از دو شخصيت بزرگ اخبارى يعنى محدث استرآبادى و صاحب وسائل الشيعة نقل نموده كه در عبارت ملا محمد امين استرآبادى به حجيت استصحاب در حكم جزئى اعتراف شده آن‌گونه كه از مثالهايش هم پيدا است و در عبارت مرحوم شيخ حر عاملى به حجيت استصحاب در موضوعات اعتراف شده پس ايشان در احكام شرعيه كليه منكر استصحابند .\r\nسؤال : چه عاملى باعث شده اخباريين استصحاب را در نفس احكام شرعيه انكار كرده‌اند ؟\r\nجواب : عامل اصلى آنست كه اينان در باب شبهات حكميه احتياطى گشته‌اند و مىگويند بايد اصالة الاحتياط جارى كرد و بديهى است كه با\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nوجود آن نوبت به برائت و استصحاب نمىرسد . و بعض الاصوليين از قبيل محقق خوانسارى و محقق سبزوارى و . . . بر اصطلاح دوّم مشى كرده‌اند يعنى مرادشان از حكم شرعى بالمعنى الاعم است و شاهد مطلب اينست كه مرحوم محقق خوانسارى در مسئله فقهيه استنجاء به احجار ثلاثه فرموده استصحاب به اعتبار مستصحب تقسيم مىشود به حكم شرعى و غير حكم شرعى سپس براى حكم شرعى مثال زده به نجاست لباس يا بدن و . . . كه مال احكام شرعيه جزئيه است چون اگر هم توهمى هست در اطلاق حكم شرعى بر اين قسم است و گرنه در اطلاق حكم شرعى بر حكم شرعى كلى جاى ترديد نيست و لذا نياز به ذكر و تمثيل ندارد از اينجا معلوم مىشود كه ايشان حكم شرعى را به معناى اعم گرفته‌اند بعد هم نقل اقوال كرده‌اند كه :\r\nبرخى استصحاب را مطلقا حجت مىدانند يعنى چه در احكام و چه موضوعات و برخى فقط در اوّلى كه حكم شرعى باشد [ اعم از كلى يا جزئى 
  ] حجّت مىدانند نه در موضوعات . . .\r\nحال كه اين مقدمه روشن شد مىفرمايد : به عقيدهء ما كار ميرزاى قمى كه دو تفصيل مذكور را متعاكسان قرار داد اشتباه است و اين دو متعاكس و متباين به تباين كلى نيستند .\r\nبيان ذلك : بايد ديد منظور از كلمهء حكم شرعى در اين تفصيل‌ها چيست ؟\r\nاگر مراد حكم شرعى به معناى اخص يعنى خصوص حكم شرعى كلى باشد تفصيل اوّل كه ميرزاى قمى به اخبارىها نسبت داد صحيح است زيرا آنان در حكم شرعى احتياطى هستند نه استصحابى ولى تفصيل دوّمى كه ذكر كرد ناتمام است زيرا احدى پيدا نشده كه به عكس اخبارىها بگويد استصحاب در حكم كلى جارى است ولى در غير آن يعنى حكم جزئى و موضوع خارجى جارى نيست بلكه هركس مىگويد در حكم كلى جارى است در حكم جزئى هم جارى مىداند كه اخبارى هم اين را قبول دارد فاين التعاكس ؟ و اين التباين الكلّى ؟\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nو اگر مراد حكم شرعى به معناى اعمّ باشد تفصيل دوّمى كه ذكر كرديد صحيح است چون بعض الاصوليين استصحاب را در حكم شرعى كلّى و جزئى جارى دانسته و در موضوعات جارى نمىدانند ولى تفصيل اوّل كه به اخباريين نسبت داديد ناتمام است چون آنها به عكس اين قول قائل نيستند كه بگويند در احكام مطلق استصحاب جارى نيست بلكه آنها در خصوص حكم كلى منكر استصحاب هستند ولى در جزئيّات معترفند به اعتبار استصحاب پس تفصيلها متعاكس نيستند .\r\nقوله : ثمّ ان المحصّل :\r\nتازه از اشكال فوق كه بگذريم اصل دو تفصيل هم ناتمام است زيرا كه از كلمات حضرات در اين باب سه تفصيل مستفاد است نه دو تفصيل و آنها عبارتند از :\r\nتفصيل اوّل : بعض الاصوليين گفته‌اند : استصحاب در احكام شرعيه مطلقا جارى است چه احكام كليه و يا جزئيه ولى در موضوعات خارجيه جارى نيست .\r\nتفصيل دوّم : جماعت اخباريّين گفته‌اند : استصحاب در خصوص احكام شرعيه كليه جارى نمىشود ولى در احكام شرعيه جزئيه و در موضوعات خارجيه جارى مىشود .\r\nتفصيل سوّم : مرحوم سيّد صدر صاحب شرح وافية الاصول در كتابش به مرحوم محقق خوانسارى نسبت داده كه ايشان گفته‌اند : استصحاب در احكام شرعيه جزئيه جارى مىشود ولى در احكام شرعيه كليه و در موضوعات خارجيه جارى نمىشود . بنابراين سه تفصيل شد و اين سه در احكام جزئيه مشتركند و مادّه اجتماعشان است .\r\nتقسيم سوّم : باز هم استصحاب به اعتبار مستصحب به دو قسم مىشود زيرا كه مستصحب گاهى حكمى از احكام تكليفيّه است [ وجوب ، حرمت ، استحباب ، كراهت و اباحه 
  ] مثلا شك در بقاء وجوب فلان امر يا حرمت\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nفلان امر و . . . پيدا مىكنيم و استصحاب مىكنيم اصل وجوب يا حرمت را .\r\nو گاهى حكمى از احكام وضعيّه است [ غير از احكام خمسهء تكليفيّه هرآنچه مربوط به شارع و مجعول به جعل وى باشد حكم وضعى ناميده مىشود و منحصر به عدد خاصى نيست .\r\nحال جماعتى گفته‌اند : استصحاب مطلقا حجت است چه در تكليفيات و چه وضعيات و جماعتى گفته‌اند استصحاب مطلقا حجت نيست و عده‌اى هم از قبيل مرحوم مولى عبد اللّه تونى صاحب كتاب وافيه تفصيل داده‌اند ميان احكام تكليفيه و وضعيه به آنى كه استصحاب را در احكام تكليفى انكار و در احكام وضعيه اثبات كرده‌اند .\r\nسؤال : اين تقسيم سوم در حقيقت تقسيم است براى يكى از دو قسم تقسيم دوّم چون تقسيم دوّم اين بود كه مستصحب يا حكم شرعى است و يا موضوع خارجى آنگاه حكم شرعى هم يا تكليفى است يا وضعيه كما اينكه يا كلى بود يا جزئى پس تقسيم سوّم شعبه‌اى از تقسيم دوّم است با اين حساب اين پرسش مطرح مىشود كه چرا مرحوم شيخ اين تقسيم را در همان تقسيم دوّم مندرج نساختند [ همانند تقسيم به كلى و جزئى كه در آنجا بيان شد 
  ] بلكه به صورت يك تقسيم جداگانه آوردند ؟ سر مطلب چيست ؟\r\nجواب : علّت آنست كه مصنف خواستند بدين‌وسيله ما را به يك نكتهء لطيف متنبّه سازند و آن اينكه اگرچه از ظاهر كلام فاضل تونى تفصيل ميان حكم تكليفى و وضعى استفاده مىشود ولى آخر كلام ايشان دلالت دارد كه وى ميان احكام وضعيه و موضوعاتشان تفصيل قائل است .\r\nو به عبارت ديگر ميان ذات السبب و سببيّت ، ذات الشرط و شرطيت آن ، ذات المانع و مانعيت آن و . . . فرق قائل هستند يعنى مىگويند استصحاب در ذات السبب و الشرط و المانع و . . . جارى مىشود ولى در سببية السبب و شرطية الشرط و . . . جارى نيست .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n[ فى المثل دلوك شمس سبب وجوب نماز ظهر و عصر مىشود در اينجا ذات السبب كه همان دلوك شمس و عبور آن از دائرهء نصف النهار فرضى بالاى سر مصلّى باشد امرى تكوينى است و داراى وجود خارجى مىباشد و تابع اعتبار كسى نيست ولى سببيّت اين امر براى وجوب يك امر اعتبارى تشريعى است كه شارع مقدس بما هو شارع آن را جعل فرموده يا مثلا ذات الشرط كه همان وضو مثلا باشد حقيقتى است تكوينى كه در خارج حاصل مىشود ولى شرطيت آن براى نماز امرى اعتبارى است و . . . 
  ] پس در حقيقت فاضل تونى ما بين حكم تكليفى و وضعى تفصيل نداده بلكه ميان مطلق احكام با غير آن تفصيل داده به اينكه در احكام استصحاب را انكار و در غير آن اثبات نموده است .\r\nو سرّ اين تفصيل توهمّى است كه براى اين فاضل بزرگوار پيش شده و آن اينكه : وى گمان كرده كه نسبت به خصوص احكام شرعيه هرگز شك و ترديدى پيش نمىآيد و ركن استصحاب هم كه شك در بقاء است و لذا اينجا جاى استصحاب نيست امّا نسبت به موضوعات خارجيه از قبيل حدث - طهارت - بقاء ليل - بقاء نهار و . . . شك متصور و مجراى استصحاب واقع مىشوند .\r\nولى جواب اينست كه بالوجدان در نفس احكام هم شك متصور است و اختصاص به موضوعات ندارد .\r\n\r\n( تقسيمات استصحاب به اعتبار دليل )\r\nتا به حال تقسيمات استصحاب به اعتبار مستصحب بيان شد در اين مقام تقسيمات استصحاب به اعتبار دليل دالّ بر مستصحب [ حكم شرعى 
  ] بيان مىشود : بطور كلّى استصحاب به اعتبار دوّم هم داراى سه تقسيم است .\r\nتقسيم اوّل : دليلى كه دالّ بر مستصحب است و مستصحب يعنى حكم شرعى را براى ما اثبات مىكند از دو قسم خارج نيست :\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n1 - گاهى اين دليل اجماع فقهاء است . 2 - و گاهى غير اجماع از ساير ادلّهء معتبره از قبيل ظواهر كتاب و سنّت و . . . حال گروهى از اصوليّين استصحاب را در هر دو قسم جارى و سارى مىدانند چه در احكامى كه به توسط اجماع ثابت شده و ما الآن در بقاء آنها شك داريم و چه احكامى كه با ادلّهء لفظيه به اثبات رسيده است و گروهى استصحاب را هر دو بخش انكار مىكنند و گروهى قائل به تفصيل هستند كه مرحوم شيخ دو تفصيل نقل مىكند :\r\n1 - امام محمد غزالى گفته : استصحاب در آن احكامى كه با اجماع ثابت شده و الآن شك در بقايش داريم جارى نمىشود ولى در بخش دوّم جارى مىشود .\r\n2 - مرحوم صاحب حدائق هم گويا استصحاب را در بخش دوّم مسلّم گرفته و نزاع را منحصر ساخته به استصحاب حال اجماع و خلاصهء استدلال غزالى كه تفصيل آن بعدها خواهد آمد اينست كه : اجماع دليل لبى است و بايد به قدر متيقن آن اخذ كنيم و لذا عند الشك حق نداريم استصحاب كنيم حال اجماع را امّا ظاهر آيات و روايات دليل لفظى است و ظهور در استمرار و عدم تخصيص و . . . دارد و لذا عند الشك از استصحاب عدم نسخ و عدم تخصيص و . . . كه از مسلمات است استفاده مىكنيم .\r\nتقسيم دوّم : گاهى مستصحب يعنى همان حكم شرعى توسّط دليلى از ادلّه شرعيه ثابت مىشود مثل اينكه ظواهر آيات يا روايات و يا به حكم اجماع و يا هر سه باهم براى ما ثابت شد كه نماز جمعه در عصر حضور معصوم ( ع ) واجب عينى تعيينى بوده ولى الآن كه عصر غيبت امام عليه السلام است شك مىكنيم كه آيات وجوب باقى است يا از بين رفته ؟ استصحاب كنيم بقاء حكمى را كه با دليل شرعى ثابت شده و هكذا مثالهاى ديگر و گاهى مستصحب توسط دليل عقلى و حكم عقل قطعى [ كه همان قانون ملازمه باشد 
  ] ثابت مىگردد و پس از مدتى به جهتى از جهات در بقاء آن شك مىكنيم چند مثال :\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n1 - عقل مىگويد : ردّ امانت به صاحبش حسن و بايستنى است « صغرى » و همان عقل مىگويد : كلّما حكم به العقل حكم به الشرع « كبرى » سپس نتيجه مىگيرد : پس ردّ امانت به صاحب آن شرعا واجب است آنگاه پس از مدتى شك مىكنيم در اينكه آيا اين وجوب باقى است يا خير [ به لحاظ اينكه احتمال جنون مثلا در او مىدهيم و اگر به او بدهيم و تلف شود ضامن خواهيم بود 
  ] استصحاب كنيم آن وجوب سابق را كه از راه حكم عقل به ملازمه بدست آورده‌ايم .\r\n2 - عقل مىگويد : كذب نافع حسن است « صغرى » و همان عقل مىگويد : ما بين حكم عقل و شارع ملازمه است « كبرى » سپس نتيجه مىگيرد پس كذب سودمند كه سبب نجات نبى يا وصى يا ولى و يا مؤمنى شود شرعا واجب است [ بنا بر وجوب شرعى مقدمه 
  ] . آنگاه پس از مدّتى در بقاء اين وجوب ترديد حاصل مىشود به لحاظ اينكه احتمال مىدهيم كه شايد اين كذب ديگر نافع نباشد در اينجا استصحاب كنيم آن وجوب سابق را كه به حكم عقل ثابت شده .\r\n3 - عقل مىگويد : تصرف در ملك غير بدون رضايت مالك قبيح و نبايستنى است « صغرى » و همان عقل مىگويد : كلما حكم به العقل حكم به الشرع « كبرى » و نتيجه مىگيرد كه پس چنين تصرفى شرعا حرام است حال پس از مدتى در بقاء اين حرمت شك مىكنيم يا به خاطر اينكه احتمال مىدهيم الآن اين مال ، ملك غير نباشد بلكه ملك نفس باشد و يا اينكه ملك غير است ولى احتمال رضايت صاحبش را مىدهيم در اينجا استصحاب كنيم بقاء حرمت سابقه را .\r\n4 - عقل مىگويد : صدق ضار كه سبب هلاكت پيامبرى يا وصى پيامبر و يا ولى و يا مؤمنى شود قبيح است « صغرى » و همان عقل مىگويد : كلّما حكم . . .\r\n« كبرى » و نتيجه مىگيرد كه : پس صدق ضار شرعا حرام است آنگاه پس از مدتى احتمال مىدهيم كه اين صدق ضار نباشد و در نتيجه در بقاء حرمت\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nشرعيه ترديد پيدا مىكنيم در اينجا استصحاب كنيم بقاء حرمت سابقه را .\r\nحال كه با دو قسم آشنا شديم سؤال اينست كه آيا استصحاب در هر دو قسم از احكام شرعيه حجّت است يا خير ؟ مرحوم شيخ ره مىفرمايند : من كسى را نيافتم كه در اين باب تفصيل قائل شود فى المثل بگويد : در آن مستصحباتى كه با دليل شرعى به اثبات رسيده استصحاب جارى است ولى در آنها كه به حكم عقل ثابت شده جارى نيست يا كسى به عكس اين بگويد بلكه بقول مطلق گروهى استصحاب را حجت و گروهى لا حجت دانسته‌اند .\r\nسپس مىفرمايند ما در رابطه با حكم شرعى ثابت با دليل عقلى بحث كبروى نداريم كه آيا اين استصحاب حجت است يا خير ؟ بلكه يك بحث صغروى داريم و آن اينكه آيا اصولا در اين بخش از احكام استصحاب موضوع دارد ؟ و قابل جريان است ؟ يا اينكه سالبه به انتفاء موضوع است ؟\r\nمرحوم شيخ مىفرمايند : به عقيدهء ما استصحاب در احكام عقليّه و به تبع آنها در احكام شرعيه‌اى كه از اين راه بدست آيد قابل جريان نيست بيان ذلك :\r\nامّا در احكام عقليّه : عقل در حكم خود مسامحه ندارد و هيچ‌گونه اهمال و اجمالى در موضوعات احكام عقليه وجود ندارد بلكه موضوعات قضاياى عقليه من جميع الجهات مبيّن و مفصّل است يعنى عقل در مقام حكم كردن و اثبات محمولى براى موضوعى تمام خصوصيات و قيود وجوديه و عدميّه‌اى كه در موضوع حكمش دخالت دارند را ملاحظه مىكند و بعدا حكم مىكند .\r\nفى المثل در همان مثال تصرّف در ملك غير بدون اذن مالك قيد در ملك غير بودن و قيد بدون اذن مالك بودن را هم آورده و از آنها صرفنظر نكرده با وجود همهء اين خصوصيات مناط حكم عقل كه همان مفسدهء نوعيه باشد صددرصد محرز است و لذا حكم به قبح مىكند .\r\nو روى همين اصل آقايان مىگويند : در قضاياى عقليّه موضوع علّت تامه از براى معلول است چون همه اين قيود كه جمع شد مناط حكم عقل به حسن\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nيا قبح قطعى و بدنبال آن حكم جزمى عقل به حسن يا قبح هم مسلّم مىشود و ويژگى علت تامه اينست كه معلول تابع او است اگر علت تامه باشد معلول حتمى است و تخلّف معلول از علت تامّه از محالات است كما اينكه وجود معلول بدون علت تامه از محالات است .\r\nبر اين اساس ما در باب احكام عقليّه محال است كه در بقاء نفس حكم عقلى شك كنيم پس از اينكه اصل وجود موضوع اين حكم براى ما محرز باشد بلكه پيوسته در قضاياى عقليّه شك در بقاء مستصحب و حكم بازمىگردد به شك در بقاء موضوع زيرا كه اگر موضوع بتمامه و كماله محرز شود محال است كه محمولش نيايد و گرنه يلزم تخلّف معلول از علت تامّه پس شك در بقاء حكم وقتى پيدا مىشود كه شك در بقاء موضوع بيايد [ چه شك ما در بقاء اين حكم عقلى بخاطر شك در وجود مقتضى باشد .\r\nمثل اينكه ملك غير بودن مقتضى قبح تصرف است در مثال فوق ولى الآن شك داريم كه عنوان ملك غير بودن به عنوان ملك خودم بودن تبدّل پيدا كرده يا خير و چه شك ما در وجود رافع باشد مثلا اذن مالك ، قبح تصرف در ملك غير را رفع مىكند ولى نمىدانيم اين رافع محقّق شده تا جلو تأثير مقتضى را بگيرد يا خير درهرصورت شك در حكم در قضاياى عقليه بخاطر شك در قيد از قيود موضوع است .\r\nالبته به نظر مىرسد كه اشارهء مرحوم شيخ به اين مطلب بخاطر اينست كه ايشان در آينده در رابطه با جريان استصحاب در احكام شرعيه ما بين شك در مقتضى و شك در رافع فرق خواهند گذاشت به اينكه استصحاب را در اولى جارى ندانسته ولى در دوّمى جارى مىدانند امّا در احكام عقليّه چنين تفصيلى قائل نيستند 
  ] آنگاه سيأتى إن شاء الله الرحمن كه در باب استصحابات جاريه در احكام ، موضوع الحكم على كل حال چه در حال سابق كه حال يقين است و چه در حال لاحق يعنى حال شك بايد محرز و مسلّم باشد و شك ما\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nصرفا در بقاء حكم باشد و گرنه با شك در نفس موضوع نوبت به استصحاب خود حكم نمىرسد اين بود وضع قضاياى عقليّه .\r\nو امّا در احكام شرعيهء تابعهء : آن حكم شرعى هم كه به تبع حكم عقلى و از راه قانون ملازمه درست مىشود همانند حكم عقلى مجراى استصحاب نيست زيرا كه مناط اين حكم شرعى همان مناط حكم عقلى است و موضوع اين حكم شرعى همان موضوع حكم عقلى است و همان مطالب در اينجا هم قدم به قدم جارى و سارى است و اعاده لازم نيست .\r\nو امّا در قضاياى شرعيه و احكام شرعيه‌اى كه مستقيما از طريق ادلّه شرعيه استفاده مىشود و به اصطلاح احكام شرعيه مستقله در مقابل احكام شرعيهء تابعه مطلب . فرق مىكند به اينكه : قضاياى شرعيه بر دو بخش مىشوند :\r\n1 - بخش قليلى از آنها موضوعاتشان همانند موضوع قضيهء عقليه من جميع الجهات مبيّن و مفصل است مثلا فرض كنيد شارع فرموده باشد الصدق الضار حرام يا الخمر المسكر حرام كه در حقيقت به منزله بيان كبراى كلى است كه هر مسكرى حرام است يا هر امر مضرى حرام است و بر صدق يا خمر تطبيق شده و گرنه تمام المناط براى حكم به حرمت همان ضار بودن يا اسكار است باز شك در حكم برمىگردد به شك در بقاء موضوع و تمامى آن حرفها كه در احكام عقليه گفته آمده در اين‌ها نيز مىآيد و جاى استصحاب نيست .\r\n2 - بخش اعظم قضاياى شرعيه موضوعاتشان در ظاهر خطاب و لسان دليل مجمل بوده و يك عنوان كلى عرفى است كه قيود آن تبيين نشده و ما نمىتوانيم از ظاهر خطاب مناط واقعى اين حكم را بدست آوريم فى المثل شارع فرموده :\r\nالخمر حرام ولى مناط آن روشن نيست در چنين موردى اگر فرض كرديم كه اين خمر تا مدتى مسكر بود و حتما حرام بود ولى پس از مدتى وصف اسكار از او زائل شده امّا اصل موضوع كلى كه خمريت باشد محفوظ است و لذا شك ما فقط در بقاء حكم شرعى است بدون ترديد در بقاء اصل موضوع بلكه صرفا\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nعرضى از عوارض و حالتى از حالات عوض شده و لذا جاى استصحاب نفس حكم هست به اينكه بگوئيم : قبلا اين خمر حرام بود الآن هم ان‌شاءالله حرام است و آن محذورى كه در حكم عقل بود كه موضوع بايد محرز باشد اينجا نيست چون موضوع على كلا التقديرين محرز است تا اينجا اصل مطلب تمام در اين قسمت چند سؤال و جواب مطرح است كه برخى را مرحوم شيخ به صراحت آورده و برخى را محشّين و شرّاح متعرض شده‌اند و اهم آنها عبارتند از :\r\nسؤال اوّل : در مورد قضاياى عقليه خود حكم را نتوانستيم استصحاب كنيم امّا استصحاب موضوع چه مانعى دارد به اينكه بگوئيم اين موضوع كه مثلا تصرف در ملك غير بودن اذن مالك باشد قبلا محرز بود و الآن شك در بقايش داريم استصحاب كنيم بقاء آن را و سپس حكم بار كنيم ؟ جواب : فعلا بحث ما راجع به استصحاب نفس حكم است كه ديديم جارى نيست چون شرطش احراز موضوع است در حال يقين و شك و امّا استصحاب الموضوع مطلب ديگرى است كه در تنبيهات باب استصحاب « تنبيه سوّم » خواهد آمد .\r\nسؤال دوّم : حاكم چه عقل باشد و چه شرع يا عرف و عادت و . . .\r\nدر مقام حكم به حسن يا قبح هرآنچه را كه در مناط و موضوع حكمش دخيل است لحاظ مىكند و سپس حكم مىكند و اين اختصاص به عقل ندارد در نتيجه شارع مقدس هم به حسب واقع و نفس الامر موضوع حكمش صددرصد مبين و مفصل است اگرچه در ظاهر خطاب مجمل و كلى گفته آنگاه با اين حساب در احكام شرعيه هم شك ما در بقاء حكم الّا و لابد به شك در بقاء موضوع برمىگردد و همان محذورات احكام عقليه را دارد پس به همان دليل بايد باب استصحاب الحكم را كلا منسد ساخته و از آن چشم‌پوشى كنيم .\r\nجواب : واقع و نفس الامر همان است كه شما گفتيد ولى ما مأمور به واقع نيستيم ما مكلف به ظواهر خطابات هستيم و در ظاهر خطاب موضوع حرمت عنوان خمريت است كه پس از رفع اسكار هم موجود و باقى است و تنها شك در\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nبقاء حكم داريم و شرط استصحاب الحكم محرز است و لذا اينجا محذورى نداريم .\r\nسؤال سوّم : اين را مرحوم شيخ به صورت ان قلت مطرح ساخته و آن اينكه :\r\nمقدّمه : به عقيدهء دانشمندان عدليّه احكام شرعيه دائر مدار مناطات يعنى مصالح و مفاسد واقعيه و نفس‌الامريه‌ايست كه در متعلقات آنها وجود دارد .\r\nفى المثل وجوب نماز بخاطر مفسدهء ملزمه‌ايست كه در فعل نماز وجود دارد و يا حرمت شرب خمر بخاطر مفسده ملزمه‌ايست كه در اين عمل موجود است و . . .\r\nآنگاه به صورت موجبهء جزئيه و فى بعض الموارد عقل هم اين مناطات را ادراك نموده و برطبق حكم شرع حكم مىكند ولى در نوع موارد عقل استقلالا از ادراك اين مناطات عاجز است و لذا قطع نظر از حكم شرع حكمى ندارد آرى پس از حكم شارع عقل اجمالا مىفهمد كه چون مولا حكيم است پس حتما در اين حكم حكمتى در كار است و لو تفصيلا درك نكند .\r\nولى به عقيدهء جبريّون يعنى اشاعره احكام شرعيه دائر مدار حكم و مصالح و مفاسد نيست بلكه تابع اراده و مشيّت الهى است كه به هر چيزى بخواهد امر مىكند و لو به زنا با محارم و از هر چيزى بخواهد نهى كند و لو از عدالت و احسان و ردّ امانت به اهلش و . . .\r\nو خلاصه اينكه : الحسن ما حسنه الشارع و القبيح ما قبحه الشارع حال اشكال بر مبناى اوّل است با عنايت به اين مقدّمه مستشكل مىگويد :\r\nشما اصوليين قانونى داريد بنام قاعدهء تطابق كه معناى آن اينست كه :\r\nكلّما حكم به العقل حكم به الشرع و كلّما حكم به الشرع حكم به العقل منتها در قسمت اوّل كه مستقلات عقليه است حكم عقل تنجيزى و در قسمت دوّم تعليقى است يعنى وقتى شارع مقدس برطبق چيزى حكم نمود عقل هم طبق آن حكم خواهد داشت به همان مناطى كه شرع حكم دارد با اين محاسبه مناط حكم عقل به حسن و قبح با مناط حكم شارع به وجوب و حرمت و بالعكس واحد است .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nبا اين حال سؤال اينست كه شماها چرا استصحاب را در احكام شرعيهء مستقلّه جارى مىكنيد و نيز در احكام عقليه‌اى كه به تبع حكم شرع درست مىشود جارى مىكنيد ولى در احكام عقليهء مستقله استصحاب را جارى نمىكنيد با اينكه عنوان و مناط الحكم در هر دو باب يكسان و متحد است فما هو الفرق بين الحكم العقلى و الشرعى ؟\r\nجواب ما : مرحوم شيخ مىفرمايد : ما هم قبول داريم كه مناط حكم عقل و شرع متّحد است ولى در باب استصحاب دو مبنا وجود دارد :\r\n1 - مبناى حجّيت استصحاب از باب امارات ظنّيه\r\n2 - مبناى حجّيت از باب اخبار لا تنقض\r\nحال بر مبناى اوّل فرقى ميان حكم شرعى و عقلى نيست بلكه اگر علم به مناط داشته باشيم علم به بقاء حكم خواهيم داشت بدون اينكه فرق باشد ميان حكم عقل و شرع لانّ العلم بالعلة يستلزم العلم بالمعلول و اگر ظن به مناط داشته باشيم ظن به بقاء حكم خواهيم داشت باز هم بدون اينكه ميان شرعى و عقلى فرق باشد لانّ الظن بالعلة يستلزم الظن بالمعلول و لذا فرقى نيست و حكم عقل و شرع از لحاظ جريان و عدم جريان استصحاب يكسان است .\r\nولى بر مبناى دوّم ميان حكم عقلى و شرعى فرق است و آن اينكه : جريان اخبار لا تنقض تابع تحقّق موضوع و مستصحب است .\r\nامّا تحقّق عرفى نه عقلى و چون در زمان شك در بقاء حكم هم موضوع محرز است لذا استصحاب حكم جارى است ولى در قضاياى عقليّه مطلب متفاوت است چون موضوع بايد بدقت عقليه محرز باشد كه آن هم با شك در بقاء حكم محرز نيست و الّا شك در حكم نبود و لذا جاى استصحاب حكم نيست .\r\nو امّا استصحاب نفس موضوع مطلب ديگرى است .\r\nسؤال چهارم : شما گفتيد در قضاياى شرعيه چون غالبا موضوع مجمل\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nو كلى است و عند الشك در بقاء حكم هم محرز است لذا استصحاب الحكم متصور است ولى در قضاياى عقليه چون موضع كاملا مبين و مفصل است لذا استصحاب حكم جارى نيست . . . حال سؤال اينست كه اگر در موردى موضوع حكم شرعى هم مثل موضوع حكم عقلى در لسان دليل و در ظاهر خطاب مفصل و مبين بود و با جميع قيود وجوديه و عدميه اخذ شده باشد آيا عند الشك در بقاء حكم استصحاب حكم جارى مىشود يا خير ؟\r\nجواب : شيخ ره با كلمهء نعم مىفرمايند : در اين گونه از قضاياى شرعيه مثل قضاياى عقليه استصحاب جارى نيست به همان دليل كه در عقليات گفته آمد .\r\nقوله : ممّا ذكرنا :\r\nجمع‌بندى مطلب از اوّل تا به اينجا اين شد كه :\r\n1 - در احكام عقليه مستقله استصحاب حكم جارى نيست .\r\n2 - در احكام شرعيهء تابعه كه با قانون ملازمه استكشاف شده نيز استصحاب جارى نيست .\r\n3 - در احكام شرعيهء مستقله‌اى كه موضوعاتشان كاملا مبين و مفصل است استصحاب جارى نيست .\r\n4 - در احكام شرعيهء مستقله‌اى كه موضوعاتشان مجمل و كلى است كما هو الغالب استصحاب جارى مىشود .\r\n5 - در احكام عقليهء تابعه نسبت به حكم شرعى مستقل هم استصحاب جارى مىشود به همان مناط قسم رابع .\r\nحال در اين امور مذكوره لا فرق ميان احكام وجوديه و عدميّه تا به حال براى وجوديات مثال مىآورديم مثل حكم عقل به قبح تصرف در ملك غير بودن اذن مالك و حكم شرع به حرمت آن و مثل حكم عقل به حسن عدالت و حكم شرع به وجوب آن و . . . حال مثالى هم از عدميات عرضه بكنيم : به حكم عقل بر شخص ناسى و غافل نماز با سوره واجب نيست .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nو دليل مطلب اينست كه عقلا تكليف الناسى قبيح است كما اينكه تكليف ساير ذوى الاعذار العقلية كالعاجز و الجاهل القاصر و . . . قبيح است حال پس از مدتى در اثناء نماز يا پس از فراغت از نماز التفات و توجه حاصل شد و مصلى ملتفت شد كه نماز را بدون سوره خوانده الآن شك مىكند كه آيا آن عدم وجوب عقلى كه در حال نسيان بود الآن هم وجود دارد يا مرتفع شده در نتيجه شك مىكند كه نماز بدون سوره مجزى است يا خير ؟ گروهى قائل به عدم اجزاء شده‌اند بدليل اينكه مأتى به با مأمور به فرق دارد ولى گروهى مثل محقق قمى قائل به اجزاء شده‌اند و خواسته‌اند با استصحاب اين را به اثبات برسانند كه ما مىگوئيم آن عدم وجوب بر ناسى چون به حكم عقل ثابت شده احكام عقليه چه وجوديه و چه عدميه قابل استصحاب نيست اين هم مثالى از عدميات .\r\nالبته امور عدميّه در يك تقسيم دو قسم مىشوند كه ما قبل از بيان اين دو قسم عبارتى از مرحوم آشتيانى نقل مىكنيم تا ضمنا تفاوت وجوديات و عدميات روشن‌تر شود : ايشان در صفحه 19 از جزء سوّم بحر الفوائد ذيل عبارت مرحوم شيخ و امّا اذا لم يكن العدم . . . پس از دو سه سطر مىفرمايد :\r\n[ فنقول ملخص الفرق بينهما هو ان العدم يكفى فى الحكم به انتفاء احدى مقدمات الوجود حيث انّ انتفاء كل من مقدمات الوجود سبب لانتفائه حسبما هو قضية التوقف و المقدمية فيمكن على هذا ان يحكم العقل بالعدم فى مورد من جهة اطلاعه على انتفاء احدى المقدمات كعدم المانع و يكون العدم فى الواقع مستندا الى غيره كانتفاء المقتضى للوجود فيمكن ان يحكم العالم بالغيب فى مورد حكم العقل بالعدم به لكن لا من الحيث الذى حكم العقل به بل من جهة اطلاعه و وقوفه على عدم المقتضى للوجود فعلى هذا يجوزان يصير علة الحكم بالعدم متعددة بالنظر الى حاكمين و هذا بخلاف الوجود فان الحكم به لا يمكن الّا بعد الوقوف على جميع ما له دخل فيه من المقتضى و عدم المانع فاذا اطلع العقل عليه فى مورد و حكم بمقتضاه فلا يجوز ان يحكم الشارع عليه فى هذا المورد من جهة\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nاخرى و الّا لزم امّا خطأ العقل فى ادراكه او جواز اجتماع العلل المتعددة على المعلول الواحد و كلاهما باطلان . . . 
  ]\r\nبا عنايت به اين عبارت مىگوئيم : امور عدميه دو قسمند :\r\n1 - عدمياتى كه به يك قضيه عقليه مستند است مانند مثال عدم وجوب نماز با سوره بر ناسى كه مستند بود به حكم عقل به قبح تكليف ناسى و تكليفش روشن شد .\r\n2 - عدمياتى كه و لو مطابق با حكم عقل باشند و در آن مورد عقل هم حكم به عدم كند ولى اين عدم شرعى به آن عدم عقلى مستند و متكى نيست بلكه مستقلا شرع حكم به عدم كرده و مناطها نيز فرق دارد مثلا در مورد استصحاب حال عقل يا برائت اصليه عقل مىگويد صبى مكلّف نيست و حكم به عدم مىكند شرع هم مىگويد صبى مكلّف نيست ولى حكم عقل به عدم مناط عدم تميز است و لذا وقتى طفل مميز شد و قيود عوض شد جاى استصحاب عدم نيست ولى شرع مقدس به مناط عدم بلوغ مىگويد و لذا پس از مميّز شدن هم اگر شك در بقاء حكم كند موضوع همان شخص است و حالات عوض مىشود و لذا عند الشك در بقاء عدم تكليف استصحاب جارى است . اين را استصحاب حال عقل گويند يعنى استصحابى كه عقل هم مطابق شرع در آنجا حكم دارد ولى حكم عقل به مناط عدم تميز است و حكم شرع به مناط عدم بلوغ . . .\r\nقوله : و مما ذكرنا :\r\nقبل از بيان مطلب متن عبارت صاحب فصول را از بحر الفوائد آشتيانى نقل مىكنم :\r\nو اعلم انه ينقسم الاستصحاب باعتبار مورده الى استصحاب حال العقل و المراد به كل حكم ثبت بالعقل سواء كان تكليفيا كالبراءة حال الصغر و إباحة الاشياء الخالية من امارة المفسدة قبل الشرع و كتحريم التصرف فى مال\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nالغير و وجوب ردّ الوديعة اذا عرض هناك ما يحتمل زواله كالاضطرار و الخوف او كان وضعيا سواء تعلق الاستصحاب باثباته كشرطية العلم لثبوت التكليف اذا عرض ما يوجب الشك فى بقائها مطلقا او فى خصوص مورد او بنفيه كعدم الزوجية و عدم الملكية الثابتين قبل تحقق موضوعهما و تخصيص جمع من الاصوليين لهذا التقسيم اعنى استصحاب حال العقل بالمثال الاوّل اعنى البراءة الاصلية مما لا وجه له .\r\nحال با عنايت به اين عبارت مىگوئيم : اصوليين گفته‌اند : استصحاب حال عقل منحصر در استصحاب برائت اصليه و نفى تكليف است و مورد ديگر ندارد .\r\nصاحب فصول ره به اين حصر اعتراض نموده و فرموده استصحاب حال عقل منحصر به اين مورد نيست بلكه حال العقل كه استصحاب مىشود .\r\nگاهى از امور وجوديه است از قبيل قبح تصرف و . . . و گاهى از عدميات است امر عدمى هم گاهى عدم اصلى و ازلى است و گاهى عدمهاى طارى و عارضى است با اين حساب لا وجه للتخصيص المذكور .\r\nمرحوم شيخ مىفرمايند : حالات سابقه‌اى كه مستند به حكم عقل و قضيه عقليه باشد مطلقا مجراى استصحاب نيست چه حالات وجوديه باشد و چه عدميّه و دليل آن‌هم قبلا ذكر شد كه وضع قضاياى عقليه چگونه است و اينكه مىبينيد در خصوص عدم ازلى آقايان استصحاب مىكنند قبلا گفته آمد كه اينجا عدم عقلى مورد استصحاب نيست بلكه عدم شرعى مجراى استصحاب است و اينكه اسمش را استصحاب حال عقل گذاشته‌اند صرفا بدان جهت است كه ما حكمى را كه مطابق با حكم عقل باشد استصحاب نموده‌ايم نه اينكه مستند به حكم عقل باشد .\r\nو امّا مثالهاى متعددى كه در عبارت فوق از مرحوم صاحب فصول ملاحظه كرديم تمام آنها جواب دارد و وضعشان روشن است كه ما از زبان مرحوم آشتيانى جواب را نقل مىكنيم .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n[ وجه الظهور ان جميع الا مثلة التى ذكرها غير البراءة الاصلية التى عرفت حالها لا يمكن وقوع الشك فيها اصلا فان حكم العقل بقبح التصرف فى مال الغير او حسن ردّ الوديعة الكاشف عن حكم الشرع بالحرمة و الوجوب لا يمكن ان يكون على سبيل الاهمال فبالنسبة الى الخوف و الاضطرار امّا ان يكون لا به شرط او به شرط شىء و على كل تقدير لا يمكن فرض الشك فيه اصلا و كذا حكمه بشرطية العلم بالنسبة الى حالتى الاجمال و التفصيل لا يعقل فرض الشك فيه فكيف يجوز للحاكم . . . ص 22 ج 3 
  ]\r\nتقسيم سوّم : تقسيم سوّم از تقسيمات استصحاب به اعتبار دليل المستصحب يعنى دليل الحكم اينست كه دليل الحكم داراى اقسامى است :\r\n1 - گاهى دليل الحكم به صراحت دلالت مىكند بر استمرار الحكم الى الابد اين قسم جاى بحث نيست\r\n2 - و گاهى به صراحت دلالت مىكند بر اينكه فلان حكم مال همين ساعت يا روز است و دائمى نيست اينجا هم از محل نزاع خارج است انما الكلام در سه قسم بعدى است :\r\n3 - و گاهى دليل الحكم ظهور دارد در استمرار حكم فى الجملة كه خود اين دو شعبه دارد :\r\nشعبهء اوّل : اينكه دليل حكم ظهور داشته باشد در استمرار تا زمانى كه رافعى بيايد و آن را رفع كند مثلا دليل الوضوء دلالت دارد كه طهارت باطنيه داراى استعداد بقاء هست تا زمانى كه مثلا حدثى حادث شود و طهارت را رفع سازد .\r\n4 - شعبه دوّم اينكه دليل الحكم در استمرار حكم تا غايت معينى ظهور داشته باشد مثل اتموا الصيام الى الليل كه دلالت دارد بر استمرار صيام تا شب نه بيشتر .\r\n[ فرق رافع با غايت در اينست كه در رافع زمان خاص مدّ نظر نيست بلكه امر غير زمانى مطرح است مثلا حدث كه رافع طهارت مىباشد ممكن است\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nيك لحظه بعد از وضو حادث شود و يا يك ساعت و يا يك روز و يا صد سال ديگر در هر حال رافعيت دارد ولى در غايت زمان خاص مدّ نظر است مثلا وجوب تا روز جمعه ثابت است ، حرمت افطار تا شب ثابت است و . . . به عبارت ديگر : شك در غايت در جائى است كه حكم از نظر زمان ادامه پيدا كند و اين شخص نسبت به غايت زمانى شك كند ولى شك در رافع مربوط به امور غير زمانى است نظير شك در حدث - نوم و . . . 
  ]\r\n5 - و گاهى دليل الحكم اهمال و اجمال دارد و از بيان استمرار و عدم استمرار حكم ساكت است مثلا در باب معاملات شخصى كه مغبون شده شرعا خيار غبن دارد ولى از ادلّه برنمىآيد كه آيا خيار غبن فورى و آنى است كه به محض اطلاع از غبن بايد در اولين فرصت ممكن اعمال خيار كند و الّا حقى ندارد و يا اين حق استمرار دارد و متراخيا هم مىتواند اعمال خيار كند ؟ از ادلّه چيزى استفاده نمىشود و خطاب ساكت و مجمل است .\r\nحال گروهى از اصوليين مطلقا استصحاب را حجت دانسته‌اند چه در شك در رافع و چه در غايت و چه در فرض اهمال دليل و گروهى مطلقا حجت ندانسته‌اند و گروهى امثال محقّق اوّل در معارج الاصول و محقق خوانسارى در شرح دروس تفصيل داده‌اند ميان دو قسم اوّل يعنى شك در رافع و غايت با قسم سوّم كه اهمال دليل باشد به اينكه استصحاب را در قسم اخير انكار نموده و در دو قسم قبلى پذيرفته‌اند .\r\nالبته با اين تفاوت كه در شك در رافع و غايت هركدام پنج قسم متصور است كه محقق اول در همه آنها استصحاب را جارى مىداند ولى آقاى خوانسارى ره تنها در قسم اوّل از پنج قسم يعنى شك در اصل وجود رافع يا غايت استصحاب را جارى مىداند .\r\nو امّا در شك در رافعيت موجود با چهار قسم آن و نيز غائيت موجود با اقسامش جارى نمىداند در اينجا براى روشن شدن شك در اصل وجود\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nرافع و غايت با رافعيت موجود و غائيت آن چهار مثال مىزنيم و تفصيل بحث را موكول مىكنيم به تقسيم سوّم از تقسيمات استصحاب باعتبار شك كه خواهد آمد\r\nامّا مثالها : 1 - شك در اصل وجود رافع مثل اينكه يقين داريم كه شرعا حدث بول رافع وضو است ولى شك داريم كه چنين حدثى حادث شده يا نه اصل وجود آن مشكوك است .\r\n2 - شك در رافعيت موجود مثل اينكه رطوبتى به نام مذى از انسان خارج شده ولى شك داريم كه آيا اين امر موجود هم شرعا رافع وضو است يا خير ؟\r\nشك ما در رافعيت اين موجود است .\r\n3 - شك در اصل وجود غايت مثل اينكه شارع فرموده : اتموا الصيام الى الليل و ما مىدانيم كه ليل با ذهاب حمرهء مشرقيه حاصل مىشود ولى الآن در اثر ابرى بودن هوا شك داريم كه آن غايت موجود شده يا خير كه در اصل وجود شبهه داريم .\r\n4 - شك در غائيت موجود مثل اينكه در مثال قبل مردّديم كه آيا شب كه غايت حكم است به ذهاب حمرهء مشرقيه حادث مىشود يا به استتار قرص شمس ؟ حال در خارج استتار قرص شده و چيزى موجود شده ولى نمىدانيم كه آيا اين امر موجود غائيت دارد يا نه ؟\r\nمرحوم صاحب معالم و به پيروى از ايشان بعض از متاخرين مدّعى شده‌اند كه محقّق اوّل و خوانسارى جزء گروه منكرين استصحاب مطلقا هستند نه جزء مفصلين بدليل اينكه آن مواردى را كه اين دو اعتراف كردند كه دليل الحكم ظهور در استمرار داشته باشد تا حصول رافع يا غايت اصلا محلّ بحث نيست محلّ نزاع در باب استصحاب همان قسم اخير است كه دليل الحكم اهمال و اجمال داشته باشد و در اينجا هم كه اين دو محقّق بزرگوار استصحاب را انكار نمودند پس آن دو منكرند نه مفصّل .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمرحوم شيخ انصارى مىفرمايد : اگرچه مفروض كلام شيخ طوسى و سيد مرتضى و ابن زهرة و ديگران همين موردى است كه صاحب معالم بدان اشاره كرد ولى ما سه شاهد داريم كه محلّ نزاع تعميم دارد و موارد شك در رافع و غايت را هم مىگيرد و منحصر به قسم اخير كه درحقيقت از مقوله شك در مقتضى است ندارد :\r\nشاهد اوّل : تدبّر در كلمات حضرات عموميت محل نزاع را مىرساند مثلا سيد مرتضى مثال مىزند به شهرى كه در ساحل دريا بوده و الآن شك در بقاء آن داريم فرموده استصحاب جارى نيست بعضى هم گفته‌اند جارى است حال اينجا از قبيل شك در رافع است چون بلد استعداد بقاء دارد ولى نمىدانيم آيا دريا طغيان نموده و شهر را زير آب برده يا خير يا مثال مىزنند باستصحاب بقاء حيات زيد كه باز از باب شك در رافع است چون زيد قابليت دارد كه صد سال زندگى كند ولى پس از ده سال الآن شك داريم كه مريضى - تصادف و . . . او را از بين برده يا خير باز برخى استصحاب مىكند و برخى نه پس معلوم مىشود نزاع تعميم دارد .\r\nشاهد دوّم : جمع كلمات آقايان در موارد مختلف هم تعميم محل نزاع را مىرساند .\r\nشاهد سوّم : برخى از استدلالات مثبتين و منكرين هم اين معنا را مىرساند بيان ذلك :\r\nيكى از ادلّه مثبتين اينست كه : مقتضى موجود و مانع مشكوك است پس حكم مىكنيم به بقاء از اين دليل كاملا پيدا است كه كلام در شك در رافع است يا مثلا يكى از ادلّه منكرين اينست كه : اگر استصحاب حجت بود بايد بينه نافى بر مثبت مقدم مىشد و ليس فليس البته بنا بر اينكه شك در استمرار عدم از قبيل شك در رافع باشد كما ذكر فى محلّه .\r\nقوله : فما ذكره :\r\nمرحوم صاحب معالم در كتاب معالم الاصول فرمود :\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nمحقق اوّل ، ابتدا به پيروى از شيخ مفيد ره استصحاب را حجت دانسته سپس ادله‌اى آورده سپس فرموده سيد مرتضى منكر استصحاب است و بالاخره در پايان فرموده مختار من اينست كه بايد در دليل حكم بنگريم كه اگر دلالت بر استمرار حكم دارد بدان اخذ نموده و برطبق دليل حكم به بقاء مىكنيم و اگر دلالت بر استمرار ندارد بلكه مهمل است حق نداريم عند الشك به آن حكم اخذ كنيم . مرحوم صاحب معالم فرموده : اين جمله نشان مىدهد كه محقّق از سخن اوّل خود برگشته زيرا اوّل استصحاب را حجت مىدانست سپس در آخر فرموده : استصحاب چيست ما بايد تابع دليل باشيم و در دليل الحكم نظر كنيم . . .\r\nمرحوم شيخ مىفرمايد : از شواهدى كه ما براى تعميم محلّ نزاع آورديم روشن مىشود كه محقق اول از تصميم اولش برنگشته بلكه از اول تا آخر همان تفصيل را دنبال نموده كه در شك در مقتضى استصحاب جارى نيست ولى در شك در رافع يا غايت با همهء اقسامش جارى است و هو الحق و عليه اعتمادنا كما سيأتى إن شاء الله .\r\n\r\nتقسيمات استصحاب به اعتبار شك در بقاء\r\nاستصحاب به اعتبار شك در بقاء مستصحب كه ركنى از اركان آنست نيز داراى تقسيماتى است كه مرحوم شيخ اهمّ آنها يعنى سه تقسيم را ذكر مىكنند :\r\nتقسيم اوّل : گاهى شك ما در بقاء مستصحب از يك سلسله عوامل خارجيه سرچشمه مىگيرد كه از اين به شبهات موضوعيه تعبير مىشود و ويژگى آن اينست كه رفع شبهه در آن بدست شارع نيست بلكه بدست خود مكلف است و خود اين قسم داراى دو شعبه است :\r\n1 - در بعض موارد شك ما در اصل موضوع خارجى است مثلا شك مىكنيم\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nدر بقاء رطوبت اين لباس ، يا در كريت آن آب ، يا عدالت زيد ، حيات بكر و . . .\r\n2 - در بعض موارد هم در موضوع خارجى و در حكم شرعى كلى ترديدى نداريم بلكه ترديد ما در حكم جزئى و شخصى فلان موضوع خارجى است مثل اينكه شك داريم در بقاء طهارت فلان جامه يا نجاست آن يا حرمت و حليت فلان مايع خارجى و . . . از هر دو بخش به شبههء موضوعيه تعبير مىگردد .\r\nو گاهى شك ما در بقاء مستصحب از اشتباه در حكم شرعى كلى الهى سرچشمه مىگيرد و اصل حكم كلى را نمىدانيم كه از آن به شبهات حكميه تعبير مىشود كه جهت رفع شبهه بايد به شارع مراجعه نمود مثلا شك داريم كه آيا مذى هم مبطل وضو است يا خير ؟ يا مثلا آب كثيرى كه با نجس ملاقات كرده و احد اوصاف ثلاثهء آن متغير شده بود محكوم به نجاست بود حال پس از مدّتى اين تغيّر به‌خودىخود زائل گشته و الآن شك داريم كه آيا از ديدگاه شارع نجاست سابقه باقى است يا مرتفع شد و . . .\r\nپس استصحاب در يك تقسيم دو قسم شد :\r\n1 - استصحابات جارى شونده در شبهات موضوعيه چه در موضوع و يا حكم .\r\n2 - استصحابات جارى شونده در شبهات حكميّه .\r\nحال گروهى استصحاب را مطلقا جارى و سارى دانسته‌اند چه در احكام و چه موضوعات .\r\nو گروهى مطلقا انكار نموده‌اند و گروه‌هائى هم طرفدار تفصيل گرديده‌اند از قبيل اخباريين .\r\nمرحوم شيخ ره مىفرمايند : به عقيدهء ما محلّ نزاع در مباحث آتيه و در باب حجيت استصحاب تعميم داشته و هر دو بخش را شامل است يعنى استصحاب در شبههء موضوعيه هم منكر و مثبت دارد استصحاب در شبههء حكميه هم منكر و مثبت دارد و شاهد مطلب مراجعه به سخنان منكرين و مثبتين است .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nامّا منكرين : مىبينيم امثال سيّد مرتضى و ديگران استصحاب حيات زيد را عند الشك انكار مىكنند و مىگويند چنين استصحابى جارى نيست يا استصحاب بقاء شهرى كه در ساحل بحر بنا شده را انكار مىكنند درحالىكه بلا اشكال اين‌گونه از استصحابات مربوط به شبهات موضوعيه و موضوعات خارجيّه است و ربطى به احكام ندارد .\r\nو امّا مثبتين : در مقام استدلال بر حجيت استصحاب مىگويند : اگر استصحاب حجت نباشد لازم مىآيد كه نظام معاش و معاد مردم مختل شود .\r\nامّا نظام معاد كه مربوط به احكام تكليفيه است و روشن .\r\nو امّا نظام معاش براى اينكه صبح كه كارگر راهى كارخانه مىشود ، كشاورز به مزرعه مىرود ، تاجر به حجرهء تجارت مىآيد ، محصّل به سمت مدرسه روانه مىشود يا شب هنگام كه همگان به منازل خود برمىگردند همه و همه براساس استصحاب است و گرنه احدى چنين نمىكرد و در نتيجه زندگى مردم از هم مىپاشيد .\r\nحال ملاحظه مىكنيد كه مثبت به اين امور براى ارزشمندى استصحاب متوسل شده درحالىكه بلا اشكال اين امور از موضوعاتند نه احكام پس محل نزاع بودن استصحاب در احكام كه جاى بحث نيست محلّ نزاع بودن استصحاب در موضوعات هم با اين بيانات ما مدلل و مبرهن شد .\r\nدر عين حال گروه اخباريين مدّعى شده‌اند كه شبهات موضوعيه به هر دو بخشش از محل نزاع خارج و حجيت استصحاب در آنجاها جاى هيچ‌گونه ترديدى نيست و منحصرا شبهات حكميه محل نزاع است و به عقيده اخبارى در اينجا استصحاب جارى نيست و مجراى احتياط است از جمله كسانى كه به اين تفصيل تصريح نموده‌اند آقاى محدث بحرانى صاحب الحدائق است و از جمله آنان آقاى محدث استرابادى صاحب كتاب الفوائد المدنيه است كه مرحوم شيخ از اين محدث بزرگوار دو عبارت بر تأييد گفتار خويش نقل مىكنند :\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nعبارت اوّل : استرابادى در فوائد المدنيه فرموده : به عقيدهء من در ميان انواع و اقسام استصحابات دو نوع استصحاب هست كه از امور اتفاقى و اجماعى است و همگان آن دو را قبول دارند و بلكه به نظر من اين دو از ضروريات دين بشمار مىآيند كه منكر آن محكوم به كفر است و آن دو عبارتند از : 1 - استصحاب عدم نسخ : فرموده ما وقتى به صدر اسلام برمىگرديم مىبينيم از همان اول صحابه پيامبر ( ص ) و تابعين صحابه و . . . هركجا شك مىكردند كه آيا فلان حكم شرعى نسخ شده يا خير ؟ استصحاب مىكردند بقاء آن را تا هنگامى كه يقين مىكردند كه ناسخى آمده و آن حكم پيشين را نسخ مىكرد پس سيرهء اصحاب بر اين بوده و چنين استصحابى محلّ وفاق است .\r\n[ البته حق اينست كه اصل عدم نسخ اصلا استصحاب نيست و به فرمودهء مرحوم مظفر ره در اصول فقه جزء سوّم ص 57 : و لذا اجمع الفقهاء من جميع طوائف المسلمين على انّ الاصل عدم النسخ عند الشك فى النسخ و اجماعهم هذا ليس من جهة ذهابهم الى حجية الاستصحاب كما ربما يتوهمه بعضهم بل حتى من لا يذهب الى حجية الاستصحاب يقول باصالة عدم النسخ و ما ذلك الا من جهة هذا الاجماع على اشتراط العلم فى ثبوت النسخ 
  ]\r\n2 - در امور شرعيه هم [ منظور امور شرعيه جزئيه و موضوعات خارجيه است كما سيأتى 
  ] عند الشك ما استصحاب مىكنيم .\r\nمثلا اگر تا امروز يقين داشتيم كه فلان كسى مالك فلان زمين است و الآن شك داريم استصحاب مىكنيم بقاء مالكيت را و نيز بقاء زوجيت را ، بقاء عبديت را ، بقاء وضو را ، بقاء طهارت ثوب را ، بقاء نجاست ثوب را ، بقاء روز را ، بقاء شب را ، بقاء اشتغال ذمه به نماز را ، به طواف را و . . . در تمام اين موارد وقتى يقين سابق و شك لاحق داشتيم استصحاب بقاء را جارى مىكنيم تا زمانى كه يقين كنيم كه از نظر شرعى يك حجت معتبر و امارهء معتبره آمده و جلو اين استصحابات را بگيرد حال آن امارهء معتبره در موضوعات و آن سبب مزيل حالت\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nسابقه جابجا فرق دارد در بعض موارد بينه و شهادت عدلين است بر ارتفاع ملكيت - زوجيت - عبديت و . . . در بعضى موارد قول حجامتگر مسلمان است كه قولش نسبت به تطهير موضع حجامت مقبول است در بعضى موارد قول جرّاح يا آرايشگر است در بعضى موارد قول گازر است در بعضى موارد قول زوجه است در بعضى موارد قانون سوق المسلمين است و . . . ولى تا مادامىكه اين امارات نيامده استصحاب بقاء حالت سابقه جارى است .\r\nسؤال : اين مثالهايى كه محدث استرابادى آورد نوعا از قبيل شك در رافع و عموما از مقوله شبهات موضوعيه است با اين حساب شما از كجا به گردن اين محدث مىگذاريد و او را ملتزم مىكنيد به اينكه وى ما بين شبهه موضوعيه و حكميه فرق گذارده ؟ خير شايد ايشان ما بين شك در مقتضى و رافع تفصيل قائل است ؟\r\nجواب : اگر در ميان مثالهاى ايشان تنها دو مثال نبود ما اين احتمال را از شما مىپذيرفتيم ولى آن دو مثال شاهد است كه وى در شك در مقتضى و رافع هر دو استصحاب را جارى مىداند و در اين جهت تفصيل نداده و آن دو مثال يكى استصحاب بقاء ليل و ديگرى بقاء نهار است كه اين دو از قبيل شك در مقتضى هستند نه شك در رافع زيرا كه هريك از ليل و نهار داراى حدّ معينى است و تا آنجا استعداد بقاء دارد و آن حدّ كه به پايان اين استعداد هم مىرود امّا از طرف ديگر تمام مثالهاى ايشان از موضوعات است پس معلوم مىشود وى در اين وادى قلم و قدم زده و تفصيل داده ميان احكام و موضوعات .\r\nعبارت دوّم : محدث استرابادى در جاى ديگر از كتابش مىگويد : صور استصحابى كه مورد نزاع است برمىگردد به اينكه ما بگوئيم : هرگاه حكمى براى موضوعى در حالى از حالات توسط خطاب شارع ثابت شد فى المثل تنجّس براى آب كثير در حال تغيّر ثابت شد .\r\nسپس آن حالت و قيد رفت و الآن آب كثيرى است كه تغيّرش خودبخود\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nزائل شده استصحاب اينست كه حكم آن موضوع قبلى را به اين موضوع بكشانيم و سرايت دهيم اين قسم مورد اختلاف است .\r\nو لا ريب در اينكه اين مورد از شبهات حكميه است پس مفهوم كلام ايشان اينست كه در موارد شبهات موضوعيه نزاعى در كار نيست سپس فرموده به نظر ما در اين موارد مختلف فيها استصحاب جارى نيست چون موضوع عوض شده و اثبات حكم موضوعى براى موضوع ديگر كه با آن در اصل ذات و ماهيت متحد ولى در صفات و قيود مختلف باشد قياس كردن موضوعى به موضوع ديگر است و قياس باطل است .\r\nپس اخباريين محل نزاع را به شبهه حكميه منحصر نموده‌اند ولى عندنا محل نزاع تعميم داشت .\r\nتقسيم دوّم : تقسيم دوّم از تقسيمات استصحاب به اعتبار شك در بقاء اينست كه هنگامى كه انسان در زمان سابق نسبت به حكمى يا موضوعى يقين داشته در زمان لاحق نسبت به آن امر از چهار حال خارج نيست : [ البته اين حالات سابقا هم در امر چهارم از امور ششگانه مورد بحث در استصحاب به بيان ديگر و متفاوت با اين بيان ذكر شد ولى در اينجا هم از زبان شيخ ره مىشنوى 
  ] .\r\n1 - گاهى در زمان لاحق يقين به بقاء يا ارتفاع آن امر پيدا مىكند .\r\n2 - و گاهى ظن به بقاء آن پيدا مىكند [ ظن نوعى يا شخصى 
  ]\r\n3 - و گاهى ظن به ارتفاع پيدا مىكند [ نوعى يا شخصى 
  ]\r\n4 - و گاهى هم در زمان لاحق مجرّد شك در بقاء است [ شك به معناى اخص يعنى احتمال متساوى الطرفين 
  ] .\r\nحال فرض اوّل از محلّ بحث خارج است چون در آنجا يقين حجّت است چه به بقاء باشد يا به ارتفاع و حاجتى به استصحاب نيست انّما الكلام در سه فرض بعدى است كه آيا استصحاب در هر سه فرض حجّت است يا در هيچ‌كدام حجّت نيست و يا تفصيل در ميان است ؟ مرحوم شيخ ره مىفرمايد بايد\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nمطلب را روى مبانى باب استصحاب محاسبه كنيم :\r\nامّا بر مبناى حجيّت استصحاب از باب اخبار و روايات : حق اينست كه بر اين مبنا استصحاب در هر سه فرض جارى و سارى است چون موضع الاستصحاب در اخبار عدم العلم است و در تمام اين فروض عدم العلم هست چه با فرض ظن به بقاء و چه ظن به ارتفاع و چه مجرّد شك و كامل‌تر اين مبحث را در امر رابع گفته و در آينده نيز خواهيم گفت .\r\nو امّا بر مبناى حجيت استصحاب از باب امارات ظنّيه و به مناط افاده ظن به بقاء : اگر چنانچه مناط در جريان استصحاب را افادهء ظن نوعى و شأنى به بقاء بدانيم بايد بگوئيم در نوع اين فروض استصحاب جارى است مگر در فرض ظن نوعى به ارتفاع حالت سابقه و اگر مناط را افادهء ظن شخصى به بقاء بگيريم بايد گفت تنها در فرض ظن شخصى به خلاف حالت سابقه استصحاب جارى نيست چون معقول نيست در آن واحد انسان هم ظن شخصى به بقاء داشته باشد و هم به ارتفاع ولى در فرض ظن فعلى به بقاء جارى است كما اينكه در فرض شك هم جارى است چون معمولا به مجرّد توجه به يقين سابق حالت شك انسان تبديل به ظن مىشود و مناط حجيّت حاصل مىشود .\r\nتقسيم سوّم : تقسيم سوم و آخرين تقسيم از تقسيمات استصحاب به اعتبار شك در بقاء مستصحب اينست كه گاهى شك ما در بقاء مستصحب [ موضوع يا حكم 
  ] از شك در وجود مقتضى سرچشمه مىگيرد يعنى با قطع نظر از عروض موانع اساسا شك داريم كه آيا در اين شىء اقتضا و استعداد و قابليت ذاتيه از براى بقاء و ادامه وجود هست يا خير ؟ پس در بقاء مستصحب شك مىكنيم به لحاظ اينكه نمىدانيم اين مستصحب تا چه اندازه‌اى قابليت بقاء دارد ؟\r\nمثلا روز اسم است براى قطعه‌اى از زمان كه وقتى آخرين آن و لحظه سپرى شد روز تمام گرديده و جاى خويش را به شب مىدهد و بيش از آن لحظه\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمحال است كه بماند امّا الآن در اثر ابرى بودن هوا شك مىكنيم كه روز باقى است يا منقضى شد چون نمىدانيم كه بيش از اين لحظه قابليت بقاء دارد و يا به پايان خط رسيده و استعداد ماندن ندارد ؟ يا مثلا شب هم مثل روز اسم قطعه خاصى از زمان است . . .\r\nيا مثلا در لسان ادلّه آمده كه شخص مغبون حق الخيار غبن دارد ولى ادلّه خيار غبن ظهور ندارند نه در فوريت خيار غبن و نه در استمرار آن بلكه اهمال دارند و لذا قدر متيقن حمل بر صورت اوّل است كه در اولين فرصت اگر اعمال خيار كند مؤثر است امّا بيش از اين آيا خيار غبن دليل بر بقايش داريم يا خير ؟ معلوم نيست پس شك در اصل مقتضى است .\r\nو گاهى شك ما در بقاء مستصحب از جهت شك در اصل اقتضاء نيست زيرا كه اصل الاقتضاء مسلّم است و اين شىء ذاتا قابل بقاء مىباشد ولى شك ما از شك در رافع سرچشمه مىگيرد يعنى شك داريم كه آيا مانعى آمد و جلوى اقتضاى اين مقتضى را گرفت يا خير ؟ شك در رافع در يك تقسيم به پنج قسم مىشود :\r\n1 - گاهى شك ما در اصل وجود رافع است يعنى من اوّل الامر نمىدانيم كه آيا رافعى محقّق شده تا جلوى مقتضى را بگيرد يا خير فى المثل وضو كه ساختيم طهارت باطنيه حاصل گرديد آنگاه اين طهارت باطنيّه قابليت دارد كه لو لا الرافع تا صد سال هم باقى بماند ولى پس از ساعت يا ساعاتى الآن شك مىكنيم كه آيا رافعى از قبيل حدث آمد تا جلوى ادامهء وجود طهارت را بگيرد يا خير ؟ اينجا در اصل وجود رافع ترديد هست .\r\n2 - و گاهى شك ما در بقاء مستصحب بخاطر شك در رافعيت موجود است يعنى چيزى در خارج موجود شده ولى مردّد هستيم در اينكه آيا اين شىء رافع آن مستصحب هست يا خير ؟ خود شك در رافعيت موجود چهار شعبه دارد زيرا كه گاهى شك ما در رافعيّت موجود مسبب است از تردّد مستصحب ما بين\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nدو امرى كه اگر اين امر بود الآن حتما مرتفع شده و اگر آن ديگرى بود الآن حتما باقى است .\r\nمثلا در ظهر روز جمعه قطعا اشتغال ذمه به يك نمازى پيش از نماز عصر حاصل شده و بدنبال آن مكلّف نماز ظهرى هم مثلا خواند سپس شك مىكند كه آيا اين عمل وجود آن اشتغال ذمّه به صلاة را برمىدارد يا خير چون نمىداند كه مستصحب يعنى اشتغال ذمه به چيست ؟ اگر اشتغال ذمه به ظهر بوده قطعا اين موجود رافع آنست و اگر به جمعه بوده حتما رافعيت ندارد و اشتغال ذمه همچنان باقى است ولى مردّد است در بقاء اشتغال ذمه بخاطر ترديد در رافعيت موجود .\r\n3 - و گاهى شك در رافعيت موجود از جهل به صفت اين موجود سرچشمه مىگيرد يعنى چيزى موجود شده ولى نمىدانيم كه آيا اين امر معنون به عنوان رافعيت و متصف به اين صفت هست يا خير در نتيجه شك مىكنيم كه آيا آن مستصحب ما مرتفع شد يا خير فى المثل طهارت باطنيه حاصل شده و قابل بقاء هم هست ولى بدنبال آن يكى از رطوبتهاى ثلاث از ودى يا وذى يا مذى [ ودى رطوبتى است كه گاهى پس از خروج بول مشاهده مىشود و وذى رطوبتى است كه گاهى پس از خروج منى مشاهده مىشود و مذى رطوبتى است كه گاهى پس از ملاعبه خارج مىشود 
  ] مشاهده شده ولى نمىدانيم آيا اين موجود خارجى شرعا رافع و مبطل وضو هست يا خير ؟\r\n4 - و گاهى شك در رافعيت موجود از حيث اشتباه در مصداق است يعنى چيزى در خارج موجود شده ولى نمىدانيم آيا اين موجود مصداق عنوان كلّى رافع هست يا نه ولى معنا و مفهوم رافع براى ما كاملا مبين و معلوم است فى المثل مىدانيم كه بول رافع طهارت باطنيه است و مذى رافع نيست [ بر خلاف فرض قبلى 
  ] ولى الآن رطوبتى مشاهد شده كه نمىدانيم آيا بول است يا مذى مثلا در نتيجه نمىدانيم آيا آن طهارت باطنيه باقى است يا خير ؟\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n5 - و گاهى شك ما در رافعيت موجود از جهت اشتباه در مفهوم است يعنى معناى رافع براى ما روشن نيست و اين باعث شبهه در رافعيت شده است فى المثل يكى از مبطلات وضو نوم است ولى نمىدانيم آيا نوم شرعى نوم غالب بر سمع و بصر هر دو است ؟ يا نوم غالب بر بصر تنها هم كه با چرت زدن حاصل مىگردد داخل در نوم شرعى است ؟ پس مفهوم نوم اجمال دارد و در نتيجه الآن خفقه يا خفقتانى عارض شده ولى ما شك داريم كه آيا اين موجود ، طهارت باطنيه را رفع كرد يا خير چون شبهه در مفهوم است .\r\n[ اين بود اقسام خمسه شك در رافعيّت ولى نيك بايد دانست كه همين اقسام براى شك در غايت هم متصور است كه در رسائل مطرح نيست .\r\nولى ما بطور مختصر اين اقسام را با مثالهايش از شرح رسائل استاد عاليقدر آقاى اعتمادى حفظه ا . . . ج 5 ص 25 نقل مىكنيم :\r\nو كذا الغاية فقد يشك فى وجودها كدخول الليل و قد يشك فى غائية الموجود ككون خفاء الا ذان حد الترخص و قد يشك فى اندراجه فى الغاية كدخول ما بين الاستتار و ذهاب الحمرة فى الليل و قد يشك فى مصداقيته للغاية كما اذ اوجب مشى فرسخ فمضى الى موضع شك فى فرسخيّته و قد يتردد المتيقن بين ما يحصل غايته بهذا و ما لا يحصل به كما اذا خفى اذان المحلة دون البلد فشك فى ان المناط هو المحلة ليحصل به حد الترخص او البلد ليتوقف على خفاء اذانه 
  ] .\r\nحال در باب شك در مقتضى و رافع بايد گفت گروهى استصحاب را مطلقا جارى مىكنند و گروهى مطلقا انكار مىكنند و گروهى تفصيل مىدهند بين شك در مقتضى و شك در رافع كه خود اين‌ها سه گروهند :\r\nالف : بعضىها مىگويند : در شك در مقتضى استصحاب جارى نيست ولى در شك در رافع با همهء اقسامش جارى است و هذا هو قول المحقق الاول .\r\nب : گروهى مىگويند : استصحاب تنها در شك در وجود رافع\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nجارى مىشود و اما در شك در مقتضى و در شك در رافعيت موجود به همهء اقسامش جارى نيست .\r\nج : و گروهى مىگويند : استصحاب در شك در اصل وجود رافع و در شك در رافعيت موجود به خاطر اشتباه مصداق كه قسم ثالث باشد جارى مىشود ولى در شك در مقتضى و در سه قسم ديگر شك در رافعيت موجود جارى نمىشود .\r\nو بالجمله در هر سه قول گويا جريان استصحاب در شك در اصل وجود رافع مسلّم گرفته شده و لذا جماعتى مدّعى شده‌اند كه اين قسم از محلّ بحث خارج است و ساير اقسام محلّ نزاعند ولى مرحوم شيخ مىفرمايند از كلمات مثبتين و منكرين به خوبى استفاده مىشود كه اين قسم هم در محلّ نزاع داخل است كه در تقسيمات قبل هم به اين كلمات و استدلالات اشاره شد ديگر تكرار نمىكنيم اگرچه مرحوم شيخ ره تكرار كرده‌اند .\r\n\r\n[ اقوال در مسئله 
  ]\r\nقوله : هذا ما حضرنى :\r\nتا اينجا در امر سادس حدود نه تقسيم براى استصحاب ذكر كرديم و در ضمن آن به اقوال گوناگون در باب استصحاب و تفاصيل مختلف اشاره كرديم .\r\nحال مرحوم شيخ ره در مقام جمع‌بندى و نتيجه‌گيرى برآمده و مىفرمايند : در يك چشم‌انداز كلّى از مجموعهء مطالبى كه در تقسيمات گفتيم يازده نظريه در باب استصحاب استفاده مىشود كه فهرست و از بيان مىكنيم :\r\n1 - گروهى استصحاب را مطلقا [ در قبال تفاصيل بعدى 
  ] حجّت مىدانند [ طرفداران اين نظريه از متأخرين مرحوم آخوند خراسانى و مرحوم مظفّر است 
  ] .\r\n2 - گروهى استصحاب را مطلقا حجّت نمىدانند [ طرفداران اين قول در ميان متقدّمين مرحوم سيّد مرتضى و مرحوم صاحب معالم و ديگران هستند 
  ] .\r\n3 - گروهى تفصيل داده‌اند ما بين وجوديات و عدميات يعنى گفته‌اند :\r\nاستصحاب در امور عدميه جارى مىشود ولى در وجوديات جارى نمىشود\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n[ طرفداران اين قول پيروان ابو حنيفه هستند و از علماى شيعه هم شريف العلماء به پيروى از صاحب رياض تمايل به اين امر داشتند ولى شيخ ره قبلا فرمودند در ميان علماء شيعه كسى را كه قائل به اين قول باشد نمىشناسم 
  ] .\r\n4 - گروهى تفصيل داده‌اند ما بين موضوعات يا همان امور خارجيه و ما بين احكام شرعيهء كليه و جزئيه يعنى گفته‌اند : استصحاب در موضوعات جارى نيست ولى در احكام مطلقا جارى است [ اين قول به محقق خوانسارى منسوب است 
  ] .\r\n5 - گروهى تفصيل داده‌اند ما بين احكام شرعيه كليه با احكام شرعيه جزئيه و موضوعات خارجيه يعنى استصحاب را در بخش اول انكار و در دو بخش بعدى اثبات كرده‌اند .\r\n[ طرفداران اين قول جمعيت اخباريين هستند 
  ]\r\n6 - گروهى تفصيل داده‌اند ما بين احكام جزئيه از يك طرف با احكام كليه و موضوعات خارجيه يعنى استصحاب را در بخش اول جارى و در دو بخش بعدى انكار كرده‌اند [ مرحوم سيد صدر اين قوله را هم به محقق خوانسارى نسبت داده و از كلمات ايشان در حاشيهء شرح دروس استظهار كرده 
  ] .\r\n7 - گروهى تفصيل داده‌اند ميان احكام وضعيه به معناى خود اسباب و شروط و موانع [ نه سببيت و شرطيت و مانعيت و . . . كه قبلا تفسير شد 
  ] و احكام تكليفيه‌اى كه تابع احكام وضعيه هستند [ نظير حرمت استعمال كه تابع تنجّس ماء است و . . . 
  ] با احكام تكليفيهء مستقلّه و خود شرطيت و سببيت و . . .\r\nيعنى استصحاب را در دو بخش اول جارى و در دو بخش اخير انكار كرده‌اند [ طرفدار اين قول مرحوم مولى عبد الله تونى است 
  ] .\r\n8 - گروهى تفصيل داده‌اند ميان آن مستصحبى كه توسط دليل اجماع ثابت شده با آن حكمى كه توسط دليل شرعى ديگر مثل كتاب و سنت ثابت شده يعنى استصحاب را در بخش اول انكار و در بخش دوم اثبات نموده‌اند [ طرفدار اين قول امام محمد غزالى بود 
  ] .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n9 - گروهى تفصيل داده‌اند ما بين شك در مقتضى و شك در رافع يعنى گفته‌اند : استصحاب در شك در مقتضى جارى نمىشود امّا در شك در رافع به همهء پنج قسم آن جارى است . [ اين قول به محقق اول صاحب معارج نسبت داده شد 
  ] .\r\n10 - برخى همان تفصيل نهم را گفته‌اند با اين امتياز كه از اقسام شك در رافع تنها قسم اول را قبول كرده‌اند كه شك در اصل وجود رافع باشد ولى در اقسام اربعهء شك در رافعيت موجود استصحاب را منكر شده‌اند [ اين قول از كلمات محقق سبزوارى استظهار شده است 
  ] .\r\n11 - و برخى نيز همان تفصيل دهم را قائلند با اين امتياز كه از اقسام شك در رافع دو قسم را استثناء كرده‌اند يعنى استصحاب را در آن جارى دانسته‌اند كه قسم اول و قسم چهارم باشد و اما در شك در مقتضى در قسم 2 و 3 و 5 شك در رافع منكر استصحاب شده‌اند اين قول هم به محقق خوانسارى نسبت داده شده است :\r\nقوله و : الاقوى :\r\n\r\n( عقيدهء شيخ انصارى در استصحاب )\r\nمرحوم شيخ ره مىفرمايند : به عقيدهء من قول نهم قوىترين نظريه در باب حجيت استصحاب است و من اين قول را اختيار مىكنم كه تفصيل مىداد ما بين شك در مقتضى و شك در رافع و مىگفت استصحاب در شك در مقتضى حجت نيست ولى در شك در رافع به همهء اقسامش حجت است اين مدعاى مرحوم شيخ ره است .\r\nولى قبل از اثبات اين مدعا و اقامه دليل برآن زبان حالشان اينست كه اين تنها من نيستم كه قائل به اين تفصيل هستم قبل از من نيز كسانى طرفدار اين تفصيل بوده‌اند . از جملهء اين‌ها مرحوم محقق اوّل در معارج الاصول است :\r\nايشان فرموده‌اند هرگاه حكمى در يك زمانى ثابت شد سپس زمان\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nديگرى آمده و ما الآن شك داريم در بقاء آن حكم و هيچ دليل معتبرى بر انتفاء آن حكم سابق قائم نشده در چنين موردى آيا مىتوان حكم نمود به بقاء همان حكم سابق مادامىكه دليل نيامده [ يعنى استصحاب كرد 
  ] يا اينكه حكم نمودن در زمان ثانى هم مثل زمان اول نيازمند دليل است و حق نداريم استصحاب كنيم ؟\r\nشيخ مفيد فرموده : آرى استصحاب جارى است و مختار من [ محقق ره 
  ] نيز همين است ولى سيد مرتضى منكر شده و فرموده استصحاب جارى نيست .\r\nسپس مرحوم محقّق مثالى آورده از باب تيمم و آن اينكه : شخصى فاقد ماء بود و روى اضطرار با تيمم وارد نماز شد در اينجا حالاتى ممكن است براى وى پيدا شود :\r\n1 - ممكن است تا آخر هم به آب دسترسى پيدا نكند در اينجا بلا اشكال نمازش صحيح است .\r\n2 - ممكن است در اثناء دسترسى به آب پيدا بكند و امكان تجديد وضو هم برايش باشد در اينجا بلا اشكال بايد وضو ساخته و باقيماندهء عمل را ادامه دهد .\r\n3 - و ممكن است در وسط نماز يك لحظه آب پيدا شد و بلافاصله ظرف آب به زمين ريخت حال اين شخص يك لحظه واجد ماء شد آيا جواز مضى بر صلاة با حال تيمم كه قبل از وجدان ماء بود الآن هم ادامه دارد يا خير ؟ يعنى استصحاب مىشود يا نه ؟ اينجا مورد بحث است .\r\nسپس محقق اوّل براى اثبات حجيت استصحاب ادله‌اى آورده ، يكى از آن ادلّه اينست كه : مقتضى براى حكم اول موجود است و مانع هم مشكوك است فيؤثر المقتضى اثره و يحكم ببقائه سپس ادلّه سيد مرتضى ره را نقل و نقد كرده در پايان چنين فرموده :\r\nمختار ما اينست كه بايد در دليل الحكم دقت شود يعنى همان دليلى كه در آن اول حكم را ثابت كرد بايد مورد دقت قرار گيرد اگر چنانچه آن دليل ظهور در استمرار دارد و دلالت مىكند بر ثبوت الحكم مطلقا بدون تقييد به زمان خاصى .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nدر اينجا بايد برطبق ظاهر دليل فتوا داده و حكم كنيم به بقاء ما كان و الّا فلا .\r\nسپس مثال زده به باب عقد نكاح كه وقتى با همهء شرائط منعقد شد سبب زوجيّت شده و بدنبال آن آثار زوجيت كه عبارت باشد از استمتاعات مترتب مىشود و اين حكم هم مطلق است يعنى مقيد به زمان خاصى نيست بلكه قابليت دارد تا صد سال بماند مگر مزيل و رافعى از قبيل طلاق - موت - ارتداد و . . .\r\nحاصل شود پس مقتضى از براى بقاء موجود است آنگاه در زمان لاحق .\r\nگاهى يقين به ارتفاع پيدا مىكنيم و آن در فرضى است كه صيغهء معتبر طلاق با همهء شرائط انشاء شود .\r\nو گاهى شك در بقاء پيدا مىكنيم بخاطر شك در اصل وجود رافع كه آيا صيغهء طلاقى موجود شده يا خير .\r\nو گاهى شك در رافعيت موجود است [ مثال محقّق از همين قبيل است 
  ] مثلا زوجى به زوجه‌اش گفته : انت خليّة ، انت برّية و . . . ولى نمىدانيم اين‌ها رافع زوجيّت و حليت و طى هستند يا خير ؟ حكم مىكنيم به بقاء حليت وطى از باب عمل به مقتضى [ اين همان استصحاب است كه محقق در شك در رافع جارى كرده .\r\nسپس دفع اشكالى كرده به اينكه : اگر كسى بگويد مقتضى حليت وطى در مثال مذكور عقد نكاح بود كه الآن بقاء آن ثابت نيست بلكه معلوم العدم است چون الفاظى بود كه صدر ثم انعدم .\r\nما در جواب مىگوئيم : لازم نيست عقد نكاح دوام داشته باشد تا حليت و طى دائمى باشد بلكه حليت و طى دائما بر اصل وجود مقتضى مترتب است يعنى اين مقتضى بگونه‌اى است كه اگر واقع شد حتما مقتضا و اثرش دائمى است و لو خود آن آنى باشد .\r\nسپس فرموده : سيد مرتضى كه منكر استصحاب است و مىگويد\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nاستصحاب كردن يعنى عمل به غير دليل منظورش چيست ؟ اگر منظورش همين موردى است كه ما گفتيم كه دليل ظهور در استمرار دارد و مقتضى موجود است و تنها شك ما در رافع است كه چنين موردى عمل به غير دليل نيست و اعتراض ايشان وارد نيست ولى اگر منظورشان غير اين مورد يعنى باب شك در مقتضى است ما هم با سيد هم‌صدا شده و مىگوئيم : استصحاب در اينجاها جارى نيست پس محقق اول هم با شيخ اعظم ره موافق است .\r\nو باز از جمله كسانى كه قبل از شيخ ره همين تفصيل را پذيرفته مرحوم صاحب معالم است كه ايشان در كتاب معالم محقق را جزء منكرين حجيت استصحاب شمردند به اين دليل كه موردى را كه محقق پذيرفته و استصحاب جارى كرده يعنى همان مورد شك در رافع جاى بحث نيست بلكه آنجا را همگان قبول دارند پس صاحب معالم هم قبول دارد انّما الكلام در باب شك در مقتضى است و محقق در اينجا استصحابى نيست كما اينكه خود صاحب معالم استصحابى نيست پس صاحب معالم هم تفصيل ما را عملا پذيرفته است .\r\n\r\n[ استقراء 
  ]\r\nقوله : لنا على ذلك :\r\nمدعاى ما روشن شد و امّا دلائل اين مدّعا :\r\nمرحوم شيخ براى اثبات اين مدّعا به سه دليل تمسك مىكنند :\r\nدليل اوّل : اجماعاتى است كه از سوى جماعتى از فقهاء بزرگ شيعه بر حجيت استصحاب ادّعا شده كه به عنوان نمونه سه ادّعانامه را نقل مىكنيم :\r\n1 - ادّعاى صاحب مبادى : استصحاب مطلقا [ چه در شك در رافع و چه مقتضى 
  ] حجّت است بدليل اينكه فقهاء اسلام اجماع دارند بر اينكه هرگاه حكمى ثابت شود سپس شك كنيم در اينكه آيا مزيل و رافعى عارض شده و جلوى آن حكم را گرفته يا خير حتما بايد برطبق حالت سابقه حكم كنيم و بگوئيم ان‌شاءالله آن حكم قبلى باقى است مادامىكه رافع نيامده حال اگر استصحاب نزد فقهاء حجّت نبود لازمه‌اش اين بود كه چنين فتوائى ترجيح\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nيكى از دو طرف ممكن [ طرف بقاء 
  ] ترجيح بلا مرجح بود و هو محال و باطل پس استصحاب حتما حجت است .\r\nمرحوم شيخ مىفرمايد : البته مدّعاى صاحب المبادى حجيت مطلق استصحاب است ولى اين بيان اخص از مدعا است و تنها باب شك در رافع را مىگيرد منتها ايشان را از راه ملازمه و تنقيح مناط خواسته تكليف باب شك در مقتضى را نيز روشن شد به اينكه مناط حجيت استصحاب در باب شك در رافع همانا ارزشمندى حالت سابقه است و همين مناط در شك در مقتضى هم هست پس بايد آنجا هم استصحاب حجت باشد .\r\nولى به عقيدهء ما چنين ملازمه‌اى نيست و تفصيلا خواهد آمد كه ممكن است استصحاب در شك در رافع حجت باشد ولى در شك در مقتضى نباشد .\r\n2 - ادعاى صاحب النهاية : همهء فقهاء با همه اختلاف نظر و فتوا كه دارند در اين مسئله متفق هستند بر اينكه هرگاه در زمان سابق نسبت به حصول چيزى يقين كرديم و در زمان لاحق شك كرديم كه آيا مزيلى آمده و آن چيز را برداشته يا خير ؟ برطبق متيقن سابق عمل مىكنيم و اين همان استصحاب است پس به عقيدهء ايشان هم جريان استصحاب در باب شك در رافع اجماعى است و جاى بحث است .\r\n3 - ادعاى صاحب معالم و فاضل جواد : اين دو بزرگوار سخن اخير محقق اول را كه ديده‌اند هر دو حكم كرده‌اند به اينكه : محقق از رأى اوّلش عدول كرده و منكر استصحاب شده حال اين سخن شهادتى است بر اينكه باب شك در رافع محل بحث نيست و بالاجماع استصحاب در آنجا جارى است .\r\nالبته مرحوم شيخ به اين شهادت اعتراض دارند و مىفرمايند در باب شك در رافع هم كسانى منكر استصحابند و آن هم محل نزاع است مثلا غزالى در اين باب استصحاب را انكار كرده و مثال زده به باب طهارت كه مثل نكاح قابل بقاء است و مقتضى موجود است سپس بول يا غائطى از غير مجراى طبيعى\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nخودش يعنى از راه منفذى كه در بدن او ايجاد كرده‌اند خارج مىشود حال آيا اين بول هم مبطل وضو و رافع آنست يا خير ؟ غزالى گفته اينجا جاى استصحاب بقاء طهارت نيست با اينكه مورد از موارد شك در رافع است پس اين شهادت قدرى مبتلا به اشكال شد البته مىتوان جواب داد كه مخالفت غزالى كه از علماء عامه مىباشد مضر نيست و به‌هرحال اين اجماعات منقول به خبر واحد و لو مستفيض باشد به عقيدهء خود مرحوم شيخ ره ارزشى ندارد و استقلالا دليل نيست .\r\nدليل دوّم يا استقراء : دومين دليل شيخ برآن تفصيل استقراء است كه از يك صغرى و يك كبرى تشكيل شده است امّا صغرى : هنگامى كه ما ابواب مختلفهء فقهى از كتاب طهارت تا ديات را بررسى مىكنيم به اين نتيجه مىرسيم كه در كليهء موارد شك در رافع شرع مقدس حكم نموده به بقاء ما كان و حتى يك مورد هم خلاف اين را مشاهده نكرديم مگر در مواردى كه يك امارهء ظنيه معتبر بر خلاف حالت سابقه قائم شود كه در آنجا اماره مقدم است از باب تقديم دليل بر اصل كه مرحوم شيخ براى اين جهت سه مثال مىآورند :\r\nالف : شخصى بول كرده سپس بدون استبراء از بول موضع را تطهير كرده و برحسب ظاهر ، لباس و بدن او پاك شده ولى پس از مدتى رطوبتى از او خارج مىشود و شك مىكند كه بول است تا موجب نجاست بدن و لباس شود يا رطوبت ديگرى است ؟ در اينجا با اينكه حالت سابقهء طهارت است ولى استصحاب نكرده و حكم به بقاء ما كان ننموده‌اند و اين نه به خاطر عدم حجيت استصحاب است زيرا كه اگر هم استصحاب مورد نزاع باشد ولى حجيت قاعدهء طهارت كه جاى بحث نيست مع‌ذلك در اينجا از آن قاعده هم استفاده شده .\r\nعلت مطلب آنست كه : اينجا امارهء ظنيه در كار است و آن غلبه است كه غالبا در خارج پس از بول مقدارى از ذرات و اجزاء آن در مخرج مىماند\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nو اگر استبراء نشود بعدا خودبخود خارج مىشود و اين غلبه موجب ظن به بوليت است و آقايان ظاهر حال را كه ظن‌آور است بر اصل مقدم داشته‌اند .\r\nب : در رابطه با غسالهء حمام جماعتى حكم به نجاست كرده‌اند و به استصحاب طهارت و قاعده طهارت اعتنا نكرده‌اند باز از باب تقديم ظاهر حال بر اصل كه غالبا بدنها نجس است و اين سبب ظن به نجاست غساله مىشود و جاى اصل نيست .\r\nج : اگر مسلمانى نماز ميت خواند و من شك كردم صحيح خواند تا اشتغال ذمه از من برداشته شود يا خير تا بماند باز گفته‌اند جاى استصحاب نيست از باب تقديم ظاهر بر اصل كه ظاهر حال مسلمان نشانگر صحت عمل او است و جاى استصحاب نيست .\r\nو امّا كبراى كلى : چنين استقراء كاملى مفيد يقين است و حجيت دارد و بلكه اگر استقراء در باب بينه در موضوعات مفيد يقين باشد . پس در ما نحن فيه بطريق اولى مفيد قطع است چون در باب بينه ماده نقض دارد و آن نقض به باب شهادت بر زنا است كه بايد چهار شاهد عادل شهادت دهند و دو شاهد كافى نيست مع‌ذلك آنجا استقراء را مفيد قطع دانسته‌اند پس در ما نحن فيه كه يك ماده نقض هم ندارد بطريق اولى استقراء يقين‌آور است .\r\n\r\nدليل سوّم : يا ( اخبار استصحاب )\r\nمهم‌ترين دليل مرحوم شيخ براى حجيت استصحاب در شك رافع اخبار و روايات است ، اين احاديث كه مستفيضه هم هستند يعنى تعدادشان از سه حديث متجاوز ولى به حدّ تواتر نرسيده‌اند به دو بخش تقسيم مىشود :\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n1 - اخبار عامه .\r\n2 - اخبار خاصه .\r\nامّا اخبار عامّه :\r\n\r\n[ روايت اوّل يا صحيحه اولاى زراره : 
  ]\r\nزراره از امام مىپرسد : يا ابن رسول الله شخصى وضو ساخته و آمادهء نماز شده ولى قبل از نماز لشكر خواب بر او هجوم برده و يك يا دو چرت زده آيا اين امر سبب مىشود كه وضوى آن شخص باطل گرديده و دوباره بايد وضو بگيرد يا خير ؟\r\nامام ( ع ) در جواب مىفرمايند : اى زرارة گاهى چشم مىخوابد [ خواب چشم به چرت زدن حاصل مىشود و چشم اولين قوهء حسيّه‌اى است كه مىخوابد 
  ] ولى گوش و قلب انسان بيدار است [ به گونه‌اى كه صداها را مىفهمد و مطالب علمى را درك مىكند 
  ] هنگامى كه چشم و گوش هر دو خوابيدند آنگاه است بر شخص متوضى تجديد وضو لازم مىگردد .\r\nزراره مىپرسد : يا ابن رسول الله آيا اگر در اطراف اين شخص چيزى حركت داده شود و جابجا گردد و او ملتفت نشود همين اندازه اماره و نشانهء نوم شرعى است و بايد دوباره وضو بگيرد ؟ امام در جواب مىفرمايند : خير اين چيزها شرعا اماره نيست بلكه بايد يقين كند كه خوابيده تا وضو واجب شود بايد يك نشانه آشكارى در اختيارش باشد تا وضو واجب شود بعد حضرت فرمود : و الّا فانه على يقين من وضوئه و لا ينقض اليقين ابدا بالشك و لكن ينقضه بيقين آخر كه محل استشهاد همين فقرهء اخير است كه خواهد آمد .\r\nحال در رابطه با اين حديث يك بحث سندى و دو بحث دلالى داريم :\r\nامّا بحث سندى : اين روايت مضمره است يعنى راوى آن مروى عنه و مسئول را با اسم ظاهر تعيين نموده بلكه به صورت ضمير آورده [ قلت له 
  ] بر اين اساس در اين روايت دو احتمال متصور است :\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n1 - شايد مسئول شخصى غير از امام و حتى يك فرد عادى بوده كه قول او حجت نيست نه امام ( ع ) تا قول معصوم حجت شود .\r\n2 - و شايد مروى عنه شخص امام ( ع ) باشد كه سخن او در حق همگان حجّت است و اذا جاء الاحتمال بطل الاستدلال پس اين روايت نقص سندى دارد و قابل استناد و اعتماد نيست .\r\nمرحوم شيخ انصارى ره در يك جملهء كوتاه مىفرمايند : و لا يضرها الاضمار يعنى مضمره بودن در اين مورد به جائى ضرر نمىزند .\r\nاوّلا بخاطر جلالت شأن راوى يعنى شخصيت عظيم المنزلة و رفيع المقامى مثل زراره كه پس از امام ( ع ) افقه فقهاء مكتب امام باقر و صادق ( ع ) مىباشد با آن‌همه عظمت علمى و درخشندگى فقهى و حديثى هرگز چنين مطلبى را از غير امام ( ع ) نمىپرسد پس خود اين قرينه است كه مروى عنه امام ( ع ) بوده [ اين جواب مخصوص به زراره و امثال او است و كليت ندارد و باصطلاح مضمره‌هايى كه مضمر آنها امثال زراره باشند اضمار در آنها ضرر ندارد 
  ] .\r\nو ثانيا احتمال قوى مىدهيم كه اين اضمارها بخاطر تقطيع پيدا شده و از اوّل نبوده بيان ذلك : زراره و امثال او كارشان اين بود كه از صبح تا غروب مثلا به منزل امام ( ع ) مىآمدند و روايات صادره را ثبت و ضبط مىنمودند آنگاه اوّل صبح مثلا شخصى به محضر امام ( ع ) مىرسيد و مسأله‌اى را سؤال مىنمود امام ( ع ) هم جوابى مىدادند آقاى زرارة بن اعين در دفتر حديثش مىنوشت :\r\nسئل عن الباقر ( ع ) يا عن الصادق ( ع ) عن الزكاة فى الغنم السائمة فقال ( ع ) :\r\nفى سائمة الغنم زكات مثلا\r\nسپس نفر بعدى مىآمد سؤال ديگرى مىكرد و امام ( ع ) جوابى مىدادند زراره در دفترش مىنوشت و قيل له ( ع ) يا قلت له ( ع ) يا سئل ( ع ) يا عنه ( ع ) و . . . كه ضمير به صدر صفحه يعنى امام باقر مثلا عود مىكند ولى اسم ظاهر نياورده بعدها كه اين احاديث قطعه‌قطعه شده و هركدام در بابى تنظيم\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nو نوشته شده ما الآن كه كتاب وسائل الشيعة را مثلا باز مىكنيم مستقيما با اين مضمره روبرو مىشويم كه قال زراره : قلت له و متحير مىشويم كه مرجع ضمير كيست ولى اگر دفتر حديث زراره در اختيار ما بود به راحتى مىتوانستيم بفهميم كه منظور امام باقر مثلا كى مىباشد كه فرضا در مجلس دهم اين احاديث از حضرتش صادر شده [ طبق اين بيان كليه مضمره‌هاى شاغلين به كتابت و جمع‌آورى احاديث از قبيل زراره و غيره ارزشمند مىشود 
  ] .\r\nو امّا دو بحث دلالى :\r\nبحث اوّل :\r\nجملهء و الّا فانه . . . يك جملهء شرطيه است كه در اصل بوده [ و ان لا 
  ] آنگاه ان از ادوات شرط است و لاء نافيه اشاره به فعل شرط است كه به قرينهء ما قبل معلوم مىگردد چون قبلش فرمود : حتى يستيقن انه قد نام حال مراد از لا يعنى لا يستيقن انه قد نام و امّا جزاء اين شرط چيست ؟ سه احتمال مطرح است :\r\n[ البته احتمال چهارمى هم وجود دارد كه از زبان مرحوم مظفر در جلد چهارم شرح اصول فقه آورده‌ام فراجع 
  ] .\r\nاحتمال اوّل : جزاء محذوف است و جمله فانه على يقين من وضوئه « صغرى » و لا ينقض اليقين ابدا بالشك « كبرى » اين مجموعه صغرى و كبرى علت آن جزاء است كه قائم مقام جزاء شده و در اصل چنين بوده و ان لم يستيقن انه قد نام فلا يجب عليه الوضوء لانّه كان على يقين من وضوئه فشك و لا ينقض . . . يعنى اگر يقين به نوم ندارد پس وضو بر او واجب نيست به علت اينكه چيزى نيامده كه وضو را درهم بشكند تنها شك آمده كه آن هم عند جميع العقلاء قابل نيست تا يقين را خورد كند و بر زمين بكوبد خردمندان جهان هرگز به اين شك اعتنا نمىكنند .\r\nسؤال : آيا حذف جزاء و قيام علت مقام آن در قرآن و كلام عرب نمونه‌اى دارد تا قابل قبول باشد ؟\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nجواب : آرى نمونه‌هايش در قرآن و غير آن از حدّ و حصر بيرون است ما براى نمونه از قرآن به هفت آيه اشاره مىكنيم كه در همهء آنها جزاء شرط حذف شده و علت جزاء جاى جزاء را گرفته :\r\n1 - و ان تجهر بالقول [ فتتعب نفسك مثلا 
  ] فانه يعلم السر و اخفى\r\n2 - و ان تكفروا [ فلن يضرّوا الله شيئا مثلا 
  ] فانّ الله غنى عنكم\r\n3 - و من كفر [ فلن يضر اللّه مثلا 
  ] فان ربى غنى كريم\r\n4 - و من كفر [ فلن يضر الله مثلا 
  ] فان الله غنى عن العالمين\r\n5 - و ان يكفر بها هؤلاء [ فلا تعطل مثلا 
  ] فقد و كلنا قوما ليسوا بها بكافرين\r\n6 - و ان يسرق [ فلا تعجب مثلا 
  ] فقد سرق اخ له من قبل\r\n7 - و ان يكذبوك [ فلا تحزن مثلا 
  ] فقد كذبت رسل من قبلك\r\nحال مرحوم شيخ همين احتمال را تقويت نموده و براساس آن استدلال خواهند كرد كما سيأتى .\r\nولى اشكال اين احتمال آنست كه تقدير گرفتن جزاء بر خلاف اصل است لان الاصل عدم التقدير و مادامىكه بتوان بدون نياز به تقدير مطلب را تمام كرد به بيان شرح اصول فقه حاجتى به تقدير نمىافتد .\r\nاحتمال دوّم : جزاء شرط خود همين جمله فانه على يقين الى آخره باشد نه يك امر مقدّر منتها . ظاهر اين جمله اخبار از يك واقعيت خارجى است و شأن امام بما هو امام بيان احكام شرعيه و تبيين قوانين است و لذا ناچاريم اين جملهء خبريه را به تأويل انشاء ببريم و بگوئيم منظور اينست كه : فيجب عليه البقاء على يقينه يا بگوئيم : فليدم على وضوئه يا بگوئيم : فليكن على يقينه السابق غير ناقض له بالشك يا بگوييم : فليبق على يقين من وضوئه [ ما شئت فعبّر فانّ العبارات شتّى و جمال المطلب واحد 
  ] نتيجه اين احتمال هم خواهد آمد .\r\nاحتمال سوّم : ان ، حرف شرط و لاء نافيه اشاره به فعل شرط و جمله و لا ينقض اليقين ابدا بالشك جزاء شرط و امّا جملهء فانّه على يقين من\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nوضوئه كه در وسط شرط و جزاء ذكر شده از باب توطئه و تمهيد است يعنى مقدمه‌چينى كردنى است براى بيان جزاء تا بدين‌وسيله جزاء بعدى اوقع فى النفس باشد .\r\n[ نظير اينكه شما به دوستى سفارش مىكنيد : امروز زيد به منزل شما خواهد آمد اگر آمد بدان كه فردى عالم و متقى و مجاهد و . . . است پس بايد اكرامش كنى كه آوردن جمله بدان كه . . . توطئه‌اى براى تبيين جزاء است 
  ] در ما نحن فيه هم منظور اينست كه اگر يقين به نوم ندارد بلكه مجرّد شك است پس يقين قبلى را درهم نشكند منتها قبل از اين جزاء فرموده : فانه على يقين يعنى اين شخص بر همان يقين سابق باقى است و چيزى نيامده كه يقين را نقض كند تنها شكى حاصل آمده كه آن هم لدى العقلاء ناقضيت ندارد پس نبايد يقين را نقض كرد ، اين احتمال هم شواهد فراوانى در كلام عرب و غيره دارد كه نيازى به ذكر نيست و نتيجه اين احتمال نيز خواهد آمد .\r\nو امّا بحث دوّم : در اينكه الف و لام در اليقين كداميك از انواع الف و لام است ؟ سه احتمال متصور است .\r\n1 - الف و لام عهد ذكرى باشد يعنى اشاره باشد به همان يقين معهود يعنى يقينى كه در صغرى ذكر شد كه يقين بخصوص وضو باشد يعنى خصوص يقين به وضو را با شك نقض نكنيد .\r\n2 - الف و لام جنس و ماهيت باشد يعنى جنس اليقين و ماهيت آن و مطلق اليقين اين ويژگى را دارد كه با شك قابل نقض نيست خواه اين جنس و طبيعت در ضمن وضو محقق شود يعنى يقين به وضو داشته باشيم كه مورد حديث است و يا در ضمن امر ديگرى مصداق پيدا كند .\r\n3 - الف و لام براى استغراق و عموميت باشد يعنى همهء يقينها را با شك نقض نكنيد كه مفهوم كلام آنست كه پس بعض يقينها با شك قابل نقض هست ولى همهء آنها چنين قابليّتى ندارند حال هركدام از اين سه محتمل است و\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nبراى هريك شواهدى وجود دارد و ما بايد ثابت كنيم كه مراد جنس اليقين است تا از اين حديث نتيجه بگيريم و الّا مشكل خواهد بود .\r\nامّا احتمال اوّل : قرينه‌اش قيد من وضوئه است كه در صغراى كلام آمده كه فرموده : فانه على يقين من وضوئه بعد هم كه بلافاصله مىفرمايد و لا ينقض اليقين ما احتمال قوى مىدهيم كه مراد همان يقين به وضو باشد نه جنس اليقين ، لانّ الكلام الواحد يفسر بعضه بعضا .\r\nنتيجه اين احتمال : پس اين حديث فقط به درد باب وضو مىخورد و در آنجا يك قاعدهء كليه به ما عطا مىكند كه يقين به وضو را با شك نقض نكنيد و امّا براى ساير ابواب قابل استدلال نيست و بلكه بقول مرحوم آشتيانى در بحر الفوائد حتى در باب وضو هم مفيد كليت نيست و تنها شخص وضوى مورد سؤال را شامل است [ كه در شرح اصول اين را بيان كرده‌ام 
  ] درحالىكه هدف ما استدلال به اين حديث براى مطلق شك در رافع است چه در وضو و چه در ابواب ديگر از قبيل بقاء زوجيت - ملكيت و . . .\r\nو امّا احتمال دوّم : قرائن فراوانى دارد :\r\n1 - تبادر : متبادر به ذهن از اين‌گونه تعبيرات اينست كه خصوص باب وضو موضوعيتى ندارد بلكه از باب اينكه مبتلا به سائل بوده آمده و معمولا هم صغراى كلام بطور طبيعى از كبرى كوچكتر است فى المثل از جملهء زيد عالم و العالم يجب اكرامه چه مىفهميد ؟ از جمله زيد خياط و الخياط كذا و كذا چه مىفهميد ؟ و . . . آيا غير از كليت و تعميم چيزى به ذهنتان مىآيد ؟\r\n2 - مقدمه : ما دو قسم علت داريم ، الف : ارتكاز عقلاء ، ب : تعبدى و اصل در عليت همان ارتكازى بودن است چون علت بايد امرى باشد عقل‌پسند و عقلاء فهم آنگاه اگر الف و لام عهد باشد اين علت ، علت تعبدى خواهد بود و معنايش اينست كه خصوص يقين به وضو را نبايد با شك نقض كرد و اين باب موضوعيت دارد ولى آن خصوصيت چيست ؟ ما نمىدانيم\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nامّا اگر جنس باشد علّت ارتكازى مىشود و معنايش اينست كه خود شما با عقلتان مىفهميد كه شك بما هو شك نمىتواند ناقض بما هو يقين باشد و لا ريب در اينكه حمل علت بر ارتكازى بودن اولويت دارد چون مطابق اصل است .\r\n3 - قرينه مقابله : بلا شك مراد از كلمهء الشك در و لا ينقض . . . جنس و مطلق شك است چه شك در وضو يا امر ديگر آنگاه به قرينهء مقابله كه اليقين را با الشك مقابل قرار داده ما مىفهميم كه مراد جنس اليقين است .\r\n4 - اخبار بعدى هم كه قيد خاصى ندارد و بقول مطلق فرموده : اليقين لا ينقض بالشك و . . . قرينه مىشود كه مراد از اليقين در اين حديث جنس اليقين باشد به قرينهء وحدت سياق و ما به بركت اين قرائن اين احتمال را تقويت نموده و بدان استدلال مىكنيم و امّا قبل از بررسى .\r\nاحتمال سوم يعنى استغراقى بودن الف و لام ، لازم است نتايج سه احتمال جمله شرطيه را بيان كنيم :\r\nنتيجهء احتمال اوّل كه مرحوم شيخ انتخاب كرد و جمله فانه . . . را علت جزاء گرفت و الف و لام را هم براى جنس روشن است كه اين حديث دليليت دارد براى حجيت استصحاب در شك در رافع مطلقا .\r\nنتيجهء احتمال دوّم كه جزاء خود فانه . . . باشد منتها مؤوّل به انشاء باشد بقول مرحوم آشتيانى :\r\nما رامه المتوهم من التوهم المذكور من الحكم بسقوط الاستدلال بالرواية لاعتبار الاستصحاب كلية مما لا دلالة للرواية عليه من الجهة المذكورة اللهمّ الّا ان يقال انّ جعل العلة نفس الجزاء يوجب ظهور اللّام فى العهد بخلاف ما اذا جعلت قائمة مقامه .\r\nنتيجه احتمال سوّم اينست كه : دلالت بر جنس على هذا اوهن است زيرا كه وقتى متكلم قبل از آوردن جزاء توطئه مىكند و مقدمه‌چينى مىكند\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nمعمولا جزاء بعدى در اطراف همان مقدمه‌چينى دور مىزند و كليت ندارد كه قابل استدلال باشد و اين با عهدى بودن الف و لام بيشتر سازگار است تا با جنس بودن .\r\nقوله : و ربّما يورد :\r\nمستشكل مىگويد : شما نمىتوانيد از كلمهء اليقين عموميت و كليّت و مطلق اليقين را اراده كنيد زيرا كه طبق قواعد ادبيات عرب هرگاه كلامى فى حد نفسه مفيد عموميت و كليت باشد سپس حرف نفى و سلب بر سر آن داخل شود به معناى نفى عموم و سلب كليّت است نه عموميت و كليّت سلب و نفى .\r\nو لا ريب در اينكه سلب عموم نتيجه مىدهد اثبات جزئى و سلب جزئى را فى المثل اگر بگوئيم لم آخذ كل الدراهم معناى كل الدراهم عموميت است يعنى كليهء درهمها ولى حرف سلب كه آمد معنايش اين مىشود كه همهء دراهم را اخذ نكردم و اين مفهومش آنست كه يعنى بعضى از دراهم را اخذ كردم ولى بعض ديگر را اخذ نكردم .\r\nآنگاه در ما نحن فيه هم اگر مراد از اليقين كليت و جنس باشد يعنى همهء يقينها يا هر يقينى بعد كه حرف سلب آمد مستقيما نفى عموميت مىكند و معناى لا ينقض . . . اينست كه همهء يقينها با شك نقض نمىشود و نتيجه نفى عموم اثبات سلب جزئى است يعنى بلكه بعض يقينها هستند كه با شك نقض نمىشوند ولى بعض ديگر قابل نقض هستند و وقتى معناى حديث سلب جزئى شد ديگر به درد مدعاى شما نمىخورد چون مدعاى شما اينست كه به حكم اين حديث استصحاب مطلقا حجت است و همه جا يقينى را با شك نتوان نقض كرد نه بعض جاها و لذا ارادهء عموميت و جنس از اليقين مبتلا به اشكال است پس ناچاريم عهديت را اراده كنيم و از خير و بركت اين حديث بگذريم .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nمرحوم شيخ جواب مىدهند به اينكه : گاهى عموميّت در حيّز و دنبالهء نفى است يعنى با قطع نظر از حرف نفى كلام مفيد عموم است و حرف نفى بر سر آن داخل شد نظير مثال لم آخذ كل الدراهم در اين‌گونه موارد حق با شما است كه حرف سلب در مقام سلب عموميت است .\r\nو لا ريب در اينكه سلب العموم نتيجه‌اش سالبهء جزئيه است نه كليّه ولى گاهى عموميّت به ملاحظه خود نفى و مستفاد از حرف نفى است يعنى با قطع نظر از حرف سلب اصلا عموميتى در كار نيست تازه با خود اين حرف سلب عموميت درست مىشود .\r\nفى المثل مىگوئيم : لا رجل فى الدار اينجا اگر لاء نفى جنس را برداريم معناى كلام اينست كه رجل [ يعنى اين طبيعت 
  ] در خانه است امّا آيا خصوص يك فرد يا همهء افراد هيچ‌كدام را دلالت ندارد يعنى نه ظهور در عموميت و استغراق دارد و نه در خصوصيت ولى وقتى لاء نفى آمد مستقيما نفى طبيعت مىكند و نفى طبيعت به نفى جميع افراد است [ الطبيعة تنعدم بانعدام جميع افرادها 
  ] آنگاه معناى كلام اينست كه هيچ مردى در خانه نيست حال در اين‌گونه موارد كه عموميت با خود نفى درست مىشود حرف سلب و سلب العموم دلالت ندارد تا نتيجه‌اش سلب جزئى باشد بلكه بر عموم السلب و النفى دلالت دارد كه نتيجه‌اش سلب كلى است .\r\nحال ما نحن فيه من هذا القبيل يعنى با قطع نظر از لاء ناهيه يا نافيه در لا ينقض معناى اليقين يعنى جنس و طبيعت و اصلا كارى به افراد ندارد نه عموما كه همه را شامل شود و نه خصوصا كه بعضى را شامل نشود آرى هنگامى كه حرف سلب بر سر طبيعت داخل مىشود و سلب طبيعت به سلب جميع افراد است عموميت درست مىشود و معناى لا ينقض اليقين بالشك اين مىشود كه جنس يقين با شك قابل نقض نيست خواه اين\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nجنس در ضمن اين فرد يعنى يقين به وضو باشد يا افراد ديگر پس در اين‌گونه موارد نتيجه سلب كلى است و به درد مدعاى ما مىخورد .\r\nقوله : و لو كان اللّام :\r\nاين قسمت يك سؤال و جواب است :\r\nامّا سؤال : چه مانعى دارد كه ما الف و لام در اليقين را براى استغراق بگيريم و معناى كلام كل يقين بشود آنگاه ما نحن فيه از قبيل لم آخذ كل الدراهم باشد كه عموم در حيّز نفى است و نتيجه سلب جزئى است نه از قبيل لا رجل فى الدار كه عموم مستفاد از نفى است و نتيجه سلب كلّى ؟\r\nو امّا جواب : اوّلا الف و لام سه معنا دارد .\r\n1 - عهد 2 - جنس 3 - استغراق\r\nو بدون قرينهء معينه بر هيچ‌كدام حمل نمىشود و شما كه مدّعى استغراق هستيد بايد شاهد بياوريد و نداريد ولى ما براى ارادهء جنس شواهد متعددى داشتيم .\r\nو ثانيا برفرض قبول كنيم كه الف و لام براى استغراق است و عموميت در حيّز نفى است ولى باز هم مىگوئيم در خصوص ما نحن فيه قرائنى وجود دارد مبنى بر اينكه مراد سلب كلى است نه سلب جزئى تا مسئله از قابليت استدلال بيفتد و آن شواهد عبارتند از :\r\n1 - قرينهء مقاميّه : اين روايت و امثال آن بقول رحمت الله در حاشيهء رسائل در مقام ضرب القاعده هستند و لا ريب كه اين مقام با سلب كلى متناسب است نه با سلب جزئى .\r\n2 - قرينهء تعليل : اگر سلب جزئى بگيريم اين تعليلى كه در حديث بود فانّه على يقين . . . يك علت تعبدى خواهد شد يعنى تعبدا در بعض موارد يقين را با شك نقض نكن لخصوصية المورد و در بعض موارد نقض كردن بلا مانع است پس قانونيت پيدا نمىكند ولى اگر سالبه كليه باشد اين تعليل به يك امر\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nارتكازى عقلائى خواهد بود و قانونيت پيدا مىكند و اين اولى است اوّلا بخاطر اينكه الاصل فى العلية ارتكازيت است و ثانيا بخاطر اينكه ظهور تعليل هم عموميت را مىرساند كه العلّة تعمم .\r\n3 - كلمهء ابدا در حديث سور قضيه كليه است و اين هم با سلب كلى مىسازد يعنى اصلا و ابدا يقين با شك نقض نمىشود نه اينكه در موردى آرى و در مورد ديگر خير .\r\nنتيجه اينكه كليه قرائن دست بدست هم داده و عموم النفى را نتيجه مىدهند نه نفى العموم را و اگر عموم نفى يا همان سالبه كليه شد اين حديث به درد مدعاى ما مىخورد .\r\nقوله : و قد اورد :\r\nعلاوه بر احتمالات و اعتراضاتى كه تا به حال نقل و نقد شد يك سلسله اشكالات ديگرى بر استدلال به اين حديث وارد شده كه به علت بىپايه بودن آنها مرحوم شيخ متعرض نمىشوند و مطلب را به تيزهوشى خوانندهء عزيز واگذار مىكنند .\r\nو در خاتمه مىفرمايند : نقطه اساسى در اين استدلال ، اثبات اين معنى است كه الف و لام براى جنس باشد و خوشبختانه با قرائن فراوان آن را اثبات كرديم .\r\n[ ما در اينجا از زبان مرحوم آشتيانى در بحر الفوائد برخى از اين اعتراضات بىپايه را ذكر مىكنيم :\r\nقد اورد على الاستدلال بالصحيحة بايرادات واهية واضحة الدفع 1 - ككونها خبرا واحدا فى المسألة الاصولية 2 - و انّها لو دلت على اعتبار الاستصحاب لمنعت من اعتبار نفسها لان صدورها مشكوك عن المعصوم ( ع ) و مقتضى الاستصحاب عدم الصدور و ما يستلزم من وجوه عدمه فهو محال 3 - و انّ اليقين و الشك لا يجتمعان حتى ينقض احدهما بالآخر الى غير ذلك من الايرادات الواهية . 
  ]\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n\r\n[ روايت دوّم يا صحيحهء ثانيهء زراره : 
  ]\r\nاين حديث شريف حاوى هفت سؤال و جواب است :\r\n1 - راوى پرسيد : مقدارى نجاست [ خون دماغ يا خون زخم يا منى و . . . 
  ] به جامه‌ام اصابت نمود [ و يقين تفصيلى پيدا كردم 
  ] جاى نجاست را علامت‌گذارى نمودم تا اينكه وقتى به آب رسيدم آنجا را شستشو دهم امّا بعدا هنگام نماز فرارسيد و من فراموش كردم كه لباسم نجس بود با همان جامهء نجس نماز بجا آوردم و پس از نماز يادم آمد كه جامه‌ام آلوده به نجاست بوده چه كنم ؟\r\nحضرت فرمودند : نمازت را بايد اعاده كنى [ پس نجاست مانع واقعى است و عدم آن در لباس و بدن شرط واقعى است و منحصر به حال ذكر و التفات نيست 
  ] و ضمنا جامه را بايد بشوئى .\r\n2 - راوى پرسيد : اگر اجمالا بدانم كه خونى به لباسم اصابت كرده ولى جاى آن مشخص نباشد سپس هرچه جستجو كردم آن را نيافتم بعد با همان جامه نماز خواندم پس از نماز آن نجاست را يافتم چه كنم ؟\r\nحضرت فرمودند : نمازت را بايد اعاده كنى و جامه‌ات را بايد بشوئى [ براى اين نماز و نمازهاى بعدى 
  ]\r\n3 - راوى پرسيد : اگر صرفا مظنه يا احتمال اصابت دادم و يقين [ تفصيلى يا اجمالى 
  ] به آن نداشتم بدنبال اين احتمال يا ظن جامه‌ام را وارسى كردم و چيزى نديدم آنگاه با همان جامه نماز خواندم پس از نماز خون را در جامه ديدم چه كنم ؟\r\nحضرت فرمودند : جامه‌ات را بشوى [ جهت نمازهاى بعدى 
  ] ولى نمازت را اعاده نكن .\r\n4 - راوى پرسيد : چرا نمازم را اعاده نكنم ؟\r\nحضرت فرمودند : زيرا كه تو قبلا يقين به طهارت داشتى سپس شك كردى « صغرى » و سزاوار نيست كه يقين را با شك نقض كنى « كبرى » پس سزاوار نيست كه اين يقين به طهارت را درهم بشكنى [ اين يكى از فرازهاى مورد\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nاستدلال بر استصحاب است كه توضيحش خواهد آمد .\r\n5 - راوى پرسيد : اگر اجمالا يقين كردم كه خونى به فلان ناحيهء لباسم اصابت كرده ولى دقيقا جاى آن را ندانستم آيا بايد كل جامه‌ام را بشويم ؟\r\nحضرت فرمودند : كل آن ناحيه‌اى را كه يقين دارى خون به بخشى از آن اصابت كرده بشوى تا اينكه يقين به طهارت پيدا كنى [ اين هم فراز ديگرى است كه در كتاب اصول فقه مورد بررسى قرار گرفته 
  ]\r\n6 - راوى پرسيد : آيا اگر شك كردم كه خونى به لباسم اصابت كرده يا نه بر من واجب است كه وارسى و تحقيق كنم و ببينم خون هست يا خير ؟\r\nحضرت جواب دادند : خير وارسى واجب نيست [ چون شبههء موضوعيه است 
  ] و لكن اگر دوست دارى وجدانت آرام شود و مطمئن شوى كه خبرى نيست وارسى كن و مانعى ندارد .\r\n7 - راوى پرسيد : اگر در اثناء نماز خونى در لباسم مشاهده كردم چه كنم ؟\r\nحضرت فرمودند : اگر قبل از نماز شك داشتى و احتمال اصابت دم مىدادى و الآن در اثناء نماز آن را ديدى اين نماز را بشكن و با جامه پاك اعاده كن ولى اگر قبلا شكى نداشتى بلكه ابتدا به ساكن در وسط نماز با اين وضعيت روبرو شدى وظيفه‌ات است كه نماز را همان‌جا نگهدار و جامه‌ات را بشوى [ به گونه‌اى كه منافى حاصل نشود 
  ] سپس از همان‌جا نمازت را ادامه بده و به اتمام برسان و اعاده لازم نيست سپس حضرت علت آوردند به اينكه : تو يقين ندارى كه اين نجاست از اول نماز بوده شايد همين‌الان اين خون تازه به لباست اصابت كرد متفرع بر اين پس سزاوار نيست كه يقين را با شك نقض كنى [ اين فراز هم مورد استدلال است 
  ] .\r\nاين بود ترجمه فرازهاى حديث حال در رابطه با اين حديث سه بحث داريم :\r\n1 - بحث سندى : اين حديث هم مثل حديث قبل مضمره است و همان اشكال را دارد ولى جواب ما از اين اشكال همان جواب از اشكال حديث قبل است و نيازى به اعاده نيست .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n2 - تقريب استدلال به اين حديث براى استصحاب : روىهم‌رفته سه فراز حديث مورد بحث و استدلال واقع شده كه عبارتند از فراز چهارم و پنجم و هفتم ولى مرحوم شيخ فراز پنجم را متعرض نيستند و تنها به فراز رابع و سابع استدلال مىكنند كه تفصيلا در بحث سوم خواهد آمد .\r\nولى در اينجا مجملا اشاره مىكنيم به اينكه استدلال به اين حديث همانند استدلال به صحيحه اولى است كه الف و لام براى جنس باشد نه عهد يا استغراق به همان قرائن و مبناى استدلال هم بر جنسيّت است كما مرّ مفصلا و لذا نيازى به اعاده نيست و تنها يك مطلب قابل توجه است كه ظهور اين حديث در جنس بودن قوىتر از حديث قبل است پس بطريق اولى قابل استدلال است و وجه اظهريت آنست كه در حديث اول جمله شرطيه در كار بود و لذا يك احتمال اين بود كه جملهء فانه على يقين توطئه و تمهيد باشد . . . كه گفتيم ارادة الجنس على هذا اوهن . . . ولى در اين حديث آن احتمالات منتفى است و مستقيما در بيان علت است و ظهور در تعميم دارد پس به راحتى مىتوانيم براى حجيت استصحاب در همه جا از اين حديث مدد بگيريم .\r\n3 - فقه الحديث : منظور اينست كه آيا از اين حديث شريف قانون استصحاب استفاده مىشود يا خير ؟ و اگر مستفاد است از كدام فراز حديث مستفاد است ؟\r\nو آيا علاوه بر استصحاب قواعد ديگر هم از آن مستفاد است يا خير ؟ و اصولا آيا احكامى كه در اين فرازها از امام ( ع ) صادر شده صرفا تعبدى هستند و يا با قواعد اصولى وفق مىدهد ؟\r\nو خلاصه اينكه به نظر مىرسد يك سلسله ابهامها و اجمالهائى در حديث وجود دارد كه قابل بحث و بررسى است : البته تمام فرازهاى حديث مورد بحث واقع نشده فقط به مقدارى كه مستقيما به باب استصحاب مربوط مىشود بحث شده و آن دو فقره از حديث شريف است :\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nفراز اوّل كه مورد استدلال و بحث واقع شده همان سؤال و جواب سوم و چهارم است كه امام در جواب سؤال سوم زراره فرمودند : تغسله و لا تعيد ، زراره پرسيد : چرا اعاده نكنم ؟ حضرت صغرى و كبرائى چيدند كه خلاصه و چكيدهء آن استصحاب است يعنى من كه مىگوئيم اعاده نكن براى خاطر استصحاب است حال در اينكه مورد سؤال سوّم سائل كجا و چيست دو احتمال متصور است :\r\n1 - مورد سؤال اينست كه شخص قبل از نماز ظن به اصابهء نجاست پيدا كرد و وارسى كرده و نيافته تا بعد از نماز كه آن موقع يافته و اين نجاستى كه پس از نماز مشاهده كرده همان نجاستى است كه پيش از نماز بود و بر وى پوشيده مانده بود و الآن مىبيند .\r\nطبق اين احتمال مراد امام ( ع ) از يقين به طهارت [ كه با كلمهء لانك كنت على يقين من طهارتك بيان كرده 
  ] آن يقين به طهارتى است كه پيش از ظن به اصابت داشته چون قبل از اينكه احتمال اصابت بدهد يقين داشت كه جامه‌اش پاك است [ اين يقين سابق است 
  ] و مراد از شك در طهارت [ كه با كلمهء فشككت ادا شده 
  ] آن شك در هنگام ورود به نماز است [ كه جامه را وارسى كرده و نيافته ولى احتمال منتفى نيست 
  ] زيرا كه پس از نماز و نسبت به اثناء نماز الآن شك ندارد بلكه يقين دارد كه در جامهء نجس نماز خوانده ولى حين الورود در نماز شاك بود منظور امام آن يقين و شك سابق است .\r\nو در اينجا مىفرمايد لا تنقض اليقين بالشك يعنى استصحاب كن ، طبق اين احتمال قانون استصحاب با اين حديث ثابت مىشود ولى مشكله‌اى كه وجود دارد اينكه در اينجا دو مطلب وجود دارد يكى جواز دخول در نماز با اين استصحاب و ديگرى عدم وجوب اعادهء اين عمل .\r\nحال امام ( ع ) كه فرمود : لأنّك كنت على يقين . . . و صغرى و كبرى درست كرد اين را علت براى جواز ورود در نماز قرار نداد بلكه علت براى عدم اعاده\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nقرار داد يعنى جلوتر فرمود : لا تعيد بعد سائل علت را پرسيد حضرت فرمود لانك كنت . . . يعنى بدليل قانون استصحاب .\r\nآنگاه اشكال اينست كه اين جواب امام ( ع ) صلاحيت عليت براى مشروعيت و جواز ورود به نماز را دارد چون نسبت به اصل ورود در نماز يقين سابق به طهارت دارد و شك لاحق در بقاء دارد و اگر از ورود در نماز امتناع بكند اين نقض يقين به شك است .\r\nو امام مىفرمايد : ليس ينبغى لك . . . و امّا صلاحيت عليت براى عدم وجوب اعاده را آن هم نسبت به كسى كه پس از نماز يقين دارد كه در لباس نجس نماز خوانده ندارد و عدم الاعادة بر استصحاب بار نمىشود زيرا كه اعاده كردن براى چنين شخصى از باب نقض يقين به شك نيست تا مشمول قانون استصحاب باشد و امام بفرمايد لا تنقض اليقين . . . بلكه از باب نقض يقين به يقين است پس چگونه امام عدم اعاده را معلّل ساخته به اينكه :\r\nلأنّك كنت . . . ؟ اين مشكله‌اى كه متصور است كه حكم به عدم اعاده با قواعد وفق نمىدهد البته تعبدى بودن مطلب ديگرى است .\r\nقوله : بناء على انّ :\r\nيعنى اين اشكال بر يك مبنا وارد و بر مبناى ديگر غير وارد است :\r\nهم در شرائط و هم در موانع بحثى است كه كداميك از اين‌ها واقعى و نفس الامرى هستند و كدام علمى و ذكرى هستند يعنى عند العلم و الالتفات شرطيت يا مانعيت دارد ولى عند الجهل و النسيان خير ؟\r\nدر مسئله نجاست لباس و بدن نيز همين بحث هست كه آيا نجاست از موانع واقعيه است يعنى وجود واقعى آن مضر و مبطل است چه مكلف علم و التفات به آن داشته باشد يا خير پس اگر عن جهل و غفلة هم مراعات نكرد بايستى عبادت باطل باشد ؟ و يا از موانع علميه و ذكريه است كه عند العلم و الالتفات مانعيت دارد پس اگر جاهل يا غافل بود مانعيت ندارد پس عمل وى كمبودى نادر\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nتا أعاده لازم باشد حال اشكال مذكور بر مبناى اوّل وارد است كه چرا امام فرموده : لا تعيد با اينكه على القاعده بايد تعيد بفرمايند ؟ امّا بر مبناى دوّم ايرادى نيست و عمل تام الاجزاء و الشرائط است و لا تعيد بجا است .\r\nقوله : و ربما يتخيل :\r\nبه عقيدهء ما عدم اعاده را به قانون استصحاب معلل ساختن با قواعد وفق نمىداد ولى برخى تصور كرده‌اند كه اين تعليل كاملا پسنديده و بر وفق مراد است و عدم الإعادة بايد به استصحاب معلل شود و اثر الاستصحاب است منتها اثر مع الواسطه نه بلاواسطه .\r\nبيان ذلك : فرض اينست كه قبل از نماز يقين سابق به طهارت و شك لاحق در بقاء داشتم و نسبت به آن مرحله قانون استصحاب اركانش تام بود و جارى شد و به بركت آن يك امر ظاهرى درست شد كه : ابن على طهارتك و صلّ ، آنگاه آقايان اصوليين مىگويند : اگر مكلف عملش را برطبق امر اضطرارى [ مثل امر به تيمم در صورت فقدان 
  ] يا امر ظاهرى [ مثل همين امر استصحابى 
  ] انجام داد و لو بعدا كشف خلاف شود آن عمل مجزى است و نيازى به اعاده ندارد پس عدم الاعادة مستند به امر ظاهرى و امر ظاهرى مستند به قانون استصحاب است پس عدم اعاده مع الواسطه مستند به اين قانون است و تعليل امام عليه السلام پسنديده است پس ما از اين روايت دو قانون استفاده مىكنيم : 1 - استصحاب 2 - امر ظاهرى مقتضى اجزاء است .\r\nمرحوم شيخ در جواب مىفرمايد : اين توجيه وجيهى است ولى با ظاهر حديث سازگار نيست زيرا كه ظاهر روايت اينست كه ليس ينبغى . . . يعنى ليس ينبغى لك الاعادة لانها نقض اليقين بالشك يعنى چون اعاده كردن نقض به شك است امام مىفرمايد اعاده نكن چون نبايد يقين را به شك نقض كرد نه اينكه عدم الإعادة مستند به امر ظاهرى باشد كه چون امر ظاهرى دارد اعاده لازم نيست .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nو بالجمله ظاهر حديث اينست كه عدم اعاده اثر مستقيم استصحاب است نه مع الواسطه كما اينكه در صحيحه اولاى زراره هم امام فرمود و الّا . . . كه ما گفتيم جزاء محذوف است اى لا يجب الوضوء نه بخاطر امر ظاهرى يا چيز ديگر بلكه استصحاب كه اعادهء وضو نقض يقين به شك است و لا تنقض . . .\r\nو آهنگ هر دو حديث هماورد و همسان است و اگر چنين شد باز اشكال به قوت خويش باقى است كه در ما نحن فيه اعاده كردن نقض يقين به شك نيست كه مىفرمايد : ليس ينبغى لك . . . بلكه يقين به يقين نقض مىشود فكيف يحسن التعليل ؟\r\nقوله : و دعوى :\r\nبعضىها از راه ديگرى درصدد حل مشكل برآمده و مدعى شده‌اند كه اين تعليل بجا است و عدم اعاده مستقيما اثر خود استصحاب است بدون اينكه واسطه بردارد .\r\nبيان ذلك : لا ريب در اينكه طهارت واقعيه داراى آثارى است يكى از آثار آن جواز ورود در نماز و مشروعيت دخول در نماز است و يكى از آثار مجزى بودن و عدم لزوم اعاده است چون وقتى عبادت داراى طهارت بود پس مأتى به با مأمور به واقعى مطابقت دارد پس قهرا و جبرا اجزاء مىآيد و لابديت عقليه دارد حال اگر يقين به طهارت واقعيه داشته باشيم اين يقين ما طريق است و كليه آثار طهارت از شرعى و عقلى مترتب مىشود و اگر يقين وجدانى نداريم ولى با استصحاب اين طهارت را ثابت كرده‌ايم و شرع مقدس استصحاب را حجت كرده .\r\nاين در حقيقت بدان معنا است كه طهارت مستصحبه را نازل منزلهء طهارت واقعيه بدان و همان آثار را مترتب كن پس در ما نحن فيه بر خود استصحاب طهارت هم جواز ورود در نماز و هم عدم لزوم اعاده مترتب مىشود و اين اثر استصحاب است .\r\nو تعليل امام كاملا قانونى است نه اينكه صرف تعبّد باشد و با اين بيان\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nاشكال رفع مىشود .\r\nمرحوم شيخ مىفرمايند : اين ادّعا دو تالى فاسد دارد :\r\n1 - اوّلا اعاده كردن و نكردن از آثار شرعيه نيست كه مجعول به جعل شارع باشد بلكه از آثار عقليه است كه عقل بدان حاكم است يعنى اگر مأتى به با مامور به مطابق بود قهرا مجزى خواهد بود و گرنه نه و اگر اثر عقلى شد بر مبناى حجيت استصحاب از باب اخبار و روايات تنها آثار شرعيه بر استصحاب بار مىشود و امّا آثار عقليه مترتب نمىشود چون اصل مثبت مىشود و سيأتى تفصيلا كه اصل مثبت عندنا حجّت نيست .\r\n2 - و ثانيا حكم به عدم وجوب اعاده براساس استصحاب در اين فراز مورد بحث مستلزم اينست كه اين حكم با حكم به وجوب اعاده در فراز اخير روايات متفاوت باشد يعنى آنجا كه بعدا متوجه شد كه كل نمازش در لباس نجس بوده كه فرض مورد بحث ما است اعاده لازم نباشد امّا آنجا كه در اثناء نماز متوجه شد و نصف نمازش مثلا در لباس نجس بود كه فرض اخير است اعاده لازم باشد درحالىكه اوّلا به نظر مىرسد چون سؤال هر دو فرض يكى است بايد جواب هم يكى باشد و فرق نباشد و ثانيا اگر در فراز اخير اعاده لازم باشد بايد در فراز مورد بحث بطريق اولى اعاده لازم باشد چون در اينجا كل عبادت در لباس نجس انجام گرفته است فلا وجه للادعاء المذكور و الاشكال باق على حاله .\r\nقوله : الّا أن يحمل :\r\nمرحوم سيد صدر شارح وافيه درصدد رفع اين اشكال دوّم برآمده و فرموده : قياس فراز مورد بحث به فراز اخير مع الفارق است زيرا كه در فراز اخير كه در اثناء نماز متوجه شد امام فرمودند : تعيد بدان جهت است كه شك قبل از نماز اين شخص مقرون به علم اجمالى بوده و بعدا در اثناء نماز تبديل به علم تفصيلى شده و لا ريب در اينكه علم اجمالى مؤثر است و مستدعى فراغت يقينيه است پس بايد اعاده كند ولى در فراز مورد بحث آن شك قبلى كه سائل پرسيد : فان\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nظننت . . . مجرّد شك بدوى بوده .\r\nو لا ريب در اينكه شك بدوى و شك در اصل تكليف موجب اعاده نيست و اصل برائت جارى مىشود فالقياس مع الفارق مرحوم شيخ مىفرمايند : اين توجيه اوّلا با ظاهر كلام نمىسازد چون امام فرمود : تعيد اذا شككت فى موضع [ قبل از نماز 
  ] ثم رأيته [ در اثناء نماز 
  ] و متبادر به ذهن از شك همان شك بدوى است نه شك مقرون به علم .\r\nو ثانيا با ظاهر كلام بعدى هم نمىسازد كه فرمود : و ان لم تشك ثم رأيته كه باز متبادر به ذهن مجرّد شك بدوى است و به قرينهء مقابله آن تعبير قبلى هم همين را مىرساند پس از اين حيث فراز اخير با فراز مدّ نظر ما فرقى ندارد و قياس مع الفارق نيست .\r\nتا اينجا بنا بر احتمال پيش آمديم و مبتلا به اشكالى شديم كه چگونه قانون استصحاب و عدم نقض يقين به شك علّت عدم اعاده مىشود و جوابى براى اشكال براساس قواعد نيافتم آرى تعبدى بودن مطلب ديگرى است .\r\n2 - احتمال دوّم اينست كه مورد سؤال زراره از اين باشد كه پس از نماز خونى و نجاستى مشاهده كرده ولى يقين ندارد كه اين همان خونى است كه پيش از نماز احتمالش را مىداد [ بر خلاف احتمال اوّل 
  ] بلكه احتمال مىدهد اين همان باشد و احتمال هم مىدهد كه اين خون جديدى است كه تازه بعد از نماز به لباسش اصابت كرده است .\r\nآنگاه طبق اين احتمال معناى كلام امام ( ع ) كه فرمود : و ليس ينبغى لك . . .\r\nاين مىشود كه يقين سابق به طهارت با شك لاحق در بقاء آن و احتمال وجود نجاست در اثناء نماز نقض نكند آنگاه حكم به عدم اعاده و تعليل به استصحاب هم قانونيت پيدا مىكند و آن اشكالى كه در احتمال اوّل بود در اينجا نمىآيد زيرا در اين فرض شك لاحق منحصر به زمان ورود به نماز نيست بلكه تا آخر نماز هم ادامه دارد و در چنين فرضى اعاده كردن نقض يقين به يقين\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nنيست [ بر خلاف احتمال اول 
  ] بلكه نقض يقين به شك است و مشمول لا تنقض مىباشد و لذا از اين حيث گرفتار نيستيم .\r\nولى اين احتمال به اشكال ديگرى مبتلا است و آن اينكه بر خلاف ظاهر سؤال سائل است زيرا كه ظاهر سؤال اينست كه اين خونى كه پس از نماز مشاهده مىكند همان خونى است كه قبل از نماز بوده و آن موقع نيافت ولى الآن يافت در نتيجه هريك از دو احتمال مبتلا به اشكالى است و براى رفع آن يا بايد ظاهر سؤال را گرفته و جواب امام را توجيه كنيم و يا بايد ظاهر كلام امام را گرفته و سؤال را توجيه كنيم و در دوران امر ميان يكى از اين دو مباحث مفصلى در گرفته راجع به اينكه كداميك اولويت دارند كه توجيه شوند كه بايد از كتب مفصله جستجو كرد .\r\nقوله : نعم :\r\nفراز دومى كه مورد استدلال واقع شده بخش پايانى حديث است كه زراره مىپرسد : اگر در وسط نماز خون را در لباس مشاهد بكنم حكم چيست ؟\r\nحضرت تفصيل داده مىفرمايند : اگر قبل از نماز احتمال مىدادى كه لباست خونى باشد ولى آن موقع نيافتى و الآن پيدا كردى البته نمازت را بشكن و جامه‌ات را بشوى و نماز را اعاده كن ولى اگر قبل از نماز چنين احتمالى نمىدادى بلكه ابتدا به ساكن در وسط نماز ديدى حكم آنست كه نماز را هركجا كه هستى قطع كن [ يعنى همان‌جا نگهدار و ادامه نده بدون اينكه مبطلى انجام دهى 
  ] و جامه‌ات را بشوى سپس از همان‌جا ادامه بده .\r\nسپس حضرت علت آوردند به اينكه :\r\nلانك لا تدرى لعله شىء اوقع عليك فليس ينبغى لك ان تنقض اليقين بالشك .\r\nحال اين قسمت از حديث هم براى حجيت استصحاب قابل استدلال است و اركان استصحاب تام است زيرا كه شخصى كه در اثناء خون ديده يقين ندارد كه\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nاين خون قبل از نماز بوده بلكه احتمال مىدهد همين‌الان پيدا شده و لذا اگر بخواهد اعاده كند اين نقض يقين به شك است و لا تنقض اينجا را مىگيرد و اشكالى كه در فراز قبلى بود در اينجا نيست .\r\nولى يك اشكال هست و آن اينكه امام ( ع ) اين كبراى كلى را با فاء تفريع بر يقين به طهارت متفرع ساختند و به قول مرحوم آشتيانى : [ لانّ الشرط فى التفريع ان يكون المتفرع اخص من المتفرع عليه و من افراده حتى يصح تفريعه عليه كمالا يخفى ضرورة ان تفريع العام على الخاص من المستهجنات التى يقبحون اهل العرف من ارتكبها فكيف يمكن صدوره من الامام ( ع ) 
  ] .\r\nو خلاصه اينكه تفريع آبى از حمل الف و لام در اليقين به جنسيت است چون الف و لام در متفرع اشاره به همان مطلبى است كه در متفرع عليه ذكر شده و كليت ندارد درحالىكه مبناى استدلال هم بر جنسيت است پس از اين حديث هم قاعدهء كليه استفاده نمىشود .\r\nقوله : فافهم :\r\nاشاره به اينكه اگرچه ظاهر تفريع همان است كه ذكر شد ولى ما قرائن مهم‌ترين بر جنس بودن داريم و به بركت آنها الف و لام را براى جنس مىگيريم :\r\n1 - قرينهء مقاميه كه مقام صدور حديث لضرب القاعده باشد .\r\n2 - قرينهء تعليل با توجه به اينكه اصل هم ارتكازى بودن است نه تعبديت .\r\n3 - قرينه مقابله يقين با شك با عنايت به اينكه الف و لام الشك جنس است .\r\n4 - فراز اوّل حديث كه فاء تفريع نداشت و ظهور در جنس داشت . . .\r\nدر نتيجه از اين حديث هم حجيت استصحاب را مىتوان استفاده كرد .\r\n\r\n[ حديث سوّم يا صحيحة ثالثة زرارة : 
  ]\r\nزرارة از امام ( ع ) مىپرسد : كسى كه در اثناء نماز شك كرده و نمىداند\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nكه آيا دو ركعت خوانده يا سه ركعت ولى دو ركعت را احراز كرده [ يا منظور اينست كه پس از اكمال سجدتين شك كرده پس دو ركعت محرز است و يا منظور اينست كه چون دوران بين اقل و اكثر است در اين‌گونه موارد اقل على كل تقدير محرز است 
  ] چه بايد بكند ؟\r\nامام ( ع ) فرمود : يركع ركعتين و اربع سجدات و هو قائم بفاتحة الكتاب و يتشهد و لا شىء عليه يعنى بنا را بر چهار بگذارد و نماز را سلام دهد سپس دو ركعت نماز احتياط ايستاده بخواند و اگر شك ما بين سه و چهار كرده و نمىداند كه سه ركعت خوانده يا چهار ركعت حكم آنست كه : قام فاضاف اليها اخرى و لا شىء عليه سپس با هفت جملهء تاكيد فرمودند :\r\n1 - و لا ينقض اليقين بالشك\r\n2 - و لا يدخل الشك فى اليقين\r\n3 - و لا يخلط احدهما بالآخر\r\n4 - و لكنه ينقض الشك باليقين\r\n5 - و يتم على اليقين\r\n6 - فيبنى عليه\r\n7 - و لا يعتد بالشك فى حال من الحالات .\r\nدر رابطه با اين حديث شريف دو بحث مطرح است : 1 - سندى 2 - دلالى\r\nامّا بحث سندى : اين صحيحه نيز همانند دو صحيحهء قبل مضمرة است و جواب همان است .\r\nو اما بحث دلالى : مرحوم فاضل تونى در كتاب وافية الاصول به اين حديث براى حجيت استصحاب استدلال كرده و مرحوم سيد صدر هم در شرح وافيه همين استدلال ما تن را پذيرفته و گروهى از متأخرين هم بدان استناد كرده‌اند .\r\nولى با همهء اين‌ها به عقيده ما دلالت اين حديث بر حجيت استصحاب ناتمام است زيرا كه در اين حديث احتمالاتى متصور است كه بنا بر بعضى از آنها\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nبه درد استصحاب مىخورد ولى آن احتمال مخدوش است و بنا بر بعضى احتمالات كه مؤيد هم دارد به درد استصحاب نمىخورد فما قصد لم يقع و ما وقع لم يقصد .\r\nبيان احتمالات :\r\nاحتمال اوّل : مراد امام ( ع ) از قام فاضاف اليها ركعة اين باشد كه بنا را بر اقل بگذارد و برخيزد يك ركعت ديگر هم متصل به آن سه ركعت بجا آورد آنگاه منظور از لا ينقض اليقين بالشك هم اين باشد كه يقين سابق به عدم اتيان ركعت رابعه را با شك لاحق در اتيان نقض نكند بلكه عملا بنا را بر همان يقين سابق بگذارد و حكم كند به عدم اتيان و ركعت را بجاى آورد طبق اين احتمال حديث به درد استصحاب مىخورد ولى اين احتمال مبتلا به ايرادات عديده است كه مرحوم شيخ دو ايراد را متعرض شده‌اند و ساير ايرادات را مرحوم آشتيانى در بحر الفوائد تفصيلا بيان كرده‌اند و امّا آن دو ايراد :\r\n1 - اين احتمال موافق با مذهب اهل سنت و مخالف با مسلك اهل بيت ( ع ) است زيرا كه بر مبناى عامه در شكوك نماز بايد بنا را بر اقل گذاشت و نماز را متصلا تكميل كرد ولى بر مسلك . فقهاء اماميه به پيروى از ائمه ( ع ) كه فرموده‌اند :\r\nاذا شككت فابن على الاكثر بايد بنا را بر اكثر يعنى چهار ركعت بگذارد و نماز را سلام داده سپس يك ركعت نماز احتياط منفصلا انجام دهد پس بايد طبق اين احتمال حديث را بر تقيه حمل كنيم درحالىكه الاصل عدم التقية .\r\n2 - اين احتمال با ظاهر فقرهء اوّل حديث هم سازگار نيست زيرا كه امام در شك بين 2 و 4 فرمودند يركع ركعتين بفاتحة الكتاب و ظاهر اين فراز اينست كه دو ركعت نماز احتياط منفصلا بجا آورد زيرا كه اگر متصلا منظور بود كه ركعت ثالثه و رابعه حساب شود و بنا را بر اقل بگذارد هرگز امام ( ع ) تعيين نمىكردند كه با\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nفاتحة الكتاب باشد بلكه يا مطلق مىآوردند و يا تصريح به تسبيحات اربع مىكردند و يا تخيير مىانداختند پس تعيين فاتحة الكتاب قرينه است كه مراد نماز احتياط باشد آنگاه به قرينهء وحدت سياق مىگوئيم در فراز بعدى هم مراد همين است كه قام فاضاف اليها اخرى يعنى منفصلا بخواند كه نماز احتياط باشد و هو مذهب الإمامية پس اين احتمال مقبول نيست .\r\nقوله : فالمراد باليقين :\r\nاحتمال دوّم : منظور امام ( ع ) از قام فاضاف . . . اين باشد كه يك ركعت نماز احتياط جداگانه بجاى آورد پس از اينكه بنا را بر اكثر گذاشته و بر همان ركعت مشكوكه سلام داده كه مبناى خاصه همين است آنگاه معناى جملهء لا ينقض اليقين بالشك هم اين باشد كه يقين به برائت ذمّه را با شك در برائت ذمه نقض نكند يعنى وى يقين به اشتغال ذمه پيدا كرد و الآن بايد يقين به برائت ذمه پيدا كند و به شك در برائت ذمه قناعت نكند و راه تحصيل يقين به فراغ ذمّه همان شيوهء اماميه است كه ذكر شد يعنى بناگذارى بر اكثر و سپس سلام دادن و بعد نماز احتياط خواند حال اگر مراد حديث اين احتمال باشد ديگر ربطى به قانون استصحاب نخواهد داشت بلكه به قاعدهء اشتغال و احتياط مربوط مىشود كه براى خود مناط علىحده‌اى دارد .\r\nسؤال : چگونه شيوهء اماميه يقين به برائت مىآورد ولى مسلك عامّه نمىآورد ؟\r\nجواب : براى اينكه بر مبناى عامّه كه بنا را بر اقل مىگذارند و يك ركعت متصلا بجا مىآورند از دو حال خارج نيست ؟\r\n1 - يا در واقع نمازش ناقص بوده پس اين ركعتى كه افزوده مكمّل آن نقص و جبران‌كننده است .\r\n2 - و يا در واقع نمازش كامل بوده پس اين ركعت زيادى عمدى محسوب شده و زيادى عمدى مبطل است و لذا يقين به فراغ ذمه نيامد بلكه مجرّد احتمال است .\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nو امّا بر مسلك اماميّه كه بنا را بر اكثر گذاشته و ركعتى نماز احتياط جداگانه بجا مىآورند اگر در واقع عمل ناقص بوده كه اين جبران مىكند و اگر در واقع كامل بوده كه اين زيادى جداى از صلاة اصل است و يك عمل مستحبى محسوب مىشود كه ربطى به نماز اصل ندارد بلكه علىحده داراى ثواب نيز مىباشد و لذا على كل حال يقين به برائت مىآيد .\r\nسؤال : آيا شواهد و قرائنى داريم كه بتوسط آنها حديث را بر قاعده اشتغال حمل كنيم ؟\r\nجواب : آرى شواهد زيادى داريم كه به برخى اشاره مىشود :\r\n1 - صدر حديث كه در شك بين 2 و 4 نماز احتياط گفته به قرينه وحدت سياق ذيل هم همين است .\r\n2 - موثقهء عمار كه مىگويد : اذا شككت فابن على اليقين و جماعتى گفته‌اند مراد يقين به برائت ذمّه است پس مىشود از يقين اين معنا را نيز اراده كرد .\r\n3 - در برخى از اخبار نماز احتياط فرموده : ان كنت قد نقصت فكذا [ يعنى اين نماز احتياط متمم خواهد بود 
  ] و ان كنت قد اتممت فكذا يعنى باكى نيست و ضررى به تو نمىرسد اين روايات هم دلالت مىكند كه در شكوك نماز بايد نماز احتياط بخوانى تا يقين به برائت ذمه پيدا كنى اين هم قرينه است كه در مورد صحيحه منظور از لا ينقض اليقين . . . يعنى يقين به برائت ذمّه .\r\n4 - در رواياتى آمده : الا اعلمك شيئا اذا صنعته ثم ذكرت انك نقصت او اتممت لم يكن عليك شىء . يعنى كارى كه به تو مىآموزم على كل حال محرز واقع است و آن كار چيزى غير از همان بناگذارى بر اكثر و اتيان نماز احتياط نيست حال اين‌ها قرينه مىشوند كه در ما نحن فيه هم مراد اضافه ركعت احتياط باشد و لا ينقض هم يعنى يقين به برائت ذمّه . . .\r\nقوله : ثم لو سلّم :\r\nاز اينجا مجدّدا برمىگرديم به احتمال اوّل و مرحوم شيخ مىفرمايند :\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nاوّلا اصل ظهور صحيحه در بناگذارى بر اقل و قانون استصحاب مسلّم نيست لانّ هذا الظهور انّما نشأ من انس الذهن بذكرهم الرواية فى اخبار الاستصحاب .\r\nو ثانيا برفرض كه اصل الظهور پذيرفته شود و لكن ما در اينجا پنج قرينهء صارفه داريم كه به سبب هريك از آنها حديث را از ظاهرش صرف نموده و بر خلاف ظاهر حمل مىكنيم و آنها عبارتند از :\r\n1 - احتمال اول مستلزم حمل حديث بر تقيّه است چون با مبناى عامه مىسازد و حمل بر تقيه بر خلاف اصل است زيرا كه الاصل عدم التقيّة و الاصل صدور الخبر لبيان الحكم الواقعى و مادامىكه بتوان حديثى را بر بيان حكم واقعى حمل كرد نوبت به تقيّه نمىرسد .\r\n2 - احتمال اول مستلزم تفكيك بين اجراء قانون استصحاب در مورد حديث با ساير موارد است يعنى لازمه‌اش اينست كه بگوئيم اجراء نمودن قانون استصحاب در اين مورد از باب تقيّه است ولى در ساير موارد از باب حكم واقعى و بيان واقع است كه اين نيز مخالف ظاهر است چون ظاهر الحديث اينست كه در مورد خودش هم استدلال به اين قاعده از باب بيان واقع باشد نه تقيّه و وجهى براى تفكيك نيست .\r\nالبته اين توجيه فى حد نفسه ممكن است و تالى فاسد ندارد كه محال باشد زيرا كه تخصيص مورد خروج موردى لازم نمىآيد تا قبيح و مستهجن باشد ولى بر خلاف ظاهر است .\r\n3 - حمل بر تقيه با ظاهر فراز اول حديث هم منافى است چون ظاهر فراز اوّل آبى از حمل بر تقيه است و اين هم كه ذيلا آمده بر قرينه وحدت سياق براى بيان واقع است نه تقيّه البته احتمالاتى در اينجا متصور است ولى قابل اعتنا نيست از قبيل اينكه شايد فراز اوّل در يك مجلس صادر شده كه جاى تقيه نبوده و فراز دوّم در مجلسى كه جاى تقيه بوده و شايد هر دو در يك مجلس بوده ولى در هنگام بيان صدر حديث مخالفى نبوده و تقيه نشده ولى در هنگام بيان ذيل ناگهان\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمخالفى و جاسوسى وارد شد كه لحن امام عوض شد و از باب تقيه چنين فرمود\r\n4 - احتمال اول بر خلاف فهم علماء است زيرا كه علما از اين حديث بناگذارى بر اكثر را فهميده‌اند نه بناگذارى بر اقل و استصحاب البته فهم علماء مستقلا دليل نيست ولى مؤيد هست .\r\n5 - اخبار و روايات وارده در باب شكوك نماز هم به صورت قانونى مىگويد اذا شككت فابن على الاكثر كه احتمال اول با اين روايات هم مخالف است و لذا قابل قبول نيست .\r\nقوله : و امّا احتمال :\r\nاحتمال سوّم : بگوئيم اين حديث شريف هم به درد قانون استصحاب مىخورد و هم مسلك اماميه در شكوك نماز .\r\nبيان ذلك : امام ( ع ) در شك بين 3 و 4 اوّل فرمودند : قام فاضاف اليها ركعة اخرى يعنى به همان مشكوك كه سه است يا چهار قناعت نكند بلكه يك ركعت ديگر هم اضافه كند امّا از اين حيث مجمل است كه آيا متّصلا منظور است كما يقوله العامة تا تقيه‌اى شود و يا منفصلا مراد است كما نقول به تا بيان واقع مراد باشد ؟ و چون مجمل است هريك از دو احتمال محتمل است .\r\nبعد فرمودند : لا ينقض اليقين بالشك كه مراد از اين جمله قانون استصحاب است يعنى يقين سابق را با شك لاحق نقض نكند يعنى به مجرّد شك بنا را نگذارد بر اينكه ان‌شاءالله ركعت مشكوكه انجام گرفته پس هيچ كارى نكنم خير به يقين سابق به عدم ركعت رابعه ترتيب اثر دهد و كارى بكند و هذا هو معنى الاستصحاب .\r\nامّا حالا كارى بكند و ركعتى بخواند آيا متّصلا يا منفصلا ؟ از اين حيث اجمال دارد بعد در جمله سوم و چهارم امام فرموده : و لا يدخل الشك فى اليقين و لا يخلط احدهما بالآخر اين دو جمله تاكيد جمله اول نيست بلكه تفسير و تبيين آنست و منظور اينست كه آن ركعت چهارم را كه مشكوكه است در ركعات\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nثلاث كه متيقن است داخل نكند بلكه آن را مستقلا و جداگانه بياورد كه مسلك اماميه همين است پس از اين حديث هم قانون استصحاب و هم مسلك اماميه دانسته شد .\r\nمرحوم شيخ مىفرمايند : اين احتمال با ظاهر فقرات ششگانه يا هفت‌گانه [ به قول مرحوم آشتيانى : ما ذكره مخالف لظاهر الفقرات الست لو لم يكن قوله فيبنى عليه شيئا مستقلا بل تفريعا على ما قبله او السبع لو كان امر مستقلا 
  ] مخالف است باز هم به قول مرحوم آشتيانى : فانّ المقصود من عدم دخل الشك فى اليقين و عدم اختلاطهما ليس ما ذكره من عدم الاتيان بالمشكوك و المتيقن مجتمعين بل هما كناية عن عدم دخل الشك فى اليقين و تصرفه فيه بحيث يلغى اليقين و يؤخذ بالشك بل لا بدّ من البناء على تحصيل اليقين و عدم الاعتداد بما يوجب الشك فى حصول الركعة على تقدير اعتباره فى حال من الحالات .\r\nدر نتيجه احتمال سوم ناتمام است پس يا بايد حمل كنيم بر احتمال اول كه آن‌همه اشكالات داشت . و يا بايد بر احتمال دوم حمل كنيم و هو المتعين به بركت قرائنى كه داشت و برفرض عدم تعين آن احتمالش موجود است و اذا جاء الاحتمال بطل الاستدلال پس ما با حديثى كه داراى دو يا چند احتمال است بر قاعدهء مهمه‌اى مثل استصحاب كه در اكثر ابواب جارى است نمىتوانيم استدلال كنيم و اينجا جاى مسامحه نيست .\r\n4 - بگوئيم از حديث شريف دو قاعده مستفاد است يكى قانون استصحاب و ديگرى قاعدهء احتياط و اشتغال به اين بيان كه حديث به صورت كلى فرموده لا ينقض اليقين بالشك و معلوم نكرده كه مراد چيست لذا ما مىگوئيم : مراد اعم است از قانون استصحاب كه معنايش اينست كه يقين سابق را با شك لاحق نقض نكن و قانون احتياط كه مراد اينست كه يقين به برائت را با شك در آن نقض نكن منتها در خصوص مورد بحث منظور\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nقانون فراغ ذمه باشد و در ساير موارد منظور استصحاب باشد .\r\nجواب ما اينست كه حمل جمله فوق بر اين دو معنى متوقف بر اثبات احد الامرين است كه هيچ‌كدام قابل اثبات نيست :\r\n1 - استعمال لفظ را در اكثر از معناى واحد تجويز كنيم كه اين متأسفانه از محالات است .\r\n2 - قدر جامعى تصوير كنيم كه جمله لا ينقض اليقين بالشك در آن استعمال شود و اين دو قاعده دو فرد آن كلى باشند نظير استعمال اسد در مطلق الشجاع كه هم اسد را شامل مىشود هم رجل شجاع را ولى متأسفانه قدر جامعى هم در كار نيست زيرا كه اوّلا در مورد استصحاب يقين سابق و شك لاحق است و ما مىخواهيم حكم يقين سابق را به آينده انسحاب كنيم بر خلاف قانون احتياط كه الآن شك داريم و تازه مىخواهيم با عمل بعدى به يقين برسيم و ثانيا مناطها نيز فرق دارد زيرا كه مناط استصحاب ملاحظه حالت سابقه است ولى مناط قاعده اشتغال دفع عقاب محتمل است فلا جامع بينهما .\r\nپس احتمال رابع هم قبول نيست فتعيّن الاحتمال الثانى و مع هذا لا يدلّ الحديث على الاستصحاب .\r\n\r\n( حديث چهارم يا موثّقه عمار )\r\nقوله : و مما ذكرنا :\r\nچهارمين حديثى كه براى حجيت استصحاب بدان استدلال شده موثّقه عمار از امام هفتم ( ع ) است .\r\nدر اين روايت امام ( ع ) فرموده : اذا شككت فابن على اليقين يعنى هرگاه در امرى از امور شك كردى بايد بنا را بر يقين بگذارى .\r\nراوى گويد : عرض كردم : هذا اصل ؟ يعنى اين فرمايش شما يك قانون\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nكلى است ؟ قال ( ع ) : نعم ، يعنى آرى يك اصل است .\r\nكيفيت استدلال : طرفداران استصحاب مىگويند : منظور امام اينست كه هركجا شك كردى و دوران امر ميان اقل و اكثر بود پس بنا را بر اقل كه متيقن است بگذار و نسبت به اكثر كه شك دارى اصالة العدم جارى كن يعنى بگو قبلا كه عدم اتيان اكثر مسلم بود پس الآن هم كه شك دارم استصحاب عدم مىكنم .\r\nدر نتيجه اگر شك ميان 2 و 3 دارى بنا را بر دو بگذار و نسبت به ركعت ثالثه استصحاب عدم جارى كن و هكذا در شك بين 2 و 4 ، 3 و 4 و . . .\r\nپس به بركت اين حديث هم ما استصحاب را ثابت مىكنيم .\r\nمرحوم شيخ مىفرمايند : از سخنانى كه راجع به صحيحه ثالثه زراره بيان كرديم جواب اين استدلال نيز داده شد و آن اينكه : بناگذارى بر اقل در باب شك در ركعات نماز طبق استنباط شما از اين حديث بخصوص كه امام فرمود :\r\nهذا اصل كه قانون كلى همين است اين منافى است با آنچه كه در لسان روايات ديگر خود شارع مقدس آن را اصل قرار داده كه همان بناگذارى بر اكثر باشد و فرموده : متى شككت فابن على الاكثر و معقول نيست كه هم بناگذارى بر اقل اصل باشد و هم بر اكثر و حيث اينكه روايات بناگذارى بر اكثر . و اصل قرار دادن آن‌هم از حيث عدد بيشترند و هم از لحاظ سند متقن‌تر و هم مورد توجه و عمل اصحاب واقع شده‌اند بر روايت بناگذارى بر اقل و اصل قرار دادن آن مقدم مىشود و عندنا اصل همان بناگذارى بر اكثر مىشود .\r\nآنگاه اين روايت موثّقه را توجيه مىكنيم به اينكه : يا آن را بر تقيه حمل كنيم و مىگوئيم امام در مقام تقيه فرموده اصل بناگذارى بر اقل است و يا حمل مىكنيم بر قانون احتياط و مىگوئيم منظور اينست كه هرگاه شك در برائت ذمه پيدا كردى به شكت اعتنا نكن و كارى بكن كه يقين به فراغت حاصل شود و آن هم به شيوه‌اى است كه در صحيحه ثالثه گفته آمد كه بنا را بر اكثر بگذار و پس از سلام نماز نماز احتياطى جداگانه انجام بده .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nو حيث اينكه احتمال اوّل مبتلا به اشكالاتى است به ناچار بايد احتمال ثانى را بگيريم فتعين حمل الخبر على قاعدة الاحتياط و لا ربط له بالاستصحاب .\r\nقوله : نعم :\r\nتا به حال موثقه را با صحيحه مقايسه مىكرديم و هرچه آنجا گفتيم اينجا هم مىگفتيم .\r\nولى حالا مدعى هستيم كه ما بين موثقه و صحيحه يك تفاوت اساسى وجود دارد و آن اينكه : مورد صحيحه در خصوص شكوك صلاتى بود آن هم شك در نماز دو گونه است :\r\n1 - در افعال نماز\r\n2 - در ركعات آنكه مورد حديث خصوص اين قسم ثانى بود كه شك بين 2 و 4 يا سه و چهار باشد ولى مورد موثّقه كلى است يعنى بقول مطلق فرموده : اذا شككت . . . صحبتى از شكوك صلاتى نيست تا چه رسد به خصوص شك در ركعات حال كه چنين است چه مانعى دارد كه كسى بگويد : مفاد موثقه اصل است يعنى همه جا در شك بين اقل و اكثر بايد بنا را بر اقل كه متيقن است بگذاريم و نسبت به اكثر اصالة العدم جارى كنيم مگر در خصوص شك در ركعات نماز كه در اينجا بدليل خاص بايد بنا را بر اكثر بگذاريم و خصوص اين مورد از آن اصل كلى مستثنا باشد ؟\r\nضمنا خروج اين مورد به عموميت و كليت آن اصل لطمه نمىزند زيرا كه كاملا طبيعى است كه هر عامى مبتلا به يك يا چند تخصيص شده و نوع قوانين كلى يك يا چند تبصره دارند حال آيا اين سخن مقبول است ؟\r\nقوله : لكن يرد :\r\nمرحوم شيخ مىفرمايند : باز هم اين حديث دليل بر استصحاب نمىشود زيرا كه ما در اينجا دو قانون داريم :\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n1 - قانون اليقين يا شك سارى\r\n2 - استصحاب ما به الاشتراك اين دو قانون آنست كه در هر دو مورد متيقن و مشكوك يا متعلق اليقين و الشك از حيث ذات و ماهيت اتحاد دارند .\r\nفى المثل در هر دو مورد متيقن عدالت زيد و مشكوك نيز همان است ولى مابه‌الامتيازشان در اينست كه در استصحاب متعلق اليقين و الشك از لحاظ زمانى با يكديگر اختلاف دارند به اينكه متيقن زمانا سابق و مشكوك لاحق است .\r\nفى المثل عدالت زيد در روز گذشته متيقن و در امروز مشكوك است اينجا جاى استصحاب است و لا فرق در اينكه خود وصف يقين و شك هم زمانا مختلف يعنى سابق و لاحق باشند و يا متحد بوده و معيّت داشته باشند .\r\nو امّا در باب شك سارى دو وصف يقين و شك زمانا اختلاف دارند به اينكه يقين سابق و شك لاحق است ولى متعلّق‌ها زمانا نيز اتحاد دارند چنان كه ماهيتا متحد بودند فى المثل عدالت زيد در روز گذشته متيقن بوده ولى امروز شك مىكنم كه زيد ديروز عادل بود يا من خيالاتى شده بودم ؟ اينجا جاى شك سارى است .\r\nبا عنايت به اين نكته مىگوئيم : حديث فرموده اذا شككت فابن على اليقين ولى در خود حديث هيچ قرينه‌اى نيست مبنى بر اينكه مراد يقين سابق بر شك است تا دليل بر قاعدهء اليقين باشد و يا متيقن سابق بر مشكوك است تا دليل بر قانون استصحاب باشد بلكه هر دو محتملند و اذا جاء الاحتمال بطل الاستدلال .\r\nقوله فهو اضعف :\r\nبا اين محاسبات دلالت اين موثقه بر استصحاب از دلالت روايت علوى بعدى كه ذيلا خواهد آمد ضعيف‌تر است زيرا كه در روايت علوى تنها دو احتمال وجود دارد كه شايد دليل بر استصحاب باشد و شايد دليل بر شك سارى ولى در موثقه علاوه بر اين دو احتمال يك احتمال ثالثى هم پيدا شد كه شايد مراد يقين\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nبه فراغ ذمه و قانون احتياط باشد و واضح است كه هرچه احتمالات بيشتر دلالت كم‌رنگ‌تر و هرچه احتمالات كمتر دلالت قوىتر مىشود .\r\nقوله : فافهم :\r\nشايد اشاره باشد به اينكه اضعفيت باطل است بلكه بايد گفت دلالت موثقه بر استصحاب ضعيف ولى دلالت علوى برآن قوى است نه ضعيف و اضعف آرى طبق نظر بدوى چنين است ولى طبق نظر نهائى شيخ ره در و الانصاف اضعفيت مفهوم ندارد فالمقايسة باطلة\r\n\r\n( حديث پنجم و ششم )\r\nقوله : و منها :\r\nاز جمله احاديثى كه براى حجيت استصحاب بدان استدلال شده دو حديث است كه مرحوم شيخ صدوق در كتاب خصال از امام صادق از امير المؤمنين ( ع ) نقل نمود كه آن حضرت فرمود :\r\n1 - من كان على يقين فشك فليمض على يقينه فان الشك لا ينقض اليقين\r\n2 - من كان على يقين فاصابه شك فليمض على يقينه فان اليقين لا يدفع بالشك\r\nكيفيت استدلال : گفته‌اند دلالت اين دو حديث در حجيت استصحاب خيلى واضح است چون اوّل به صورت صغرى فرموده : كسى كه در گذشته يقين داشت [ يقين سابق 
  ] در آينده شك كرده [ شك لاحق 
  ] بايد بنا را بر يقين بگذارد و به شكش اعتنا نكند سپس حضرت تعليل هم آورده به اينكه شك ناقض يقين نمىشود ، يقين با چماق شك دفع نمىشود و ظاهر الف و لام هم جنس است پس قانون كلى مىشود و همه جا از آن براى استصحاب مدد مىگيريم .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمرحوم شيخ در اين رابطه سه نظريه ابراز مىكنند :\r\n1 - ابتدائى\r\n2 - متوسّط\r\n3 - نهائى\r\nامّا نظريّه بدوى : اين حديث به درد قانون اليقين و شك سارى مىخورد نه استصحاب ، بيان ذلك گاهى متعلق يقين و شك از لحاظ ماهيت مختلفند فى المثل يقين بوجود مقتضى تعلّق گرفته ولى شك در وجود مانع داريم اينجا جاى قانون مقتضى و مانع است .\r\nولى گاهى متعلّق يقين و شك ماهيتا و ذاتا اتحاد دارند در چنين موردى محال است كه وصف يقين و شك زمانا متحد باشند يعنى در آن واحد نسبت به امر واحد مثل عدالت زيد هم يقين داشته باشيم و هم شك ، اين تناقض است فلذا بايد اختلاف زمانى در بين باشد آنگاه اگر اختلاف زمانى مال نفس دو وصف يقين و شك باشد به اين معنى كه متعلق‌ها ماهيتا و زمانا متحدند .\r\nفى المثل هر دو عدالت زيد در روز گذشته است ولى يقين و شك در دو زمان هستند يعنى يقين در زمان سابق كه ديروز باشد و شك در زمان لاحق است كه امروز باشد ولى نسبت به همان عدالت ديروزى به گونه‌اى كه با آمدن شك يقينى نيست اين شك سرايت مىكند به آن يقين و آن را نابود مىسازد چنين موردى مجراى قاعده شك سارى است نه استصحاب .\r\nو اگر متعلّقها زمانا اختلاف داشته باشند به اينكه متيقن عدالت زيد در روز گذشته و مشكوك عدالت امروزى زيد باشد مجراى قاعده استصحاب است و لا فرق در اينكه زمان يقين و شك هم مختلف باشد يا متحد اگرچه غالبا متعدد است بيان ذلك در باب استصحاب يقين و شك زمانا به سه قسم مىشود :\r\n1 - زمان يقين هم سابق بر زمان شك است يعنى ديروز يقين به عدالت داشت و امروز شك در بقاء پيدا مىكند و هو الغالب .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n2 - به‌عكس فرض اول يعنى زمان حدوث شك مقدم است بر زمان يقين مثلا الآن شك مىكند در عدالت امروزى زيد و يك لحظه بعد يقين مىكند كه زيد ديروز عادل بوده و وى قبلا خبر نداشته و هو النادر .\r\n3 - زمان يقين و شك وحدت دارند يعنى همين‌الان يقين كرد به عدالت ديروزى و همين‌الان هم شك مىكند در بقاء عدالت امروز و هو النادر حال هركدام باشد به حال استصحاب فرقى ندارد و مناط جريان آن اختلاف زمانى متعلق‌ها است كه در هر حال موجود است با عنايت به اين مطلب ما شواهدى داريم مبنى بر اينكه منظور اين دو حديث قانون شك سارى است نه استصحاب و آن سه شاهد است :\r\n1 - روايت صريح است در اينكه زمان دو وصف يقين و شك اختلاف دارد يعنى زمان يقين سابق و زمان شك لاحق است زيرا كه اوّل فرموده : من كان على يقين كه كان فعل ماضى است و بر زمان گذشته دلالت دارد و معناى كلام اينست :\r\nكسى كه در زمان ماضى يقين به امرى [ مثل عدالت زيد 
  ] داشت . سپس فرموده :\r\nفشك كه با فاء آورده و فاء دلالت بر ترتيب دارد يعنى بعدا شك كرده پس زمان شك پس از زمان يقين است در چنين موردى امام فرموده : فليمض على يقينه و آن قانونى كه اين ويژگيها را دارد كه زمان يقين سابق و زمان شك لاحق است همانا قانون شك سارى است و گرنه در استصحاب اين ويژگى لازم نيست بلكه اگر عكس شود يا اگر يقين و شك در يك زمان هم پيدا شوند باز جاى استصحاب است .\r\n2 - روايت ظهور دارد در اينكه متعلق يقين و شك همان‌طورىكه ماهيتا اتحاد دارند همچنين زمانا نيز اتحاد دارند و اين با قانون استصحاب سازگار نيست زيرا در استصحاب حتما بايد متعلق يقين زمانا بر متعلق شك مقدم باشد آرى با قانون اليقين مىسازد .\r\nبيان ذلك : در ميان دلالات سياقيه نوعى بنام دلالت تنبيه وجود دارد كه خود آن مصاديقى دارد يكى از مواردش اينست كه در كلام دو فعل يا بيشتر ذكر شود كه\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاوّلى با همهء متعلقاتش ذكر شده ولى دوّمى بدون متعلق آمده در اينجا آن فعل اول مراد از اين دوّمى را روشن مىسازد نظير يمحو الله ما يشاء و يثبت اى يثبت ما يشاء و نظير وصلت النهر فشربت اى شربت من ماء النهر و . . .\r\nحال ما نحن فيه از اين قبيل است كه فرموده : من كان على يقين يعنى در گذشته مثلا ديروز در عدالت زيد يقين داشت امروز شك مىكند يعنى در همان عدالت ديروزى شك مىكند پس متيقن و مشكوك هر دو عدالت ديروز است و اين در قانون اليقين است نه در قانون استصحاب .\r\n3 - اگر اين حديث را بر قانون شك سارى حمل كنيم لازمه‌اش آنست كه كلمهء نقض در معناى حقيقى خود استعمال شده باشد ولى اگر بر استصحاب حمل كنيم در معناى مجازى استعمال شده و بالمسامحة نقض به كار رفته و لا ريب در اينكه حمل لفظ بر معناى حقيقى حتى الامكان اولويت دارند و از حمل آن بر مجاز بهتر است .\r\nبيان مطلب : كلمهء نقض به معناى رفع يد است آنگاه اگر منظور قانون شك سارى باشد در آنجا حقيقتا نقض صدق مىكند يعنى رفع يد كردن از آثار خود يقين سابقى كه در ظرف زمان ماضى موجود بود يعنى اگر در زمان يقين به اين شخص اقتدا كرديم اگر از او تقليد كرديم اگر شهادتش قبول كرديم و . . .\r\nهمهء آن آثار را ناديده بگير و از آنها دست بردار و دوباره عمل را اعاده كن ولى اگر منظور استصحاب باشد در اينجا حقيقتا نقض صدق نمىكند چون در زمان شك ما الآن از آثار متيقن سابق كه زمان گذشته داشته رفع يد نكرده‌ايم بلكه آن آثار به قوت خود باقى است آرى از حالا كه شك آمده اعتنا نمىكنيم و الآن كه يقينى نيست پس تا آنجا كه يقين بود اثر مترتب شد و رفع يد نشد و الآن كه اثر بار نمىشود يقينى نيست فما قصد لم يقع و ما وقع لم يقصد و لذا نقض يقين و رفع يد از آثار يقين حقيقتا صورت نگرفته بر خلاف حمل بر قانون اليقين و شك سارى تا اينجا مرحوم شيخ جازم شدند بر اينكه\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nمراد حديث علوى قانون شك سارى است نه استصحاب .\r\nقوله : ثم لو سلم :\r\nاين قسمت در بعض نسخ از اللهم متأخر است و در بعض نسخ رسائل مقدم ذكر شده و همين انسب است و لذا ما مقدم آورديم و آن اينكه : راجع به قانون اليقين چهار نظريه وجود دارد .\r\n1 - اين قانون حجت نيست مطلقا نه نسبت به اعمال ماضيه كه در زمان يقين انجام داده‌ايم و نه نسبت به اعمال آتيه كه در زمان شك سارى انجام مىدهيم پس با آمدن شك سارى به يقين قبلى نبايد اعتنا كرد بلكه بايد گذشته‌ها را نيز اعاده نمود چون هيچ دليلى بر اعتبار اين قانون نيست .\r\n2 - اين قانون مطلقا حجت است حتى نسبت به اعمال آتيه يعنى نه تنها نسبت به دوران يقين اعمالى كه انجام داده‌ايم صحيح است و اعاده نمىخواهد بلكه نسبت به دوران شك سارى هم باز به شك اعتنا نكرده بنا را بر همان يقين سابق گذاشته و پيش مىرويم چون كلام على ( ع ) دليل حجيت اين قانون است و آن كلام اطلاق دارد نسبت به گذشته و آينده .\r\n3 - چون حجيت اين قانون [ برفرض تسليم 
  ] بطور مطلق بر خلاف اجماع است [ اگر اجماعى باشد 
  ] ناگزيريم از تقييدى در اين اطلاق و در مقام تقييد جماعتى گفته‌اند نسبت به اعمال ماضيه تقييد مىكنيم يعنى مىگوييم : بالنسبة به كارهائى كه در دوران يقين انجام شده اين قانون حجت است نسبت به اعمال آتيه كه در دوران شك سارى انجام مىشود حجت نيست و حق نداريم برآن بنا بگذاريم .\r\n4 - جماعتى مثل كاشف الغطاء ره فرموده‌اند : حجيت اين قانون را مقيد مىكنيم به صورت التفات و عدم التفات يعنى اگر بعدا ملتفت نشد كه از چه راهى قطع پيدا كرده بود يا ملتفت شد ولى متوجه فساد آن مقدمات نشد اينجا يقين سابق حجت است حتى نسبت به اعمال آتيه و بنا را بر يقين بگذارد و بگذرد ولى اگر متوجه طريق يقين خود شد و ملتفت شد كه اين طريق فاسد بود و\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nيقين‌آور نبوده مثل قول صبى يا مرئه و . . . در اينجا پس از حصول شك سارى آن يقين قبل هيچ ارزشى ندارد نه نسبت به گذشته‌ها و نه آينده‌ها .\r\nقوله اللّهم :\r\nنظريهء متوسط مرحوم شيخ :\r\nتا به حال با قرائنى جازم شديم كه مراد از حديث علوى قانون شك سارى باشد ولى حالا مىخواهيم بگوئيم اراده شدن استصحاب هم ممكن است بيان ذلك :\r\nكسى كه در گذشته يقين به امرى داشته و در آينده شك مىكند از دو حال خارج نيست :\r\n1 - گاهى زمان ماضى قيديت دارد و قيد متعلق اليقين است مثلا مىگوئيم : من ديروز به عدالت زيد در ديروز يقين داشتم كه متيقن عدالت زيد در ديروز با همين قيد در ديروز است بعد مىگوئيم ولى الآن شك دارم پيدا است كه منظور اينست كه الآن شك دارم در همان‌كه ديروز يقين داشتم يعنى عدالت در ديروز با همين قيد و چنين موردى مجراى قانون شك سارى است چون متعلق يقين و شك زمانا اتحاد دارند و مناط استصحاب اختلاف آن دو زمانا بود .\r\n2 - و گاهى زمان ماضى ظرفيت دارد يعنى ظرف تحقّق متيقن و يقين است ولى متيقن ذات العدالة است نه عدالت ديروزى مثلا مىگوئيم : من ديروز يقين داشتم كه زيد عادل است كه متيقن عدالت زيد است نه عدالت زيد در ديروز آرى ديروز ظرف تحقّق اين امر بود .\r\nسپس مىگوئيم : امّا امروز شك دارم يعنى شك دارم در همان عدالت حال اين اعم است از اينكه شك در عدالت دارم يعنى شك دارم در اصل وجود عدالت تا با قانون اليقين بسازد يا شك دارم در بقاء و استمرار عدالت چون شك در بقاء عدالت هم شك در عدالت است تا با قانون استصحاب بسازد پس اگر زمان ماضى ظرف شد با هر دو مىسازد .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nحال ما نحن فيه من هذا القبيل يعنى متبادر به ذهن از حديث شريف اينست كه زمان ماضى ظرف يقين به عدالت است ولى متيقن ذات العدالة بقول مطلق و مجردا عن كل قيد است پس به بيانى كه در بالا ذكر شد به درد استصحاب هم مىخورد .\r\nقوله : فافهم : شايد اشاره باشد به اينكه : شما با اين بيان حد اكثر ثابت مىكنيد كه ارادهء استصحاب هم از اين حديث ممكن است ولى متعين نشد بلكه هر دو قانون محتمل است و اذا جاء الاحتمال بطل الاستدلال .\r\nقوله : و لكن الانصاف :\r\nنظريهء نهائى شيخ ره :\r\nنه تنها ارادهء استصحاب ممكن و محتمل است بلكه به حكم قرائنى ارادهء آن حتمى و متعين است :\r\n1 - ظهور كلمه اليقين و الشك : امام فرمود : اليقين لا يدفع بالشك يا الشك لا ينقض اليقين و ما در مباحث الفاظ اصول خوانده‌ايم كه مشتقات ظهور در فعليت دارند يعنى يقين فعلى را با شك فعلى نقض نكن و آنكه يقين و شك هر دو در او فعليت دارند قانون استصحاب است كه الآن هم نسبت به گذشته بر يقينم و نسبت به بقاء بر شك ولى در قانون اليقين الآن كه شك سارى آمد ديگر يقينى نيست پس اين تعبير با استصحاب مىسازد و لا غير .\r\n2 - امام ( ع ) علت آورد به اينكه : فان الشك لا ينقض اليقين حال اگر اين حديث را بر قانون استصحاب حمل كنيم علت يك امر ارتكازى عقلائى مىشود زيرا كه بناء همه عقلاء عالم بر اينست كه وقتى يقين سابق و شك لاحق دارند بنا را بر يقين سابق مىگذارند و اصولا نظام معاش و معاد آنها بر همين اصل استوار است چنان كه قبلا گفتيم ولى اگر بر قانون اليقين حمل شود تعليل به يك امر تعبدى خواهد بود نه يك امر مرتكز در اذهان عقلاء و لا ريب در اينكه الاصل فى العلية الارتكازية و مادامىكه اين ميسور است نوبت به غير نمىرسد .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n3 - در روايات ديگر مثل صحيحه 1 و 2 و 3 زراره نيز همين تعبير آمده بود كه ما از آنها استصحاب را برداشت كرديم و به قرينه وحدت سياق اين حديث نبز حمل بر استصحاب مىشود .\r\nپس با اين شواهد ما معتقد مىشويم كه اين دو حديث هم از ادلّه محكم استصحاب است .\r\nقوله : و لكن :\r\nامّا در سند حديث اشكالى وجود دارد و آن اينكه در سلسله سند شخصى بنام قاسم بن يحيى وجود دارد كه علامه در كتاب مختلف وى را تضعيف نموده و شهادت علّامه براى ما ارزش دارد و لذا حديث سندا از درجه اعتبار ساقط است .\r\nالبته از اين اشكال مىتوان جواب داد به اينكه اين تضعيف علامه مستند است به تضعيف آقاى ابن غضائرى و عند اهل الرجال تضعيفات وى قادح نيست زيرا وى و امثال وى داراى سليقه بخصوصى بودند و برآن اساس تضعيف مىكردند كه بايد تفصيل مطلب را از كتب رجالى بدست آورد .\r\nقوله : فتأمل :\r\nبقول رحمت الله در حاشيه : لعله اشارة الى انّ تضعيف العلامة مع جلالة شأنه و اطلاعه على ما هو المعروف فى تضعيف ابن الغضائرى لا يضعف بما ذكر البعض فلعلّه كان مستنده غير تضعيف ابن الغضائرى .\r\n\r\n( حديث هفتم )\r\nقوله : و منها مكاتبة :\r\nهفتمين حديثى كه براى حجّيت استصحاب مورد استدلال واقع شده مكاتبهء على بن محمد كاشانى است وى مىگويد : من زمانى در مدينه بودم و در آنجا به محضر امام ( ع ) نامه‌اى نوشته از حضرتش راجع به صوم يوم الشك پرسيدم\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nكه آيا اين صوم واجب است يا خير ؟ [ ما دو قسم يوم الشك داريم :\r\n1 - يوم الشك از اوّل ماه رمضان به اينكه 29 روز از ماه شعبان سپرى شده و ما نمىدانيم كه آيا فردا اوّل ماه مبارك رمضان است يا آخر ماه شعبان ؟ در اثر اينكه نمىدانيم آيا ماه شعبان ناقص و 29 روزى است يا كامل و سى روزه ؟\r\nآيا در اين روز روزه گرفتن واجب است يا خير ؟\r\n2 - يوم الشك از آخر ماه رمضان يعنى 29 روز از رمضان گذشته و نمىدانيم آيا فردا روز سىام ماه رمضان است يا اوّل شوّال ؟ چون نمىدانيم ماه رمضان كامل است يا ناقص ؟ حال آيا صوم اين روز واجب است يا نه ؟ 
  ]\r\nامام ( ع ) در جواب مرقوم فرمودند : اليقين لا يدخله الشك ، صم للروية و افطر للروية كيفيت استدلال : سؤال : آيا اين حديث دليل بر استصحاب است ؟ يا دليل بر قاعدهء احتياط ؟ يا هر دو ؟\r\nجواب : مرحوم شيخ مىفرمايد : اگر امام ( ع ) بدنبال كبراى كلّى اليقين لا يدخله الشك فقط مىفرمودند : افطر للروية و تنها افطار للروية را بر اين قاعده متفرع مىنمودند امكان داشت كه كسى بگويد منظور امام از اليقين لا يدخله . . . قانون اشتغال است يعنى شما كه يقين به اشتغال ذمه به صوم داريد بايد احتياط كنيد يعنى كارى بكنيد كه يقين به فراغ ذمه تحصيل كنيد و به شك در فراغت قانع نباشيد .\r\nو لا ريب در اينكه تحصيل فراغت يقينيه و احتياط كردن به اينست كه تا رؤيت هلال نشده بايد روزه را ادامه بدهيم پس بايد فردا را هم روزه بداريم فان اليقين بالبراءة لا يدخله و لا يزاحمه الشك فى برائت الذّمّه .\r\nو لكن امام ( ع ) دو مطلب را برآن كبراى كلى متفرع كردند .\r\n1 - همين افطر للرؤية را\r\n2 - صم للرؤية را و اين دوّمى با قانون اشتغال نمىسازد و قرينه است كه مراد از اليقين قاعده اشتغال نباشد و گرنه تفريع صحيح نيست زيرا كه در يوم\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nالشك اوّل اصل اشتغال ذمه مشكوك است و قطعى نشده تا بفرمايد : اليقين بالبراءة . . . آرى به درد استصحاب مىخورد كه يقين سابق را با شك لاحق نقض نكن پس يقين به عدم دخول رمضان و عدم وجوب را استصحاب مىكنيم كما اينكه در افطر للرؤية هم با استصحاب مىسازد .\r\nدر نتيجه سه احتمال متصور است :\r\n1 - منظور فقط قانون استصحاب باشد يعنى اليقين السابق لا يدخله الشك اللاحق .\r\n2 - منظور فقط قانون اشتغال باشد يعنى اليقين بالبراءة لا يدخله الشك فى البراءة .\r\n3 - منظور هر دو قانون باشد يعنى اليقين السابق . . . اليقين بالبراءة .\r\nامّا احتمال ثالث باطل است چون مستلزم استعمال لفظ در اكثر از معناى واحد است و قدر جامعى نيز در بين نيست [ چنان كه در صحيحه ثالثه زراره ذكر شد 
  ] تا در آن استعمال شود .\r\nو امّا احتمال دوّم نيز باطل است چون با تفريع صم للرؤية سازگار نيست فتعين الاحتمال الاوّل كه منظور يقين سابق و شك لاحق يعنى استصحاب باشد .\r\nبعد مرحوم شيخ مىفرمايد : به عقيدهء من اين روايت از لحاظ دلالت ، اظهر روايات باب است زيرا كه در روايت . 1 و 2 دو احتمال بود كه طبق يك احتمال الف و لام اليقين براى عهد ذكرى بود و مفيد عموميت نبود ولى در اين حديث مستقيما كبراى كلى بيان شده و اين احتمال منتفى است و در روايت .\r\n3 و 4 نيز احتمال داديم كه منظور قاعدهء اشتغال باشد و ربطى به استصحاب نداشته باشد ولى در اين روايت اين احتمال نيز منتفى شد و در روايت 5 و 6 نيز احتمال داديم كه منظور قانون شك سارى باشد كه ارتباطى به استصحاب ندارد ولى در حديث هفتم اين احتمال نيز منتفى است و اصلا مفهوم ندارد فتعين اينكه\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nمراد فقط قانون استصحاب باشد و لذا اين حديث از لحاظ دلالت خيلى قوى است ولى افسوس كه اشكال سندى دارد از لحاظ مكاتبه بودن ، مضمره بودن ، خود كاشانى هم از لحاظ رجاليّون محلّ بحث است و لذا نتوان به اين حديث هم به تنهائى استدلال نمود .\r\nبعد مىفرمايد : اين هفت روايت مجموعهء رواياتى است كه من بدانها آگهى يافته‌ام و در كلمات قوم مورد استدلال قرار گرفته‌اند .\r\nولى ملاحظه فرمودند كه آن دسته از اين روايت كه قوى السند بودند از قبيل صحيحه 1 و 2 و 3 زراره و موثقه عمار متأسفانه ضعيف الدلالة بودند و آن دسته كه قوى الدلالة بودند از قبيل روايت 5 و 6 و 7 متأسفانه ضعيف السند بودند و لذا ما به يكايك استدلال نمىكنيم تا قابل خدشه باشد بلكه به مجموع اين احاديث به لحاظ تجابر و تعاضد استدلال مىكنيم يعنى آنها كه قوى السند بودند ضعف سند ضعيف السندها را جبران مىكنند و آنها كه قوت دلالى داشتند ضعف دلالت بقيه را تقويت مىكنند و از روىهم‌رفته اين‌ها براى ما اطمينان به حجيت استصحاب حاصل مىشود و اين مقدار ما را بس است .\r\n[ البته بقول مرحوم آشتيانى در بحر الفوائد : مرحوم شيخ در جلسهء درس اصرار داشتند و پافشارى مىنمودند بر اينكه صحيحهء اولاى زراره سندا و دلالة كامل بوده و به آن يكى به تنهائى مىتوان استدلال كرد چون مسئله حجيت استصحاب از مسائل اصول فقه است نه اصول دين 
  ] .\r\n\r\n( اخبار خاصه )\r\nقوله و ربما يؤيد :\r\nروايت سبعه‌اى كه تا به حال عنوان شد اخبار عامه بودند يعنى اخبارى كه از آنها عموميت و قاعده كليه استفاده مىشد و حجيت استصحاب را على الاطلاق\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nو فى جميع ابواب الفقه اثبات مىكردند ولى رواياتى كه در اين بخش عنان مىشوند تحت عنوان مؤيدات ، اخبار خاصه هستند كه اختصاص به باب خاصى دارند و حد اكثر استصحاب را در همان باب اثبات مىكنند و به درد ابواب ديگر نمىخورند و آنها عبارتند از :\r\n\r\nروايت اوّل :\r\nاولين روايت ، روايت عبد الله بن سنان است : راوى از امام ( ع ) مىپرسد :\r\nجامه‌ام را به كافر ذمى عاريه داده‌ام و مىدانم كه وى شراب مىنوشد ، گوشت خوك مىخورد [ و اين دو نجس هستند 
  ] حالا كه لباس را به من برمىگرداند آيا بر من واجب است كه آن را بشويم يا خير ؟ حضرت ( ع ) فرمودند : خير [ يعنى شستن واجب نيست 
  ] سپس اين حكم به عدم وجوب غسل را معلل ساختند به اينكه : لأنّك اعرته اياه و هو طاهر و لم تستيقن انه نجسه يعنى روزى كه لباس را به وى دادى كه پاك بود [ حالت سابقه طهارت دارد 
  ] و الآن تو يقين ندارى كه وى جامه را نجس كرده باشد [ شك لاحق 
  ] پس چرا بشوئى ؟\r\nوجهى ندارد .\r\nسؤال : آيا اين روايت دليل بر قاعدهء طهارت است يا استصحاب طهارت ؟\r\nجواب : به عقيدهء ما دليل بر قانون استصحاب است منتها قبل از بيان آن بعنوان مقدّمه بايد بدانيم كه قاعده طهارت و قانون استصحاب از حيث مناط نسبت بينهما تباين كلى است وى از لحاظ مورد عموم و خصوص مطلق است بيان ذلك :\r\nامّا مناطها : مناط استصحاب فقط و فقط لحاظ حالت سابقه است و به ملاحظه آن حكم مىشود و گرنه با قطع نظر از آن استصحاب معنا ندارد ولى مناط قاعده طهارت عبارتست از مجرّد شك در طهارت و نجاست قطع نظر از حالت\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nسابقه خواه حالت سابقه‌اى باشد ولى ملاحظه نشود يا اصلا حالت سابقه‌اى نباشد .\r\nو امّا موردها : استصحاب تنها در موردى كه شك ما حالت سابقهء يقينى دارد و آن هم در حكم ملاحظه مىشود جارى است ولى قانون طهارت در مواردى كه حالت سابقهء يقينى باشد جارى است امّا نه به لحاظ آن بلكه صرفا به لحاظ شك در طهارت و نجاست و در مواردى كه اصلا حالت سابقه‌اى در كار نيست بلكه ابتدا به ساكن شك در طهارت و نجاست كرديم باز جارى است فكلّما جرى فيه الاستصحاب جرى فيه قاعدة الطهارة و لا عكس كلّيا .\r\nبا عنايت به اين مقدّمه جواب سؤال روشن مىشود و آن اينكه :\r\nحديث تنها مربوط به قانون استصحاب است چون امام ( ع ) در مقام تعليل فرمودند : چون قبلا يقين به طهارت داشتى و الآن يقين به نجاست نيامده بلكه شك در بقاء و ارتفاع طهارت دارى پس غسل واجب نيست و اين امر از خصوصيات استصحاب است و گرنه در قانون طهارت به مجرّد شك حكم مىشود و اگر مراد قاعده طهارت بود بايد بفرمايد : لانّك تكون شاكا فى الطهارة و النجاسة .\r\nمثلا پس حديث دليل الاستصحاب است آن هم در خصوص شك در رافع كه مدعاى ما است چون طهارت از امورى است كه مقتضى بقاء دارد منتها اين حديث فقط دليل بر استصحاب طهارت است و قانون كلى نيست چون در كلام امام ( ع ) كبراى كلى بيان نشده اگرچه به منزلهء بيان كبراى كلى است ولى صريحا نيامده و قدر مسلّم همين مورد شك در بقاء طهارت است البته ممكن است از راه اجماع مركب يا عدم القول بالفصل ساير موارد را هم درست كنيم يعنى بگوئيم : جماعتى استصحاب را در هيچ بابى از ابواب فقه جارى نمىكنند و گروهى در همهء ابواب حجت مىدانند پس كسى نيست كه بگويد استصحاب در باب طهارت جارى ولى در ابواب ديگر غير جارى و لذا اگر به حكم اين حديث حجيت\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nاستصحاب در باب طهارت ثابت شد پس به ضميمه اجماع مركب در ساير ابواب هم ثابت مىشود .\r\n\r\nحديث دوّم :\r\nدومين روايت از روايت خاصه موثّقه عمار است كه حضرت فرموده : كل شىء طاهر حتى تعلم انه قذر [ اى نجس 
  ] در اين روايت دو احتمال متصور است كه طبق هركدام از آن دو نياز به تقدير وجود دارد :\r\n1 - منظور امام ( ع ) اين باشد كه : كل شىء كه مسلم الطهارة و يقينى الطهارة بوده سابقا طاهر اى مستمرّ طهارته ظاهر عند الشك حتى تعلم انه قذر يعنى هر چيزى كه يك زمانى اصل طهارت آن محرز و مسلّم بود همچنان طهارت آن استمرار دارد تا زمان علم به نجاست پس تا زمانى كه يقين به طهارت دارى فهو طاهر واقعا بعد هم تا زمانى كه شك دارى باز طهارت آن ظاهرا استمرار دارد ولى پس از آمدن علم به قذارت جاى حكم به طهارت نيست .\r\nطبق اين احتمال حديث به درد استصحاب مىخورد چون در استصحاب است كه چيزى سابقا يقينى بوده و الآن مشكوك است حكم به بقاء و استمرار آن مىكنيم و آنگاه غايت حتى تعلم انه قذر هم غايت براى استمرار طهارت است يعنى طهارتى كه ثابت شده همچنان ادامه دارد تا زمان علم به قذارت به عبارت ديگر غايت ، غاية المحمول است كه طهارت باشد و امّا غايت خود حكم كه حكم به طهارت باشد ، در كلام نه ذكر شده و نه طبق اين احتمال مرا دو مقصود است تا ذكر شود .\r\n2 - منظور امام اين باشد كه : كل شىء مشكوك طهارته و نجاسته فهو محكوم شرعا بالطهارة ظاهرا حتى تعلم انه قذر يعنى هر چيزى به مجرّد اينكه شك در طهارت و نجاست آن داريم شرعا حكم مىكنيم به طهارت ظاهريه\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nو طهارت را در ظاهر برايش اثبات مىكنيم و اين اثبات و حكم استمرار دارد تا زمان علم به قذارت .\r\nطبق اين احتمال حديث به درد قاعدهء طهارت مىخورد [ كه مناط آن و مورد آن با مناط و مورد استصحاب قبلا تبيين شد 
  ] و ربطى به قاعده استصحاب ندارد و غايت حتى تعلم انه قذر ، هم غايت براى حكم و اثبات است يعنى اين حكم به طهارت در ظاهر تا مرحله علم به قذارت ادامه دارد و امّا غايت براى خود طهارت نيست زيرا كه طبق اين احتمال خود طهارت از اوّل هم محرز نبوده تا بگوئيم الآن هم استمرار دارد بلكه از اول مشكوك بوده .\r\nو ما نمىدانيم در واقع اين شىء طاهر بوده يا خير پس غايت الحكم است .\r\nقوله : و الاصل فى ذلك :\r\nسؤال : سرچشمه اين دو احتمال در حديث مذكور چيست ؟\r\nجواب : مقدّمه : احكام شرعيه در تقسيمى به دو قسم مىشوند :\r\n1 - احكام واقعيه و آنها عبارتند از احكامى كه در واقع و نفس الامر براى اشياء ثابت هستند و به ملاحظه ذوات و ماهيات اشياء جعل شده‌اند با قطع نظر از علم و جهل مكلّف نظير الصلاة واجبة ، الخمر حرام و . . . حال قضايائى كه اين‌گونه از احكام را براى ما اثبات مىكنند بنام قضاياى واقعيه ناميده مىشوند چون مبيّن احكام واقعيه هستند .\r\n2 - احكام ظاهريّه و آنها عبارتند از احكامى كه براى اشياء و موضوعات در ظاهر جعل و اثبات مىشوند به ملاحظهء جهل انسان نسبت به حكم واقعى آن شىء فى المثل استعمال دخانيات حلال است يك حكم ظاهرى است ، فلان شيئى كه شك داريم در طهارت و نجاست آن پاك است در ظاهر و . . . حال قضايائى كه مبين اين‌گونه از احكام باشند به نام قضاياى ظاهريّه ناميده مىشوند . با حفظ اين مقدمه در جواب سؤال مىگوئيم : قضاياى شرعيه دو دسته‌اند :\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n1 - آنهائى كه مغيا به غايتى نيستند و هو الاكثر از قبيل الخمر حرام - الغصب حرام .\r\n2 - آنهائى كه مغيا به غايتى هستند خود اين قضاياى مغيات در تقسيمى دو قسم مىشوند .\r\n1 - قضاياى واقعيه يعنى قضايائى كه مبين احكام واقعيه هستند تا غايت معيّنى مثل الثوب طاهر الى ان يلاقى النجس كه طهارت ثوب در اسلام حكم واقعى اولى است ولى تا زمان ملاقات با نجس كه پس از ملاقات نجاست آن يك حكم واقعى است يا مثلا الماء طاهر الى ان يلاقى النجس ، اتموا الصيام الى الليل و . . .\r\n2 - قضاياى ظاهريه يعنى قضايائى كه مبين احكام ظاهريه هستند تا غايت معيّنى مثل كل شىء طاهر حتى تعلم انه قذر ، كل شىء حلال حتى تعلم انه حرام ، كل شىء مطلق حتى يرد فيه نهى او امر و . . .\r\nحال قضاياى مغيات به هريك از دو قسمش كه واقعى و ظاهرى باشند اين گنجايش و قابليت را دارند كه هريك از دو معناى مذكور از آنها اراده شود يعنى ممكن است مقصود متكلم از اين كلام صرفا و صرفا اصل اثبات محمول براى اين موضوع باشد تا اين غايت و كارى به استمرار آن نداشته باشد .\r\nحال اثبات واقعى باشد كما فى القضايا الواقعية و يا ظاهرى باشد مثل حديث مورد بحث ما كه منظور اين باشد كه كل شىء شك فى طهارته و نجاسته فهو محكوم شرعا بالطهارة ظاهرا الى ان يحصل العلم بالقذارة بنابراين احتمال حديث مذكور دليل بر قاعدهء طهارت مىشود و ممكن است مقصود متكلم اثبات استمرار اين محمول باشد پس از فراغت از اصل ثبوت المحمول للموضوع حال در قضاياى واقعيه باشد و يا ظاهريه مثل مورد بحث ما كه منظور اين باشد كه كل شىء يقينى الطهارة سابقا طاهر اى مستمر الطهارة الى ان يحصل العلم بالقذارة .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nبنابراين احتمال حديث به درد قانون استصحاب مىخورد پس منشأ دو احتمال اين شد كه اين‌گونه قضايا گنجايش ارادهء هريك از اين دو را دارا هستند .\r\nقوله : اذا غرفت هذا :\r\nپس از بيان دو احتمال در معناى حديث و بيان منشأ اين دو احتمال نوبت مىرسد به بيان قول حق و تعيين يك احتمال پس مىگوئيم : كلا در حديث شريف سه احتمال متصور است :\r\n1 - از حديث شريف هم قاعده طهارت و هم استصحاب طهارت اراده شود .\r\n2 - خصوص قانون استصحاب طهارت اراده شود .\r\n3 - خصوص قاعدهء طهارت مراد باشد\r\nامّا احتمال اوّل : اراده نمودن هر دو قاعده مبتنى بر احد الامرين على سبيل منع الخلو است و هيچ‌كدام مقبول نيست :\r\nالف : بگوئيم : استعمال لفظ در اكثر از معناى واحد جايز است تا بتوانيم هر دو را اراده كنيم ولى در جاى خود به اثبات رسيده كه چنين استعمالى از محالات است .\r\nب : بگوئيم : بين اين دو قانون قدر جامعى وجود دارد كه كلام در آن استعمال شده و قابل انطباق بر هركدام از اين دو مىباشد ولى سابقا بيان شد كه اين دو قانون از لحاظ مناط ميانشان تباين كلى است [ اگرچه از لحاظ مورد قانون طهارت از استصحاب اعم بود 
  ] پس قدر جامعى هم ندارند و لذا اين احتمال باطل است .\r\nو امّا احتمال دوّم : اراده نمودن استصحاب هم خلاف ظاهر است زيرا كه متبادر به ذهن از اطلاق جملات خبريه همانا اصل ثبوت محمول براى موضوع است نه استمرار آن و بيان استمرار محتاج به بيان زائد است و ليس فليس پس اين احتمال هم باطل شد .\r\nفتعين الاحتمال الثالث كه منظور حديث خصوص قاعده طهارت است\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nو ربطى به استصحاب ندارد حتى در مواردى كه شيئى مسبوق الطهارة باشد باز از روايت همين قاعده مستفاد است نه استصحاب .\r\nقوله : بل يجرى :\r\nدر مواردى كه چيزى حالت سابقه نجاست دارد و الآن شك در بقاء نجاست داريم كه مجراى استصحاب نجاست بحثى است كه آيا در اينجا اصولا قاعدهء طهارت و كل شىء طاهر مجرا دارد يا خير ؟\r\nبعضىها از قبيل صاحب رياض مدعى شده‌اند كه چنين موردى تخصّصا و موضوعا از تحت قاعدهء طهارت بيرون است ولى قول حق اينست كه در همين‌جا نيز قاعدهء طهارت مجرا دارد و قابل جريان است ولى قانون استصحاب نجاست عند المعارضه برآن مقدم مىشود و دليل هريك از دو قول در بيان تعارض استصحاب با ساير قواعد پس از تنبيهات استصحاب خواهد آمد پس قاعدهء طهارت از لحاظ مورد و مجرا خيلى دامنه‌اش از استصحاب وسيع‌تر است و لكن از لحاظ مناط تباين دارند .\r\nقوله : ثم لا فرق :\r\nما دو قسم شبهه داريم چه در احكام و چه در موضوعات :\r\n1 - شبهه در حكم كلّى مثل اينكه نمىدانيم غنا در اسلام حرام است يا خير ؟\r\n2 - شبهه در حكم جزئى مثل اينكه نمىدانيم اين مايع حلال است يا حرام ؟\r\n3 - شبهه در موضوع كلّى مثل اينكه نمىدانيم آيا كلى مدفوع پرندگان حرام گوشت پاك است يا نجس ؟\r\n4 - شبهه در موضوع جزئى خارجى مثل اينكه نمىدانيم اين مايع خارجى بول است يا ماء ؟\r\nدر نتيجه نمىدانيم پاك است يا نجس ؟ حال حديث كل شىء طاهر يا كل شىء حلال در تمام موارد مذكور جارى مىشوند و دلالت مىكنند بر قانون\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nحليت و طهارت در همه صور يعنى چه در شبههء حكميه و چه موضوعيه و اختصاص به شبهات موضوعيه ندارند .\r\nو اگر كسى بگويد : اين استعمال لفظ است در اكثر از معناى واحد و جايز نيست .\r\nما در جواب خواهيم گفت بين شبهه حكميه و موضوعيه قدر جامع وجود دارد و كلام در آن استعمال شده و آن عبارتست از شىء مشكوك الطهارة و النجاسة اعم از اينكه شيئى كلى باشد كما فى الشبهات الحكمية يا جزئى باشد كما فى الموضوعات و لفظ كل شىء در اين اعم استعمال شده آنگاه قابل انطباق بر هركدام هست و لا مانع منه\r\nقوله : فعلم مما ذكرنا :\r\nميرزاى قمى در قوانين ابتدا مفصلا راجع به قاعده طهارت در شبهات حكميه و موضوعيه و استصحاب طهارت بحث كرده‌اند و مناطها را مشخص ساخته‌اند سپس فرموده‌اند از حديث كل شىء طاهر حتى تعلم انه قذر ما نمىتوانيم هر سه را اراده كنيم بلكه خصوص قاعده طهارت در شبههء موضوعيه مراد است .\r\nمرحوم شيخ مىفرمايد : از بيانات ما روشن شد كه اراده قاعده طهارت از حديث چه در شبهه موضوعيه و چه حكميه بلا مانع است چون قدر جامع دارند و كلام در آن استعمال مىشود ولى اراده قاعده طهارت و استصحاب طهارت هر دو ممنوع است چون قدر جامع ندارند نظير قاعدهء برائت با استصحاب برائت آنها نيز چنين‌اند منتها در احكام تكليفيه كما اينكه قاعدهء طهارت در احكام وضعيه است .\r\nقوله : و قد خفى ذلك :\r\nمرحوم فاضل نراقى كه از معاصرين شيخ ره بشمار مىرود در اين مقام از اين نكته غفلت كرده كه اراده نمودن قانون استصحاب و قاعدهء طهارت از حديث كل شىء طاهر حتى تعلم انه قذر باطل است چون قدر\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nجامعى بين آن دو نيست و بدون قدر جامع هم كه استعمال در اكثر از معناى واحد مىشود و هو محال روى اين غفلت مدّعى شده كه اين روايت بر دو اصل و قاعده دلالت دارد .\r\n1 - قسمت اوّل حديث كه كل شىء طاهر باشد دلالت مىكند بر اينكه حكم اوّلى [ يعنى حكمى كه به مجرّد شك پيدا مىشود 
  ] اشياء عند الشك و عدم العلم به طهارت و نجاست واقعى در ظاهر [ چون فرض اينست كه ما از واقع خبر نداريم و شايد واقع حرمت باشد 
  ] طهارت است .\r\nو خلاصه اينكه كل شىء طاهر يعنى كل شىء شك فى طهارته و نجاسته طاهر اى محكوم شرعا بالطهارة ظاهرا ، و اين همان قاعدهء طهارت است كه ربطى به استصحاب و ملاحظهء حالت سابقه ندارد .\r\n2 - و قسمت پايانى حديث كه حتى تعلم انه قذر باشد دلالت مىكند بر اينكه : و هذا الحكم مستمر الى زمن العلم بالنجاسة و اين استمرار داشتن مربوط به استصحاب و مصداقى از مصاديق آنست پس اين حديث خيلى پربركت است و به درد هر دو باب مىخورد .\r\nقوله : اقول :\r\nمرحوم شيخ مىفرمايد : اى كاش مىدانستم كه مشار اليه كلمهء هذا در عبارت فاضل معاصر چيست ؟ دو احتمال متصور است كه طبق هر دو اشكال داريم :\r\n1 - مشار اليه هذا همان حكمى باشد كه از اصل اول شما استفاده مىشود يعنى اين حكم كه [ كل شىء مشكوك الطهارة و النجاسة طاهر ظاهرا الى ان يحصل العلم بقذارته 
  ] استمرار دارد تا زمان علم به قذارت اگر مرادتان اين باشد دو ايراد دارد :\r\nالف : كل شىء . . . يك قانون تشريعى است كه در اسلام جعل شده به نام قاعدهء طهارت و عمر اين قانون تا زمان علم به قذارت نيست بلكه الى الابد است همانند بقيّهء قوانين و احكام واقعى و ظاهرى اسلام زيرا كه حلال محمد ( ص )\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nحلال الى يوم القيامة و حرامه حرام الى يوم القيامة ، شرع محمد ( ص ) مستمر الى يوم القيامة ، پس قوانين اسلامى ابدى است مگر اينكه در اثناء ناسخى بيايد و جلو استمرار آن را بگيرد . قانون مورد بحث ما هم مغيّا به اين غايت است نه به غايت علم به قذارت .\r\nآرى پس از علم به قذارت در حق شخص اين مكلف قاعده طهارت جارى نيست چون موضوع ندارد موضوع آن شك بود كه از بين رفته ولى عمر قانون كه به اين حد محدود نيست بلكه فردا هم اگر موضوع پيدا كند باز جارى مىشود هزار سال ديگر هم كذلك پس اين يك اشتباه فاضل نراقى .\r\nب : اين احتمال مستلزم لتقدم الشّيء على نفسه و هو مستلزم لاجتماع النقيضين و هو محال\r\nبيان مطلب : جمله حتى تعلم در كلام امام ( ع ) از توابع حكم اوّلى است كه در كلام شما به عنوان اصل اول يعنى قاعده طهارت ذكر شد [ توابع به امورى گويند كه بدون آن هم سكوت بر كلام صحيح است و از اركان كلام نيستند از قبيل : نعت - عطف بيان - بدل - شرط - غايت و . . .\r\nمنتها براى اغراض در كلام مىآيند 
  ] آنگاه شما آمديد همان حكم اول را با همهء بند و بيلش يعنى با همهء قيودش موضوع قرار داديد از براى حكم ثانى كه استمرار باشد و دوباره محمول در اين حكم ثانى را مغيا به همين غايت كرديد آنگاه لازم مىآيد كه شىء واحدى به نام حتى تعلم انه قذر هم غايت باشد براى حكم اول كه طهارت ظاهريه باشد و هم براى حكم ثانى كه استمرار طهارت ظاهرى باشد آن هم با اين ويژگى كه حكم اول موضوع براى حكم ثانى قرار گرفته پس چيزى كه غايت محمول است بر محمول مقدم شده و در رتبه موضوع اخذ شده درحالىكه موضوع طبعا و رتبة بر محمول مقدم است فيلزم تقدم الشّيء على نفسه و يلزم تقدم المتأخر و تأخر المتقدم و الكل باطل .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nنظير اينكه بگوئيم : زيد القائم قائم كه با حمل قائم تازه مىخواهيم قيام را براى زيد ثابت كنيم درحالىكه همين وصف قيام در رتبهء موضوع اخذ شده و گفتيم : زيد القائم و . . .\r\n2 - مشار اليه هذا آن حكم مذكور در اصل اول نباشد بلكه آن حكم واقعى معلوم باشد يعنى مفروض كلام شما در جائى است كه حكمى بنام طهارت در واقع ثابت شده و ما هم يقين به آن داريم چنين حكمى در ظاهر مستمر است تا زمان علم به نجاست .\r\nحال اگر مراد اين باشد پس حديث شريف سوق داده شده براى بيان قاعده استصحاب و چه ربطى به قاعدهء طهارت در شيئى مشكوك من حيث هو مشكوك [ يعنى بدون ملاحظه حالت سابقه 
  ] دارد تا دليل آن اصل هم باشد ؟ پس هرگونه كه محاسبه مىشود استفادهء هر دو قاعده از اين روايت ناتمام است .\r\nقوله : و منشأ الاشتباه . . . :\r\nمنشأ اشتباه فاضل نراقى اين است كه ايشان ملاحظه كرده‌اند كه قاعدهء طهارت از لحاظ مورد از استصحاب اعم است يعنى حتى در مواردى هم كه شك ما حالت سابقه داشته باشد و باصطلاح مستصحب الطهارة باشد جارى مىشود و لذا خيال كرده كه از اين حديث قانون استصحاب هم برداشت مىشود غافل از اينكه مناطها صددرصد متباين است و قدر جامعى در بين نيست پس نتوان هر دو را برداشت كرد .\r\nقوله : و قد يقال :\r\nبعضىها در ردّ تخيل فاضل نراقى چنين گفته‌اند :\r\nما يك مستصحب الطهارة داريم يعنى مشكوك ما كه طهارت باشد حالت سابقهء يقينى دارد و يك استصحاب طهارت داريم حال روايت كل شىء حتى در مستصحب الطهارة نيز جارى است ولى دلالت آن بر مستصحب الطهارة غير از دلالت آن بر حجيت استصحاب طهارت است .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nبدليل اينكه اگر عينيّت يا استلزامى در كار بود پس بايد بگوئيم دلالت اين حديث بر طهارت مستصحب النجاسة نيز عين دلالت آن بر اعتبار استصحاب نجاست و يا مستلزم آنست و لا يقول به احد خذ فافهم و اغتنم .\r\n\r\n( حديث سوم )\r\nقوله : و نظير ذلك :\r\nسومين دسته از روايات خاصه اخبار حليت است كه مىفرمايد :\r\nكل شىء حلال حتى تعرف انه حرام . . . سخن در اطراف اين دسته همانند سخن در اطراف دسته قبل يعنى كل شىء طاهر حتى تعلم انه قذر است يعنى اين اخبار هم جملات مغيات هستند و همان دو احتمال را دارند و منشأ الاحتمالين همان است و عقيدهء ما همان است كه اين احاديث دليل بر اصالة الحليه است و ربطى به قانون استصحاب حليت ندارد و دليل ما همان است و عقيدهء ميرزاى قمى همان است و بجاى فاضل نراقى در اين اخبار عقيدهء فاضل تونى همان است كه از اخبار حليت دو اصل مستفاد است و جواب ما هم همان است كه ذكر شد و از لحاظ تباين كلى در مناط و اعميت مورد مطلب همان است .\r\n\r\n( حديث چهارم )\r\nقوله : ثم على هذا :\r\nمرحوم شيخ مىفرمايد : نظير همان حرفها را در ادلّه و اخبار برائت مىتوان گفت از قبيل : كل شىء مطلق حتى يرد فيه نهى اوامر ، الناس فى سعة ما لا يعلمون و . . .\r\nو تمام آنچه در حديث حليت و طهارت گفته آمد در اينجا نيز گفته مىشود صرفا با اين تفاوت كه در اخبار طهارت سخن از قاعده طهارت و استصحاب آن\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nبود و در اخبار حليت سخن از قاعدهء حليت و استصحاب آن بود كه مخصوص حكم تكليفى است و در اخبار برائت سخن از اصل برائت و استصحاب آنست .\r\nقوله : فالتحقيق :\r\nعقيده ما اينست كه قانون استصحاب در هريك از سه مورد فوق با قواعد ثلاثهء ديگر از لحاظ مورد عام و خاصند و از لحاظ مناط متباينين و چون چنين است اراده نمودن هر دو قانون از آنها صحيح نيست فتعين الحمل على احدهما و به عقيدهء ما حمل بر قاعده طهارت يا حليت يا برائت از حمل بر استصحاب اين هريك اولويت دارد زيرا كه ظاهر جملات خبريه اثبات اصل محمول از براى موضوع است نه اثبات استمرار محمول للموضوع پس از فراغت از اصل ثبوت و اثبات استمرار نيازمند بيان زائد است و از ظاهر كلام فهميده نمىشود چون ظاهر كلام اين نيست كه فهو مستمر الطهارة او الحلية او البراءة بلكه فهو طاهر او حلال . . .\r\nاست پس به درد استصحاب نمىخورد .\r\nقوله : نعم :\r\nگويا كسى مىگويد : آيا غايت حتى تعلم قرينه بر ارادهء استمرار نيست ؟\r\nمرحوم شيخ جواب مىدهند كه اين غايت الحكم و اثبات الطهارة او الحلية و . . . است نه غايت خود طهارت يا حليّت زيرا كه اصل طهارت از اول هم مشكوك است و هيچ‌گاه متيقن نبود تا غايت آن اين باشد و به درد استصحاب بخورد و به قول ميرزاى آشتيانى در بحر الفوائد :\r\nاراد بذلك دفع ما ربما يتوهمه الغير المتامل من جعل قوله حتى تعلم دليلا على ارادة الاستصحاب لانه يدل على استمرار الطهارة و هذا هو معنى الاستصحاب و حاصل الدفع انه ليس كل استمرار عبارة عن الاستصحاب بل المأخوذ فى الاستصحاب هو الاستمرار الخاص اى استمرار ما فرض الفراغ عن ثبوته و اما استمرار نفس الحكم المنشأ فى القضية ظاهرا الى زمن العلم فليس هو الاستصحاب قطعا بل هو قاعدة الطهارة .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\n( حديث پنجم )\r\nقوله : و منها :\r\nپنجمين حديث از احاديث خاصه حديث آب است : الماء كله طاهر حتى تعلم انه نجس اين حديث نيز همانند كل شىء طاهر حتى تعلم است كه جمله غائيه است و داراى دو احتمال است و از لحاظ حكم كه طهارت باشد و غايت كه حتى تعلم باشد با حديث قبلى يكى است و در حقيقت مصداقى از مصاديق آنست چون آنجا كل شىء موضوع بود و اينجا الماء موضوع است و ماء نيز شيئى از اشياء است .\r\nبا اين حساب سؤال مىشود كه چرا مرحوم شيخ آن را جداگانه ذكر فرموده ؟\r\nجوابش اينست كه : در حديث قبل موضوع كل شىء است و اى چه‌بسا شيئى كه برحسب خلقت اصليه و اوّليه‌اش مشكوك الحكم باشد نظير مدفوع پرندگان حرام گوشت كه قبلا هم مثل مىزديم و لذا متناسب با قاعده طهارت بود ولى در اين حديث موضوع آب است و آب برحسب خلقت اصليه پاك است و اين پاكى حكم واقعى آنست پس حالت سابقه غالب آبها محرز است كه يك زمانى حتما پاك بوده منتها گاهى در اثر عروض عوارض انسان شك مىكند كه اين آب نجس شد يا بر طهارت باقى است آن هم گاهى شبهه موضوعيه است مثل اينكه نمىدانيم اين آب درون كاسه با نجس ملاقات كرد يا نه و گاهى شبهه حكميه است مثل اينكه نمىدانيم آب چاه در حكم آب قليل است تا به مجرد ملاقات با نجس متنجس شود يا در حكم آب كثير است كه به مجرد ملاقات منفعل نشود ؟ در هر حالت سابقهء آن محرز است آنگاه به حكم الماء كله طاهر حكم مىكنيم به بقاء همان طهارت سابقه .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nدر نتيجه به عقيدهء مرحوم شيخ اين حديث مىتواند دليل بر استصحاب در خصوص باب طهارت و نجاست باشد ولى قانون كلى نيست تا به درد ابواب ديگر هم بخورد .\r\nقوله : غالبا :\r\nدر عبارت مرحوم شيخ قيد غالبا آمده كه ما از زبان مرحوم حاج آقا رضا همدانى در حاشيه وجه آن را نقل مىكنيم : الموارد الغير الغالبية التى يشك فيها من غير جهة عروض النجاسة كالكر المتغير الذى ازيل تغيره من قبل نفسه او الكر المجتمع من المياه النجسة فان الشك فى نجاسته ليس من جهة الشك فى ان نجاسة الكر هل هى تدور مدار و صف التغير حدوثا و بقاء . . . البته در استفاده استصحاب از اين حديث اشكالى وجود دارد كه به بحر الفوائد مراجعه شود .\r\n\r\n( روايت ششم )\r\nقوله : و منها\r\nآخرين روايت از روايات خاصه اينست كه : امام مىفرمايد : هرگاه يقين كردى كه وضو گرفتى پس بپرهيز از وضو دوباره [ البته به نيت طهارت و گرنه به نيت تجديد مانعى ندارد چون الوضوء نور و الوضوء على الوضوء نور على نور 
  ] تا زمانى كه يقين كنى كه محدث هستى پس تا يقين ندارى بر وضوى سابق باقى بمان .\r\nمرحوم شيخ مىفرمايد : دلالت اين حديث بر استصحاب واضح است منتها مخصوص به باب استصحاب طهارت است و قانون كلى بدست نمىآيد .\r\nجمع‌بندى : هفت روايت در باب استصحاب از روايات عامه بود كه مجموعا در اطراف سه قانون راجع به آنها بحث شد\r\n1 - قانون استصحاب و هو الحق\r\n2 - قانون اشتغال و احتياط\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n3 - قانون اليقين و شك سارى\r\nو شش روايت از روايات خاصه بود كه به عقيده مرحوم شيخ دلالت روايت 1 و 5 و 6 بر استصحاب طهارت تام بود ولى دلالت روايت 2 و 3 و 4 بر استصحاب ناتمام بود بلكه آنها دليل بر سه قاعدهء ديگر بودند .\r\n1 - قاعده طهارت .\r\n2 - قاعدهء حليت .\r\n3 - قاعدهء برائت .\r\n\r\n( مقدار دلالت اخبار )\r\nقوله : ثم انّ :\r\nدر رابطه با اخبار استصحاب در دو مقام بحث مىشود : 1 - اصل دلالت 2 - مقدار دلالت .\r\nامّا مقام اوّل : در اين مقام دو دسته روايات طرح شد : 1 - روايت عامّه 2 - روايات خاصّه .\r\nامّا روايات عامّه را نوعا مرحوم شيخ پذيرفتند منتها با تجابر و تعاضد استدلال كردند .\r\nو امّا روايت خاصه : سه روايت مقبول ايشان افتاد كه روايت شماره يك و پنج و شش بود و بالاخره تا به حال اين مقام از بحث را پشت سر گذاشتيم .\r\nو امّا مقام دوّم : در رابطه با مقدار دلالت اين احاديث بايد دانست كه سابقا پيرامون حجيّت استصحاب يازده نظريه عنوان شد كه گروهى استصحاب را مطلقا حجت مىدانستند و گروهى آن را على الاطلاق انكار مىنمودند و خيلىها در مسئله تفصيل قائل بودند آن هم تفصيلات رنگارنگ كه يكى از آن تفصيلات همان تفصيل نهم بود كه ما بين شك در مقتضى و شك در رافع\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nفرق مىگذاشت و مختار مرحوم شيخ نيز همان بود حال در بيان مقدار دلالت مىفرمايند :\r\nامّا روايات خاصه : دلالت اين‌ها بر تفصيل نهم يعنى حجيت استصحاب در خصوص شك در رافع پرواضح است زيرا كه از روايات خاصه سه روايت 1 و 5 و 6 دليل بر استصحاب بود كه خوشبختانه مورد هر سه روايت از موارد شك در رافع بود چون طهارت از امورى است كه فى حد نفسه قابليّت بقاء دارد و مقتضى موجود است و شك در بقاء آن هميشه از ناحيهء شك در عروض رافع است .\r\nو امّا روايات عامّه : مشهور اصوليين قبل از شيخ اعظم ره و همچنين پس از ايشان مدّعى هستند كه به بركت روايات عامّه حجيت مطلق استصحاب اثبات مىگردد چه در شك در رافع و چه شك در مقتضى و شواهدى نيز دارند كه در ادامه خواهد آمد امّا به عقيدهء مرحوم شيخ به پيروى از محقق خوانسارى شارح دروس در اين كلام جاى تأمل باقى است و حق اينست كه از اين روايات تنها حجيت استصحاب در باب شك در رافع اثبات مىشود و به درد شك در مقتضى نمىخورند .\r\nبيان مطلب : در نوع روايت عامّه كلمهء نقض آمده .\r\nمثلا فرموده : لا تنقض اليقين بالشك يا فرموده : ليس ينبغى لك ان تنقض اليقين بالشك و . . . كلمهء نقض داراى يك معناى حقيقى و لغوى است و آن اينكه : نقض در مقابل غزل است و غزل در لغت عرب به معناى ايجاد الاتصال بين المنفصلات است يعنى اجزاء منفصل و از هم گسسته را بهم بافتن و پيوستن و ايجاد پيوستگى مانند پشم يا پنبه‌اى كه ريسيده شده و تبديل به نخ مىشود اين غزل است و در مقابل آن نقض به معناى رفع الهيئة الاتصاليه است يعنى رشته‌هاى خود را از هم بگسلد و باز كند و آن هيئت اتصاليه‌اى را كه ايجاد كرده مرتفع سازد .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nفى المثل بنائى را كه بنا كرده در هم بكوبد و ويران سازد يا نخى را كه آماده كرد دوباره از هم باز كند و طنابى را ساخته پاره كند اين نامش نقض است و در خطبهء زينب كبرى ( ع ) اين جمله آمده : كالمرأة التى نقضت غزلها من بعد قوة انكاثا .\r\nحال نقض به اين معنا در خصوص محسوسات و اجسام از قبيل ريسمان - بناء - حجر و . . . به كار مىرود و از محلّ بحث ما خارج است و يك معناى مجازى قريب الى الحقيقة دارد و آن به معناى خصوص رفع الامر الثابت است يعنى چيزى را كه ثبات و استحكام دارد و امر مبرمى است و ذاتا استعداد بقاء دارد رفع كنيم و از آن دست برداريم نظير طهارت مائيه كه امرى ثابت و ماندگار است و مادامىكه رافعى نيامده رفع نمىشود و حال وجه قرب اين معنا به معناى حقيقى نقض اينست كه در خود كلمهء نقض معناى ابرام و استحكام خوابيده و در اين معنا هم اين جنبه لحاظ شده و لذا اقرب المجازات است .\r\nو يك معناى مجازى بعيد عن الحقيقه دارد و آن عبارتست از مطلق رفع اليد از چيزى خواه آن چيز يك امرى باشد كه ذاتا داراى ثبات و استحكام است و ما از آن رفع يد مىكنيم .\r\nنظير رفع يد از طهارت و يا امرى باشد كه ذاتا اقتضا و استعداد بقاء در آن نيست مانند رفع يد از ليل ، نهار و . . . و وجه بعد اين معنا از حقيقت همانا عدم لحاظ جنبهء استحكام است .\r\nحال معناى حقيقى كه در ما نحن فيه منظور نيست زيرا آن معنا مخصوص به محسوسات است وانگهى در ما نحن فيه به مجرد شك آن رشتهء يقين و هيئت اتصاليه به هم خورده و در اختيار ما نيست و لذا امر دائر است بين اراده معناى مجازى قريب يا معناى مجازى بعيد كه اگر مجاز قريب مراد باشد به درد شك در رافع مىخورد و اگر مجاز بعيد مراد باشد به درد شك در مقتضى هم مىخورد حال مرحوم شيخ ره مىفرمايند : اراده مجاز قريب از\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nدو جهت اولويت و رجحان دارد :\r\n1 - قانون ادبى اينست كه : اذا تعذرت الحقيقة فاقرب المجازات اولى بالارادة من الكلام .\r\n2 - قانون اينست كه هرگاه در كلام يك فعلى داشتيم كه خاص بود و يك متعلقى داشتيم كه عام بود در اينجا خصوصيت آن فعل باعث تخصيص عموميت آن متعلق مىشود نه اينكه عموم متعلق دليل بر اطلاق و تعميم فعل گردد زيرا كه عند العرف و العقلاء هميشه خاص قرينه بر عام و مفسر مراد از عام است نه عام قرينه بر خاص باشد .\r\nفى المثل اگر مولائى به عبدش بگويد : لا تضرب احدا ، فعل ضرب خصوصيت دارد چون ضرب آن كارى است كه بدنبال آن احساس درد پيدا شود و مضروب عكس العمل نشان دهد و اين مخصوص زندگان است ولى كلمهء احدا كه متعلق باشد عموميت دارد و شامل اموات نيز مىشود ولى خصوصيت ضرب قرينه مىشود بر اينكه مراد از احدا ، احدا من الاحياء باشد نه اينكه عموميت احدا قرينه شود بر اينكه مراد از ضرب مطلق الضرب است و شامل حتى ضرب الجماد هم مىشود چنين تفسيرى منطقى نيست .\r\nحال ما نحن فيه من هذا القبيل چون نقض كردن فعل خاصى است كه در آن استحكام و ابرام وجود دارد و مخصوص به موارد شك در رافع است و متعلق آنكه اليقين و الشك باشد عام است يعنى شامل مىشود يقين به امر مبرم و مستحكم و نيز غير آن را\r\nآنگاه به بيان فوق اين خصوصيت فعل است كه قرينه بر عموم متعلق است و آن را اختصاص مىدهد به امر مستحكم بنابراين روايت مخصوص مواردى مىشود كه اصل وجود مقتضى و اقتضاء البقاء و استعداد آن محرز باشد و انما الكلام در شك در رافع است و شامل شك در اصل مقتضى نمىشود .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nقوله : ثم لا يتوهم :\r\nبعضىها خيال كرده‌اند كه اگر حديث را بر مجاز قريب حمل كنيم احتياج به يك تصرف در ظاهر كلام و ارتكاب يك خلاف ظاهر پيدا مىشود و آن اينكه به ناچار بايد كلمهء يقين را به معناى متيقن بگيريم زيرا كه متيقن است كه يا ثبات و استحكام دارد و يا ندارد و خود وصف يقين بما هو يقين با قطع نظر از متيقن معنا ندارد كه مستحكم باشد يا غير مستحكم و لذا نيازى به مجاز در كلمه پيدا مىشود و الاصل عدم المجازيّة .\r\nامّا اگر به مجاز بعيد حمل كنيم نيازى به اين تصرفات نيست بلكه لا تنقض اليقين به معناى لا ترفع اليد عن اليقين است چه به امر مستحكم تعلق بگيرد يا غير آن و خلاصه اينكه ظاهر كلام حفظ شده پس به نظر مىرسد كه اين اولويت داشته باشد .\r\nمرحوم شيخ در دفع اين توهم مىفرمايند : تصرف در ظاهر كلام اختصاص به حمل بر مجاز قريب ندارد بلكه على اىّ حال نياز به اين تصرف هست و گرنه ابقاء كلام بر ظاهرش مستلزم عدم صحت يا عدم صدق است و به حكم دلالت اقتضا بايد چيزى مقدّر باشد .\r\nو سر مطلب آنست كه كلمهء لا تنقض ، فعل نهى است و نهى از جمله تكاليف است و تكليف بايد به يك امر مقدورى تعلّق بگيرد و نقض خود يقين بما هو يقين مقدور ما نيست تا ما بدان مخاطب باشيم بلكه يك امر قهرى است كه با آمدن اسباب و عوامل يقين ، آن هم مىآيد و با رفتن آنها مىرود و ربطى به مكلف ندارد و لذا ناچار بايد چيزى مقدر بگيريم .\r\nو آن اينكه يا بگوئيم : مراد اينست كه لا تنقض المتيقن تا از باب مجاز در كلمه باشد و يا بگوئيم مراد اينست كه لا تنقض آثار اليقين و احكامها كه از باب مجاز در حذف و به حذف مضاف باشد و تازه اين مقدار از تصرف هم كافى نيست بلكه نياز به يك تصرف ديگر هم داريم و آن اينكه بنا بر اوّلى بگوئيم مراد\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nاز لا تنقض المتيقن اينست كه لا تنقض مقتضى المتيقن زيرا كه نقض خود متيقن هم امرى قهرى است و در اختيار ما نيست .\r\nفى المثل متيقن ما حيات زيد يا عدالت عمرو بوده حالا شارع مىفرمايد آن را نقض نكن مگر حيات زيد در اختيار من است كه آن را نقض بكنم يا نه ؟\r\nخير از اختيار من خارج و در اختيار خدا است .\r\nآرى اين متيقن يك سلسله مقتضيات و لوازمى دارد از قبيل نفقه زوجه تصدق درهم و . . . كه اين‌ها در اختيار مكلف است و منظور اينست كه مقتضاى متيقن خود را با شك نقض نكن بلكه عند الشك هم بر همان مقتضا باقى باش و اثر را مترتب كن .\r\nو بنا بر دوّمى بگوئيم : مراد اينست كه لا تنقض آثار المتيقن التى ثبتت له بواسطة اليقين زيرا آثارى كه مال خود يقين بما هو يقين است تابع خود يقين است كه با آمدن آن مىآيد و با رفتن آن هم مىرود چون علت كه رفت معلول هم مىرود و در اختيار من نيست كه آن آثار را نقض نكنم آرى آنكه در اختيار من است اينكه آثارى كه براى متيقن به بركت يقين سابق ثابت شده الآن هم آن آثار را مترتب كنم و به شكّم اعتنا نكنم پس نياز به تقدير على كل حال هست و اختصاص به مجاز قريب ندارد آنگاه ما به بركت آن دو شاهد رجحان اين معنا را اثبات مىكنيم و نتيجه مىگيريم : پس روايات عامه مربوط به شك در رافع است و شامل شك در مقتضى نيست .\r\nقوله : و يمكن :\r\nدر اين قسمت مرحوم شيخ شواهدى در تأييد قول مشهور [ يعنى حجيت مطلق استصحاب چه در شك در رافع و چه مقتضى 
  ] اقامه مىكنند و مجموعا پنج شاهد مىآورد :\r\n1 - در فرازى از صحيحهء ثالثهء زراره مىخوانيم : بل ينقض الشك باليقين ،\r\nكيفيت استشهاد : در اين جمله نقض به شك مستند شده و ترديدى نيست\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nدر اينكه شك بما هو شك يك امر ثابت و مستحكمى نيست پس نتوان گفت كه مراد از نقض رفع الامر الثابت است كه مجاز قريب بود به ناچار بايد گفت مراد مطلق رفع اليد عن شىء است چه امر ثابت و مستحكم باشد يا خير آنگاه در صدر صحيحه كه لا ينقض اليقين بالشك آمده به قرينهء مقابله و هم وحدت سياق و نيز عطف همه جملات سبعه بر يكديگر مىگوئيم اگرچه فى نفسه قابليت ارادهء مجاز قريب و بعيد را دارد وى به اين قرائن آن هم حمل بر مجاز بعيد مىشود كه به معناى مطلق رفع يد از ترتيب آثار باشد چه در شك در رافع كه امر مستحكم داريم و چه در شك در مقتضى آنگاه به قرينهء وحدت سياق اين حديث با احاديث ديگر آنها نيز بر همين معنا حمل مىشود و بالنتيجه با قول مشهور سازگار مىشود .\r\n2 - در فراز بعدى صحيحه ثالثه آمده : و لا يعتد بالشك فى حال من الحالات\r\nكيفيت استشهاد : مراد از شك يعنى جنس الشك بما هو شك قابل اعتنا نيست چه شك در اصل مقتضى باشد و چه شك در رافع يعنى به واسطه آن از يقين رفع يد نمىشود بخصوص كه بعدش فرموده : فى حال من الحالات كه نكره در سياق نفى مفيد عموم است يعنى در هيچ حالى از حالات به شك اعتنا نمىشود چه درحالىكه به امر مستحكم تعلق گرفته و چه درحالىكه به غير آن تعلق گرفته آنگاه به قرينهء مقابله و وحدت سياق باقى فرازهاى حديث مذكور و باقى احاديث حمل بر همين مىشوند و بالنتيجه با قول مشهور مناسب‌تر خواهد بود .\r\n3 - در مكاتبهء كاشانى خوانديم : اليقين لا يدخله الشك صم للرؤية و افطر للرؤية .\r\nكيفيت استشهاد : اصلا مورد حديث جائى است كه شك در اصل مقتضى باشد چه نسبت به يوم الشك اول و چه آخر زيرا كه شك ما در بقاء ماه شعبان پس از 29 روز و هكذا در بقاء رمضان شك در مقتضى است كه آيا اين ماه\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nبيش از 29 روز استعداد بقاء دارد يا خير .\r\nو در چنين موردى امام فرموده : اليقين لا يدخله الشك يعنى به شكّت اعتنا نكن و از يقين رفع يد نكن و مسلّما در اينجا مراد رفع يد از امر ثابت نيست بلكه مطلق رفع يد منظور است آنگاه به قرينهء وحدت سياق از بقيه روايات هم همين معنا اراده مىشود .\r\nو در نتيجه با قول مشهور انسب مىشود .\r\n4 - در روايت خصال از على ( ع ) خوانديم : من كان على يقين فشك فليمض على يقينه فان اليقين لا يدفع بالشك يا فان الشك لا ينقض اليقين يا فان اليقين لا ينقض بالشك .\r\nكيفيت استشهاد : از صدر روايت عموميت فهميده مىشود چون فرموده : من كان على يقين حال يقين به امر مبرم و مستحكمى باشد يا به امر غير ثابت حذف متعلق مفيد عموميت است دنبالش فرموده : فليمض على يقينه يعنى بر يقين خود بگذرد و مشى كند يعنى خلاصه از يقين رفع يد نكند هدف اصلى رفع يد نكردن است چه از امر ثابت باشد يا غير آن آنگاه اين صدر قرينه برآن ذيل مىشود كه مراد از فان اليقين لا ينقض بالشك هم يعنى از يقين به واسطه شك رفع يد نمىشود و بعد به قرينهء وحدت سياق از تقيّه روايت هم همين معنا اراده مىشود .\r\n5 - در موثقه عمار خوانديم : اذا شككت فابن على اليقين قلت هذا اصل ؟ قال :\r\nنعم اين حديث هم دلالت دارد كه هركجا شك كردى چه در امر مستحكم يا غير آن بنا را بر يقين بگذار يعنى باز هم از يقين خود دست برندار و پايدار بمان و لا فرق كه متعلق يقين امر مستحكمى باشد يا غير آن و به قرينهء وحدت سياق از باقى روايات هم همين معنا استفاده مىشود و بر نفع مشهور تمام مىشود .\r\nو به فرمودهء شيخ اعظم : فان المستفاد من هذه و امثالها ان المراد بعدم النقض عدم الاعتناء بالاحتمال المخالف لليقين السابق . . .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nو به قول مرحوم آشتيانى در بحر الفوائد :\r\nالاخبار مختلفة فبعضها مشتمل على لفظ المضي و بعضها على لفظ الدخل و الاختلاط و بعضها على لفظ دفع الشك باليقين و بعضها على نقض الشك باليقين و عدم الاعتداد به فى حال من الحالات الى غير ذلك فقد يقال ان المقصود منها هو المعنى الثالث حيث ان الظاهر منها كما لا يخفى لمن تامل فيها هو ان نفس تقابل اليقين السابق و الشك اللاحق بقول مطلق موجب للالتزام بمقتضى اليقين السابق من غير فرق بين الشك فى المقتضى او الرافع بل مورد بعضها مختص بالشك فى المقتضى كما فى المكاتبة . . .\r\nقوله : و لكن الانصاف :\r\nدر اين بخش مرحوم شيخ تمام شواهد مذكور را جواب داده و مىفرمايد :\r\nبواسطهء هيچ‌كدام از اين‌ها ما از معناى ظاهر و متبادر نقض كه همان مجاز قريب باشد رفع يد نمىكنيم امّا جواب شاهد اوّل : درست است كه نقض به شك اسناد داده شده ولى چه كسى گفته كه شك امر ثابتى نيست ؟ خير شك هم از امور ثابته‌اى است كه وقتى حادث شد قابليت بقاء دارد الى ان يرفعه رافع پس در همين‌جا نقض به معناى رفع الامر الثابت مىآيد و با صدر روايت هم متناسب است .\r\nو امّا جواب شاهد دوّم : اين جمله عطف بر جمله قبل است و همان جواب در اينجا جارى است و لذا مرحوم شيخ نياورده .\r\nو امّا جواب شاهد سوّم : آرى اگر مستصحب ما بقاء شعبان يا رمضان باشد حق با شما است كه در اينجاها شك ما از قبيل شك در مقتضى است و مورد الحديث چنين موردى است ولى ما مىگوئيم در يوم الشك اول مستصحب ما عدم وجوب صوم يا برائت ذمه از صوم يا عدم دخول رمضان است و قبلا گذشت كه امور عدميه ذاتا قابليت دارند كه الى الابد باقى باشند مگر علت تامهء ايجاد بيايد و عدم را رفع كند پس على هذا مطلب\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nاز باب شك در رافع مىشود .\r\nو نيز نسبت به يوم الشك دوّم هم مىگوئيم مستصحب ما بقاء اشتغال ذمه به صوم ، يا بقاء وجوب صوم يا عدم دخول شوال است كه هركدام از اين‌ها استعداد بقاء دارند الى ان يرفعه رافع پس باز شك ما در رافع است نه در مقتضى يا در اعم و مورد اين حديث هم ردّ بر گفتار ما نمىشود .\r\nو امّا جواب شاهد چهارم : اوّلا قبلا گفتيم : شايد اين حديث مربوط به قانون اليقين و شك سارى باشد پس به درد استشهاد در باب استصحاب نمىخورد و همين‌جا از شاهد پنجم هم جواب مىدهيم كه آن حديث نيز مربوط به قاعده اشتغال بود و ربطى به استصحاب نداشت .\r\nو ثانيا برفرض كه مخصوص استصحاب باشد شما به چه مجوّزى عموم صدر را قرينه بر خصوص ذيل قرار داده و مدعى شديد كه از اين ذيل هم اطلاق و عموميّت مراد است ؟ بلكه قانون عقلائى عكس اين را مىگويد يعنى دلالت دارد كه خصوص ذيل قرينه باشد بر تخصيص عموم صدر چنان كه در مثال لا تضرب احدا بيان شد پس اين هم به درد شما نمىخورد .\r\nو ثالثا از همهء اين حرفها كه بگذريم مىگوئيم خود كلمهء مضى به معناى جرى و مشى برطبق يقين سابق و داعى سابق است و اينكه توقف نكن بلكه بگذر و ادامه بده تا زمانى كه صارف و رافعى بيايد كه باز از خود اين كلمه هم شك در رافع اراده مىشود و منافى كلام ما نيست . پس هيچ‌كدام از شواهد به درد شما نخورد و بقول مرحوم شيخ :\r\nو بالجملة فالمتأمل المنصف يجد انّ هذه الاخبار لا تدل على ازيد من اعتبار اليقين السابق عند الشك فى الارتفاع برافع .\r\nبعد مرحوم شيخ تفصيلا وارد مىشوند در بيان ادلّه ده قول ديگرى كه در باب استصحاب ذكر شد كه چون بسيارى از اين اقوال امروزه نقد رايج بازار علم\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nاصول نيست و از رواج افتاده و تنها در موزه‌هاى كتب مفصلهء اصولى بايد آنها را جستجو كرد لذا ما از شرح و بسط آنها خوددارى مىكنيم و وارد مىشويم در بيان تنبيهات مسئله استصحاب و قبل از آن اشاره مىكنيم كه در ميان متأخرين از شيخ انصارى ره قول به حجيت استصحاب مطلقا رواج دارد چه در شك در مقتضى و يا رافع كما ذكر فى كفاية الاصول و اصول الفقه و فى شرحنا على اصول الفقه فراجع .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\n\r\n( تنبيهات استصحاب )\r\nمرحوم شيخ ره در رسائل مجموعا دوازده امر را به صورت تنبيهات استصحاب آورده‌اند و مطالب اين تنبيهات همانند مطالب تقسيمات استصحاب در اطراف سه محور گردش مىكند\r\n1 - برخى از اين تنبيهات مربوط به متيقن سابق يا مستصحب است\r\n2 - پاره‌اى از آنها هم به دليل دالّ بر مستصحب مربوط مىشوند\r\n3 - و قسمتى هم به شك در بقاء كه ركن دوم استصحاب است مربوط مىشوند\r\n\r\n( تنبيه اوّل ) [ اين تنبيه به متيقن سابق مربوط است 
  ]\r\nو آن اينكه : در باب استصحاب بطور كلى گاهى مستصحب [ يا همان متيقن سابق 
  ] از امور جزئيه و شخصيه است يعنى از امورى است كه صدق آنها بر افراد كثيره ممتنع است از قبيل عدالت زيد كه سابقا متيقن بود و الآن مشكوك البقاء است استصحاب نموده و آثار شرعيه عدالت زيد را بدان مترتب مىكنيم .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nمثلا اگر مجتهد است حق داريم از او تقليد كنيم و اگر امام جماعت است حق داريم به دو اقتدا كنيم و اگر شاهد محكمه است شهادتش را بپذيريم و . . .\r\nاين قسم فعلا مورد بحث نيست .\r\nو گاهى مستصحب از امور كلّيه است يعنى از امورى است كه قابل صدق بر كثيرين است در اين قسم استصحاب جارى كردن به نام استصحاب كلّى معروف است كه مورد بحث ما است و داراى سه قسم است :\r\n1 - استصحاب كلى قسم اول .\r\n2 - استصحاب كلى قسم ثانى .\r\n3 - استصحاب كلى قسم ثالث .\r\nبيان مطلب : در مواردى كه متيقن سابق ما يك امر كلى است و ما در زمان لاحق شك در بقاء آن پيدا مىكنيم گاهى شك ما در بقاء كلّى مسبب است از شك در بقاء همان فرد اولى كه كلى در ضمن آن موجود شد [ و سخن از تردّد افراد يا تبادل آنها نيست 
  ] دو مثال :\r\n1 - مثال عرفى : يك ساعت قبل زيد وارد منزل شد و يقينا كلى طبيعى انسان در ضمن زيد در دار موجود شد پس از يك ساعت شك مىكنيم كه آيا كلى انسان همچنان در منزل موجود است يا خير ؟ علت اين شك آنست كه نمىدانيم آيا زيد الآن هم در منزل است يا بيرون رفته ؟ اگر زيد هم‌اكنون هم در دار باشد پس كلى انسان هم هست و الّا فلا .\r\n2 - مثال شرعى يك ساعت پيش يقين داشتيم به حدوث خصوص حدث اصغر آنگاه كلى و قدر جامع حدث هم در ضمن اين فرد موجود شد پس از ساعتى شك مىكنيم كه آيا كلى حدث باقى است يا مرتفع شده و منشأ شكمان اينست كه نمىدانيم آيا وضو گرفته و حدث اصغر را مرتفع ساخته‌ايم يا همچنان باقى است ؟ اگر اين فرد مرتفع شده باشد پس كلى حدث هم مرتفع شده و الّا فلا و همين محاسبه را نسبت به يقين به حدث اكبر مىتوان پياده كرد . . .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nحال نام اين قسم را استصحاب كلى قسم اول گويند .\r\nو گاهى شك ما در بقاء آن كلى مسبب از اينست كه من اوّل الامر مردّد هستيم كه آيا كلى در ضمن اين فرد موجود شد تا الآن مقطوع البقاء باشد يا در ضمن آن فرد تا الآن مقطوع الارتفاع باشد پس منشأ شك ما تردّد فرد كلى است بين ذا و ذا و عدم تعيّن احدهما است دو مثال :\r\n1 - مثال عرفى : يقين داريم كه كلى حيوان در دار موجود شد يا در ضمن گنجشك مثلا كه معمولا تا يك سال مثلا عمر مىكند و يا در ضمن فيل مثلا كه معمولا تا صد سال فرضا عمر مىكند .\r\nو خلاصه اينكه يكى قصير العمر و كوتاه‌مدت است آن ديگرى طويل العمر و درازمدت حال پس از گذشت يك سال الآن شك مىكنيم كه آيا كلى حيوان در دار موجود است يا مردد تمام شد ؟ منشأ شكمان اينست كه از اوّل مردّد بوديم كه كلى در ضمن كدام فرد موجود شد ؟ اگر در ضمن فرد قصير العمر موجود شده بود پس هم‌اكنون مقطوع الارتفاع است و اگر در ضمن فرد طويل العمر محقق شده بود پس الآن هم مقطوع البقاء است .\r\n2 - مثال شرعى : زيد نسبت به كلى حدث متيقن بود بعدا وضو ساخته و الآن مردّد است كه آيا كلى حدث باقى است يا خير ؟ منشأ شكش اينست كه از اوّل نمىداند كه كلى حدث در ضمن كدام فرد محقق شد ؟ آيا در ضمن حدث اكبر يا اصغر ؟ اگر در ضمن حدث اصغر موجود شده باشد هم‌اكنون مقطوع الارتفاع است چون وضو رافع آنست و اگر در ضمن جنابت و حدث اكبر موجود شده پس هم‌اكنون نيز مقطوع البقاء است زيرا كه وضو رافع حدث اكبر نيست آن نياز به غسل دارد و يا فرض كنيد غسل تنها كرده و الآن شك دارد در بقاء كلى حدث . . . اين را استصحاب كلى قسم ثانى گوئيم .\r\nو گاهى شك ما در بقاء كلى مسبب است از شك در تبادل و جابه‌جائى افراد آن كلّى به اين معنا كه يقينا فردى از افراد اين كلى در فلان مكان موجود شد و\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nبدنبال آن كلى طبيعى آن فرد هم در آنجا موجود شد و يقينا پس از مدتى آن فرد قبلى از آن مكان رفته ولى احتمال مىدهيم كه هم‌زمان با حضور اين فرد در آن مكان يا در لحظه وداع اين فرد آن مكان را فرد ديگرى از همان كلى در آن نقطه موجود شد و كلى در ضمن آن در آنجا موجود است و احتمال هم مىدهيم كه خير چنين تبادلى نبوده پس كلى الآن موجود نيست .\r\nمثلا زيد در دار موجود شد كلى انسان هم كذلك سپس زيد از دار خارج شد ولى احتمال مىدهيم كه خالد وارد دار شده باشد و كلى انسان در ضمن آن موجود باشد و لذا شك مىكنيم كه آيا كلى الآن باقى است يا منتفى شده ؟\r\nنام اين قسم را استصحاب كلى قسم ثالث گويند .\r\n\r\nاستصحاب كلى قسم اوّل :\r\nتا به حال اقسام استصحاب كلى با مثالهايش بيان شد و امّا بيان احكام آنها : در استصحاب كلى قسم اوّل عند الكل هم استصحاب خصوص فرد با مشخصات فرديه و جزئيه جارى است و اگر اثر شرعى داشته باشد مترتب است و هم استصحاب كلى با قطع نظر از خصوصيات فرديه جارى است چون هر دو قسم داراى اركان استصحاب هستند كه يقين سابق و شك لاحق باشد .\r\nفى المثل هم استصحاب بقاء زيد در دار قابل جريان است و هم استصحاب بقاء انسان يا مثلا هم استصحاب خصوص حدث اصغر جارى است و هم كلى حدث و آثار شرعيه برآن مترتب مىشود كه پس تصدق بدرهم واجب است ، پس ورود در نماز حرام است ، پس مس كتابت قرآن حرام است پس وضو ساختن براى نماز واجب است و . . .\r\nو اين قسم على الظاهر جاى بحث نيست و تنها ايرادى كه قابل ذكر است اينكه اين دو استصحاب سببى و مسببى هستند چون شك در بقاء كلى مسبّب از\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nشك در بقاء فرد است و مادامىكه اصل سببى جارى باشد نوبت به اصل مسبّبى نمىرسد ولى ما در اينجا نظريه به اين جنبه نداريم بلكه با قطع نظر از آن مىگوئيم هركدام قابل جريان است .\r\n\r\nاستصحاب كلى قسم ثانى :\r\nدر اين قسم ، استصحاب جزئى و فرد در هيچ طرف جارى و سارى نيست زيرا كه اركان استصحاب نسبت به فرد ناتمام است .\r\nفى المثل اگر بخواهيم بقاء فرد قصير العمر را استصحاب كنيم مىگوئيم : اوّلا در خصوص اين فرد يقين سابق به وجودش نيست و ثانيا برفرض كه اين فرد موجود شده بود الآن پس از يك سال شك در بقاء آن نيست بلكه مقطوع الارتفاع است پس على كل حال ركنى از اركان استصحاب ناتمام است و اگر بخواهيم بقاء فرد طويل العمر را استصحاب كنيم باز خواهيم گفت :\r\nاوّلا در خصوص اين فرد شك در بقاء نداريم زيرا اگر اين بوده هم‌اكنون نيز مقطوع البقاء است .\r\nو ثانيا برفرض شك در بقاء مىگوئيم ركن اول استصحاب در اينجا ناتمام است زيرا كه فرد طويل العمر از اوّل امر مشكوك الحدوث است و يقين سابقى در كار نيست و هكذا در مثال شرعى حدث و تردّد بين بول و منى يا حدث اصغر و اكبر پس استصحاب جزئى جارى نيست آرى نسبت به خصوصيات فرديه عند الشك از اصل عدم استفاده مىكنيم .\r\nفى المثل مىگوئيم : الاصل عدم حدوث العصفور ، الاصل عدم حدوث الفيل الاصل عدم البولية ، الاصل عدم كونه منيا و . . . البته مشروط بر اينكه جريان اصلين در هر دو طرف اوّلا داراى اثر شرعى باشد و ثانيا مستلزم مخالفت قطعيهء عمليه با علم اجمالى نشود و گرنه اصلين جارى نمىشود و نوبت به\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nاحتياط مىرسد حالا خود اين بخش صور مختلفى دارد كه من تنها به دو صورت آن اشاره مىكنم :\r\n1 - آنجا كه اجراء اصلين موجب مخالفت با علم اجمالى نشود مثل اينكه شخصى نذر كرده كه اگر گنجشكى در اين منزل باشد روزانه يكدرهم صدقه بدهد و ديگرى نذر كرده كه اگر فيلى در اينجا حادث شده روزانه يك دينار صدقه بدهد و هركدام شك دارند در اينجا كل منهما از اصل عدم حدوث ، حق استفاده دارند زيرا كه وقتى در باب علم اجمالى پاى دو كس ميان آمد علم اجمالى تأثير ندارد بلكه هركدام بايد حساب خود را برسند . . .\r\nولى آنجا كه سر از مخالفت قطعيه درمىآورد مثل اينكه مكلّف واحدى علم اجمالى دارد كه يا حدث اكبر پيدا كرده و يا اصغر ، يا رطوبت خارج شده بول است يا منى حق ندارد اصالة العدم در هر دو طرف جارى كند چون با علم اجمالى سازگار نيست و حق ندارد در يك طرف جارى كند چون ترجيح بلا مرجح است و لذا بايد احتياط كند با جمع بين دو طهارت يعنى وضو و غسل .\r\nو امّا استصحاب خود كلّى حدث يا كلى حيوان در اين قسم ثانى به عقيدهء ما جارى است زيرا كه نسبت به خود كلّى اركان استصحاب كاملى است يعنى يقين سابق به حدوث كلى و شك لاحق در بقاء آن داريم استصحاب مىكنيم بقايش را منتها به عقيدهء مرحوم شيخ ره استصحاب كلى تنها در موارد شك در رافع جارى مىشود .\r\nولى به عقيدهء مشهور اين استصحاب هم در باب شك در مقتضى جارى مىشود همانند مثال حيوان مردّد بين فيل و گنجشك كه هر حيوانى اقتضا و استعداد بقاء تا زمانى را دارا است و بيش از آن شك در مقتضى داريم و هم در باب شك در رافع همانند مثال حدث اصغر و اكبر كه كلى حدث وقتى آمد مقتضى بقاء تا صد سال و بيشتر هست و شك ما در رافع است كه آيا با وضو رفع شد يا نه ؟ با غسل تنها رفع شد يا نه ؟ استصحاب مىكنيم بقاء آن را\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nو يترتب عليه الجمع بين الوضوء و الغسل .\r\nدر اينجا مرحوم شيخ عبارتى دارند و آن اينكه : « و لم يعلم الحالة السابقة » ما توضيح اين عبارت را از حاشيهء اوثق الوسائل استفاده كرده و متن عبارت ايشان را نقل مىكنيم :\r\nتوضيحه انه اذا علم اجمالا بتحقق البول او المنى فلا يخلو امّا ان يعلم بكونه محدثا بالحدث الاصغر او الاكبر او يعلم بكونه متطهرا فى السابق او يشتبه الحال فعلى الاول يستصحب الحدث الاصغر و يدفع احتمال الحدث الاكبر بالاصل و يحكم بحصول الطهارة بالتوضى و العلم الاجمالى و بحدوث البول او المنى لا يمنع استصحاب الحدث الاصغر لعدم ترتب اثر شرعى على احد طرفى العلم الاجمالى لعدم ثبوت اثر على تقدير كون الحادث هو البول .\r\nنظير ما علمت نجاسة اناء بعينه و طهارة الآخر كذلك ثم علم اجمالا بوقوع النجاسة فى احدهما فكما انه يستصحب هنا طهارة الاناء الآخر و عدم وقوع النجاسة فيه من دون معارضته مع اصالة عدم وقوعها فى الاناء النجس لعدم ترتب اثر شرعى على هذا الاصل كذلك فيما نحن فيه و من هنا تظهر الحال فى القسم الثانى .\r\nقوله : و توهّم :\r\nبر جريان استصحاب كلى قسم ثانى در نفس كلّى دو ايراد وارد شده كه مرحوم شيخ آن دو را به صورت توهم مطرح ساخته و جواب مىدهند :\r\nتوهّم اوّل : استصحاب داراى دو ركن است : 1 - يقين سابق 2 - شك لاحق و در ما نحن فيه اين اركان ناتمام است پس جاى جريان استصحاب نيست .\r\nبيان ذلك : كلى حيوان كه مستقلا و جداى از افراد وجود خارجى ندارد و لذا وجود آن در دار يا در ضمن فرد قصير بوده پس الآن مقطوع الارتفاع است و شكى در بقاء آن نداريم تا جاى استصحاب باشد و يا در ضمن فرد طويل العمر بوده پس هم‌اكنون نيز مقطوع البقاء است ولى نسبت به فرد طويل\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nدر اصل حدوث شك داريم و ركن ديگر استصحاب لنگ است و لذا هر جور كه محاسبه مىكنيم وجهى براى استصحاب نيست .\r\n\r\nدفع توهم :\r\nشما ميان خصوصيات فرديه با نفس كلى مجرّدا عن الخصوصيات خلط كرديد آرى آنكه اركان استصحاب در آن ناقص است خصوص اين فرد يعنى طويل العمر يا آن فرد يعنى قصير العمر است امّا ما كارى به خصوصيات فرديه نداريم بلكه مىخواهيم در خود كلى و قدر جامع استصحاب را جارى كنيم و نسبت به خود كلى وجدانا اركان استصحاب تكميل است يعنى يقين سابق به اصل وجود آن و شك لاحق در بقايش داريم و مانعى از جريان استصحاب نيست .\r\nقوله : كاندفاع :\r\n\r\nتوهم دوّم :\r\nمقدّمه : در مباحث آتيه خواهد آمد كه هرگاه دو تا شك داشتيم كه يكى از آن دو مسبب از ديگرى بوده و از آن نشأت مىگرفت و خلاصه يكى سببى و ديگرى مسبّبى بود قانون اينست كه در ناحيهء شك سببى اصل جارى مىكنيم و نوبت به شك مسبّبى نمىرسد كه در آن اصل جارى شود بلكه حساب آن خودبخود تصفيه مىشود .\r\nفى المثل دست زيد متنجس شده بود و با آب قليل دو يا سه نوبت آن را شست حال شك مىكند كه آيا دست او پاك شد يا خير ؟ منشأ شكش اينست كه نمىداند آيا آن آب پاك بود يا نجس ؟ اگر آب پاك بوده پس الآن دست نيز پاك شده و اگر آب نجس بود پس دست هم نجس است پس اين شك مسبب از آن شك است . در ناحيه سبب كه طهارت و نجاست آب باشد اصل طهارت جارى مىكند و نتيجه مىگيرد كه ان‌شاءالله اين آب پاك است آنگاه حساب دست خودبخود معلوم مىشود كه پس دست هم پاك شده و نوبت به\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nاستصحاب بقاء نجاست يد نمىرسد با حفظ اين مقدّمه مستشكل مىگويد :\r\nدر ما نحن فيه اينكه ما پس از مرور يك سال در بقاء و ارتفاع كلى حيوان شك مىكنيم اين شك مسبّب است از شك در حدوث و عدم حدوث فرد طويل العمر اگر در واقع طويل العمر حادث شده پس الآن كلى حيوان در دار قطعا موجود است و اگر طويل حادث نشده پس الآن كلى حيوان قطعا در دار موجود نيست .\r\nحال روى اصل مذكور در مقدّمه در ناحيهء سبب اصل عدم جارى نموده و مىگوييم الاصل عدم حدوث الفرد الطويل خودبخود وضع كلى روشن مىشود كه پس كلى حيوان در دار نيست و حاجتى به اجراء اصل مسببى نيست بلكه قابل جريان نيست فلا وجه لاستصحاب نفس الكلى فى القسم الثانى .\r\n\r\nدفع توهم :\r\nمرحوم شيخ مىفرمايد : « حفظت شيئا و غابت عنك اشياء » اين مستشكل گويا يك تحليل صحيحى از شك سببى و مسببى در ذهن نداشته و لذا اين اشكال را كرده بيان مطلب :\r\nلا ريب در اينكه هر شكى داراى دو احتمال است :\r\n1 - احتمال وجود 2 - احتمال عدم ، آنگاه شك سببى و مسببى تنها در موردى است كه دو احتمال اين شك مستند باشد به دو احتمال آن شك يعنى احتمال وجودش مسبب از احتمال وجود آن و احتمال عدمش از عدم آن نشأت گرفته باشد .\r\nنظير مثالى كه در مقدمه ذكر شد كه احتمال طهارت يد مستند به احتمال طهارت آب و احتمال عدم طهارت دست مسبب از احتمال عدم طهارت آب بود كه كاملا سببى و مسببى بودند ولى در ما نحن فيه از اين قبيل نيست زيرا كه احتمال وجود حيوان مسبب از احتمال حدوث فرد طويل است ولى احتمال عدم آن مسبّب از احتمال عدم حدوث فرد طويل نيست بلكه مسبّب است از\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nاحتمال حدوث فرد قصير پس احتمال وجود كلى مستند به امرى و احتمال عدم آن مستند به امر ديگرى است .\r\nو سرّ مطلب اينست كه در اين‌گونه موارد ما يك امر مسلم الحدوثى داريم و علم اجمالى داريم كه حيوانى موجود شده ولى دوران امر است بين قصير و طويل و تنها جانب طويل نيست تا ما يك‌طرفه تصفيه حساب نموده و بعد بگوئيم در ناحيه سبب اصل عدم جارى مىشود و وضع مسبب خودبخود روشن مىشود .\r\nو ما اضافه مىكنيم كه برفرض هم مع المسامحة اين‌گونه از موارد هم سببى و مسببى باشند ولى قانون آن باب اينست كه هرگاه اصل در ناحيه سبب بنا به دلائلى از جمله در اثر ابتلاء به معارض جارى نشد نوبت به اصل مسببى مىرسد .\r\nو ما نحن فيه من هذا القبيل زيرا كه اصل عدم حدوث طويل با اصل عدم حدوث قصير تعارض نموده و تساقط مىكنند و نوبت به اصل مسببى مىرسد كه استصحاب بقاء كلى حيوان و كلى حدث و . . . باشد پس اشكالات كاملا مندفع شد و به عقيدهء استصحاب كلى قسم ثانى در خود كلى بلا مانع است اگرچه نسبت به خصوصيات فرديه جارى نشود در اثر كمبود اركان .\r\nقوله : و يظهر :\r\nمرحوم محقّق قمى از جملهء كسانى است كه استصحاب را مطلقا حجت مىدانند چه در باب شك در رافع همانند مثال حدث و چه شك در مقتضى همانند مثال حيوان ولى ايشان در قوانين در اين باب مطلبى دارند كه با مبناى خود ايشان سازگار نيست بلكه دلالت مىكند بر حجيت استصحاب در خصوص شك در رافع .\r\nبيان ذلك : فرموده‌اند در باب استصحاب بايد استعدادها و قابليتها را مدّ نظر قرار دهيم زيرا كه هر موضوعى در خارج داراى استعداد و قابليت امتداد تا حدّ خاصى است كه بيش از آن اقتضاء بقاء ندارد و به پيروى از موضوع حكم آن موضوع نيز كه تابع او است تا حدّ موضوع قابليت بقاء دارد نه بيش از آن\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nو گرنه يلزم حكم بدون موضوع ، معلول بدون علت و . . . آنگاه استصحاب هم تابع حكم و موضوع است يعنى تا آنجا كه استعداد بقاء آنها محرز باشد استصحاب هم قابل جريان است و بيش از آن جارى نيست .\r\nفى المثل برخى از موضوعات الى الابد قابليت بقاء دارد نظير جنابت ، حدث كه از وقتى حادث شدند همچنان باقى و برقرارند تا زمانى كه رافعى بيايد و آنها را رفع كند در چنين موردى حكم جنابت يا حدث و . . . نيز الى الابد اقتضاى بقاء دارد مگر رافع و ناسخى بيايد و آن را رفع كند ، حال استصحاب چنين حكم و موضوعى هم ابدى است يعنى امروز كه شخص جنب شد و احكام جنابت بر او بار شد اگر تا صد سال ديگر هم در بقاء آن شك كند استصحاب موضوعى و حكمى جارى و سارى است و يترتب عليه الاثر مگر اينكه انسان جنب بميرد و خاك شود .\r\nو بعضى از موضوعات تا مدت معينى مثلا تا صد سال مقتضى بقاء دارند كالفيل در اينجا حكم آن موضوع هم تا صد سال استمرار دارد و استصحاب آن هم تا همين اندازه است يعنى در طول اين صد سال هروقت در بقاء فيل شك كنيم استصحاب بقاء جارى است و آثار مترتب مىشود و از اين مدت كه گذشت اصل مقتضى و استعداد بقاء موضوع مشكوك است و جاى استصحاب نيست .\r\nو هكذا بعضى موضوعات تا هفتاد سال استعداد بقاء دارند مثل انسان مثلا و بعضى تا ده سال و بعضى تا يك سال مثل گنجشك مثلا و بعضى تا يك هفته و . . . خلاصه قابليتها گوناگون است و راه شناخت استعداد در هر موجودى ملاحظه غالب افراد آن است .\r\nسؤال : هدف ميرزاى قمى از طرح اين مطلب چيست ؟\r\nجواب : هدف جواب از يك شبهه است بيان ذلك : بعضى از علماء يهود در مقام مباحثه با بعض علماى اسلام گفته‌اند طبق عقيدهء خود شما كه استصحاب را حجت مىدانيد ما مىگوئيم نبوت حضرت موسى ( ع ) امتداد\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nدارد و هركجا هر زمان در بقاء و استمرار آن شك كنيم استصحاب مىكنيم بقاء نبوت و شريعت موسى را .\r\nعالم مسلمان از اين شبهه جوابى دادند كه مورد پسند آن عالم يهودى واقع نشد حال ميرزاى قمى پس از نقل اين مطالب جواب از شبههء فوق را بر اين مطلبى كه مقدمه‌چينى نمود مبتنى كرده و آن اينكه : فرموده : نبوتها و شريعتها از لحاظ استعداد بقاء و قبول امتداد متفاوتند : برخى از نبوتها زمانا و مكانا بسيار محدودند و برخى گسترده‌تر تا مىرسد به نبوت پيامبر اسلام كه جهانشمول و همه عصرى و همه نسلى مىباشد آنگاه مىگوئيم نبوت و شريعت موسوى و عيسوى على نبينا و آله و عليهما السلام تا زمان نبوت نبىّ مكرم اسلام استعداد بقاء داشته و قابليت آن محرز است ولى پس از آن در اصل اقتضا و استعداد شك داريم و ديديم كه اينجا جاى استصحاب نيست .\r\nسپس مثالى هم آورده به اينكه اگر ما اجمالا بدانيم كه حيوانى وارد منزل شد ولى نمىدانيم آيا فيل بوده كه صد سال عمر مىكند يا انسان بوده كه هفتاد سال مثلا عمر مىكند يا گوسفند بوده كه مثلا ده سال عمر مىكند يا گنجشك بوده كه مثلا يك سال عمر مىكند و يا كرمى بوده كه چند روزى بيش عمر نمىكند و . . . ؟\r\nدر اينجا حق نداريم استصحاب نموده و آن فرد طويل العمر را اثبات كنيم بلكه قدر متيقن اينست كه استعداد بقاء تا زمان قصيرترين حيوان از لحاظ عمر موجود است و پس از آن در اصل استعداد شك داريم چون لعلّ همين حيوان قصير العمر بوده و الآن نابود شده اينجا جاى استصحاب كلى حيوان نيست چون استعداد بقاء محرز نيست .\r\nقوله : اقول :\r\nمرحوم شيخ مىفرمايند : به اين فرمايشات چندين ايراد وارد است :\r\n1 - لحاظ استعدادها و مد نظر گرفتن قابليتها با مبناى خودتان سازگار نيست\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nچون بر مبناى شما استصحاب مطلقا حجت است چه در شك در مقتضى و يا رافع درحالىكه طبق لحاظ استعدادها و آن بيانات تنها در موارد شك در رافع از استصحاب بايد بهره گرفت و شما بدان ملتزم نيستيد .\r\n2 - داستان ملاحظه استعدادها خيلى مجمل و مبهم است و هيچ ضابطهء مشخصى را در باب استصحاب بدست انسان نمىدهد زيرا كه منظورتان از استعداد بقاء ، استعداد چيست ؟ اگر مراد استعداد شخصى است يعنى بايد ملاحظه كنيم كه شخص فلان موجود مثلا زيد تا چه زمانى استعداد بقاء دارد تا همان زمان استصحاب كنيم خواهيم گفت : استعداد بقاء شخص هر موجودى را به غير از علام الغيوب و كسانى كه خدا آنها را آگاه سازد كسى خبر ندارد و نمىداند پس اين مطلب صددرصد حواله به مجهول است .\r\nو اگر مرادتان استعداد صنفى فلان موجود است آن هم اقرب الاصناف به اين موجودى فى المثل اقرب الاصناف به زيد آن انسانهائى هستند كه مثل زيد سفيد پوست قدبلند ، لاغر ، از فلان نژاد ، داراى فلان زبان ، داراى فلان سن و . . . باشند .\r\nخواهيم گفت اين هم مثل استعداد شخصى است كه لا يعلمها الّا اللّه پس باز هم حواله به مجهول است .\r\nو اگر مرادتان استعداد نوعى يا جنسى است آن هم ابعد الاجناس فى المثل ابعد الاجناس حيوانات جوهر است كه آن‌همه انواع دارد و جواهر قابليتهايشان مختلف است از موجودى كه يك آن موجود شده و معدوم مىشود تا آنكه ميليونها سال وجود دارد حال قدر مشترك همهء اين‌ها آن يك آن يا يك ساعت است كه همه در استعداد بقاء آن مقدار مشتركند .\r\nخواهيم گفت نوع شكوك ما در بقاء از يك لحظه و ساعت متجاوز است و چنين موردى به ندرت پيش مىآيد و تخصيص اكثر مستهجن است و اگر منظورتان استعداد متوسط بين ابعد الاجناس و اقرب الاصناف است مىگوييم بين اين‌ها ميليونها نوع استعداد و قابليت مىتوان درست كرد آيا كداميك منظور نظر\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nشما است ؟ پس احاله بر استعدادها هيچ دردى را دوا نكرد .\r\n3 - اگر بفرمائيد : مطلب را به ظن شخصى حواله مىكنيم يعنى مادامىكه ظن شخصى به استعداد چيزى داريم استصحاب بقاء جارى مىشود خواهيم گفت : ظن شخصى اعتبارى ندارد .\r\n4 - وانگهى خود شما استصحاب را از باب اخبار حجت مىدانيد نه از باب افادهء ظن نوعى يا شخصى پس به عقيدهء ما استصحاب كلى حيوان مطلقا جارى مىشود و آثار شرعى هم برآن مترتب مىشود البته اگر اثرى باشد .\r\n5 - و امّا قصّه آن عالم كتابى و جواب فاضل قزوينى و ردّيه ميرزاى قمى و جواب اصلى از شبهه به يارى خداوند در تنبيه نهم از تنبيهات استصحاب خواهد آمد .\r\n\r\nاستصحاب كلى قسم ثالث :\r\nاستصحاب كلى قسم ثالث عبارت بود از اينكه شك در بقاء و ارتفاع كلى مسبب باشد از شك در تبادل افراد يعنى يقينا كلى انسان مثلا در ضمن فردى [ مثلا زيد 
  ] محقّق شد و يقينا اين كلى در ضمن زيد مرتفع شده ولى احتمال مىدهيم كه فرد ديگرى از كلّى موجود شده و كلى در ضمن آن همچنان متحقّق و مستدام است حال اين قسم از استصحاب جارى مىشود يا نه ؟ مسئله داراى پنج صورت است :\r\n1 - منشأ شك ما احتمال تقدم است يعنى شك ما در بقاء كلى مسبّب است از اين احتمال كه شايد قبل از زيد مثلا فرد ديگرى از انسان در دار موجود بوده كه هم‌اكنون هم آن فرد موجود است و كلى انسان در ضمن او باقى است و شايد نبوده پس الآن كلّى هم نيست .\r\n2 - منشأ شك ما احتمال معيت است يعنى شك در بقاء كلى مسبب است از\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nاينكه شايد هم‌زمان با ورود زيد به دار و تحقق كلى انسان در ضمن او ، بكر هم وارد دار شد و كلى انسان در ضمن دو فرد موجود شد پس الآن هم كه زيد خارج شده باز كلى انسان در منزل به بركت وجود بكر موجود است و شايد همچنين نباشد پس كلى هم منتفى شده .\r\n3 - منشأ شك ما احتمال تأخر بلا فصل است يعنى شك در بقاء كلى مسبب است از اينكه شايد هم‌زمان با زوال فرد اول و بلافاصله پس از آن فرد ديگرى از كلى متحقّق شده و كلى در ضمن آن ادامه حيات داده و يا فرد ديگرى جايگزين نشده پس كلى هم منتفى شده خود اين قسم دو بخش دارد :\r\nبخش اوّل : گاهى شك ما در تبدل فردى به فردى و به تعبير بهتر مرتبه‌اى به مرتبه‌اى است مثل اينكه كلى ذات المراتب است نظير كلى سواد كه مرتبه شديده دارد و مرتبه ضعيفه و ما بينهما متوسطات حال مرتبه قويه از سواد قطعا منتفى شد ولى شك داريم كه آيا مرتبه ضعيفه موجود است و يا بكلّى سياهى جاى خود را به سفيدى داده و معدوم گرديده است .\r\n4 - و بخش دوّم اينست كه شك ما در مجرّد حدوث فرد ديگر بجاى فرد اول است و به عبارت ديگر سخن از مراتب نيست كه در طول همند بلكه سخن از مصاديق است كه در عرض همند مثل اينكه زيد در منزل بود پس از مدتى خارج شد ولى احتمال مىدهيم كه فورا و بلافاصله بكر جاى خالى او را گرفت . . .\r\n5 - و گاهى منشأ شك ما احتمال تأخر مع الفصل است يعنى شك ما در بقاء كلى در دار مسبب از اينست كه قطعا كلى در ضمن فرد اول منتفى شد و قطعا مدتى هم فاصله شد [ مثلا نيم ساعت 
  ] پس از اين شك مىكنيم كه آيا فرد ديگرى از انسان در دار موجود شد تا مجدّدا كلى در ضمن آن موجود شود يا خير .\r\nحال از اين پنج صورت ، صورت اوّل از لحاظ حكم به صورت ثانى ملحق است و بلكه بالاولوية حكم آن را دارد و صورت پنجم هم كه قطعا از محل بحث\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nخارج است و چون شك ما در وجود كلى انسان مسبب است از اصل حدوث فرد جديدى بنام بكر مثلا و در ناحيه سبب اصل عدم حدوث جارى مىشود و خودبخود وضع مسبب روشن مىشود انما الكلام در حكم صورت 2 و 3 و 4 مىباشد .\r\nسؤال اينست كه آيا در اين سه صورت استصحاب جارى مىشود يا خير ؟\r\nدر جواب بايد گفت : در اينجا دو بحث وجود دارد : 1 - راجع به استصحاب جزئى و فرد 2 - راجع به استصحاب خود كلّى\r\nامّا استصحاب فرد و جزئى : همان‌طورىكه در كلى قسم ثانى نسبت به خصوص اين فرد يا آن فرد نتوانستيم استصحاب جارى كنيم بدليل تكميل نبودن اركان استصحاب همچنين در كلى قسم ثالث هم نسبت به خصوص زيد يا بكر مرتبه قويه يا ضعيفه حق نداريم استصحاب جارى كنيم چون نسبت به فرد اوّل كه يقين سابق داريم شك لاحق نداريم بلكه يقين به ارتفاع آن داريم به عبارت ديگر آنكه متيقن الحدوث بود الآن مشكوك البقاء نيست بلكه متيقن الارتفاع است و ركن دوم استصحاب را ندارد و نسبت به فرد دوّم هم كه از اوّل در اصل حدوث آن شك داريم و ركن اول استصحاب مىلنگد پس استصحاب خصوصيات جارى نيست .\r\nو امّا استصحاب خود كلى : در قسم ثانى عند المشهور و عند الشيخ خود كلى قابل استصحاب بود ولى در قسم ثالث محلّ بحث است كه آيا استصحاب خود كلى جارى مىشود يا خير ؟ در اينجا وجوهى مطرح است .\r\n1 - وجه اوّل : استصحاب خود كلى جارى مىشود مطلقا يعنى چه در احتمال معيت كه قسم اول است و چه در احتمال تاخر بلافصل كه دو صورت قسم دوّم است و دليل مطلب اينست كه نسبت به خود كلى با قطع نظر از خصوصيات فرديه اركان استصحاب بالوجدان تام است يعنى يقين سابق به وجود كلى و شك لاحق در بقاء آن دارم و مجراى استصحاب است .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nان قلت : كلى كه در خارج به يك وجود مستقلى موجود نيست بلكه يا در خارج در ضمن اين فرد و بوجود آن موجود است و يا در ضمن فرد ديگر و فرض اينست كه نسبت به خصوص اين فرد يا آن فرد اركان استصحاب ناتمام است فكيف يستصحب الكلى ؟\r\nقلت : شما بين خود كلى با خصوصيات فرديه خلط كرديد زيرا كه كامل نبودن اركان استصحاب در خصوص اين يا آن فرد از جريان استصحاب در فرد و جزئى ممانعت مىكند كه مقصود ما نيست .\r\nو امّا از جريان استصحاب نفس كلى ممانعت نمىكند به بيان ديگر هريك از زيد و عمر و مثلا يك مابه‌الامتيازى دارند كه همان مشخصات فردى هركدام باشد و يك ما به الاشتراك دارند كه جنبهء انسانيت آن دو باشد ما كارى به جنبهء فردى و ويژگيهاى شخصى آن دو نداريم بلكه در جنبهء كلى و قدر مشترك آن دو كه در ضمن هر فردى باشد يكى است و فرق ندارد و عوض نمىشود استصحاب را جارى مىكنيم و نسبت به اين جهت اركان استصحاب تام است فلا مانع من جريانه .\r\n2 - وجه دوّم : استصحاب خود كلى جارى نمىشود مطلقا چه در فرض احتمال معيّت و چه احتمال بعديت بلافصل و دليل مطلب را با عنايت به دو نكته تبيين مىكنيم :\r\nالف : در استصحاب بايد قضيه متيقنه و مشكوكه از حيث ماهيت و ذات وحدت داشته باشند و تنها از لحاظ زمان مختلف باشند يعنى زمان متيقن سابق و زمان مشكوك لاحق باشد و به عبارت ديگر شك ما در بقاء همان متيقن سابق باشد و گرنه اگر شك ما در اصل حدوث و وجود چيزى بود مجراى استصحاب نيست .\r\nب : كلّى دوگونه ملاحظه مىشود : 1 - گاهى كلى را بعنوان اينكه يك مفهوم و ماهيتى است و در ذهن ما تصور مىشود ملاحظه مىكنيم\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nو خلاصه كلى ما هو كلى ملاحظه مىشود و گاهى كلى به ملاحظهء وجود خارجى آن يعنى وجودش در خارج در ضمن زيد و عمرو و . . . ملاحظه مىشود و آنكه موضوع از براى احكام شرعيه واقع مىشود كلّى به ملاحظهء دوّم است و الّا به لحاظ اولى فقط ظرف وجودش ذهن ما است و در خارج قابل امتثال نيست .\r\nبا عنايت به اين نكته دليل عدم جريان استصحاب اينست كه ما استصحاب را در خود كلّى به ملاحظهء اوّل كه نمىخواهيم جارى كنيم زيرا كه اوّلا كلى به اين اعتبار موضوع از براى احكام شرعيه واقع نمىشود تا استصحاب كرده و اثر شرعى برآن بار كنيم زيرا كه آثار شرعيه در خارج و بر وجودات خارجيه اشياء بار مىشود نه بر وجودات ذهنيه و ثانيا در كلى به اين لحاظ شك نمىآيد تا استصحاب كنيم پس استصحاب را در كلى به ملاحظه ثانى جارى مىكنيم و لا ريب در اينكه كلى انسان در ضمن زيد در خارج غير از كلى در ضمن بكر است و در نتيجه الآن كه شك مىكنيم در وجود كلى در ضمن بكر شك در اصل حدوث است نه شك در بقاء چون متيقن امرى بود و مشكوك امر ديگرى است و شك در بقاء نداريم تا استصحاب جارى شود درحالىكه شرط اساسى استصحاب عبارتست از شك در بقاء .\r\nامّا بر خلاف كلى قسم ثانى كه در آنجا اركان استصحاب نسبت به خود كلى تام بود و شك ما در بقاء همان متيقن سابق بود زيرا كه متيقن عبارت بود از وجود حيوان در ضمن احد الفردين لا على التعيين و الآن هم مشكوك ما بقاء همان كلى است و نقصى از جهت اركان ندارد تا جارى نشود .\r\n3 - وجه سوّم : ميان دو صورت تفصيل بدهيم يعنى بگوئيم : استصحاب خود كلى در فرض اوّل كه احتمال معيت باشد جارى است ولى در فرض دوّم كه احتمال بعديت باشد به هر دو قسمش كه يكى شك در مراتب بود و يكى در مصاديق جارى نيست امّا در فرض اوّل جارى مىشود بدليل اينكه اگر در واقع\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nفرد ديگرى از كلى هم‌زمان با فرد اوّل در دار موجود بوده پس اين كلى كه الآن موجود است همان است كه از اوّل موجود بوده و شك ما در وجود من اوّل الامر است نه در حدوث يك امر جديد .\r\nو به بيان ديگر در اين فرض از اول كه كلى موجود شده نمىدانيم آيا در ضمن يك فرد موجود شد يا دو فرد ؟ به عبارت ديگر شك داريم كه آيا كلى انسان بيش از اين استعداد بقاء دارد يا خير ؟ اگر از اول در ضمن يك فرد موجود شده باشد پس بيش از اين مقتضى بقاء نيست و اگر در ضمن دو فرد موجود شده پس مقتضى بقاء دارد و در شك در مقتضى عند المشهور استصحاب نفس كلى جارى مىشود .\r\nان قلت : چه مانعى دارد كه ما احتمال وجود فرد ديگر هم‌زمان با فرد اوّل را با اصل عدم برداريم و در نتيجه احتمال وجود كلى هم كه مسبب از آنست برداشته شود ؟\r\nقلت : اين اصل عدمى يا استصحاب عدمى جارى نمىشود چون اصل مثبت است زيرا شما مىخواهيد با اين استصحاب ثابت كنيد كه استعداد كلى للبقاء تا اينجا بود و از حالا به بعد نيست و اين اثر عقلى است و اثر عقلى بر استصحاب بر مبناى اخبار مترتب نيست .\r\nو امّا در فرض دوّم جارى نمىشود چون شك ما در اصل حدوث و وجود كلى در ضمن فرد يا مرتبهء ديگر است و به همان بيان كه در وجه دوّم يعنى قول به عدم جريان مطلقا گفته آمد اينجا جاى استصحاب نيست چون متيقن با مشكوك مغايرت دارند و در استصحاب وحدت اين دو لازم است .\r\nدر اين قول از تفصيل بر خلاف قول چهارم ما بين مراتب و مصاديقى فرقى بيان نشد .\r\n4 - وجه چهارم يا مختار مرحوم شيخ : مختار ايشان يك تفصيل سه پهلو مىباشد و آن اينكه : در فرض اوّل يعنى احتمال معيّت استصحاب نفس كلى\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nجارى مىشود به همان دليل كه در تفصيل قبلى يعنى قول سوم گفته آمد .\r\nو در فرض دوّم يعنى احتمال بعديت در شك در مصاديق مثل وجود كلى در ضمن زيد يا عمرو استصحاب كلى جارى نيست به همان بيان كه در دليل قول دوّم گفته آمد و امّا در شك در مراتب باز استصحاب كلى جارى مىشود .\r\nو سرّ مطلب آنست كه :\r\nدر باب استصحاب بايد قضيه متيقنه و مشكوكه وحدت داشته باشند و در زمان لاحق شك ما در بقاء همان متيقن سابق باشد نه در حدوث امر مغاير و گرنه استصحاب جارى نخواهد شد منتها اينكه اين مشكوك لاحق استمرار همان متيقن سابق است و به عبارت ديگر شك در بقاء داريم و به عبارت سوّم شرط الاستصحاب بقاء الموضوع مىباشد دوگونه است :\r\n1 - بقاء الموضوع با دقت عقلى : عقل هنگامى مىگويد موضوع باقى است كه آن موضوع سابق را با كليهء قيود و اجزاء و شرائط احراز بكند و گرنه اگر يك قيد كوچك هم از بين رفته باشد عقل مىگويد موضوع فرق كرده و اين همان نيست .\r\n2 - بقاء الموضوع به نظر عرف : عرف عام و عقلاء در مقام حكم به بقاء موضوع مسامحه دارند و تغيير عوارض و حالات را موجب تغيير موضوع نمىدانند بلكه باز هم مىگويند اين همان است .\r\nفى المثل : زيد قبل از بلوغ با زيد بعد از بلوغ بدقت عقلى دو وجود است ولى به ديد عرف اين زيد همان زيد است كه فقط عرضى از عوارض او فرق كرده حال در باب استصحاب مناط بقاء موضوع بدقت عقليه نيست و گرنه لازم مىآيد باب استصحاب مسدود شود كما سيأتى بلكه مناط بقاء موضوع است عرفا و در موارد شك در مرتبه ، موضوع به ديد عرف واحد است و الآن شك در استمرار و بقاء همان داريم و جاى استصحاب است اين بود سر مطلب و اينك سه مثال :\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nالف : مىدانيم كه سياهى داراى مراتب است حال جسمى بود كه تا يك ساعت قبل داراى سياهى شديد بود و الآن پس از گذشت يك ساعت يقينا آن مرتبهء شديده از بين رفته ولى احتمال مىدهيم كه شايد به مرتبهء ديگرى از سياهى كه ضعيف‌تر و كم‌رنگ‌تر است تبديل شده و شايد هم سياهى به كلى از بين رفته و سفيدى جايگزين آن شده ؟ حال در اينجا اگر در واقع مرتبهء ديگرى از سياهى موجود باشد آيا استمرار همان سياهى سابق است يا وجودى مغاير با آن ؟ با دقت عقلى مغاير است ولى با ديد عرفى متحد است پس در حقيقت شك ما در بقاء همان متيقن سابق است و استصحاب بقاء كلى سواد جارى مىشود .\r\nب : در روايت مىخوانيم : لا سهو لمن كثير عليه السهو يا در تعبيرات فقها مىخوانيم : لا شك لكثير الشك حال عنوان كثير الشك يك عنوان كلّى ذات المراتب است مرتبهء عاليهء آن فردى است كه در كليه نمازهايش دچار شك مىشود و مرتبهء بعدى كسى است كه مثلا از هر صد نماز در 99 تا شك مىكند مرتبه بعدى از هر پنجاه نماز در 49 تا و مرحله بعدى از هر ده‌تا در 9 تا شك مىكند تا مىرسد به كسى كه از هر چهار نماز مثلا در سه نماز شك مىكند .\r\nو بالجمله ذات المراتب بودن آن جاى بحث نيست حال شخصى بود كه از هر پنج نماز مثلا در چهار نماز شك مىكرد و داراى اين مرتبه از كثير الشك بود حالا پس از مدتى شك مىكند كه آيا كثير الشك بودن وى بكلّى زائل شده و از اين پس بايد به شكوكش اعتنا بكند يا اينكه به مرتبهء نازلترى تبديل شده و هنوز به كلى از بين نرفته ؟ باز اگر در واقع به مرتبه نازله تقليل يافته باشد عرفا مىگويند اين بقاء همان ما كان است و قابل استصحاب است و در اين جهت لا فرق بين شبهه مفهوميه يا مصداقيه .\r\nبيان ذلك : منظور از شبهه مفهوميه آنست كه در معنا و مفهوم كثير الشك شك داريم كه آيا كثير الشك به كسى مىگويند كه از هر پنج نماز در چهار تا شك كند يا به كسى هم كه از پنج تا در سه تا شك كند اطلاق\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمىشود ؟ شبهه در مفهوم عنوان فوق است ولى مكلف وضع خود را مىداند كه الآن از هر چهار نماز در سه نماز شك مىكند .\r\nو منظور از شبهه مصداقيه آنست كه معناى كثير الشك را مىدانيم كه به كسى گويند كه از هر پنج نماز در چهار تا شك كند ولى اين شخص وضع خود را نمىداند كه آيا امروز هم مثل ديروز از هر پنج نماز در چهار تا شك مىكند يا حالا فرق كرده و قدرى بهتر شده و از هر پنج نماز در سه نماز شك مىكند ؟ البته گاهى هم ممكن است شبهه در شبهه باشد يعنى هم شبههء مفهوميه دارد و هم مصداقيه كما اينكه در موردى ممكن است هيچ‌كدام صادق نباشد .\r\nج : مىدانيم كه با آب مضاف وضو و غسل و تطهير حاصل نمىشود و آن نيز مراتبى دارد حال در خارج مايع مضافى داريم مثلا گلاب و مىدانيم كه داراى طعم و بوى مخصوصى است پس از مدتى مقدارى آب با آن مخلوط نموديم و بخش عمده آن طعم و بوى از بين رفته حالا شك مىكنيم كه آيا مضاف بودن همچنان باقى است منتها از مرتبهء قويه به ضعيفه تبديل شده و يا مضاف بودن به كلى منتفى شده و به آب مطلق تبديل شده ؟ باز هم عند العرف شك در بقاء صدق مىكند و مجراى استصحاب است اگرچه برحسب دقت عقلى موضوع عوض شده است ولى مناط عرف است نه عقل دقّى فلسفى موشكاف .\r\nقوله : و لذا لا اشكال :\r\nبر همين اصل كه ضابطه در استصحاب ديد عرف است مىگوئيم :\r\nاستصحاب اعراض از قبيل رنگها - مزه‌ها و . . . [ غير از حركت و مشى و تكلم و . . . كه در تنبيه ثانى خواهد آمد 
  ] جارى مىشود حتى بر مبناى اشاعره بيان ذلك :\r\nدر رابطه با بقاء يك عرض در يك محل مثل بقاء رنگ در جسم ميان متكلمين دو قول است :\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n1 - متكلمين عدليه نوعا مىگويند : اين رنگ يك چيز است كه همچنان ثابت و پايدار است .\r\n2 - اشاعره مىگويند هر لحظه وجود جديدى است و خداوند هرآن رنگ قرمزى را در اين جسم خلق مىكند و قرمزى آن بعدى مماثل با قرمزى آن قبلى است نه عين آن حال بر مبناى اوّل كه در شك در بقاء عرض قرمزى حتما استصحاب جارى است .\r\nمىخواهيم بگوئيم حتى بر مبناى اشاعره هم استصحاب عند الشك جارى است چون اينكه هر لحظه رنگ جديدى است مغاير با قديم با دقت عقليه چنين است ولى به ديد عرف اين رنگ همان رنگى است كه يك سال پيش مثلا هم اين جسم داشته الآن هم دارد و لذا عند الشك مىتوان استصحاب كرد .\r\nقوله : ثم ان :\r\nمرحوم فاضل تونى صاحب وافيه در فقه مطلبى دارند كه متناسب با اين بحث ما است و از جهاتى قابل قبول و مؤيد گفتار ما و از جهاتى هم قابل خدشه و بلكه مردود است و آن مطلب اينست كه : اگر قطعه گوشتى يا پوست گوسفندى در وسط بيابان يا در اثناء طريق افتاده باشد و هيچ‌گونه اماره‌اى از امارات تذكيه و ذبح شرعى هم موجود نباشد آيا اين گوشت و پوست شرعا محكوم به نجاست و حرمت است ؟ يا طهارت و حليت ؟\r\nدر اين رابطه دو نظريه مطرح است :\r\n1 - مشهور فقهاء شيعه فتوا داده‌اند به نجاست و حرمت اين پوست و گوشت .\r\n2 - مرحوم فاضل تونى و سيد صدر و جمعى فتوا داده‌اند به حليت و طهارت آن .\r\nدلائل مشهور : عمده دليل آنها استصحاب عدم تذكيه است كه اصل عملى است ولى مرحوم شيخ ره يك دليل اجتهادى بنام اصالة العموم هم على قول درست خواهند كرد كه بعدا بيان خواهد شد امّا فعلا راجع به\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nدليل اوّل و اشكالات آن بحث مىكنيم در اين رابطه مراحل ذيل را طى خواهيم كرد :\r\n1 - بيان اصل استدلال .\r\n2 - اشكالات فاضل تونى به اين استدلال و رأى خود او .\r\n3 - جوابيه مرحوم شيخ از اين اشكالات و دفاع از رأى مشهور .\r\n4 - اشكال خود مرحوم شيخ به استدلال مشهور .\r\n5 - سخنان سيد صدر در اعتراض به مشهور و عقيدهء خود وى .\r\n6 - و بالاخره نظريهء نهائى مرحوم شيخ در مسئله .\r\n7 - و در پايان اشاره‌اى به دليل دوّم مشهور .\r\nامّا اولى : مشهور گفته‌اند : اين گوشت يا پوست قطعا يك زمانى مذكى [ ذبح شرعى 
  ] نبود و آن زمان حيات گوسفند است و الآن شك داريم كه آيا تذكيه شده يا خير ؟ استصحاب مىكنيم عدم تذكيه را [ كه از اعدام ازليه هم هست 
  ] و نتيجه مىگيريم پس اكل اين لحم حرام است پس اين پوست نجس است و . . .\r\nو امّا دوّمى : فاضل تونى فرموده : اين استصحاب جارى نمىشود بدليل اينكه : عدم التذكية يك عنوان كلى است و در ضمن دو فرد در خارج متحقّق مىشود و به عبارت ديگر مسبب از دو سبب على سبيل منع الخلو است و به عبارت سوم لازم دو ملزوم است كه عبارتند از :\r\n1 - حيات : اين حيوان مادامىكه زنده بود مذكى نبود .\r\n2 - موت حتف الانف [ دماغش به خاك ماليده شود و به اجل خودش بميرد و خلاصه با شرائط شرعيه ذبح نشده باشد مساوى است كه كارد با گلويش آشنا بشود يا نه 
  ] .\r\nحال اگر حرمت نجاست اثر شرعى مطلق عدم التذكية بود چه در ضمن اين فرد و چه آن فرد جاى استصحاب كلى بود ولى متأسفانه حرمت و نجاست اثر\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nشرعى خصوص عدم تذكيه‌اى است كه در ضمن فرد ثانى محقق شده باشد يعنى در ضمن موت حتف الانف و وقتى مطلب از اين قرار شد اين استصحاب جارى نمىشود از سه جهت :\r\n1 - قضيهء متيقنه با مشكوكه فرق دارد و در استصحاب وحدت لازم است بيان ذلك : متيقن عبارت بود از عدم التذكية در ضمن حيات حيوان كه الآن اين فرد قطعا منتفى شده و شك در بقاء نداريم و مشكوك ما عبارتست از عدم التذكية در ضمن فرد ديگر يعنى موت حتف انف كه اين هم از اوّل مشكوك الحدوث است يعنى نمىدانيم كه مرگ حيوان به سبب تذكيه و ذبح شرعى است يا به حتف انف و غير طريق شرعى است ؟ پس موضوع فرق كرده و در استصحاب بقاء موضوع شرط است و اينجا جاى استصحاب نيست .\r\nسپس مرحوم فاضل تونى تنظير نموده استصحاب عدم تذكيه را به استصحاب كلى ضاحك كه از همان قبيل استصحاب كلى قسم ثالث است كه ما مثال به انسان زديم و ايشان به ضاحك و اين مثال نيازى به توضيح و بيان ندارد پس به نظر فاضل ره همان‌طورىكه استصحاب كلى قسم ثالث جارى نيست اين استصحاب عدم تذكيه نيز جارى نيست .\r\nو امّا سوّمى :\r\nقوله : اقول : مرحوم شيخ از اين اشكال جواب مىدهند به اينكه اگر اثر شرعى حرمت و نجاست مال خصوص عدم التذكية در ضمن موت حتف انف بود اعتراض شما وارد بود كه اين استصحاب جارى نيست چون اركان استصحاب را ندارد .\r\nولى خوشبختانه اثر شرعى بر خود عدم تذكيه من حيث هو مترتب مىشود و نسبت به كلى عدم تذكيه اركان استصحاب تام است و لا مانع من جريانه پس اين اعتراض وارد نيست سپس مرحوم شيخ شواهدى از آيات و\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nروايت نقل مىكنند مبنى بر اينكه در شريعت موضوع حرمت و نجاست مجرد عدم تذكيه است و موضوع حليت و طهارت هم مذكى بودن است و آن شواهد برخى به منطوق و مدلول مطابقى مثبت مدعاى ما هستند و برخى با مفهوم شرط و بعضى با مفهوم حصر و بعضى با مفهوم وصف و بعضى با تعليل و . . . و آنها عبارتند از :\r\nالف : خداوند در قرآن سورهء مائده آيهء سوم فرموده :\r\nحرمت عليكم الميتة و الدم و لحم الخنزير و ما اهلّ لغير الله به و . . .\r\nالّا ما ذكّيتم . . .\r\nكيفيت استشهاد : صدر آيه امورى را تحريم فرموده سپس در ذيل به صورت استثناء كه طبق قواعد اصولى مفيد حصر است فرموده الّا ما ذكيتم يعنى مگر آن دسته از حيواناتى را كه تذكيه [ ذبح شرعى 
  ] كرده باشيد كه اين‌ها مستثنا هستند مفهومش اينست كه اگر تذكيه كرده باشيد حلال مىشود و خلاصه اينكه حكم حليت دائر مدار تذكيه شده اگر تذكيه باشد حليت هم هست و الّا فلا پس موضوع حليت و حرمت ، مذكى و غير المذكى است پس گوشت هر حيوانى كه تذكيه يعنى ذبح شرعى برآن واقع نشده باشد حرام است خواه عدم وقوع تذكيه واقعا باشد همانند صورت علم كه يقين داشته باشيم به عدم تذكيه و يا با يك طريق شرعى ثابت شود خواه آن طريق شرعى اماره‌اى از امارت ظنيه باشد مثل بيّنه و خواه اصلى از اصول عمليه باشد همانند استصحاب عدم تذكيه در ما نحن فيه .\r\nب : خداوند در قرآن فرموده : و لا تأكلوا مما لم يذكر اسم الله عليه .\r\nاين آيه منطوقا و صريحا مدعاى ما را مىرساند كه خوردن گوشت حيوانى كه نام خدا برآن برده نشده يعنى ذبح شرعى نشده يعنى مذكى نيست حرام است به بركت نهى لا تأكلوا پس موضوع حرمت در شريعت ما لم يذكر اسم الله عليه است يعنى ما لم يذكّ مىباشد و هذا هو المطلوب .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nج : قوله تعالى : فكلوا مما ذكر اسم الله عليه ، اين آيه به منطوقش مىگويد : از هرآنچه كه نام خدا برآن برده شد تناول بفرمائيد و حلالتان باد آنگاه مفهوم وصف آيه [ اگر وصف داراى مفهوم باشد 
  ] اينست كه پس از چيزى كه نام خدا برآن برده نشده يعنى تذكيه نشده حق نداريد استفاده كنيد و بر شما حرام است باز هم ملاحظه مىكنيد كه حرمت بر عدم المذكى مترتب شده .\r\nد : موثّقه ابن بكير : قال سئل زرارة ابا عبد الله ( ع ) عن الصلاة فى الثعالب و الفنك و السنجاب و غيره من الوبر فاخرج كتابا زعم انها املاء رسول الله ( ص ) :\r\nان الصلاة فى و بر كل شىء حرام اكله فالصلاة فى وبره و شعره و جلده و بوله و روثه و كل شىء منه فاسد لا تقبل تلك الصلاة حتى يصلى فى غيره ممّا احل الله اكله و ان كان مما يؤكل لحمه فالصلاة فى وبره و بوله و شعره و روثه و كل شىء منه جايزة اذا علمت انه ذكى قد ذكاه الذابح .\r\nمحل استشهاد همين جمله اخير است كه به مدلول مطابقى دلالت دارد بر اينكه اگر مذكى باشد پس نماز خواندن در آن جايز است و به مفهوم شرط دلالت دارد كه اگر مذكى نباشد پس نماز در آن جايز نيست ملاحظه مىفرمائيد كه اثر شرعى جواز و عدم جواز بر مذكى و عدم آن بار شده .\r\nه : پاره‌اى از روايات حكم نموده به اينكه اگر سگهاى شكارى حيوانى را صيد كردند و وقتى شكارچى رسيد كه صيد مرده بود ولى شك دارد كه آيا موت به اجل طبيعى بوده و موت حتف انف بوده تا حرام باشد ؟ يا به واسطه گرفتن اين كلب مرده است تا حلال باشد ؟ در چنين موردى اخبار حكم به حرمت نموده و ذيلا علّت آورده به اينكه : چون شك داريد كه آيا موت مستند به كلب معلّم است يا خير در نتيجه شك داريم كه آيا تذكيه شده يا نه از اينجا معلوم مىشود كه معيار مذكى بودن و نبودن است و به مجرّد انتفاء تذكيه حليت هم منتفى مىشود .\r\nو : ادلّه‌اى كه شرط كرده كه حليّت صيد تنها در وقتى است كه قتل\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nمستند به رمى و تيراندازى را مىباشد كه سبب تذكيه صيد مىشود و الّا اگر يقين نكردى حرام است پس ميزان مذكى بودن و نبودن است .\r\nز : و هكذا ساير آيات و روايات پس موضوع حرمت كلى عدم تذكيه است و آن هم كه اركان استصحاب را دارد و استصحاب آن جارى شده و يترتب عليه الحرمة و النجاسة .\r\nقوله : و لا ينافى ذلك :\r\nدومين اعتراض بر استصحاب عدم تذكيه اينست كه اين استصحاب اصل مثبت است و آن حجت نيست بيان ذلك : طبق پاره‌اى از آيات و روايت از قبيل حرمت عليكم الميتة و . . . حكم حرمت و نجاست بر عنوان ميته بودن مترتب شده نه بر عنوان عدم المذكّى آنگاه اگر بخواهيم عدم تذكيه را استصحاب كنيم بايد اوّل نتيجه بگيريم ميته و مردار بودن اين حيوان را تا بعد به حرمت و نجاست آن حكم كنيم و اين اصل مثبت است زيرا اثر شرعى مع الواسطه دارد آنگاه اين استصحاب جارى نمىشود و وقتى اصل موضوعى و سببى حاكم جارى نشد نوبت به اصل حكمى مىرسد و آن اصالة الطهارة و اصالة الحلية است كه در اين لحم و جلد مشكوك جارى شده و حكم به حليت و طهارت آن مىشود .\r\nمرحوم شيخ از اين ايراد هم جواب مىدهند به اينكه : اگرچه در ظاهر برخى از ادلّه حكم حرمت و نجاست بر عنوان ميتويت مترتب شده ولى اين مطلب با ما نحن فيه منافاتى ندارد كه مىگوئيم موضوع الحرمة و النجاسة عنوان عدمى عدم المذكى است زيرا كه ميته هم يك امر عدمى است يعنى ما لم يذكّ پس عبارة اخراى عدم المذكى است و عينيت در كار است نه استلزام تا واسطه در اثبات شود و لذا اثر شرعى بر ميته بار شده يعنى بر همان غير مذكى بار شده و اصل مثبت نيست .\r\nسؤال : به چه دليل مىگوئيد ميته همان غير مذكى است ؟\r\nجواب : به اين دليل كه تذكيه يك امر شرعى توقيفى است كه از حيث\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nشرائط و احكام متوقف است بر بيان شارع پس هرآن چيزى كه غير از اين باشد ميته خواهد بود پس ميته يعنى آنچه كه مذكى نيست .\r\nآنگاه مىگوئيم : مذكى بودن سبب حليت و طهارت است و ما شك در سبب داريم استصحاب عدم تذكيه جارى مىشود و اين اصل چون در رتبه سبب و موضوع جارى مىشود بر اصول حكميهء طهارت و حليت مقدم است و نوبت به آنها نمىرسد .\r\nقوله : ثم ان :\r\nاين بخش در حقيقت اعتراض سومى بر استصحاب عدم تذكيه است .\r\nبيان ذلك : هرگاه اثر شرعى مال فرد و مصداق باشد و ما بخواهيم با استصحاب كلى اين فرد را اثبات كنيم سپس اثر بر فرد مترتب شود باز اصل مثبت مىشود و جارى نيست .\r\nفى المثل اگر اثر شرعى مال وجود زيد باشد و ما كلى انسان را استصحاب كنيم و بتوسط آن وجود زيد را ثابت كنيم تا وجوب تصدق بر وجود زيد مترتب شود مثبت خواهد بود و ما نحن فيه من هذا القبيل زيرا كه شما با استصحاب كلى عدم تذكيه نتيجه مىگيريد كه پس اين لحم يا جلد خارجى مذكى نيست يا از حيوان غير مذكى است پس اين لحم حرام و نجس است و اصل مثبت جارى نمىشود .\r\nآنگاه باز نوبت مىرسد به اصول حكميه طهارت و حليت و براساس آن حكم مىكنيم به طهارت و حليت .\r\nجواب : مرحوم شيخ مىفرمايند : ما استصحاب را در خود اين لحم خارجى جارى مىكنيم و مىگوئيم : حيوان اين لحم و جلد يك زمانى مذكى نبود الآن شك داريم در بقاء آن استصحاب مىكنيم عدم تذكيه اين لحم يا اين مأكول يا حيوان اين لحم را و يترتب عليه الحرمة و النجاسة و نيازى به اصل مثبت نيست .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nقوله : و لكن الانصاف :\r\nو امّا چهارمى : خود مرحوم شيخ به اين استصحاب اشكالى دارند و آن را با بيان يك مقدمه ذكر مىكنيم : امّا مقدمه : در رابطه با معناى مذكى و ميته سه نظريه مطرح شده :\r\n1 - مذكى امر وجودى است يعنى حيوانى كه ذبح شرعى شده و ميته امر عدمى است يعنى حيوانى كه تذكيه نشده اعم از اينكه به حتف انف مرده باشد يا به ذبح فاسد و هذا هو المشهور و طبق اين نظر تقابل ميته و مذكى از نوع تقابل ملكه و عدم ملكه است .\r\n2 - هريك از ميته و مذكى امر وجودى هستند و تقابل بينهما تقابل تضاد است مذكى يعنى حيوانى كه ذبح شرعى شده و ميته يعنى حيوانى كه مات حتف انفه يعنى خودبخود افتاده و مرده و يا ذبح فاسد شده .\r\n3 - ميته امر وجودى است و اعم از مذكى است زيرا ميته يعنى ما زهق روحه يعنى حيوانى كه مرده و روح از بدنش مفارقت نموده اعم از اينكه مات حتف انفه يا ذبح بالذبح الفاسد و يا ذبح صحيحا كه همان مذكى باشد علىهذا مذكى از حيث موضوع فردى از افراد ميته است ولى حكما مستثنا است و هركدام از اين اقوال دلائلى دارند كه در جاى خود بحث شده اين بود مقدمه .\r\nو امّا اصل اشكال : مطالبى كه تا به حال طرح شد و اشكالات را پاسخ داديم و استصحاب عدم تذكيه را ثابت كرديم تماما بر مبناى اول در معناى ميته و مذكى بود كه ميته امر عدمى باشد .\r\nو امّا بر مبناى دوّم كه بگوئيم : ميته امر وجودى است يعنى ما مات حتف انفه و بگوئيم در لسان ادلّه هم حرمت و نجاست بر ميته بار شده نه بر عدم المذكى .\r\nآنگاه كار مشكل خواهد بود و اين استصحاب جارى نمىشود زيرا كه با اجراء اصل عدم تذكيه و ترتب ميته بودن كه پس موت حتف انف بوده پس حرام\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nو نجس است اصل مثبت مىشود و از قبيل اثبات احد الضدين به نفى ضد ديگر است و اصل مثبت حجت نيست .\r\nدر نتيجه از اين اصل موضوعى بايد صرفنظر كرد آنگاه شك مىكنيم كه آيا اين موضوع نجاست و حرمت يعنى موت حتف انف حاصل شده يا نه استصحاب مىكنيم عدم آن را البته با اين استصحاب هم مذكى بودن ثابت نمىشود چون باز هم اصل مثبت و از قبيل اثبات احد الضدين بنفى الآخر مىشود ولى اجراء اين اصل اين اندازه ارزش دارد كه موضوع نجاست را كه موت حتف انف باشد برمىدارد آنگاه نوبت به اصول حكميه طهارت و حليت مىرسد پس بايد حكم به طهارت و حليت كنيم نه حرمت و نجاست و وجهى براى فتواى مشهور نيست .\r\nمرحوم شيخ از اين اعتراض چهارم در فراز بعدى كلامشان با لكن هذا كله جواب خواهند داد .\r\nو امّا پنجمى : قوله : كما زعمه السيد : مرحوم سيد صدر فرموده : حكم شرعى حرمت و نجاست بر ميته بودن مترتب است و ميته هم امر وجودى است يعنى ما مات حتف انفه و استصحاب عدم تذكيه هم اصل مثبت است كما اينكه استصحاب عدم موت حتف انف اصل مثبت است .\r\nمنتها به نظر سيد اصل مثبت حجت است و جارى مىشود پس هريك از دو استصحاب فوق جارى مىشود و اولى نتيجه مىدهد ميته بودن را و دوّمى مذكى بودن را منتها تعارضا تساقطا آنگاه نوبت به اصل حكمى طهارت و حليت و استصحاب آن دو مىرسد و ايشان از طريقه معارضه استصحاب عدم تذكيه مشهور را جواب داده .\r\nسؤال : چرا جناب سيد مستقيما به سراغ اصل طهارت و حليت و يا استصحاب آن دو نرفت ؟ و نفرمود كه گوشت يا پوستى است و شك داريم كه حلال است يا حرام ، پاك است يا نجس اصل طهارت و حليت جارى مىكنيم ؟\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nچرا اين كار را نكرد بلكه اوّل به سراغ استصحاب عدم تذكيه و عدم موت حتف انف رفته . . . ؟\r\nجواب : سرّ مطلب آنست كه استصحاب عدم تذكيه ما دام جاريا بر اصل و استصحاب طهارت و حلّيت حاكم است چون اصل موضوعى بر حكمى تقدم دارد و لذا با وجود آن نوبت به اين نمىرسد و لذا به ناچار بايد بينهما معارضه انداخت تا به نوعى آن اصل موضوعى و سببى جارى نشود تا نوبت به اصل حكمى برسد .\r\nو لذا كار سيّد روى حساب است و ابتدا به ساكن حق نداريم به سراغ اين اصلها برويم اشتباهات اين سيّد بزرگوار هم : اوّلا در اينست كه اصل مثبت را حجت دانسته و ثانيا در اينست كه ايشان هم مثل فاضل تونى ره خيال كرده كه مشهور با استصحاب عدم تذكيه مىخواهند موت حتف انف را ثابت كرده و اثر را برآن مترتب كنند غافل از اينكه عند المشهور اثر شرعى از آن نفس عدم المذكى است به بياناتى كه مفصلا ذكر شد و شواهدى اقامه شد آرى اگر اثر مال موت حتف انف باشد جا دارد كه معارضه بيفكنيم و سپس دنبال اصلهاى حكمى برويم ولى جاى اين حرفها نيست . و امّا ششمى :\r\nقوله : لكن هذا كله :\r\nاعتراضاتى كه تا به حال به استصحاب عدم تذكيه وارد شد از قبيل اينكه اصل مثبت است و . . . تماما مبتنى بر اين بود كه اوّلا ما قبول كنيم كه موضوع حرمت و نجاست عنوان ميته است نه عنوان عدم المذكّى و ثانيا قبول كنيم كه ميته يك امر عدمى يعنى عدم المذكّى نيست بلكه يك امر وجودى است آن هم خصوص ما مات حتف انفه ، بنابراين مىتوانيم قاطعانه بگوئيم استصحاب عدم تذكيه جارى نيست چون اثر شرعى مستقيما بر اين مستصحب مترتب نمىشود بلكه بايد بتوسط اين استصحاب نتيجه بگيريم موت حتف انف را تا حكم كنيم\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nبه حرمت و نجاست و چنين استصحابى اصل مثبت مىشود كه حجت نيست آنگاه نوبت به قاعده طهارت و حليت مىرسد .\r\nو امّا اگر يكى از دو مبناى ذيل را برگزيديم چاره‌اى نخواهيم داشت از اينكه تسليم شده و قول مشهور را بپذيريم كه حكم به حرمت و نجاست باشد و آن دو مبنا عبارتند از :\r\n1 - بگوئيم اثر شرعى يعنى حرمت و نجاست مستقيما بر خود عنوان عدمى عدم المذكى بار مىشود و اين امر را با شواهد متعدد قبلا ثابت كرديم و تكرار نمىكنيم بنابراين استصحاب مىكنيم عدم تذكيه را و مستقيما نتيجه مىگيريم حرمت و نجاست بدون اينكه اصل مثبت شود .\r\nاگر شما در جواب ما بگوئيد : در پاره‌اى از آيات و روايات حكم حرمت روى عنوان ميته بار شده و فرموده : حرمت عليكم الميتة و . . . باز اشكال عود مىكند كه با استصحاب عدم تذكيه بخواهيم ميته بودن را اثبات كنيم اصل مثبت خواهد بود ما در جواب مىگوئيم : اين دسته از ادلّه با مطلبى كه ما گفتيم كه موضوع الحرمة و النجاسة عدم المذكى مىباشد منافاتى ندارند زيرا كه مراد از ميته همان عدم المذكى است . . .\r\n2 - و يا بگوئيم : حكم شرعى بر ميته بار شده نه بر عدم المذكى و ميته هم امر وجودى است نه امر عدمى و لكن معناى خصوص ما مات حتف انفه نيست بلكه ميته يعنى مطلق حيوانى كه روح از بدنش خارج شده باشد اعم از اينكه اين زهاق روح بوسيلهء موت حتف انف [ مرگ طبيعى 
  ] باشد يا بواسطهء ذبح فاسد و يا به سبب ذبح صحيح و شرعى كه نامش مذكى است .\r\nبنابراين مبنا ديگر ميته و مذكى متقابلان نيستند بلكه ميته اعم از مذكى است و مذكى فردى از افراد ميته است و موضوعا داخل در ميته است ولى حكما مستثنا شده يعنى حكم ميته كه حرمت و نجاست باشد در خصوص اين فرد نيست و اين كاملا طبيعى و منطقى و عقلى است\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nاز باب اينكه ما من عام الّا و قد خص آنگاه در خارج نسبت به مواردى كه عدم مذكى بودن براى ما محرز است در تحت عموم باقى مانده و حكم به حرمت و نجاست مىشود و نسبت به مواردى كه مذكى بودن محرز است از عموم خارج و در عنوان خاص يعنى مذكى داخل مىشود و محكوم به حليت و طهارت مىشوند و نسبت به مواردى كه در خارج مشكوك است مثل همين لحم يا جلد مطروح كه نمىدانيم مذكى است يا ميته ابتدا به ساكن نمىتوانيم به عموم عام يا خصوص خاص تمسك كنيم زيرا از باب تمسك به عام در شبههء مصداقيه مىشود و هو عند المشهور باطل آرى وقتى به طريقى از طرق و لو به بركت استصحاب عدم تذكيه توانستيم اين فرد مشكوك را از تحت عنوان خاص بيرون ببريم آنگاه اصالة العموم زنده شده و اين فرد را نيز دربر مىگيرد و محكوم به حكم حرمت و نجاست مىشود حال بر اين مبنا هم حق با مشهور خواهد بود .\r\nنتيجهء نهائى ادلّهء قول مشهور دو امر بود :\r\n1 - استصحاب عدم تذكيه كه از اصول عمليه و ادله فقاهتيه است .\r\n2 - استدلال به اصالة العموم كه از اصول لفظيه و ادله اجتهاديه است .\r\nو طرق اثبات قوله به حليت و طهارت كه قول سيد صدر و فاضل تونى ره و . . . بود پنج امر بود كه به صورت اعتراضات بر استصحاب عدم تذكيه بيان شد و جواب داده شد حال عقيدهء مرحوم شيخ در اين مسئله فرعيه همان عقيدهء مشهور است .\r\nقوله : ثم ان :\r\nآخرين نكته در رابطه با استصحاب كلى و پايان‌بخش تنبيه اوّل ، پيرامون تنظيرى است كه در خاتمهء سخن فاضل تونى بود و آن اينكه : مثل كسى كه براى اثبات حرمت و نجاست جلد مطروح به استصحاب عدم تذكيه تمسك مىكند همانند مثل كسى است كه براى اثبات وجود عمرو در خانه به\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nاستصحاب كلى ضاحك تمسك مىكند و همان‌طورىكه اين استصحاب دوّم جارى نمىشود .\r\nاوّلا چون اركان استصحاب ناتمام است زيرا كه ضاحك در ضمن زيد مغاير با ضاحك در ضمن عمرو است و اولى كه متيقن بود هم‌اكنون مشكوك البقاء نيست بلكه متيقن الارتفاع است و دوّمى هم كه از اول مشكوك الحدوث است پس جاى استصحاب نيست .\r\nو ثانيا على فرض تماميت اركان هم جارى نيست چون اصل مثبت است زيرا كه شما استصحاب مىكنيد بقاء كلى ضاحك را نتيجه مىگيريد تحقّق خصوص عمرو را در منزل سپس آثار شرعيه را برآن مترتب مىكنيد و اين اصل مثبت است چون اثر مال خود كلى نيست بلكه مال فرد است و اصل مثبت حجت نيست حال همچنين است در استصحاب اولى يعنى عدم تذكيه كه به همين دو دليل جارى نيست .\r\nمرحوم شيخ مىفرمايد : امّا در استصحاب كلى ضاحك حق با شما است و در آنجا استصحاب نفس كلى با قطع نظر از خصوصيات هم جارى نشد [ چون از قبيل كلى قسم ثالث بود 
  ] تا چه رسد به استصحاب كلى براى اثبات خصوص اين فرد كه بطريق اولى جارى نمىشود [ البته بر مبناى مشهور ولى بر مبناى شيخ تفصيل سه پهلو مطرح بود 
  ] .\r\nو امّا مقايسه كردن استصحاب عدم تذكيه به استصحاب كلى ضاحك باطل و مع الفارق است .\r\nبيان ذلك : مستصحب ما گاهى از امور وجوديه است چه كليه مثل انسان ، ضاحك و . . . و چه جزئيه مثل حيات زيد ، عدالت بكر و . . . و گاهى از امور عدميه است همانند عدم تذكيه در ما نحن فيه .\r\nحال امور وجوديه خاصيتشان اينست كه متغاير و متباين هستند يعنى هر امر وجودى در خارج با امر وجودى ديگر مغاير و غير هم هستند فى المثل\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nنمىتوانيم بگويد اين موجود خارجى آن موجود خارجى است خير اين غير از آنست ولى امور عدميه به ويژه اعدام ازليّه متغاير نيستند بلكه يك حقيقت كش‌دار است كه از ازل ادامه دارد و تا زمانى كه اصلا موضوع ندارد اين امر عدمى هست از باب سالبه به انتفاء موضوع [ و السالبة على قسمين :\r\n1 - السالبة بانتفاء الموضوع كابن الله ليس بعالم\r\n2 - و السالبة بانتفاء المحمول و هو الاكثر كزيد ليس بقائم و . . . 
  ] بعدا كه در خارج موضوعى محقق مىشود باز آن عدم مقارن با اين وجود دارد و هزار بار هم كه افراد و وجودات متبادل و جابجا شوند آن امر عدمى در همهء اين حالات يك حقيقت است و عين همان عدم قبلى است كه استمرار دارد نه غير آن ، با عنايت به اين نكته مىگوئيم :\r\nدر مورد استصحاب كلى ضاحك حق با شما است و استصحاب جارى نيست چون ضاحك در ضمن اين فرد با ضاحك در ضمن آن فرد متباين هستند و اركان استصحاب ناتمام است ولى در مورد استصحاب عدم تذكيه اشتباه كرده‌ايد زيرا كه عدم تذكيه در ضمن حيات و مقارن با اين فرد با عدم تذكيه در ضمن ممات و موت حتف انف يا مذبوح به ذبح فاسد متغاير نيستند بلكه اين همان عدم تذكيه ازلى است كه قبل از وجود حيوان و مع وجود الحيوان ما دام حيّا و معه بعد مماته ثابت است اگر چنين شد چنانچه در موردى شك پيش آيد اركان استصحاب تام است زيرا كه يقين سابق به عدم تذكيه داشتيم و الآن شك لاحق در بقاء آن داريم پس استصحاب مىكنيم و لذا مقايسه غلط است .\r\nبعد مىفرمايند : حتى اگر كسى در استصحاب كلى قسم اول و دوم هم كه عند المشهور جارى بود اشكالى داشته باشد امّا در اين استصحاب عدم تذكيه جاى اشكال نيست البته از اين استصحاب به هر منظورى نمىتوان بهره‌بردارى كرد بلكه حساب و كتاب دارد بيان ذلك : از جريان اين استصحاب سه منظور\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nمىتوان داشت كه براى بعضى قابل جريان هست و براى بعضى خير و آن سه صورت عبارتند از :\r\n1 - استصحاب عدم تذكيه را جارى كنيم به منظور اثبات خود عدم تذكيه كه مستصحب و سپس ترتيب اثر شرعى حرمت و نجاست مستقيما بر خود اين عدم ، استصحاب به اين منظور جارى مىشود و مانعى ندارد .\r\n2 - استصحاب كنيم عدم تذكيه را به منظور اينكه بتوسط آن يك امر وجودى را اثبات كنيم كه آن امر موجود مقارن با اين امر عدمى است و اثر شرعى از آن همان امر وجودى است فى المثل الآن كه اين حيوان مرده است و شك در تذكيه داريم استصحاب كنيم عدم آن را سپس نتيجه بگيريم يك موضوع وجودى را كه پس اين حيوان مات حتف انفه سپس اثر شرعى حرمت و نجاست را بر همين امر وجودى مترتب كنيم ، استصحاب به اين منظور جارى نمىشود چون اصل مثبت است .\r\n3 - استصحاب كنيم عدم تذكيه را به منظور اينكه اثبات كنيم اتصاف يك موضوع ديگرى را به اين وصف عنوان عدمى سپس اثر شرعى را برآن موضوع ديگر بار كنيم فى المثل در روايات مىخوانيم كه : كل ما تقذفه المرأة من الدم اذا لم يكن حيضا فهى استحاضة يعنى هر خونى كه زن مشاهده مىكند اگر محكوم به حيضيت نشد حتما بايد استحاضه حساب كرده و احكام آن را مترتب كنيم حال در خارج زنى است كه تا به امروز مثلا پاك بود و از حالا خون ديده و شك دارد كه آيا حائض شده يا نه ؟ در اينجا بخواهد استصحاب كند عدم حيضيت خودش را سپس نتيجه بگيرد كه پس اين خونى كه مشاهده كرده خون حيض نيست پس استحاضه است پس احكام استحاضه را دارد .\r\nدر اينجا كلى عدم حيضيت مرئه را استصحاب كرد و در خصوص اين خون خارجى عدم حيضيت را نتيجه گرفت و اثر بار كرد اين اصل مثبت است و جارى نيست .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nآرى اگر از اول خون مىديده و استحاضه هم بوده ولى الآن شك مىكند مىتواند در خود آن خون خارجى استصحاب عدم جارى كند يعنى بگويد :\r\nاين خون تا حالا كه حيض نبود . از حالا به بعد هم ان‌شاءالله حيض نيست . و اين صغرى را به بركت استصحاب درست كرد سپس كبراى كلى را هم ضميمه مىكند كه و كل دم ليس حيضا فهو استحاضة و نتيجه مىگيرد كه پس اين دم استحاضه است و احكام شرعيه آن مترتب مىشود .\r\nو نظير اين استصحاب را در امور وجوديه هم داريم فرض كنيد حوض پر از آبى داريم كه در حدّ كر است پس از مدتى قدرى از آن برداشتيم الآن شك داريم در بقاء كريت در اين حوض در اينجا اگر بخواهيم استصحاب كنيم بقاء كريت را در اين محلّ [ استصحاب كلى 
  ] سپس نتيجه بگيريم : پس اين آبى كه در حوض باقيمانده در خارج متصف به كريت است [ استصحاب جزئى 
  ] پس پاك و پاك‌كننده است باز اصل مثبت مىشود كه ما به بركت استصحاب بقاء كريت حوض يك موضوع ديگر را به اين وصف وجودى متصف كرديم و حكم را براى آن اثبات كرديم و اين جارى نيست آرى نسبت به خود اين ماء خارجى مىتوان گفت : اين آب قبلا متصف به وصف كرّيت بود و الآن شك داريم در بقاء اين وصف استصحاب مىكنيم بقاء آن را و مستقيما اثر شرعى برآن مترتب مىشود .\r\nقوله : و المعيار :\r\nما اين جمله را از زبان مرحوم آشتيانى توضيح مىدهيم :\r\nما ذكره معيار متين حسن يجب البناء عليه فى الوجوديات و العدميات فكل ما كان الشّيء متصفا به وصف عنوانى ثم شك فى زوال هذا الوصف عنه فى اللاحق فيرجع الى استصحاب بقاء هذا الموصوف على وصفه و كلما كان الشّيء محلّا لوصف واقعا ثم شك بعد العلم بثبوت هذا الوصف فى المحل فى زواله فلا يرجع الى استصحاب بقاء هذا الوصف لاثبات كون المحل مشغولا به لانه\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nيلزم التعويل على الاصل المثبت بخلاف الاول فهذه قاعدة كلية لا ريب و لا اشكال فيها اصلا .\r\nقوله : فافهم :\r\nاز بيان مرحوم آشتيانى برمىآيد كه فافهم اشاره است به اينكه : تمام اين حرفها كه گفتيم اصل مثبت حجت نيست بر مبناى حجيت استصحاب از باب اخبار است .\r\nولى اگر از باب حكم عقل حجت باشد مثبتاتش هم جارى مىشود .\r\nولى وجه مناسبترى مىتوان براى فافهم بيان كرد كه منظور اين باشد كه در اين‌گونه از اصلهاى مثبت واسطه خفيه است و مانع از جريان استصحاب نيست آرى اگر واسطه جليه باشد جارى نيست خذ فافهم و اغتنم .\r\n\r\n( تنبيه دوم ) [ پيرامون جريان استصحاب در امور قارّه و غير قارّه است 
  ]\r\nتنبيه دوّم از تنبيهات استصحاب [ كه مثل تنبيه اوّل مربوط به متيقن سابق مىباشد 
  ] پيرامون جريان استصحاب در امور قارّه و غير قارّه است .\r\nبيان مطلب :\r\nبطور كلى هنگامى كه ما در امرى از امور و حادثى از حوادث شك مىكنيم از دو حال خارج نيست :\r\n1 - يا اينست كه در اصل حدوث يك امرى شك مىكنيم فى المثل تا به حال فلان حادثه اتفاق نيفتاده الآن شك مىكنيم كه آيا آن واقعه بوقوع پيوست يا خير ؟\r\n2 - و يا اينست كه در بقاء امرى كه سابقا متيقن بود شك مىكنيم يعنى يقينا فلان شىء در زمان سابق موجود شده و اصل حدوث آن جاى بحث نيست ولى ترديد در اينست كه آيا در زمان لاحق هم موجود است يا خير ، حال مجراى\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nاستصحاب در باب شك در بقاء است نه شك در اصل حدوث و اين مطلب هم از تعريف استصحاب به خوبى استفاده مىشود كه تعريف آن عبارت بود از :\r\nابقاء ما كان اى الحكم ببقاء ما كان و هم از ادلّه و اخبار استصحاب به خوبى استفاده مىشود آنجا كه فرموده : لانّك كنت على يقين من طهارتك فشككت و ليس ينبغى لك ان تنقض اليقين بالشك ، كاملا پيدا است كه قبلا و در زمان گذشته متيقنى بوده و مكلف يقين به امرى داشته و الآن شك مىكند كه آيا آن امر باقى است يا خير و هكذا از حديث من كان على يقين [ در گذشته به قرينهء كان و به هر چيزى به قرينهء حذف متعلق 
  ] فشك [ در همان چيز به قرينه دلالت تنبيه 
  ] فليمض على يقينه . . .\r\nپس استصحاب در خصوص موارد شك در بقاء جارى مىشود نه در موارد شك در حدوث\r\nسؤال : معناى بقاء چيست ؟\r\nجواب : بقاء به‌معناى حقيقى كلمه عبارتست از اينكه همان چيزى كه در زمان سابق موجود بود عين همان در زمان لاحق موجود باشد نه اينكه يك وجود جديدى مماثل با آن وجود قديم حادث شده باشد بلكه عين آن موجود قديم باقى و ماندگار و برقرار باشد همانند عدم تذكيه كه در آخر تنبيه اول مثال زديم كه يك عدم تذكيه است كه از ازل همچنان استمرار دارد .\r\nسؤال : هدف از بيان اين مطالب چيست ؟\r\nجواب : هدف اينست كه پس استصحاب در امور قارّهء غير مقيدهء به زمان جارى و سارى مىشود [ امور قارّه يعنى امورى كه داراى قرار و ثبات هستند و همهء اجزاء آنها بالفعل در يك جا مجتمع است نظير وجود زيد كه در خارج مركب از اجزائى است و همهء آنها در آن واحد فعليت دارند و منظور از غير مقيد بودن به زمان اينست كه زمان براى اين‌گونه از امور ظرفيت دارد نه اينكه قيديت داشته باشد 
  ] :\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nفى المثل تا به حال يقين داشتيم كه زيد موجود است از حالا شك داريم كه آيا معدوم شد يا خير ؟ استصحاب مىكنيم بقاء آن ذات را يا مثلا تا حال به عدالت زيد ، حيات بكر و . . . يقين داشتيم و از حالا در بقاء آنها شك مىكنيم و مجراى استصحاب است و در اين‌گونه موارد شك در بقاء به معناى حقيقى كلمه صادق است چون شك ما در بقاء عين آن موجود سابق در زمان لاحق است .\r\nو امّا نسبت به امور غير قارّه و يا امور قارّهء مقيد به يك امر غير قار استصحاب جارى نمىشود .\r\n[ منظور از امور غير قارّه يعنى وجوداتى كه داراى قرار و ثبات نيستند و اجزاء آنها جمع و جور نيست و هرگز نمىتوان تمام اجزاء آنها را در آن واحد مشاهده نمود بلكه الّا و لابد هر جزئى از آنها كه موجود مىشود بايد معدوم شود تا جزء بعد جاى آن را بگيرد و به عبارت ديگر امورى كه تدريجى الوجود هستند يعنى تدريجا از قوه به فعليت مىرسند و هر جزئى هم كه به فعليت مىرسد معدوم مىشود و جاى خود را به جزء بعدى مىدهد .\r\nو به عبارت ديگر متصرم الوجود هستند و به عبارت ديگر : يوجد و ينعدم هستند از قبيل خود زمان و حركت و تكلم و كتابت و مشى و اكل و شرب و سيلان دم و جوشش آب از چشمه و . . . 
  ] .\r\nو اين امور را به سه بخش تقسيم مىكنيم كه در هريك از آنها استصحاب جارى نمىشود زيرا هرگز شك در بقاء عين ما كان پيدا نمىشود بلكه همواره شك در تجدد امثال و حدوث مثل است :\r\n1 - استصحاب در نفس زمان جارى نمىشود مثلا نمىتوانيم بقاء ليل يا نهار را استصحاب كنيم يا بقاء شعبان و رمضان و . . . را استصحاب كنيم زيرا كه ليل مثلا اسم است براى مجموعه‌اى از آنات مظلمه يا نهار مثلا اسم است براى مجموعه‌اى از آنات مضيئه .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nو لا ريب در اينكه اين آنات يك سلسله امور تدريجى و غير قارّه هستند كه پشت سر هم مرتب موجود مىشوند و به منصهء ظهور مىرسند و بلافاصله معدوم مىشوند آنگاه اگر در آنى از آنات شك كنيم كه آيا از آنات مظلمه است يا خير ؟ آيا از شب است يا خير ؟ نمىتوانيم در خود اين آن مشكوك استصحاب جارى كنيم يعنى بگوئيم : هذا الآن كان سابقا من الليل و الآن شك داريم پس استصحاب مىكنيم بودن آن را از ليل ، خير جاى استصحاب نيست چون اين آن مشكوك همين‌الان موجود شده و حالت سابقه ندارد و قبلا اصلا موجود نبود تا چه رسد به اينكه بحث كنيم كه آيا متصف به ليليت بوده يا خير در نتيجه در چنين موردى شك در بقاء ما كان نيست بلكه در حدوث و تجدد مثل است و مجراى استصحاب نيست .\r\n2 - استصحاب در زمانيات هم جارى نيست زمانيات عبارتند از امورى كه ماهيّتا از مقوله زمان نيستند ولى در بستر زمان موجود مىشوند و مشخصه آنها زمان است يعنى امورى هستند كه به مرور زمان تدريجا و گام‌به‌گام به عالم وجود قدم مىگذارند و معدوم مىشوند و فرد ديگر جاى آنها را مىگيرد از قبيل تكلم كه هر كلمه‌اى از متكلم در آنى صادر مىشود و آن آن قبلى كه رفت آن كلمه هم معدوم شد و به زباله‌دان تاريخ سپرده شد و كلمهء بعدى در آن بعدى موجود مىشود آنگاه اگر تا اين لحظه يقين داشتيم به تكلم و از اين لحظه شك مىكنيم باز جاى استصحاب نيست چون اين تكلم مشكوك از مقولهء شك در حدوث مثل است نه از قبيل شك در بقاء ما كان و هكذا نسبت به مشى - كتابت - سيلان دم و . . .\r\n3 - استصحاب در امور قارّه‌ايكه به‌حسب ماهيت داراى ثبات و قرار هستند ولى به قيد زمان مقيد شده‌اند نيز جارى نمىشود .\r\nفى المثل وجوب اكرام علماء يك حقيقت مستقر و ثابتى است ولى مولى فرموده : اكرم العلماء يوم الجمعة كه وجوب را به يوم الجمعة مقيد ساخته در چنين\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nموردى هم اگر در روز شنبه شك كنيم كه باز هم اكرام علماء واجب است يا خير حق نداريم آن وجوب روز جمعه را استصحاب كنيم چون آن وجوب قبلى مقيد بقيد يوم الجمعة بود و لا ريب در اينكه اذا انتفى القيد انتفى المقيد پس آن وجوب با رفتن قيدش قطعا رفته و اين وجوب يوم السبت اگر هم مسلم شود وجوب جديدى است غير از آن وجوب قديم ولى مماثل آن و مصداقى از كلى وجوب است آنگاه شك در اين وجوب ، از قبيل شك در حدوث مثل است نه در بقاء ما كان و باز مجراى استصحاب نيست .\r\nپس به نظر ابتدائى بايد گفت در هيچ‌كدام از اين سه قسم استصحاب جارى نيست ولى هنگامى كه به كلمات قوم مراجعه مىكنيم مىبينيم كه استصحاب را حتى در خود زمان هم جارى كرده‌اند مثل استصحاب ليل - نهار - بقاء فلان ماه و . . . تا چه رسد به استصحاب زمانيات و مقيدات به زمان كه در آنها بطريق اولى بايد جارى شود و بلكه بقول محدث استرابادى : استصحاب الليل و النهار من - الضروريات ، و لذا بر ما است كه اين بحث را در سه مقام دنبال كنيم :\r\nمقام اوّل : استصحاب نفس زمان\r\nمقام ثانى : استصحاب زمانيات\r\nمقام ثالث : استصحاب امور قارّهء مقيده به زمان\r\nامّا مقام اوّل : در رابطه با استصحاب نفس زمان در دو مرحله بحث مىكنيم :\r\nمرحلهء اوّل يا دقت عقليّه : با دقت عقليّه استصحاب در نفس زمان جارى نمىشود فى المثل در همان مثال سابق كه آيا اين جزء مشكوك از شب است يا خير نه مىتوانيم استصحاب را در خود اين جزء مشكوك جارى كنيم و نه در كلّى ليل امّا در خود اين جزء مشكوك قبلا ذكر شد كه خود اين آن مشكوك حالت سابقه‌اى ندارد تا بگوئيم : هذا الآن كان موجودا سابقا و متصفا بالليل\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nو الآن نشك فى بقائه . . . خير اين آن قبل از الآن قطعا موجود نبوده تا چه رسد به وصف اتصاف به ليليت ، و امّا در كلى ليل نتوان استصحاب كرد بدليل اينكه اوّلا در اينجا صحبت از كلى و فرد نيست بلكه كل و اجزاء است ليل نام مجموعه‌اى از آنات است كه اگر مجموع و كلى در كار باشد اين آنات اجزاء آن كل خواهند بود و ميان كلى و جزئى با كل و جزء فرقها وجود دارد كه در جاى خود بيان شده .\r\nثانيا برفرض كه كلى و جزئى باشند باز از قبيل استصحاب كلى قسم ثالث است كه عند المشهور جارى نيست و ثالثا برفرض جريان ، اصل مثبت است و حجّت نيست . پس با دقت و موشكافى عقل جاى استصحاب نيست .\r\nمرحلهء دوّم يا محاسبهء مسامحى عرفى : اگر بنا را بر مسامحات عرفيه بگذاريم كه در باب استصحاب احراز موضوع به نظر عرف ملاك است بايد بگوئيم استصحاب در خود زمان هم جارى است منتها با يكى از دو توجيه و دو تصرف در ظاهر كه توجيه اوّل در عبارت مرحوم شيخ با كلمهء نعم شروع شده و آن اينكه : در مستصحب كه ليل يا نهار است تصرف كنيم به اينكه :\r\nاز طرفى اگرچه با دقت عقلى ليل عبارتست از تعداد كثيرى از آنات مظلمه كه تناوبا توجد و تنعدم ولى عند العرف ليل امر واحدى است و نهار امر واحدى است يعنى عرف ميان اين امور كثيره يك نوع وحدت اعتبار مىكند منتها وحدت دو گونه است : 1 - وحدت حقيقيّه كه ما بين اجزاء يك حقيقت قارّ مثل وجود زيد موجود است و اين هيكل حقيقتا يك واحد بهم پيوسته است و مثل انسان و . . .\r\n2 - وحدت اعتباريه و لحاظيّه كه عرف و عقلاء با مسامحه ميان امور مختلفهء متشتته يك نوع وحدت اعتبار مىكنند و آنها را يك واحد بهم پيوسته مىدانند و در ما نحن فيه از همين قبيل است كه عرف شب را يك واحد بهم پيوسته مىداند ، روز را هم واحد مىداند و . . .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nاز طرفى هم عند العرف وجود كل شىء بحسبه و بقائه بحسبه و ارتفاعه بحسبه ، فى المثل در امور قارّه نظير وجود زيد - انسان و . . . عرف وجود زيد را به تحقق همهء اجزاء آن دانسته و بقاء زير را به بقاء همهء اجزاء و ارتفاع اين وجود را به ارتفاع همهء اجزاء مىداند ولى در امور غير قارّه مثل زمان وجود ليل را به حدوث اولين جزء آن مىدانند يعنى نخستين آن از شب كه فرارسيد عرف مىگويد شب شد و بقاء آن را به عدم تحقّق آن اخير مىدانند يعنى آن دوم و سوم و صدم و هزارم را با مسامحه بقاء ليل مىدانند اگرچه به دقّت تجدد امثال است و ارتفاع ليل را به ارتفاع آخرين جزء ليل و فرارسيدن اوّلين جزء از نهار مىدانند .\r\nحال اگر به اين ديد نگاه كنيم مىتوانيم بگوئيم قبل از اين جزء مشكوك ليل بود و الآن در بقاء عرفى آن شك مىكنيم پس استصحاب جارى مىشود .\r\nو توجيه دوّم با كلمهء او لتعميم شروع مىشود و آن اينكه : در مستصحب تصرف نكنيم بلكه در تعريف استصحاب تصرف كنيم يعنى بگوئيم : استصحاب عبارت بود از حكم به بقاء ما كان و معناى حقيقى بقاء همان بود كه در اول تنبيه ذكر شد يعنى بقاء عين الموجود السابق منتها در تعريف استصحاب به يك معناى مجازى عامى استعمال شده كه شامل معناى حقيقى و مجازى هر دو مىشود .\r\n[ نظير استعمال اسد در مطلق الشجاع كه شامل رجل شجاع و حيوان مفترس هر دو مىشود 
  ] . و آن معناى عام عبارتست از وجود الشّيء بعد عدمه كه اعم است يعنى هم شامل مىشود آنجا را كه اين وجود بعد از عدم به عين همان وجود سابق باشد همانند امور قارّه و هم شامل مىشود آنجا را كه وجود بعد از عدم به وجود مثل آن موجود سابق باشد همانند امور تدريجيّه پس بقاء شامل تجدد امثال هم مىشود .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nپس در اينجاها هم مانعى از جريان استصحاب نيست .\r\nقوله : الّا انّ :\r\nتا به حال به اين نتيجه رسيديم كه برحسب دقت عقليّه استصحاب در خود زمان قابل جريان نيست ولى برحسب ديد عرف با يكى از دو توجيه و تصرف جارى شد حالا مىفرمايند :\r\nاوّلا خود اين تأويلات و توجيهات فى حد نفسها توجيهات غير وجيهه‌اى هستند و ثانيا برفرض كه از بعد اين‌ها صرفنظر كنيم مىگوئيم : تازه بعد از اين تأويلات هم جريان استصحاب در نفس زمان اصل مثبت مىشود زيرا كه در شك در بقاء ليل مثلا استصحاب مىكنيم بقاء ليل را سپس نتيجه مىگيريم كه پس اين جزء مشكوك و آن مردّد ، از اجزاء ليل است و اين اثر عقلى است پس اكل و شرب در اين آن‌هم جايز است به مصداق كلوا و اشربوا حتى يتبين . . .\r\nپس استصحاب كرديم بقاء ليل را سپس يك اثر عقلى برآن مترتب كرديم و سپس اثر شرعى پس اثر شرعى مع الواسطه بر مستصحب مترتب شد نه بلاواسطه يا مثلا استصحاب مىكنيم بقاء نهار را و نتيجه مىگيريم كه پس اين آن مشكوك از روز است [ اثر عقلى 
  ] و مترتب مىكنيم برآن وجوب امساك و اتمام صيام و حرمت افطار را باز هم اصل مثبت است يعنى مع الواسطه العقلية اثر شرعى برآن بار شد و هكذا در استصحاب شعبان و رمضان و . . .\r\nآنگاه مسئله مبتنى مىشود بر جريان اصل مثبت و در آن باب كما سيأتى فى التنبيه السابع سه قول است :\r\n1 - اصل مثبت مطلقا جارى مىشود .\r\n2 - مطلقا جارى نمىشود .\r\n3 - در مواردى كه واسطه خفيه باشد به گونه‌اى كه عرف آن را ناديده گرفته و كان لم يكن حساب مىكند [ اگرچه با ذرّه‌بين عقل قابل رؤيت باشد 
  ] در\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nاينجاها اصل مثبت هم قابل جريان است چون گويا اثر شرعى مستقيما مترتب شد همانند مثال استصحاب بقاء كريت در حوض كه در پايان تنبيه اوّل ذكر شد .\r\nو در مواردى كه واسطه جليّه باشد بگونه‌اى كه عرف هم و لو با مسامحه نمىتواند از خير آن بگذرد در آنجا اصل مثبت جارى نيست .\r\nمثلا پنجاه سال قبل با زيد برخورد كرديم در آن موقع زيد جوانى بيست‌ساله بود الآن پس از پنجاه سال شك داريم كه زيد باقى است يا نه ؟ استصحاب مىكنيم بقاء زيد را و نتيجه مىگيريم كه پس آقاى زيد بزرگسال و كهنسال شده كه اين اثر عقلى است و بعد نتيجه مىگيريم : پس توقير و تكريم وى به حكم [ و قرّوا كباركم 
  ] لازم است .\r\nحال كه مسئله مبتنى شد بر اصل مثبت آن كسانى كه اصل مثبت را مطلقا جارى نمىدانند در اينجا بايد از خير استصحاب زمان و لو مع التوجيه بگذرند و آن كسانى كه اصل مثبت را مطلقا جارى مىدانند و يا مع خفاء الواسطه جارى مىدانند در اينجا حق دارند از استصحاب زمان استفاده كنند چون واسطه خفيه است زيرا وقتى عرف حكم مىكند به بقاء ليل يا نهار ديگر به سراغ اينكه پس اين آن مشكوك از شب يا روز است نمىرود بلكه آن را ناديده گرفته و مستقيما به سراغ حكم مىرود .\r\nقوله : و لو بنينا :\r\nتا به حال به اين نتيجه رسيديم كه استصحاب زمان بدون توجيه و تصرف ممكن نيست و تازه مع التوجيه هم اصل مثبت مىشود و مبتنى برآن باب است حالا مىفرمايد :\r\nاگر بنا باشد كه مسئله جريان استصحاب زمان مبتنى شود بر باب اصل مثبت ما راه آسان‌ترى داريم و آن اينكه مستقيما خود زمان را استصحاب نمىكنيم بلكه يك سلسله عناوين و امور ديگرى هستند كه وجودا و عدما با زمان متلازمند ما در آنها استصحاب را جارى مىكنيم البته اين استصحاب هم اصول مثبته\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nهستند ولى نيازى به آن توجيهات ديگر ندارند .\r\nفى المثل : طلوع فجر صادق ملازم است با زوال و ارتفاع ليل و حدوث نهار حالا تا آن قبلى طلوع فجر حادث نشده بود و الآن شك مىكنيم كه حادث شد يا خير ؟ استصحاب مىكنيم عدم طلوع فجر را و يترتب بر اين استصحاب بقاء شب ثم يترتب بر بقاء ليل جواز سحرى خوردن .\r\nيا مثلا غروب شمس و ذهاب حمرهء مشرقيه ملازمه دارد با زوال نهار و دخول ليل و تا لحظه‌اى پيش اين عنوان حادث نشده بود الآن شك در حدوث و تحقق آن پيدا مىكنيم استصحاب عدم غروب شمس و عدم ذهاب و . . . جارى مىشود و يترتب عليه بقاء النهار ثم يترتب عليه وجوب الامساك و حرمة الافطار و . . .\r\nيا مثلا وصول القمر در سير خود به درجه‌اى كه امكان رؤيت هلال در افق در آن درجه باشد از امور حادثه است و ملازمه دارد با تماميت اين ماه و فرارسيدن ماه بعدى و شك داريم كه آيا قمر به اين درجه نائل شد يا خير ؟ استصحاب مىكنيم عدم آن را\r\nنتيجه مىگيريم بقاء و استمرار اين ماه را كه مثلا ماه شعبان يا رمضان است و بعد اثر شرعى بار مىكنيم كه اگر شعبان است پس فردا روزه گرفتن واجب نيست و افطار حرام نيست و اگر رمضان است پس فردا صيام واجب و افطار حرام است و . . . حال چه‌بهتر كه ما از اين عناوين استفاده نموده و به همان نتائج نائل شويم بدون اينكه نيازى به توجيهات باشد .\r\nقوله : فالاولى :\r\nتا اينجا مراحلى را پيموديم :\r\n1 - استصحاب در خود زمان با دقت عقلى جارى نمىشود .\r\n2 - با مسامحات و توجيهات جارى مىشود ولى اصل مثبت مىشود و مبتنى برآن باب است .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n3 - مىتوانيم عناوينى را استصحاب كنيم كه ملازم بازمانند و همان نتيجه را مىگيريم و نيازى به آن توجيهات هم نيست ولى اصل مثبت هستند حالا مىفرمايند : برفرض جريان استصحاب در خود زمان با توجيه و يا در امور ملازمه از همه بهتر و راحت‌تر اينست كه ما بياييم در خود حكم شرعى استصحاب را جارى كنيم .\r\nفى المثل شك مىكنيم در بقاء شب بدنبال آن شك مىكنيم در بقاء جواز اكل و شرب و البته شك در حكم مسبب از شك در موضوع است ما بيائيم در خود جواز اكل و شرب استصحاب كنيم يا در مثال شك در بقاء نهار در خود وجوب امساك و حرمت افطار استصحاب كنيم يا در مثال سوّم در خود عدم وجوب صوم در يوم الشك اوّل يا بقاء وجوب آن در يوم الشك دوم استصحاب جارى كنيم و هكذا و وجه اولويت اين استصحابات اينست كه :\r\nاوّلا نيازى به آن توجيهات ندارد و بر خلاف استصحاب خود زمان .\r\nثانيا اصل مثبت نيستند . بر خلاف استصحاب امور متلازمه البته اولويت استصحاب حكمى برفرض اينست كه جريان استصحاب در خود زمان و ملازمات آن مقبول باشد و امّا اگر در آنها خدشه كرديم و گفتيم اصل مثبت هستند و جارى نمىشوند در آن صورت استصحاب خود حكم متعين مىگردد و ديگر اصل سببى و موضوعى هم نيست كه از جريان اين اصل حكمى و مسببى ممانعت كند .\r\nپس استصحاب خود زمان ايراد دارد : 1 - توجيه مىطلبد 2 - اصل مثبت است و استصحاب امور ملازمه تنها يك ايراد داشتند و آن اينكه اصل مثبت بودند ولى استصحاب خود حكم شرعى اصلا نيازى به توجيه ندارد و اصل مثبت هم نيست فهذا اولى او المتعيّن .\r\nقوله : و لعلّه :\r\nبعضىها خواسته‌اند به بركت مكاتبهء على بن محمد كاشانى ثابت\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nكنند كه اصل موضوعى يعنى استصحاب خود زمان هم جارى مىشود و لو مثبت باشد و آن را دليل اين امر گرفته‌اند .\r\nمرحوم شيخ مىفرمايد : اگرچه ظاهر كلام امام همين استصحاب زمان يعنى بقاء شعبان و رمضان است ولى قابل حمل بر استصحاب حكمى هم هست كه بگوئيم مراد امام اينست كه اليقين بالحكم الشرعى لا يدخله الشك فى بقاء الحكم فى المثل يقين به عدم وجوب صوم ماه شعبان كه تا 29 روز بوده ان‌شاءالله روز سىام هم باقى است و از بين نرفته و يا يقين به وجوب صوم و اشتغال ذمه كه در 29 روز ماه رمضان بوده الآن هم باقى است .\r\nولى بعد مىفرمايند : امام ( ع ) ذيلا امرى را بر اين صدر و قانون كلى متفرع نموده‌اند كه با اراده نمودن استصحاب حكمى سازگار نيست و آن عبارتست از افطر للرؤية .\r\nبيان ذلك : آن استصحاب حكمى كه در اينجا قابل جريان است عبارتست از استصحاب اشتغال ذمه به صوم و يا استصحاب خود تكليف يعنى وجوب صوم و متأسفانه جاى هيچ‌كدام نيست .\r\nبيان ذلك : سابقا در مباحث علم اجمالى گفته آمد كه گاهى دوران بين المتباينين هست مثل ظهر و جمعه ، قصر و اتمام و . . . در اينجا بايد احتياط كرد و قانون اشتغال يقينى پياده مىشود و حكم مىكند به وجوب تحصيل فراغت يقينيه و گاهى دوران بين اقل و اكثر است كه اقل على كل حال متيقن است و خود اين دو شعبه داشت :\r\n1 - اقل و اكثر استقلالى مثل صد نماز قضايا صد و بيست نماز .\r\n2 - اقل و اكثر ارتباطى مثل نماز ده‌جزئى يا نه جزئى ، در اقل و اكثر استقلالى رأى مشهور .\r\nو من‌جمله خود مرحوم شيخ اين شد كه اقل را كه متيقن است انجام داده و نسبت به اكثر كه مشكوك به شك بدوى است اصل برائت جارى مىكنيم و\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nريشهء مطلب در انحلال علم اجمالى بود به يك علم تفصيلى نسبت به اقل و يك شك بدوى نسبت به اكثر ولى جماعتى احتياطى شده بودند و در اقل و اكثر ارتباطى هم رأى مرحوم شيخ همان بود كه نسبت به اكثر اصل برائت جارى مىشود چه برائت عقليه و چه نقليه به همان دليل انحلال علم اجمالى منتها رأى مشهور خلاف اين بود يعنى احتياطى شده بودند حال با عنايت به اين مقدّمه مىگوئيم : ما نحن فيه كه آيا ماه رمضان بيست و نه روزى است يا سى روزى ؟\r\nناقص است يا كامل ؟ در نتيجه بيست و نه روز واجب است يا سى روز ؟\r\nعند المشهور بل الكل از قبيل اقل و اكثر استقلالى است .\r\nزيرا كه هرروزى مستقلا وجوب دارد و تكليف علىحده‌اى است و در اقل و اكثر استقلالى نسبت به اكثر نه جاى قاعدهء اشتغال است چون علم اجمالى منحل مىشود و از درجهء تأثير مىافتد و نه جاى استصحاب اشتغال است چون استصحاب شك در بقاء لازم دارد و در اينجا شك در حدوث مثل است نه شك در بقاء ما كان و نه استصحاب وجوب جارى مىشود به همان بيان كه شك در حدوث مثل است و وقتى هيچ‌كدام از اين استصحابات جارى نشد نوبت به اصل برائت مىرسد پس نتوان از كلام امام استصحاب حكمى را اراده كرد نوبت مىرسد به استصحاب موضوعى و همان حرفها مىآيد كه اصل مثبت است . . .\r\nالبته به فرمودهء مرحوم آشتيانى در بحر الفوائد نظير اين اشكال در صم للرؤية نيز مطرح مىشود كه جاى استصحاب حكمى نيست .\r\nاوّلا بدليل اينكه اينجا جاى اصل برائت است نه استصحاب .\r\nو ثانيا چون موضوع محرز نيست و شرط استصحاب حكمى احراز موضوع است ولى مرحوم شيخ آن را مطرح نكرده شايد براى جهتى باشد كه در حاشيه رحمت ا . . . آمده و آن اينكه : و لم يتعرض له المصنّف لعدم ترتب اثر على عدم جريان الاستصحاب فيه بعد فرض جريان القاعدة فيه .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nو امّا مقام ثانى : استصحاب زمانيّات :\r\nزمانيات يعنى امور تدريجيه‌اى كه در بستر زمان تدريجا و شيئا فشيئا موجود مىشوند و تا جزء سابق منعدم نشود نوبت به جزء لاحق نمىرسد و هيچ‌گاه تمامى اجزاء آنها در آن واحد مجتمع نمىشوند .\r\nنظير تكلّم - كتابت - مشى - جريان آب از چشمه ، سيلان خون از رحم و . . . كه تدريجا موجود مىشوند حال در اين‌گونه از موارد اگر تا زمان معينى يقين داشتيم به تكلم و كتابت و . . . پس از آن شك كرديم آيا حق داريم بقاء تكلم يا كتابت و . . . را استصحاب كنيم يا خير ؟\r\nدر جواب بايد گفت : در اين مقام نيز دو بحث است :\r\n1 - برحسب دقت عقليّه استصحاب جارى نمىشود نه استصحاب خود اين فرد مشكوك چون حالت سابقه ندارد تا بگوئيم : هذا التكلم كان كذا و الآن هم موجود است و نه كلى تكلم را مىتوانيم استصحاب كنيم چون تكلم در ضمن فرد قبلى كه قطعا موجود بود الآن قطعا مرتفع شده و تكلم در ضمن فرد متأخر هم كه از اول مشكوك الحدوث و لذا اركان استصحاب ناتمام است و جارى نيست .\r\n2 - برحسب ديد عرف مع المسامحه قابل جريان هست منتها با يكى از دو توجيه ذيل :\r\nالف - بيائيم در مستصحب تصرف كنيم به اينكه بگوئيم : اگرچه برحسب دقت عقلى تكلم كلى است و صدها و هزاران فرد در خارج دارد ولى عرف ميان اين كلمات يك نوع وحدت اعتبار مىكنند و كلّ يك سخنرانى و كنفرانس را مثلا يك واحد و يك تكلم محسوب مىكنند كه دانه‌دانهء كلمات اجزاء اين پيكره هستند [ همانند زيد و اجزاء او 
  ] و در عرف مىگويند : يك سخنرانى ، يك منبر و . . . و از طرفى هم وجود كلى شىء و بقائه و ارتفاعه بحسبه يعنى عرفا در اين‌گونه موارد وجود تكلم و كتابت و . . .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nمثلا به تحقّق همان جزء اوّل است و بقاء آن به عدم ارتفاع جزء اخير است كه عرفا مىگويند : اين سخنرانى كما كان ادامه دارد يا اين مسابقه كما كان ادامه دارد و ارتفاع به ارتفاع جزء اخير است كه عرف مىگويد :\r\nمنبر فلانى تمام شد ، فلان مسابقه تمام شد و . . . با اين محاسبه تكلم يا كتابت و . . . شروع شده و پس از مدتى شك مىكنيم كه منقطع شد يا نه عرفا در اين‌گونه موارد شك در بقاء صدق مىكند و جاى جريان استصحاب است .\r\nقوله : و دعوى :\r\nمستشكل مىگويد : به عقيدهء خود شما هرگاه اصل موضوعى و حكمى داشتيم قانون اينست كه اصل موضوعى را جارى نموده و حساب اصل حكمى خودبخود روشن مىشود و به عبارت ديگر اصل سببى بر اصل مسبّبى تقدم دارد كما سيأتى تفصيلا ، حال در ما نحن فيه شك ما در بقاء و ارتفاع كلى تكلم مسبّب است از شك در حدوث فرد ديگر از كلام و تكلم كه كثير الاجزاء باشد آنگاه نسبت به حدوث فرد ديگر اصالة العدم جارى مىكنيم و خودبخود حساب مسبب و كلى روشن مىشود كه پس كلى هم مرتفع شده و جائى براى استصحاب كلى تكلم نيست و جريان اين استصحاب از قبيل استصحاب كلى قسم ثالث است كه شك ما در بقاء و ارتفاع كلى انسان مسبب است از شك در حدوث فرد ديگرى بنام بكر مثلا آنگاه در حدوث اين فرد اصل عدم جارى مىشود و خودبخود حساب كلى تصفيه مىشود .\r\nقوله : مدفوعة :\r\nمرحوم شيخ مىفرمايد : استصحاب تكلم از قبيل استصحاب كلى قسم اول است نه از قبيل كلى قسم ثالث بدليل اينكه طبق توجيه اول فرض اينست كه كلمهء تكلم كلى است مثل انسان و افراد اين كلى عبارتند از مجموعهء اجزاء خارجيه‌اى كه در يك جهت مشتركند و باعتبار همان بينشان اعتبار وحدت شده .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nفى المثل يك سخنرانى كامل كه داراى صدها و هزاران كلمات [ اجزاء 
  ] مىباشد يك فرد از افراد كلى تكلم است همانند زيد كه داراى صدها و هزاران جزء مادى و معنوى است و فردى از افراد انسان بشمار مىآيد نه اينكه هر قطعه‌اى از كلمات اين سخنرانى يك فرد از كلى باشد تا شك ما در تبادل افراد باشد به اينكه كلى در ضمن اين فرد قطعا رفته و كلى در ضمن فرد ديگر از اول مشكوك الحدوث است پس از قبيل كلى قسم ثالث است خير كليه قطعات اجزاء يك كل محسوب مىشوند و آن كل كه به نظر عرف امر واحد محسوب مىشود به وجود جزء اول موجود شده و بقيه اجزاء كه مىآيند عرفا استمرار همان موجود اولى است و لذا شك ما در بقاء است و مجراى استصحاب عينا مثل اينكه كلى انسان در ضمن زيد موجود شد و پس از مدتى شك مىكنيم در بقاء كلى در ضمن همان فرد كه زيد باشد كه شك در بقاء است نه حدوث امر جديد پس ما نحن فيه از قبيل كلى قسم اول است نه قسم ثالث و خلاصه اينكه ما هر قطعه از كلام را جزء براى كل حساب كرديم و مستشكل جزئى براى كلى و بينهما بون بعيد .\r\nقوله : مع ما عرفت :\r\nتوجيه دوّم : سلمنا كه استصحاب كلى تكلم از قبيل استصحاب كلى قسم ثالث است و لكن اين‌گونه نيست كه قسم ثالث مطلقا جارى نشود بلكه ما يك تفصيل سه‌شاخه‌اى داشتيم :\r\n1 - در مواردى كه احتمال وجود فرد ديگر معيت داشته باشد استصحاب جارى است .\r\n2 - در مواردى كه احتمال تأخر بلافصل باشد باز دو صورت پيدا كرد يكى اينكه شك در تبادل و جابه‌جائى افراد باشد مثلا زيد رفت نمىدانيم عمرو جاى او را گرفت يا نه اينجا استصحاب جارى نيست .\r\n3 - و ديگرى شك در مراتب بود مثل سواد قوى و ضعيف كه عند العرف\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nسواد ضعيف بقاء همان موجود سابق است نه مغاير با آن و لذا استصحاب جارى مىشود حال مىگوئيم استصحاب تكلم از اين قبيل است كه كلى تكلم در ضمن مرتبه‌اى كه قليل الاجزاء قطعا موجود و معدوم شده ولى شك داريم كه آيا به كلى معدوم شده يا در ضمن مرتبه ديگرى كه كثير الاجزاء باشد باشد موجود است كه اگر در ضمن اين مرتبه باشد عرفا ادامه و بقاء همان موجود اول است پس شك در بقاء است و مجراى استصحاب است .\r\nقوله : فافهم :\r\nشايد امر به دقت و قوت مطلب باشد و شايد اشاره به ضعف باشد كه قياس ما نحن فيه به باب مراتب مع الفارق است به اين بيان كه : شك در سواد ضعيف پس از ارتفاع سواد قوى دو گونه است :\r\n1 - گاهى يقين داريم كه آن سواد قوى بجميع مراتبش مرتفع شده ولى احتمال حدوث يك سواد ضعيف جديدى را مىدهيم .\r\n2 - گاهى هم قدر متيقن اينست كه مرتبهء قويه از بين رفته ولى اينكه ساير مراتب هم رفته باشد معلوم نيست لعلّ مرتبه ضعيفه از اول همچنان باقى است حال آنكه مورد استصحاب است در تبدل مراتب اين قسم است كه عرفا و مع المسامحة شك در بقاء داريم و امّا قسم قبلى شك در حدوث مثل است .\r\nحال ما نحن فيه را كه به آن باب تشبيه كرديم اگر منظور اين باشد كه تكلم از قبيل قسم اوّل از مسئله سواد است فهو صحيح ولى فايده‌اى ندارد و اگر منظور قسم ثانى است [ كما هو المصرح فى كلام الشيخ ره 
  ] خواهيم گفت فهذا ممنوع بل مقطوع العدم بالعيان و چيزى كه عيان است چه حاجت به بيان است و لذا توجيه ثانى وجيه نيست فتعين التوجيه الاوّل .\r\nقوله : ثم ان :\r\nتا به حال مكرّر گفته شد معيار وحدت عرفيه است هركجا را كه عرف امر واحد اعتبار كند در آنجا شك ما از قبيل شك در بقاء بوده و استصحاب جارى\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nمىشود و هركجا را متعدد اعتبار كند در آنجا از قبيل شك در حدوث مثل بوده و جاى استصحاب نيست .\r\nحال اين سؤال مطرح است كه معيار عند العرف در اعتبار وحدت و عدم آن چيست ؟ جواب مىدهيم كه معيارها متفاوت است :\r\nبعضى جاها ميزان وحدت و تعدّد ، وحدت و تعدّد داعى و غرض است .\r\nفى المثل شخصى كه مشغول قرائت قرآن است به داعى مجلس ختم مثلا آن مقدار از قرائت كه به اين منظور انجام پذيرد يك قرائت محسوب مىشود آنگاه اگر شك در بقاء آن كرديم چه از جهت شك در مقتضى كه آيا قرائت بيش از اين استعداد بقاء دارد يا نه و چه شك در رافع بعد از احراز مقتضى بكنيم در هر حال عرفا شك در بقاء صدق مىكند و مجراى استصحاب است .\r\nولى قرائت قرآن به دو يا چند داعى اگر باشد و يقين داشته باشيم به وجود بعضى از آنها و شك داشته باشيم در تحقق باقى قرائتها به دواعى و انگيزه‌هاى ديگر اينجا قدر متيقن را گرفته و در ما زاد مشكوك اصل عدم جارى مىكنيم و نوبت به استصحاب بقاء قرائت سابقه نمىرسد چون شك در بقاء ما كان نيست بلكه شك در حدوث مثل است و هكذا مثل قرائت قرآن است منبر رفتن و سخنرانى كردن به يك داعى يا به دو يا چند داعى . . .\r\nو بعضى جاها ميزان وحدت و تعدد موضوع است فى المثل كسى كه قلم بدست گرفته و در اطراف موضوعى مقاله مىنويسد تمام نوشته‌هاى در اين رابطه عرفا واحد و يك مقاله محسوب مىشوند و عند الشك در ادامهء كتابت در اطراف همين موضوع شك در بقاء است و جاى استصحاب ولى اگر در رابطه با يك يا چند موضوع مقاله يا مقالاتى نوشته سپس احتمال مىدهيم كه شايد در ارتباط با فلان موضوع جديد هم مقاله را شروع كرده باشد نمىتوانيم استصحاب بقاء كتابت جارى كنيم چون شك در بقاء ما كان نيست بلكه شك در حدوث مثل است و لو به ديد عرفى .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nو بعضى جاها ميزان ، وحدت و تعدد سبب و منشأ است پس كليهء حوادثى كه از يك سبب ناشى مىشوند عرفا بينشان وحدت اعتبار مىكنند و عند الشك استصحاب جارى مىشود چون شك در بقاء است و امّا حوادثى كه اسباب مختلفه دارند حال اين حادثه سببش حادث شد پس مسبب هم موجود شد امّا سبب فلان حادثهء مماثل با او مشكوك الحدوث است و نمىتوانيم استصحاب بقاء جارى كنيم چون لكل مسبب حكمه و ربطى به ديگرى ندارد و اينك چند مثال براى وحدت سبب :\r\nالف : خانمى كه پنج روز رؤيت دم كرده و قطع دارد به حيضيت سپس روز ششم و هفتم و تا دهم هم رؤيت دم نمود سپس قطع شد حال شك دارد كه روز ششم تا دهم هم حيض است يا خير استصحاب بقاء حيضيت جارى مىشود زيرا كه اين خون ديدنها اگرچه متعددند و هرروزى حادثه‌اى جدا است ولى تمامى اين‌ها از يك سبب نشأت مىگيرند و آن اقتضاى طبيعت زن است كه ماهيانه حد اكثر تا ده روز خون حيض مشاهده بكند و چون همهء اين‌ها سبب واحد دارند عرفا واحد محسوب مىشوند و شك ما در بقاء است و مجراى استصحاب است .\r\nب : خانمى كه تا پنج روز قاطعانه حائض بود ولى روز ششم و هفتم خون منقطع شد و مجددا روزهاى هشتم و نهم و دهم خون ديد آيا در اينجا استصحاب حيضيت جارى است يا نه ؟ باز هم ممكن است استصحاب كنيم چون شك ما مسبب است از شك در اقتضاى طبيعت زن كه تا پنج روز است يا تا ده روز و حيث اينكه اگر تا ده روز هم باشد از سبب واحد نشأت مىگيرد لذا عرفا امر واحد محسوب مىشود و جاى استصحاب است البته نزد كسانى كه استصحاب را در شك در مقتضى جارى مىدانند نه نزد امثال مرحوم شيخ .\r\nج : خانمى كه خون ديده و شك دارد كه حيض است يا نه ؟ چون شك دارد كه يائسه شده يا نه ؟ بعضى گفته‌اند باز هم استصحاب حيضيت جارى\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمىشود چون حيضيت سبب واحد دارد و آن اقتضاى طبيعت زن است كه هر ماه تا مدت معينى [ 50 سال در غير قرشيه و 60 سال در قرشيه 
  ] پس شك در بقاء است و مجراى استصحاب اگرچه در اين مثال خيلى مشكل است اعتبار وحدت .\r\nبه‌هرحال معيار كلى روشن است كه : ملاحظة كون الشك فى استمرار الامر الواحد . . . و سرچشمه اختلاف در اين‌گونه موارد كه آيا استصحاب جارى مىشود يا خير در همين نكته است كه آيا اين حوادث متعدد را به يك امر واحد مىتوانيم ارجاع بدهيم يا خير نظر خود ما اينست كه در بعض موارد وحدت عرفيه محرز است نظير همان قرائت براى انگيزهء معين .\r\nدر اينجا عند الشك در بقاء استصحاب جارى مىشود و بعضى جاها تعدد محرز است نظير قرائتهاى متعدد در مجالس متعدد به دواعى مختلفه و بعضى جاها امر بر انسان مشتبه مىشود نظير مثال سوم از مثالهاى سبب واحد كه منشأ شك در حيضيت شك در يائسه شدن است . . .\r\nآنگاه در موارد شبهه جاى استصحاب بقاء نيست فيرجع الى الاصول العدمية الآخر چه سببى و مسببى باشند يا نه و الله الهادى الى سواء السبيل .\r\nقوله : و امّا القسم الثالث :\r\nو امّا مقام ثالث يا استصحاب مقيدات به زمان :\r\nمنظور از مقيدات به زمان عبارتست از امورى كه ذاتا از امور قارّه و مستقره هستند ولى مقيد شده‌اند به يك امر غير قارّى از قبيل زمان و زمانيّات .\r\n[ البته مرحوم شيخ در خصوص مقيد به زمان بحث كرده ولى مقيد به زمانيات هم همين حساب را دارد 
  ] فرض بفرمائيد مولى فرموده : صم يوم الخميس كه وجوب صوم را به روز پنجشنبه [ زمان معين 
  ] مقيد نموده حال روز جمعه فرا رسيده و شك مىكنيم كه آيا وجوب باقى است يا خير ؟ آيا مىتوانيم بقاء وجوب صوم را استصحاب كنيم يا خير ؟\r\nدر اينجا مسئله داراى صورى است كه از باب مقدمه همهء آنها را\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nطرح مىكنيم تا محل نزاع كاملا روشن شود :\r\nبه طور كلّى جميع افعالى كه از ما صادر مىشود در زمان خاصى و مكان مخصوصى انجام مىگيرد و اين جاى شك نيست منتها نسبت به اكثر افعال ما زمان صرفا ظرفيت دارد يعنى هيچ‌گونه خصوصيتى در زمان فعل نيست بلكه از باب اينكه ناگزير از زمان هستيم زمان در فعل ما مىآيد و گرنه خصوصيتى ندارد و لذا در هر زمانى كه انجام پذيرد كفايت مىكند اين قسم محلّ بحث ما نيست و نسبت به برخى از افعال زمان خاص قيديت دارد يعنى اصل العمل و طبيعت مطلوب نيست بلكه عمل در فلان زمان خاص مطلوب است همانند نمازهاى يوميّه ، روزهء ماه مبارك رمضان - حج و . . . كلام در اين قسم است .\r\nدر اينجا هم مسئله دو صورت دارد : گاهى تقييد به زمان در لسان دليل نيست و از ظاهر خطاب استفاده نمىشود بلكه از خارج و به حكم عقل از باب قدر متيقن دانسته مىشود نظير اينكه در باب شفعه اگر احد الشريكين حصهء مشاعه خويش را فروخت شريك ديگر شرعا حق دارد اخذ به شفعه نموده و حصهء مبيعه را به ملك خويش درآورد .\r\nمنتها بحثى است كه آيا اين حق فوريت دارد يعنى به مجرّد اطلاع شريك در اولين فرصت ممكن بايد اعمال حق نمايد و اگر تأخير انداخت حق او ساقط مىگردد ؟ و يا متراخى است يعنى پس از اطلاع هم مىتواند مع التأخير اعمال حق كند ؟ و خلاصهء وقت اعمال اين حق مضيق است يا موسع ؟ مشهور طرفدار فوريت هستند از باب قدر متيقن كما ثبت فى محلّه و نسبت به ما زاد مشكوك اصل برائت جارى مىشود يا مثلا در خيار غبن هم همين مطلب بيان شده اينجا محل بحث نيست .\r\nو گاهى تقييد به زمان در خود لسان دليل آمده و از ظاهر خطاب مستفاد است و خود اين دو گونه است :\r\n1 - گاهى مقيد شده به زمان مبهم و مجملى مثل اينكه فرموده : افعل كذا\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nالى زمان او الى وقت و . . . باز هم بايد به قدر متيقن اكتفا كرد و در ما زاد مشكوك اصل برائت جارى كرد و مورد بحث نيست .\r\n2 - و گاهى مقيد شده به زمان معلوم و معينى كه خود اين باز دو قسم است :\r\n1 - گاهى تقييد به زمان به صورت غايت ذكر شده مثلا فرموده : اتموا الصيام الى الليل كلوا و اشربوا حتى يتبين لكم . . . در اينجا هم در علم اصول ثابت شده كه جملهء غائيه داراى مفهوم است و به مدلول التزامىاش دلالت مىكند بر اينكه در ما بعد اين غايت و در خود اين غايت آن حكم نيست آنگاه شكى باقى نمىماند تا نيازى به استصحاب باشد چون مدلول التزامى كلام يك دليل اجتهادى است و الاصل دليل حيث لا دليل آرى اگر در حصول خود اين غايت شك كنيم استصحاب عدم حصول قابل جريان است كه آن منظور نيست .\r\n2 - و گاهى تقييد به زمان خاص صرفا به صورت وصفى و قيدى ذكر مىشود يعنى جملهء وصفيه است مثل صم يوم الخميس يا صوم الخميس واجب و . . . در چنين موردى البته جملهء وصفيه داراى مفهوم نيست و دلالت ندارد كه پس صوم يوم الجمعة و ما بعد آن واجب نيست زيرا كه اثبات شىء نفى ما عدا نمىكند و لذا احتمال وجوب در جمعه نيز داده مىشود در اينجا مورد بحث است كه اگر در وجوب صوم نسبت به روز جمعه شك كنيم آيا استصحاب قابل جريان هست يا خير ؟ پس از اينكه كاملا محلّ بحث ما روشن شد مىگوئيم : در مقيدات به زمان استصحاب مطلقا جارى نمىشود نه بدقت عقلى و نه برحسب مسامحات عرفيه : امّا بدقت عقلى : زيرا كه عقل موضوع واجد قيد را با موضوع فاقد قيد دوتا حساب مىكند و اين را غير آن مىداند و لذا هيچ‌گاه شك در بقاء همان موجود قبلى پيدا نمىشود بلكه هميشه شك در حدوث موجود جديد است و اينجا جاى استصحاب نيست .\r\nو امّا به ديد عرف هم صوم يوم الخميس با صوم يوم الجمعة دو صوم و\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nدو عمل محسوب مىشود و عرف هم اين دو را متغايران مىبينند نه اينكه صوم يوم الجمعة را ادامه صوم يوم الخميس بداند و لذا عرفا هم شك در بقاء نيست بلكه شك در حدوث مثل است .\r\nو بالجمله وقتى عملى مقيد به زمان خاصى بود واضح است كه قيدش كه مرتفع شد مقيد هم مىرود و در زمان بعدى شك در بقاء همان مقيد نيست .\r\nقوله : و قد تقدم :\r\nاين عبارت مؤيدى است بر مطلب ما و آن اينكه : سابقا در بيان اقوال استصحاب گفته شد كه قول هفتم ، قول فاضل تونى است كه تفصيل داده ميان احكام تكليفيه از قبيل وجوب و حرمت و . . . و احكام وضعيه [ به معناى خاصى كه مراد ايشان بود يعنى نفس الاسباب و الشروط و . . . 
  ] به اينكه فرموده استصحاب در احكام وضعيه جارى مىشود ولى در احكام تكليفيه جارى نمىشود و در بخش ادلّه اقوال دلائلى براى اين تفصيل ذكر شده كه يكى از آن ادلّه اينست كه : در حكم شرعى تكليفى هيچ‌گاه شك در بقاء پيدا نمىشود تا نوبت به استصحاب برسد و علت مطلب آنست كه شارع مقدس در مقام جعل و تشريع حكم وجوبى يا تحريمى و . . . هميشه موضوع و متعلق حكمش را با جميع قيود وجوديه و عدميه‌اى كه در غرض مولى و در تأمين مصلحت دخالت دارند درنظر مىگيرد سپس حكم مىكند و در آن مقام بحسب واقع و نفس الامر اهمالى ندارد .\r\nفى المثل در وجوب صلاة قيود وجوديه‌اى از قبيل طهارت ، استقبال و . . .\r\nنقش دارند و قيود عدميه‌اى از قبيل عدم الحدث و عدم كلام خارجى و قهقهه و فعل كثير و . . . دخالت دارند و لذا با همهء اين‌ها حكم مىكند و تا زمانى كه موضوع با جميع قيود و مشخصاتش موجود باشد حكم هم حتما موجود است و شك نداريم تا نوبت به استصحاب برسد و همين‌كه متعلق با همهء قيود يا بعضى از قيود\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nمنتفى شد حكم هم قطعا مىرود و شك در بقايش نداريم تا استصحاب كنيم .\r\nحال از جمله آن قيود زمان است در واجبات موقّته تا مادامىكه اين زمان خاص باشد حتما حكم هست و وقتى زمان خاص نبود پس حكم هم منتفى است و شك در بقاء نداريم تا استصحاب كنيم و اين قسمت مؤيد مطلب ما است كه اگر حكمى مقيد به زمانى شد با رفتن قيد زمان حكم هم مىرود و جاى استصحاب نيست .\r\nقوله : و مما ذكرنا :\r\nاين بخش تا پايان تنبيه دوم مباحثه‌اى است بين مرحوم فاضل نراقى صاحب المناهج با مرحوم شيخ انصارى : امّا فرمايشات فاضل نراقى :\r\nبه طور كلى در باب استصحاب ، مستصحب ما گاهى امرى از امور شرعيه است از قبيل وجوب ، حرمت ، طهارت ، نجاست و . . . و گاهى امرى از امور خارجيه [ موضوعات احكام 
  ] است از قبيل : عدالت زيد ، حيات عمرو . . .\r\nو در قسمت اوّلى گاهى شك ما در بقاء مستصحب از زمان لاحق از قبيل شك در مقتضى است يعنى اصل استعداد و اقتضاء مستصحب للبقاء مشكوك است و گاهى از قبيل شك در رافع است با همهء اقسام خمسهء آن پس از احراز مقتضى مجموع سه صورت مىشود كه هركدام را جداجدا محاسبه مىكنيم :\r\nصورت اوّل : مستصحب از امور شرعيه باشد و شك ما هم از قبيل شك در مقتضى باشد در اينجا فاضل معاصر مدعى شده كه دو استصحاب جارى شده و بالنتيجه تعارضا و تساقطا و يرجع الى الاصل الثالث آنگاه دو مثال آورده :\r\nالف : مولائى به عبدش فرمود : اجلس فى هذا المكان الى الزوال من يوم الجمعة .\r\nدر اينجا سه حالت پيدا مىشود :\r\n1 - حال يقين به امر عدمى كه همان عدم ازلى باشد يعنى از ازل و قبل از اين امر مولى يقين داشتيم به عدم وجوب جلوس .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n2 - يقين به امر وجودى كه وجوب جلوس باشد از صبح جمعه تا ظهر جمعه .\r\n3 - شك در بقاء اين وجوب و ارتفاع آن نسبت به ما بعد زوال در چنين موردى فرموده دو استصحاب قابل جريان است : يكى استصحاب عدم ازلى كه از ازل جلوس واجب نبوده در يك مقطعى از صبح تا ظهر واجب شد مجدّدا شك مىكنيم كه عدم باقى است يا نه ؟ استصحاب عدم جارى مىشود و يكى استصحاب بقاء وجوب جلوس كه از صبح تا ظهر بوده و الآن شك در بقاء داريم و اركان استصحاب تام است سپس تعارض و تساقط مىكنند و نوبت به اصالة البراءة مىرسد نسبت به ما بعد زوال .\r\nان قلت : ما حكم يقين متصل به شك را كه همين يقين به امر وجودى باشد استصحاب مىكنيم و اين رجحان دارد و نوبت به حكم يقين به امر عدمى كه از شك منقطع شده نمىرسد تا تعارض و تساقط پيش آيد .\r\nقلت : هر دو يقين متصل به شك هستند زيرا كه همان روز پنجشنبه مثلا كه وقت صدور امر به جلوس در روز جمعه تا ظهر باشد همان وقت يقين به عدم وجوب جلوس از ازل دارد و همان وقت يقين به وجوب جلوس در جمعه تا ظهر دارد و همان وقت هم شك دارد در بقاء جلوس يا ارتفاع آن نسبت به ما بعد از زوال پس شك به هر دو يقين متصل است آرى متيقن اوّل از مشكوك فاصله دارد و متيقن دوّم به مشكوك متصل است ولى خود وصف يقين اول و دوّم هر دو متصل به شكّند آنگاه اجراء حكم هركدام از دو يقين نسبت به حال شك ممكن است و هيچ‌كدام هم رجحان ندارند لذا هر دو جارى مىشوند و قوانين متعارضين متكافئين پياده مىشود كه تعارض و تساقط باشد و رجوع به اصل ثالث كه اصل برائت باشد .\r\nب : شرع مقدس ما را امر كرده به صوم يوم الخميس مثلا تا ظهر روزه گرفتيم سپس تب شديدى عارض شد كه شك داريم آيا وجوب صوم باقى است يا خير ؟\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nدر اينجا دو استصحاب قابل جريان است .\r\n1 - استصحاب بقاء وجوب صوم .\r\n2 - استصحاب عدم ازلى وجوب صوم و تعارض و تساقط مىكنند نوبت مىرسد به اصل برائت و سخن در اين مثال همانند سخن در مثال قبل است و اعادهء آن توضيح واضحات است و ضمنا هر دو مثال از قبيل شك در مقتضى است چون شك ما در بقاء و استعداد وجوب جلوس يا صوم است نسبت به ما بعد زوال و مرض ولى عند المشهور استصحاب جارى است . پس به عقيدهء ما استصحاب در مقيدات به زمان جارى نيست ولى به عقيده فاضل نراقى جارى است . امّا مبتلا به معارض شده و تساقط مىكنند .\r\nصورت دوّم : مستصحب از امور شرعيه و شك ما از قبيل شك در رافع باشد : براى اين صورت نيز دو مثال ذكر كرده‌اند :\r\n1 - قبل از شريعت يقينا وضو سبب از براى طهارت باطنيه نبود [ يقين به عدم 
  ] و بعد از شريعت تا قبل از خروج مذى مثلا اين سببيت از براى وضو جعل شد [ يقين به وجود 
  ] و اينك پس از خروج مذى مكلّف ، شك دارد كه آيا طهارت باطنيهء او باقى است يا مرتفع شد برطبق قاعده هريك از دو استصحاب عدمى و وجودى قابل جريان بوده و بتوسط تعارض تساقط مىكنند و بايد به اصل ديگر از اصول عمليه مراجعه كرد .\r\n2 - قبل از شرع مقدس اسلام ملاقات با نجاست از براى تنجّس ملاقى نبود [ يقين به عدم ازلى 
  ] پس از شريعت يقينا اين ملاقات سبب آن تنجّس شد [ يقين به وجود 
  ] ولى شىء متنجّس را يك‌بار با آب قليل مثلا شستيم پس از آن شك داريم در اينكه تنجّس باقى است يا خير مىتوانيم استصحاب كنيم عدم ازلى سببيت ملاقات از براى تنجس را و بگوئيم از حالا به بعد تنجّسى نيست و مىتوانيم استصحاب كنيم بقاء نجاست ملاقى را و چون به عقيدهء فاضل نراقى هيچ‌كدام رجحان ندارند در اثر معارضه تساقط مىكنند هذا بحسب القاعدة و لكن در\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nخصوص اين دو مثال يك اصل ثالث و استصحاب ثالثى هم داريم كه بر استصحاب عدم ازلى حكومت مىكند و جلو جريان آن را مىگيرد و آن عبارتست از استصحاب عدم وجود رافع يا عدم رافعيت موجود [ در دو مثال مذكور شك در رافعيت موجود است كه آيا مذى كه محقق شده رافع طهارت هست يا نه ؟ و آيا شستن يك‌بار رافع تنجس مىباشد يا خير ؟ 
  ] .\r\nبيان ذلك : شك ما در بقاء و ارتفاع سببيت وضو للطهارة پس از خروج مذى و نيز سببيّت ملاقات للتنجّس بعد از غسل يك‌بار مسبب است از شك در اينكه آيا اين امر موجود رافعيت دارد يا خير ؟ اگر رافع باشد پس آن سببيّت منقطع شد و بجاى طهارت حدث و بجاى تنجس طهارت آمد و اگر رافع نباشد پس آن سببيّت باقى است و از بين نمىرود اصالة عدم رافعية الموجود مىگويد : قبل از شريعت كه مذى رافع نبود ، شستن يك‌بار رافع نجاست نبود پس از شريعت شك مىكنيم كه اين رافعيت جعل شد يا خير ؟ استصحاب عدم جارى مىكنيم آنگاه نوبت به استصحاب عدم سببيّت كه عدم ازلى بود نمىرسد چون اصل مسبّبى است .\r\nو در نتيجه استصحاب امر وجودى بلامعارض شده و يكه‌تاز ميدان مىگردد . پس خصوصيت اين دو مثال اين شد كه در هر دو مورد استصحاب عدمى توسط اصل ديگر محكوم واقع شد و خصوص استصحاب وجودى جارى شد آرى اگر در همين دو مورد هم مسئله طهارت و نجاست مثل مسئله جلوس و صوم بود كه شك ما در اصل اقتضا بود استصحاب وجودى با عدمى تعارض مىكردند و جارى نمىشد .\r\nصورت سوّم : مستصحب از امور خارجيه باشد [ موضوعات احكام شرعيه 
  ] از قبيل ليل ، نهار ، شعبان ، رمضان ، رطوبت ، حيات زيد ، عدالت عمرو و . . .\r\nيقين داشتيم به عدم ازلى عدالت زيد مثلا ، آن زمانى كه زيد نبود عدالت او هم نبود پس از آنكه زيد موجود شد مدت زمانى يقين كرديم به وجود عدالت در\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nزيد و الآن شك داريم در بقاء و ارتفاع عدالت آيا مىتوان گفت .\r\nدر اينجا هم دو استصحاب قابل جريان است يكى استصحاب عدم ازلى عدالت و ديگرى استصحاب وجودى و تعارضا و تساقطا يا خير ؟\r\nفاضل نراقى فرموده : خير در امور خارجيه دو استصحاب قابل جريان نيست تا نوبت به معارضه برسد بلكه اين تنها استصحاب وجودى است كه جارى مىشود و نوبت به استصحاب عدم ازلى نمىرسد .\r\nسر مطلب طبق بيان مرحوم آشتيانى در بحر اينست كه امور شرعيه با امور خارجيه فرق دارند و آن اينكه : امور شرعيه يك سلسله امور اعتباريه‌اى هستند كه تابع اعتبار معتبر يعنى شارع مقدس مىباشند و لذا در اين‌گونه موارد انقلاب عدم ازلى از عدم به وجود و تحقّق تابع اعتبار شرع است و قدر متيقن آنست كه در يك مقطع معين يعنى تا ظهر جمعه مثلا اين عدم ازلى وجوب يا حرمت تبديل به وجود شد و امّا بيش از آنكه بعد از ظهر هم مثلا چنين باشد مشكوك است و لذا كسى را رسد كه بگويد ما به همان قدر متيقن قناعت مىكنيم و در ما زاد مشكوك اصل عدم جارى مىكنيم .\r\nولى در امور خارجيه انقلاب عدم به وجود يك انقلاب حقيقى است نه اعتبارى آن هم عدم زيد منقلب نشده به وجود مقيد يعنى وجود تا اين زمان .\r\n[ و به عبارت ديگر خداوند زيد ده‌ساله را كه نيافريده بلكه زيد را آفريده 
  ] بلكه انقلاب به وجود مطلق يعنى وجود قابل استمرار تا دهها سال پيدا كرده و لذا آن عدم مطلق كه از ازل بود با اين وجود مطلق و قابل امتداد منتقض شد و ديگر وجهى براى استصحاب آن نيست فلذا معيّنا استصحاب وجودى جارى مىشود يعنى هركجا در بقاء عدالت زيد يا بقاء حيات عمر و . . . شك كنيم استصحاب بقاء جارى مىشود هذا هو سر الفرق بين الامور الشرعية و الخارجية خذ فافهم و اغتنم و اجعله فى بالك لعلّه ينفعك .\r\nنتيجه نهائى : در فرمايشات مرحوم نراقى آن مقدار كه مستقيما به بحث ما\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nارتباط داشت همان دو مثال جلوس و صوم بود كه از مقيدات به زمان بود و به نظر ما در اين‌گونه موارد استصحاب جارى نمىشد ولى به نظر اين فاضل معاصر استصحاب جارى شده و با معارضه ساقط مىشد البته مثالهاى ديگرى هم ايشان آوردند كه مرحوم شيخ آنها را نيز مورد بررسى قرار خواهند داد .\r\nقوله : اقول :\r\nمرحوم شيخ در مقام جواب مىفرمايند : اين فاضل بزرگوار در سه امر دچار اشتباه شده كه ما به ترتيب آنها را ذكر مىكنيم :\r\nاشتباه اوّل ايشان اينست كه در دو مثال جلوس و صوم ميان ظرفيت و قيديت زمان خلط نموده‌اند و حكم يكى را به ديگرى سرايت داده‌اند ، بيان ذلك :\r\nما از ايشان سؤال مىكنيم : شما در اين دو مورد زمان را قيد براى حكم يا متعلّق [ حكم يعنى وجوب ، متعلق يعنى جلوس يا صوم كه فعل اختيارى مكلف است 
  ] مىدانيد ؟ يا صرفا آن را ظرف مىشماريد ؟ ويژگى قيد بودن اينست كه مكثر موضوع است يعنى عقلا و عرفا و شرعا موضوع واجد قيد با موضوع فاقد قيد و واجد قيد ديگر دو موضوع محسوب مىشوند .\r\nفى المثل وجوب صوم مقيد به روز جمعه با وجوب صوم مقيد به روز شنبه دو وجوب و دو موضوع جداگانه به حساب مىآيند كه ارتباط به هم ندارند بلكه تكليف در هركدام استقلالى است نه اينكه وجوب يوم السبت ادامه و استمرار همان وجود يوم الجمعة باشد .\r\nو ويژگى ظرف بودن آنست كه مكثر موضوع نيست بلكه موضوع اصل ذات و طبيعت است كه گاهى در اين زمان موجود است و گاهى در آن زمان مثلا وجوب يك حقيقت است كه همچنان استمرار دارد امروز واجب است فردا واجب است و . . . يا مثلا زيد يك حقيقت است كه امروز موجود است و فردا موجود است و . . . و ازمنهء مختلفه ظروف زمانيه اين وجود واحد هستند .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nبا عنايت به اين نكته به فاضل معاصر عرض مىكنيم :\r\nاگر شما در اين‌گونه موارد زمان را يعنى مثلا يوم الخميس را يا صبح تا ظهر را قيد از براى وجوب صوم و جلوس مىدانى كه نتيجه‌اش آنست كه جلوس الى الزوال يك موضوع و جلوس بعد الزوال موضوع ديگرى مىباشد ديگر وجهى براى استصحاب امر وجودى يعنى وجوب نيست چون شك ما در بقاء همان وجوب نيست بلكه شك در حدوث مثل وجود جديد است و در چنين موردى استصحاب جارى كردن از قبيل استصحاب كلى قسم ثالث است كه كلى در ضمن فردى كه متيقن الوجود بود الآن مقطوع الارتفاع شده و در ضمن فرد جديد از اوّل مشكوك الحدوث است و وقتى استصحاب امر وجودى جارى نشد معيّنا استصحاب عدم ازلى بعد از اين مرحله هم جارى مىشود آنگاه مىگوئيم :\r\nفاين التعارض ؟ كجا نوبت به تعارض مىرسد ؟\r\nو اگر زمان را صرفا ظرف براى آن موجود محسوب مىكنيد به گونه‌اى كه مثل امور خارجيّه اصل وجوب بقول مطلق از طرف شارع جعل شده و مجعول شارع مقيّد به زمان خاصى نيست و پس از مدتى شك در بقاء آن پيدا مىشود در اينجا تنها استصحاب وجودى جارى مىشود و نوبت به استصحاب عدم ازلى نمىرسد به همان دليل كه در امور خارجيه بيان شد كه عدم مطلق به وجود مطلق يعنى قابل استمرار انقلاب پيدا كرده و هركجا شك در بقاء كنيم استصحاب امر وجودى قابل جريان است به بركت حجيت استصحاب كه ادلّهء آن مىگويند : ما ثبت يدوم و ما در اينجا حكم به دوام و استمرار آن مىكنيم .\r\nآنگاه مىپرسيم : فاين التعارض ؟ در اين فرض هم تنها استصحاب وجودى جارى است پس جناب فاضل نراقى چه شما زمان را در اين موارد قيد بدانيد و چه ظرف وجهى براى اجراء دو استصحاب و تعارض و تساقط نيست سپس مرحوم شيخ دو نوبت ديگر همين جواب را تكرار خواهند كرد كه ما از\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nطرح و تكرار آن خوددارى مىكنيم و تنها به بيان سه نكته كه در لابلاى اين تكرارها نهفته است بسنده مىكنيم .\r\nنكته اوّل : قبلا مستشكلى به فاضل نراقى اشكال كرد كه حكم يقين متصل به شك يعنى امر وجودى را استصحاب كنيد و نوبت به تعارض نمىرسد و فاضل جواب دادند كه هر دو يقين متصل به شك هستند . . .\r\nمرحوم شيخ در اينجا جانب مستشكل را گرفته مىفرمايند : ما هم قبول داريم كه هر دو يقين متصل به شك است امّا تحقّق آنها در خارج به ترتيب و در طول همند نه در عرض هم فى المثل الآن يقين داريم كه از ازل تا به حال وجوب نبوده و الآن يقين داريم كه از حالا تا ظهر وجوب هست و الآن شك داريم كه آيا از ظهر به آن طرف هم وجوب باقى است يا خير ؟ بالوجدان اين‌ها در طول هم واقع شده‌اند .\r\nآنگاه هر يقينى كه متصل به شك باشد رجحان و اولويت دارد كه حكم او استمرار يابد و هر دو يقين مساوى نيستند [ البته همهء اين حرفها برفرض ظرفيت زمان است 
  ]\r\nنكتهء دوّم : فاضل نراقى كه دو استصحاب جارى كرده براى آنست كه از طرفى نظر به اصل وجوب جلوس يا صوم و . . . كرده ديده اين‌ها از امورى هستند كه وقتى موجود شدند قابل بقاء و استمرار هستند و مىتوان خود وجوب را استصحاب كرد ولى از طرفى نظر به زمان خاص كرده ديده اين وجوب مخصوص و مقيد به اين زمان است و اين زمان كه رفت وجوب هم مىرود لذا گفته استصحاب عدم ازلى را جارى مىكنيم غافل از اينكه بايد ديد زمان ظرفيت دارد يا قيديّت . . . ؟\r\nنكتهء سوّم : عدم مطلق با وجود مطلق همانند سالبه كليه با موجبه كليه تناقض دارند يعنى نتوان گفت فلان شىء داراى عدم مطلق و قابل استمرار و نيز داراى وجود مطلق و مستمر است و نيز عدم مطلق با وجود مقيد همانند\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nسالبه كليه با موجبه جزئيه تناقض دارند و در شيئى واحد مجتمع نمىشوند و نيز وجود مطلق با عدم مقيد همانند موجبه كليه با سالبه جزئيه متناقضند .\r\nآرى مطلق العدم با مطلق الوجود ، مطلق العدم با وجود مقيد ، مطلق الوجود با عدم مقيد تنافى نداشته بلكه قابل جمعند .\r\nبا عنايت به اين نكته مىگوئيم : اگر زمان ظرفيت داشته باشد فقط استصحاب وجودى جارى است و نوبت به استصحاب عدم ازلى نمىرسد زيرا كه آن عدم مطلق و قابل استمرار با اين وجود مطلق و قابل استمرار نقض شد و قطعا مرتفع شد ديگر جاى استصحاب آن نيست و اگر زمان قيديت داشته باشد فقط استصحاب عدمى جارى مىشود و نوبت به استصحاب وجودى نمىرسد زيرا كه آن عدم مطلق و ازلى كه الى الابد قابل استمرار بود با وجود مقيد به زمان خاص منتقض شد نه با وجود مطلق و لذا بعد از آن زمان خاص شك در بقاء و استمرار عدم مىكنيم جاى استصحاب عدمى است و به‌هرحال جاى تعارض نيست .\r\nقوله : و امّا ثانيا :\r\nاشتباه دوّم فاضل نراقى : ايشان در دو مثال اخير يعنى سببيت وضو براى طهارت و سببيت ملاقات براى تنجّس ميان شك در مقتضى و شك در رافع خلط نموده‌اند .\r\nبيان ذلك : ايشان فرمودند :\r\nدر اين دو مثال هم على القاعده دو استصحاب عدمى و وجودى قابل جريان است و در اثر تعارض تساقط مىكنند ولى يك اصل ثالثى داريم كه بر استصحاب عدمى حكومت نموده و زمينه را براى جريان اصل وجودى هموار مىسازد به بيانى كه تفصيلا ذكر شد .\r\nما از ايشان مىپرسيم : آيا به عقيدهء شما اين دو مثال از قبيل شك در مقتضى است ؟ يا از قبيل شك در رافع ؟ شك در مقتضى يعنى شك در اصل سببيّت و به عبارت ديگر شك در اصل تأثير مؤثر يعنى قدر متيقن اينست كه شارع\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nمقدس وضو را تا زمان خروج مذى سبب براى طهارت قرار داده ولى پس از اين مرحله اصل سببيت براى ما مشكوك است و هكذا ملاقات با نجاست تا زمان يك‌بار شستن و معناى شك در رافع اينست كه : سببيت مجعوله يك نوع سببيت مطلقه و قابل استمرار است يعنى قابليت دارد كه تا ابد باقى باشد مگر اينكه مانع و رافع خارجى بيايد و جلو تأثير آن را بگيرد پس شك ما در اصل مقتضى نيست بلكه در رافع است .\r\nبا عنايت به اين نكته مىگوئيم : اگر شما اين دو مورد از موارد شك در مقتضى به حساب مىآوريد البته استصحاب عدم ازلى پس از اين مرحله قابل جريان هست چون قدر مسلّم اينست كه عدم مطلق با وجود مقيد منتقض شده نه با وجود مطلق تا قابل استصحاب نباشد ولى اينكه گفتيد اصل حاكم جلو آن را مىگيرد ما قبول نداريم زيرا كه اصل حاكم شما اصالة عدم وجود الرافعيه يا اصل عدم رافعيت موجود بود و اين اصل در اين فرض جارى نيست چون شك ما در اصل مقتضى است نه در رافع كه پس از احراز مقتضى جارى مىشود .\r\nمثال خارجى : مىدانيم كه در اسلام پاره‌اى از وضوها نه رافع حدث هستند و نه مبيح صلاة .\r\nنظير وضوء زن حائض كه مستحب است در ايام حيض وضو ساخته و در مصلاى خود نشسته و به مقدار نماز ذكر خدا بگويد تا عادت به عبادت از او فوت نشود و بعد از حيض انجام عبادات بر او گران نيايد .\r\nامّا اين وضو نه رافع حدث حيض است و نه مجوّز ورود در نماز و برخى از وضوها هم رافع حدث هستند و هم مبيح للصلاة مثل وضوء انسان معمولى كه محدث هم باشد الآن با اين وضو هم حدث باطنى مرتفع شد هم حق دارد وارد نماز شود و برخى وضوها فقط مبيح للصلاة هستند ولى رافع حدث نيستند .\r\nنظير وضوى زن مستحاضه و وضوى انسان مسلوس و مبطون و نيز انسانى كه در شرائط تقيه بسر مىبرد و بايد به شيوهء مخالفين وضو بسازد اين\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nوضوها مبيح للصلاة هستند ولى قدر متيقن اينست كه تا اين شرائط ويژه و اضطرارى حاكم است اين وضو سبب اباحه نماز مىباشد ولى پس از رفع اين شرائط و برگشت به حالت اختيار و غير تقيه هم آيا اين وضو مبيحيت دارد يا خير شك داريم و جاى استصحاب عدم ازلى هست [ البته عند المشهور اينجاها هم استصحاب وجودى جارى است 
  ]\r\nو اگر اين دو مورد را از قبيل شك در رافع به حساب مىآوريد البته اين اصل ثالث و حاكمى كه درست كرديد جارى مىشود چون قبل از شريعت مذى رافع طهارت نبود ، غسل مرة رافع نجاست نبود و پس از شريعت شك مىكنيم استصحاب عدم رافعيت جارى مىشود ولى ديگر جائى براى استصحاب عدم ازلى نيست تا سخن از حاكم و محكوم باشد چون بر اين فرض اصل وجود مقتضى محرز است و يقينا آن حالت سابقه بقول مطلق نقض شد و شكى در بقاء عدم نيست تا استصحاب كنيم و ما در سببيت سبب شك نداريم تا استصحاب عدم جارى شود بلكه يقين داريم به بقاء سببيت و شك در وجود رافع يا رافعيت موجود است .\r\nقوله و امّا ثالثا :\r\nبرفرض كه اين دو مثال از قبيل شك در رافع باشند كما هو الحق اما اينكه فاضل نراقى اصالة عدم الرافعية را بر استصحاب عدم ازلى سببيت وضو و ملاقات حاكم قرار داد ما مىگوئيم : حاكم و محكوم در موردى است كه اصلى سببى و اصل ديگر مسببى باشد تا بگوئيم سببى بر مسببى حاكم است ولى در ما نحن فيه هيچ‌كدام از اين دو شك مسبّب از شك ديگر نيست نه شك در رافعيت و عدم آن مسبب است از شك در سببيت بعد المذى و نه اين شك مسبب از آن بلكه كلاهما در عرض هم و متلازمانند و هر دو مسبب از سبب واحدى هستند .\r\nو آن اينكه مكلف نمىداند كه بعد خروج المذى در حق او طهارت\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nمجعول است يا حدث ؟ اگر طهارت مجعول باشد پس جاى استصحاب عدم سببيت نيست و اگر حدث مجعول باشد پس جاى اصل عدم رافع نيست .\r\n[ نظير حرارت و روشنائى عالم كه هر دو مسبب از طلوع شمس هستند و هيچ‌كدام بر ديگرى رجحان ندارد . و بقول مرحوم آشتيانى مسئله از استلزام بالاتر است و عينيت در كار است به اين بيان :\r\nاقول : ذكر دام ظله . . . فالشك فى تأثير الوضوء بالمعنى المذكور عين الشك فى رافعية المذى و ان كان قد يضاف الى الوضوء و قد يضاف الى المذى الّا انهما عبارتان عن معنى واحد . . .\r\nقوله : نعم : جريان حاكم و محكوم در شبهات حكميه مقبول نيفتاد ولى در شبهات موضوعيه قابل قبول است مثلا شخصى وضو گرفت و متطهر شد و يقين داريم به بقاء طهارت الى حدوث البول و مذى ناقض او نيست پس در حكم شك نداريم ولى شك مىكنيم كه آيا بولى خارج شد يا نه ؟ آيا ما خرج بول است يا رطوبت ديگر ؟ اينجا مىتوان گفت :\r\nاين شخص يك استصحاب وجودى دارد كه طهارت قبل از خروج اين آب باشد و يك استصحاب عدمى دارد كه قبل الوضوء طهارت داشت و الآن نمىداند كه دارد يا نه و استصحاب وجودى و عدمى تعارضا و تساقطا على القاعده ولى اصل حاكمى در كار است كه اصل عدم حدوث مانع يا مانعيت حادث باشد يا به عبارت ديگر اصل عدم حدوث مزيل يا مزيليت حادث باشد و اين بر استصحاب عدمى حاكم است چون شك در بقاء عدم ازلى يعنى حدث مسبب است از شك در اينكه اين رطوبت مانعيت دارد يا نه ؟ تا اصل سببى جارى است نوبت به مسببى نمىرسد .\r\nقوله : الّا ان :\r\nدر همين‌جا هم فرمايش نراقى كه اصلين جارى شوند و تعارض كنند قابل قبول نيست زيرا كه اين مكلف الآن علم اجمالى دارد كه پس از خروج رطوبت\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nمشكوكه يا در حق او حدث مجعول است و يا طهارت و با وجود علم اجمالى بنا بر قول مشهور اصول عمليه جارى مىشوند ولى به بركت علم اجمالى تعارض بالعرض پيدا كرده و تساقط مىكنند ولى بنا بر قول شيخ اعظم و كثيرى از متأخرين همين‌كه سر و كلّه علم اجمالى پيدا شد اصلين اصلا جارى نمىشود تا نوبت به تعارض برسد چون موضوع اصول عمليه شك و عدم العلم است و با آمدن علم چه اجمالى يا تفصيلى مجرا ندارند پس سخنان نراقى به‌هيچ‌وجه قابل قبول نيست .\r\n\r\n« تنبيه سوم » [ پيرامون جريان استصحاب در امور عقليّه است 
  ]\r\nتنبيه سوم از تنبيهات دوازده‌گانهء استصحاب پيرامون جريان استصحاب در امور عقليّه است و قبل از ورود به بحث نكاتى را متذكر مىشوم :\r\nالف : در آغاز تنبيهات گفته شد كه پاره‌اى از اين تنبيهات ، مربوط مىشوند به متيقن سابق يا همان مستصحب و پاره‌اى به دليل الاستصحاب ارتباط پيدا مىكنند . . . تنبيه اول مربوط به متيقن سابق بود كه گفته شد مستصحب گاهى از امور شخصيه و گاهى از امور كليه است [ كلى قسم اول - دوم - سوم 
  ] و تنبيه دوّم نيز مربوط به متيقن سابق بود كه : مستصحب گاهى از امور قارّه است و گاهى از امور غير قارّه كه سه بخش داشت : زمان - زمانيات ، مقيدات به زمان حال تنبيه سوم نيز مربوط به متيقن سابق و مستصحب مىباشد كه تفصيلا روشن خواهد شد .\r\nب : مطالب اين تنبيه با مختصر تفاوتى در تقسيمات استصحاب در تقسيم دوم از تقسيمات استصحاب باعتبار دليل بيان شد و مجدّدا در اينجا تكرار مىشود و البته هر دو به ضميمهء يكديگر مكمّل مطلب خواهند بود و در همان‌جا اشاره شد كه اين بحث يك مبحث صغروى است نه كبروى يعنى\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nنزاع در اصل جريان استصحاب در احكام عقليه است نه در حجيت آن بعد از فرض جريان .\r\nج : هر حاكمى خواه عقل و خواه شارع مقدّس در حكم خودش دچار شك و ترديد نمىشود بلكه مادامىكه موضوع حكمش را با جميع قيود وجوديه و عدميه‌اى كه در آن دخالت دارند احراز بكند حكم مىكند و همين‌كه قيدى از قيود موضوع مشكوك يا مرتفع شد حكمى و محمولى در كار نيست فى المثل عقل مىخواهد به قبح تصرف حكم كند موضوع اين قبح عقلى عبارتست از :\r\nالتصرف فى ملك الغير به غير اذن المالك و رضاه آنگاه تا اين موضوع با همهء قيود باشد حكم عقلى به قبح نيز قطعى است از باب اينكه موضوع در قضاياى عقليه علت تامهء محمول است .\r\nو لا ريب در اينكه تخلّف معلول از علت تامه جزء محالات عقليه بديهيه است و همين‌كه قيدى از قيود كم شد .\r\nفى المثل اين تصرف ، در ملك غير نيست يا در ملك غير است ولى بدون طيب نفس مالك نيست بلكه مع الطيب است ديگر جائى براى قبح نيست چون علت تامه كه نبود معلول هم نيست و نيز اگر شك كنيم كه آيا مالك راضى است يا نه باز جاى قبح عقلى نيست چون در موضوع حكم عقلى على المشهور علم و على قول حد اكثر ظن معتبر است و به شك نتوان حكم كرد .\r\nيا مثلا شرع مقدس به وجوب نماز مىخواهد حكم كند و متعلّق الوجوب كه نماز باشد داراى اجزاء و شرائط و موانعى است كه بعضى از اين‌ها وجودشان دخيل است و بعضى عدمشان حال شارع اين موضوع را مع جميع قيوده لحاظ نموده و برآن حكم مىراند آنگاه مادامىكه همهء قيود باشد حكم به وجوب هست و ترديدى ندارد و همين‌كه يكى از قيود كم شد حكم به وجوب هم نيست چون نماز بدون ركوع مثلا يا بدون طهارت مثلا ذات المصلحة الملزمة نيست كه از ناحيهء شارع امر داشته باشد .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nهذا كلّه بحسب الواقع و نفس الامر و عند نفس الحاكم و امّا بحسب مقام بيان قضاياى عقليه با قضاياى شرعيه فرق دارند و آن اينكه : در قضاياى عقليه همچنان كه موضوع به‌حسب واقع مبين و مفصل است همچنين در لسان دليل .\r\nو مقام بيان همچنين است يعنى عقل مىگويد : التصرف فى ملك الغير . . . قبيح ولى در قضاياى شرعيه گاهى مطلب از همين قرار است كه در لسان دليل هم شارع مقدس موضوع يا متعلق حكمش را با جميع قيود ذكر مىكند ولى خيلى جاها لسان دليل اجمال دارد مثل الغناء حرام و يا اطلاق دارد و تقييدات آن در جاى ديگر آمده و يا اصلا نيامده و به‌هرحال امر بر مكلّف مشتبه مىشود و خلاصه خود حاكم شك ندارد ولى غير حاكم يعنى مكلف ممكن است در حكم حاكم يعنى شارع مقدس شك كند فى المثل عقل كه مىگفت التصرف . . . قبيح ما يقين داشتيم كه تمام مناط براى حكم به قبح همين عنوان التصرف . . . است .\r\nو معلوم است كه حكم تابع مناط و ملاك است پس تا ملاك باشد حكم هست و وقتى نبود نيست ولى شرع فرموده : الخمر حرام ما در اينجا يقين نداريم كه مناط حرمت چيست ؟ آيا مناط حرمت مسكر بودن است ؟ تا پس از رفع اين خاصيت ديگر حرمتى نباشد يا مناط حرمت و تمام الموضوع للحرمة همين عنوان خمريت است چه با خاصيت و يا بىخاصيت ؟ پس الآن هم اين عنوان باقى است و حكم به حرمت مىشود . .\r\nاينجا است كه حكم شرعى با عقلى فرق مىكند و تفاوت اين دو باب در جريان و عدم جريان استصحاب هم زير سر همين نكته است كه عقليات تاب تحمل استصحاب را ندارند ولى شرعيات دارند كه تفصيل بيشتر را در بيان مطالب تنبيه ثالث خواهيم ديد با توجه به اين سه نكته مىگوئيم : در باب استصحاب متيقن سابق يا همان مستصحب گاهى امرى از امور شرعيه است و گاهى از امور عقليّه در رابطه با امور شرعيه بلااشكال استصحاب قابل جريان است چه\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nاستصحابات موضوعيه كه عند الشك در بقاء موضوع جارى مىشوند از قبيل استصحاب بقاء كريّت ، بقاء خمريّت ، عدالت زيد ، حيات خالد و . . . و يا استصحاب عدم ذهاب ثلثين و عدم رطوبت و عدم ملاقات و . . . و چه استصحابات حكميه كه پس از احراز موضوع و عند الشك در بقاء حكم جارى مىشوند از قبيل استصحاب وجوب ، حرمت ، طهارت ، نجاست و . . .\r\nانّما الكلام در مورد احكام عقليّه است كه آيا استصحاب در اين امور جارى مىشود يا خير ؟ فرض كنيد تا به حال يقين داشتيم به اينكه : تصرف در ملك غير بدون اذن مالك قبيح است ولى از حالا به بعد در بقاء اين حكم شك داريم آيا مىتوانيم قبح عقلى را استصحاب كنيم يا نه ؟\r\nمرحوم شيخ مىفرمايند : شك در بقاء حكم شرعى برحسب مقام تصور و ثبوت به چهار صورت متصور مىشود و در هيچ‌كدام از اين صور استصحاب در حكم عقلى جارى نيست .\r\nصورت اوّل : شك ما در بقاء حكم عقلى در زمان لاحق با فرض احراز موضوع باشد با همهء قيود آن يعنى همان‌طورىكه موضوع در زمان سابق محرز بود الآن هم من جميع الجهات باقى است و مع‌ذلك در بقاء حكم شك داريم : اين صورت صرف فرض است و در خارج تحقق ندارد .\r\nو به عبارت ديگر در مقام تصديق وجود خارجى ندارد زيرا چنان كه در نكته سوّم گفته آمد موضوع در قضاياى عقليه علت تامه حكم است و واضح است كه تخلف معلول از علت تامه از محالات است و لذا شك در بقاء قبح يا حسن عقلى با علم به بقاء موضوع آن با همهء قيود معقول نيست و همان عقل كه در زمان سابق قاطعانه حكم به حسن يا قبح مىكرد در زمان لاحق هم كذلك ولى احكام شرعيه با عقليه فرق دارد به اينكه : با احراز موضوع در زمان لاحق هم شك در بقاء حكم شرعى متصور است چون موضوعات قضاياى شرعيه من جميع الجهات مبين و مفصل نيست .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nو لذا احتمال مىدهيم كه مناط حكم چيزى بوده كه در لسان دليل نيامده و شك در بقاء متصور است صورت دوّم : شك در بقاء حكم عقلى با علم به ارتفاع موضوع : اين قسم نيز صرفا در مقام ثبوت مطرح مىشود ولى در مقام اثبات معقول نيست چون با رفتن موضوع ، حكم هم حتما مىرود و شك در بقاء نداريم تا استصحاب كنيم از باب اينكه علت تامه كه نابود شد معلول آن هم نابود مىشود و اگر احيانا مثل حكم قبلى در موضوع بدون قيود قبلى هم ثابت شود حكم جديدى در موضوع جديد خواهد بود نه استمرار و بقاء آن حكم اوّلى كه تابع موضوع اوّلى بود .\r\nصورت سوّم : شك در بقاء حكم عقلى مسبّب باشد از شك در بقاء موضوع آن و منشأ شك هم امور خارجيه باشد فى المثل عقل مىگفت : شرب السّم المهلك قبيح ، حال پس از مدتى شك مىكنيم كه قبح باقى است يا نه ؟ چون شك داريم كه عنوان سم مهلك باقى است يا نه ؟ و منشأ اين شك آنست كه در خارج معالجاتى روى اين سم مهلك انجام شده و پادزهرهائى بدان تزريق شده ولى نمىدانيم مهلك بودن آن از بين رفته يا نه ؟ اينجا آيا استصحاب حكم عقلى جارى مىشود يا نه ؟ شيخ مىفرمايد : اين فرض از محل بحث ما خارج است چون فعلا بحث ما در استصحابات حكميه است نه موضوعيه و در حكمى بايد موضوع محرز باشد و بعد مىفرمايند :\r\nسيأتى الكلام فيه كه منظورشان از و امّا موضوعه به بعد است و تفصيل احكام اين صورت را در همان‌جا ان‌شاءالله متعرض خواهيم شد .\r\nصورت چهارم : شك در بقاء حكم عقلى مسبب باشد از شك در بقاء موضوع آن و منشأ شبهه هم عبارت باشد از اجمال الموضوع [ مثل قضاياى شرعيه 
  ] فى المثل در باب دوران بين المحذورين عقل حكم به تخيير مىكند آنگاه در خارج و در مقام عمل به ميت كافرى برخورديم كه نمىدانيم دفن او واجب است يا حرام ؟ عقل گفت مخيّرى و وضعيت روشن شد ولى مجدّدا فردا\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nبه ميت كافر ديگرى برخورد مىكنيم و شك مىكنيم كه آيا حكم عقلى به تخيير در واقعهء اولى الآن هم در واقعهء ثانيه باقى است يا خير ؟ منشأ شكمان اينست كه موضوع مجمل است يعنى نمىدانيم كه آيا عقل مىگويد : الدوران بين المحذورين فى ابتداء الامر موجب للتخيير ولى در استمرار موجب تخيير نيست ؟ تا در واقعهء ثانيه حكم به عدم تخيير بكنيم چون موضوعش رفته .\r\nو يا مىگويد : الدوران بين المحذورين مطلقا [ چه در ابتداء و چه استمرار 
  ] موجب للتخيير تا الآن هم اين موضوع باقى باشد و حكم هم بماند پس منشأ شك ما اجمال الموضوع است حال آيا در اينجا استصحاب الحكم جارى مىشود يا نه ؟\r\nمرحوم شيخ مىفرمايد : اوّلا چنان كه گفتيم در قضاياى عقليه و در موضوعات احكام عقليه به حسن يا قبح هيچ اجمال و ابهامى نيست بلكه موضوعات احكام عقليه من جميع الجهات مبين و مفصل مىباشند و جاى شك و ترديد نيست منتها در بعضى موارد قضاياى عقليه از بديهيات هستند كه به مجرّد تصور موضوع با همهء قيودش عقل حكم مىكند به حسن يا قبح از قبيل : قبح عقاب بلابيان ، قبح تكليف به غير مقدور و . . . و در بعض موارد از عقليات نظريه هستند كه به بديهيات منتهى مىشود .\r\nمثل اينكه تنجّز تكليف در حق جاهل عقلا قبيح است چون مستلزم عقاب بدون بيان است و هو قبيح بالبداهة فلا اجمال .\r\nآنگاه در مثال مذكور هم مىگوئيم : عقل جماعتى معصيت مولى را مطلقا تقبيح مىكنند چه دفعى و يا تدريجى پس مىگويند موضوع التخيير ، دوران بين المحذورين در ابتداء امر است چون اگر استمرارى شد مستلزم مخالفت عمليه قطعيه تدريجيه مىشود و هو قبيح و عقل جماعتى مىگويد : معصيت مولى دفعى باشد قبيح است .\r\nولى اگر تدريجى شد قبيح نيست پس در اين مثال قاطعانه مىگويند تمام\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nموضوع براى تخيير عنوان دوران بين المحذورين است كه در واقعهء اولى بود در ثانيه هم هست پس حكم به تخيير هم هست فلا اجمال و لا تردد فى البين .\r\nو ثانيا برفرض كه اجمال در موضوعات احكام عقليه هم متصور باشد [ كما عليه جماعة من المتأخرين 
  ] خواهيم گفت باز هم جاى استصحاب خود حكم عقلى نيست چون شرط اين استصحاب احراز موضوع است و با شك در بقاء موضوع اين شرط محرز نيست پس نوبت به استصحاب حكمى نمىرسد كما سيأتى در خاتمه استصحاب پس از بيان تنبيهات .\r\nو امّا استصحاب خود موضوع جارى مىشود يا نه ذيلا خواهد آمد پس استصحاب در احكام عقليه در هيچ صورتى قابل جريان نيست .\r\nقوله : ان قلت :\r\nمستشكل مىگويد : ما از شما آموخته‌ايم كه : كلما حكم به العقل حكم به الشرع و كلّما حكم به الشرع حكم به العقل و خلاصه الكلام مناطات واحد است بنابراين اگر در احكام عقليه استصحاب جارى نشود پس در احكام شرعيه هم نبايد استصحاب جارى شود و حال آنكه در احكام شرعيه استصحاب جارى مىشود فى المثل عقل مىگويد : ردّ الوديعة حسن ، شرع هم به تبع حكم عقل مىگويد :\r\nرد امانت به صاحب آن واجب است حال پس از مدتى عذرى و ضرورتى پيش آمده كه موجب شك در بقاء اين حكم شده شما مىگوئيد در حكم عقلى به حسن استصحاب جارى نمىشود پس بايد در حكم شرعى به وجوب هم جارى نشود چرا تفكيك قائل مىشويد .\r\nقلت : مرحوم شيخ در جواب مىفرمايند : احكام شرعيه داراى شعب مختلفى است كه ما در اينجا به سه شعبه اشاره مىكنيم :\r\n1 - احكام شرعيه‌اى كه در مورد حكم عقل وارد شده و صددرصد ارشادى و به تبع حكم عقل است همانند مثال مذكور در ان قلت در اين بخش\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nالبته استصحاب جارى نيست به همان دليل كه در حكم عقلى جارى نبود و آن اينكه موضوع اين‌گونه از احكام من جميع الجهات مبيّن و مفصّل است . . .\r\n2 - احكام شرعيه‌اى كه در مورد حكم عقل وارد شده ولى به تبع عقل و به مناط عقلى نيست بلكه به مناط ديگر است .\r\nمثلا عقل مىگويد : صبى مكلّف نيست به مناط عدم تميز ، شرع هم مىگويد مكلّف نيست ولى به مناط عدم بلوغ پس حكم شرعى مستند به حكم عقلى نيست در اين‌گونه موارد استصحاب در احكام شرعيه جارى مىشود كما بيّناه سابقا در بيان تقسيمات استصحاب در جواب صاحب فصول و لا نعيده .\r\n3 - احكام شرعيه‌اى كه صددرصد مستقلّه هستند و عقل در آنجا ادراكى ندارد مثل سببيت وضو براى طهارت ، ملاقات براى نجاست و . . . در اين‌گونه موارد بلااشكال استصحاب جارى مىشود به همان بيانى كه در فرق قضاياى عقليه با شرعيه گفته آمد .\r\nقوله : و امّا موضوعه : توضيح و تكميل صورت سوّم از صور شك در بقاء حكم عقلى :\r\nصورت سوّم اين بود كه شك در بقاء حكم عقلى مسبّب باشد از شك در بقاء موضوع و خود آن هم مسبّب باشد از امور خارجيّه كه قبلا مثال آورديم به قبح شرب سم مهلك و تبيين كرديم حال در اين صورت چهار استصحاب مورد بحث است :\r\n1 - استصحاب بقاء نفس حكم عقلى : تا ديروز شرب اين سم قبيح بود الآن هم بقاء قبح آن را استصحاب كنيم ، اين استصحاب جارى نمىشود چون كما سيأتى در خاتمه استصحاب از شرائط مسلّمه جريان اصول حكميه عبارتست از احراز موضوع و در اينجا موضوع محرز نيست و گرنه در بقاء حكم شك نمىكرديم اصولا شك در بقاء حكم مسبّب است از شك در بقاء موضوع .\r\n2 - استصحاب نفس حكم شرعى : تا ديروز شرب اين سم شرعا حرام\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nبود [ البته اين حكم شرعى به تبع حكم عقل و از راه قانون ملازمه درست گرديده 
  ] امروز در بقاء حرمت شك داريم استصحاب كنيم بقاء حرمت را ، اين استصحاب نيز جارى نيست به همان دليل كه موضوع محرز نيست و شرط جريان استصحابات حكميه را ندارد و اذا انتفى الشرط انتفى المشروط [ اين دو استصحاب را مرحوم شيخ متعرض نشده چون بحث فعلا در استصحاب موضوعى است نه حكمى 
  ] .\r\n3 - استصحاب بقاء خود موضوع به منظور ترتيب آثار عقليه : تا ديروز يقينا اين مايع سم مهلك بود و شربش قبيح بود امروز شك داريم در بقاء مهلك و مضر بودن استصحاب كنيم بقاء آن را سپس مترتب كنيم برآن قبح را كه اثر عقلى است حال آيا اين استصحاب جارى مىشود يا نه در يك صورت آرى و در دو صورت خير ، امّا يك صورتى كه آرى آنجائى است كه دو شرط موجود باشد :\r\n1 - استصحاب را از باب امارات ظنيه دانسته و به مناط افادهء ظن به بقاء حجت بدانيم كه در اين صورت بتوسط استصحاب در زمان لاحق هم ظن به بقاء پيدا كرده و آن موضوع مظنون البقاء مىشود يعنى يصدق على هذا انه مظنون الضرر و الهلاكة .\r\n2 - عند المشهور در موضوع حكم عقلى قطع اخذ شده يعنى مادامىكه عقل قاطع به امرى باشد حاكم است و همين‌كه قاطع نبود چه ظان باشد و چه شاك و چه قاطع بالعدم حكم عقل هم قطعا منتفى است ولى عند جماعة عقل قاطع هم باشد حكم مىكند و محمول را بر موضوع بار مىكند ظان هم باشد كذلك ، حال ما اين مبنا را بپذيريم آنگاه طبق شرط اول مظنون الضرر بودن احراز شد و طبق شرط ثانى هم با وجود ظن به ضرر هم عقل حكم مىكند پس در اينجا حكم به قبح خواهد كرد و هذا هو نتيجة الاستصحاب امّا در دو صورت استصحاب موضوعى بدين منظور جارى نمىشود :\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n1 - بگوئيم ظن به ضرر كافى نيست بايد قطع باشد و گرنه عقل حكم صادر نمىكند و فرض اينست كه در ما نحن فيه قطع به موضوع نيست بلكه حد اكثر ظن است پس نتوان حكم به قبح كرد .\r\n2 - استصحاب را از باب اخبار و تعبدا حجت بدانيم كه در اين فرض هم استصحاب موضوعى براى ترتيب آثار عقليه جارى نمىشود چون اصل مثبت خواهد شد و سيأتى كه اصل مثبت حجت نيست .\r\n4 - استصحاب بقاء موضوع براى ترتيب آثار شرعيه : تا ديروز يقينا اين سم مهلك بود پس شربش حرام بود و الآن در بقاء موضوع شك داريم استصحاب كنيم بقاء موضوع را و مترتب كنيم برآن حرمت شرعيه را ، مىفرمايد : اين استصحاب جارى است چون مستقيما اثر شرعى دارد و بلامانع است .\r\nان قلت : پس قانون تبعيت چه شد ؟ بيان ذلك : فرض اينست كه اين حرمت شرعى به تبع قبح عقلى پيدا شد و وقتى قبح عقلى نبود پس حرمت شرعى هم نبايد باشد به حكم اينكه سبب نبود مسبب هم نيست ، متبوع نبود تابع هم نيست آنگاه چگونه شما مىفرمائيد : با استصحاب حرمت شرعيه ثابت مىشود ولى قبح عقلى ثابت نمىشود ؟\r\nقلت : شما معناى تبعيت را درست ادراك نكرده‌ايد بيان ذلك : تبعيت چهار معنا دارد كه در شرح اصول فقه ج 2 مبحث مقدمه واجب آورده‌ام و در اينجا به دو معنا اشاره مىكنيم :\r\n1 - تبعيت اگر به‌معناى عليت و معلوليت باشد يعنى تمام الموضوع براى اين حكم شرعى همان حكم عقلى است البته واضح است كه با رفتن علت معلول هم مىرود و قابل بقاء نيست و استصحاب جارى نمىشود .\r\n2 - تبعيت اگر به‌معناى اتحاد در موضوع باشد يعنى موضوع حكم عقلى به قبح السم المهلك است و موضوع حكم شرعى هم همين است و مستقيما بيان شرعى نداريم بلكه با قانون ملازمه درست شده منتها عقل از طريق ملازمه حكم\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nشرعى را استكشاف كرده نه اينكه ايجاد كند تا علت محدثه باشد بلكه صرف كاشفيت است اگر اين شد مانعى ندارد كه پس از مدتى حكم عقلى روى موانعى از قبيل عدم احراز موضوع نابود شود ولى حكم شرعى بدليل لا تنقض اليقين بالشك همچنان باقى باشد .\r\nنظير اين اشتباه در بيان تبعيت در مقدمه واجب هم شده .\r\nفراجع ان قلت : پس قانون تطابق كجا رفت ؟\r\nبيان ذلك : فرض اينست كه شما قبول داريد كه : كلما حكم به العقل حكم به الشرع و كلما حكم به الشرع حكم به العقل و مفهوم اين دو قضيه شرطيه اينست كه فما لم يحكم به احدهما لم يحكم به الآخر و خلاصه حكم عقل و شرع نفيا و اثباتا تلازم دارند با اين حساب چگونه ممكن است حكم عقلى نباشد ولى حكم شرعى باشد و بماند ؟\r\nقلت : اين تلازم ميان احكام واقعيه و نفس‌الامريه‌اى است كه تابع مصالح و مفاسدى هستند كه در متعلقات آنها وجود دارد و امّا در حكم شرعى ظاهرى تعبدى كه اى چه‌بسا مطابق واقع هم نباشد و هيچ مصلحت يا مفسده‌اى در آن نباشد بلكه صرفا وظيفه عمليه‌اى باشد به منظور خروج مكلف از حيرت در اين مرحله ملازمه‌اى نيست كه اگر حكم شرعى بود عقلى هم باشد خير ممكن است شرع مقدس تعبدا چنين حكمى داشته باشد كه عقل ندارد .\r\nقوله : و مما ذكرنا :\r\nاز مطالبى كه از اول تنبيه سوم تا به حال ذكر كرديم به اين نتيجه مىرسيم كه استصحاب در احكام عقليه قابل جريان نيست حال در اين قسمت مىپردازيم به بررسى يك سلسله استصحابات عقليه‌اى كه گروهى از اصوليين به مناسبتهاى مختلف از آنها استفاده كرده‌اند و ثابت مىكنيم كه اجراء استصحاب در اين موارد اشتباه است .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nمرحوم شيخ از اين موارد تنها به چهار مورد بسنده مىكنند ولى مرحوم آشتيانى سه مورد ديگر را هم افزوده كه از بحر الفوائد بايد فايده برد .\r\n1 - بحثى بود در تنبيه اوّل از تنبيهات اقل و اكثر ارتباطى يا شك در شرطيت و جزئيت تحت اين عنوان كه اگر كسى جزئى از اجزاء يا شرطى از شرائط عبادتى را فراموش كرد مثلا نماز بدون سوره انجام داد يا بدون وضو نماز خواند آنگاه پس از تجاوز از محل و يا فراغت از عمل ملتفت شد كه عمل او فاقد جزء يا شرط است آيا اين عمل بايد اعاده شود يا خير ؟\r\nدر آن بحث مرحوم شيخ فرمودند : مقتضى القاعدة البطلان و وجوب الاعادة و استدلال كردند به اينكه : مأتى به مطابق با مأمور به واقعى نيست پس امتثال حاصل نشده پس اين عمل مجزى نيست پس بايد اعاده شود مگر در موردى بدليل خاص اعاده واجب نباشد مثل باب نماز كه حديث لا تعاد دارد و در آنجا تفصيلا ذكر شد ولى جماعتى مصر بودند بر عدم وجوب اعاده و استدلال مىكردند به استصحاب عدم تكليف يعنى مىگفتند در حال نسيان كه اين شخص نسبت به اين جزء يا شرط مكلف نبود چون تكليف الناسى قبيح بل محال ، حال پس از رفع نسيان شك مىكنيم كه مكلف شد تا اعاده لازم باشد يا نشد تا نباشد ؟ همان عدم تكليف حال نسيان را استصحاب مىكنيم فلا يجب الاعادة .\r\nجواب ما اينست كه عدم تكليف در حال نسيان از احكام عقليه است به مناط قبح يا استحاله كه اشاره شد و در احكام عقليه استصحاب جارى نمىشود چون موضوع حكم عقلى كاملا مبين است آنگاه تا مادامىكه اين موضوع باقى باشد كه حال نسيان است حكم هم كه عدم تكليف باشد باقى است همين‌كه موضوع منتفى شد و حال التفات آمد ديگر وجهى براى عدم تكليف كه حكم باشد نيست فيتعين وجوب الاعادة كما ذكرناه .\r\n2 - بحثى بود در تقسيمات استصحاب بين صاحب فصول و مشهور و آن\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nاينكه : مشهور اصوليين گفته‌اند : استصحاب دو گونه است . الف : حال شرع مثل وجوب ، حرمت و . . . ب : حال عقل سپس براى حال العقل تنها يك مثال آورده‌اند و آن استصحاب عدم ازلى است كه قبل از شرع تكليفى نبود پس الآن هم نيست ، در دوران صغر سن و جنون تكليفى نبود پس الآن هم نيست مرحوم صاحب فصول به مشهور اعتراض كرده به اينكه : لا وجه للتخصيص يعنى اختصاص دادن شما استصحاب حال عقل را به اعدام ازليه بىوجه است بدليل اينكه حكم عقلى منحصر به عدم ازلى نيست بلكه احكام عقليه گاهى از امور عدميه است و گاهى وجوديه ، امر عدمى هم گاهى عدم ازلى است چنانچه ذكر شد و گاهى عدم غير ازلى كه در مبحث تقسيمات بيان شد امر وجودى هم گاه تكليفى است و گاهى وضعى ، تكليفى هم گاهى تحريمى است و گاهى ايجابى سپس سه مثال آورده :\r\n1 - حكم عقل امر وجودى تكليفى تحريمى باشد مثل اينكه : تا ديروز عقلا تصرف در ملك غير بودن اذن مالك قبيح بود حال امروز نسبت به اين تصرف اضطرارى پيش‌آمده و شك مىكنيم كه الآن هم حرمت و قبح تصرف همچنان باقى است يا خير ؟ استصحاب مىكنيم بقاء قبح عقلى را .\r\n2 - حكم عقل امر وجودى تكليفى ايجابى باشد مثل اينكه : تا امروز ردّ امانت به صاحب آن عقلا واجب و لازم بود ولى امروز خوفى پيش‌آمده كه شايد سر راه قاطع الطريقى ايستاده و امانت را از من بگيرد لذا شك مىكنم كه الآن هم ردّ امانت واجب است يا خير ؟ استصحاب بقاء وجوب جارى مىشود .\r\n3 - حكم عقل امر وجودى وضعى باشد مثلا تا امروز يقينا علم شرط تنجز تكليف بود و اين شرطيت هم به حكم عقل است از باب قبح عقاب بلابيان حال امروز در بقاء شرطيت شك مىكنم استصحاب بقاء شرطيت جارى مىشود ، حال صاحب فصول مىفرمايد با اين‌همه موارد و مصاديق حكم\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nعقل تخصيص به عدم ازلى بىوجه است .\r\nمرحوم شيخ مىفرمايند : امّا دو مثال اول شما تكليفش روشن شد كه استصحاب در احكام عقليه جارى نمىشود چون موضوع حكم عقل مبين است و عقل در حكم خود دچار شك و حيرت نمىشود .\r\nان قلت : پس چرا اصوليين استصحاب عدم ازلى را جارى كرده‌اند ؟\r\nقلت : آن در حقيقت استصحاب حال عقل نيست بلكه استصحاب حال شرع است به بيانى كه هم در تقسيمات استصحاب و هم در اين تنبيه ذكر شد منتها چون حكم شرع در مورد حكم عقل است اسمش را استصحاب حال عقل گذاشته‌اند و تعبير صحيح‌تر اينست كه بگوئيم استصحاب حال الشرع المطابق لحال العقل و امّا مثال سوّم شما : مسئله شرطيت علم براى تنجّز هيچ‌گاه مشكوك نمىشود بلكه در جميع حالات چه ديروز و چه امروز و چه فردا و فرداها تا دامنه قيامت علم شرط تنجّز است و عقاب بدون بيان قبيح است و هيچ‌گاه در بقاء شرطيت شك نمىكنيم كه استصحاب جارى شود يا خير .\r\nقوله : نعم :\r\nآرى تنها در يك صورت شك در بقاء شرطيت علم مطرح است آن هم به اين شكل كه : فرض كنيد در موردى قبلا مكلف علم تفصيلى به تكليف داشت مثلا يقين داشت به وجوب خصوص ظهر يا جمعه در روز جمعه پس از مدّتى بنا به دلائلى علم تفصيلى او به علم اجمالى تبديل شد آنگاه الآن شك مىكند در بقاء تكليف ، استصحاب بقاء تكليف جارى مىشود .\r\nمرحوم آشتيانى به اين مقدار از بيان اشكال كرده‌اند به اينكه : اگر مراد از اينكه علم شرط تكليف است خصوص علم تفصيلى باشد الآن آن علم نيست چون علم اجمالى آمده و وقتى شرط نبود مشروط هم كه تكليف باشد قطعا نابود مىشود و جاى شك نيست تا استصحاب جارى شود و اگر مراد اعم از علم تفصيلى و اجمالى باشد مىگوئيم : الآن هم علم كه شرط تنجز باشد\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nموجود است و قطعا تكليف هم باقى است و شك نداريم تا استصحاب كنيم پس اين فرمايش مرحوم شيخ خدشه دارد سپس مرحوم آشتيانى در مقام توجيه و تفسير برآمده و فرموده مراد استاد علّامه جناب شيخ اعظم ره اينست كه علم اجمالى داشتيم به وجوب ظهر يا جمعه مثلا سپس به متابعت از اين علم يكى از دو طرف علم اجمالى را انجام داديم و الآن ديگر علمى در كار نيست نه تفصيلا و نه اجمالا لذا شك مىكنيم كه آيا تكليف باقى است يا نه ؟ جاى استصحاب بقاء است هذا هو مراد الشيخ ره .\r\nسپس مرحوم شيخ فرموده : و لكن اين استصحاب هم اوّلا على فرض جريان از محلّ بحث ما خارج است چون مستصحب ما كه بقاء تكليف يعنى همان وجوب واقعى باشد از احكام شرعيه است نه عقليّه و بحث ما در احكام عقليه است .\r\nو ثانيا تازه در همين مورد هم استصحاب تكليف جارى نمىشود به بيانى كه ذيلا در جواب از استصحاب اشتغال خواهد آمد .\r\n3 - در مبحث شبهات بدويّه مشهور اصوليين برائتى شده و براى اثبات آن از زبان مرحوم شيخ ره به ادلّهء اربعه يعنى كتاب ، سنت ، اجماع و حكم عقل تمسك شد در آخر فرمودند : و قد يستدل للبراءة بوجوه غير ناهضة يعنى گروهى براى استصحاب برائت به يك سلسله ادلّهء غير قابل قبول تمسك كرده‌اند كه يكى از آنها همين استصحاب برائت بود به اين بيان : قبل از شريعت يا بعد از آن ولى قبل از اطلاع مكلف از شريعت نسبت به حرمت استعمال دخانيات مثلا [ شبهه تحريميه 
  ] و نسبت به وجوب غسل جمعه و وجوب دعا عند رؤية الهلال [ شبهات وجوبيه 
  ] قطع به برائت ذمه داشتيم حال پس از آمدن شريعت و بيان واجبات و محرمات نسبت به بقاء برائت اصليه و ازليه نسبت به موارد فوق و امثال آنكه هرچه گشتيم بيانى نيافتيم شك مىكنيم كه آيا الآن هم همان برائت ذمه اصليه باقى است يا مرتفع شده و اشتغال ذمه آمده ؟ گروهى\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nگفته‌اند استصحاب مىكنيم بقاء برائت ذمّه را .\r\nمرحوم شيخ ره مىفرمايند : اينجا جاى استصحاب نيست بدليل اينكه همان عقلى كه قبل از شريعت قاطعانه حكم به برائت مىنمود و مىگفت شما آزاد و مرخص هستيد همان عقل بعد از شريعت هم نسبت به موارد مشتبهه بعد الفحص و اليأس حكم به برائت و آزادى مىكند زيرا كه مناط حكم عقل در هر دو مرحله موجود است و آن عبارتست از قبح عقاب بلابيان و مادامىكه مناط يا همان علت تامّه موجود باشد حكم العقل يا همان معلول هم قطعا و جز ما موجود است و شكى نيست تا نياز به استصحاب باشد .\r\nتبصرة : جريان تكليف قبل از شريعت هم مورد و مجراى حكم عقل به قبح عقاب بلابيان بود و هم مجراى عدم ازلى و اصلى حال بعد از شريعت و بعد الفحص و اليأس باز هم مورد قبح عقلى هست و از اين حيث نوبت به استصحاب نمىرسد ولى نسبت به عدم ازلى جاى استصحاب هست زيرا كه تا اين مرحله عدم ازلى استمرار داشت ولى از حالا به بعد احتمال مىدهيم آن عدم همچنان باقى و مستمر باشد و احتمال هم مىدهيم كه انقلاب به وجود ، پيدا كرده باشد و لذا جاى استصحاب هست و اركان آن تام مىباشد [ تا به حال مكرّر گفته‌ايم كه استصحاب عدم ازلى از قبيل استصحاب حال عقل و حكم عقلى نيست بلكه از استصحابات حال شرع است .\r\nمنتها با اين ويژگى كه در مورد حكم عقلى وارد شده و مطابق با حكم عقل است 
  ] ولى با همهء اين حرفها نيازى به اين استصحاب نيست زيرا كه گاهى اثر از آن مشكوك [ شىء ثبت فيه الشك 
  ] است و گاهى مال مجرّد شك در چيزى است آنجا كه اثر مال مشكوك باشد البته نياز به استصحاب پيدا مىشود بدليل اينكه مشكوك بايد احراز شود تا اين اثر بر او بار شود و احراز آن يا بطريق وجدانى قطعى است و يا بطريق تعبدى كه از جمله آنها استصحاب است .\r\nفى المثل جواز تقليد و اقتدا و قبول شهادت و . . . بر عدالت بار\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nمىشود و بايد اين معنا احراز شود و مجرّد شك در عدالت براى اثبات اين آثار كافى نيست آنگاه اگر در موردى در بقاء عدالت شك كرديم استصحاب بقاء عدالت جارى نموده و اين آثار را مترتب مىكنيم ولى مواردى كه اثر مال مجرّد الشك باشد نيازى به استصحاب نيست بلكه به مجرّد آمدن شك عقل آن اثر را مترتب مىكند و ما نحن فيه من هذا القبيل يعنى پس از شريعت هم هركجا در بقاء برائت اصليه شك كنيم چه در شبهات تحريميه كه آيا استعمال دخانيات حلال است يا حرام ؟ و چه در وجوبيّه از قبيل وجوب غسل جمعه ، وجوب دعا عند رؤية الهلال و . . . به مجرّد شك عقل قاطع به برائت و آزادى است و نيازى به اجراء استصحاب و اثبات عدم وجوب يا حرمت و يا برائت اصليه و نتيجه گرفتن رخصت و آزادى نيست [ خذ فافهم و اغتنم و اجعله فى بالك ذخرا لاستقبالك 
  ] .\r\n4 - در مباحث علم اجمالى [ چه از قبيل دوران بين المتباينين مثل ظهر و جمعه و چه از قبيل دوران بين اقل و اكثر آن هم چه استقلالى مثل صد نماز قضا يا صد و بيست نماز و چه ارتباطى مثل نماز با سوره و بدون سوره و در هر حال چه شبهه وجوبيه از قبيل قصر و اتمام و چه تحريميه از قبيل انائين مشتبهين البته مشروط بر اينكه شبهه محصوره باشد 
  ] اين نكته مطرح بود كه علم اجمالى كه آمد عند المشهور همانند علم تفصيلى منجّز واقع مىباشد حال مادامىكه هيچيك از اطراف علم اجمالى اتيان نشده اين علم همچنان باقى است و خواهان امتثال است پس از اينكه يكى از دو طرف يا يكى از اطراف علم اجمالى را مرتكب شده و امتثال كرديم ديگر بالفعل علم اجمالى نيست تا خواهان امتثال طرف ديگر باشد .\r\nو لذا جماعتى گفتند از اينجا به بعد را با استصحاب اشتغال جبران مىكنيم به اين بيان كه قبل از اتيان محتملات علم اجمالى اشتغال ذمه به واقع قطعى بود حال پس از اتيان به بعض الاطراف در بقاء اين اشتغال شك\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nمىكنيم استصحاب بقاء اشتغال جارى مىكنيم اين هم يكى از استصحابات عقليه كه جزء استصحابهاى مشهوره هم هست و گروه كثيرى در اين‌گونه موارد جارى ساخته‌اند البته در موارد غير علم اجمالى هم مجرا دارد . . .\r\nمرحوم شيخ مىفرمايند : اين هم يكى از اشتباهات است زيرا كه همان عقلى كه قبل از اتيان به احد محتملين يا محتملات حاكم به احتياط و امتثال بود و مىگفت الاشتغال اليقينى يستدعى الفراغة اليقينيّة همان عقل پس از اتيان به احد اطراف هم قاطعانه حكم به احتياط مىكند و خواهان اتيان به باقيمانده از محتملات است زيرا كه مناط حكم عقلى قبل و بعد از اتيان همچنان موجود است و آن اينكه عقل مىگويد دفع عقاب محتمل واجب است .\r\nحال قبل از اين مرحله احتمال عقاب بود و عقل قاطع بود به وجوب دفع پس از اين مرحله نيز احتمال عقاب باقى است . [ چون شايد واجب يا حرام واقعى در همين طرف باقيمانده باشد 
  ] .\r\nو لذا باز هم عقل مىگويد دفع عقاب محتمل واجب است با اين محاسبه شكى باقى نمىماند تا نوبت به استصحاب برسد .\r\nدو تبصرة :\r\nتبصرهء 1 - قبل از اتيان به اطراف علم اجمالى ، علم بود و لذا امتثال مىطلبيد ولى پس از اتيان به بعض اطراف ديگر فعلا علمى نيست تا عقل ما را وادار به امتثال كند و لذا ناچاريم از استصحاب اشتغال مدد بگيريم ، مرحوم شيخ مىفرمايد : لازم نيست الآن هم علم اجمالى فعلى باشد تا برائت ذمهء يقينى لازم باشد بلكه كافى است كه يك لحظه علم اجمالى موجود شود همين‌كه موجود شد احتمال عقاب آمد و عقل گفت دفع عقاب محتمل لازم است و مادامىكه مطمئن نشويم همچنان اين حكم عقلى باقى است و اطمينان با امتثال همهء اطراف حاصل مىشود .\r\nتبصرة 2 - اشتغال ذمه به دو معنا به كار مىرود : گاهى منظور از بقاء\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nاشتغال ذمه همان تحصيل فراغت يقينيه است كه به حكم عقل است و قبل و بعد ندارد و نوبت به استصحاب نمىرسد .\r\nولى گاهى منظور از بقاء اشتغال ذمه عبارتست از عدم اتيان به واجب واقعى به اينكه قبل از آوردن به بعض الاطراف ، واجب واقعى انجام نشده بود حال پس از اتيان به بعض الاطراف شك مىكنيم كه آيا انجام شد يا نه ؟ استصحاب عدم اتيان به واجب واقعى جارى مىشود و اركان آن از اين حيث تام است و لكن اين استصحاب دو اثر دارد يك اثرش اينست كه پس بايد محتمل ديگر را انجام دهيم كه اين يك اثر عقلى است و استصحاب از اين حيث اصل مثبت مىشود و حجت نيست و اثر ديگرش اينست كه پس واجب واقعى همچنان باقى است و البته اين يك اثر شرعى است ولى به تنهائى فايده‌اى ندارد مگر اينكه باز حكم عقل به اشتغال و احتياط را ضميمه نموده و حكم كنيم به اتيان طرف ديگر كه اگر مسئله انضمام حكم عقل مطرح شد مىگوئيم :\r\nعقل از اول هم حاكم به احتياط و اتيان جميع الاطراف بود و تا آخر هم هست و نيازى به استصحاب نيست پس به عقيدهء ما استصحاب در احكام عقليه به‌هيچ‌وجه جارى نيست .\r\n\r\n« تنبيه چهارم » [ استصحاب در يك تقسيم بر دو قسم مىشود : 
  ]\r\nتنبيه چهارم از تنبيهات باب استصحاب پيرامون اينست كه استصحاب در يك تقسيم بر دو قسم مىشود :\r\n1 - استصحاب احكام تنجيزيه و فعليه .\r\n2 - استصحاب احكام تعليقيه و تقديريه .\r\nاز اين دو قسم صورت اول مورد اتفاق همگان است يعنى كليه طرفداران استصحاب اينجا را قبول دارند و اصولا قدر متيقن همين فرض است و امّا قسم\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nثانى مورد بحث است عند المشهور اين نيز جارى است ولى عند جماعة جارى نيست بيان ذلك :\r\nپاره‌اى از موضوعات از نظر اسلام داراى دو دسته احكام مىباشند :\r\n1 - احكام تنجيزى و فعلى .\r\n2 - احكام تعليقى و تقديرى ، فى المثل انگور هم داراى حكم تنجيزى است كه عبارت باشد از طهارت و حلّيت و . . . عنب بما هو عنب بالفعل طاهر و حلال است و هم حكم تعليقى دارد كه عبارت باشد از اينكه : العنب اذا غلا يحرم مائه يعنى اگر انگور به جوش آيد در اثر غليان آب آن حرام مىگردد كه اين حكم معلّق بر غليان است نه اينكه منجز و فعلى باشد حال پس از مدتى عنب تبديل به زبيب يعنى كشمش گرديده است اگر فرضا شك كنيم كه آيا الآن هم آن حليت و طهارت باقى است يا از بين رفته ؟ آيا الآن هم حرمت برفرض غليان يعنى حكم تعليقى باقى است يا از بين رفته ؟ نسبت به احكام تنجيزيه بالاجماع استصحاب جارى مىشود و در نتيجه حكم مىشود به بقاء حليت و طهارت ولى نسبت به احكام تعليقيه محل بحث است كه آيا مىتوان استصحاب كرد يا نه ؟ يعنى آيا مىتوانيم بگوئيم :\r\nهمان‌طورىكه در سابق كه عنب بود اذا غلى يحرم مائه الآن هم كه زبيب شده باز هم اذا غلى يحرم مائه ؟ يا خير ؟\r\nعقيدهء مشهور اصوليين : استصحاب همان‌طورىكه در احكام تنجيزيه جارى مىشود هكذا در احكام تعليقيه نيز جارى مىشود بدليل اينكه ما در استصحاب بيش از اين لازم نداريم كه : مستصحب ما سابقا بطور قطع موجود بوده باشد و شك در بقاء و ارتفاع آن در لاحق داشته باشيم [ اين دو مطلب هم از تعريف و هم از ادله استصحاب مستفاد است 
  ] و امّا بيش از اين مقدار كه حتما بايد وجود هم وجود تنجيزى باشد نه تعليقى هيچ دليلى از عقل و نقل ندارد كه معتبر باشد پس فرقى در جريان استصحاب ميان اين دو دسته نيست اگر جارى است در هر\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nدو جارى است و الّا فلا .\r\nو مرحوم سيد بحر العلوم در رساله‌اى بنام عصير عنبى تفصيلا در اين رابطه بحث كرده و استصحابات تعليقى را جارى دانسته است و هو الحق عند شيخنا العلامة الانصارى ره .\r\nعقيدهء استاد مرحوم شيخ يعنى مرحوم سيد محمد مجاهد صاحب مناهل به پيروى از پدر بزرگوارش مرحوم آقا سيد على آقا صاحب رياض المسائل و جمعى ديگر : اينان تفصيل داده‌اند ميان حكم تنجيزى با تعليقيه يعنى استصحاب را در احكام تنجيزيه جارى دانسته‌اند ولى در احكام تعليقيه انكار كرده‌اند .\r\nو مجموعا طبق آنچه در رسائل آمده از كلمات منكرين سه ايراد به اين استصحاب گرفته شده كه مرحوم شيخ هر سه را طرح كرده و ردّ مىفرمايند :\r\nايراد اوّل : همان‌طورىكه از تعريف استصحاب پيدا است و از شرائط مسلّم حجيت استصحاب است اينكه استصحاب ابقاء ما كان است پس بايد چيزى در زمان سابق بطور حتم و جزم موجود شده باشد و عنوان ما كان برآن صادق آيد تا بتوانيم در زمان لاحق هم آن را باقى بداريم و در احكام تعليقيّه در زمان سابق چيزى موجود نشده تا بقاء آن را استصحاب كنيم چون در زمان سابق حرمت منوط به غليان بود كه آن هم حاصل نبود پس حرمتى هم نبود تا الآن شك كنيم و استصحاب جارى شود آرى حد اكثر مجرّد قابليت ثبوت بود آن هم على تقدير لا على جميع التقادير يعنى عنب قابليت داشت كه در اثر جوشيدن حرام شود ولى بالفعل غليانى حاصل نشد و حرمتى هم نيامده پس چيزى نبوده تا ما استصحاب كنيم و آن ما ثبت را باقى بداريم كه خلاصه ادله استصحاب هم همين است كه ما ثبت يدوم .\r\nدر نتيجه ناچاريم از استصحاب حكم تعليقى صرفنظر كنيم يعنى وقتى هم كه زبيب شد و غليان پيدا كرد همان حكم تنجيزى حليت و طهارت قبل الغليان را استمرار دهيم و وجهى براى حكم تعليقى نيست اين بيانيه‌اى است كه\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nسيد مجاهد و سيد صاحب رياض دارند .\r\nمرحوم شيخ در مقام جواب دو جواب مىدهند :\r\nجواب اوّل : در اين جوابيه فرمايشاتى دارند كه با استفاده از شرح مرحوم آشتيانى اين جواب را كامل نموده و به اين بيان عرضه مىكنيم :\r\nاگر منظور شما اينست كه حكم تعليقى اصلا وجود ندارد و در زمان سابق از ريشه معدوم بوده ما قبول نداريم زيرا كه وجوب كلى شىء بحسبه پاره‌اى از وجودات وجود مطلق و بدون قيد و شرط هستند و پاره‌اى ديگر وجود مقيد و على تقدير هستند و مطلق الوجود مقسم اين دو قسم است و شما نمىتوانيد بگوئيد وجود مقيد و على تقدير وجود نيست بلكه عدم است شاهد مطلب هم آنست كه وجود مقيد با عدم مطلق تناقض دارند پس وجود تقديرى هم نوعى از وجود است منتها خصوصيت آن همانا تعليقى بودن او است پس حرمت قبلا موجود بوده منتها على فرض الغليان بعدا هم كه شك مىكنيم شك در بقاء است و استصحاب جارى مىشود .\r\nو اگر منظورتان اينست كه حكم تعليقى هم يك نحوه وجودى دارد نه اينكه معدوم مطلق باشد بلكه براى او هم خطى و بهره‌اى از وجود هست ولى مع‌ذلك اين نوع از وجود كافى نيست بلكه حتما بايد وجود تنجيزى باشد ما مىگوئيم چه استصحاب از باب حكم عقل حجت باشد و چه از باب اخبار هيچ دليلى نداريم كه حتما بايد وجود سابق يك وجود تنجيزى باشد و تعليقى كفايت نمىكند بلكه اطلاقات اخبار هر دو فرض را شاملند پس حكم تعليقى حرمت على تقدير الغليان هم جارى مىشود .\r\nجواب دوّم : در قضاياى شرطيه سه چيز وجود دارد :\r\n1 - ملزوم\r\n2 - لازم\r\n3 - ملازمه\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nحال ممكن است ملزوم در اين قضايا فعليت نداشته باشد و يا اساسا هرگز موجود نشود و لازم هم كذلك .\r\nولى ملازمه در اين قضايا هميشه و همه جا فعليت دارد و صادق است فى المثل وقتى مىگوئيم : كلما كانت الشمس طالعة فالنهار موجود ممكن است اين قضيه را نيمهء شب بر زبان بياوريم كه فعلا نه طلوع شمسى هست كه ملزوم باشد و نه وجود نهارى كه لازم باشد ولى ملازمهء بينهما و اينكه طلوع شمس سبب وجود نهار است هم‌اكنون هم صادق است كه به صورت قضيه اگريه مطرح است .\r\nو خلاصهء كلام اينكه صدق الشرطية لا يتوقف على صدق الشرط در ما نحن فيه هم ملزوم غليان است و لازم حرمت و بين اين دو ملازمه وجود دارد كه اگر غليان آمد حرمت هم مىآيد حال ما كارى به حرمت نداريم و آن را استصحاب نمىكنيم تا شما بگوئيد :\r\nحرمت ، تعليقى است و قابل استصحاب نيست بلكه ما خود ملازمه و سببيت را استصحاب مىكنيم يعنى مىگوئيم در زمان سابق كه عنب بود بطور قطع و بالفعل ملازمه وجود داشت ميان غليان و حرمت حال در زمان لاحق كه زبيب شده شك مىكنيم كه آيا ملازمه باقى است يا مرتفع شده ؟ بقاء آن را استصحاب مىكنيم و يترتب عليه الاثر الشرعى كه حرمت على فرض غليان باشد منتها اگر بخواهيم همين حكم تعليقى را بار كنيم نيازى به احراز ملزوم نيست ولى اگر بخواهيم حكم فعلى بار كنيم بايد ملزوم هم بالفعل محرز باشد و گرنه با نبود علت يا شك در آن نتوان گفت معلول موجود است .\r\nسؤال : مگر در ملزوم شكى داريم كه بايد احراز كنيم ؟\r\nجواب : آرى گهگاهى ممكن است شك كنيم فى المثل غليانى در اثر حرارت شمس حاصل شده ولى ما شك داريم كه آيا مطلق الغليان سبب حرمت مىشود يا خصوص غليان بالنار سببيت دارد ؟ و لذا بايد احراز شود و البته جاى\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nاين‌گونه مباحث در فقه است پس اولا و ثانيا اعتراض اول را جواب داديم .\r\nايراد دوّم : در استصحاب شرط است كه موضوع در قضيه متيقنه و مشكوكه واحد باشد تا استصحاب جارى شود و الّا فلا و در اين موارد موضوع عوض شده زيرا كه موضوع قبلا عنب بود و الآن زبيب است پس نتوان حكم موضوعى را به موضوع ديگر سرايت داد چرا كه اين قياس است نه استصحاب .\r\nجواب : مرحوم شيخ دو جواب مىدهند : 1 - نقضى 2 - حلّى\r\nامّا نقضى : خود شما استصحاب احكام تنجيزيه را قبول داريد و مىگوئيد اگر پس از زبيب شدن در بقاء حليت و طهارت شك كنيم استصحاب جارى مىشود و درحالىكه موضوع عوض شد حال به هر دليلى كه اين احكام را استصحاب مىكنيد احكام تعليقيه هم به همان دليل استصحاب مىشود .\r\nو امّا حلّى : موضوع در استصحاب بايد به ديد عرف باقى باشد و اينجا عرفا موضوع باقى است عرف مىگويد اين زبيب همان عنب است كه عرضى از عوارض او فرق كرده كه قبلا تر و تازه بود و حالا خشك شده نظير گندم كه قبل از آرد شدن و پس از آن عرفا ماهيت عوض نشده و احكام باقى است پس از اين حيث مانعى نيست .\r\nايراد سوّم : زبيب قبل از غليان محكوم به حليت و طهارت بود كه حكم تنجيزى است و پس از غليان احتمالا شايد محكوم به حرمت شده باشد حال جاى دو استصحاب است :\r\n1 - استصحاب حكم تنجيزى حليت و طهارت\r\n2 - استصحاب حكم تعليقى حرمت على فرض الغليان و اين دو استصحاب متعارضند و استصحاب اولى داراى دو مرجح است بر دوّمى مقدم مىشود و نوبت به آن نمىرسد مرجح اوّل شهرت است كه مشهور مىگويند زبيب با غليان تنجس پيدا نمىكند پس جانب حليت قوى\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nمىشود چون حرمت از تنجس سرچشمه مىگيرد .\r\nو مرجح دوّم عمومات طهارت و حليت است كه كل شىء طاهر و كل شىء حلال و . . . باشد .\r\nجواب ما : اين دو استصحاب سببى و مسببى و حاكم و محكوم هستند و واضح است كه تا مادامىكه اصل سببى و حاكم باشد نوبت به مسببى نمىرسد .\r\nبيان ذلك : شك ما در بقاء حليت و طهارت زبيب پس از غليان مسبب است از شك در اينكه آيا آن حرمت على فرض الغليان كه در عنب بود در زبيب هم هست يا نه ؟ و وقتى در اين اصل و استصحاب جارى كرديم حساب شك در حليت و طهارت تصفيه مىشود و نوبت به استصحاب به آن نمىرسد بلكه حرمت مقدم مىشود .\r\nقوله : فالتحقيق : اين قسمت پايانى اشاره‌اى به همان دو جواب مرحوم شيخ از ايراد اوّل است كه ما قبلا ذكر كرديم و ترتيب بحث را رعايت نموديم .\r\nپس استصحاب در احكام تعليقيه نيز جارى و سارى است .\r\n\r\n« تنبيه پنجم » [ استصحاب احكام شرايع سابقه است 
  ]\r\nتنبيه پنجم از تنبيهات باب استصحاب راجع به استصحاب احكام شرايع سابقه است بيان ذلك : در باب استصحاب گاهى مستصحب ما حكمى از احكام شريعت اسلام است فى المثل مدتى در اسلام فلان عمل واجب بود ولى الآن شك داريم كه آيا وجوب باقى است يا مرتفع شده ؟ استصحاب كنيم بقاء وجوب را و گاهى حكمى از احكام شرايع سابقه است\r\nفى المثل حكمى از حليت يا حرمت در شريعت حضرت موسى ( ع ) و يا حضرت عيسى ( ع ) ثابت شده بود و در شريعت اسلام هرچه فحص كرديم\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nنفيا يا اثباتا چيزى نيافتيم شك مىكنيم كه آيا آن حكم زمان موسى و عيسى الآن هم باقى است يا مرتفع شده ؟ استصحاب بقاء را جارى كنيم حال به اتفاق كليهء قائلين به حجيت استصحاب آنجا كه مستصحب حكمى از احكام شريعت اسلام باشد استصحاب جارى مىشود و اصولا قدر متيقن از جريان استصحاب همين مورد است انما الكلام در مواردى است كه مستصحب حكمى از احكام شريعت سابقه باشد سؤال اينست كه آيا در اين‌گونه موارد استصحاب جارى مىشود يا خير ؟\r\nدر جواب بايد گفت : در اين رابطه دو نظريه در رسائل مرحوم شيخ مطرح شده :\r\nنظريهء اوّل : عقيدهء مرحوم شيخ و جماعتى آنست كه در جريان استصحاب فرقى ميان احكام شريعت اسلام با احكام شرايع سابقه نيست يعنى هر دو جارى مىشوند بدليل اينكه : مقتضى براى جريان موجود و مانع از جريان مفقود است پس علت تامّه گرديده و تأثير خود را مىگذارد امّا وجود المقتضى : دليل الاستصحاب تعميم داشته و هر دو قسم از مستصحب [ حكم اسلام يا حكم شرايع قبلى 
  ] را شامل مىشود .\r\nبيان ذلك : استصحاب اگر از باب حكم عقل حجت باشد به مناط ظن به بقاء ما كان كه واضح است زيرا در اين حكم عقلى به بقاء ما كان فرقى ميان احكام شرع اسلام با شرايع پيشين نيست و عقل تفاوتى نمىبيند و اگر از باب اخبار حجت باشد كه باز روايات هم عموميت دارند چون فرموده : اليقين لا يدخله الشك يا اليقين لا ينقض بالشك يا لا تنقض اليقين بالشك و . . . و سابقا گفتيم در تمامى اين موارد جنس مراد است يعنى جنس اليقين با جنس الشك نقض نمىشود مساوى است كه يقين به حكمى از احكام تعلق گرفته باشد يا به موضوعى از موضوعات و در فرض اول هم مساوى است كه حكمى از احكام اسلام باشد يا شريعت سابقه فالمقتضى موجود .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nو امّا عدم المانع : به عقيدهء ما هيچ مانعى كه جلوى تأثير مقتضى را بگيرد وجود ندارد مگر چند امر كه جماعتى آنها را بعنوان موانع جريان استصحاب در احكام شريعت سابقه آورده‌اند كه ما تحت عنوان ادلّه نظريهء دوّم سه امر از اين امور را كه از اهميت بيشترى برخوردارند نقل و نقد مىكنيم و نتيجه خواهيم گرفت كه مانع هم مفقود است فيؤثر المقتضى اثره .\r\nنظر دوّم : مرحوم صاحب فصول و ميرزاى قمى و جماعتى مدّعى شده‌اند كه استصحاب نسبت به احكام شريعت سابقه جارى نمىشود و براى اثبات مدعاى خويش به دلائلى تمسك كرده‌اند :\r\nقوله : منها :\r\nمانع اول و يا دليل اول عبارتست از مطلبى كه صاحب فصول گفته و آن اينكه : حكم يا احكامى كه در حق جماعتى [ مثلا يهوديها يا مسيحىها 
  ] ثابت شد ما نمىتوانيم به بركت استصحاب همان احكام را براى جمعيت ديگر [ مثلا مسلمانها 
  ] ثابت كنيم و اينجا جاى استصحاب نيست .\r\nآرى آن دسته از احكام كه در سابق بوده و الآن هم علىحده داراى دليل و مدرك باشد در حق ما هم ثابت است ولى آنها كه فعلا مشكوك البقاء هستند قابل استصحاب نيستند بدليل اينكه در باب استصحاب شرط است كه موضوع در قضيهء متيقنه و مشكوكه واحد باشد درحالىكه در ما نحن فيه موضوع عوض شده موضوع قبلا آن جمعيت بود و الآن اين جمعيت است و تسريهء حكم جماعتى به جماعت ديگر اشبه به قياس است تا استصحاب پس به عقيدهء صاحب فصول مانع از جريان تغاير موضوع است سپس دو شاهد و مؤيد هم ذكر كرده :\r\n1 - علماء اسلام مىگويند : احكامى كه براى حاضرين مشافهين [ كسانى كه در مجلس خطاب حضور داشته و مستقيما از زبان مبارك رسول خدا ( ص ) حكم را مىگرفتند 
  ] ثابت بوده براى غائبين هم ثابت است .\r\nامّا به بركت اجماع [ اجماعى است كه اهل زمان واحد داراى ملّت\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nو شريعت و حكم واحد هستند 
  ] و نيز به بركت ضرورت دين و به بركت اخبارى كه دلالت مىكنند بر اشتراك غائبين با حاضرين در احكام دين نه اينكه اين احكام به بركت استصحاب ثابت شود علت عدم اجراء استصحاب همانا تغاير موضوع است .\r\n2 - علماء اسلام مىگويند : احكامى كه براى موجودين در عصر نزول وحى ثابت بوده براى آيندگان يعنى معدومين در آن عصر و موجودين در اعصار بعدى نيز ثابت است باز به بركت اجماع ، ضرورت دين ، اخبار دالّه بر اشتراك نه به بركت استصحاب چون موضوع متغاير شده قبلا موضوع جمعيت موجودين بود و الآن جمعيت جديدى هست پس جاى استصحاب نيست .\r\nقوله : و فيه اوّلا :\r\nمرحوم شيخ هم از اصل مطلب صاحب فصول و هم از دو شاهد مثال ايشان جواب مىدهند امّا از اصل مطلب روىهم‌رفته سه جواب مىدهند :\r\nجواب اوّل يك جواب نقضى است و آن اينكه : ما فرض مىكنيم شخصى را كه مدرك الشريعتين باشد مثل جناب سلمان محمّدى ره كه مدت مديدى آئين مسيحيت را ادراك نموده و از آن پيروى نموده و سپس مدت مديدى هم از شريعت اسلام پيروى كرده است نسبت به چنين شخصى اگر پس از مسلمان شدن شك كند كه آيا فلان حلال يا حرام كه در شرع عيسى بود الآن هم ثابت است يا خير ؟ بلااشكال استصحاب جارى مىشود و آن مانعى كه شما تراشيديد كه تغاير موضوع باشد در اينجا قطعا نيست چون شخص واحد است پس در حق وى استصحاب جارى مىشود حال از شما مىپرسيم اين مورد را چه مىگوئيد ؟\r\n[ سپس مىافزائيم به اينكه : از خارج مىدانيم كه به حكم اجماع بلكه ضرورت دين اهل زمان واحد داراى شريعت واحده هستند پس همين حكم براى ساير مسلمانها هم كه مدرك الشريعتين نبودند ثابت مىباشد 
  ] .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nاگر صاحب فصول بگويد : ما فرض مىكنيم كه هميشه پيدايش شريعت لاحقه در هنگامهء انقراض پيروان شريعت سابقه بوده و در نتيجه در هيچ زمانى شخصى كه مدرك شريعتين باشند يافت نمىشود تا شما اين مورد را به رخ ما بكشيد و نقض كنيد .\r\nما مىگوئيم : جناب صاحب فصول : چنين فرض فقط در عالم خيال موجود است ولى در عالم واقع و خارج هرگز در تاريخ مورد پيش نيامده كه اهل شريعت سابقه به كلى معدوم شوند و اهل شريعت لاحقه ناگهانى موجود شوند پس مدرك شريعتين كاملا تصوير دارد .\r\nجواب دوّم هم يك جواب نقضى است و آن اينكه : از جمله استصحابهاى مجمع عليها كه خود صاحب فصول هم قبول دارد استصحاب عدم النسخ است يعنى هرگاه شك كنيم در اينكه آيا فلان حكم نسخ شد يا خير ؟ از اين اصل مدد مىگيريم و در اين استصحاب لا فرق ميان موجودين و مكلفين در زمان صدور حكم و ميان معدومين در آن عصر و آيندگان يعنى هركدام كه شك در نسخ كنند از اصل مذكور استفاده مىكنند درحالىكه اگر تبدّل افراد و اختلاف اشخاص مانع بود از جريان استصحاب پس نبايد معدومين از چنين اصلى استفاده كنند حال اينجا را چه مىگوئيد ؟\r\nجواب سوّم يك جواب حلّى است و آن اينكه : حكم در تقسيمى دو قسم مىشود :\r\n1 - حكم شخصى و آن عبارتست از حكمى كه تعلّق مىگيرد به مكلف خاصى و تمام الموضوع براى اين حكم همين مكلف خاص است و واضح است كه حكم تابع موضوعش مىباشد تا موضوع باشد حكم هم هست و الّا فلا .\r\n2 - حكم كلى و آن عبارتست از حكمى كه تعلق مىگيرد به عنوان كلى البالغ العاقل و ربطى به خصوص اين فرد و آن فرد يا اين جمعيت و آن جمعيت ندارد مثل همهء طبايع و كليات كه با تبادل و تبدل افراد آن كلى متبادل\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nنمىشود بلكه بجاى خويش باقى است و اصولا قانون طبيعت و كلى اينست كه توجد بوجود فردٍ ما و تنعدم بانعدام جميع افرادها ، حال اگر مستصحب ما حكم شخصى بود اعتراض شما وارد بود كه موضوع متغاير شده و حكمى كه براى اين شخص خاص ثابت بود براى شخص ديگر ثابت نمىشود ولى مستصحب حكم كلى است و در حكم كلى خصوصيات اشخاص و جمعيتها مدخليتى ندارد نه اشخاص امم ماضيه در ثبوت احكام نقش دارند و نه اشخاص امت مرحوم در ثبوت احكام آنها دخيل هستند زيرا كه اين مدخليت تالى فاسد دارد .\r\nبيان ذلك : اگر اشخاص امم ماضيه نقش داشت لازمه‌اش اين بود كه پيدايش شريعت لاحقه در هنگامهء انقراض امت ماضيه باشد درحالىكه هرگز چنين چيزى پيش نيامده بلكه الّا و لابد هميشه در وقت ظهور آئين جديد برخى از پيروان آئين قديم موجود بوده‌اند البته چه كم و چه زياد .\r\nو اگر اشخاص امت مرحومه دخيل بود لازمه‌اش آن بود كه اين‌ها اگر در زمان سابق هم بودند داراى دو شريعت بودند درحالىكه اجتماع شريعتين در زمان واحد از محالات است .\r\nپس خصوصيات نقشى ندارد و نفس حكم كلى قابل استصحاب است .\r\nآرى حد اكثر چيزى كه قابل ذكر است اينست كه ما احتمال مىدهيم پاره‌اى از اوصاف جمعيتهاى سابقه از قبيل امت موسى بودن يا امت عيسى بودن و . . . دخيل باشد در موضوع الحكم و آن حكمى كه در شريعت سابقه ثابت بود براى اين وصف ثابت باشد پس الآن قابل استصحاب نيست ولى اين هم جوابش اينست كه اين مقدار تغييرات كه عرضى از عوارض يا حالى از حالات عوض مىشود مضرّ به استصحاب نيست و گرنه بايد به كلى باب الاستصحاب را مسدود كنيم و لا يلتزم به احد .\r\nو امّا جواب از شاهد اوّل : از صاحب فصول تعجب است كه در\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nچنين موردى سخن از استصحاب به ميان آورده درحالىكه اصلا اينجا جاى استصحاب نيست زيرا در استصحاب بايد قضيه متيقنه و مشكوكه ماهيتا وحدت داشته باشند ولى زمانا اختلاف داشته باشند به اينكه زمان متيقن سابق و زمان مشكوك لاحق باشد و واضح است كه غائبين با حاضرين اختلاف زمانى ندارند بلكه در يك زمان هستند و سابق و لاحقى در كار نيست فلا معنى للاستصحاب .\r\nو امّا جواب از شاهد دوّم : اوّلا ما شك نداريم در ثبوت حكم موجودين براى معدومين تا استصحاب كنيم زيرا كه به حكم اجماع ، ضرورت دين و اخبارى از قبيل حلال محمد حلال الى يوم القيامة و حرامه حرام الى يوم القيامة تكليف را روشن ساخته و شكى نيست تا استصحابى باشد .\r\nثانيا نظير جواب سوم از اصل مطلب را در اينجا هم مىدهيم : ما حكم شخصى را استصحاب نمىكنيم تا شما بگوئيد موضوع عوض شده بلكه ما حكم كلى را استصحاب مىكنيم كه با عوض شدن افراد عوض نمىشود .\r\nو ثالثا شبيه جواب اول از اصل مطلب را مىآوريم كه مسئله مدرك الشريعتين بود در اينجا هم مىگوئيم : طبيعى است كه هميشه گروهى از معمرين از موجودين در طبقه قبلى در طبقه بعدى هم هستند و اين‌گونه نيست كه حتما موجودين به كلى منقرض شوند و معدومين ناگهانى موجود شوند يا بالغ گردند آنگاه نسبت به بقية الماضين اگر شك در بقاء پيدا كنند استصحاب جارى مىشود چون تغاير موضوعى پيش نيامده و بعد با ضميمه مقدمهء خارجيه كه اجماع و اخبار مىگويد اهل زمان واحد داراى شريعت واحده مىباشند حكم معدومين كه الآن موجود شده‌اند نيز روشن مىشود فارتفع المانع الاوّل بتمامه .\r\nقوله : منها :\r\nدليل دوم يا مانع دوم مطلبى است كه بين خاص و عام مشهور و بر سر زبانها است و آن اينكه : دين مبين اسلام ناسخ اديان و شرايع قبلى است\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nمتفرع بر اين ما حق نداريم احكام شريعت سابقه را استصحاب كنيم و باقى بداريم چون اسلام آن حكم را نسخ كرده و از ميان برداشت .\r\nمرحوم شيخ در جواب مىفرمايند : منظورتان از اين جمله كه اسلام ناسخ اديان قبل مىباشد چيست ؟ آيا منظور اينست كه اسلام تمامى احكام شريعت سابقه را نسخ كرده يعنى هرآنچه در شريعت قبل حلال بود اسلام حرام كرده و هرچه حرام بود حلال كرده ؟ اگر مراد اين باشد فهو ممنوع .\r\nو به قول مرحوم آشتيانى : فاسدة بالاجماع بل يمكن دعوى الضرورة على فسادها و يشهد له الآيات و الاخبار ايضا فمن الآيات قوله تعالى و احل لكم بعض ما حرم عليكم و قوله تعالى كتب عليكم الصيام كما كتب على الذين من قبلكم و غيرهما [ مثل و اوصانى بالصلاة و الزكاة ما دمت حيا 
  ] و من الاخبار ما ورد عنهم المروية فى الاحتجاج ما تدل على ان جملة من المحرمات كشرب الخمر و اللواط و نكاح المحارم و غيرها كانت محرمة فى جميع الشرائع بالعقل مستقل بثبوت بعض الاحكام فى جميع الشرائع كالمستقلات العقلية .\r\nو بالجملة لا اشكال فى فساد هذه الدعوى .\r\nو يا اينكه منظور آنست كه اسلام برخى از احكام شريعت سابقه را نسخ كرده ؟\r\nاگر مراد اين باشد ما هم قبول داريم ولى لطمه‌اى به استصحاب نمىزند و مانع نيست زيرا كه قبل از مراجعه به منابع ما علم اجمالى داريم كه پاره‌اى از احكام شرايع قبلى نسخ شده و بعد المراجعه مثلا صد مورد از موارد منسوخه را به تفصيل و دانه‌دانه بدست آوريم آنگاه آن علم اجمالى منحل مىشود به يك علم تفصيلى نسبت به اقل و متيقن يعنى صد مورد و يك شك بدوى نسبت به ما زاد و در آن موارد ما باقى مىمانيم و بر همان حكم شريعت سابقه حالا يا به بركت ادلّه اجتهاديه و يا حد اقل به بركت استصحاب فلا مانع من الاستصحاب در موارد مشكوكه .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nان قلت : قبل از مراجعه به منابع ما يك علم اجمالى كبير داشتيم به اينكه كثيرى از احكام شريعت سابقه در اسلام نسخ شده است و بعد از مراجعه موارد اندكى از آن بسيار را به علم تفصيلى بدست آورديم ولى حد اكثر اينست كه آن علم اجمالى كبير منحل شد به يك علم اجمالى صغير نسبت به باقيمانده پس باز هم علم اجمالى به نسخ باقى است و مانع مىشود از جريان استصحاب [ نظير اينكه از هزار ظرف اجمالا مىدانيم كه بخش زيادى حرامند حال بينه آمده و مثلا 50 مورد را گفت حرام است ولى وجدانا علم اجمالى باقى است و از بين نرفته 
  ] پس بايد احتياط پيشه كرد نه استصحاب .\r\nقلت : اوّلا پس از تحقيق و تفحص و يافتن صد مورد وجدانا علم اجمالى از ميان رفته است و نسبت به ما زاد مجرد شك است پس مانعى از جريان استصحاب نيست و ثانيا برفرض كه باز هم علم اجمالى باقى باشد مىگوئيم : اين علم اجمالى مانع از جريان اصل نيست زيرا كه در مباحث علم اجمالى به اثبات رسيد كه اگر شبهه غير محصوره باشد علم اجمالى اثر ندارد و اگر محصوره هم باشد باز در مواردى علم اجمالى مانع نيست .\r\nمثلا يك طرف اگر از محل ابتلاء خارج باشد نسبت به طرف ديگر اصل بلا معارض جارى مىشود يا اگر در يك طرف نيازى به علم اجمالى نباشد چون معلوم بالتفصيل شده باز در طرف ديگر اصل بلا معارض است و . . . و ما نحن فيه من هذا القبيل زيرا كه فرض اينست كه اسلام آمده و صدها واجب و حرام را بيان نموده است و در اين قسمت بايد عمل كنيم و احتمال مىدهيم كه كليه احكام منسوخه در ميان همين‌ها باشد كه اگر باشد دليل وضع را روشن مىكند و نيازى به اصل نيست\r\nآنگاه نسبت به مواردى كه مجرّد شك است چون بعض الاطراف است اصالة عدم النسخ معارضى ندارد و جارى مىشود و مشكلى باز هم از جريان استصحاب نيست .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nقوله : و لاجل :\r\nدر اين قسم مرحوم شيخ شاهدى بر مطلب خود مىآورند و آن اينكه :\r\nبخاطر همين جريان استصحاب در شرايع سابقه بوده كه ما وقتى تاريخ صدر اسلام و سنوات اوليه طلوع شمس اسلام را مطالعه مىكنيم مىبينيم كه سيرهء عملى مسلمانان در آغاز بعثت بر اين مستقر شده بود كه بر همان احكام شريعت سابقه باقى و مستمر بودند تا آنگاه كه در اسلام حكمى مخالف با حكم سابق به آنها ابلاغ شود و آنها از اين حكم اطلاع حاصل كنند پس مسلمين صدر اول بناء عملى بر استصحاب و ابقاء ما كان داشتند و اين سيره در مسمع و منظر شارع بوده و ردعى نكرده پس اجراء استصحاب نسبت به احكام شرايع سابقه بلا مانع است .\r\nقوله : الّا ان يقال :\r\nمگر كسى اين استشهاد را ردّ كرده و مدعى شود كه بناء عملى مسلمين در آغاز بعثت مربوط به قبل از اكمال دين است [ چون دين و دستورات آن بتدريج به مسلمانها ابلاغ مىشد و لذا نسبت به هر حكمى كه بدانها ابلاغ شده بود برطبق دستور اسلام بدان متعبد مىشدند و نسبت به هر حكمى كه به آنها ابلاغ نشده بود طبق دستور آئين قبلى باقى مىماند 
  ] .\r\nو امّا نسبت به ماها كه پس از اكمال دين بوجود آمده‌ايم و رسول خدا تمام آنچه را كه امت اسلامى تا دامنهء قيامت بدان نيازمند مىشوند بيان فرموده است [ طبق آنچه از خطبهء حجة الوداع مستفاد است كه حضرتش در فرازى از آن خطبه غرّاء فرموده‌اند : ما من شىء يقربكم الى الجنة و يبعدكم عن النار الّا و قد امرتكم به و ما من شىء يقربكم الى النار و يبعدكم عن الجنة الّا و قد نهيتكم عنه . . . 
  ] و كليه احكام تبيين شده چه موافق با شريعت سابقه و چه مخالف ، نسبت به ماها وظيفه چيز ديگرى است و آن اينكه ما مكلف هستيم كه همين حكم شريعت خودمان را تحصيل كنيم و بدان عالم و سپس ملتزم و متدين و عامل\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nباشيم و حق نداريم به سراغ استصحاب احكام شرايع سابقه برويم ، پس سيره مسلمين صدر اول به درد ما نمىخورد .\r\nقوله : و لكن :\r\nمرحوم شيخ از اين اعتراض جواب مىدهند به اينكه خود استصحاب احكام شرع سابق و باقى ماندن برآن عند الشك نيز حكمى از احكام شرع است و ما اگر بدان ملتزم مىشويم بعنوان انه جاء به نبينا ( ص ) ملتزم مىشويم نه بعنوان انه ممّا جاء به موسى او عيسى على نبينا و آله و عليهما السلام .\r\nبيان ذلك : مكرر گفته‌ايم كه در استصحاب دو مبنا وجود دارد .\r\n1 - مبناى حجيت آن از باب حكم عقل : بر اين مبنا مىگوئيم عقل مىگويد : هذا الحكم كان متيقنا فى الشريعة السابقة و الآن نشكّ فيه « صغرى » و كلّما كان كذلك فهو مظنون البقاء « كبرى » فهذا الحكم مظنون البقاء « نتيجه » سپس اين نتيجه را صغراى يك كبراى كلى كه ملازمه باشد قرار مىدهيم و آن اينكه كلما حكم به العقل حكم به الشرع و نتيجه مىگيريم كه فهذا الحكم در شرع ما هم مظنون البقاء است و مظنه پيدا مىكنيم كه شرع ما و پيامبر ما چنين حكمى داشته باشد و اين ظن معتبر است و به عنوان انه مما جاء به نبيّنا ( ص ) ظنّا بدان ملتزم مىشويم .\r\n2 - مبناى حجيت آن از باب اخبار و تعبدا : بر اين مبنا كه مطلب واضح‌تر است زيرا كه شرع مقدس بقول مطلق و بطور كلى فرموده لا تنقض اليقين بالشك كه شامل يقين به احكام شرايع سابقه هم مىشود و ما اگر عند الشك برآن حكم باقى بمانيم در حقيقت به لا تنقض عمل كرده‌ايم و اين التزام بما جاء نبينا ( ص ) است كه بقول شما در اين زمانها وظيفه همين است نه التزام بما جاء به موسى او عيسى ( ع ) .\r\nقوله : و منها :\r\nسومين و آخرين مانع از جريان استصحاب در احكام شريعت سابقه\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nو دليل بر عدم جريان فرمايش ميرزاى قمى ره در قوانين است و آن مبتنى بر ذكر يك مقدمه است :\r\nامّا المقدّمه : حسن و قبح اشياء بر سه نوع است :\r\n1 - حسن و قبح ذاتى : پاره‌اى از اشياء تمام الموضوع : و يا علت تامه از براى حسن يا قبح هستند و حسن يا قبح ذاتى آنها است يعنى لازمهء لا ينفك آنها است [ ذاتى باب برهان نه باب ايساغوجى 
  ] و مادامىكه اين عنوان بر فعلى صادق باشد محال است كه قبيح شود يا حسن مثل حسن عدل و قبح ظلم .\r\n2 - حسن و قبح اقتضائى : برخى از اشياء مقتضى از براى حسن يا قبح مىباشند يعنى لو خلّي و طبعه خواهان حسن يا قبح است ولى همين شىء با حفظ همين عنوان در اثر عروض عوارض و بروز موانع ممكن است تبديل به قبيح يا حسن شود مثل عنوان صدق و كذب كه صدق مقتضى حسن است ولى اگر معنون به عنوان ضار شد الصدق الضار قبيح و الكذب النافع حسن و هكذا تعظيم الصديق و تحقيره . . .\r\n3 - حسن و قبح اعتبارى : پاره‌اى از اشياء هم حسن يا قبحشان نه ذاتى است و نه اقتضائى بلكه صددرصد بالوجوه و الاعتبارات است و لو خلى و طبعه لا اقتضا است نظير ضرب اليتيم كه اگر للتأديب باشد حسن و بايستى و اگر للانتقام و التشفى باشد قبيح است .\r\nو امّا اصل مطلب : ميرزاى قمى فرموده : جريان استصحاب نسبت به احكام شريعت سابقه مبتنى بر مبناى ذاتى بودن حسن و قبح اشياء است چون وقتى حسن و قبح ذاتى بود قابل بقاء و استمرار هست و لذا الآن هم اگر شك كنيم در بقاء آن حسن يا قبح استصحاب جارى مىشود ولى اين مبنا از ديدگاه دانشمندان اسلامى باطل است چون مستلزم استحالهء نسخ در شرايع آسمانى است درحالىكه ادلّ دليل على امكان شىء وقوعه و ما مىبينيم كه در ما مىبينيم كه در خارج نسخ واقع شده و اگر ممكن نبود واقع هم نمىشد پس\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nاين مبنا فاسد است و لذا ناگزير هستيم اينكه حسن و قبح را بالوجوه و الاعتبارات بدانيم و اگر اين باشد وجهى براى جريان استصحاب نيست چون ممكن است در آن زمان اين فعل معنون به عنوان حسنى بوده و حسن و وجوب داشته ولى در اين زمان معنون به عنوان قبيحى شده و ديگر وجوبى ندارد او بالعكس و لذا زمانها مؤثر است و موجب اختلاف حسن و قبح اشياء مىشود و حق نداريم استصحاب كنيم .\r\nمرحوم شيخ در مقام جواب دو جواب مىدهند :\r\n1 - اينكه گفتيد جريان استصحاب در احكام شرايع سابقه مبتنى بر ذاتى بودن حسن و قبح اشياء است منظورتان از ذاتيت چيست ؟ در اصطلاح قوم ذاتى به دو معنا اطلاق مىشود .\r\nالف : ذاتى يعنى تمام الموضوع و علت تامه است كه قسم اول حسن و قبح مذكور در مقدمه بود .\r\nب : ذاتى به معناى اقتضائى ، حال كدام مراد شما است ؟ اگر مرادتان ذاتى به معناى اولى باشد خواهيم گفت : اين ذاتى نه تنها مبناى استصحاب نيست و استصحاب برآن مبتنى نيست كه بلكه مانع از جريان استصحاب است چون اگر حسن و قبح ذاتى شد يعنى فلان عمل علت تامهء حسن يا قبح است خوب الآن هم علت تامه و تمام موضوع هست پس بايد حكم آن هم قطعا باقى باشد و ما شك نداريم و احتمال ارتفاع نمىدهيم تا جاى استصحاب باشد .\r\nو اگر مرادتان ذاتى به معناى اقتضائى باشد خواهيم گفت ذاتى به اين معنا با اعتبارى فرقى ندارد چون همان‌طورىكه اعتباريات باختلاف ازمنه ممكن است مختلف و متفاوت شوند همچنين اقتضائيات همچنين است يعنى ممكن است چيزى در زمان مقتضى حسن باشد و در زمان ديگر مقتضى قبح باشد پس تفصيل و فرق‌گذارى چرا ؟ يا در هر دو استصحاب را قبول كنيد و يا در هيچ‌كدام قبول نكنيد .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n2 - اگر طبق بيان شما بالوجوه و الاعتبارات بودن حسن يا قبح اشياء از جريان استصحاب ممانعت كند پس در احكام شريعت اسلام هم نبايد استصحاب جارى شود چون كسى را رسد كه بگويد هزار و چهار صد سال پيش اين فعل معنون به اين وجه بود حسن داشت و الآن آن حسن را ندارد پس واجب است پس نبايد استصحاب كرد و لا تلتزم به ايّها المحقق القمى ره نتيجه : به عقيدهء ما هيچ مانعى از جريان استصحاب در احكام شرايع سابقه مشاهده نمىشود فيؤثر المقتضى اثره فيجرى الاستصحاب فى احكام الشريعة السابقة .\r\nقوله : ثم ان :\r\nمطلب جديد اينست كه ثمرهء عمليهء جريان استصحاب در احكام شريعت سابقه كجاها ظاهر مىشود ؟ آيا اساسا ثمره‌اى هم دارد يا خير ؟ مرحوم شيخ مىفرمايد : گروهى از فقهاء به پيروى از شهيد ثانى در تمهيد القواعد يك سلسله ثمرات عمليه‌اى براى اين استصحاب ذكر نموده‌اند كه اهمّ آنها را مىآوريم :\r\nثمرهء اوّل : قوله تعالى حكاية عن اهل الكتاب : و ما امروا الّا ليعبدوا اللّه مخلصين له الدين و يقيموا الصلاة و يؤتوا الزكاة و ذلك دين القيمة .\r\nقبل از بيان كيفيت استفاده از آيه نكاتى را ذكر مىكنيم :\r\nنكتهء اوّل : در آيهء شريفه ما و الّا مفيد انحصار است [ و اين معنا در مفهوم حصر به اثبات رسيده 
  ] منتها كلام در اينست كه اين حصر به چه چيز تعلّق دارد ؟\r\nدو احتمال مطرح است :\r\nالف : محتمل است به مجموع مقيد يعنى ليعبدوا و قيد يعنى مخلصين له الدين راجع باشد .\r\nبنابراين از آيه دو مطلب استفاده مىشود :\r\nيكى اينكه در شرايع سابقه به هيچ‌چيزى امرى نمىشدند مگر بر وجه عبادت يعنى كليه اوامر آنها امر عبادى بوده كه قصد قربت لازم داشته و به\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nحكم مفهوم حصر امر غير عبادى نداشتند .\r\nو يكى هم اينكه اهل شرايع سابقه موظف بودند كه كليه واجبات يعنى عباداتشان را بر وجه اخلاص بجا آورند يعنى به قصد قربت اكتفا نكنند بلكه عالىترين مرحلهء آن را كه قصد اخلاص باشد كسب كنند يعنى عمل را خالص از هرگونه رياء و عجب و . . . بجاى آورند پس منحصرا همهء امرهاى آنها عبادى بوده و منحصرا همهء عباداتشان هم بر وجه اخلاص بوده .\r\nب : و محتمل است كه اين حصر به خصوص قيد يعنى مخلصين له الدين برگردد نه به مقيّد يعنى ليعبدوا بنابراين آيه يك انحصار را دلالت دارد و آن اينكه اهل كتاب مأمور بودند كه عباداتشان را به‌هيچ‌وجهى از وجوه نياورند مگر بر وجه اخلاص به معناى مذكور و امّا اينكه همهء امرهاى آنها هم عبادى بوده و امر توصلى نداشتند از آيه مستفاد نيست .\r\nبه عقيدهء ما اين احتمال اقوى است چون در ادبيات عرب به ثبت رسيده كه هرگاه در كلام قيدى بهر نحوى از انحاء يافت شد امر يا نهى يا استفهام يا حصر و . . . به همان قيد نظر دارد نه به اصل المقيّد پس از آيه تنها يك مطلب مستفاد است .\r\nنكته دوّم : در لام ليعبدوا دو احتمال وجود دارد :\r\nالف : لام طلب و اراده باشد كه بر سر مفعول به داخل مىشود به تقدير ان مصدريه و دلالت بر تأكيد و تقويت ارادهء مأمور يا آمر دارد كه حتما اين كار خواهد شد و به‌هيچ‌وجه قابل ترك نيست بنابراين معناى آيه اينست كه و ما امروا الّا بالعبادة و نظير اين آيه در آيات ديگر هم لام به اين معنا استعمال شده مثل يريد الله ليذهب عنكم . . . اى الاذهاب و ليطهركم اى تطهيركم و . . .\r\nب : لام غايت باشد يعنى غايت و مقصد اصلى از كليه اوامر الهى عبادت خدا و بندگى حق بوده و خداوند اهل كتاب را به هر كارى كه امر مىكرد به اين منظور بود كه آنها خدا را عبادت كنند و تكميل نفوس پيدا كنند\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nما احتمال اوّل را تقويت مىكنيم .\r\nنكته سوّم : در كلمه ليعبدوا يا عبادت دو احتمال وجود دارد :\r\nالف : عبادت به معناى مصطلح عند الفقهاء باشد كه در مقابل معاملات است و معاملات يعنى امورى كه قصد قربت در آنها معتبر نيست ولى عبادات يعنى امورى كه قصد قربت شرط صحت آنها است .\r\nب : عبادت به معناى عبوديت در مقابل ربوبيت باشد يعنى اهل كتاب مأمور بودند كه عبد خدا و بندهء خدا باشند و عقيدهء به وحدانيت خدا داشته باشد نه مشرك و بت‌پرست باشند [ توحيد عملى 
  ] ما اين احتمال را تقويت مىكنيم .\r\nنكته چهارم : در كلمهء اخلاص كه از مخلصين فهميده مىشود دو احتمال وجود دارد :\r\nالف : اخلاص به معناى خالص بودن نيت عبادت از هرگونه رياء و عجب و . . . باشد .\r\nب : اخلاص به معناى توحيد و مخلصين به معناى موحدين باشد و ما اين احتمال را تقويت مىكنيم .\r\nنكته پنجم : در كلمهء دين دو معنا محتمل است :\r\n1 - دين به معناى قصد باشد و مخلصين له الدين يعنى مخلصين له القصد\r\n2 - دين به معناى مجموع تعاليم اسلام باشد خواه مخصوص اصول دين باشد كه اعتقاديات است و يا شامل فروع دين هم بشود و ما اين معنا را تقويت مىكنيم چون دين به معناى قصد اصلا استعمال نشده .\r\nنكتهء ششم : در كلمهء قيّمة دو احتمال وجود دارد :\r\n1 - به معناى ثابتة باشد يعنى اين حكم غير قابل تغيير است .\r\n2 - به معناى مستقيمة باشد يعنى اين دين دين حق و مستقيم است و از\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nانحراف و اعوجاج منزّه است و ما معناى اول را اختيار مىكنيم .\r\nبا عنايت به اين نكات مىگوئيم : طبق فرموده مرحوم آشتيانى در بحر الفوائد از آيهء شريفه دو ثمره استفاده شده [ ولى مرحوم شيخ به دوّمى اشاره نموده است 
  ] .\r\n1 - مشهور متأخرين گفته‌اند : آيهء دلالت دارد كه منحصرا تمام اوامر اهل الكتاب امرهاى تعبدى بوده و بر آنها واجب بود به قصد قربت بجا آورند و امر غير تعبدى نداشته‌اند .\r\nحال الآن ما شك داريم در بقاء آن حكم در شرع اسلام استصحاب بقاء جارى نموده و نتيجه مىگيريم كه پس هر امرى از شارع بما رسيده بايد به قصد قربت انجام دهيم الّا ما خرج بالدليل و ثبت توصليته پس امرهائى كه تعبدى بودنشان محرز است بايد به قصد قربت و امرهائى كه عباديتشان مشكوك است به بركت استصحاب بايد به قصد قربت انجام دهيم و تنها امرهائى كه توصليت آنها محرز است قصد قربت ندارند آنگاه اين مطلب يكى از ادلّه قائلين به الاصل فى الاوامر التعبدية الا ما خرج بالدليل خواهد بود .\r\n2 - مشهور متقدمين از آيه ثمره دوم را استفاده كردند و آن اينكه بر اهل كتاب به حكم اين آيهء شريفه واجب بوده كه كليه عباداتشان را بر وجه اخلاص انجام دهند و الآن شك داريم در بقاء وجوب نيت اخلاص در عبادت استصحاب جارى مىكنيم پس بر ما همچنين چيزى واجب است اين هم ثمرهء عملى ديگر .\r\nقوله : و يرد عليه :\r\nمرحوم شيخ اين دو ثمره را قبول ندارند و جمعا طبق فرمايش مرحوم آشتيانى در بحر چهار اعتراض دارند و قبل از بيان اعتراضات اشاره مىكنيم به اينكه دو ثمره بر مبانى ذيل استوار است :\r\n1 - حصر را به قيد و مقيد هر دو برگردانيم .\r\n2 - لام را لام غايت بگيريم .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n3 - عبادت را به معناى مقابل معامله معنا كنيم\r\n4 - اخلاص را به معناى خالص كردن نيت عبادت از رياء و . . . بگيريم .\r\n5 - دين را به معناى قصد بدانيم .\r\n6 - قيمة را به معناى مستقيمه بگيريم .\r\nو امّا اعتراضات : اعتراض اوّل : ما قبول نداريم كه مراد از عبادت در آيه به معناى مصطلح آن عند الفقهاء باشد كه در مقابل توصليات به كار مىبرند و منظورشان از عبادات امورى است كه قصد قربت شرط صحت آنها است چون عبادت به اين معنا از اختراعات فقها و اصوليين است و در زبان قرآن اين معنا مراد نبوده بلكه عبادت به معناى لغوى كلمه يعنى عبوديت در مقابل ربوبيت بوده يعنى اهل الكتاب مأمور بودند كه عبد خدا باشند .\r\nو نيز قبول نداريم كه مراد از مخلصين به معناى اخلاص نيت در عبادت باشد بلكه به معناى موحدين است .\r\nو نيز قبول نداريم كه دين به معناى قصد باشد بلكه به معناى اعتقاد است .\r\nو بعد از همهء اين‌ها مىگوئيم : آيه از آيات توحيد است و منظور اين است كه اهل كتاب مأمور بودند كه موحد و يكتاپرست باشند نه مشرك و بت‌پرست .\r\nو على هذا هيچ ارتباطى به فروع دين و دو ثمرهء مورد بحث نداشته و هيچ‌كدام از آيه مستفاد نيست .\r\nاعتراض دوّم : سلمنا كه عبادت در آيه به معناى اصطلاحى امروزى آن باشد و مخلصين به معناى خالص كردن نيت عبادت از ريا و . . . باشد و دين هم به معناى قصد باشد .\r\nو لكن قبول نداريم كه حصر مستفاد از ما و الّا به مجموع قيد و مقيد بخورد و دلالت كند بر انحصار دو چيز بلكه به خصوص قيد مخلصين له الدين\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nبرمىگردد و معناى آيه اينست كه اهل الكتاب مأمور بودند كه عباداتشان را منحصرا به قصد اخلاص و اخلاص در قصد بجا آورند و به غير اين صورت پذيرفته نبود پس ثمرهء دوّم از آيه استفاده شد .\r\nو امّا ثمرهء اول مستفاد نيست زيرا كه آيه دلالت نكرد كه منحصرا كليه اوامر اهل كتاب هم امر تعبدى بوده و امر توصلى نداشتند خير امر توصلى هم داشتند ولى خصوص امرهاى تعبدى خود را بايد با اين قصد انجام دهند پس باز هم دو ثمره از آيه برداشت نشد بلكه يك ثمره استفاده شد .\r\nاعتراض سوّم : سلمنا كه عبادت به معناى اصطلاحى است و مخلصين و دين هم به معناى مذكور است و حصر هم به مجموع قيد و مقيد مىخورد و لام هم لام غايت است ولى باز هم مقصود شما ثابت نمىشود چون منظور شما اثبات وجوب قصد قربت و قصد اخلاص از آيه است ولى وجوب اين دو امر مستفاد نيست چون معناى آيه بنابراين آنست كه هدف اصلى و مقصد اوّلى خداوند از كليه اوامرش به اهل كتاب اين بوده كه اهل كتاب تقرب به خدا پيدا كنند و اين امر منافاتى ندارد كه برخى يا كثيرى يا اكثرى و يا جميع اوامر آنها امر توصلى بوده باشد چون هدف متمكن ساختن مكلف از عبادت خدا و تقرب به سوى مولى است و اين هدف با امر توصلى هم تامين مىشود چون در امر توصلى هم اگرچه قصد قربت شرط صحت نيست و لكن شرط كمال است يعنى با قصد قربت قطعا عمل كامل‌تر است و بنده را به هدف اصلى مىرساند كما اينكه در شريعت ما اوامر دو دسته شده :\r\n1 - اوامر تعبدى كه شرط صحت آنها قصد قربت است .\r\n2 - اوامر توصلى كه قصد قربت در آنها شرط صحت نيست ولى قطعا بلامانع است و بلكه كاملا پسنديده است پس هدف تقرب است و اينكه مكلف متمكن باشد از تقرب بسوى مولى و در اين جهت توصلى بودن هم كافى است پس وجوب آن دو امر به نحو وجوب شرطى يعنى شرط صحت بودن كه مدعاى\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nشما است اثبات نشد تا استصحاب بقاء جارى شود .\r\n[ و هذا معنى كون الواجبات الشرعية ألطافا فى الواجبات العقلية چون واجب عقلى اصلى شكر منعم است و آن با اطاعت منعم حاصل مىشود و آن با شناخت مطلب مولى حاصل مىشود و آن از راه اوامر و طلب‌هاى مولى بدست مىآيد پس اين امرهاى شرعى ما را متمكن مىسازند از اطاعت مولى كه به حكم عقل است و هذا معناى لطف بودن است يعنى مقرب بودن و زمينه‌ساز بودن 
  ] .\r\nاعتراض چهارم : برفرض قبول كنيم كه حصر مال قيد و مقيد هر دو است و لام هم لام غايت است و عبادت هم به معناى مصطلح آنست و اخلاص هم به معناى خالص كردن نيت عبادت است و دين هم به معناى قصد است و مفاد آيه هم وجوب قصد قربت و قصد اخلاص است و لكن باز هم خواهيم گفت نيازى به استصحاب نيست چون ذيل آيه فرموده و ذلك دين القيمة .\r\nيعنى اين احكام دستوراتى ثابت و غير قابل نسخ هستند پس به حكم ذيل آيه هم‌اكنون هم با دليل اجتهادى آن دو وجوب شرطى ثابت هستند و حاجتى به استصحاب نيست .\r\nالبته اگر قيمة را به معناى ثابتة بگيريم نه به معناى مستقيمة و بقول مرحوم آشتيانى : بناء على كون المراد منها الثابتة التى لا تنسخ لا الحق المستقيم كما ذكره جماعة منهم الاردبيلى فى آيات الاحكام .\r\nآخرين نكته پيرامون آيه اينست كه : اين ذيل كافى است و نيازى به استصحاب نيست بنا بر اينكه مشار اليه ذلك همان دين مذكور در قبل باشد كه مفاد آيه اين باشد كه اين دينى و قصدى كه اهل كتاب در عبادات خود داشتند مع قصد الاخلاص يك دين ثابتى است كه لا تنسخ و امّا لو كان ذلك اشارة الى الدين الذى جاء به محمد ( ص ) فلا يكفى فى ثبوت الحكم المذكور فى شرعنا فلا بدن التمسك بالاستصحاب [ اين نكته از حاشيه رحمت اللّه بيان شد 
  ] .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nثمرهء دوّم : قوله تعالى حكاية عن مؤذن [ منادى 
  ] يوسف : و لمن جاء به حمل بعير و انا به زعيم .\r\nبيان مطلب : جناب يوسف در مصر بسر مىبرد و هفت سال قحطى دنياى آن روز را فراگرفته و مردم دسته‌دسته از اطراف و اكناف جهت گرفتن گندم به مصر مىآيند از جمله آنها برادران يوسف هستند كه در ميانشان بنيامين هم هست جناب يوسف على نبينا و آله و عليه السلام جهت نگهدارى برادرش بنيامين تدبيرى مىانديشد و دستور مىدهد تا مخفيانه پيمانه پادشاه را در ميان بار گندم وى بگذارند اين كار انجام مىگيرد و كاروانيان كه از نقاط مختلف و از بلاد دور و نزديك آمده‌اند آهنگ مراجعت مىكنند ناگهان منادى جناب يوسف بانك برمىآورد كه صاع ملك گم شده و هركس آن را يافته و تحويل دهد يك بار شتر مجانا به او خواهيم داد و خودم شخصا ضمانت مىكنم .\r\nمحل استشهاد همين دو جمله اخير است كه : و لمن جاء به حمل بعير و انا به زعيم باشد عدّه‌اى از فقهاء فرموده‌اند از اين آيهء شريفه استفاده مىشود كه در آن زمان بوده و الآن ما مسلمانها در بقاء و استمرار آن شك داريم استصحاب بقاء جارى مىكنيم :\r\n1 - در جعاله لازم نيست عوض معلوم و معين باشد بلكه علىرغم ساير معاوضات بر عوض مجهول هم جعاله منعقد مىشود و الآن هم در شريعت اسلام همين حكم يعنى جواز جعاله بر عوض مجهول استصحاب مىشود .\r\n2 - ضمانت كه يكى از موضوعات فقهى است بر دو نوع است ، الف : ضمان ما وجب يعنى ضمانت امرى كه به عهده آمده و مستقر شده ب :\r\nضمان ما لم يجب يعنى ضمانت امرى كه مستقر نشده و اشتغال ذمه‌اى حاصل نشده حال از اين دو قسم قسم اول در اسلام تشريع شده ولى قسم دوم محل بحث است به بركت آيه مذكور مىگوئيم در شريعت زمان يوسف بوده\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nالآن هم ان‌شاءالله ثابت است .\r\nپس جريان استصحاب در شرايع سابقه الآن نيز براى ما ثمرهء عملى دارد .\r\nمرحوم شيخ از اين استشهاد مجموعا پنج جواب داده‌اند :\r\n1 - اوّلا از كجا كه در آن عصر مسئله حمل بعير يعنى بار شتر مجهول بوده بلكه شايد اين موضوع كاملا از لحاظ مقدار و جنس و وصف معلوم و مبين بوده .\r\nكما اينكه در هر منطقه‌اى وقتى مىگويند يك بار شتر يا قاطر و . . . به تناسب همان‌جا كاملا مشخص است پس اصل ثبوت جعالهء مجهول العوض در آن عصر معلوم نشد تا استصحاب كنيم و در استصحاب هم متيقن سابق لازم داريم .\r\n2 - و ثانيا برفرض كه حمل بعير در آن موقع مجهول المقدار بوده و لكن از كجا اين سخن مؤذن يوسف از باب جعالهء مصطلح كه يك نوع معاوضه است بوده بلكه شايد يك نوع وعدهء صرف بوده [ فرق بين جعالهء مصطلح با مجرّد وعده در اينست كه جعالهء مصطلح از مقولهء ايجاد و انشاء است و مجرّد وعده از مقوله اخبار است 
  ] .\r\nو شاهد مطلب هم اينست كه اگر جعالهء مصطلح بود على القاعده بايد عوض آن معلوم مىبود و ليس فليس پس باز هم حكم شرعى در آن عصر ثابت نشد تا قابل استصحاب باشد .\r\n3 - و ثانيا برفرض كه جعالهء مصطلح باشد و لكن اين سخن ، كلام مؤذن يوسف است [ نه كلام خود يوسف تا سخن معصوم حجت باشد 
  ] و كلام غير معصوم مثبت شريعت و حكم شرعى نيست .\r\nممكن است كسى بگويد : شايد اين كلام را به اذن قبلى جناب يوسف بر زبان جارى كرده پس بازگشت به قول معصوم دارد و حجت است .\r\nدر جواب مىگوئيم : اين مجرّد احتمال است و ثابت نيست و محتمل است كه بدون اذن بوده و اذا جاء الاحتمال بطل الاستدلال .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nباز ممكن است بگوئيد : هرچند اذن قبلى نبوده ولى شايد اين سخن مورد امضاء يوسف قرار گرفت پس از باب تقرير معصوم حجت است .\r\nباز ما خواهيم گفت : اين نيز مجرّد احتمال است و ثابت نيست .\r\nو نظير همين جواب ثالث كه راجع به حمل بعير داديم از ضمان ما لم يجب هم مىدهيم به اينكه به مجرّد فعل مؤذن شريعت قابل اثبات نيست و اذن و تقرير معصوم هم كه اثبات نشده .\r\n4 - هريك از جعاله و ضمانت در مورد قصهء مذكور صورى و ظاهرى بوده نه واقعى و حقيقى [ چون جعاله حقيقى آنست كه خود جاعل و مالك از متعلق جعاله خبر ندارد و نمىداند كه عبد يا دابه يا سيّارهء او كجا است و ندا در مىدهد تا عاملى پيدا شده و آن را يافته نزد وى بياورد درحالىكه در مورد مذكور خود يوسف از جريان خبر داشته . . . 
  ] .\r\nپس جعاله صورى بوده و هدف اصلى مشتبه ساختن امر بر برادران يوسف بود يعنى جناب يوسف درصدد تحصيل بهانه‌اى جهت نگهدارى بنيامين نزد خود بود و به اين وسيله متوسل شد اگر چنين است مىگوئيم : چه مانعى دارد كه جهت رسيدن به مقصدى از يك معاملهء فاسده استفاده شود و اين دليل نمىشود كه حتما جعالهء و ضمان كذائى مشروعيت داشته تا الآن هم بقاء آن را استصحاب كنيم .\r\n5 - در اينكه بار شتر به عهده چه كسى مىآمد ؟ دو احتمال وجود دارد : 1 - به عهدهء خود منادى باشد .\r\n2 - به عهدهء ملك باشد و ظاهر آيه اينست كه به عهدهء خود مؤذن بوده و الّا مىگفت كه : و لمن جاء به حمل بعير من مال الملك .\r\nو راجع به جمله دوّم هم دو احتمال وجود دارد :\r\n1 - ضمان مصطلح باشد كه التزام من الغير باشد .\r\n2 - ضمان به معناى لغوى باشد كه مطلق التزام است اعم از اينكه من نفسه\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nباشد يا من غيره حال شايد ضمانت در آيه به معناى لغوى كلمه بوده و جمله دوّم مؤكّد جمله اوّل است و مفيد حكم جديدى نيست تا بگوئيم در شرع ما نيز همين حكم ثابت است .\r\n[ اين جواب مال حكم دوّم است 
  ] سؤال : فايدهء تاكيد چيست ؟\r\nجواب : دفع توهّم است زيرا ممكن است كسى توهم كند كه بار گندم را از مال ملك بايد بستاند و در نتيجه رسيدن به حمل بعير دشوار است و شوق يافتن گمشده پيدا نكند مؤذن گفت خودم به عهدهء مىگيريم تا گرفتن از وى آسان باشد و انگيزه يافتن تحقّق يابد .\r\nثمرهء سوّم : قوله تعالى حكاية عن احوال يحيى ( ع ) : و سيدا و حصورا و نبيّا من الصالحين « آل عمران ص 39 »\r\nكيفيت استشهاد : خداوند در اين آيهء شريفه در مقام بشارت دادن يحيى ( ع ) به جناب زكرياى پيامبر برآمده و در مقام مدح جناب يحيى اوصافى را براى او ذكر مىفرمايد از جمله اينكه : او سيّد و رهبر جامعه خواهد بود ، او حصور يعنى بسيار بسيار در حصار قراردهندهء نفسى و تارك لذات جنسى و امر ازدواج مىباشد ، او پيامبرى از صالحان و شايستگان مىباشد محلّ شاهد در كلمهء حصورا است جماعتى گفته‌اند از اين كلمه مستفاد است كه در شريعت يحيى حصور بودن و ترك تزوج و امتناع از مباشرت با نسوان امرى راجح بوده و بر امر تزوج و عيال اختيار كردن ترجيح داشته و الآن در شريعت خودمان هم همين رجحان را استصحاب مىكنيم اين هم يك ثمره عملى .\r\nمرحوم شيخ اين ثمره را نيز قبول ندارند و تنها به يك جواب قناعت مىكنند ولى جوابهاى ديگرى هم دارد :\r\n1 - كلمهء حصور يعنى كسى كه خويش را از جهتى در حصار قرار دهد حال از كجا كه منظور امر ازدواج باشد و از اين جهت حصور بوده باشد شايد از جهت ديگرى بوده و اذا جاء الاحتمال بطل الاستدلال [ اين را با تمسك به\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nاطلاق مىتوان جواب داد 
  ] .\r\n2 - برفرض كه مراد همين امر ازدواج باشد ولى به احتمال قوى قضيهء شخصيه‌اى بود كه در مورد شخص جناب يحيى اتفاق افتاده و روى ويژگيهائى كه داشته [ پيامبر تبليغى بوده و مثل جناب عيسى كثير السفر بوده و هر روز در نقطه‌اى و اين با ازدواج تناسب نداشته 
  ] .\r\nمخصوص ايشان بوده آن هم با عنايت به حفظ نفسى و نيفتادن در گناه و اگر قضيه شخصيه شد مخصوص شخص يحيى است و حق نداريم آن را استصحاب كنيم لتغاير الموضوع .\r\n3 - برفرض كليت قضيّه و اينكه ترك تزوج فى حد نفسه يك كمال باشد چون داراى مصالحى است از قبيل كمتر بودن علقه‌هاى مادّى [ زن و فرزند و زندگى وابستگىها و دلبستگىها را بيشتر مىكند علاقهء به مال به منزل به زن به فرزند كه المال و البنون زينة الحياة الدنيا ، انما اموالكم و اولادكم فتنه و . . . 
  ] و فارغ بودن از تكاليف و واجباتى كه انسان متأهل در قبال همسر و فرزندان خويش دارد كه اگر انجام ندهد معاقب خواهد بود و . . . و لكن مدعاى شما رجحان است .\r\nو ما مىگوئيم : از كجاى آيه استفاده مىشود كه در مقايسهء حصور بودن با متزوج بودن هم حصوريّت رجحان داشته باشد خير شايد و بلكه حتما امر ازدواج مصالح اقواى دينى و دنيوى دارد و بر ترك تزوّج برترى دارد تا آنجا كه آمده : من تزوج فقد احرز نصف دينه فليتق الله فى النصف الآخر پس اصل رجحان در آن عصر ثابت نشد تا قابل استصحاب باشد و استصحاب متيقن سابق لازم دارد .\r\nتنظير : فرض كنيد شخصى زاهد و عابد زمانه است و تمام روزهايش به روزه و شبهايش به شب‌زنده‌دارى و تهجّد سپرى مىشود ما در مقام تمجيد و مدح او مىگوئيم : فلان كذا و كذا چون اين اوصاف فى حد نفسه كمال است\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nو اين شخص در مقايسه با بعضى كامل‌تر است ولى اين دليل نيست كه در مقايسه اين صفات و اين شخص با شخصى كه اين امور را ترك كرده و اشتغال به امر مهمترى دارد باز هم اين صفات ارجح باشند خير عالمى كه مشغول نشر حقايق دين است و تمام وقتش را به تبليغ و ترويج دين سپرى مىكند هرچند به اقل واجبات عبادى قناعت كند نزد خداوند مقرب‌تر است و هرگز با اين عابد زاهد قابل مقايسه نيست .\r\n عابد و زاهد و صوفى همه طفلان رهند * مرد اگر هست به جز عالم ربانى نيست \r\nثمرهء چهارم : قوله تعالى حكاية عن خطابه الى ايّوب ( ع ) :\r\nو خذ بيدك ضغثا فاضرب به يعنى يك دسته چوب صدتائى را بدست گرفته و با آن يك‌بار به همسرت بزن و قسم خويش را حنث نكن .\r\nكيفيت استشهاد : جناب ايّوب بخاطر جهاتى كه مفسرين در تفسير اين آيه آورده‌اند سوگند ياد كرده بود كه همسرش را صد چوب بزند خداوند مىفرمايد : براى اينكه قسم تو حنث نشود صد چوب [ نازك شبيه ساقه‌هاى گندم 
  ] را بهم ضميمه كن و يك‌بار بزن حال گفته‌اند از اين آيه برمىآيد كه در آن شريعت اين‌گونه قسم منعقد مىشد و چنين حكمى داشت پس الآن هم استصحاب مىكنيم .\r\nمرحوم شيخ مىفرمايد : فيه ما لا يخفى : جوابهاى فراوانى مىشود از آيه داد كه يكى از جوابها اينست كه اين قضيهء شخصيه‌اى بوده كه مخصوص شخص ايوب بود و كليت ندارد تا قابل استصحاب باشد .\r\nثمرهء پنجم : قوله تعالى : و كتبنا عليهم فيها ان النفس بالنفس و العين بالعين . . . ما در كتاب تورات به اهل كتاب حتمى كرديم كه در مقام قصاص نفس در برابر نفس و چشم در برابر چشم و گوش در برابر گوش . . . باشد .\r\nكيفيت استشهاد : از اين آيه بعضىها در مورد اين حكم استفاده كرده‌اند كه اگر شخصى كه داراى دو چشم است چشم يك انسان\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nواحد العين را درآورد شخص مجنى عليه مىتواند ديهء كامل بگيرد و مىتواند قصاص كند و اگر قصاص را اختيار نمود مىتواند تنها يك چشم جانى را درآورد نه دو چشم آن را و امّا اينكه بجاى چشم ديگر حق دارد نصف ديه بستاند يا خير ؟ گفته‌اند : اطلاق عموم آيه دلالت دارد كه خير چنين حقى ندارد و گرنه آيه متعرض مىشد حال در شريعت اسلام هم همين حكم را استصحاب مىكنيم اين هم يك ثمره عملى .\r\nجواب ما اينست كه اوّلا آيه شريفه از اين حيث ساكت است و در مقام بيان نيست تا بگوئيم : نصف ديه ثابت است يا خير و اثبات شىء نفى ما عدا نمىكند . و ثانيا به احتمال قوى منظور آيه اينست كه نفس در مقابل نفس ، گوش در مقابل گوش ، چشم در مقابل چشم . و خلاصه اينكه فمن اعتدى عليكم فاعتدوا عليه به مثل ما اعتدى عليكم كه مماثل با مماثل بايد باشد نه اينكه چشم در مقابل گوش يا دماغ در مقابل دهان و . . . باشد و ربطى به اين ندارد كه نصف ديه را مىتوان گرفت يا خير .\r\nثمره ششم : قوله تعالى حكاية عن شعيب : انى اريد ان انكحك احدى ابنتى هاتين على ان تأجرنى ثمانى حجج فان اتممت عشرا فمن عندك .\r\nكيفيت استشهاد : گفته شده از اين آيه مستفاد است كه كما اينكه در شرايع سابقه صحيح بود كه صداق و مهريه از اعيان باشد كذلك از منافع هم كه عمل يكى از آنها است صحيح بود حال در دين اسلام اگر شك كنيم استصحاب بقاء جارى مىشود .\r\nمرحوم شيخ مىفرمايد : آن‌همه عمومات و اطلاقات آيات و روايات در باب نكاح مشروعيت اين مطلب را در دين ما اثبات كرده و نيازى به استصحاب نيست .\r\nپس به عقيدهء مرحوم شيخ استصحاب احكام شرايع سابقه ثمرهء عملى ندارد .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n\r\n( تنبيه ششم ) ( اصل مثبت )\r\nتنبيه ششم از تنبيهات دوازده‌گانه باب استصحاب پيرامون اصل مثبت است كه تا به حال مكرّر اسم آن را شنيده ولى از رسم آن بىخبر مانده‌ايم ولى به يارى خداوند در اين تنبيه از اين بىخبرى درخواهيم آمد قبل از ورود به اصل بحث نكاتى را بعنوان مقدّمه تقديم مىداريم :\r\nنكتهء اوّل : مشهور متأخرين در اين مقام دو بحث دارند يكى تحت عنوان مثبتات امارات ظنيه و ديگرى تحت عنوان مثبتات اصول عمليّه و معمولا قسم اوّل را جارى و قسم ثانى را غير جارى دانسته‌اند و مورد بحث همين قسم است آن هم اختصاص به استصحاب ندارد بلكه در كليه اصول عمليه اصل مثبت مطرح و مورد بحث است ولى مشهور اين بحث را در باب استصحاب مطرح مىكنند و بقيه اصول را بدان عطف مىكنند يعنى هركسى در استصحاب هر قولى را پذيرفت در ساير اصول هم كذلك .\r\nنكته دوّم : مكرر گفته‌ايم كه در باب استصحاب دو مبنا وجود دارد يكى مبناى مشهور قدما كه استصحاب را از امارات ظنيه دانسته و به حكم عقل به مناط افادهء ظن به بقاء حجت مىدانند و ديگرى مبناى مشهور متأخرين كه استصحاب را از اصول عمليه و به حكم اخبار به مناط تعبد حجت مىدانند حال بر مبناى اوّل اصل مثبت حجت است كما سيأتى تفصيلا ولى سخن در حجيت اصل مثبت بر مبناى دوّم است .\r\nنكتهء سوّم : شارع مقدس و خداى حكيم داراى دو مقام است يكى مقام شارع بما هو خالق كه به اين اعتبار خلق و آفرينش جميع موجودات با جميع آثار و خواص عقليه و عاديه‌اى كه دارند در دست او است و به قدرت و ارادهء او آفريده مىشوند و چيزى از حيطهء قدرت حق خارج نيست او است كه هرچه\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nرا بخواهد ايجاد مىكند و هرچه را نخواهد نمىآفريند و هو على كل شىء قدير و ديگرى مقام شارع بما هو شارع كه به اين اعتبار فقط در امور تشريعيه وضع و رفع دارد يعنى امورى را كه مربوط به شارع بما هو شارع باشد مىتواند وضع و جعل نمايد و يا رفع كند .\r\nما در اينجا از اين زاويه بحث داريم و سخن از فعل حق تعالى بما هو خالق جميع موجودات در ميان نيست .\r\nنكتهء چهارم : در منطق آموخته‌ايم كه قضيه گاهى لزوميه است يعنى ميان شرط و جزاء ملازمه در كار است و گاهى اتفاقيه است يعنى شرط و جزاء اتفاقا و تصادفا مقارنت پيدا كرده‌اند و همراه يكديگر موجود شده‌اند و گرنه هيچ‌گونه ملازمه‌اى در كار نيست حال در ما نحن فيه هم گاهى ميان مستصحب و آن امرى را كه با استصحاب مىخواهيم ثابت كنيم و بر اين مستصحب باز كنيم يك نوع تلازم در كار است و گاهى مجرّد مقارنت در وجود است بدون اينكه هيچ‌گونه ملازمه‌اى در كار باشد هر دو قسم مورد بحث است .\r\nنكته پنجم : باز در منطق آموخته‌ايم كه قضيه لزوميه بر سه نوع است :\r\nگاهى شرط ملزوم يا سبب و علت است و جزا لازم و مسبب و معلول نظير كلما كانت الشمس طالعة كان النهار موجودا و گاهى به عكس است مثل كلما كان النهار موجودا كانت الشمس طالعة و گاهى شرط و جزاء تلازم وجودى داشته و كلاهما متلازمان و لازمان لملزوم ثالث مىباشند نظير وجود نهار و روشنائى عالم كه هر دو لازمهء طلوع شمس هستند حال در باب استصحاب هم گاهى مستصحب ملزوم و آن امرى كه با استصحاب برآن مترتب مىشود لازم و اثر او است و گاهى بالعكس است و گاهى هر دو لازم يك ملزوم ثالثى هستند كه همهء اين‌ها با ذكر مثال خواهد آمد .\r\nنكتهء ششم : در مواردى كه مستصحب ملزوم و آن امر مذكور لازم باشد نيز سه نوع است : گاهى لازم يك لازم عقلى است همانند حرمت ضد كه عقلا لازمهء\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nوجود بر ضد ديگر است يا حركت و سكون كه لازمهء عقلى حيات زيد است يا تنفّس و تحيّز و . . . لازمهء عقلى حيات موجود جسمانى است و . . . و گاهى يك لازم عادى است همانند سكر كه لازمهء عادى شرب خمر است و رشد فكرى كه لازمهء عادى بزرگ شدن است و هكذا نمو و انبات لحيه كه لازمهء عادى حيات زيد است و . . .\r\nو گاهى لازم شرعى است همانند وجوب تصدق به درهم - حرمت انجام نافله در وقت فريضه وجود نفقه ، حرمت تزويج زوجه ، حرمت تقسيم اموال و تصرف در مال غير و . . .\r\nما راجع به هر سه قسم بحث خواهيم كرد .\r\nنكتهء هفتم : حكم و لازم شرعى مستصحب هم دو گونه است : گاهى حكم شرعى مستقيما و بلاواسطه بر مستصحب بار مىشود مثلا استصحاب مىكنيم حيات زيد را و نتيجه مىگيريم وجوب نفقه زوجه را و حرمت تزويج زوجه را و . . . و گاهى اثر شرعى مع الواسطه بار مىشود مثلا استصحاب مىكنيم حيات زيد را و نتيجه مىگيريم رشد و نمو او را و بعد نتيجه مىگيريم وجوب تصدق بدرهم را اثر اوّل كه حتما بر استصحاب بار مىشود مورد بحث اثر دوّم است .\r\nبا عنايت به اين نكات وارد بحث مىشويم و قبل از ورود در بحث مناسب مىدانم تقسيم‌بندى كامل مبحث را از بيان مرحوم آشتيانى در بحر الفوائد نقل كنم :\r\nالمستصحب لا يخلو امّا ان يكون من الاحكام الشرعية او الموضوعات و على كل تقدير امّا ان يريد باستصحابه ترتيب ما رتب عليه شرعا من الآثار و اللوازم بلاتوسيط امر عقلى او عادى و امّا ان يريد باستصحابه ترتيب غيره عليه و اثبات غيره به و هو على اقسام لانه قد يكون امرا عقليّا و قد يكون امرا عاديا و قد يكون امرا شرعيّا غير ما عرفت .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nو على التقادير امّا ان يكون بين الامر المذكور و المستصحب علقة و لزوم او لا يكون بينهما لزوم بل يكون اجتماعهما من باب مجرّد الاتفاق لمكان العلم الاجمالى و على التقدير الاوّل امّا اين يكون لازما للمستصحب او ملزوما له او ملازما معه لامر ثالث .\r\nو على جميع التقادير امّا ان يريد باثبات ذلك الامر اثبات تمامه او اثبات قيده سواء كان وجود يا او عدميا و على جميع التقادير امّا ان يكون المستصحب مع الامر المذكور متحدين فى الوجود كالكلى و الفرد او متغايرين فى الوجود .\r\nو على تقدير كون الامر المقصود بالاثبات لازما شرعيا مترتبا على المستصحب بواسطة امر عقلى او عادى امّا ان يكون الواسطة خفية او غيرها و على جميع التقادير امّا ان نقول باعتبار الاستصحاب من باب التعبد او نقول به من باب الظن . . .\r\nبا عنايت به اين تقسيم‌بندى وارد مىشويم در توضيح فرمايش مرحوم شيخ ره و تمامى اقسام را متعرض مىشويم هرچند بعضى را مرحوم شيخ متعرض نشده‌اند :\r\nبطور كلى مستصحب يا حكمى از احكام شرعيه است و يا موضوعى از موضوعات خارجيه و يا لغويه كه داراى اثر شرعى هستند و در هريك از اين دو صورت گاهى هدف از استصحاب اثبات آثار و لوازم عقليه است .\r\nو گاهى اثبات لوازم عاديه و گاهى آثار شرعيه بلاواسطه و گاهى آثار شرعيه مع الواسطه و گاهى اثبات ملزومات عقليه يا شرعيه يا عاديه است و گاهى اثبات ملازمات عقليه يا عاديه يا شرعيه است و گاهى اثبات مقارنات اتفاقيه اين مستصحب است مجموعا تا اين مرحله چهارده صورت متصور است كه هفت صورت مال حكم و هفت از آن موضوع است در اينجا ابتدا براى همه صور مثال مىآوريم و سپس با دليل وارد بحث مىشويم كه در كجاها استصحاب مفيد و در كجاها غير مفيد است :\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nامّا هفت صورت حكم :\r\n1 - آثار عقلى : استصحاب كنيم وجوب ظهر را و نتيجه بگيريم استحقاق عقاب را .\r\n2 - آثار عاديه : استصحاب كنيم وجوب ظهر را و نتيجه بگيريم خوف باطنى را .\r\n3 - آثار شرعيه بلاواسطه : وجوب ظهر را استصحاب كنيم و نتيجه بگيريم حرمت شرعى نافله را .\r\n4 - آثار شرعيه مع الواسطه : وجوب ظهر را استصحاب كنيم سپس استحقاق عقاب را نتيجه بگيريم سپس وجوب تصدق به درهم را عند النذر برآن مترتب كنيم .\r\n5 - ملزومات : استصحاب كنيم وجوب نفقه و حرمت تزويج زوجه زيد را و نتيجه بگيريم پس زيد هنوز زنده است كه حيات ملزوم و حرمت تزويج يا وجوب نفقه و . . . لوازم آنند .\r\n6 - ملازمات : استصحاب كنيم وجوب نفقه را و نتيجه بگيريم حرمت تزويج زوجه زيد را كه هر دو لازمهء امر ثالثى هستند كه حيات زيد باشد .\r\n7 - مقارنات : استصحاب كنيم وجوب نفقهء اين زوجه را و نتيجه بگيريم پس آن زوجهء ديگر واجب النفقه نيست اين دو لازم و ملزوم يا متلازمين نيستند چون ممكن است هر دو زوجه واجب النفقه باشند و ممكن است هيچ‌كدام چنين نباشند ولى اتفاقا در اثر علم اجمالى به ناشزه شدن احد چنين چيزى پيدا شده .\r\nو امّا هفت صورت موضوع :\r\n8 - آثار عقليه : حيات زيد را استصحاب كنيم و نتيجه بگيريم متحرك يا ساكن بودن را ، متنفّس بودن را و . . .\r\n9 - آثار عاديه : حيات زيد را استصحاب كنيم و نتيجه بگيريم رشد عقلى او را ، رشد جسمانى او را ، انبات لحيه او را .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n10 - آثار شرعيه بلاواسطه : حيات زيد را استصحاب كردن و وجوب نفقه زوجه و . . . را نتيجه گرفتن .\r\n11 - آثار شرعيه مع الواسطه : حيات را استصحاب كردن و رشد و نمو را نتيجه گرفتن سپس وجوب تصدق را نتيجه گرفتن .\r\n12 - ملزومات : با مايعى وضو ساختيم كه مردّد بود بين آب و بول در اينجا شك مىكنيم كه آيا اعضاء وضو پاك است يا نجس ؟ آيا طهارت باطنيه حاصل شد يا خير ؟ دو استصحاب قابل جريان است :\r\n1 - استصحاب بقاء نجاست كه داراى دو اثر است يكى بقاء حدث باطنى و ديگرى حدوث خبث .\r\n2 - استصحاب بقاء طهارت اعضاء وضو كه اين نيز دو اثر دارد يكى بقاء طهارت و ديگرى عدم حدوث خبث حال اگر استصحاب اول را جارى كنيم و نتيجه بگيريم اثبات ملزوم نجاست را كه بوليت اين مايع باشد يا استصحاب دوّمى را جارى كنيم و نتيجه بگيريم مائيت اين مايع را كه ملزوم است در هر حال با استصحاب اثبات ملزوم شده .\r\n13 - ملازمات : بقاء رشد و نمو جسمانى را استصحاب كنيم و نتيجه بگيريم بقاء رشد عقلانى را يا انبات لحيه را و . . . كه اين امور با رشد جسمانى ملازم و همه معلول علت ثالثه يعنى حيات زيد هستند و هيچ‌كدام علت و معلول يكديگر نيستند .\r\n14 - مقارنات اتفاقيه : علم اجمالى داريم به اينكه يا زيد مرده و يا بكر حال استصحاب مىكنيم بقاء حيات زيد را نتيجه مىگيريم موت بكر را و بالعكس حال ميان حيات زيد و موت بكر هيچ‌گونه ملازمه‌اى نيست و ممكن است هر دو زنده باشند يا هر دو بميرند ولى در اثر علم اجمالى اتفاقا و تصادفا و به صورت قضيه شخصيه حيات زيد مقارن شده با موت بكر و . . . پس از عنايت به امثله اين صور چهارده‌گانه وارد مىشويم در بيان احكام آنها :\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nامّا چهار صورت اوّل يعنى مواردى كه مستصحب حكمى از احكام شرعيه باشد كليه آثار عقليه و عاديه و شرعيهء بلاواسطه و مع الواسطه بتوسط استصحاب بر مستصحب بار مىشود به دو دليل :\r\n1 - اوّلا متبادر به ذهن از ادلّهء استصحاب همين است بيان ذلك :\r\nدر هنگامى كه يقين وجدانى به وجوب ظهر داشتيم و حكم واقعى بود تمام اين آثار بلا اشكال مترتب مىشد از حرمت نافله و استحقاق عقاب و خوف نفسانى و . . . حال ادلّهء استصحاب مىگويد : الشاك بمنزلة المتيقّن يا المشكوك بمنزلة المتيقّن يعنى كانّ شكى پيش نيامده و همان يقين سابق باقى است اين تنزيل است يعنى شك را نازل به منزلهء يقين قرار دادن و مفاد ادلّهء استصحاب جعل حكم ظاهرى مماثل و مساوى ازهرجهت با آن حكم واقعى قبلى است پس همان آثار تماما ما الآن نيز مترتب مىشود .\r\n2 - اگر تمام الآثار اعم از عقلى و عادى و شرعى بار نشود لازم مىآيد اخبار لا تنقض و اين نواهى و ايجاد بقاء بر يقين سابق عبث باشد چون استحقاق عقاب نمىآورد و العبث قبيح و لا يصدر من الحكيم تعالى پس براى خروج از لغويت مىگوئيم كليه آثار مترتب مىشود .\r\nو امّا سه صورت ديگر يعنى ملزومات ، ملازمات و مقارنات بتوسط استصحاب حكمى قابل اثبات نيستند چون متبادر به ذهن از اخبار لا تنقض اينست كه آثار و محمولات و لوازم يقين سابق را الآن مترتب كن و امّا ملزومات و . . . را شامل نيست فلا دليل على اثبات اين امور با استصحاب .\r\nو امّا در موضوعات تنها در يك صورت استصحاب جارى مىشود و آن براى ترتيب اثر شرعى بلا واسطه است و امّا براى ترتيب آثار عقلى و عادى استصحاب جارى نمىشود فى المثل نمىتوانيم با استصحاب حيات ، رشد و نمو را نتيجه بگيريم بدليل اينكه مدرك استصحاب اخبار لا تنقض اليقين بالشك است و قبلا گفتيم ظاهر كلام مراد نيست يعنى منظور اين نيست\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nكه خود يقين سابق را با شك لاحق نقض نكن چون وجود و عدم يقين سابق در اختيار من نيست بلكه مقدمات و اسبابى دارد كه تا باشند يقين هم هست و الّا فلا پس منظور اينست كه متيقن سابق را نقض نكنيد و باز اين مقدار هم كافى نيست چون متيقن سابق هم كه از قبيل حيات زيد و عدالت بكر و . . . باشد در اختيار من نيست تا مكلف به حفظ و ابقاء آن باشم بلكه مراد اينست كه لا تنقض آثار المتيقن السابق الثابتة له بواسطة اليقين .\r\nو واضح است كه وقتى شارع بما هو شارع مىفرمايد بايد آثار متيقن سابق را حفظ كنيد منظور آثار شرعيه آنست مثل وجوب نفقه زوجه كه اثر شرعى حيات است نه آثار عقليه يا عاديه از قبيل نمو و نبات لحيه و . . . چون وضع و رفع اين‌ها در دست شارع بما هو شارع نيست [ اگرچه در تحت قدرت شارع بما هو خالق است ولى از محل بحث خارج است 
  ] و لذا اخبار لا تنقض آثار عاديه و عقليه را شامل نيست و دليل ديگرى هم بر شمول نداريم .\r\nتبصرة : آرى گاهى ممكن است ما خود اين اثر عادى مثلا نمو را استصحاب كنيم و اگر اثر شرعى داشت برآن مترتب كنيم و لكن اين محل بحث نيست و بحث در موردى است كه بر استصحاب حيات اين اثر را بار كنيم .\r\nهمچنين استصحاب حيات براى ترتيب اثر شرعى مع الواسطه جارى نيست .\r\nمثلا استصحاب كنيم حيات را و نتيجه بگيريم نموّ را و سپس وجوب تصدق را علّت عدم جريان اينست كه وجوب تصدق اثر شرعى خود متيقن يعنى حيات زيد كه نيست تا برآن مترتب شود بلكه اثر شرعى نمو است كه ذى الواسطه باشد و فرض اينست كه خود نمو مجراى استصحاب و مورد اين تنزيل شرعى نيست بلكه حيات مجراى استصحاب است و لذا اين‌گونه از آثار هم بار نمىشود لان ما قصد لم يقع و ما وقع لم يقصد .\r\nو امّا جريان استصحاب موضوع براى اثبات ملزوم و ملازمات و مقارنات\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nهم به همان دليل كه در استصحاب الحكم گفتيم باطل است چون متبادر به ذهن از اخبار لا تنقض جعل آثار و محمولات متيقن سابق در زمان لاحق است و اين شامل ملزومات و . . . نيست و على الفرض دليل ديگرى هم در ميان نيست .\r\nتا اينجا احكام همهء چهارده صورت اجمالا روشن شد و در پايان اين قسمت به دو نكته اشاره مىكنم :\r\nالف : بقول مرحوم آشتيانى : و اوّل من عنون الاصل المذكور [ اصل مثبت 
  ] بهذا العنوان [ اصل مثبت 
  ] على ما حكاه شيخنا دام ظله فى مجلس البحث فقيه عصره [ مرحوم شيخ جعفر كاشف الغطاء 
  ] و شاع بين مشايخ ولده و تلامذته و تلامذتهم .\r\nب : وجه تسميه : چرا اصل مثبت را مثبت گفته‌اند ؟\r\nجواب : كلمهء مثبت اسم فاعل است يعنى اثبات‌كننده و البته هر استصحابى در عالم چيزى و اثرى را ثابت مىكند بنابراين اختصاص به اين اصلى كه مثبت اثر عقلى يا عادى باشد ندارد آرى اين مجرّد اصطلاح است و لا مشاحة فى الاصطلاح و شايد از اين باب كه مرتب گفته شده اصل استصحاب مثلا لا يثبت الاثر العادى و العقلى و . . . لذا معروف شده به اصل مثبت و گرنه جهت ديگرى در كار نيست .\r\nقوله : فان قلت :\r\nمستشكل مىگويد : قبول داريم كه وقتى موضوعى از موضوعات را استصحاب مىكنيم حتما بايد داراى اثر شرعى باشد تا مورد تنزيل شرعى يعنى استصحاب واقع شود و الّا اگر صرفا داراى اثر عادى يا عقلى باشد استصحاب جارى نيست .\r\nامّا اينكه گفتيد حتما بايد اثر شرعى بلا واسطه باشد ما قبول نداريم و مىگوئيم مستفاد از اخبار استصحاب اينست كه شخص شاك همان اعمال شخص متيقن را بايد انجام دهد و همان آثار شرعيه را مترتب كند امّا مقيد نشده به اثر شرعى بلا واسطه و لذا اطلاق كلام هم شامل مىشود آثار شرعيهء بلا واسطه\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nرا و هم مع الواسطة العادية او العقلية را پس استصحاب موضوع در دو مورد و به دو منظور قابل جريان است چرا شما منحصر كرديد به مورد اوّل ؟\r\nقوله : قلت :\r\nمرحوم شيخ در جواب مىفرمايند : آثار شرعيه‌اى كه در زمان يقين مترتب مىشد دو دسته آثار بود :\r\n1 - آثار شرعيه‌اى كه مال نفس عنوان متيقن بما هو متيقن است از قبيل وجوب نفقه - حرمت تزويج زوجه ، حرمت تقسيم اموال و . . . كه بر عنوان حيات مترتب است .\r\n2 - آثار شرعيه‌اى كه مربوط به عنوان ديگرى است كه با عنوان متيقن سابق ملازمه دارد و لازمهء آن است يا كلاهما متلازمانند مثل وجوب تصدق كه بر عنوان نمو مترتب مىشود كه لازمهء لا ينفك حيات زيد است اين‌ها آثار زمان يقين حال زمان شك فرارسيده و شارع مىفرمايد : شاك به منزلهء متيقن است و همان آثار را بايد مترتب كند .\r\nامّا منظور آثار شرعيه نفس عنوان متيقن سابق من حيث اليقين به است و امّا آثار شرعيهء عنوان ديگر كه ملازم با اين عنوان و يا لازمه او است به واسطه اين تنزيل مترتب نمىشود چه اين آثار موضوعشان اين عنوان ملازم است و بايد موضوع محرز شود يا بالوجدان و يا بالجعل و التعبد و التنزيل تا اثر و حكم برآن بار شد .\r\nو در ما نحن فيه عنوان ملازم وجدانا كه محرز نيست و گرنه شكى نبود و بالجعل هم كه محرز نيست چون فرض اينست كه مجعول شارع و مورد تنزيل شرعى براى ترتيب اثر شرعى حيات زيد است نه عنوان نمو و وقتى اين عنوان محرز نبود بلكه مشكوك بود اصل عدم نمو جارى مىكنيم لان الاصل فى كل امر حادث شك فى وجوده و عدمه عدمه و نتيجه مىگيريم عدم ترتب آثار شرعيهء آن را پس باز هم امر منحصر شد به آثار شرعيهء بلا واسطه و امّا مع الواسطة لا دليل على اثباته .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nقوله : و هذه المسألة :\r\nتنظير : اصولا اين مطلب [ كه در مقام تنزيل شرعى احكامى كه براى منزل عليه من حيث اليقين به ثابت بود براى منزّل هم همان احكام ثابت مىشود نه آثار عناوين ديگر و ملازمات و لوازم 
  ] اختصاص به باب استصحاب كه يك نوع تنزيل شرعى است ندارد بلكه در كلّيه تنزيلات شرعيه [ از قبيل تنزيل الظن منزلة العلم و از قبيل تنزيل طواف به منزلهء صلاة و از قبيل تنزيل رضاع به منزلهء نسب و . . . 
  ] .\r\nقصّه از همين قرار است كه احكام نفس عنوان منزل عليه بر منزل بار مىشود نه ملازمات و مقارنات و ملزومات و لوازم آن عنوان از عناوين ديگر و ما به عنوان نمونه مسئله خودمان را به باب رضاع و نسب تنظير مىكنيم :\r\nمىدانيم كه در باب نكاح سه عنوان محرّم در كار است :\r\n1 - عنوان نسب : پاره‌اى از زنان و مردان در اثر نسبت‌هاى خاصى ازدواجشان با يكديگر حرام است .\r\n2 - عنوان سبب : برخى از مردها و زنها در اثر رابطهء سببى [ ازدواج 
  ] نكاحشان حرام است .\r\n3 - عنوان رضاع : برخى از انسانها هم در اثر رضاع و شير خوردن نكاحشان حرام مىشود .\r\nحال شرع مقدس رضاع را به منزلهء نسب قرار داده و فرموده : يحرم بالرضاع ما يحرم بالنسب يا فرموده : الرضاع لحمة كلحمة النسب اين يك تنزيل شرعى است .\r\nيعنى شريعت ، رضاع را نازل منزلهء نسب قرار داده پس همان عناوينى كه در باب نسب سبب حرمت مىشد در باب رضاع هم سبب حرمت مىشوند منتها در باب نسب كه منزل عليه است دو دسته عناوين داراى اثر شرعى هستند كه بعضىها عناوين اصليه هستند و بعضىها ملازم آن هستند .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nفى المثل اگر دو برادر و يك خواهر باشند در اينجا ازدواج اين خواهر كه مثلا زينب باشد با آن برادر كه مثلا زيد باشد به نص كتاب و سنّت حرام است به عنوان اخ بودن و نيز با برادر اين برادر هم كه مثلا خالد باشد ازدواج حرام است كه عنوان اخ الاخ دارد و ملازم با عنوان اخوت است ولى خود اين عنوان در كتاب و سنت موضوع الحكم نيست ولى چون برمىگردد به عنوان اصلى اخوت كه برادر ديگر هم خود برادر اين دختر است يا از ناحيهء ابوين و يا اب تنها و يا امّ تنها لذا نكاح با او حرام است و بالعكس اگر يك برادر باشد و دو خواهر كه عنوان محرّم بالاصالة اختيت است و عنوان ملازم اخت الاخت است . . . حال برويم به سراغ تنزيل : رضاع به منزلهء نسب است يعنى احكامى كه بر منزل عليه بعنوان اصلى بار مىشد بر منزل هم بار مىشود .\r\nولى احكام ملازم آن عنوان مترتب نمىشود چون نه اين عنوان ملازم در باب رضاع علىحده دليل دارد و نه برمىگردد به يك عنوان محرّم كه او دليل داشته باشد .\r\nفى المثل پسر بچه‌اى با دختر بچه‌اى از يك زن شير خورده‌اند اين دو خواهر و برادر رضاعى مىشوند حال آن پسر يك برادر هم دارد و اين دختر يك خواهر هم دارد ازدواج خود اين پسر و دختر كه خواهر و برادر رضاعى هستند حرام است چون نازل به منزله خواهر و برادر نسبى هستند ولى ازدواج اين پسر با خواهر آن دختر حرام نيست چون عنوان اخت الاخت كه مستقلا حرام نيست بايد برگردد به اخت بودن و در باب رضاع اخت الاخت ، اخت محسوب نمىشود لا نسبا و لا رضاعا .\r\nو هكذا در ناحيه اخ و اخ الاخ پس احكامى كه مال عنوان اخ و اخت بود به عنوان ملازم اخ الاخ يا اخت الاخت سرايت نمىكند و خود عنوان ملازم هم لا دليل على حرمته . . .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nقوله : و من هنا :\r\nتا اينجا بخش عمدهء تقسيمات و صور مختلف اصل مثبت را كه چهارده صورت بود بيان كرديم در اين قسمت به برخى ديگر از تقسيمات اشاره مىكنيم :\r\nالف : در اينكه اصل مثبت حجت نيست و بتوسط استصحاب نمىتوانيم آثار عقليه و عاديه و شرعيهء مع الواسطه را اثبات كنيم لا فرق ميان مواردى كه مستصحب با اثر عادى يا عقلى در خارج متحد الوجود باشند يعنى به حمل شايع صناعى به يك وجود موجودند و تنها به حمل اولى ذاتى يعنى مفهوما متغاير و متباين باشند و مواردى كه مستصحب با آن آثار در وجود خارجى و به حمل شايع يعنى مصداقا و تحقّقا متغاير و متباين باشند در هر حال استصحاب جارى نمىشود .\r\nمثال متحد الوجود : حوضى است در خارج كه سابقا ظرف از براى آب كرّ بود و درون اين حوضى آبى به اندازهء كر يا بيشتر موجود بود ولى بعدا مقدارى از آن آب كم شده الآن شك داريم در بقاء كرّيت .\r\nدر اينجا دو چيز موجود است يكى كلّى وجود الكرّ فى الحوض كه قابل صدق بر كثيرين است و ديگرى جزئى كريت آبى كه در خارج در ميان حوض موجود است و در يك كلام كرّية الموجود اگر در خود اين فرد و جزئى خارجى استصحاب جارى كنيم به اينكه مع المسامحة بگوئيم اين آب موجود همان آب قبلى است و كرّيت آن باقى است البته اثر شرعى مستقيم دارد كه طهارت الثوب المغسول و اليد المغسولة بهذا الماء باشد ولى اين مورد تنزيل شرعى نيست .\r\nو اگر در كلّى استصحاب جارى كنيم و بگوئيم وجود الكر فى الحوض سابقا متيقن بود و الآن مشكوك است پس استصحاب مىكنيم بقاء اين كلى را البته كلى مستقيما اثر شرعى ندارد بلكه اثر عقلى دارد كه پس اين ماء خارجى كرّ است كلى را استصحاب كرديم و فرد را نتيجه گرفتيم سپس اثر شرعى مترتب مىشود بر خود اين جزئى .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nضمنا در اين مثال مستصحب ما كه كلّى است با اثر عادى يا عقلى آنكه جزئى است متحدالوجودند زيرا كه هر كلّى طبيعى در خارج به عين وجود افرادش موجود مىشود و يك وجود جداگانه‌اى ندارد كما ثبت فى المنطق .\r\nمثال متغاير الوجود : فرض بفرمائيد يقين داريم به اينكه مقتضى از براى فلان امر حادث موجود شده به گونه‌اى كه اگر حائل و مانع نباشد حتما مقتضى تاثير گذاشته و آن امر حادث موجود مىشود ولى شك داريم كه آيا مانعى بود كه جلوى تاثير مقتضى را بگيرد يا خير ؟ فى المثل شخصى بسوى شخص ديگر تيراندازى كرد كه مقتضى و موجب قتل است و بطور عادى اگر مانعى از قبيل ديوار - درخت و . . . سر راه نباشد تير به هدف اصابت كرده و شخص را از پاى درخواهد آورد ولى نمىدانيم آيا حائلى بود تا قتل حادث نشده باشد يا نبود تا حادث شده باشد ؟ استصحاب مىكنيم عدم وجود حائل و مانع را ولى مستقيما اثر شرعى ندارد بلكه نتيجه مىگيريم ثبوت القتل را كه موضوعى از موضوعات خارجيه باشد سپس نتيجه مىگيريم اثر شرعى قصاص ، ديه و . . . را باز هم اصل مثبت است و اثر عادى دارد نه شرعى مگر مع الواسطه و ضمنا بود و نبود حائل به كشته شدن و نشدن چنانچه مفهوما متغايرند در خارج نيز به دو وجود موجود مىشوند و متحد نيستند .\r\nقوله : و كذا لا فرق :\r\nب : باز در عدم حجيت اصل مثبت لا فرق ميان مواردى كه در آنها بين مستصحب و آثار عقليه يا عاديه يك نوع ملازمهء كليه باشد به اينكه لازم و ملزوم باشند يا متلازمين باشند كه هركجا يكى بود ديگرى هم هست و مواردى كه بينهما مجرّد مقارنت اتفاقيه باشد و هيچ‌گونه ملازمه‌اى در بين نباشد در هر حال استصحاب جارى نيست .\r\nمثال اوّلى : دو مثالى كه در بخش الف زديم مال همين فرض است چون ميان كلى و فرد در خارج ملازمه است يعنى هميشه وجود كلى در خارج به عين\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nوجود فرد موجود است و اتفاقى و تصادفى نيست .\r\nو نيز ميان عدم حائل و وجود قتل پس از احراز مقتضى عادتا ملازمه است مگر در موردى معجزه‌اى صورت پذيرفته و بدون حائل هم قتل حاصل نشود ولى عادتا حاصل مىشود .\r\nمثال دوّمى : علم اجمالى داريم به اينكه يا زيد از دنيا رفته و يا خالد اگر استصحاب كنيم بقاء حيات زيد را مترتب مىشود برآن موت خالد و بعد آثار شرعيه كه پس اموال خالد تقسيم مىشود و . . . و اگر استصحاب كنيم بقاء حيات خالد را پس بايد بگوئيم زيد مرده است و . . . و لكن ميان حيات يكى از اين دو نفر با موت نفر ديگر هيچ‌گونه ملازمه‌اى نيست يعنى هيچ‌كدام علت و يا معلول ديگرى نيستند و كلاهما هم معلول علت مشتركه‌اى نيستند بلكه اتفاقا و تصادفا در اثر علم اجمالى به موت احدهما چنين ترتب و نتيجه‌گيريى حاصل مىشود كه حيات احدهما با موت ديگرى مقرون گرديده است . در هر حال فرقى نمىكند و استصحاب به اين منظورها جارى نمىشود .\r\nقوله : و كذا لا فرق :\r\nج : و همچنين در عدم جريان استصحاب به منظور اثبات اثر عقلى و عادى فرقى نيست ميان مواردى كه بر مستصحب تمام الاثر العادى او العقلى مترتب شود و يا قيدى از قيود و جزئى از اجزاء آثار عقليه و عاديه مترتب شود در هر حال استصحاب جارى نيست امّا اوّلى مثل سه مثال قبل يعنى تمام الاثر بقاء كريت در حوض عبارتست از كريت آب موجود كما اينكه تمام الاثر عدم الحائل عبارتست از تحقّق قتل و نيز تمام الاثر حيات زيد عبارتست از موت خالد و . . .\r\nو امّا دوّمى : خود اين قيد هم بر دو قسم مىشود : 1 - امر عدمى باشد 2 - امر وجودى باشد و مجموعا براى اين بخش مرحوم شيخ سه مثال مىآورند كه در اولى و سوّمى قيد وجودى و در دوّمى قيد عدمى مطرح است :\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n1 - شخصى در يك لحاف يا فرشى پيچيده شده و پس از مدتى شخص ديگرى با شمشير او را دو نيمه كرده حال شك داريم كه آيا قبل از فرود آمدن شمشير و تنصيف ، اين شخص ملفوف به اجل طبيعى مرده بود پس قتلى صورت نگرفته و ديه يا قصاصى هم ثابت نيست و يا در آن موقع زنده بود و با تنصيف بالسيف روح از بدنش مفارقت كرده پس وى مقتول است پس ديه دارد .\r\nدر اينجا استصحاب مىكنيم بقاء حيات شخص ملفوف را تا حين ورود شمشير و نتيجه مىگيريم اثر عادى را كه پس كشته شده پس بايد قاتل ديه بپردازد حال قتل مركب از دو چيز است :\r\n1 - خروج روح از بدن\r\n2 - اين خروج با ازهاق باشد نه رهاق يعنى شخص ديگر سبب اين موت شده نه اينكه به اجل طبيعى مرده باشد از اين دو امر ، اوّلى بالوجدان محرز است و نيازى به استصحاب ندارد آرى با استصحاب اين دوّمى ثابت مىشود پس قيدى از قيود اثر عادى يا عقلى مترتب شده نه تمام الاثر ضمنا قيد ازهاق الحياة قيد وجودى و اثباتى هم هست .\r\n2 - خانمى مقدارى خون مشاهده كرده ولى شك دارد كه آيا اين دم ، دم الاستحاضة است يا خير ؟\r\nاستصحاب مىكند عدم استحاضه بودن را سپس مترتب مىكند برآن حيض بودن را [ چون ملازمهء شرعيه است ميان استحاضه نبودن و حيض بودن زيرا از روايات برمىآيد كه كل دم ليس باستحاضة فهو حيض شرعا ، شگفتا كه مرحوم حاج آقا رضا همدانى عكس اين سخن شيخ ره را بيان فرموده و آن اينكه الاصل فى باب الدماء انّ كل دم ليس به حيض و لا نفاس فهو استحاضة لا العكس . 
  ] سپس آثار شرعيه حرمت دخول مسجد ، حرمت صوم و صلاة و . . . برآن مترتب مىشود .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nحال حيض مركب از دو چيز است : 1 - خونى باشد 2 - استحاضه هم نباشد از اين دو آن اوّلى بالوجدان محرز است و نيازى به استصحاب ندارد امّا اين دوّمى با استصحاب ثابت مىگردد و ضمنا قيد عدمى هم هست .\r\n3 - مىدانيم كه در نماز بايد ميان اجزاء موالات مراعات شود و متواليا يعنى بدون فصل طويل انجام پذيرند حال شخصى در خارج ميان اجزاء نماز مختصر فاصله‌اى انداخته و شك دارد كه آيا آن فصل طويلى كه مخلّ به نماز باشد و موالات بين اجزاء را برهم زند حاصل شد يا خير ؟\r\nاستصحاب مىكند عدم فصل طويل را و نتيجه مىگيرد پس اين اجزاء خارجيه متصف به موالات هستند پس نماز صحيح است و . . . حال اتصاف اين اجزاء به موالات يك قيدش كه هذه الاجزاء باشد بالوجدان محرز است و قيد ديگرش را كه توالى باشد با استصحاب احراز مىكنيم ضمنا توالى قيد وجودى هم هست .\r\nو بالجمله فرقى ميان اين صور كثيره كه در الف و ب و ج ذكر شد وجود ندارد و استصحاب به هيچ‌كدام از اين منظورها جارى نمىشود چون لا دليل عليها لانّ اخبار الباب لا يشملها كما بيّناه .\r\nقوله : و قد استدل :\r\nمرحوم صاحب فصول نيز با ما در عدم حجيت اصل مثبت هم‌عقيده است و لكن در مقام استدلال بياناتى دارد كه قابل خدشه است جناب ايشان در رابطه با ردّ اصل مثبت دو جمله دارند :\r\nجمله اوّل : اصل در جانب ثابت با اصل در جانب مثبت تعارض نموده و تساقط مىكنند و در نتيجه اصلى نخواهد ماند تا اثر عقلى داشته باشد يا نه [ منظور ايشان از ثابت عبارتست از مستصحب يا ملزوم و يا سبب و منظور از مثبت عبارتست از آثار عقليه و عاديه 
  ] فى المثل وقتىكه شك مىكنيم كه آيا حائلى بود تا اين تيراندازى يعنى مقتضى تأثير خود را نگذارد يا حائلى نبود\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nتا اثر گذاشته و باعث ايجاد قتل گردد از طرفى استصحاب عدم حائل جارى مىشود و ثابت مىكند قتل را از طرفى هم استصحاب عدم قتل جارى مىشود و نتيجه مىدهد نفى قتل را و اين دو اصل مثبت و نافى با يكديگر تعارضا و تساقطا .\r\nو در نتيجه اصل اولى هم نابود گرديده و آثار عقليه يا عاديه از قبيل قتل بر او مترتب نخواهد بود [ اين بيان نشان مىدهد كه مقتضى از براى جريان موجود است ولى وجود المعارض مانع شده از جريان . . . 
  ]\r\nجملهء دوّم : مهم‌ترين مدرك حجيت استصحاب عبارتست از اخبار و روايات استصحاب كه مىفرمود : لا تنقض اليقين بالشك .\r\nو اين روايات فقط و فقط آثار شرعيه بلا واسطه را ثابت مىكند و دلالت ندارد بر ترتب آثار عقليه و عاديه چون اين‌گونه از آثار ربطى به شارع بما هو شارع ندارد كه بگويد مترتب بكنيد يا خير پس اخبار الباب كه اصل مثبت را شامل نيست غير از اخبار هم كه دليل ديگرى بر شمول نداريم بنابراين سر اصل مثبت بدون كلاه مىماند . مرحوم شيخ از هر دو جملهء صاحب الفصول جواب مىدهند :\r\nامّا از جملهء اوّل دو جواب مىدهند : 1 - حلّى 2 - نقضى\r\nجواب حلّى : از اينكه سخن از معارضه به ميان آورديد معلوم مىشود اصل جريان را و قابليت جريان را قبول داريد يعنى مقتضى لجريان الاصل المثبت موجود ولى تعارض مانع مىشود از جريان ولى ما مىگوئيم : ثابت و مثبت با يكديگر لازم و ملزومند و لا ريب در اينكه اصل در جانب مثبت يا لازم عادى و عقلى هرگز با اصل در جانب ثابت يعنى ملزوم تعارض نمىكند و اصولا اين دو اصل در عرض هم و در يك مرتبه نيستند تا قابل جريان باشند يا نه بلكه هميشه اصل جارى در ناحيه ملزوم از حيث رتبه مقدم است بر اصل در ناحيه لازم چون اصل اوّل اصل سببى و دوّمى اصل مسبّبى است و مادامىكه اصل سببى\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nجارى مىشود نوبت به اصل مسببى نمىرسد بلكه حساب مسبّب خودبخود تصفيه مىشود چون اصل سببى بر اصل مسبّبى حكومت دارد و اين را خود صاحب فصول هم قبول دارد و روى همين اصل سابقا در مسئله جلد مطروح فى الطريق يا لحم مطروح .\r\nگفتيم مادامىكه اصالة عدم التذكية جارى بشود نوبت به اصالة الطهارة و الحليه كه از اصول حكميه هستند نمىرسد چون شك در حليت و حرمت ، طهارت و نجاست مسبّب است از شك در تذكيه و عدم آن و اصل سببى كه جارى شد حكم به حرمت و نجاست مىشود و نوبت به اصل حكمى و مسببى نمىرسد بنابراين اصل در ناحيه لازم و مثبت اصلا جارى نمىشود تا تعارض بكند يا خير .\r\nجواب نقضى : برفرض كه معارضه را قول كنيم خواهيم گفت :\r\nاشكال مشترك الورود است يعنى همان گونه كه آثار عاديه و عقليه مترتب نمىشود همچنين آثار شرعيه ملزوم نيز مترتب نخواهد شد چون اصلى نيست تا اثر داشته باشد درحالىكه شما ترتب آثار شرعيه را قبول داريد حال هر جوابى در رابطه با آثار شرعيه از اين معارضه مىدهيد در رابطه با آثار عقليه و عاديه خواهيم داد و حلّ مطلب به اين شد كه اصولا اين‌گونه موارد جاى تعارض نيست .\r\nو امّا از جملهء دوّم : منظور شما از آوردن اين دو جمله چيست ؟ سه احتمال متصور است :\r\n1 - اين دو جمله دو دليل جداگانه باشد و هر دو بر مبناى قدما در باب استصحاب باشد كه استصحاب را از باب امارات ظنيه حجت مىدانند يعنى صاحب فصول بر اين مبنا درصدد ردّ اصل مثبت است اگر منظور اين باشد هر دو بيان مبتلا به اشكال است . امّا دوّمى چون اخبار يك دستور تعبدى را دلالت دارند و سخن از ظن نوعى به بقاء ندارند امّا اوّلى : اشكالش در احتمال\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nثالث خواهد آمد [ اين احتمال را مرحوم شيخ طرح نكرده‌اند . 
  ] .\r\n2 - اين دو جمله دو دليل جداجدا بوده و هر دو بر مبناى متأخرين باشد كه استصحاب را از اصول عمليه تعبديه مىدانند يعنى صاحب فصول بر مبناى متأخرين درصدد نفى اصل مثبت باشد اگر مراد اين باشد خواهيم گفت دليل اول شما با دليل دومتان متناقضانند زيرا كه بيانيه اول دلالت مىكند كه مقتضى براى جريان اصل مثبت موجود است به گونه‌اى كه لو لا المانع اصل جارى مىشد ولى تعارض از جريان آن مانع آن شده درحالىكه بيانيه دوم شما دلالت مىكند كه اصلا مقتضى براى جريان وجود ندارد و چنين اصلى اصلا قابل جريان نيست و اين تناقضى آشكار است و اجتماع نقيضين محال است .\r\n3 - اين دو جمله در مجموع يك دليل است كه دوّمى مكمل اولى است ولى هر قسمتى بر يك مبنا است يعنى جناب صاحب فصول با اين استدلال خواسته همهء جوانب مسئله را مدّ نظر قرار داده و على جميع المبانى محاسبه كند و ثابت كند عدم جريان اصل مثبت را به اينكه قسمت اوّل بر مبناى حجيت استصحاب از باب امارات و بيان دوّم بر مبناى حجيت از باب اخبار صادر شده .\r\nاگر مراد اين باشد خواهيم گفت : جمله دوّم بر مبناى دوّم تام است و اصولا دليل خود ما بر عدم جريان اصل مثبت هم همين بود كه مشمول اخبار نيست و دليل ديگرى هم ندارد .\r\nولى جملهء اول بر مبناى اوّل ناتمام است زيرا كه وقتى ما اصل را در ناحيهء ثابت يعنى ملزوم .\r\n[ فى المثل عدم الحائل يا عدم الاستحاضة و . . . 
  ] جارى ساختيم [ چون اصل سببى است و از لحاظ رتبه تقدم دارد 
  ] به بركت اين اصل ظن به ملزوم يعنى عدم الحائل پيدا مىشود و به حكم عقل ظن به ملزوم مستلزم\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nظن به لازم است پس ظن به قتل براى ما پيدا مىشود آنگاه در همين حال چگونه معقول و ممكن است كه استصحاب در ناحيهء لازم و مثبت جارى بشود و براى ما ظن به عدم قتل بياورد ؟ ! آيا اين ظن به نقيضين در آن واحد نيست ؟\r\nو آيا ظن به متناقضين همانند قطع به متناقضين از محالات نيست ؟ اين يك جواب حلّى است .\r\nو امّا جواب نقضى آنست كه اگر برفرض اصل در ناحيه لازم جارى شده و براى ما ظن به عدم قتل بياورد باز به حكم از ظن به عدم لازم ظن به عدم ملزوم پيدا مىكنيم پس ملزوم ما كه عدم الحائل مثلا باشد موهوم خواهد بود نه مظنون و اگر اين شد پس نه تنها آثار عقليه بار نخواهد شد بلكه بايد آثار شرعيه نيز مترتب نشود درحالىكه خود شما آثار شرعيه را مترتب مىكنيد و اين كاشف از مظنون بودن ملزوم است و آن هم مستلزم ظن به لازم است و با ظن به عدم لازم جمع نمىشود .\r\nقوله : و من هنا :\r\nهمان گونه كه در آغاز اين تنبيه اشاره شد تمامى اين بحثها در رابطه با جريان اصل مثبت و عدم آن بر مبناى مشهور متأخرين است كه استصحاب را از اصول عمليه دانسته و به‌مقتضاى اخبار تعبدا آن را حجت مىدانند و صدالبته بديهى است كه بر اين مبنا اصل مثبت جارى نخواهد بود چون ترتب آثار عقليه و عاديه ربطى به شارع بما هو شارع ندارد و امّا بر مبناى مشهور قدما كه استصحاب را از امارات ظنيه دانسته و آن را به حكم عقل و به مناط افادهء ظن به بقاء حجت مىدانند صدالبته فرقى ميان اصل مثبت و غير مثبت نخواهد بود و همان گونه كه آثار شرعيه بر اين مستصحب مترتب مىشود هكذا آثار غير شرعيه هم مترتب مىشود .\r\nو سرّ مطلب همان است كه در اواخر بحث ما با صاحب فصول قبل ازو من هنا عنوان شد و آن اينكه بر اين مبنا ما به بركت استصحاب ظن به ملزوم\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nپيدا مىكنيم و به حكم عقل ظن به ملزوم از ظن به لازم قابل انفكاك است [ زيرا كه قطع به علت مستلزم قطع به معلول است و كذا الظن 
  ] و نيز به حكم فرقى ميان لوازم شرعيه [ مثل حرمت و نجاست و . . . 
  ] و عقليه و عاديه [ مثل قتل و موت احدهما و . . . 
  ] وجود ندارد و همهء آنها مساوى هستند اگر اين ظن حجت است نسبت به همهء آن آثار حجت است و الّا فلا .\r\nقوله : الّا ان يقال :\r\nمگر كسى مدعى شود كه در خصوص ظن استصحابى ما قائل به تفريق و تفصيل ما بين لوازم مىشويم يعنى مىگوئيم به بركت اين ظن آثار و لوازم شرعيه ثابت مىشود و اين ظن نسبت به آنها حجت است ولى آثار غير شرعيه مترتب نمىشود .\r\nقوله : و لكن :\r\nمرحوم شيخ مىفرمايد : در مواردى چنين تفكيكى حاصل شده و به بركت ظن بعضى از آثار مترتب شده ولى بعضى ديگر ثابت نشده ولى خوشبختانه ظن استصحابى از آن موارد نيست و در اينجا نمىتوانيم ميان آثار و لوازم تفكيك قائل شويم زيرا مدرك حجيت اين ظن حاصل از حالت سابقه يعنى همان ظن استصحابى يا حكم عقل است و يا بناء عقلاء [ چون اگر مدرك كتاب يا سنت يا اجماع شد از اصول تعبديه خواهد بود كما ذكر 
  ] .\r\nالبته در بناء عقلاء هم اگر به مناط تعبد باشد مورد بحث نيست ولى اگر عقلاء عالم به مناط ظن به بقاء چنين بنائى داشته باشند داخل در بحث مىشود حال هركدام كه باشد فرقى ميان آثار شرعيه و غير شرعيه نيست نه عقل فرق مىگذارد چرا كه حكم عقل كلى است و عقل مىگويد تا هركجا اين ظن باشد اين حكم هم هست و اثر بار مىشود حالا هر اثرى كه باشد و نه بناء عقلاء فارق است چرا كه بناء عقلاء در امور دين و دنيايشان به بقاء بر حالت سابقه است و تفصيلى در كار نيست . آرى در مواردى دليل خاص داريم بر\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nاينكه حجيت فلان امر ظنى نسبت بعضى از آثار است نه همهء آثار كه مرحوم شيخ سه مورد از آن موارد را ذكر مىكنند :\r\nالف : مىدانيم كه از ديدگاه شرع مقدس در موضوعات بيّنه [ شهادت عدلين 
  ] معتبر است و خبر عدل واحد معمولا كفايت نمىكند حال اگر فرضا دليلى دلالت كرد بر اينكه با شهادت عدل واحد هم دخول ماه رمضان ثابت مىشود و بر شما واجب است روزه بگيرد اين خبر عدل واحد براى ما مظنه مىآورد و اين ظن لوازمى دارد :\r\n1 - ظن به هلال رمضان\r\n2 - ظن به وجوب صوم و حرمت افطار\r\n3 - ظن به اينكه با گذشت سى روز از اين تاريخ ماه رمضان به پايان مىرسد [ چون شهور هلاليه حد اكثر سى روز مىباشند 
  ] .\r\n4 - ظن به دخول شوال پس از سى روز\r\n5 - ظن به وجوب افطار و حرمت امساك در روز سى و يكم و . . . امّا از اين لوازم تنها دو لازم اوّل بر اين خبر واحد مترتب مىشود و لوازم ديگر مترتب نمىشود و حق نداريم پس از سى روز افطار كنيم بلكه آن دسته از آثار يا بايد به بيّنه ثابت شود و يا به شياع و يا به اينكه خود شخص هلال شوال را رؤيت كند پس ما بين آثار تبعيض قائل شديم امّا لدليل خاص .\r\nب : فرض بفرمائيد در حديث موثقه آمده بود :\r\nفى من يعير ثوبه الذمى و هو يعلم انه يشرب الخمر و ياكل لحم الخنزير قال فهل على ان اغسله فقال ( ع ) : لا لانك اعرته اياه و هو طاهر و لم تستيقن انه نجسه .\r\nما به بركت اين خبر ثقه ظن به دو امر پيدا مىكنيم :\r\n1 - طهارت اين ثوب در ظاهر و عدم حاجت به شستن آن .\r\n2 - حجيت استصحاب .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nامّا اثر اوّل كه مربوط به مسئله فرعيهء فقهيه مىشود مترتب مىشود ولى اثر دوم كه مسئله اصوليه باشد مترتب نمىشود زيرا كه در مسئله اصوليه چه از اصول دين باشد . [ اجماعا 
  ] و چه از اصول فقه باشد [ على قول 
  ] علم معتبر است و به گمان نمىتوان بسنده كرد [ و لذا براى حجيت خبر واحد به چندين طائفه از روايات استدلال كرديم كه در حدّ تواتر بودند و هكذا در اثبات برائت از سوى اصوليين و احتياط از سوى اخباريين و حجيت استصحاب از باب اخبار و . . . در همهء اين موارد به يك يا چند حديث اكتفا نمىشد بلكه پيوسته در جستجوى احاديث فراوان بوديم تا تواترى پيدا شود .\r\nالبته مخفى نماند كه به عقيدهء خود مرحوم شيخ چنانچه قبلا در روايات استصحاب گفته آمده در مسئله اصوليهء فقهيه اكتفا به ظن بلا مانع است 
  ] .\r\nج : فرض بفرمائيد : براى شخصى در موردى از ظن به قبله ظن به وقت هم حاصل شد و لازم آمد در اينجا شرعا در باب قبله مىتواند به گمان عمل كند و نيازى به احتياط و خواندن نماز به چهار طرف و يا طرق ديگر نيست ولى در باب وقت حق ندارد به مظنه قناعت كند بلكه بايد صبر كند و انتظار بكشد تا يقين بدخول وقت پيدا كند پس ملاحظه مىفرمائيد كه در اين‌گونه موارد همهء آثار و لوازم مترتب نمىشود .\r\nقوله : و لعلّ ما ذكرنا :\r\nما گفتيم بر مبناى حجيت استصحاب از باب امارات ظنيه فرقى ميان مثبت و غير مثبت آن نيست بلكه استصحاب جارى شده و كليهء آثار برآن مترتب مىشود حال به كتب فقهيه كه مراجعه مىكنيم ملاحظه مىكنيم كه در كثيرى از موارد حضرات فقهاء به اصول مثبته متمسك شده‌اند و براساس آنها فتاوائى صادر كرده‌اند كه وجه اين استدلالها همان است كه استصحاب را از امارات دانسته‌اند و در اين مقام بعنوان مشتى از خروار براى شما پنج مورد را ذكر مىكنيم [ تو خود حديث مفصل بخوان از اين مجمل 
  ] .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nقوله : منها :\r\nنمونهء اوّل : در كتاب الارث خوانده‌ايم كه امورى از موانع ارث هستند كه با وجود مقتضى ارث هم اين امور از ارث بردن شخص ممانعت مىكنند يكى از آن امور كفر است يعنى اگر فرزندى كافر بود و در حال كفر او پدر مسلمانش مرد او از ارث محروم است [ لا يرث الكافر شيئا 
  ] .\r\nحال فرع مورد بحث اينست كه شخص مسلمانى از دنيا رفته و تاريخ فوت او مجهول است .\r\nاز اين شخص دو فرزند ذكور به يادگار مانده كه مدت زمانى كافر بودند سپس فرزند بزرگتر مثلا در اوّل ماه شعبان اسلام اختيار نمود درحالىكه آن موقع هنوز پدر زنده بود و بعدها مرده پس نسبت به اين ولد مانع ارث منتفى شده و او از پدر ارث مىبرد و فرزند كوچكتر در اول ماه رمضان مسلمان شده كه در آن موقع موت و حيات مورث مورد نزاع است حال تاريخ اسلام هر دو برادر كاملا مضبوط است ولى نزاع بر سر تاريخ مرگ پدر است به اينكه ولد اكبر مىگويد : پدر در اواسط ماه شعبان از دنيا رفت پس برادر كوچكتر آن موقع مسلمان نبوده پس ارثى به او تعلق نمىگيرد و تمام تركه نصيب ولد اكبر مىشود و متقابلا ولد اصغر مىگويد : موت پدر در اوائل يا اواسط ماه رمضان اتفاق افتاده و در آن موقع من مسلمان شده بودم پس از پدر ارث مىبرم و بايد تركه را تنصيف كنيم .\r\nحال در اين فرع فقهى آقايان فتوا داده‌اند به اينكه : تركه بايد تنصيف شود .\r\nو استدلال كرده‌اند به اينكه استصحاب بقاء حيات مورث تا زمان اسلام وارث دوّم جارى مىشود .\r\nو نتيجه مىدهد تأخر موت مورث را از اسلام وارث و اثر شرعى كه ارث بردن باشد مترتب مىشود ملاحظه مىفرمائيد كه موت المورث عن وارث مسلم اثر عقلى است ولى به بركت استصحاب ثابت شده و خلاصه اينكه آقايان\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nبه اصل مثبت تمسك كرده‌اند [ البته در اينجا ميان ما تن يعنى مرحوم شيخ و محشى يعنى رحمت الله بحثى پيش آمده كه اين اثر از كدام نوع آثار است ؟ آيا از لوازم عقليه است ؟ يا از مقارنات اتفاقيه ؟\r\nاز فرمايشات مرحوم شيخ دوّمى مستفاد است چون تصريح دارند كه به مجرّد استصحاب حيات مورث نتيجه نمىگيريم موت مورث را حال اسلام الوارث زيرا كه ملازمه‌اى بين آن دو نيست ولى از آنجا كه ما از خارج علم داريم به اسلام ولد در اول ماه رمضان به بركت اين علم آن اثر مترتب مىشود و لو لا العلم چنين اثرى نبود پس از مقارنات اتفاقيه است ولى رحمت الله در حاشيه مىفرمايند : اين اثر از لوازم لا ينفك آن مستصحب است و به نظر مىرسد كه همين حق باشد فراجع و تأمل .\r\nولى هركدام كه باشد بالاخره اثر غير شرعى بر مستصحب بار شده است و اصل از اين ناحيه مثبت خواهد بود مع‌ذلك بدان استناد كرده و فتوا داده‌اند و اين نيست مگر بر مبناى مشهور قدما در باب استصحاب .\r\nقوله : الّا ان يوجه :\r\nممكن است توجيه نموده و ثابت كنيم كه اين فتوا براساس اصل مثبت نيست و به فرموده مرحوم آشتيانى مرحوم شيخ در مجلس درس مدعى شده كه اين توجيه در كلمات علّامه آمده و آن اينكه بايد ديد موضوع الارث چيست ؟ آيا موت خاصى است يعنى موت المورث حال اسلام الوارث ؟ يا اسلام بخصوصى است يعنى اسلام الوارث حال حياة المورث ؟ اگر اولى باشد البته اصل مثبت خواهد بود چون ارث بر خود مستصحب كه حيات مورث باشد بار نمىشود بلكه بر موت مورث كه اثر عقلى مستصحب است بار مىشود و اثر شرعى مع الواسطه بار است .\r\nولى اگر دوّمى باشد اصل مثبت نخواهد بود يعنى با استصحاب حيات نتيجه مىگيريم اسلام وارث . . . را سپس مترتب كنيم ارث بردن را .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n[ البته مرحوم آشتيانى فرموده : مرحوم شيخ در مجلس درس فرموده‌اند اين اصل هم اصل مثبت است زيرا كه اسلام خاص اثر شرعى نيست ولى از اصول مثبته‌اى است كه واسطه در آنها خفيه است و سيأتى إن شاء الله كه چنين اصل مثبتى جارى مىشود 
  ] .\r\nحال كدام احتمال اقوى است ؟\r\nمرحوم شيخ دوّمى را تاييد مىفرمايند و شاهدى مىآورند كه عبارتست از فرعى كه مرحوم محقق در شرايع پيش از فرع مذكور آورده و متن عبارت محقق اينست كه : لو مات المسلم عن اثنين فتصادقا على تقدم اسلام احدهما على موت الاب و ادّعى الآخر مثله فانكر اخوه فالقول قول المتفق على تقدم اسلامه مع يمينه انه لا يعلم ان اخاه اسلم قبل موت ابيه .\r\nبيان مطلب : شخص مسلمانى مرده و دو فرزند كافر داشته كه يكى از آن دو و قبل از مرگ پدر مسلمان شده و تاريخ اسلام او به اتفاق هر دو برادر قبل است ولى در تاريخ اسلام ديگرى نزاع است حالا تاريخ موت پدر معلوم باشد يا آن هم مجهول باشد در اين فرع فقها فتوا داده‌اند به اينكه : آن برادرى كه تاريخ اسلامش متفق عليه است سوگند بخورد بر اينكه از تاريخ اسلام برادر قبل است ولى در تاريخ اسلام ديگرى نزاع است حالا تاريخ موت پدر معلوم باشد يا آن هم مجهول باشد در اين فرع فقها فتوا داده‌اند به اينكه : آن برادرى كه تاريخ اسلامش متفق عليه است سوگند بخورد بر اينكه از تاريخ اسلام برادر ديگر خبر ندارد كه آيا قبل از موت اب بوده يا پس از آن و وقتى كه قسم خورد تمام تركه به او تعلق مىگيرد چون استصحاب بقاء كفر ديگرى جارى مىشود و مستقيما اثر شرعى دارد كه فهو لا يرث شيئا .\r\nحال در اين فرع هم استصحاب حيات مورث تا زمان اسلام وارث دوم قابل جريان است ولى از اين اصل استفاده نشده معلوم مىشود كه در فرع مورد بحث ما هم فتوا به تنصيف براساس اصل مثبت نيست بلكه براساس آن اصل ديگرى است كه واسطه‌اش خفيه بود كه ذكر شد .\r\nقوله : و منها :\r\nنمونهء دوّم : مقدار آبى در اختيار داريم كه مسبوق به دو امر عدمى است يكى\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nعدم كريت و ديگرى عدم ملاقات با نجاست پس از مدتى اين دو امر عدمى تبديل به وجودى گشته‌اند يعنى هم كريت موجود شده به واسطه افزون چند ظرف آب بر آب موجود و هم ملاقات با نجاست حادث شده در اين فرض چهار صورت قابل تصوير است :\r\n1 - تاريخ هريك از كريت و ملاقات كاملا معلوم و مشخص باشد .\r\n2 - تاريخ كريت معلوم ولى تاريخ ملاقات مجهول باشد .\r\n3 - تاريخ ملاقات معلوم و تاريخ كريت نامعلوم باشد .\r\n4 - تاريخ هيچيك از ملاقات و كريت معلوم نباشد ؟\r\nمورد بحث همين فرض اخير است و در چنين موردى جماعتى از فقهاء گفته‌اند دو اصل و استصحاب كه به حسب ظاهر هر دو مثبت هستند جارى شده و تعارض مىكنند .\r\n1 - استصحاب عدم كريت قبل از ملاقات كه عبارت ديگر آن استصحاب عدم مانع از انفعال و تنجس است درحالىكه مقتضى براى انفعال كه همان ملاقات باشد موجود است حال اثر مستقيم اين استصحاب عبارتست از اينكه پس كريت پس از ملاقات حادث شده پس اين آب محكوم به نجاست است . [ اثر شرعى مع الواسطه 
  ] .\r\n2 - استصحاب عدم ملاقات قبل از كريت كه نتيجه‌اش آنست كه ملاقات پس از كريت حادث شده پس اين آب طاهر و پاك است [ اثر شرعى مع الواسطه 
  ] ملاحظه مىفرمائيد با اينكه هر دو اصل يا يكى از آن دو مثبت هستند مع‌ذلك عدّه‌اى هر دو را جارى دانسته و معارضه انداخته‌اند ميان آن دو .\r\nقوله : و لا يخفى :\r\nمقدّمه : در رابطه با اينكه علت انفعال و تنجس چيست ميان فقها دو نظريه مطرح است :\r\n\r\n","description":"","footnote":"","page_name":" 312 ","page_number":312},
  {"content":"\r\n\r\n1 - تمام المقتضى براى انفعال نفس الملاقاة است و نيازى به احراز هيچ امر ديگر نيست و تنها كريت مانع است از انفعال كه با نبود آن مقتضى تأثير خود را مىگذارد .\r\n2 - ملاقات مقتضى انفعال است ولى احراز قلت هم شرط تأثير اين مقتضى است يعنى بايد احراز كنيم بالوجدان يا بالتعبد كه ملاقات قبل از كريت و در زمان قلت انجام گرفته و سپس كريت مانع است آن را هم با اصل نفى كنيم تا مقتضى تاثير بگذارد و علت اين اختلاف برداشتهاى متفاوت از اخبار باب است كه در فقه بايد دنبال شود با عنايت به اين مقدمه مىگوئيم :\r\nبر مبناى اوّل اصل اوّل مثبت نيست زيرا كه مقتضى براى انفعال كه نفس ملاقات باشد موجود است و تنها مانع كريت است كه آن هم مشكوك است استصحاب عدم كريت جارى مىكنيم و مانع را از سر راه برمىداريم فيؤثر المقتضى اثره و ديگر نيازى به اثبات هيچ امر نيست تا اصل ، مثبت شود .\r\nآرى اصل دوّم مثبت است زيرا كه استصحاب كنيم عدم ملاقات را تا زمان كرّيت و نتيجه مىگيريم حدوث ملاقات را پس از كريت و نتيجه مىگيريم طهارت را و واضح است كه عندنا اصل مثبت با غير مثبت متعارض نيستند بلكه اصل غير مثبت مقدم است اللهم الّا ان يقال كه واسطه خفيه است و مانع از جريان نمىشود پس وجهى براى تعارض موجود است .\r\nو بر مبناى دوّم اصل دوّم مثبت نيست زيرا كه استصحاب مىكنيم عدم ملاقات را قبل از كرّيت و مستقيما نتيجه مىگيريم عدم انفعال و تنجّس را و به عبارت ديگر طهارت را و نيازى به احراز هيچ امر ديگر نيست .\r\nولى اصل اوّل مثبت است زيرا كه مجرّد استصحاب عدم كريت تا زمان ملاقات نتيجه نمىدهد تنجّس را بلكه بايد شرطى هم بنام قلّت احراز شود يعنى ثابت كنيم كه پس كريت پس از ملاقات بوده و ملاقات در زمان قلّت آب انجام گرفته پس منفعل شده است .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nو باز عندنا واضح است كه اصل مثبت و غير مثبت تعارض ندارند اللّهم الّا ان يقال به اينكه واسطه خفيه است . . . و شايد فافهم اشاره به همين نكته باشد .\r\nقوله : و منها :\r\nنمونهء سوّم : شخصى بر شخص ديگرى جنايتى و زخمى وارد نموده فى المثل با شمشير يا خنجر يا هر آلت ديگر او را مجروح ساخته و پس از مدتى شخص مجنى عليه دار فانى را وداع كرد حال شخص جانى با اولياء ميت اختلاف دارند :\r\nجانى مىگويد : اين جراحت كشنده نبود و مرگ اين شخص توسط سرايت زخم نبوده بلكه خودكشى كرده يا سم كشنده يا فلان قرص را خورده و مرده پس من فقط ضامن ديهء جنايت و زخم هستم و ضامن ديه كشته شدن او نيستم .\r\nو ورثه ميت مىگويند : نه خير او خودكشى نكرده و سمّى نياشاميده و جام زهرى را سر نكشيده بلكه جراحت وارده عميق بود و لذا وى را از پاى در آورد پس موت با سرايت انجام گرفته و تو ضامن ديهء كامل يك انسان هستى در چنين فرض فقهاء فرموده‌اند : فالاحتمالان سواء منظور از دو احتمال عبارتست از احتمال شرب سم و احتمال سرايت كه در هر دو اصل قابل جريان است .\r\n1 - شك داريم در شرب سم استصحاب مىكنيم عدم آن را و نتيجه مىگيريم ثبوت قتل را يا موت را با سرايت و نتيجه مىگيريم ضمانت را كه اصل مثبت مىشود .\r\n2 - شك داريم در سرايت ، استصحاب مىكنيم عدم آن را و مستقيما نتيجه مىگيريم عدم ضمان جانى را كه اصل غير مثبت است زيرا شارع فرموده :\r\nاگر جراحت سرايت كند و موجب مرگ شود ضمانت مىآيد و گرنه نه پس\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nعدم ضمان مستقيما از خطاب شارع مستفاد است . حال ملاحظه مىفرمائيد كه احد الاصلين [ اولى 
  ] مثبت است و ديگرى [ دومى 
  ] غير مثبت است مع‌ذلك آقايان هر دو را مساوى قرار داده‌اند و گفته‌اند قابل جريان است .\r\nقوله : و كذا :\r\nنظير مورد مذكور است فرعى كه سابقا نيز بدان اشاره شد و آن اينكه :\r\nشخصى عبائى به خود پيچيده و خوابيده پس از مدتى شخص ديگرى از راه رسيده و با شمشير او را دو نيمه كرد سپس ميان اولياء اين ميت و شخص جانى نزاع درگرفت :\r\nاولياء ميت مىگويند : اين شخص تا آن موقع زنده بود و با شمشير تو مرده و كشته شده پس بايد قصاص شوى يا ديه كامل بپردازى و شخص جانى مدعى است كه خير قبل از فرود آمدن شمشير من و تنصيف او ، وى مرده بود و من جمادى را به دو نيمه كرده‌ام پس ضامن نيستم .\r\nدر اين مورد هم آقايان فرموده‌اند فالاحتمالان متساويان يعنى احتمال حيات در موقع تنصيف با احتمال موت قبل از آن مساوى هستند و در هر دو اصل قابل جريان است يك اصل عبارتست از استمرار بقاء حيات تا موقع تنصيف كه اثر عادى آن عبارتست از قتل كه اثر شرعى آن ضمان است و يك اصل عبارتست از عدم قتل كه اثر شرعى آن عدم ضمان است و با اينكه احد الاصلين مثبت است از هر دو استفاده شده .\r\nآنگاه مرحوم شيخ طوسى در مبسوط در اين رابطه مردّد شده كه كدام اصل را اختيار كند .\r\nو مرحوم محقق در شرايع قول جانى را ترجيح داده بدليل اصل عدم ضمان سپس فرموده : احتمال ديگرى هم وجود دارد كه ضعيف است [ منظورشان احتمال ضمان است كه با استصحاب بقاء حيات ثابت مىشود .\r\nو مرحوم علامه در تحرير فرموده از طرفى اصل عدم ضمان از ناحيهء\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nجانى است و از طرفى هم اصل استمرار بقاء حيات شخص ملفوف تا زمان تنصيف است كه مثبت قتل و موجب ضمان مىشود .\r\nسپس فرموده : ما قول جانى را ترجيح مىدهيم با اصل عدم ضمان [ مثل محقق 
  ] ولى بعد بلافاصله فرموده و فيه نظر :\r\nمرحوم شيخ مىفرمايند : شايد وجه نظر اين باشد ضمان و عدم ضمان مسبب است از قتل و عدم قتل كه آن هم مسبب است از استمرار حيات و عدم آن و مادامىكه اصل سببى جارى باشد نوبت به اصل مسببى يعنى اصالة عدم الضمان نمىرسد .\r\nپاره‌اى از محشّين شرايع نيز همين اصل بقاء حيات را تقويت نموده‌اند و بالجمله منظور ما از نقل اين سخنان آنست كه شما بدانيد كه عند الكل استصحاب حيات قابل جريان هست و مىتواند مثبت قتل و در نتيجه موجب ضمان باشد با اينكه اصل مثبت است پس معلوم مىشود عند المتقدمين و المتأخرين اصل مثبت كغير المثبت جارى بوده .\r\nقوله : و منها :\r\nنمونه چهارم : فرعى است كه علامه در تحرير بدنبال فرع قبلى آورده و آن اينكه : شخصى دست شخص ديگر را قطع نموده سپس جانى و مجنى عليه با يكديگر اختلاف دارند در سلامت و كمال يد مقطوعه :\r\nجانى مىگويد دست اين شخص ناقص بوده و مثلا يك انگشت كم داشته پس او حق ندارد قصاص كند [ كامل را در برابر ناقص قصاص نمىكنند 
  ] .\r\nو متقابلا مجنى عليه مىگويد : دست من كامل و سالم و پنج انگشتى بوده پس حق دارم قصاص كنم .\r\nعلّامه فرموده : محتمل است قول جانى را مقدم بداريم براساس اصل عدم ضمان و محتمل است قول مجنى عليه را مقدم بداريم براساس عمل به ظاهر حال كه ظاهر حال نشانگر سلامتى و كمال عضو است كما هو الاغلب .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nالبته اين نزاع در فرضى بود كه جانى بگويد : برحسب خلقت اصليه و اوليه و بطور مادرزادى دست مجنى عليه ناقص بود و مجنى عليه انكار كند و امّا اگر هر دو متفق بودند كه برحسب فطرت اوليه دست مجنى عليه كامل بود ولى جانى مدعى است كه قبل از قطع يد يك يا دو انگشت دست بريده شده در حادثهء ديگرى قطع شده بود و دست مجنى عليه بالعرض ناقص بود پس حق قصاص ندارد و مجنى عليه اين معنا را منكر است .\r\nدر اين فرض علامه فرموده : الاقرب اينست كه قول مجنى عليه مقدم است چون استصحاب عدم زوال اصبع تا زمان قطع يد جارى مىشود و نتيجه مىدهد وقوع جنايت را بريد تامه كه نتيجه مىدهد ثبوت حق القصاص را حال ملاحظه مىفرمائيد : كه اين استصحاب از اصول مثبته است ولى مع‌ذلك علامه آن را جارى دانسته .\r\nضمنا اينكه فرموده : الاقرب . . . مقابل قول اقرب الى الواقع قولى است از شيخ طوسى در كتاب خلاف در نظير مسئله مذكور و آن اينكه : پس از قطع يد جانى مدعى است كه دست قطع شده معيوب [ مشلول 
  ] بوده پس وجهى براى قصاص يا ديه كامل نيست و مجنى عليه مدّعى صحت و سلامتى است تا قصاص را ثابت كند .\r\nشيخ طوسى قول جانى را تقويت كرده و فتوا داده به اينكه جانى ضامن ديه دست سالم نيست درحالىكه علّامه در فرع قبل كه اين فرع هم نظير آنست قول مجنى عليه را مقدم داشت .\r\nقوله : و منها :\r\nنمونه پنجم : آخرين نمونه‌اى كه مرحوم شيخ براى تمسك به اصل مثبت ذكر مىكنند اينست كه شخصى ديگرى را مثله نموده به اينكه دو دست و دو پاى او را قطع نموده و پس از مدتى مجنى عليه مرده حالا ميان اولياء ميت و شخص جانى اختلاف افتاده كه آيا موت مجنى عليه قبل از اندمال\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n[ بهبودى حاصل كردن 
  ] بوده يا بعد از آن ؟ ورثهء ميت مىگويند : موت وى پس از اندمال بوده يعنى ما او را معالجه نموديم و خوب شد و پس از آن به موت طبيعى مرد نه اينكه به واسطه سرايت جراحات وارده از بابت قطع يدين و رجلين مرده باشد و هدف ورثه اينست كه :\r\nپس شخص جانى دو ديه كامله بدهكار است يك ديه بابت قطع دو دست و ديگرى بابت قطع رجلين [ كما ثبت در كتاب ديات 
  ] متقابلا جانى مدّعى است كه مرگ مجنى عليه بواسطهء سرايت بوده پس من موجب قتل او هستم [ منتها قتل عمد محض نيست چون به قصد كشتن اين كار را نكرده پس قصاص ندارد آرى شبه عمد يا خطا است پس ديه دارد 
  ] و هدف وى از اين ادّعا اثبات يك ديهء كامله است بابت قتل .\r\nدر اين مسئله حضرات فرموده‌اند : الاحتمالان متساويان يعنى احتمال سرايت و اندمال هر دو مساوى و مجراى اصل واقع مىشوند درحالىكه هر دو يا احدهما قطعا مثبت است و آن اينكه استصحاب مىكنيم عدم اندمال را و نتيجه مىگيريم سرايت را و در نتيجه يك ديه بايد بدهد و نيز استصحاب مىكنيم عدم سرايت را و نتيجه مىگيريم اندمال و موت پس از آن را پس بايد دو ديه بدهد اين هم شاهد ديگرى است بر اجراء اصل مثبت از سوى فقهاء عظام .\r\nمرحوم شيخ پس از نقل اين پنج مورد مىفرمايد : اين‌ها مشتى از موارد جريان اصل مثبت بوده و بدانيد كه مشت نمونهء خروار است يعنى موارد فراوانى در كتب فقهيه شاهد مثال بر جريان اين اصل داريم مخصوصا .\r\nدر كتب فقهى مرحوم شيخ الطائفه و مرحوم محقق اول و علامه و شهيدين و . . . .\r\nامّا در عين حال اين‌طور نيست كه آقايان از هر اصل مثبتى تحت هر شرائطى و به هر منظورى استفاده كرده باشند بلكه اگر موارد فراوانى اجراء اصل\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nمشاهده مىشود بايد دانست كه متقابلا مواردى هم داريم كه در آنجا از اصول مثبته استفاده نشده كه به عنوان نمونه به سه مورد اشاره مىكنيم :\r\n1 - طرفين دعوا هر دو متفق هستند بر اينكه اگر زيد درون لفافه بوده حتما با اين ضربه به هلاكت رسيده ولى شك دارند كه آيا زيدى كه ساعتى قبل درون لفافه بود آيا الآن هم باقى بود تا به قتل رسيده باشد يا خارج شده و رفته تا قتلى صورت نگرفته باشد در اينجا احدى از فقها را نمىشناسيم كه فرموده باشد يا بايد مدّعى خروج زيد از لفافه بيّنه بياورد و خروج را اثبات كند و يا اگر بيّنه نياورد من استصحاب مىكنم بقاء زيد را در ميان لفافه تا موقع فرود آمدن ضربت و نتيجه مىگيرم پس قتل صورت گرفته پس ضارب ضامن است .\r\nملاحظه مىفرمائيد كه از اين اصل مثبت كسى بهره نگرفته درحالىكه به نظر مىرسد تفاوتى ميان اين اصل با اصل بقاء حيات ملفوف تا زمان فرود آمدن شمشير و تنصيف او نيست زيرا در هر دو استصحاب بقاء اثر عادى دارد كه قتل باشد و بدنبال آن اثر شرعى كه ديه باشد ما مىپرسيم : چرا استصحاب حيات را جارى كرده و آثار عادى و عقلى را مترتب ساخته‌ايد ولى اصل بقاء بر لفافه را جارى نساخته‌اند ؟\r\n2 - حوضى است كه يك هفتهء قبل داراى آب كثير بود و مثلا ديروز بادى وزيدن گرفت و جامهء نجسى را درون حوض افكند الآن كه ما جامه را مىيابيم نه از آب خبرى است و نه از رطوبت ثوب حال در اينجا احدى از آقايان نگفته‌اند : استصحاب كن بقاء ماء در حوض را و نتيجه بگير انغسال را كه اثر عادى است سپس مترتب كن طهارت را ما مىپرسيم : چرا اين اصل مثبت را جارى نساخته‌اند ؟\r\n3 - شخصى به سوى صيدى يا انسان ديگرى تيراندازى كرد به گونه‌اى كه اگر حائلى نبود حتما قتل بوقوع پيوست در اينجا نيز احدى نيامده\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nكه بگويد : من كارى به بيّنه و غيره ندارم بلكه استصحاب مىكنم عدم حائل را .\r\nو نتيجه مىگيريم قتل را و در نتيجه تيرانداز را محكوم كرده و ضامن مىدانيم خير از اين اصول مثبته استفاده نشده چرا ؟\r\nمرحوم شيخ زبان حال و قالشان اينست كه ما كارى نداريم كه فلسفهء اين كارها چيست ؟ و چرا فقها در بعض موارد از اصول مثبته استفاده كرده‌اند ولى در بعض موارد خير ؟ بلكه ما تابع دليل هستيم تا هركجا را كه دليل مساعدت كند تسليم هستيم و ما زاد برآن را نمىپذيريم و سابقا گفتيم كه بر مبناى حجيت استصحاب از باب امارات ظنيه فرقى ميان مثبت و غير مثبت نيست ولى بر مبناى اخبار تنها و تنها آثار شرعيه بلا واسطهء مستصحب مترتب مىشود ولى در عين حال مىتوانيم براى آن تفرقه‌افكنى آقايان ميان اصول مثبته هم وجهى بياوريم .\r\nو آن اينكه : گاهى واسطه در اصول مثبته [ كه همان لازم عقلى يا عادى باشد كه بواسطهء او اثر شرعى بار مىشود 
  ] از وسائط خفيّه است به گونه‌اى كه عند العرف اصلا به حساب نيامده و كان لم يكن گرفته مىشود . و عرف مستقيما اثر شرعى را از آن خود مستصحب مىبيند البته مع المسامحة در اين‌گونه از موارد اصل مثبت حجت است و شايد مواردى كه در كلمات قوم از اصل مثبت استفاده شده از همين قبيل باشد .\r\nو گاهى واسطه از وسائط جليّه است و به اعلا صوته داد مىزند و خود را نمايان مىسازد به گونه‌اى كه عرف هم و لو مع المسامحة نمىتواند واسطه را ناديده بينگارد البته در اين‌گونه از موارد اصل مثبت حجت نيست و شايد موارد عدم جريان اصول مثبته كه سه مورد آن ذكر شد از همين قبيل باشد پس منشأ تفصيل عبارتست از خفاء و جلاء واسطه البته بايد بدانيم كه خود عنوان خفى يا جلى بودن هم عند العرف متفاوت است و معيار ثابتى ندارد زيرا كه هريك از خفاء و جلاء داراى مراتبى هستند كه عند بعض خفى بودن\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nواضح است و عند بعض اوضح است و . . . و لذا مواردى كه يقين داريم به خفاء واسطه عند العرف اصل را جارى مىكنيم .\r\nو مواردى كه يقين به جلاء واسطه داريم از اصل مدد نمىگيريم .\r\nو مواردى كه مردّد شديم باز از اصل استفاده نمىكنيم حال بعنوان نمونه دو مورد از موارد خفاء واسطه را مىآوريم :\r\nمورد اوّل : دو چيز با يكديگر ملاقات كرده‌اند كه يكى پاك بود [ مثلا جامه 
  ] و ديگرى نجس بود [ مثلا دست 
  ] ولى شك داريم كه آيا حين الملاقات رطوبت آن شىء نجس باقى بود تا در نتيجه به اين شىء پاك هم سرايت كرده و موجب تنجس آن شده باشد يا خير ؟ استصحاب بقاء رطوبت جارى مىكنيم و در حقيقت اثر غير شرعى مترتب مىشود كه پس سرايت كرده و مقدارى از اجزاء مائيه به لباس رسيده و با اين واسطه اثر شرعى را كه تنجس ثوب باشد بدست مىآوريم ولى از ديدگاه عرف همين‌كه رطوبت دست نجس را استصحاب مىكنند مستقيما به سراغ تنجس ملاقى رفته و به نجاست آن حكم مىكنند و واسطه را ناديده مىگيرند . بر خلاف مثال بقاء ماء فى الحوض و ترتب انغسال و . . . كه واسطه در آن جليّه است سپس به مناسبت مىفرمايند :\r\nمرحوم شهيد اول در كتاب ذكرى مطلبى را از محقق آورده و خود نيز پسنديده و آن اينكه : اگر مگسى روى نجاستى نشسته و بال او متنجس شده سپس پرواز كرد و مستقيما بر روى باند فرودگاه جامهء پاك و خشك فرود آمد شك مىكنيم آيا لباس نجس شد يا خير ؟ محقق فرموده : حكم مىكنيم به طهارت جامه بدليل اينكه ما يقين نداريم كه رطوبت بال مگس باقى بود تا جامه را نجس كرده باشد يا خير مرحوم شيخ مىفرمايد : شايد اين فتواى محقق به طهارت و پسنديدن مرحوم شهيد آن را به لحاظ اين باشد كه استصحاب بقاء رطوبت ثابت نمىكند سرايت و وصول رطوبت به جامه را تا محكوم به نجاست شود .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nبدليل اينكه اصل مثبت است و حجت نيست و شايد هم اصل مثبت را جارى مىدانند ولى به لحاظ معارض داشتن اين فتوا را مىدهند يعنى استصحاب بقاء رطوبت با استصحاب بقاء طهارت ثوب تعارضا و تساقطا و يرجع الى قاعدة الطهارة و يحكم بالطهارة .\r\nالبته با اغماض و چشم‌پوشى از اين مشكله كه اين دو استصحاب سببى و مسببى هستند چون شك در بقاء طهارت مسبب از شك در بقاء رطوبت است و سببى و مسببى متعارض نيستند چون در عرض هم نيستند .\r\nحال با اغماض از اين مطلب احتمال ثانى هم وجيه است .\r\nو اگر كسى بگويد : آيا كسى را مىشناسيد كه اغماض كرده باشد ؟\r\nمىگوئيم : آرى جناب محقق اول در نظير ما نحن فيه اغماض كرده و آن اينكه شخصى متطهر بود پس از مدتى شك مىكند در بقاء طهارت و بدنبال آن در بقاء اشتغال ذمه به نمازى كه خوانده است در اينجا فرموده استصحاب بقاء طهارت با استصحاب اشتغال ذمه تعارض مىكنند با اينكه همه مىدانيد كه شك در اشتغال و عدم آن مسبب است از شك در بقاء طهارت و عدم آن ولى به سببى و مسببى اعتنا نكرده و بينهما تعارض افكنده است .\r\nمورد دوّم : نسبت به يوم الشك آخر ماه رمضان فرض كنيد شك داريم امروز اوّل شوال است يا آخر رمضان ؟ استصحاب مىكنيم عدم دخول شوال را و اين مستصحب آثار شرعيه و عقليه‌اى دارد از قبيل اينكه پس امروز آخر ماه رمضان است پس بايد روزه گرفت و اثر ديگرش اينست كه پس ، فردا اوّل ماه شوال است [ اثر عقلى 
  ] پس بايد نماز عيد خوانده غسل كرد - افطار كرد و . . . حال با اينكه اوّليت فردا واسطه است براى اين آثار ولى عرفا اين وسائط را ناديده مىگيرند و با استصحاب مستقيما به سراغ آثار شرعيه مىروند البته اوليت و آخريت ماه به معناى نجومى كلمه كه در نزد علماء هيئت معروف و مصطلح است عبارتست از\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nاينكه قمر در سير خود به نقطه‌اى برسد كه تمام شب رؤيت نشود پس آخر ماه است يا به حدّى برسد كه به شكل هلالى بسيار ضعيف و كمرنگ ديده شود پس اوّل ماه است و على هذا واسطه جليه است ولى به‌معناى عرفى كلمه خير چون عرف مىگويد : آخر ماه آن چيزى است كه متصل باشد به يك زمانى كه آن زمان محكوم به اول ماه جديد بودن است و اوّليت ماه آنست كه مسبوق به مثل نباشد و به اين معنا آسان است و مىتوان گفت اثر از آن نفس مستصحب است مع المسامحه .\r\nبعد مىفرمايد : به مثالها خود را مشغول نسازيم معيار كلى را بيان كنيم و بگذريم معيار كلى خفى بودن واسطه و جلى بودن آنست كه اگر خفى بود جارى و اگر جلى بود غير جارى است بعضى از اصولين معيار ديگرى دارند و آن اينكه در بعضى از موارد كه فقهاء از اصول مثبته مدد گرفته‌اند اين بعض مىگويد چون در آن موارد اجماع يا سيره [ اجماع عملى فقها يا همه مسلمين 
  ] بر جريان قائم است لذا اين اصل حجت شده پس هركجا اجماع يا سيره نداشتيم اصل مثبت جارى نمىشود و هركجا داشتيم جارى مىشود .\r\nنظير اينكه در باب وضو شك مىكنيم كه آيا حاجب و مانعى بر اعضاء غسل و مسح در باب وضو يا غسل بوده يا خير ؟ در نتيجه شك مىكنيم كه آيا آب به بشره رسيده ؟ مسح بر بشره بوده يا خير ؟ اجماعا استصحاب عدم حاجب جارى كرده و نتيجه مىگيريم غسل و مسح بشره را و نتيجه شرعى دارد كه صحت وضو و نماز و . . . باشد .\r\nقوله : و فيه نظر :\r\nشايد اشاره باشد به اينكه در اين مثال از استصحاب استفاده نمىشود بلكه اگر شك ما در اثناء وضو و خلاصه قبل از تجاوز محل باشد بايد اعتنا كنيم و اگر پس از فراغت از عمل يا تجاوز از محل باشد قانون فراغ و تجاوز حاكم است و نوبت به استصحاب نمىرسد .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n\r\n( تنبيه هفتم ) ( يا اصالة تاخر الحادث )\r\nتنبيه هفتم از تنبيهات استصحاب پيرامون اصلى است كه در لسان اصوليين به عنوان اصالة التأخر معروف گرديده مرحوم شيخ در رابطه با اين اصل به دو بيان بحث و بررسى مىكنند :\r\n1 - بيان اجمالى\r\n2 - بيان تفصيلى\r\nامّا بيان اجمالى : مكرّر گفته‌ايم كه در باب استصحاب متيقن سابقى داريم كه مستصحب ما است و در زمان سابق يقين به آن داشتيم [ خواه امر وجودى باشد كه يقين به وجودش داشتيم و يا امر عدمى كه يقين به عدم او داشتيم و نيز خواه موضوع خارجى باشد يا حكم شرعى و . . . 
  ] و مشكوك لاحقى داريم كه شك در بقاء و ارتفاع همان امر سابق باشد .\r\nامّا گاهى متيقن سابق يا مستصحب ما در زمان لاحق مشكوك البقاء و الارتفاع است رأسا و بقول مطلق [ در مقابل قسم بعدى 
  ] فى المثل تا به امروز يقين به وجوب داشتيم و از حالا به بعد شك داريم كه آيا وجوب همچنان باقى است يا مرتفع شد ؟\r\nيا مثلا تا به حال يقين به حيات زيد ، عدالت بكر و . . . داشتيم و از حالا به بعد شك مىكنيم و . . . كليه مباحثى كه تا به حال در باب استصحاب عنوان شد مربوط به همين قسم بود و معلوم شد كه اين استصحاب جارى مىشود البته اگر اثر شرعى داشته باشد آن هم با مبانى مختلفه‌اى كه ذكر شد از اصل مثبت و غير آن . . .\r\nو گاهى مستصحب ما در جزئى و بخشى از زمان لاحق مشكوك البقاء و الارتفاع است ولى در ما بعد اين مقطع زمانى از ازمنهء لاحقه مقطوع الارتفاع است\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nفى المثل تا صبح روز پنجشنبه يقين به حيات و يا عدم موت زيد داشتيم و از حالا به بعد تا صبح جمعه مثلا شك داريم در ارتفاع حيات و از جمعه به بعد يقين به ارتفاع حيات داريم سؤال اينست كه آيا در اين فرض هم نسبت به آن مقطع از زمان كه مستصحب ما مشكوك الارتفاع است استصحاب قابل جريان هست يا خير ؟\r\nفى المثل استصحاب كنيم بقاء حيات زيد در روز پنجشنبه را و نتيجه بگيريم پس موت در روز جمعه و در زمان متأخر حادث شده آيا جارى مىشود ؟\r\nمرحوم شيخ ابتدا وجه تسميه اين اصل را بيان مىكنند و مىفرمايند اصوليين اسم چنين استصحابى را اصالة تأخر الحادث گذاشته‌اند بدان جهت كه هدف اصلى از اجراء اين اصل عبارتست از اثبات تأخر زمانى آن امر حادث سپس بطور سربسته مىفرمايند : اگر اين استصحاب اثر شرعى بلا واسطه داشته باشد يعنى مستقيما بر مستصحب ما آثار شرعيه مترتب شود البته بدين منظور استصحاب جارى مىشود .\r\nمثلا استصحاب مىكنيم بقاء حيات زيد را در روز پنجشنبه و نتيجه مىگيريم وجوب نفقه را وجوب تصدق بدر هم عند النذر را و حرمت تقسيم اموالش را و . . . و امّا اگر اثر شرعى از آن وصف عنوانى تأخر باشد و ما با استصحاب اين لازم عقلى را اثبات نموده سپس اثر شرعى بار كنيم اجراء استصحاب به اين منظور بر مبانى مذكور در تنبيه سادس مبتنى مىشود و جمعا سه مبنا بود :\r\n1 - اگر استصحاب از باب امارات حجت باشد بدين منظور [ اثبات تأخر 
  ] جارى مىشود .\r\n2 - و اگر از باب اخبار حجت باشد ولى واسطه را خفيه بدانيم باز استصحاب جارى مىشود .\r\n3 - و اگر از باب اخبار حجت باشد و واسطه را هم جليه به حساب آوريم\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nالبته استصحاب جارى نخواهد بود .\r\nو امّا بيان تفصيلى : بطور كلى گاهى در اصل حدوث يك حادث شك داريم در اينجا از اصل عدم آن امر حادث مىتوان استفاده كرد مشروط بر اينكه داراى اثر شرعى باشد و يا مثبت را حجت بدانيم . . . و گاهى يقين به اصل حدوث داريم ولى شك ما در تقدم و تأخر آن امر حادث است و خود اين فرض بر دو قسم است :\r\n1 - گاهى امر حادث را با زمان مقايسه مىكنيم .\r\n2 - و گاهى امر حادثى را با حادث ديگر مقايسه مىكنيم .\r\nامّا قسم اوّل : مثلا يقين داريم كه موت حادث شده ولى نمىدانيم كه سرآغاز حدوث آن از روز پنجشنبه است [ زمان متقدم 
  ] و يا از روز جمعه است [ زمان متأخر 
  ] ؟ يا مثلا يقين داريم به كريت اين آب در روز جمعه ولى شك داريم كه آيا همين امروز به حدّ كر رسيده و يا از ديروز به حدّ كريت رسيده بود ؟ خود اين قسم اوّل دو صورت دارد زيرا كه گاهى نسبت به زمان متأخر علم تفصيلى به وجود و تحقق حادث داريم ولى نمىدانيم منشأ تحقق همين زمان است يا زمان قبل همانند دو مثال فوق و گاهى نه نسبت به زمان متقدم و نه متأخر علم تفصيلى نداريم آرى يك علم اجمالى داريم به حدوث و تحقق فلان حادث در يكى از اين دو زمان و سپس ارتفاع آن .\r\nفى المثل اجمالا مىدانيم كه يا در اين حوض روز پنجشنبه كريت حادث و سپس مرتفع شد و يا روز جمعه چنين حادثه‌اى اتفاق افتاد ؟\r\nامّا صورت اوّل : خود اين صورت پنج فرض دارد :\r\nفرض اوّل : گاهى اثر شرعى از آن نفس مستصحب است چنان كه در بيان اجمالى مثال آورديم در اين فرض استصحاب جارى مىشود و اثر شرعى را اثبات مىكند .\r\nفرض دوّم : گاهى اثر شرعى از آن حدوث اين حادث در زمان متأخر است\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nفى المثل شخصى نذر كرده كه هركسى در روز جمعه از دنيا برود يك فاتحه‌اى برايش بخواند كه وجوب قرائت فاتحه اثر شرعى حدوث موت در روز جمعه است اين فرض نيز در بيان اجمالى بر مبانى سه‌گانه محاسبه شد .\r\nفرض سوّم : گاهى اثر شرعى از آن وجود و تحقّق مقيد اين امر حادث است [ فرق است ميان وجود و حدوث زيرا حدوث وجود مقيد به بعد العدم است ولى وجود لازم نيست مسبوق به عدم باشد بلكه با استمرار وجود سابق هم مىسازد و مىگوئيم اين همان حادث ديروزى است كه امروز هم موجود است 
  ] .\r\nفى المثل شخصى نذر كرده كه هركسى مرد در اولين جمعه از مرگ او فاتحه‌اى بخوانم در اين فرض اثر شرعى وجوب فاتحه بر اين وجود مقيد بار مىشود منتها نيازى به استصحاب نيست چون بالوجدان محرز است چه از ديروز موت زيد حادث شده باشد و چه امروز بالاخره امروز اولين جمعه از موت او است . . .\r\nفرض چهارم : و گاهى اثر شرعى مال وجود مطلق اين امر حادث است يعنى اصل الوجود اين اثر را دارد نه وجود در اين ظرف زمانى يا در آن ظرف زمانى بلكه قدر جامع منشأ اثر است فى المثل شخصى نذر كرده كه هركسى مرد برايش فاتحه‌اى بخواند در اينجا موت محرز است چه مبدأش يوم الخميس باشد و چه يوم الجمعة فيجب قراءة الفاتحة مع الاخلاص و مع الصلاة مثلا و لكن باز هم ترتب اثر نيازمند استصحاب نيست چون موضوعش بالوجدان محرز است و حاجت به احراز تعبدى نيست .\r\nفرض پنجم : بعضىها گفته‌اند اگر اثر شرعى بر عنوان حدوث هم بار شود باز قابل استصحاب است .\r\nمنتها به اين بيان كه : در معناى حدوث دو قول است : 1 - حادث يعنى چيزى كه مبدأ تحقّقش فلان زمان است كه اين مبدأ و سرآغاز در او اخذ شده .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n2 - حدوث يعنى الوجود بعد العدم كه مركب از دو قيد وجودى و عدمى است و اگر به اين معنا بگيريم مىگوييم : قيد وجودى اين امر حادث در ما نحن فيه كه موت باشد بالوجدان محرز است ولى قيد عدمى آنكه در روز پنجشنبه نبوده را با استصحاب عدم احراز مىكنيم سپس اثر شرعى حدوث را مترتب مىكنيم .\r\nولى مرحوم شيخ مىفرمايد : قد عرفت در تنبيه ششم به اينكه اصل مثبت حجت نيست و لا فرق ميان ترتب تمام الاثر العقلى او العادى على المستصحب همانند استصحاب عدم حائل و ترتب قتل ، استصحاب بقاء كريت فى الحوض و ترتب كرية الماء الموجود و . . . و يا ترتب بعض و قيد الاثر العقلى او العادى آن هم لا فرق كه قيد وجودى باشد مثل استصحاب بقاء حيات الملفوف بالكساء تا زمان تنصيف براى ترتب قتل و در حقيقت قيد ازهاق الروح و مثل استصحاب عدم فصل طويل براى ترتب توالى و يا قيد عدمى باشد مثل استصحاب عدم استحاضه براى ترتب حيضيت و ما نحن فيه من هذا القبيل پس فرضهاى متعدد صورت اوّل روشن شد .\r\nو امّا صورت ثانى يا فرض علم اجمالى كه مثالش را آورديم اين هم فروضى دارد :\r\nفرض اوّل : اثر شرعى ما خود مستصحب باشد مترتب مىشود مثلا استصحاب مىكنيم عدم وجود كريت در روز پنجشنبه را و نتيجه مىگيريم بقاء تنجس ثوب مغسول يا منغسل به آن را .\r\nفرض دوّم : اثر شرعى مال حدوث اين حادث در زمان متأخر باشد يعنى مال كريت در روز جمعه واضح است كه اجراء استصحاب به اين منظور اصل مثبت است و جارى نيست .\r\nفرض سوّم : اثر شرعى مال وجود اين حادث در زمان معين از اين دو زمان باشد مثلا وجود كريت يوم الخميس منشأ اثر باشد يا خصوص آن ديگرى استصحاب به اين منظور هم جارى نيست زيرا كه در اين مورد وجود الشّيء\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمساوى با حدوث آنست و ملحق به فرض دوّم است .\r\nفرض چهارم : اثر شرعى مال وجود مطلق اين حادث باشد در هريك از دو زمان كه باشد اين اثر شرعى مترتب مىشود ولى نيازى به استصحاب نيست بلكه بالوجدان موضوعش محرز است .\r\nدر خاتمه : اگر جامهء نجسى با اين آب در روز پنجشنبه شسته شده استصحاب عدم كريت جارى كرده و حكم مىكنيم به بقاء نجاست ثوب و اگر فقط در روز جمعه شسته شده استصحاب عدم كريت جارى نيست چون نقض شده و كريت آمده ولى اصل موضوعى كه سقوط كرد به هر دليلى سقوط كند نوبت به اصل حكمى بلا معارض و بلا حاكم مىرسد و آن استصحاب بقاء نجاست جامه است پس باز هم جامه محكوم به نجاست است و اگر در هر دو روز جامه با اين آب شسته شده حكم به طهارت آن مىشود زيرا علم اجمالى داريم كه يا روز پنجشنبه آب حوض در حد كر بود و جامه با آب كر تطهير شده و پاك شده و روز جمعه برفرض كه قليل شده باشد پاك است و جامه را متنجس نمىكند و يا يوم الجمعة كر شده باز هم جامه با آن تطهير شده و لو يوم الخميس پاك نشده باشد ولى يوم الجمعة حتما پاك شده و لذا محكوم به طهارت است .\r\nو امّا قسم دوّم : قوله و قد يلاحظ : و گاهى يك امر حادث را با يك امر حادث ديگر مىسنجيم و مقايسه مىكنيم كه خود اين به سه صورت منقسم مىشود :\r\n1 - هركدام از دو حادث معلوم التاريخ باشند .\r\nفى المثل كرّيت آب حوض در تاريخ اوّل ماه حادث شده و ملاقات با نجاست در تاريخ دوّم ماه و يا بالعكس و يا هم‌زمان باهم حادث شده‌اند ولى واقع و نفس الامر هركدام كه باشد براى ما به تفصيل معلوم است حكم اين صورت كاملا مبيّن است و جاى شكى در تقدم ، تأخر يا تقارن نيست تا نيازى به استصحاب پيدا شود و لذا در متن كتاب اصلا مطرح نشده .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n2 - هر دو امر حادث مجهول التاريخ باشند و تاريخ حدوث هيچ‌كدام بر ما معلوم نباشد بلكه صرفا علم اجمالى داريم كه يا اين مقدم بوده و آن متأخر و يا بالعكس و يا هر دو مقارن باهم حادث شده‌اند در اين فرض پرسشهائى به ترتيب مطرح مىشود :\r\nالف : آيا اصالة التقدم نسبت به احدهما المعين يا احدهما لا على التعيين جارى مىشود ؟\r\nجواب : خير زيرا كه وصف تقدم مسبوق به يقين نيست و ما هيچ‌گاه در ازمنهء سابقه يقين به تقدم احدهما نداشتيم تا بعدا در بقاء تقدم شك كنيم و نيازمند استصحاب شويم پس اركان استصحاب مختل است .\r\nب : آيا از اصالة التأخر نسبت به احدهما المعين يا غير معين مىتوان مدد گرفت ؟ جواب : خير زيرا كه وصف تأخر احدهما نيز مثل وصف تقدم هيچ‌گاه براى ما محرز نبود تا با اصل و استصحاب آن را باقى بداريم پس باز هم اركان استصحاب مختل است .\r\nج : آيا از اصالة التقارن مىتوان مدد گرفت يا خير ؟\r\nجواب : وصف تقارن نيز همانند وصف تأخر و تقدم مسبوق به يقين نيست تا بقاء آن را استصحاب كنيم .\r\nد : آيا از اصل عدم وجود هريك قبل از وجود ديگرى مىتوانيم مدد بگيريم يا خير ؟\r\nجواب : برفرض كه در اين مورد اركان استصحاب كامل باشد ولى نتيجه و اثر مستقيم آن عبارتست از اثبات تقارن كه يك اثر غير شرعى است و مع الواسطه آثار شرعيه بار مىشود آنگاه مسئله مبتنى است بر همان سه مبنا كه در بيان اجمالى اين تنبيه اشاره شد كه اگر اصل مثبت را جارى دانسته و يا واسطه را خفيه بدانيم آرى و گرنه نه [ نكته : مورد بحث تنها در مواردى است كه تقارن معقول و متصور باشد نظير تقارن كريت و ملاقات ، موت مورث و اسلام\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nوارث و . . . و امّا در مواردى كه تقارن بين الحادثين ممكن نباشد نظير وصف غنا و فقر براى زيد باسواد و بياض براى جسم كه در آن واحد چنين چيزى از محالات است اينجا از محل بحث بيرون است .\r\nه : آيا از اصل عدم حدوث هريك در زمان حدوث ديگرى مىتوانيم مدد بگيريم يا خير ؟\r\nجواب : اين اصل اركانش تام است و يقين سابق به عدم از ازل و شك لاحق در حدوث هر دو موجودند منتها معارضه به مثل مىكند يعنى ما نسبت به هركدام از دو حادث از اين اصل مىتوانيم استفاده كنيم و قانون دو اصل متعارض اينست كه هرگاه هر دو داراى اثر باشند تعارضا و تساقطا و بقولى در اطراف علم اجمالى اصلا جارى نمىشوند و اگر يكى از آن دو براى مكلف مبتلا به و منشأ اثر باشد و آن ديگرى اين‌گونه نباشد البته مانعى از جريان اصل ذات الاثر نيست .\r\n3 - يكى از دو امر حادث معلوم التاريخ و حادث ديگر مجهول التاريخ باشد فى المثل تاريخ كريت را مىدانيم كه روز پنجشنبه اين آب به درجهء كريت و اعتصام رسيد ولى تاريخ ملاقات با نجاست را نمىدانيم كه قبل بوده يا بعد و يا هم‌زمان با كريت ؟ در اين صورت آيا از اصل و استصحاب مىتوانيم كمك گرفت يا خير ؟ چهار نظريه مطرح است :\r\n1 - نظريه مرحوم شيخ : نسبت به خصوص مجهول التاريخ از اصل عدم حدوث آن در زمان حدوث ديگرى استفاده مىتوان كرد چون اركان استصحاب كامل است آنگاه اگر اثر شرعى از آن نفس همين مستصحب و عدم الحدوث باشد مترتب مىشود و اگر از آن وصف تأخر و متأخر بودن اين حادث باشد البته با اجراء اصل بايد صفت تأخر را ثابت كنيم كه مسئله مبتنى مىشود بر مبانى سابقه كه مكرر گفته آمد و به‌هرحال نسبت به معلوم التاريخ اصلى جارى نمىكنيم چون شكى نداريم بلكه تا مقطع معينى از زمان كه قطعا حادث نشده\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nبود و از اين تاريخ به بعد هم كه قطعا حادث شده و لا حاجة الى الاستصحاب .\r\n2 - قوله : و ربما يتوهم :\r\nبرخى پنداشته‌اند كه در ناحيهء معلوم التاريخ از استصحاب مدد مىگيريم .\r\n[ به‌عكس مرحوم شيخ 
  ] يعنى گفته‌اند : شك داريم كه آيا اين امر حادث معلوم التاريخ در زمان واقعى حدوث مجهول التاريخ حادث شده بود يا بعدا حادث شده ؟ استصحاب مىكنيم عدم وجود آن را در زمان واقعى اين مجهول التاريخ و بعد اگر اثر شرعى بلا واسطه داشت كه مترتب مىكنيم و اگر اثر عقلى داشت كه همان مباحث را بدنبال خواهد داشت .\r\nمرحوم شيخ مىفرمايند : اين توهم مندفع مىشود به اينكه منظورتان چيست ؟\r\nاگر منظورتان نفس وجود و حدوث معلوم التاريخ است مع قطع النظر عن مقايسته مع الآخر كه نفس الوجود مشكوك نيست تا نيازى به استصحاب داشته باشد بلكه تا زمان معين معلوم العدم و از آنجا به بعد مقطوع الوجود است .\r\nو اگر منظورتان وجود اين حادث معلوم التاريخ در زمان حدوث ديگرى است كه اين را مشكوك دانسته و عدمش را استصحاب مىكنيد خواهيم گفت وجود به اين معنا مسبوق به عدم نيست يعنى هيچ‌گاه زمانى پيدا نشد كه در آن زمان حادث مجهول التاريخ موجود باشد و معلوم التاريخ نبوده تا بعدا كه شك مىكنيم از اصل عدم وجود آن استفاده كنيم فلا وجه للتوهم المذكور .\r\n3 - نظريه مشهور : قوله : ثم إنّه : مرحوم شيخ مىفرمايند : در رابطه با فرضى كه احد الحادثين معلوم التاريخ و ديگر مجهول التاريخ باشد دو نظريه ديگر نيز مطرح است [ كه با دو نظريه قبلى چهار قول مىشود 
  ] نظريهء اوّل از اين دو قول مطلبى است كه به مشهور مستند است و آن اينكه در اين فرض ما اصل عدم را در ناحيهء مجهول التاريخ جارى مىسازيم منتها نه تنها آثار شرعيه را مترتب مىكنيم بلكه آثار عقليه و عاديه را نيز مترتب مىكنيم يعنى با اصل تأخر حادث\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nمجهول التاريخ را از ديگرى نيز كه اثر عقلى است مىتوانيم اثبات كنيم و از جمله مثالهائى كه مىزنند اينست كه دو برادر كه از پدرشان مىخواهند ارث ببرند هر دو متفق القول مىگويند : اسلام برادر كوچكتر مثلا در تاريخ اول ماه رمضان بوده [ اين يك حادث 
  ] ولى در رابطه با موت پدر [ اين هم حادث ديگر 
  ] اختلاف دارند برادر بزرگتر مىگويد : در اواسط شعبان بوده پس اسلام تو متأخر از موت است پس ارث نمىبرى و برادر كوچكتر مىگويد : در اواسط رمضان از دنيا رفته پس اسلام من مقدم بر موت اب و موت متأخر از اسلام است پس منهم ارث مىبرم در چنين مسأله‌اى آقايان مشهور از جمله شيخ طوسى ، ابن حمزه - محقق - علامه - شهيدين و . . . فتوا داده‌اند به اينكه : القول قول مدعى تاخر الموت يعنى استصحاب بقاء حيات مورث يا عدم موت آن تا زمان اسلام و ارث جارى مىشود [ استصحاب در مجهول التاريخ 
  ] و نتيجه مىدهد تأخر موت را پس موت المورث عن وارث مسلم ثابت گرديده و ارث ثابت مىشود .\r\nقوله : نعم :\r\nامّا همين مشهور كه در اينجا اصل را جارى ساخته و حتى آثار عقليه را هم مترتب كردند در مواردى مىبينيم بقول مطلق توقف نموده و به اصل عمل نكرده‌اند كه اطلاق كلامشان هم صورت مجهول التاريخ بودن هر دو حادث و هم صورت معلوم التاريخ بودن احدهما را شامل است و ما بعنوان نمونه چهار مورد از موارد توقف آنها را ذكر مىكنيم :\r\nنمونه اوّل : طهارتى حادث شده و حدثى نيز بوقوع پيوسته ولى كدام مقدم و كدام مؤخر است ؟ آقايان توقف كرده‌اند و اصل عدم را در هيچ‌كدام جارى نكرده‌اند بدون تفصيل بين مجهولى التاريخ و معلوميت احدهما .\r\nنمونهء دوّم : دو نماز جمعه در كمتر از يك فرسخ منعقد شده [ كه اگر هم‌زمان باشند هر دو باطل و اگر يكى متقدم و ديگرى متأخر باشد همين متأخر باطل مىشود چون واجد شرائط نيست 
  ] ولى كدام حادث قبل و كدام بعد است\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nنمىدانيم باز هم بقول مطلق توقف نموده و به اصل اعتنا نكرده‌اند .\r\nنمونهء سوّم : دو نفر كه از يكديگر ارث مىبرند و قانون توارث بينهما حاكم است [ مثل پدر و پسر ، برادر و برادر و . . . 
  ] هر دو مرده‌اند [ دو موت دو امر حادث است 
  ] ولى نمىدانيم كدام اول مرده و كدام آخر تا همان‌كه از آخر مرده و ارث ما ترك ديگرى باشد ؟ در اين فرض هم بقول مطلق توقف كرده و از اصل يارى نگرفته‌اند .\r\nنمونهء چهارم : مىدانيم كه مال مرهونه زمام امرش در دست مرتهن است و آقاى راهن بدون اذن مرتهن يا اجازهء او حق ندارد در عين مرهونه در مدت رهن تصرف كند حال آقاى مرتهن اذن در تصرف داد سپس دو امر حادث شده يكى بيع كه تصرف مالكى است و ديگرى رجوع المرتهن عن الاذن ولى كدام اسبق است نمىدانيم باز مشهور بقول مطلق توقف كرده و از اصل استفاده نكرده‌اند بدون اينكه فرقى بگذارند ميان مواردى كه هر دو مجهول التاريخ باشند يا احدهما معلوم التاريخ باشد .\r\nحال چه بايد كرد ؟ رأى مشهور آن حرف اوّل است كه تفصيل دادند و در مجهول التاريخ تنها اصل را جارى كردند نه در معلوم التاريخ و توقف نكردند يا اين سخن دوّم كه على الاطلاق توقف كرده‌اند از عمل به اصل ؟\r\nمرحوم شيخ مىفرمايد : رأى مشهور همان اوّلى است و امّا اين بخش دوّم كه اطلاق باشد چندين جواب دارد .\r\nالف : براى جمع بين اين دو مىتوانيم اين موارد اطلاق را حمل كنيم برفرضى فرضي هر دو حادث مجهول التاريخ باشند و امّا موردى كه احدهما معلوم التاريخ باشد وضعش از مثال موت مورث و اسلام وارث روشن مىشود .\r\nب : وقتى نصى داشتيم و ظاهرى قانون تقديم نص بر ظاهر و تفسير ظاهر با نص است در اينجا هم سخن اول مشهور در مسئله موت مورث و اسلام وارث نص است و اين موارد بعدى از اطلاق مىخواهيم استفاده كنيم كه ظاهر است و\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nبا نص ظاهر را توجيه مىكنيم و باز حمل مىكنيم اين موارد را بر صورتى كه هر دو حادث مجهول التاريخ باشند .\r\nج : برخى از همين مشهور خود در موارد مختلفه تصريح كرده‌اند به اينكه ما به اصل عمل نمىكنيم و توقف كرده‌ايم در فرض جهل به تاريخ هر دو است فى المثل شهيد اول در دروس و شهيد ثانى در مسالك در مثال چهارمى كه ذكر شد يعنى مسئله رهن و علامه طباطبائى بحر العلوم در مثال اوّل كه ذكر شد يعنى حدث و طهارت صريحا گفته‌اند كه عدم عمل به اصل در فرض جهل به تاريخ هر دو است .\r\nد : از همهء اين‌ها كه بگذريم ما تابع معيار و ضابطه هستيم نه تابع مشهور زيرا اى چه‌بسا مشهور در پاره‌اى از شقوق مسئله دچار غفلت شده و اصل را جارى نكرده‌اند كما اينكه فراوان مشاهده مىكنيم كه در مواردى كه جاى اصل نيست از اصل استفاده كرده‌اند و در مواردى كه جاى اصل است جايش خالى است و در مواردى اصلى را بجاى اصل ديگر به كار گرفته‌اند و . . . و لذا ضوابط بما مىگويد :\r\nحكم دو حادثى كه هر دو مجهول التاريخ باشند چيست و حكم دو حادثى كه يكى معلوم التاريخ باشد چيست ؟ كه تفصيلا بيان شد .\r\n4 - قوله : الثانى : نظريه دوّم از دو قول اخير و چهارم از كل انظار اينست كه : مرحوم صاحب جواهر به پيروى از مرحوم كاشف الغطاء مدّعى شده‌اند كه صورت مجهول التاريخ بودن يكى از دو حادث و معلوم التاريخ بودن حادث ديگر ملحق مىشود به صورتى كه هر دو حادث مجهول التاريخ باشند .\r\nيعنى همان‌طورىكه در صورت جهل به تاريخ هر دو نتوانستيم از اصل استفاده كنيم همچنين در صورت علم به تاريخ يكى از دو حادث هم نمىتوانيم از اصل استفاده كنيم .\r\nو مرحوم كاشف براى اثبات اين مدّعا يك شاهد و يك دليل آورده امّا شاهد : ما وقتى به كلمات فقهاء مراجعه مىكنيم مىبينيم كه آنها تفصيل\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nنداده‌اند ميان فرض جهل به تاريخ هر دو با علم به تاريخ احدهما بلكه بقول مطلق از عمل به اصل توقف نموده‌اند و بعنوان نمونه به مسئله اشتباه الجمعتين و الطهارة و الحدث و موت المتوارثين اشاره مىكنند كه قبلا در بيان نظريهء سوم از زبان مرحوم شيخ ملاحظه شد .\r\n\r\nو امّا دليل :\r\nهدف اصلى از اجراء استصحاب عدم امر حادث عبارتست از اثبات تأخر اين حادث از حادث ديگر و اين هدف با استصحاب تامين نمىشود زيرا كه صفت تأخّر يك امرى نيست كه مطابق با اصل باشد و بتواند مجراى اصل قرار گيرد [ يا منظور اينست كه در خود تأخر اصل جارى نمىشود و چه اصالة التأخر و چه اصالة عدم التأخر كه ما قبلا بدان اشاره كرديم و يا منظور اينست كه بر استصحاب عدم حدوث اين حادث در زمان حدوث حادث ديگر نمىتوانيم وصف تأخر را كه لازم عقلى است مترتب كنيم چون اصل مثبت خواهد بود و هو ليس بحجّة و ظاهرا مراد مستدل همين باشد 
  ] .\r\nقوله : و ظاهر استدلاله :\r\nمرحوم شيخ ابتدا مىفرمايند : به نظر مىرسد ميان ظاهر استدلال شما با ظاهر استشهادتان يك نوع تناقضى وجود دارد زيرا كه ظاهر استدلالتان اينست كه بر استصحاب عدم حدوث ، اثر عقلى يعنى وصف تأخر بار نمىشود ولى كارى به آثار شرعيه نداريد كه كانّ آنها مترتب مىشود ولى ظاهر استشهادتان اينست كه بر استصحاب مطلقا اثر مترتب نيست چه آثار شرعيه و چه عقليه چه در فرض جهل به تاريخ هر دو و چه علم به تاريخ احدهما و اين دو قابل جمع نيست .\r\nو بعنوان مثال مىگوئيم اگر در مسئله موت متوارثين فرض كرديم كه موت والد تاريخ حدوثش معلوم است ولى موت ولد مجهول است به نظر ما استصحاب عدم موت ولد يا بقاء حيات وى [ كه ضد موت است 
  ] تا زمان موت والد جارى مىشود و آثار شرعيه‌اى از قبيل وجوب نفقه - وارث و . . .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nمترتب مىشود ولى به نظر كاشف الغطاء اين فرض مثل فرض جهل به تاريخ هر دو حادث است كه در هيچ طرفى اصل جارى نشده و حكم به توارث هيچ‌كدام نمىشود .\r\nقوله : و كيف كان :\r\nچه ظاهر استدلال با استشهاد تطابق داشته باشد يا خير ما يك جواب از استدلال و يك جواب از استشهاد شما داريم امّا جواب دليل شما : همان‌طورىكه گفته شد اگر منظور شما اينست كه با استصحاب عدم حدوث حادث ، وصف تأخر كه يك لازم عقلى است مترتب نمىشود و تنها آثار شرعيه بار مىشود . [ خلافا للمشهور 
  ] ما نيز سخن شما را تصديق مىكنيم و تنها ايراد همان عدم هماهنگى بين دليل و شاهد خواهد بود .\r\nولى اگر مرادتان اينست كه بر اين استصحاب مطلقا اثرى مترتب نمىشود چه اثر عقلى و چه شرعى ما قبول نداريم و چنان كه در آغاز اين تنبيه گفته آمد عندنا لا فرق ما بين اينكه مستصحب ما در زمان لاحق مشكوك الارتفاع باشد رأسا و يا مشكوك باشد در مقطع خاصى از زمان و لو در مقاطع بعدى مقطوع الارتفاع باشد باز هم نسبت به زمان مشكوكيت استصحاب جارى و آثار شرعيه مترتب مىشود و مشمول ادلّه استصحاب هست .\r\nو امّا جواب از شاهد : اين را در بيان نظريه سوّم به تفصيل [ اولا و ثانيا و ثالثا و رابعا 
  ] به تفصيل پاسخ گفتيم و به اين نتيجه رسيديم كه عدم عمل به اصل مربوط به صورت جهل به تاريخ هر دو مىباشد .\r\nقوله : و الحاصل :\r\nيك‌بار ديگر بطور خلاصه مطلب خود را تكرار كنيم و از اين بحث عبور كنيم و آن اينكه :\r\nتنها اصلى كه در اين‌گونه موارد [ كه دو حادث داريم و نمىدانيم كدام مقدم يا مؤخر است 
  ] اركانش تام و قابل جريان است استصحاب عدم\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nهر حادثى در زمان حدوث حادث ديگر است و اگر اثر شرعى داشته باشد ثابت مىشود منتها اگر يكى معلوم التاريخ و ديگرى مجهول التاريخ باشد در خصوص مجهول التاريخ اصل جارى مىشود آن هم تنها براى اثر شرعى و گرنه آثار عقليه بار نمىشود فى المثل اگر يقين به حدوث طهارت باطنيه در اول صبح داريم و يقين به حدث هم داريم ولى تاريخ حدث مجهول است كه قبل از طهارت بوده يا بعد از آن استصحاب عدم حدث در زمان حدوث طهارت جارى مىشود لترتب الاثر الشرعى ولى براى اثبات تأخر حدث از طهارت و استنتاج بطلان طهارت و محدث بودن كافى نيست بر خلاف مرحوم علامه طباطبائى معروف به بحر العلوم كه اين اثر را هم مترتب ساخته و اگر هر دو مجهول التاريخ باشند اصل عدمى در هركدام با اصل عدم ديگرى تعارض مىكنند و مباحث مفصل آن در جلد ششم اين شرح در مبحث تعارض استصحابين خواهد آمد .\r\nقوله : و اعلم :\r\nدر خاتمه اين تنبيه دو نكته را متعرض مىشوند كه نكته اوّل با تنبيه ششم و نكته دوّم با تنبيه هفتم تناسب دارد امّا نكته اول :\r\nهرگاه چيزى در زمانى موجود و متحقق باشد ولى در مبدأ حدوث آن شك داشته باشيم كه آيا در همين زمان حادث شده ؟ يا صد سال پيش ؟ يا از قديم و از روز اول همين‌طور بوده و تغيير و تحولى پديد نيامده ؟\r\nدر اينجا حكم مىكنيم به قدمت آن موجود و مىگوئيم : از روز اول بوده زيرا اگر حكم به تأخر آن كنيم و بگوئيم از روز اوّل جور ديگرى بوده و الآن اين موجود جديدا حادث شده مستلزم ارتكاب يك خلاف اصل خواهد بود به عبارت ديگر مستلزم حدوث يك حادث ديگرى قبل از اين حادث مىشود كه عند الشك اصل عدم آن جارى مىشود و به بركت اين اصل عدم حكم مىكنيم به تقدم تاريخى آن .\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nو از اين اصل گاهى مجازا به استصحاب قهقرائى تعبير مىشود و مثال معروف آن اينست كه الآن و در عرف ما مسلمانان صيغهء افعل ظهور در وجوب دارد ولى نمىدانيم كه آيا در صدر اسلام و در زمان نزول قرآن و معصومين ( ع ) و حتى قبل از آن از آغاز پيدايش لغت عرب همين معنا را داشته و يا در آن اعصار معناى ديگرى داشته و بعدها از آن معنا نقل داده شده و . . .\r\nاگر بگوئيم اين ظهور جديد است و در قديم معناى ديگرى داشته به ناچار بايد تسليم نقل و تعدد وضع شويم [ نقل در فرضى است كه معناى اولى بطور كلى منسى شده و اصلا بذهن نمىآيد ولى اشتراك لفظى در فرضى است كه الآن نيز گاهى در معناى اولى و گاهى در معناى جديد مستعمل است 
  ] و اين خلاف اصل است زيرا اصل عدم نقل و عدم تعدد وضع است و لذا آن را با اصل برداشته و نتيجه مىگيريم تقدم قدمت اين معنا را البته بنا بر حجيت اصل مثبت [ چون اين‌گونه از آثار مستقيما اثر شرعى نيستند 
  ] و خوشبختانه سابقا در بيان تقسيمات استصحاب بيان كرديم كه اين‌گونه از اصول عدميه از قبيل اصالة عدم النقل و عدم تعدد الوضع و عدم التخصيص و عدم التقييد و الاضمار و المجاز و . . .\r\nبالاجماع حجيت دارند منتها تخصّصا از محور مباحث ما خارجند چون اين‌ها از اصول لفظيه‌اى هستند كه پشتوانهء آنها بناء عقلاء است به مناط ظهور و ظن نوعى و بحث ما پيرامون اصول عمليه است .\r\nاين نكته در موردى بود كه اصل حدوث يك حادثى مشكوك باشد يعنى اصل نقل و اصل حدوث وضع جديد مشكوك است .\r\nنكته دوّم : و امّا اگر اصل حدوث حادث مسلّم است ولى اينكه آيا در زمان متقدم حادث شده يا متأخر ؟ مشكوك است فى المثل يقين داريم كه صلاة در لغت به‌معناى دعا بود و در اصطلاح شريعت به‌معناى عبادت خاصه نقل داده شده ولى اينكه آيا منشأ نقل در زمان خود شارع مقدس بوده به نوع وضع تعيينى يا تعينى و يا در زمان متأخر يعنى زمان متشرّعه نقل حاصل شده ؟ در اينجا\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nاستصحاب عدم حادث را در زمان متقدم جارى مىسازيم و اگر اثر شرعى داشته باشد مترتب مىشود .\r\nو خوشبختانه بر همين اساس آقايان متفق القول مىگويند : حقيقت شرعيه [ كه بگوئيم اين نقل در زمان متقدم و در عصر خود شارع حاصل شده 
  ] ثابت نيست و اصل عدم ثبوت آنست .\r\nپايان جلد پنجم شرح رسائل\r\nدر تاريخ 3 / 10 / 1370 هجرى شمسى\r\n\r\n\r\n","description":"","footnote":"","page_name":" 340 ","page_number":340}
  ]