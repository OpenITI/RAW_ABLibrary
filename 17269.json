[
  {"content":"\r\n\r\nبسم الله الرحمن الرحيم\r\nمصلح جهانى\r\nاز ديدگاه شيعه و اهل سنت\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nعقايد : 81 ( كلام و عقايد : 167 )\r\n- تخصصى ( طلاب و دانشجويان )\r\n- عمومى\r\n1574\r\n3412\r\nخسروشاهى ، هادى ، 1317 -\r\nمصلح جهانى از ديدگاه شيعه و اهل سنت / ترجمه و تحقيق هادى خسروشاهى . - قم : مؤسسه بوستان كتاب ( مركز چاپ و نشر دفتر تبليغات اسلامى حوزهء علميهء قم ) ، 1386 .\r\n[ 300 
  ] ص . - ( مؤسسه بوستان كتاب ؛ 1574 ) ( عقايد ؛ 81 كلام و عقايد ؛ 167 )\r\n35000 ريال : ISBN 978 - 964 - 548 - 765 - 0\r\nفهرست نويسى بر اساس اطلاعات فيپا .\r\nكتاب حاضر شامل دو بحث نوشته هادى خسروشاهى تحت عنوان « مصلح بزرگ جهانى » و « مصلح جهانى ، مهدى موعود » و برگردان دو كتاب از عبدالمحسن العباد با عنوان « ديدگاه اهل سنت درباره مهدى منتظر » و « توضيح درباره احاديث مهدى » توسط هادى خسروشاهى به فارسى ترجمه شده است ، وترجمه گفتارى از سيد ابوالاعلى مودودى با عنوان « احياگر جهانى ، يا ، مهدى منتظر » است .\r\nص . ع . به انگليسى : sheykh Abd - ul - Muhsen al - Ibad , Ab - ol - A Mawdudi\r\nMosleh - e Jahani az Didgah - e shieh va Ahl - e Sonnat\r\n( The World Savior from the Viewpoint of the Shi'ah and the Sunnah )\r\nكتابنامه به صورت زيرنويس .\r\n1 . مهدويت - دفاعيه ها و رديه ها . 2 . مهدويت - احاديث اهل سنت . 3 . محمد بن حسن ( عج ) ، امام دوازدهم ، 255 . - غيبت . 4 . محمد بن حسن ( عج ) ، امام دوازدهم ، 255 . - - احاديث اهل سنت .\r\nالف . عباد ن عبدالمحسن . عقيده اهل السنه والاثر فى المهدى المنتظر . ب . عباد ، عبد المحسن . الرد على من كذب بالاحاديث الصحيحه الوارده فى المهدى . ج . مودودى . ابوالاعلى ، 1903 - 1979 م . موجز تاريخ تجديد الدين واحيائه . فارسى . برگزيده . د . دفتر تبليغات اسلامى حوزهء علميهء قم . مؤسسه بوستان كتاب . ه‍ . عنوان . و . عنوان : عقيده اهل السنه والاثر فى المهدى المنتظر . فارسى . ز . عنوان : الرد على من كذب بالاحاديث الصحيحه الوارده فى المهدى . فارسى . ح . عنوان : موجز تاريخ تجديد الدين واحيائه . فارسى . برگزيده . ط . عنوان : مصلح بزرگ جهانى . ى . عنوان : مصلح جهانى ، مهدى موعود . ك . عنوان : ديدگاه اهل سنت درباره مهدى منتظر . ل . عنوان : توضيح درباره احاديث مهدى . م . عنوان : احياگر جهانى ، يا ، مهدى منتظر .\r\n6 م 5 خ / 4 / 224 BP\r\n462 / 297\r\n1386\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nمصلح جهانى\r\nاز ديدگاه شيعه و اهل سنت\r\nشيخ عبدالمحسن العباد وابوالاعلى مودودى\r\nترجمه و تحقيق : سيد هادى خسروشاهى\r\nبوستان كتاب\r\n1386\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب\r\nمصلح جهانى\r\nاز ديدگاه شيعه و اهل سنت\r\nنويسنده : شيخ عبدالمحسن العباد وابوالاعلى مودودى\r\nترجمه و تحقيق : سيد هادى خسروشاهى\r\nناشر : مؤسسه بوستان كتاب ( مركز چاپ و نشر دفتر تبليغات اسلامى حوزهء علميهء قم )\r\nليتوگرافى ، چاپ و صحافى : چاپخانهء مؤسسه بوستان كتاب / نوبت چاپ : اول / 1386\r\nشمارگان : 2000 / بها : 3500 تومان\r\nتمامى حقوق محفوظ است\r\nprinted in the Islamic Republic of Iran\r\nدفتر مركزى : قم ، خ شهدا ( صفائيه ) ، ص پ 917 / 37185 ، تلفن : 7 - 7742155 نمابر : 7742154 تلفن پخش : 7743426\r\nفروشگاه مركزى : قم ، چهار راه شهدا ( عرضه 12000 عنوان كتاب با همكارى 170 ناشر )\r\nفروش عمده و مركز اطلاع رسانى : قم ، چهار راه شهدا ، جنب ورودى دفتر تبليغات اسلامى ، تلفن : 7743179\r\nفروشگاه شماره 2 : تهران ، ميدان فلسطين ، خ طوس ، كوچه تبريز ، پلاك 30 ، تلفن : 88956922 - 09395992089\r\nفروشگاه شماره 3 : مشهد ، چهار راه خسروى ، مجتمع ياس ، جنب دفتر تبليغات اسلامى شعبه خراسان رضوى ، تلفن : 2233672\r\nفروشگاه شماره 4 : اصفهان ، چهار راه كرمانى ، جنب دفتر تبليغات اسلامى شعبه اصفهان ، تلفن : 2220370\r\nفروشگاه شماره 5 : اصفهان ، ميدان انقلاب ، جنب سينما ساحل ، تلفن : 2221712\r\nپخش پكتا ( پخش كتب اسلامى و انسانى ) ، تهران ، خ حافظ ، نرسيده به چهار راه كالج ، نبش كوچه بامشاد ، تلفن : 88940303\r\nنمايندگى هاى فروش كتاب مؤسسه در داخل و خارج كشور ( ضميمه برگه نظرخواهى آثاى انتهاى كتاب )\r\nپست الكترونيك : E - mail : info @ bustaneketab . com\r\nدريافت پيام كوتاه ( SMS ) : 10002155\r\nجديدترين آثار مؤسسه و آشنايى بيشتر با آن در وب سايت :\r\nhttp : / / www . bustaneketab . com\r\nبا قدردانى از همكارانى كه در توليد اين اثر نقش داشته اند :\r\nاعضاى شوراى بررسى آثار / دبير شوراى كتاب : جواد آهنگر / سر ويراستار : ابوالفضل طريقه دار / ويراستار : اسدالله عبداللهى / چكيده عربى : سهيله خائفى / چكيده انگليسى : عبدالمجيد مطوريان / فيپا : مصطفى محفوظى / اصلاحات حروف نگارى : احمد رمضانى / صفحه آرا : حسين محمدى و احمد مؤتمنى / كنترل نمونه خوانى : محمد جواد مصطفوى / كنترل فنى صفحه آرايى : سيدرضا موسوى منش / طراح جلد : مسعود نجابتى / نظارت و كنترل : عبدالهادى اشرفى / آماده سازى : مهدى مظفرى / سفارشات چاپ : على عليزاده و ساير همكاران / امور چاپ : مجيد مهدوى و ساير همكاران ليتوگرافى ، چاپ و صحافى .\r\nرئيس مؤسسه\r\nسيد محمد كاظم شمس\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nنگاهى به زندگى ، فعاليت و آثار حجةالاسلام والمسلمين ، استاد سيد هادى خسروشاهى\r\nاستاد سيد هادى خسروشاهى ، در سال 1317 شمسى در تبريز ، در خانواده‌اى آراسته به دين و علم و فقاهت ، به دنيا آمد . تاريخ سه قرن از حيات و كوشش علمى ، فقهىِ اجداد وى ، كه جملگى از علماى بزرگ و فقهاى نام‌دار ايران و عراق در دوران خود بوده‌اند ، اين حقيقت را به خوبى روشن مىسازد .\r\n* پدر وى ، آيةالله سيد مرتضى خسروشاهى ، از علما و فقهاى بزرگ و صاحب رساله آذربايجان و تحصيل كرده نجف بود . از وى علاوه بر رساله عمليه ، كتاب نثارات الكواكب على خيارات المكاسب و حديث الغدير در نجف ، تبريز و قم ، چاپ شده است . ايشان كتاب‌هاى ديگرى نيز در زمينه فقه و اصول و مواعظ ( در چهار جلد ) دارند كه مخطوط و موجود است .\r\nعلاوه بر استاد دو فرزند ديگر وى : آيةالله سيد ابوالفضل خسروشاهى و آيةالله سيد احمد خسروشاهى از علما و فقهاى معروف قم و تبريز بودند كه در دو دهه اخير رحلت كرده‌اند .\r\n* پدر آيةالله سيد مرتضى ، آيةالله سيد احمد خسروشاهى نيز از علماى بزرگ عصر مشروطيت در آذربايجان بود . آثارى در زمينه فقه و اصول دارد كه بعضى از آنها در حواشى كتاب پدر بزرگوارش ( تقريرات بحث التعادل و التراجيح شيخ انصارى )\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nدر نجف به چاپ رسيده است . وى در جريان مشروطه ، هوادار « خط سوم » و در واقع بدون ورود علنى در ميدان مبارزه سياسى ، خواستار « مشروطه مشروعه » بود . به همين دليل مدتى نيز به عنوان اعتراض به اوضاع جارى ، به نجف اشرف رفت .\r\n* پدر آيةالله سيد احمد ، آيةالله سيد محمد خسروشاهى ، از شاگردان وارسته و ممتاز محقق بزرگوار ، شيخ اعظم ، مرتضى انصارى است كه تقريرات وى از بحث استادش در موضوع « تعادل و تراجيح » همراه با « رساله باقريه » در فقه و رساله‌اى در باب « تفيه » و رساله ديگرى در باره « حقيقت شرعيه » ، ( در چهارصد صفحه به قطع رحلى و بزرگ » در سال 1310 قمرى در نجف اشرف به طبع رسيده است .\r\n* پدر آيةالله سيد محمد ، آيةالله سيد على خسروشاهى ، و پدر او آيةالله سيد ابوالحسن خسروشاهى ، به گواهى كتب تراجم و رجال ، جملگى از علماى بزرگ و فقهاى نام‌دار عصر خود بوده‌اند . « 1 » مرحوم شيخ محمد رازى نويسنده كتاب آثارالحجة در جلد دوم كتاب خود در مورد اين بزرگواران مىنويسد :\r\n« تمامى اسلاف اين خاندان به تقوا و علم و پرهيزكارى و طهارت و پاكى و ايثار و بذل در راه دعوت به خدا و ارشاد مردم به تعاليم اسلامى ، معروفند . چرا چنين نباشد ، در حالى كه آنان از خاندان اهل بيت هستند و نسب آنان با 35 رابطه به امام حسين بن على بن ابىطالب عليه السلام مىرسد . . . » . « 2 » * استاد سيد هادى خسروشاهى در چنين خاندانى اصيلو ريشه‌دار به دنيا آمد و در دامان پدر بزرگوارش پرورش يافت .\r\nتحصيلات مقدماتى را در تبريز به پايان رسانيد و پس از رحلت پدر بزرگوارش ، در سال 1332 شمسى و در پانزده سالگى عازم قم شد و در حوزه علميه به تحصيل دروس سطح پرداخت . دروس فلسفه ، تفسير ، فقه و اصول را در حضور اساتيدى\r\n\r\n\r\n","description":"","footnote":"\r\n( 1 ) . ر . ك : مشكاةالمصابيح فى التعادل و التراجيح ، 361 صفحه ، چاپ نجف ، 1310 ه ق .\r\n( 2 ) . آثار الحجة ، شيخ محمد رازى ، ج 2 ، ص 233 ، چاپ قم ، 1332 شمسى .\r\n","page_name":" 12 ","page_number":12},
  {"content":"\r\n\r\nچون : آيةالله بروجردى ( به مدت چهار ماه ) ، امام خمينى ، آيةالله شريعتمدارى ، علامه طباطبايى و ديگر بزرگان تلمذ نمود و به دريافت اجازاتى در امور حسبيه ( منوط به اذن فقها ) و هم‌چنين در مراحل علمى بالاتر ( اجتهاد ) و نقل حديث از علما و مراجع بزرگ نجف ، قم و مشهد نائل آمد ؛ از آن جمله : امام خمينى و آيات عظام :\r\nسيد ابوالقاسم خوئى ، سيد شهاب الدين نجفى مرعشى ، سيد محمد كاظم شريعتمدارى ، سيد محمد هادى ميلانى ، سيد محمد صادق روحانى ، شيخ آغابزرگ تهرانى ، شيخ مرتضى حائرى ، سيد احمد زنجانى ، ميرزا عبدالجواد جبل عاملى و ميرزا ابوالفضل زاهدى قمى .\r\n* * * * تأليفات و آثار خود استاد به زبان فارسى و عربى ( علاوه بر صدها مقاله در نشريات اسلامى ايران و جهان اسلام ) بالغ بر هشتاد جلد مىشود كه بيش از چهل جلد آنها تاكنون بارها در داخل و خارج كشور چاپ شده است . علاوه بر تأليفات و ترجمه‌ها ، 120 جلد كتاب ديگر نيز با تحقيق ، توضيح و يا مقدمه و اشراف ايشان در ايران ، ايتاليا ، مصر و چاپ و منتشر شده است .\r\nاز جمله اين آثار ترجمه و تحقيق كتاب امام على صداى عدالت انسانى تأليف استاد جرح جرداق در پنج جلد و سه هزار صفحه است كه تاكنون بيش از ده بار و در ده‌ها هزار نسخه چاپ شده است .\r\nجمع‌آورى ، تحقيق و نشر مجموعه آثار سيد جمال الدين حسينى ( افغانى ) در ده جلد و باز در بش از سه هزار صحفه در ايران و مصر ، يكى از خدمات ارزنده استاد است . در واقع اين مجموعه ، محصول نيم قرن تحقيق و بررسى در كشورهاى اسلامى و عربى است .\r\nمجموعه حركت‌هاى اسلامى معاصر در بيست جلد ( تاكنون شش جلد آن چاپ شده ) و اسناد نهضت اسلامى ايران در ده جلد ( دو جلد آن تاكنون انتشار يافته ) و مجموعه آثار استاد علامه طباطبايى در شش جلد از جمله آثارى است كه استاد در تهيه و تأليف و يا جمع آورى و تحقيق و ويراش آنها زحمت و رنج فراوانى\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nكشيده است و فقط اهل قلم مىتوانند بزرگى و اهميت كار را در اين حجم زياد درك كنند !\r\nاستاد علاوه بر تأليفات و ترجمه‌هاى خود ، همواره در جمع آورى ، تبويب ، تنقيح و نشر آثار اساتيدى چون : آيةالله كاشف الغطاء ، علامه طباطبايى ، حاج سراج انصارى ، سيد محمد محيط طباطبايى ، سيد غلامرضا سعيدى ، محمد نخشب و . . .\r\nكوشا بوده و خدمات ارزنده‌اى در حفظ فرهنگ و نشر انديشه اصيل اسلامى نموده است . به همين دليل استاد محمد رضا حكيمى ايشان را « فرهنگ‌بان كوشا » ناميده است . « 1 » بيشتر كتاب‌ها و آثار خود استاد خسروشاهى در زمينه‌هاى اجتماعى ، سياسى ، مورد نياز جامعه اسلامى است و اين آثار به تصديق اهل خرد ، در روشن‌گرى نسل جوان معاصر ، بىشك تأثير بسزا و نقش اساسى داشته است .\r\n* استاد از سال 1332 تاكنون ، با اغلب مطبوعات اسلامى از جمله : مكتب اسلام ، مكتب تشيع ، معارف جعفرى ، راه حق ، نداى حق ، وظيفه ، مجموعه حكمت ، نور دانش ، آيين اسلام ، مسلمين ، آستان قدس ، نسل نو ، نسل جوان ، استوار پيكار ، انديشه ، مهد آزادى و . . . همكارى داشته است كه مجموع مقالات مندرج در آنها بالغ بر صدها مقاله مىگردد .\r\nپس از پيروزى انقلاب ، بيشترين همكارى قلمى را با روزنامه اطلاعات دارد و در سطح جهانى با شركت در كنفرانس‌ها و كنگره‌هاى اسلامى ، در كشورهاى اروپايى و اسلامى از جمله : پاكستان ، مصر ، الجزاير ، عربستان ، سوريه ، قطر ، تركيه ، لبنان ، ايتاليا ، انگليس ، آلمان ، سوئيس و . . . به عنوان نماينده امام خمينى و يا نماينده حوزه علميه قم فعال بوده است . « 2 » ايشان در مسئله تقريب بين مذاهب اسلامى ، از نيم قرن پيش از پيش‌گامان اينحركت اصلاحى به شمار مىرود و مكاتبات ايشان با علامه شيخ محمد تقى قمى ،\r\n\r\n\r\n","description":"","footnote":"\r\n( 1 ) . مقدمه مكتب تفكيك ، چاپ اول ، مركز بررسىهاى اسلامى ، قم .\r\n( 2 ) . گنجينهء دانشمندان ، شيخ محمد رازى ، ص 357 و ج 3 ، ص 309 ، چاپ تهران .\r\n","page_name":" 14 ","page_number":14},
  {"content":"\r\n\r\nمؤسس دارالتقريب قاهره ، در نيم قرن پيش شاهد چگونگى اين امر است . در همين راستا با اغلب حركت‌هاى اسلامى معاصر و رهبرى آنها ، در سراسر جهان اسالم ارتباط و پيوند نزديكى داشته است .\r\n* استاد در سال 1352 شمسى مركز « بررسىهاى اسلامى قم » را به مثابه واحدى از حوزه علميه قم ، تأسيس و به ثبت رساند و سپس در سال 1361 ، مركز « فرهنگى اسلامى اروپا » را در « رم » ( ايتاليا ) تأسيس نمود كه هر كدام از اين دو مؤسسه ده‌ها كتاب ارزش‌مند در زمينه‌هاى اسلامى از جمله : قرآن مجيد و نهج البلاغه را به زبان‌هاى : عربى ، انگليسى ، ايتاليايى ، آلمانى و غيره ترجمه و منتشر ساخته‌اند . اين اقدام ، در نشر فرهنگ اسلامى در سطح دنيا ، از ارزش بالا و والايى برخوردار است .\r\n* فعاليت‌هاى سياسى استاد از سال 1332 شمسى پس از آشنايى نزديك با آيةالله كاشانى ، آيةالله طالقانى و شهيد نواب صفوى ، آغاز گرديد . به همين دليل از همان دوران تا زمان پيروزى انقلاب اسلامى ، بارها در قم ، تهران و تبريز دست‌گير ، زندانى و يا تبعيد شده است كه آخرين بار در « انارك » يزد ، به مدت سه سال بود كه با آغاز انقلاب اسلامى ، همراه ديگران آزاد شد . ( در تبعيد به انارك يزد همراه مرحوم آيةالله پسنديده ، آيةالله ناصر مكارم شيرازى بود ) .\r\n* استاد پس از پيروزى انقلاب اسلامى ، نخست به مدت دو سال نماينده امام خمينى رحمه الله در وزارت ارشاد اسلامى بود . آن گاه به سفارت ايران در واتيكان انتخاب شد و مدت پنج سال در خارج از كشور به فعاليت پرداخت . تأسيس مركز « فرهنگى اسلامى اروپا » در رم و تأسيس ماه‌نامه‌اى به زبنان انگليسى « انكوائرى » و هفته‌نامه‌اى به عربى « العالم » در لندن - با همكارى وزارت ارشاد اسلامى - از آثار اين دوران است .\r\nدر ايتاليا ، علاوه بر چاپ و نشر ترجمه قرآن مجيد و نهج البلاغه به زبان ايتاليايى و نشر ماه‌نامه‌اى به نام جهان نو - به زبان ايتاليايى - جمعاً در مدت پنج سال 162 نوع كتاب و نشريه به زبان‌هاى : فارسى ، عربى ، انگليسى ، ايتاليايى و فرانسوى ، منتشر نموده كه در سراسر جهان توزيع گرديده است .\r\nدر مدت اقامت سه ساله در قاهره نيز علاوه بر حضور در محافل علمى - سياسى و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nسخنرانى و مصاحبه تلويزيونى و مطبوعاتى و ده‌ها بار ملاقات با شيخ الازهر و مقامات علمى - سياسى مصر ، بالغ بر پنجاه جلد كتاب و نشريه ، در بارهء ايران ، تشيع و اهل‌بيت با همكارى و مساعدت ايشان در مصر منتشر گرديد كه اين خود خدمت بزرگى در راستاى وحدت و تقريب بين مذاهب اسلامى است . مهم‌ترين اين آثار :\r\nنهج‌البلاغه با مقدمه خود و شرح شيخ محمد عبده ، اهل‌البيت فى مصر ، صحيفهء سجاديه ، حقيقت علاقة عبدالناصر بالثورة الاسلامية فى ايران ، عبدالله بن سبا بين الواقع والخيال ، ادعيهء اهل‌البى ، الامام على بن ابىطالب ، الامام الحسين ، الامام جعفر الصادق و الطريق الى مذهب آل البيت و و عقيدتنا و . . . مىباشد .\r\n* استاد علاوه بر زبان تركى ( آذرى و استامبولى ) ، فارسى و عربى ، با زبان انگليسى و ايتاليايى هم آشنايى دارد . پس از مراجعه به ايران از واتيكان ، ضمن ادامه اشتغال در وزارت امور خارجه ، ( مشاور وزير ) در دانشگاه‌هاى تهران ، از جمله دانشكده حقوق ، دانشكده روابط بين الملل و غيره ، به تدريس پرداخت .\r\nاستاد مدت سه سال هم رئيس نمايندگى جمهورى اسلامى ايران در مصر ( قاهره ) بود و در سال 1382 شمسى به ايران مراجعت نمود و به عنوان مشاور وزير در دفتر مطالعات سياسى و بين المللى به تحقيق و بررسى پرداخت . استاد در قسمت ارتقاى مقام اعضاى وزارت خارجه ، راهنماى بعضى از برادران در تأليف رسالهء آنان بود و مدت شش سال نيز با نشر فصل‌نامهء با ارزش تاريخ و فرهنگ معاصر به نشر حقايق و روشن‌گرى زواياى تاريك تاريخ معاصر ايران و جهان اسلام پرداخت كه بىشك اين فصل‌نامه فرهنگى - تاريخى ، به مثابه منبع و مستند تاريخى ، ماندنى خواهد بود و همواره مورد استفاده قرار خواهد گرفت .\r\nويژه‌نامه هايى هم زير نظر ايشان از سوى مركز بررسىهاى اسلامى منتشر شد كه قرار بود بالغ بر پنجاه جلد گردد ، ولى متأسفانه به علت مسافرت به خارج از كشور و اشتغالات ديگر تاكون فقط سه جلد از آنها چاپ و منتشر شده است .\r\nمركز بررسىهاى اسلامى - قم\r\n( گروه تاريخ - رجال معاصر )\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nمقدمه اول\r\n\r\nدرباره اين كتاب\r\nاين كتاب شامل چهار « 1 » بحث و دو مقدمه است . مقدمه اول دربارهء معرفى كتاب و چگونگى تأليف و ترجمه مباحث آن و اشاره به سه نكته اساسى است . مقدمه دوم ضمن عرضهء شناخت بيشتر درباره بخش سوم و چهارم كتاب و مؤلف آن ، به معرفى پنجاه كتاب جديد درباره « مسئله مهدى » و « علائم ظهور » مىپردازد كه در يك سفر كوتاه زيارتى ، تهيه گرديده است .\r\nدو بحث نخست از چهار بحث اصلى كتاب ، عبارتند از دو مقاله نگارنده ، كه پيش از ترجمه دو رساله شيخ عبدالمحسن العباد ، در مورد مهدى منتظر و احاديث مربوط به آن ، آورده مىشود . بحث نخست را نگارنده 37 سال پيش ( شعبان 1378 ه . ق - اسفند 1337 ش ) نوشته‌ام كه با عنوان « مصلح بزرگ و جهانى ما » در شماره 1 و 2 سال سوم ماه‌نامه مجموعه حكمت چاپ شده است . اين مجله در سال 1332 در قم تأسيس گرديد و پس از دو سال انتشار ، تعطيل شد . اما پس از چهار سال ، انتشار دوره سوم آن از اسفندماه 1337 ، زير نظر اين‌جانب آغاز كرد . صاحب امتياز آن مرحوم سيد فخرالدين برقعى بود . اشراف يا سردبيرى اين‌جانب يك سال ادامه داشت . در اين مدت ، مقالات زنده و ارزنده‌اى در آن درج و منتشر گرديد . مقالهء من نيز به تناسبِ\r\n\r\n\r\n","description":"","footnote":"\r\n( 1 ) . در چاپ چهارم ترجمه بحث استاد ابوالاعلى مودودى اضافه شده است .\r\n","page_name":" 17 ","page_number":17},
  {"content":"\r\n\r\nهم‌زمان شدن انتشار نخستين شمارهء دوره جديد آن با نيمه شعبان و ولادت حضرت مهدى - ( عليه السلام ) - در اين زمينه تهيه و منتشر گرديد . « 1 » بحث دوم اين كتاب ، مقاله مشابه ديگرى در همين زمينه ، و نگرشى كوتاه به احاديث وارده دربارهء مهدى عليه السلام است كه با عنوان « مصلح جهانى » در شماره 3 و 4 مجله ماه‌نامه آستان قدس چاپ مشهد ، درج شده است كه باز به علت تقارن انتشار آن مجله با نيمه شعبان نوشته شد و در شعبان و رمضان 1380 قمرى بهمن و اسفند 1339 شمسى در آن مجله منتشر گرديد .\r\nمجله نامه آستان قدس ، با همت و سردبيرى دوست ديرينه ، برادر ارجمند ، خطيب شهير و نويسنده توانا جناب فخرالدين حجازى ، با هزينه آستان قدس رضوى منتشر مىشد و شامل مقالات ارزنده‌اى بود . و پس از انتقال جبرى ايشان به تهران ، وضع مجله نيز دگرگون شد و طبعاً همكارى قلمى ما و ديگر دوستان با آن مجله ، قطع گرديد .\r\nبحث دوم ، به درخواست جناب حجازى تهيه شد . در واقع با مختصرى تكرار طبيعى ، تكميل كننده بحث نخست بود كه اينك از نو و بدون هيچ‌گونه بازنگرى - مانند بحث اول - تقديم علاقه‌مندان مىگردد .\r\n* * * در مورد اين دو بحث بايد بگويم كه نخست ، قصد تجديد چاپ آنها را نداشتم ، چون هر دو را تقريباً در سنين زير بيست سالگى نوشته‌ام ! و در واقع فكر مىكردم كه با توجه به بضاعت كم و كاستىهايى كه به‌طور طبيعى در يك بحث فشرده 35 سال پيش ، به وجود مىآيد ، تجديد نشر آنها مفيد نخواهد بود . اما وقتى ديدم كه بعضى از اساتيد بزرگوار ، جملاتى از آن را در كتاب‌هاى خود نقل كرده‌اند « 2 » و سپس با توجه به\r\n\r\n\r\n","description":"","footnote":"\r\n( 1 ) . مقاله مرحوم آيةاللَّه طالقانى نيز تحت عنوان : « در انتظار ظهور » در بررسى همين موضوع بود كه در شماره اول و دوم سال سوم مجله درج گرديد .\r\n( 2 ) . خورشيد مغرب ، محمدرضا حكيمى ، ص 52 ، چاپ چهارم ، دفتر نشر فرهنگ اسلامى ، 1364 ، و جزيرهء خضراءافسانه يا واقعيت ، علامه سيد جعفر مرتضى جبل عاملى ، ص 11 ، ترجمه محمد سپهرى ، چاپ اول ، دفتر تبليغات اسلامى قم ، 1372 .\r\n","page_name":" 18 ","page_number":18},
  {"content":"\r\n\r\nتقارن محتوايى بحث علم و عقل آن ، با آن‌چه كه علامه شهيد ، آيةاللَّه سيد محمد باقر صدر در بحث كوتاه خود نوشته‌اند « 1 » و هم‌چنين تشابه استدلال اين دو نوشتار ، با آنچه كه علامه شيخ عبدالهادى الفضلى در كتاب خود ، در زمينه طول عمر امام مطرح ساخته « 2 » ، فكر كردم كه تجديد چاپ آن دو بحث قديمى و فشرده هم ، قبل از آغاز كتاب مهدى موعود از ديدگاه اهل سنت - با اشاره كلّى به كاستىهايى كه دارد - شايد بىفايده نباشد . اين بود كه آن دو بحث را تقريباً بدون هيچ‌گونه تغييرى ، نه در محتوا و نه در عبارات ، در اين كتاب مىآورم و ترديدى نيست كه اگر امروز و پس از حدود 35 و 37 سال از تاريخ نوشتن آنها ، به نگارش آن دو بحث مىپرداختم ، سخن براى مطرح ساختن بسيار بود كه در صورت توفيق ، به فرصتى ديگر موكول مىكنيم .\r\nبه هر حال ، اين دو بحث را پيش از ترجمه دو رساله مىآورم ، چون بحث اول تقريباً جنبهء عام دارد و بحث دوم به ديدگاه « شيعه » و احاديث وارده از طرق خاص آن ، « اشاره » مىنمايد . آوردن اين دو ، پيش از آغاز بحث « ديدگاه اهل سنت » بىتناسب به نظر نمىرسد ؟ شايد براى شناخت بيشتر اهل تسنن ، از ديدگاه اهل تشيع نيز مفيد باشد ! .\r\n* * * در مورد بحث سوم و چهارم ، در مقدمه دوم ، توضيح كافى داده‌ام كه چگونه اين دو بحث به‌دست آمد و چرا ترجمه شد و هم اكنون چاپ مىشود ؟\r\nخلاصه آن‌كه : اين دو بحث ، از شيخ عبدالمحسن العباد ، نخست در مجله الجامعة\r\n\r\n\r\n","description":"","footnote":"\r\n( 1 ) . شهيد بزرگوار آيةاللَّه سيد محمدباقر صدر ، در بحث طول عمر حضرت مهدى عليه السلام ، با مطرح ساختن امكان علمى - عملى و امكان عقلى - فلسفى به بررسى موضوع پرداخته‌اند كه تشابه نزديكى با بحث نگارنده دارد ، با اين فرق كه بحث معظم له ، مشروح‌تر است . رجوع كنيد به : بحث حول المهدى ، ص 37 - 27 ، چاپ دوم ، مركز فرهنگى اسلامى اروپا ، رم .\r\nالبته گفتنى است كه اين بحث ، سه بار به زبان فارسى ترجمه شده و تحت عناوين : سخنى پيرامون مهدى ، انقلاب مهدى و پندارها ، پژوهشى پيرامون مهدى ، منتشر شده است .\r\n( 2 ) . مراجعه كنيد به : در انتظار امام ، حيات و غيبت ، شيخ عبدالهادى الفضلى ، ص 53 ، ترجمه دكتر حبيب روحانى ، چاپ اول 1372 ، بنياد پژوهش‌هاى آستان قدس رضوى ، مشهد .\r\n","page_name":" 19 ","page_number":19},
  {"content":"\r\n\r\nالاسلاميّه ، ارگان دانشگاه اسلامى مدينه منوره چاپ شده و سپس در سال 1402 ه ، به شكل كتابى مستقل در مدينه منوره ، منتشر شده است و ما ترجمه تقريباً كامل آن را با اين هدف چاپ مىكنيم كه روشن سازيم بر خلاف تصور بعضى كه اعتقاد به ظهور مهدى عليه السلام را ويژه شيعيان مىدانند ، اصل اين اعتقاد ، از ديدگاه اهل سنت و تشيع همسان بوده و در صحت بشارت‌هاى وارده از پيامبر اكرم صلى الله عليه و آله ، در بين هيچ‌يك از دو ديدگاه اختلافى وجود ندارد ، بلكه اختلاف در طُرق و اسناد احاديث ، و سپس در « مصداق خارجى » است كه آن نيز قابل تحقيق و بررسى است ، يعنى اگر در هر مسأله‌اى ، اتحاد نظر باشد و مصادر ما و اهل سنت ، ديدگاه واحدى را در كليّت يك مسئله عقيدتى ارائه نمايند ، در مورد تعيين مصداق يا مىتوان به تفاهم رسيد و يا آن‌كه مىتوان آن را مسكوت گذاشت تا « مرور زمان » آن را « حل » كند ! .\r\nشهيد استاد شيخ حسن البنّا ، رهبر اخوان‌المسلمين مصر ، در مورد اختلافات شيعه و سنى ، جمله جالبى دارد ، او مىگويد : « فلنتّحد فيما نتّفق و ليعذر بعضنا البعض ، فيما نختلف » ؛ در آن‌چه اتفاق نظر داريم ، متحد شويم و در آن‌چه اختلاف داريم ، هم‌ديگر را معذور بدانيم !\r\nاميدواريم كه برادران اهل سنت ، به‌ويژه نويسندگان وهابى - كه خود را سلفى مىنامند - به اين گفتار نيك عمل كنند و در نوشته‌هاى خود ، امانت را رعايت نمايند و از اهانت و تكفير ديگر مسلمانان خوددارى ورزند !\r\n\r\nسه نكته اساسى\r\nدر اين مقدمه ، به نظر مىرسد كه اشاره به سه نكته اساسى ضرورى باشد :\r\nالف ) بررسى موضوع طول عمر امام زمان ، با معيارها و مقياس‌هاى متداول است ، در حالى كه با معيار ديگرى مىتوان براى هميشه به اين بحث به نحو مطلوب پايان داد .\r\nب ) برداشت غير صحيح حافظ ابن كثير شافعى ( متوفى 774 ه ) در مورد « سرداب سامراء » ! . متأسفانه اين برداشت غير منطقى و غير معقول ، بهانه‌اى در دست بعضى از\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nنويسندگان معاصر اهل سنت قرار داده كه با سوء استفاده از آن ، به ردّ ! و تكذيب عقيده شيعه پرداخته‌اند .\r\nج ) مربوط به تحريف گفته‌هاى امام خمينى قدس سره درباره مهدى موعود عليه السلام است كه باز متأسفانه ، گروهى از اهل زر و زور و تزوير و همراهان ! سياست‌مداران بىباور ، آن‌چه از اساس دروغ و كذب است ، بال و پر داده و سپس به داورى نشسته و شيعه و تشيع را مورد حمله و انتقاد قرار داده‌اند .\r\nما در اين مقدمه ، با نظر به اين‌كه اصل كتاب ، در داخل و خارج ، مورد توجه برادران اهل سنت قرار خواهد گرفت ، مىكوشيم اشاره‌اى كوتاه ولى مستند ، به هر سه موضوع نماييم تا فردا ، و در روز حساب ، عنداللَّه هيچ عذرى براى كسى باقى نماند ! به همين دليل ، پيش از آغاز ، مىگوييم : « الا قد بلّغت ، اللّهم فاشهد ! » .\r\nاگر پس از اين روشن‌گرى منصفانه و برادرانه ، باز عده‌اى بخواهند به نشر انديشه‌هاى موهوم و ساختگى ، دربارهء معتقدات شيعه بپردازند ، بايد پذيرفت كه آنها واقعاً « آلت فعل » ديگرانند ، يا آن‌كه : « فِى قُلُوبِهِمْ مَرَضٌ فَزادَهُمُ اللَّهُ مَرَضاً » درمانى براى اين بيمارى درونى و قلبى تصور نمىشود .\r\n\r\n1 . طول عمر امام\r\nدربارهء با طول عمر امام زمان ، علماى متقدم و متأخر ، بحث‌هاى گوناگونى از ديدگاه‌هاى مختلف مطرح ساخته‌اند ، ولى تكيه بر يك اصل اساسى به نظر مىرسد كه ما را از هر نوع استدلالى بىنياز سازد و مربوط به مسئله ظهور مهدى عليه السلام و ديگر علايم آخر زمان ، مانند : خروج دجال ، نزول مسيح عليه السلام و غيره ، مورد استناد و تأكيد « شيخ عبدالمحسن العباد » قرار گرفته و آن مسئلهء « ايمان به غيب » است . شيخ عبدالمحسن در پاسخ مخالفان يا منكران ، به حق مىگويد : مفهوم واقعى ايمان به غيب ، مستلزم آن است كه ما آن‌چه از پيامبر اكرم صلى الله عليه و آله نقل شده است ، بپذيريم ، و گرنه در صحت ايمان خود بايد شك داشته باشيم .\r\nاصولًا بايد گفت : آن‌چه ما « درك عقل » مىناميم ، در واقع برداشت‌ها و\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nدريافت‌هاى ذهن ماست كه با توجه به مسائل و مقدماتِ نوعاً مادى ، آن را « عقلانى » مىپنداريم و آن‌چه خارج از اين چارچوب قرار مىگيرد و يا ما چگونگى آن را درك نمىكنيم ، « غير عقلانى » مىناميم .\r\nبا اين منطق و برداشت ، بسيارى از امور غير طبيعى و خارق العاده كه در قرآن مجيد به آنها تصريح شده ، « غير عقلانى » خواهد بود ، در حالى كه همهء مؤمنان و دين باوران ، آنها را مىپذيرند ، چون مصداق روشن « ايمان به غيب » باور چيزهايى است كه در قرآن مجيد آمده است .\r\nالبته استدلال‌هاى انديشمندان و نويسندگان در اين موارد ، از ديدگان علمى يا فلسفى ، براى « تقريب اذهان » مفيد و مؤثر است ، اما تكيه بر همان اصل اساسى ( ايمان به غيب ) مىتواند پاى چوبين استدلاليان دين باور را از پيچ و خم‌هاى موجود رها سازد و از طرح بسيارى از پرسش‌هاى منفى و جنبى جلوگيرى نمايد .\r\nبه عبارت صريح‌تر و روشن‌تر : اگر كسى ايمان به غيب ندارد ، چگونه مىتواند مسئله اصحاب كهف ، سرد شدن آتش بر ابراهيم ، طول عمر و بقاى 950 ساله نوح در ميان قوم خود ، گرفتارى يونس در شكم ماهى ، اژدها شدن عصا ، شكافته شدن دريا براى عبور موسى و غرق شدن فرعونيان ، انشقاق آسمان ، معراج ، سير شبانه از مسجدالحرام به مسجد الأقصى ، بردن انسان به آسمان براى حفاظت و افتادن جسد بر روى تخت ، زنده كردن مرغ‌هاى پرنده كه گوشت آنها به هم مخلوط شده بود و ده‌ها مسئله مشابه را كه در قرآن مجيد آمده ، باور نمايد ؟ و اگر اينها را باور دارد ، اعتقاد به عمر هزار ساله يا دو هزار ساله ، كه خواست خالق هستى از نيستى باشد ، امر سهل و ساده‌اى بيش نخواهد بود و نيازى حتى به طرح مسائل علمى بيولوژيك يا فيزيولوژيك ، نخواهد بود .\r\nدر يادداشت‌هاى چاپ نشده شيخِ اجازهء ما ، مرحوم آيةاللَّه آقا بزرگ تهرانى ، تفسير و بررسى كوتاهى از آيه مربوط به حضرت يونس عليه السلام آمده كه ترجمه آزاد و خلاصه آن مىتواند مسئله مورد بحث ما را روشن‌تر سازد :\r\nامكان طول عمر خارج از عادت طبيعى چگونه است ؟ توجه به قصّه يونس\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nمىتواند روشن‌گر باشد : « فَالْتَقَمَهُ الحُوتُ وَهُوَ مُلِيمٌ * فَلَوْلا أَ نَّهُ كانَ مِنَ المُسَبِّحِينَ * لَلَبِثَ فِى بَطْنِهِ إِلى يَوْمِ يُبْعَثُونَ » اين‌كه خداوند در كلام صادق خود مىفرمايد : « اگر حضرت يونس در شكم ماهى تسبيح حق را نمىگفت ، تا روز رستاخيز در همان‌جا باقى مىماند » ، چه چيزى را اثبات مىكند ؟ قدرت حق تعالى در نگه‌دارى يونس تا روز رستاخيز ، يك تصريح قرآنى است و همين قدرت ، بىترديد توان حفظ و نگه‌دارى كسى را دارد كه مصلح جهانى در آخر زمان خواهد بود . « 1 »\r\n\r\n2 . افسانه سرداب !\r\nيكى از افسانه‌هاى موهومى كه بعضى از نويسندگان اهل سنت به شيعه نسبت مىدهند اين است كه گويا شيعه اعتقاد دارد « مهدى موعود » در سردابى در سامراء ، پنهان شده ! و روزى از آن‌جا ظهور خواهد نمود !\r\nشيخ عبدالعزيز بن عبداللَّه بن باز ! ، ضمن پذيرفتن صحت احاديث منقول از پيامبر اكرم صلى الله عليه و آله ، دربارهء مهدى منتظر ، طبق مقتضاى طبيعت ! نيشى بر شيعه مىزند و به‌نقل از « ابن كثير » مىنويسد : « مهدى آخر الزمان يكى از خلفاى راشدين و امامان راستين است ، ولى او همان منتظرى نيست كه به پندار رافضه ( ! ) در سرداب است و اميدوارند كه او روزى از آن‌جا بيرون آيد ! » « 2 » اين افسانه‌اى است كه شيخ بن باز آن را از قول حافظ ابن كثير ( متوفى 774 ه ) نقل مىكند و شيخ عبدالمحسن العباد هم در كتاب خود ، آن را مىآورد و بعضى ديگر از نويسندگان معاصر هم بدون بررسى دقيق و تحقيق لازم آن را « طوطى وار » تكرار مىكنند ! « 3 » در صورتى كه اگر به منابع و مدارك شيعه مراجعه مىنمودند ، به‌خوبى\r\n\r\n\r\n","description":"","footnote":"\r\n( 1 ) . به پيوست 1 آخر كتاب مراجعه شود .\r\n( 2 ) . الاحتجاج بالأثر على من أنكر المهدى المنتظر ، شيخ حمود بن عبداللَّه التويجرى ، ص 3 و 4 ، چاپ دوم ، عربستان سعودى ، 1406 ه ، مقدمه شيخ عبداللَّه بن باز .\r\n( 3 ) . ابن كثير در كتاب خود مىنويسد : « و هو أحد خلفاء الراشدين و الائمة المهديين ، و ليس هو بالمنتظر الذى تزعمه‌الرافضه و ترتجى ظهوره من سرداب سامراء فان ذالك مالا حقيقة له ولا عين ولا اثر ويزعمون انه محمد بن الحسن العسكرى و انه دخل السرداب و عمره خمس ستين » الفتن و الملاحم ، الواقعه فى آخر الزمان ، حافظ بن كثير شافعى ، تحقيق يوسف على بديوى ، ص 45 ، چاپ اول دمشق ، 1414 ه ، فصل فى ذكر المهدى الذى يكون آخر الزمان ) .\r\n","page_name":" 23 ","page_number":23},
  {"content":"\r\n\r\nروشن و آشكار مىشد كه شيعه به هم‌چو افسانه‌اى اعتقاد ندارد و مسئله تولد و زندگى ائمه شيعه و حضرت مهدى عليه السلام در بيوتاتى در سامرا كه سردابى هم دارد ، ربطى به پنهان شدن و زندگى مستمر در آن ندارد . البته اگر اين آقايان ، اهل تحقيق و انصاف بودند ، مىتوانستند خود به عراق و سامرا بروند و از نزديك بررسى نمايند كه آيا شيعيان شب در آن‌جا با اسبان خود صف مىكشند و به انتظار ظهور مهدى مىايستند ؟\r\nما در اين‌جا ، به نقل قول بعضى از علماى بزرگ معاصر شيعه مىپردازيم ، به اميد آن‌كه براى اهل خرد و تحقيق ، مفيد باشد و آنها يا اين حقيقت را از ما بپذيرند و يا خود به بررسى مستقيم بپردازند . يكى از مراجع عاليقدر شيعه آيةاللَّه سيد صدرالدين صدر در كتاب خود مىنويسد :\r\n« از كتاب الصواعق المحرقه چنين استفاده مىشود كه شيعه اماميّه ، ياگروهى از آنان ، چنين مىپندارند كه مهدى منتظر در سرداب پنهان شده و آنها در انتظار بيرون آمدن وى هستند و با اسبان خود ، در كنار سرداب ايستاده و خواستار بيرون آمدن وى مىباشند !\r\nاى كاش نويسنده مدرك خود را در اين زمينه ذكر مىكرد ؟ و به گمان من نويسنده هرگز از « حجاز » بيرون نيامده و عراق را هم از نزديك نديده و به‌طور قطع « سامرّاء » را هم زيارت نكرده است و گرنه به‌خوبى مىفهميد كه اين ادعا هرگز صحت و حقيقت ندارد . » « 1 » آيةاللَّه شيخ لطف‌اللَّه صافى گلپايگانى در همين باره مىنويسد : « يكى از افترائات مغرضان و دشمنان شيعه و اعداى اهل بيت اين است كه مىگويند : شيعه معتقد است امام در سرداب غيبت كرده و در سرداب باقى است و از سرداب ظاهر خواهد شد و\r\n\r\n\r\n","description":"","footnote":"\r\n( 1 ) . المهدى ، صدرالدين صدر ، چاپ اول ، ص 157 ، تهران 1358 ه ق و مهدى منتظر - ترجمه فارسى كتاب فوق - توسط مهدى فقيه ايمانى ، ص 228 ، چاپ اصفهان ، 1334 ش .\r\n","page_name":" 24 ","page_number":24},
  {"content":"\r\n\r\nهر شب بعد از نماز مغرب بر در سرداب مىايستند تا ستارگان نيك آشكار گردند ، سپس متفرق مىشوند تا شب آينده !\r\nما در تكذيب و رد اين افترا ، محتاج هيچ‌گونه توضيح نيستيم . همه مىدانند كه اين‌گونه افترائات از امثال ابن‌خلدون و ابن حجر جعل و بر اساس انگيزه دشمنى با شيعه و انحراف از اهل بيت و تمايل به بنى اميه و دشمنان خاندان رسالت است .\r\nاين نويسندگان و كسانى كه بعد از آنها آمدند تا زمان ما ، به جاى اين‌كه عقايد و آراى شيعه را از خودشان و كتاب‌هايشان به‌دست آورند ، به جعل و افترا پرداخته و يا جعليات و افترائات و پيشينيان را ملاك و ميزان دربارهء عقايد شيعه و معرفت آراى آنها قرار مىدهند و خود و ديگران را گمراه مىسازند .\r\nاز شيعه احدى نگفته امام در سرداب سامرا مخفى است ، بلكه كتب و روايات شيعه . . . همه اين نسبت را تكذيب مىنمايند » . « 1 » آيةاللَّه ابراهيم امينى هم در اين زمينه مىنويسد :\r\n« اين نسبت ، دروغ محض و از روى عناد صادر شده است و شيعيان چنين عقيده‌اى ندارند . در هيچ روايتى گفته نشده كه امام دوازدهم در سرداب زندگى مىكند و از آن‌جا ظهور مىكند . هيچ‌يك از دانش‌مندان شيعه همچنين مطلبى را نفرموده‌اند . » « 2 » اين است آراى بعضى از علماى شيعه . اگر گروهى اين را مىپسندند كه بر خلاف حقيقت ، نسبت‌هايى به شيعه بدهند . ما باز آنان را به پيمودن راه راست دعوت مىكنيم .\r\n\r\n3 . قدرت مهدى و « عجز » پيامبران ؟ !\r\n. . . در عصر ما ، ناگهان « فقهاء الملوك » و « وعاظ السلاطين » « 3 » با تحريف عمدى\r\n\r\n\r\n","description":"","footnote":"\r\n( 1 ) . نويد أمن و امان ، لطف‌اللَّه صافى گلپايگانى ، ص 205 - 204 ، چاپ تهران ، 1349 .\r\n( 2 ) . دادگستر جهان ، ابراهيم امينى ، ص 204 ، چاپ دوازدهم ، قم ، 1371 .\r\n( 3 ) . به قول برادران مصرى : فقهاء السلطه ! و علماء الشرطة ! . . .\r\n","page_name":" 25 ","page_number":25},
  {"content":"\r\n\r\nگفته‌هاى امام خمينى قدس سره ، در اوج غرض ! ، مدعى شدند كه امام خمينى معتقد به « عجز پيامبران » ! و « قدرت و توانايى برتر امام زمان » و « تكميل شريعت در زمان ظهور وى » مىباشد ! . مدرك رسمى آنان در اين زمينه ، كتب و آثار خود امام خمينى قدس سره نيست ، بلكه روزنامه الرأى العام كويت ، وابسته به عراق سابق ! ، مورخ 17 شعبان 1400 هجرى است . آرى آنها با استناد به اين روزنامه ؛ در كتاب‌هاى زير ، به تكفير امام پرداخته‌اند :\r\nالخمينى و الوجه الآخر فى ضوء الكتاب و السنة ! تأليف : دكتر زيد العيص ، چاپ داراليقين ، مصر ، 1413 ه ، صفحه 49 و 50 ؛ ماذا آفتى علماء المسلمين فى الخمينى تأليف : وجيه المدينى ، چاپ سوم ، بغداد ، صفحه 11 و 12 ؛ مسألة التقريب بين اهل السنة و الشيعه ، تأليف : دكتر ناصربن عبداللَّه بن على القفارى ، جلد دوم ، چاپ دوم ، دارطيبه للنشر رياض 1414 هجرى ، صفحه 245 و 246 ؛ نهج خمينى فى ميزان الفكر الاسلامى تأليف : گروهى از شيوخ ! ، چاپ دارعمار ، 1405 هجرى ، صفحه 45 تا 47 ؛ الخمينى و تفضيل الائمة على الانبياء ، تأليف : محمد مال‌اللَّه ، چاپ 1404 ه ، ص 25 و 26 و الشيعه ، المهدى ، الدروز تاريخ و وثائق ، تأليف : شيخ عبدالمنعم النمر چاپ چهارم ، قاهره ، 1408 ه ، فصل دوم ، صفحه 207 و . . .\r\nالبته تنها اين كتاب‌ها نيست كه در باره « قيام » ! كرده‌اند ، بلكه پيش از آنها اين « فقهاء الملوك » دربار شاه فهد ، شاه حسن ، شاه حسين ، شاه مبارك و صدام بودند كه اعلاميه و تكفير نامه صادر كردند . عجيب آن‌كه همين فقها ! و مفتيان ! در مورد « سلمان رشدى » خواستار تحقيق و بحث و گفت‌وگو با وى شدند ! به همين هدف ، وزير اوقاف مصر را به لندن فرستادند . او نيز با رشدى ديدار و او را از « ارتداد » تبرئه نمود ! اما درباره امام خمينى ، از مكه ، رابطة العالم الاسلامى بيانيه‌اى صادر كرد ! و در مغرب ، علماى دربارى در مجله دعوة الحق استنكاريه‌اى منتشر ساختند و در تونس ، مفتى دربار بورقيبه ، شيخ « حبيب بلخوجه » فتوايى مشابه داد . از همه جالب‌تر ، حقوق بگيران صدام در رابطة العلماء فى العراق ! بودند كه فتوايى بر ضد امام صادر كردند ! !\r\nاكنون نويسندگان كتاب‌هاى فوق ، ضمن نقل همان بيانيه‌ها و فتواها ، پا را از اين هم\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nفراتر نهاده و اصولًا منكر وجود مهدى منتظر شده و آن را « خرافه » و « امرى موهوم » پنداشته‌اند « 1 » كه با مطالعه اين كتاب ، روشن خواهد شد كه منكر مهدى منتظر ، از ديدگاه اهل سنت و جماعت ، منكر پيامبر شده و ايمان كاملى ندارد و از راه راست دور شده است ( رجوع شود به كتاب شيخ عبدالمحسن العباد ) .\r\n* * * پس از آن‌كه از نوع اتهام اين آقايان ، آگاه شديم بسيار بجا خواهد بود كه متن بيانات نخستين و سپس بيانات روشن‌گر بعدى امام خمينى قدس سره را در اين زمينه ، نقل كنيم تا روشن شود كه چگونه دشمنانِ وحدت اسلامى ، بدون توجه به متن اصلى گفته‌هاى امام خمينى و فقط با استناد به خبر يك روزنامه منحوس ، حاضر به صدور تكفير نامه مىشوند :\r\n« اين عيد سعيد ، پانزده شعبان را به همه مسلمين و به همهء ملت ايران تبريك عرض مىكنم .\r\nماه شعبان ماه بزرگى است كه در آن ، در سوم آن ، بزرگ مجاهد عالم بشريت متولد شد و در پانزده آن ، حضرت مهدى موعود ارواحناله الفداء پا به عرصهء وجود گذاشت .\r\nو قضيهء غيبت حضرت صاحب ، قضيه مهمى است كه به ما مسائلى را مىفهماند من جمله اين كه براى يك هم‌چو كار بزرگى كه در تمام دنيا عدالت به معناى واقعى اجرا بشود ، در تمام بشر نبوده كسى الّا مهدى موعود - سلام‌اللَّه عليه - كه خداى تبارك و تعالى ذخيره كرده است براى بشر ، هر يك از انبيا كه آمدند ، براى اجراى عدالت آمدند و مقصدشان هم اين بود كه اجراى عدالت را در همهء عالم بكنند ، لكن موفق نشدند بعد از انبيا و اولياى بزرگ ، پدران حضرت موعود ، كسى نبوده است كه اجراى عدالت را بكند . اين يك موجودى است كه ذخيره شده است براى يكى هم‌چو مطلبى و لهذا به اين معنا ، عيد مولود حضرت صاحب ارواحناله الفداء بزرگ‌ترين عيد مسلمين است و بزرگ‌ترين عيد براى بشر است ، نه براى مسلمين .\r\n\r\n\r\n","description":"","footnote":"\r\n( 1 ) . شيخ عبدالمنعم النمر ، در فصل دوم كتاب : الشيعه ، المهدى . . . ضمن نقل و نقد احاديث خودشان به ردّ آنها وتكذيب مسئله مهدى پرداخته است ! ( رجوع شود به كتاب وى ، از صفحه 212 تا 235 ) .\r\n","page_name":" 27 ","page_number":27},
  {"content":"\r\n\r\nاگر عيد ولادت حضرت رسول صلى الله عليه و آله بزرگ‌ترين عيد است براى مسلمين از باب اين كه موفق به توسعهء آن چيزهايى كه مىخواست توسعه بدهد نشد ، چون حضرت صاحب - سلام‌اللَّه عليه - اين معنا را اجرا خواهد كرد و در تمام عالم زمين را پر از عدل و داد خواهد كرد به همهء مراتب عدالت ، به همهء مراتب دادخواهى ، بايد ما بگوييم كه عيد شعبان ، عيد تولد حضرت مهدى - سلام‌اللَّه عليه - بزرگ‌ترين عيد است براى تمام بشر . وقتى كه ايشان ظهور كنند تمام بشر را از انحطاط بيرون مىآورد ، تمام كجىها را راست مىكند .\r\n« يَمْلأَ الارْضَ عَدْلًا بَعْدَ ما مُلِئَتْ جَوْراً » هم‌چو نيست اين عدالت همان كه ماها از آن مىفهميم كه نه يك حكومت عادلى باشد كه ديگر جور نكند ، اين هست ، امّا بالاتر از اين معناست ، معناى « يَمْلأَ الارْضَ عَدْلًا بَعْدَ ما مُلِئَتْ جَوْراً » الآن زمين - و بعد از اين ، از اين هم بدتر شايد بشود - پر از جور است ، تمام نفوسى كه هستند انحرافات در آنها هست ، حتى نفوس اشخاص كامل هم در آن انحرافاتى هست ، ولو خودش نداند در اخلاق‌ها انحراف هست ، در عقايد انحراف هست ، در اعمال انحراف هست و در كارهايى هم كه بشر مىكند انحرافش معلوم است و ايشان مأمورند براى اين‌كه تمام اين كجىها را مستقيم كنند و تمام اين انحرافات را برگردانند به اعتدال كه واقعاً صدق بكند « يَمْلأَ الارْضَ عَدْلًا بَعْدَ ما مُلِئَتْ جَوْراً » از اين جهت اين عيد ، عيد تمام بشر است بعد از اين‌كه آن اعياد ، اعياد مسلمين است اين عيد ، عيد تمام بشر است ، تمام بشر را هدايت خواهند كرد ان‌شاءاللَّه و ظلم و جور را از تمام روى زمين برمىدارند به همان معناى مطلقش ، از اين جهت اين عيد ، عيد بسيار بزرگى است كه به يك معنا از عيد ولادت حضرت رسول كه بزرگ‌ترين اعياد است ، اين عيد به يك معنا بزرگ‌تر است .\r\nو ما بايد طورى در اين روزها و در اين ايام‌اللَّه توجه كنيم كه خودمان را مهيّا كنيم از براى آمدن آن حضرت . من نمىتوانم اسم رهبر روى ايشان بگذارم ، بزرگ‌تر از اين است ، نمىتوانم بگويم كه شخص اول است براى اين‌كه دومى در كار نيست ، ايشان را نمىتوانيم ما با هيچ تعبيرى ، تعبير كنيم ، الّا همين كه « مهدى موعود » است ، آنى است كه خدا ذخيره كرده است براى بشر و ما بايد خودمان را مهيّا كنيم از براى اين كه اگر\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nچنان‌چه موفق شديم ان‌شأاللَّه به زيارت ايشان ، طورى باشد كه روسفيد باشيم پيش ايشان . تمام دستگاه‌هايى كه الآن به كار گرفته شده‌اند در كشور ما و اميدواريم كه در ساير كشورها هم توسعه پيدا بكند ، بايد توجه بر اين معنا داشته باشند كه خودشان را مهيا كنند براى ملاقات حضرت مهدى - سلام‌اللَّه عليه - . « 1 » * * *\r\n« . . . ما علاوه بر اين‌كه گرفتار آمريكا هستيم و گرفتار شوروى هستيم ، گرفتار بعضى اشخاصى كه دعوى اسلامى مىكنند ، بعضى كه در رأس روحانيت بعضى ممالك واقع هستند ، گرفتار آنها هم هستيم ، آنها هم ما را تكفير مىكنند ، آنها هم كلمات ما را تعبير مىكنند و دنبالش تكفير مىكنند . اينها اگر چنان‌چه واقعاً خطا كار هستند ، خوب است كه مطالعه كنند ، بفهمند چه مىگويند و به نفع چه كسى كار مىكنند ؟ و اگر متعمّد هستند و در مقابل يك كشور اسلامى ، در مقابل يك كشورى كه كوشش مىكند كه بين همه برادرها را متصل كند و همه را با هم آشتى بدهد . اين او را تكفير نكند . او ، او را تكفير نكند ، اينهايى كه اين طور سم‌پاشى مىكنند و مع الاسف در لباس مفتى و يا مفتى اعظم هستند ، اينها نمىدانند كه اين كارها بر ضد اسلام و بر وفق ميل ابرقدرت‌هاست ؟ اينها نمىدانند كه دانسته يا ندانسته براى ابرقدرت‌ها دارند خدمت مىكنند ؟ اينها كه دانسته يا ندانسته براى ابرقدرتها دارند خدمت مىكنند ، چطور اينهادر مقابل « سادات » و آن‌همه جناياتى كه « سادات » كرده است ، نمىايستند و تكفيرى نشنيديم ما از آنها ؟ ما كه از امام مهدى كه قوه اجرايى اسلام است صحبت مىكنيم و مىگوييم كه عدل در زمان او فراگير خواهد شد و از طرف خود آنها هم همين معنا هست كه : « يَمْلأَ الارْضَ قِسْطاً وَ عَدْلًا بَعْدَ ما مُلِئَتْ ظُلْماً وَ جَوْراً » ما كه راجع به آنها مىگوييم و مىگوييم كه انبيا موفق نشدند اجرا كنند مقاصد خودشان را و خداوند در آخر زمان كسى را مىآورد كه اجرا كند مسائل انبيا را ، اين بيچاره‌ها براى خدمت به اجانب يا نفهميده تأويل مىكنند فلان گفته است كه حضرت مهدى تكميل\r\n\r\n\r\n","description":"","footnote":"\r\n( 1 ) . صحيفهء نور ، ج 12 ، ص 208 - 207 ؛ پيام امام قدس سره به مناسبت نيمه شعبان 1400 ه مطابق با 7 / 4 / 1359 شمسى .\r\n","page_name":" 29 ","page_number":29},
  {"content":"\r\n\r\nمىكند شريعت را . اين بسيار ناگوار است براى ما . ما حضرت مهدى را يكى از افرادى مىدانيم كه تابع اسلام است . تابع پيغمبر اسلام است ، لكن تابعى است كه نور چشم پيغمبر اسلام است و اجرا مىكند اين مطالبى را كه حضرت رسول اكرم صلى الله عليه و آله فرموده است . چرا اينها بايد در حجاز ، در كويت ، در بعضى جاهاى ديگر تأويل كنند حرف‌ها را و بر ضد يك مملكت اسلامى كه كوشش دارد همه برادرها را با هم مجتمع كند و كوشش دارد دست ابرقدرت‌ها را از سر ممالك اسلامى كوتاه كند ؟ آنها در خدمت ابرقدرت‌ها دانسته يا ندانسته هستند و مىخواهند تفرقه بين مسلمين بيندازند . اينها نمىدانند كه نبايد تفرقه بين مسلمين انداخت و بر خلاف نص قرآن است ؟ اينها مطلع نيستند يا اين كه خداى نخواسته در خدمت ابرقدرت‌ها هستند ؟ ما مىخواهيم كه همه ممالك اسلامى در محيطى كه خودشان هستند ، به حسب حكم اسلام ، همه باهم باشند و همه متحد بشوند تا اينكه آسيبى براى آنها واقع نشود .\r\nشما ديديد وقتى كه در ايران ملت‌مان اتحاد پيدا كرد ، چه قدرت بزرگى را شكست داد . ما مىخواهيم كه يك ميليارد جمعيت دنيا از مسلمين ، اين طور با هم متحد بشوند . اگر متحد بشوند نه قضيّه قدس ، ديگر باقى مىماند و نه قضيه افغانستان و نه قضاياى ديگر و اگر چنان چه وعاظ السلاطين بگذارند و اتحاد ما را به هم نزنند ، ان شاءاللَّه پيروز خواهيم شد و دول اسلامى و ممالك اسلامى پيروز خواهند شد . . . . » « 1 » اين بود متن كامل بيانات امام خمينى قدس سره ، در نيمه شعبان 1400 هجرى و سپس بيانات تكميلى ايشان در عيد فطر همان سال در افشاى سوء نيت كسانى كه لقب « مفتى » يا « مفتى اعظم » را از شاهان خود گرفته‌اند ! « 2 » و ما با نقل كامل آنها ، اميدواريم كه\r\n\r\n\r\n","description":"","footnote":"\r\n( 1 ) . صحيفه نور ، ج 12 ، ص 286 و 287 ؛ بيانات امام خمينى قدس سره در جمع نمايندگان و سفراى كشورهاى اسلامى ، به مناسبت عيد فطر ، رمضان 1400 ه مطابق با 20 / 5 / 1359 ش .\r\n( 2 ) . پس از مراجعت از آن سفر و گزارش كار كنفرانس به محضر امام خمينى قدس سره ، با كسب اجازه از ايشان ، متن كامل دوسخنرانى ايشان را دربارهء قدس و مسئله مهدى ، تحت عنوان : خطاب الامام الخمينى حول : 1 . مسئله تحرير القدس ، 2 . مسئله المهدى المنتظر ، از سوى : « مركز الاعلام العالمى للثورة الاسلاميه فى ايران » چاپ و در سراسر دنيا منتشر ساختيم . . . اين مركز ، نخستين نهاد پس از پيروزى انقلاب اسلامى بود كه با نشر انديشه‌ها و اهداف انقلاب اسلامى ، در سطح جهانى پرداخت . . . و متأسفانه با پيدايش تفرقه‌هاى سياسى ، اين نهاد نيز توسط دوستان به تعطيلى كشانده شد ! ! .\r\n","page_name":" 30 ","page_number":30},
  {"content":"\r\n\r\nبرادران متدين و مسلمان از اهل سنت ، در داورىهاى خود نسبت به شيعه ، به مدارك خود آنان رجوع كنند و با استناد به اقوال دشمنان يا عناصر مغرض ، به داورى ننشينند ! .\r\n* * * در اين‌جا بايد از مرحوم مولود قاسم نايت بلقاسم وزير وقت امور مذهبى الجزاير به نيكى ياد كنم كه به هنگام صدور فتاوا بر ضد امام خمينى ، - در سال 1400 هجرى - به اين‌جانب - كه نماينده امام خمينى در وزارت ارشاد اسلامى بودم و براى شركت در كنفرانس « انديشه اسلامى » به الجزاير رفته بودم - اين امكان را داد كه در حضور 1500 نفر از علما ، شخصيت‌هاى بزرگ جهان اسلام و دانش‌جويان الجزايرى - و در حضور همين شيخ حبيب بلخوجه ، مفتى تونس كه به كنفرانس آمده بود ، حقيقت موضوع و گفته‌هاى امام خمينى قدس سره را بيان كنم و در همان شب ، متن سخنان اين‌جانب از تلويزيون سراسرى الجزاير كه قابل رؤيت در تونس و مغرب هم هست ، پخش شد و سپس روزنامه‌هاى يوميه الجزاير ، آن را منتشر ساختند و توطئه دشمنان وحدت اسلامى و تقريب بين مذاهب اسلامى ، خنثى شد و بىشك اين امر ناشى از علاقه آن مرد نيك‌سرشت به اسلام و انقلاب اسلامى بود كه در يك كنفرانس جهانى برادران اهل سنت ، و به نوشته جرايد الجزاير در حضور 1500 نفر ، به ما امكان داد كه دروغ‌ها و تهمت‌هاى دشمنان اسلام را افشا كنيم و حقيقت را بر عموم روشن سازيم . « 1 » * * *\r\nدر پايان مقدمه اول ، ضرورى است اشاره كنم كه اگر پىگيرى قاطعانه و صادقانه\r\n\r\n\r\n","description":"","footnote":"\r\n( 1 ) . براى آشنايى بيشتر در اين زمينه ، به پيوست 2 آخر كتاب كه همراه با اسناد مربوطه است ، مراجعه شود .\r\n","page_name":" 31 ","page_number":31},
  {"content":"\r\n\r\nمديريت محترم مؤسسهء اطلاعات حضرت آقاى دعايى و همكارى انتشارات مؤسسهء « اطلاعات » نبود ، نه ترجمه كتاب به اين زودى آماده چاپ مىشد و نه با اين سرعت در اختيار علاقمندان قرار مىگرفت !\r\nبدين‌وسيله از همهء آنان تشكر مىكنم و براى « همگان » هدايت و رستگارى و دوام توفيق ، از خداوند متعال خواستارم .\r\nسيد هادى خسروشاهى\r\nتهران : جمعه ، 7 رمضان 1404 هجرى قمرى\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nمقدمهء دوم\r\n27 سال پيش بود كه در موسم حج ، همراه شهيد استاد مطهرى ، مرحوم سيد على شاهچراغى ، دكتر شريعتى ، سيد غلامرضا سعيدى و چند نفر ديگر براى بازديد از « دانشگاه اسلامى مدينه منوّره » به اين دانشگاه رفتيم .\r\nملاقاتى با « شيخ ناصرالعبودى » نايب رئيس دانشگاه صورت گرفت ، و از نشر رساله‌اى از « شيخ ابوبكر جابر الجزائرى » كه تحت عنوان « نصيحتى الى كلّ اخ شيعى » ! چاپ شده بود گله شد . مذاكره با شيخ ناصر ، در محيطى برادرانه و با حسن تفاهم پايان يافت . اتّفاقاً « شيخ عبدالمحسن العبّاد » در اتاق وى بود . قيافه عبوسى داشت و سكوت كرده بود ! شيخ ناصر گفت : او سخنرانى جالبى درباره مهدى منتظر دارد . سپس نسخه‌اى از مجله را از روى ميز خود برداشت و به اين‌جانب كه « سخن‌گوى گروه » شده بودم ، تحويل داد . همان‌جا ورق زدم . مقاله مبسوطى ، تحت عنوان « عقيدة اهل السنّة و الأثر فى المهدى المنتظر » بود . از آنها تشكر كرديم و دسته جمعى به مقر كاروان « حسينيه ارشاد » در اوّل « شارع ابوذر » برگشتيم . بعدازظهر ، مقاله را در اتاقم مطالعه كردم . بحثِ واقعاً مفيد ، تحقيقى و جالبى بود كه نخست توسط شيخ عبدالمحسن العبّاد در دانشگاه اسلامى مدينه به‌عنوان سخنرانى مطرح شده بود و تعليقى از « شيخ بن باز » در تأييد بحث داشت كه نيشى گزنده بر ضد شيعه محسوب\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمىشود ! شب در « قعده » « 1 » هيئت علمى ، محتواى كلّى مقاله را بر دوستان تعريف كردم .\r\nخيلى مسرور شدند . استاد مطهرى گفت : خوب است آن را ترجمه كنيد ، چون اعتقاد اين آقايان به مسئله مهدويّت و نشر آن در ميان مردم ، تأثير مثبتى در ايجاد تفاهم خواهد داشت . پيشنهاد استاد را پذيرفتم و مجله را با خود به ايران آوردم . نخست خلاصه آن را در دو شماره از مجله الهادى كه به عربى از « قم » منتشر مىشد ، چاپ كرديم ولى ترجمه آن كه تقريباً « تعهدى » بر عهده من بود ، يك ربع قرن به تأخير افتاد تا سال گذشته كه توفيق حق يار شد ، ترجمهء آن به مناسبت نيمه شعبان ، در چند شماره از جريده اطلاعات منتشر گرديد .\r\n. . . بعضى از دوستان خواستار چاپ آن به‌شكل كتابى مستقل بودند . در قم با برادر محقق و گران‌مايه جناب رسول جعفريان صحبت مىكردم ، گفت : شيخ عباد مقالهء مشروح ديگرى در همين زمينه دارد كه مىتواند مكمّل همين بحث باشد و در كتاب الامام المهدى عند اهل السنّه كه در دو جلد بزرگ ، از سوى كتاب‌خانهء اميرالمؤمنين اصفهان در بيروت چاپ شده ، نقل شده است . « 2 » كتاب را كه در ايران كمياب و يا ناياب است ، به‌طور امانت از ايشان گرفتم . بحث شيخ در واقع كتاب جديدى تحت عنوان الردّ على من كذّب بالاحاديث الصحيحة الواردة فى المهدى بود كه ما به ترجمه آن پرداختيم و تا نيمه رجب 1414 هجرى به طول انجاميد . قرار شد همراه بخش اوّل ، به مناسبت نيمه شعبان 1414 هجرى به‌طور مستقل از سوى مؤسسه اطلاعات چاپ و\r\n\r\n\r\n","description":"","footnote":"\r\n( 1 ) . اعضاى هيئت علمى كاروان حج « حسينيّه ارشاد » - در چند سفرى كه من بودم - شب‌ها بعد از پايان همه مراسم ، قعده‌اى داشتند در يك « مقهى » با شركت : شهيد استاد مطهرى ، سيّد غلامرضا سعيدى ، محمد تقى شريعتى ، دكتر على شريعتى ، فخرالدين حجازى ، استاد صدر بلاغى ، استاد شيخ عبداللَّه نورانى ، مرحوم حجةالاسلام شاهچراغى و اين‌جانب .\r\nدر اين جلسات از هر درى سخن مىرفت . علمى ، فرهنگى ، فقهى ، همراه با « مزاح » و « قليانى عربى » كه بعضى از دوستان اهل دود ، « پكى » بر آن مىزدند .\r\n( 2 ) . اى كاش اين كتاب گران‌سنگ را « مجمع جهانى اهل البيت » به ضميمه كتاب‌هاى جديدى كه در اين زمينه تأليف‌و منتشر شده ، يك‌جا و در چند مجلد ، تحت عنوان « موسوعة اهل السنة و الأثر ، فى المهدى المنتظر » منتشر مىكرد كه كمك شايانى در روشن شدن حقايق ، در سطح جهانى خواهد نمود .\r\n","page_name":" 34 ","page_number":34},
  {"content":"\r\n\r\nمنتشر گردد .\r\nمنهاى مقدمه ، مجموعه ترجمهء دو كتاب شيخ عبدالمحسن العبّاد - و دو بحث خودم كه مربوط به 37 سال پيش بود - براى حروف‌چينى به مؤسسه اطلاعات تحويل دادم . ناگهان زيارت عمره‌ى غير مترقّبه‌اى پيش آمد و اين پس از ده سال سلب توفيق ، « امدادى از غيب » بود ، چون كه من در مدينه به دنبال كتاب شيخ عبدالمحسن العباد مىگشتم . ولى همين امر موجب گرديد در مدينه - و سپس مكه - ده‌ها كتاب جديد درباره « مهدى » و يا « أشراط الساعة » به‌دست آورم كه اغلب آنها در پانزده سال گذشته تأليف و چاپ شده‌اند .\r\nدر همين تحقيق و بررسى معلوم شد كه مجموعهء دو بحث شيخ عبدالمحسن العبّاد هم در « مطابع الرشيد » مدينه منوره در سال 1402 هجرى به‌طور مستقل به‌شكل كتابى تحت عنوان : الردّ على من كذّب بالأحاديث الصحيحة الواردة فى المهدى ويليه :\r\nعقيدة اهل السنّة و الآثر فى المهدى المنتظر ، كلاهما قلم : عبدالمحسن بن حمدالعبّاد ، چاپ شده است . كتاب ، جمعاً در 222 صفحه است . رسالهء نخست از صفحه 5 تا 152 و رسالهء دوم از صفحه 153 تا 222 مىباشد و داراى مقدمهء دو صفحه‌اى است كه ترجمهء آن را در اين مقدمه خواهم آورد !\r\n* * * روز شنبه چهارم شعبان 1414 هجرى بدون تعيين وقت قبلى ، به دانشگاه اسلامى مدينه ، براى ديدار شيخ ناصر العبودى و شيخ عبدالمحسن العباد رفتم ، ولى معلوم شد كه شيخ ناصر ، هم اكنون نايب رئيس « رابطة العالم الإسلامى » در مكه مكرمه است .\r\nشيخ عبدالمحسن هم به علت كورى ، بازنشسته شده و در « حىّ الفيصليّة » در « مسجد السّلام القدّوس » به وعظ و امامت مشغول است ! بعضى شب‌ها نيز در « مسجد النّبى » جلسه درس دارد !\r\nبراى ديدار شيخ عبدالمحسن ، انتظار تا شب ، دير بود ! به رانندهء تاكسى گفتم كه به « حى الفيصليّة » برود . بالأخره مسجد و منزل شيخ را پيدا كرديم و با وى به گفت‌وگو پرداختيم :\r\n- بحث شما را ترجمه كرده‌ايم و مىخواهيم چاپ كنيم ؟\r\n- كجا ؟ در ايران ! نه نخست ترجمه را بفرستيد !\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n- براى چى جناب شيخ ! شما كه فارسى نمىدانيد ؟\r\n- ممكن است تغييراتى داده شده باشد ! كسانى هستند كه فارسى مىدانند !\r\n- نه جناب ! اگر قصد تغييرات بود خود كتابى مستقل تأليف مىكرديم . ما خود استاديم ! و حداقل تا كنون پنجاه كتاب تأليفى و ترجمه‌اى داريم .\r\n- خوب ، پس تغيير ندهيد !\r\n- نه ! ما مطالب شما را ترجمه كرده‌ايم تا ديدگاه اهل سنّت را درباه مهدى در اختيار عموم قرار دهيم . البته ممكن است مطالب صرفاً تخصصى و فنى را كه براى عموم قابل فهم نباشد - مانند بحث حديث شناسى - در ترجمه نياورده باشيم كه در كل ، درصد قابل توجهى نيست و به هر حال اصل مطالب را ترجمه كرده‌ايم . اگر نظرى هم داشته باشيم در پاورقى مىآوريم ، نه در متن . جناب شيخ ! شنيدم كه بحث شما به‌شكل كتاب چاپ شده ، آيا اضافاتى هم در چاپ مستقل داريد ؟\r\n- نه ! فقط مقدمه‌اى كوتاه !\r\n- از زندگى خود چيزى نمىگوييد تا در كتاب بياوريم ؟\r\n- نه ! در آخر كتاب تحت عنوان « ذكْريّات و معلومات » ! آورده‌ام .\r\n- پس گفتيد كه اضافاتى نداريد ؟\r\n- نه ، فقط دو صفحه در اول و دو صفحه در آخر ! كه مهم نيست .\r\n- جناب شيخ ! من كتاب شما را در هيچ كتاب‌فروشى در مدينه نيافتم ، حتى ناشر آن هم كه « دارطيبه للنشر » است ، نسخه‌اى ندارد . شما داريد ؟\r\n- نه ، من يك نسخه فقط براى خودم دارم !\r\n- در كتابخانهء دانشگاه اسلامى مدينه كه شما نايب رئيس آن بوديد ، نسخه‌اى يافت مىشود ؟\r\n- نمىدانم ! يجوز ! يجوز !\r\n- جناب ! مىتوانيم عكسى به يادگار بگيريم ؟\r\n- نه ، لايجوز !\r\n* * *\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nشيخ ، همان شيخ عبوس 27 سال پيش بود . از او خداحافظى كردم و با تاكسى به‌سوى مسجدالنبى رفتم تا در نماز جماعت شركت نمايم . خداوند امام خمينى را غريق رحمت فرمايد كه با فتواى خود در وجوب شركت در نماز جماعت اهل سنت و نگذاشتن مهر و سجده بر همان سنگ يا فرش موجود در مسجد ، گام بسيار بزرگى در راه تقريب و وحدت اسلامى برداشت ، گر چه بعضى از كوردلان را خوش نيامد !\r\nگرچه متأسفانه هنوز بعضى از ايرانيان بودند كه به هنگام آغاز اذان و يا نماز ، مسجد را ترك نموده و به كاروان خود برمىگشتند كه اميدواريم با هدايت روحانيون محترم كاروان‌ها ، اين وضع تكرار نشود .\r\n* * * امروز يك‌شنبه پنجم شعبان 1414 در مدينه است . . . باز با تاكسى به‌سوى دانشگاه اسلامى مدينه رفتم !\r\nمسئولانِ كتاب‌خانه عبوس نيستند ! و با خوش‌رويى برخورد مىكنند . كتاب را در اختيار من قرار مىدهند . فتوكپى دو صفحهء اول و دو صفحه آخر آن را مىخواستم معلوم مىشود كه « عميد دانشگاه » بايد اجازه دهد .\r\nبه « مكتب عميد » مىروم . شيخ به بازديد « نمايش‌گاه كتاب » رفته است كه همان روز در دانشگاه افتتاح شده است . بايد برگردد تا اجازه دهد ! فرصت مغتنمى است ! به بازديد نمايش‌گاه مىروم . فقط چهل ناشر از سعودى ، در آن ، غرفه دارند . چند كتاب جديد دربارهء « مهدى » و « أشراط الساعة » و كتابى به پنجاه ريال سعودى در دو جلد و هشتصد صفحه هم تحت عنوان مسئلة التقريب ، بين اهل السنّة و الشيعه « 1 » مىخرم كه نام جالبى داشت ، امّا محتواى آن اكاذيبى بر ضد شيعه ، تهمت و افترا ، تكرار ناسزاهاى\r\n\r\n\r\n","description":"","footnote":"\r\n( 1 ) . اين تنها كتاب جديدى نيست كه از سوى جاهلان و مغرضان در « سعودى » عليه شيعه چاپ شده است . بلكه‌متأسفانه على رغم ادعاهاى دوستى ! و تفاهم ! ده‌ها كتاب ضد شيعى آكنده ازحقد و كينه و نفرت ضد اسلامى ، با استناد به اكاذيب قديمى و يا كتاب‌هاى دشمنان ، در بلادى كه داعيهء اسلام خواهى دارند ، چاپ شده كه هرگز بر تفاهم و دوستى راه نمىبرد و نشر آنها با هيچ معيارى هم سازگار نيست .\r\n","page_name":" 37 ","page_number":37},
  {"content":"\r\n\r\nپيشينيان و افزودن دروغ‌هاى جديد بود . در واقع در راستاى اهداف امپرياليسم و صهيونيسم و براى ايجاد اختلاف تأليف شده است .\r\nنزديك ظهر به « مكتب عميد » برمى گردم ، اجازه مىدهد كه چون كتاب ، چاپى است ، فتوكپى بدهند ! تشكر مىكنم و با چهار صفحه فتوكپى ! به‌سوى « كاروان » برمىگردم و به ترجمهء آن مىپردازم . خلاصهء دو صفحه آخر كتاب شيخ عبدالمحسن كه شرح زندگى وى مىباشد ، چنين است :\r\n« من ، نيازمند خداوند ، عبدالمحسن بن حمد بن عبدالمحسن بن عبداللَّه بن حمد بن عثمان آل بدر ، از خاندانى وابسته به يكى از قبيله‌هاى عدنانى هستم و در ماه رمضان 1353 هجرى در شهر « الزلفى » - سيصد كيلومترى شمال رياض - به دنيا آمده‌ام . خواندن و نوشتن و سپس قرائت قرآن را در نزد اساتيد محل ياد گرفتم و در سال 1368 هجرى به نخستين مدرسه ابتدايى « الزلفى » رفتم . در سال 1371 هجرى تحصيل دروس ابتدايى را به پايان بردم و براى دورهء دبيرستان ، به مؤسسهء علمى - رياضى در دانشكده رياض ، پيوستم و شاگرد اول شدم و سپس در امتحان نهايى ، در دانشكدهء حقوق ، در ميان هشتاد نفر ، باز شاگرد اول شدم ! و در سال 1380 هجرى به تدريس در مؤسسهء علمى رياض پرداختم . پس از تأسيس دانشگاه اسلامى مدينه منوره توسط شيخ محمد بن ابراهيم آل الشيخ براى تدريس در « كُليّة الشريعة » انتخاب شدم و از سال 1381 هجرى در آن به تدريس پرداختم كه تا امروز ادامه داشته است !\r\nدر سال 1393 هجرى توسط « ملك فيصل » به نايب رئيس دانشگاه اسلامى ، منصوب شدم و تا سال 1399 هجرى در اين مقام بودم كه دو سال اول آن را مسئول دوم و پس از انتقال شيخ بن باز ، به رياست مراكز علمى و افتا ، مسئول اول شدم و در همان مدت هم از تدريس باز نماندم .\r\nالبته در طول اين شش سال ، خدمات بىشمارى در دانشگاه انجام دادم كه از آن جمله تبديل دانشگاه از يك نهاد دولتى ، به يك مؤسسه علمى بود . سپس برگزارى دورهء ليسانس و دكتراى دانشگاه را بنيان نهادم و دانشكده‌هاى قرآن ، حديث ،\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nبررسىهاى اسلامى و لغت عربى را تأسيس كردم و براى پذيرش بيست هزار دانش‌جو از سوى دانشگاه ، برنامه‌ريزى نمودم و چاپ‌خانهء دانشگاه را تأسيس كردم و نخستين كنفرانس جهانى را دربارهء « دعوت و تربيت مبلّغ » برگزار نمودم . تعدادى تأليفات و چندين فرزند دختر و پسر دارم . اين مختصرى از زندگى من بود كه براى ذكر نعمت الهى ، بازگو نمودم و از خداوند متعال راست‌گويى و اخلاص و تحصيل علم و عمل به آن را مسئلت دارم . انه سميع مجيب » . « 1 » اكنون پس از شناخت « مقامات شيخ » ! نوبت به مقدمهء دو صفحه‌اى او مىرسد . ترجمه آن شايد در « ايران » دير شود ! . اين دو صفحه دربارهء علت تأليف كتاب ، چگونگى چاپ نخست آن و اصرار شيوخى چون « ابن باز » بر چاپ مستقل آن است :\r\nبسم‌اللَّه الرحمن الرحيم\r\nالحمدللَّه رب العالمين و صلىاللَّه و سلم و بارك على عبده و رسوله نبيّنا محمد و على آله و اصحابه و تابعيهم باحسان ، الى يوم الدين .\r\nاما بعد : در ماه ربيع الأوّل سال 1400 هجرى ، توسط پست ، بسته‌اى به‌دستم رسيد كه از سوى رياست دادگاه‌هاى شرعى « قطر » به آدرس من ارسال شده بود و شامل سه نسخه از رسالهء « شيخ عبداللَّه بن زيد آل محمود » رئيس دادگاه‌هاى شرعى قطر بود و نام آن « لامهدى ينتظر ، بعد الرسول خير البشر » بود .\r\nهنگامى كه آن را مطالعه كردم ، ديدم كه نويسندهء آن به‌طور آشكار از بعضى نويسندگان قرن چهاردهم تقليد و دنباله روى نموده ، در حالى كه آنان هيچ‌گونه خُبرگى در احاديث پيامبر صلى الله عليه و آله و شناخت صحيح و غير صحيح آنها را ندارند و با تكيه بر شبهه‌هاى بىاساس عقلى به انكار و تكذيب احاديث وارده دربارهء مهدى پرداخته‌اند . به اين نيز بسنده نكرده و به مقام شامخ علماى پيشين و پسين جسارت ورزيده و ادّعا نموده‌اند كه علما ، فقها و\r\n\r\n\r\n","description":"","footnote":"\r\n( 1 ) . كتاب الرّد على من كذب بالاحاديث الصحيحه الوارده فى المهدى ، ص 224 و 223 ، چاپ اوّل ، مطابع الرشيد ، مدينه منوره ، 1402 ه .\r\n","page_name":" 39 ","page_number":39},
  {"content":"\r\n\r\nمحدّثان پيشين ، از يك‌ديگر نقل مىكرده‌اند و اين نوعى دنباله روى از پيشينيان است ! سپس ادعا نموده‌اند كه علماى پيشين همواره دربارهء راويان حديث ، حُسن ظن به كار برده و باور نكرده‌اند كه فرد با ايمان ، بتواند به‌طور عمد ، دروغى از قول رسول خدا نقل كند ! به همين دليل ، احاديث مختلف مربوط به مهدى را نقل كرده‌اند ، در حالى كه آنها ساختگى است ! هم‌چنين گفته‌هاى بىپايهء ديگرى كه با قلمى گستاخ و بىقيد و شرط آنها را بيان داشته است . از اين رو ، تصميم گرفتم كه اين مطالب را بنويسم و بسيارى از اشتباهات و اوهام او را در اين رساله روشن سازم و اثبات كنم كه اعتقاد به ظهور مهدى در آخر الزمان ، مطلبى است كه احاديث صحيحى به آن دلالت دارند و اهل سنّت ، در گذشته و امروز ، به آن اعتقاد دارند ، مگر تعداد اندكى كه قابل اعتنا نيستند .\r\nچون او مطالب را با عبارت‌هاى مختلف و در موارد متعددِ رسالهء خود تكرار نموده است ، نقاط بحث را تحت چهل عنوان مورد بررسى قرار داده و براى هر كدام شماره‌اى انتخاب كردم تا « تكرار » را كمى جبران كرده باشم ! البته سعى كرده‌ام كه عبارت‌هاى گوناگون و متعدد وى در يك موضوع را ، در زير يك شماره توضيح دهم .\r\nاين پاسخ ، نخست در مجله الجامعة الاسلامية مدينه منوره چاپ شد . به اين ترتيب كه از شماره 1 تا 23 در شماره 45 مورخ ماه رجب 1400 هجرى و از شماره 24 تا 40 در شماره 46 مورّخ محرم 1401 هجرى درج گرديد . « 1 » سپس گروهى از بزرگان پيشنهاد كردند كه اين بحث را به‌طور مستقل چاپ كنيم و در طليعه آنها جناب شيخ عبدالعزيز بن عبداللَّه بن باز ، رئيس كل مراكز بررسىهاى علمى و افتا و دعوت و ارشاد ، جناب شيخ عبداللَّه بن محمد بن حميد ، رئيس مجلس اعلاى قضاء قرار داشتند كه مرا به اين امر ترغيب نمودند . حتى چندين بار در مورد چاپ آن از من سؤال كردند !\r\n\r\n\r\n","description":"","footnote":"\r\n( 1 ) . ترجمه از روى متن مندرج در دو شماره مجلّه است و تهيه نسخه‌اى از كتاب شيخ مقدور نشد ! .\r\n","page_name":" 40 ","page_number":40},
  {"content":"\r\n\r\nاكنون آن بحث را با اضافاتى كوتاه در بعضى موارد ، تقديم مىكنم و از خداوند عزّوجل مىخواهم كه به من توفيق دهد تا به سنت نبوى خدمت كنم و به دفاع از آن بپردازم و از او مسئلت دارم كه بر همگان توفيق تفقّه در دين ، تعظيم شريعت و پيروى از آن را عنايت فرمايد .\r\n« انه سميع مجيب »\r\nمدينهء منوره : عبدالمحسن العباد - 1402 هجرى\r\n* * * خداى را سپاس كه ترجمه كتاب تكميل گرديد . به اميد آن كه به زودى در ايران چاپ شود و گامى در راستاى اهداف وحدت طلبانهء اسلامى باشد كه دشمنان مشترك ، سخت در كمين آن نشسته‌اند ، ولى بىشك « مكر » الهى برتر و بالاتر خواهد بود : « إِنَّ رَبَّك لَبِالْمِرْصادِ »\r\nپنجم شعبان المعظم 1414 هجرى ( دىماه 1372 ش . )\r\nمدينهء منوره ؛ سيدهادى خسروشاهى\r\n* * * به مكه مكرمه مىرسيم ؛ اعمال « عمره مفرده » پايان مىپذيرد . باز كتاب‌فروشىها را مىگردم ، چند كتاب خريده‌ام . اما هنوز به دنبال كتابى مىگردم كه به نوشتهء مؤلّفى « 1 » از بهترين كتاب‌ها در اين زمينه است ؛ كتاب الاحاديث الوارده فى المهدى ، فى ميزان الجرح و التعديل تأليف شيخ عبدالعليم بن عبدالعظيم كه رسالهء فوق ليسانس وى در « جامعة ام‌القرى ، است . هيچ‌يك از ناشران مكه هم اين كتاب را ندارند . ناچار براى پيدا كردن مؤلف آن ، روز سه شنبه هفتم شعبان 1414 هجرى به جامعة ام القرى در مكه مكرمه مىروم :\r\nدكتر عبدالعليم بن عبدالعظيم ؟ كلية الدعوة ؟ ! - مسئول قسم « المعهد العلمى » - با اخلاقى بهتر از اهل مدينه ! مىگويد : بلى او در اين‌جا بود ، ولى اكنون در « رابطة العالم\r\n\r\n\r\n","description":"","footnote":"\r\n( 1 ) . شيخ عبدالمحسن العبّاد ، در ذيل شماره 23 از كتاب دوم خود .\r\n","page_name":" 41 ","page_number":41},
  {"content":"\r\n\r\nالاسلامى » كار مىكند . قسم الدعوة ! جوانى مؤدب‌تر از همه مىرسد ! اهلًا و سهلًا ! الاخ من ايران ؟ « 1 » نعم ! ، خوش آمديد . امرى هست ؟\r\nمىپرسم جناب‌عالى ؟ گفت : « حسن الصبيعى » هستم . در دانشگاه تدريس مىكنم .\r\nعموى من نايب رئيس دانشگاه است .\r\nخوش‌حال مىشوم ، از كتاب و مؤلف آن جويا مىشوم . به اتاق سرپرست « كلية الدعوة » مىرود و از او سؤال مىكند . او هم خبر ندارد . جوانى مىگويد : شيخ در « رابطه » است ! خداحافظى مىكنم كه به رابطه بروم . با توجه به سابقهء آشنايى با بعضى از اعضاى آن ، حسن مىگويد : نه ! من شما را مىرسانم راه دور است ، در ساختمان قبلى نيستند . خارج از مكه است . با حسن به رابطه مىرويم . مىگويند : شيخ سرور الصبان و شيخ صالح القزّاز - هر دو رئيس رابطه - خيلى وقت پيش مرده‌اند ! از حال شيخ محمد محمود الصّواف مىپرسم ( وى رهبر فرارى اخوان‌المسلمين عراق ، كه در دوران عبدالكريم قاسم در بغداد محكوم به اعدام شد و از زندان فرار كرد و از راه سوريه به مكه گريخت و مقيم آن‌جا شد و استاد « كلّية الشريعه » و عضو رابطه بود و در سال‌هاى پيش از انقلاب كه مشرّف مىشدم هر شب در نماز مسجدالحرام او را مىديدم و در رابطه هم رفيقى شفيق و برادرى با اخلاص بود ) .\r\nمىگويند او هم سال قبل مرده است ! شيخ صفوّاف ؟ از او خبرى نيست ، گويا از مملكت رفته است ! شيخ اسد شهاب كه در روزنامه العالم‌الاسلامى كار مىكرد ؟ او در اندونزى است . شيخ ناصر العبودى ؟ بلى او نايب رئيس رابطه است ، اما اكنون در مكه نيست ! شيخ عبداللَّه العقيل كه مسئول « قسم الدّعوة » اوقاف كويت بود و اكنون مسئولِ « قسم الدّعاة » در « رابطه‌ة العالم » است ؟ ! او هم در حال مرخصى است .\r\nبه حسن مىگويم : برادر ! برگرديم . با حوصلهء عربى مىگويد : كمى هم صبر كنيد .\r\nسپس تلفنى مىزند و با خوش‌حالى مىگويد : يا اخى ديديد ! خود شيخ عبدالعليم هست ، مىخواهيد او را ببينيد ؟ ! بلى حتماً ! من اصلًا به خاطر كتاب او اين همه گشته‌ام\r\n\r\n\r\n","description":"","footnote":"\r\n( 1 ) . البته اين براى اولين بار است كه در اين سفر ، كلمهء « الأخ » را از تابعين عربستان سعودى مىشنوم !\r\n","page_name":" 42 ","page_number":42},
  {"content":"\r\n\r\nو مزاحم شما شده‌ام . در طبقه سوم ساختمان مفصّل و جديد « رابطة العالم الاسلامى » بخش تبليغات ، شيخ را مىيابيم . اخلاق نيكويى دارد ، اهل بلد نيست و از هند است ! كتاب او رساله براى اخذ درجه فوق ليسانس از دانشگاه « امّ القرى » تأليف شده و هنوز چاپ نشده و مخطوط است . فقط چند نسخه‌اى زيراكس كرده و به دوستان داده و ديگر چيزى ندارد ! از او مىخواهم كه نامه‌اى به دبيرخانهء دانشگاه بنويسد تا نسخه‌اى به ما بدهند ! نامه را مىنويسد كه اگر « نظام جامعة امّ القرى » اجازه دهد از سوى مؤلف مانعى نيست ! همه جا بوروكراسى ؟ ! حتى در امور تبادل فرهنگى ؟ تشكر مىكنم .\r\nخداحافظى مىكنم و نامه را به حسن مىدهم . او قول مىدهد كه فورى تهيه كند ، اما فردا به هتل زنگ مىزند كه كتاب چون مفصّل است هفته ديگر حاضر مىشود . آدرس حوزهء علميه قم و « وزارت متبوع » را مىدهم تا هر وقت حاضر شد بفرستد . او نيز قول مىدهد !\r\nمكة المكرمه\r\nجمعه دهم شعبان 1414 هجرى\r\n* * * از 25 كتاب‌فروشى مدينه منوره ، مكه مكرمه و جدّه و چهل غرفه نمايش‌گاه كتاب در دانشگاه مدينه جمعاً سى جلد كتاب دربارهء « مهدى » و « أشراط الساعه » « 1 » تهيه مىكنم كه موضوع آنها يا به‌طور مستقل دربارهء مسئله مهدى است و يا در ضمن بيان « علائم ظهور » ( اشراط الساعه ) به بررسى احاديث مهدى پرداخته است . اغلب آنها را صحيح و متواتر ناميده‌اند . فهرست اين كتاب‌ها به قرار زير است :\r\n1 . عقدالدرّر فى اخبار المنتظر و هو المهدى عليه السلام ، شيخ يوسف بن يحيى بن على بن\r\n\r\n\r\n","description":"","footnote":"\r\n( 1 ) . يادم نرفته بگويم كه دو كتاب هم در « مكتبة الايمان » مدينه منوّره يافتم كه چاپ هند بود تحت عنوان : مسندفاطمة الزهراء عليها السلام و جلد اول مسند الامام على عليه السلام ، تأليف ابن كثير كه هر دو براى نخستين بار از روى نسخه خطى موجود در حيدرآباد چاپ شده است . هر دو مسند را به قصد « مجمع جهانى اهل البيت » خريدم و پس از مراجعت به حجةالاسلام والمسلمين جناب تسخيرى اهدا نمودم به اميد آن كه به ضميمه جلد دوم مسند امام على عليه السلام ، به‌عنوان « مسند اهل البيت » چاپ شود .\r\n","page_name":" 43 ","page_number":43},
  {"content":"\r\n\r\nعبدالعزيز المقدسى الشافعى ( متوفى 658 ه ) ، تحقيق از شيخ مهيب بن صالح بن عبدالرحمن البودينى ، چاپ اردن ، مكتبة المنار ، 1405 ( در 430 صفحهء بزرگ ) .\r\n2 . الاحتجاج بالاثر على من انكر المهدى المنتظر ، « 1 » شيخ حمود بن عبداللَّه بن حمود التويجرى ، چاپ دوم ، رياض ، مكتبة دارالعليان الحديثه ، 1406 ه ( در 420 صفحهء بزرگ ) .\r\n3 . صحيح اشراط الساعة ، شيخ مصطفى ابوالنصر الشلبى ، چاپ اول ، جده ، مكتبة السوادى ، 1413 ه ( در 432 صفحهء بزرگ ) .\r\n4 . اشراط الساعة ، شيخ يوسف بن عبداللَّه بن يوسف الوابل ، چاپ سوم ، دار ابن الجوزى ، دمام ، عربستان 1414 . ( در 484 صفحهء بزرگ ) .\r\n5 و 6 . عقيدة اهل السنة و الاثر فى المهدى المنتظر و الرّد على من كذّب بالاحاديث الصحيحة الواردة فى المهدى ، شيخ عبدالمحسن بن حمد العباد ، چاپ اول ، مطابع الرشيد ، مدينهء منوره ، 1402 ه ( در 202 صفحهء بزرگ ) .\r\n7 . المهدى حقيقة لاخرافه ، شيخ محمد بن احمد بن اسماعيل المقدم ، چاپ چهارم ، مصر ، اسكندريه ، 1413 ه ( در 240 صفحهء بزرگ ) .\r\n8 . ثلاثة ينتظر هم العالم : عيسى ، الدّجال و المهدى المنتظر ، شيخ عبداللطيف عاشور ، الرياض ، مكتبة الساعى و مكتبة القرآن ، 1406 ه ( در 144 صفحهء بزرگ ) .\r\n9 . اتحاف الجماعة بما جاء فى الفتن و الملاحم و اشراط الساعة ، شيخ حمّود بن عبداللَّه التويجرى ، مطابع الرياض ، چاپ اول ، 1394 ه .\r\n10 . علامات الساعه فى القرآن و السَنة ، شيخ جزاع الشمرى ، دارالبحوث العلميه ، كويت ، چاپ اوّل ، 1403 ه .\r\n11 . المهدى و اشراط الساعه « 2 » ، شيخ محمد على الصابونى ، الجزاير ، شركة الشهاب ، چاپ دوم ، 1410 ه .\r\n\r\n\r\n","description":"","footnote":"\r\n( 1 ) . اين كتاب با تقريظى از شيخ عبداللَّه بن باز ، در ردّ رساله شيخ بن محمود منتشر شده و مشروح‌تر از رديّه شيخ‌عبدالمحسن العباد است و ظاهراً رساله بن محمود را سطر به سطر پاسخ داده است .\r\n( 2 ) . چاپ اول اين رساله توسط مكتبة الغزالى دمشق به سال 1401 ه ، منتشر شده و چاپ دوم آن در الجزاير به طبع‌رسيده است .\r\n","page_name":" 44 ","page_number":44},
  {"content":"\r\n\r\n12 . اقامه البرهان فى الرّد على من انكر خروج المهدى و الدجال و نزول المسيح فى آخر الزمان ، شيخ حمّود بن عبداللَّه التويجرى ، مكتبة المعارف ، رياض ، چاپ اول ، 1405 ه .\r\n13 . مختصر الاخبار المشاعه فى الفتن و اشراط الساعه و اخبار المهدى ، شيخ عبداللَّه بن سليمان المشعل ، مطابع الرياض ، 1405 ه .\r\n14 . قَدَر الدعوة . . . احاديث آخر الزمان و علامات الساعه ، شيخ رفاعى سرور ، مكتبة الحرمين للعلوم النافعه ، قاهره ، چاپ دوم ، 1412 ه ، ( در 360 صفحهء بزرگ ) .\r\n15 . اليوم الاخر ، القيامه الصغرى ، دكتر عمر سليمان الاشقر ، مكتبة الفلاح ، كويت ، 1407 ه ( اين كتاب در سه‌جلد ، جمعاً در 900 صفحهء بزرگ چاپ شده وجلد اوّل ، در 300 صفحه ، ويژه علائم ظهور آخرالزمان است ) .\r\n16 . اشراط الساعه ، الصغرى و الكبرى ، شيخ امين حاج محمد احمد ( استاد دانشگاه ام القراى ، مكّه مكرمه ) مكتبة دارالمطبوعات الحديثه ، جده ، چاپ اول ، 1412 ه ( در 148 صفحهء بزرگ ) .\r\n17 . النهايه ، فتن و اهوال آخر الزمان ، ابن كثير ، تلخيص و تعليق : شيخ محمد احمد عبدالعزيز ، مكتبه التراث الاسلامى ، قاهره ، چاپ اول ، 1410 ه - ( در 372 صفحهء بزرگ ) .\r\n18 . الفتن و الملاحم الواقعة فى آخر الزمان ، حافظ ، ابواسماعيل بن كثير شافعى ، تحقيق و تعليق : يوسف على بديوى ، دارابن كثير ، دمشق ، چاپ اول ، بىتا ، ( در 336 صفحهء بزرگ ) .\r\n19 . علامات يوم القيامة ، حفاظ ، ابن كثير ، تحقيق و تعليق : عبداللطيف عاشور ، مكتبة القرآن ، قاهره ، چاپ اول ، 1408 ه ( در 142 صفحه رقعى ) « 1 » .\r\n\r\n\r\n","description":"","footnote":"\r\n( 1 ) . اين كتاب ، علاوه بر سه چاپ مختلف فوق ، يك بار هم تحت عنوان : نهاية البداية و النهايه فى الفتن و الملاحم با تحقيق : شيخ محمد فهيم ابوعبيه ، در سال 1968 ه ، توسط مكتبه النصر الحديثه ، در رياض چاپ شده و يك بار ديگر با تحقيق دكتر طه زينى ، با نام : النهايه ، الفتن و الملاحم به‌وسيلهء دارالكتب الحديثه مصر ، به چاپ رسيده است ، ولى چاپ‌هاى اخير منقّح‌تر است .\r\n","page_name":" 45 ","page_number":45},
  {"content":"\r\n\r\n20 . بين يدى الساعة ، دكتر عبدالباقى احمد محمد سلامه ، مكتبة المعارف ، رياض ، چاپ اول ، 1401 ( در 182 صفحهء بزرگ ) .\r\n21 . علامات الساعة ، الصغرى و الكبرى ، ليلى مبروك ، دارالمختار الاسلامى ، قاهره ، 1406 ه . ( در 204 صفحهء بزرگ ) .\r\n22 . علامات الساعة ، سعيد اللحام ، دارالفكر اللبنانى ، 1414 ه ، ( در 120 صفحهء بزرگ ) .\r\n23 . القناعة . . . أشراط الساعة ، ابوالخير محمد بن عبدالرحمن بن محمد شمس الدين السخارى ، تحقيق : مجدى السيد ابراهيم ، مكتبة القرآن ، قاهره ، مكتبة الساعى ، رياض ، 1406 ه ( در 96 صفحهء بزرگ ) .\r\n24 . اهوال يوم القيامة و علاماتها الكبرى ، العلامه شيخ محمد السفارينى ، مؤسسة الكتب الثقافيه ، لبنان چاپ چهارم ، 1410 ه ( در 128 صفحهء بزرگ ) .\r\n25 . المسيح الدّجال ، حقيقة لاخيال ، عبداللطيف عاشور ، مكتبة القرآن ، قاهره ، مكتبة الساعى ، رياض ، قاهره ، چاپ اول ، 1408 ه ( در 96 صفحهء بزرگ ) .\r\n26 . المسيح الدجّال بيننا ، شيخ الرشيد ابراهيم ناصر ، مطابع دارالمدنى ، جده ، چاپ اول 1413 ه ( در 112 صفحهء بزرگ ) .\r\n27 . المسيح عيسى عليه السلام نزوله آخر الزمان و قتاله الدّجال ، مصطفى عبدالقادر عطاء ، مكتبة التراث الاسلامى ، قاهره ، چاپ اول 1409 ه ( در 80 صفحهء بزرگ ) .\r\n28 . فضل المقال فى نزول عيسى عليه السلام و قتله الدجّال ، دكتر محمد خليل‌هراس ، تحقيق وتعليق : ابوالفداء السيدبن عبدالمقصودبن عبدالرحيم الاثرى ، مكتبة السنه ، قاهره ، چاپ دوم ، 1413 ه ( در 80 صفحهء بزرگ ) .\r\n29 . علامات القيامة الكبرى ، من بعثة النبىّ حتى نُزول عيسى ، شيخ عبداللَّه حجاج ، مكتبة التراث الاسلامى ، قاهره ، چاپ دوم ، 1406 ( در 200 صفحهء رقعى ) .\r\n30 . الاشاعة لأشراط الساعة ، السيد محمد بن رسول الحسينى البرزنجى الشافعى ( متوفى در مدينه 1103 ه ) مكتبة المشهد الحسينى ، القاهره ، 1393 ه ، چاپ اول ( در 190 صفحهء رقعى ) ، ( چاپ دوم ، افست ، دارالكتاب العلميه ، بيروت ، 1410 ه ) .\r\n* * *\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nاين كتاب‌شناسى اجمالى ، سى كتاب جديدى است كه در سال‌هاى اخير از سوى برادران اهل سنت منتشر شده و همانطور كه اشاره كرديم بعضى از آنها به‌طور مستقل دربارهء حضرت مهدى و بقيه دربارهء « اشراط الساعة » ( علائم ظهور ) به بحث پرداخته‌اند كه يكى از آن علائم ، ظهور مهدى است و هر يك از كتاب‌ها ، فصلى در اين زمينه دارند .\r\nعلاوه بر اينها كه در مكه ، مدينه و جدّه آنها را تهيه كردم ( غير از كتاب شيخ عبدالمحسن العباد كه نسخ آن ناياب بود ) نام كتاب‌هاى ديگرى هم در فهرست منابع و مراجع چند كتاب زير آمده است كه براى استفادهء عموم ، نام آنها را از چهار كتاب مفيد و مفصل زير نقل مىكنيم :\r\n1 . عقدالدرّر فى اخبار المنتظر و هو المهدى عليه السلام ، چاپ اردن .\r\n2 . المهدى حقيقة لاخرافه ، چاپ قاهره .\r\n3 . اشراط الساعة ، دارابن الجوزى ، چاپ دمام .\r\n4 . صحيح أشراط الساعة ، مكتبة السوادى ، چاپ جده .\r\nالبته اين كتاب‌ها نيز عمدتاً از متأخران اهل سنت است و « شيخ عبدالمحسن العباد » در كتاب خود فهرستى آورده است كه علاقه‌مندان مىتوانند به آن بخش مراجعه كنند . اينك نام كتاب‌هايى كه اسامى آنها در چهار كتاب فوق آمده است عبارت است از :\r\n31 . الأذاعة لما كان و مايكون بين يدى الساعة ، سيد محمد صديق حسن القنوچى النجارى ، لبنان ، دارالكتب العلميه ، 1399 ه .\r\n32 . اشراط الساعة و اسرارها ، شيخ محمد سلامه جبر ، كويت ، شركة الشعاع ، چاپ اول ، 1401 ه .\r\n33 . التصريح بما تواتر فى نزول المسيح ، شيخ انور شاه الكشميرى ، تحقيق وتعليق :\r\nشيخ عبدالفتاح ابوغدّه ، مكتب المطبوعات الاسلاميه ، حلب ، سوريه ، 1385 ه .\r\n34 . عقيدة اهل الاسلام فى نزول عيسى عليه السلام ، شيخ ابوالفضل عبداللَّه محمد الصديق الغمارى ، ناشر : مكتبة القاهره ، بىتا .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n35 . النهاية فى غريب الحديث و الاثر ، تأليف : شيخ مجد الدين المبارك ، بن الاثير الجزرى ، تحقيق : طاهر احمد الزاوى و محمود محمد الطناحى ، دارالفكر ، چاپ دوم ، 1399 ه .\r\n36 . ابراز الوهم المكنون من كلام ابن‌خلدون ، فى احاديث المهدى ، شيخ احمد بن محمد بن الصديق ، مطبعة الشرقى ، دمشق 1347 ه .\r\n37 . حقيقة الخبر عن المهدى المنتظر ، صلاح الدين عبدالحميد الهادى ، مكتبة التاج ، طنطا ، مصر ، بىتا .\r\n38 . سيد البشر يتحدّث عن المهدى المنتظر ، حامد محمود محمد ليمود ، مطبعة المدنى ، قاهره ، بىتا .\r\n39 . القول الفصل فى المهدى المنتظر ، شيخ عبداللَّه حجاج ، دارالعلوم للطباعه ، قاهره ، بىتا .\r\n40 . القول المختصر فى علامات المهدى المنتظر ، ابوالعباس احمد بن محمد بن حجر المكى الهيثمى ، مكتبة القرآن ، قاهره ، بىتا .\r\n41 . المهدى المنتظر ، شيخ ابوالفضل الغمارى ، طبعة اسماعيل تمام ، قاهره ، بىتا .\r\n42 . المهدى المنتظر بين الحقيقة و الخرافة ، عبدالقادر احمد عطاء ، دارالعلوم للطباعه ، قاهره ، چاپ اول ، 1400 ه .\r\n43 . المهدى المنتظر فى الميزان ، عبدالمعطى عبدالمقصود ، دارنشر الثقافه ، اسكندريه ، مصر ، بىتا .\r\n44 . سلسلة الاحاديث الصحيحة ، شيخ ناصرالدين الالبانى ، چاپ المكتب الاسلامى ، بيروت ، بىتا .\r\n45 . القول المختصر فى علامات المهدى المنتظر ، ابن حجر الهيثمى الشافعى ، مخطوط ( عقد الدرر . . . چاپ اردن ، ص 33 ) ، بىتا .\r\n46 . البرهان فى علامات مهدى آخر الزمان ، على بن عبدالملك حسام الدين المتقى الهندى ، مخطوط ( نسخى از آن در كتاب‌خانه‌هاى مكه و رياض موجود است ، عقدالدرر . . . ص 33 ) و خوشبختانه اخيراً در دو جلد چاپ شده است .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n47 . عقد الدرر فى تحقيق القول بالمهدى المنتظر ، احمد بن زينى دحلال ، مخطوط ، موجود در كتاب‌خانهء جامعة الملك سعود ، تاريخ كتابت : 1304 هجرى ( عقدالدّرر . . .\r\nص 24 ) .\r\n48 . تلخيص البيان فى علامات مهدى آخر الزمان ، الشيخ الاقسرايى ، مخطوط ، موجود در كتابخانه « عارف حكمت » ، مدينه منوره . به شماره 62 / 240 ، 7 - ق .\r\n49 . رسالة فى حق المهدى ، على بن سلطان القارى ، مخطوط ، موجود در كتاب‌خانه « البلدّيه » اسكندريّه ( المهدى حقيقة لاخرافة ، چاپ قاهره ص 220 ) .\r\n50 . الخطاب المليح فى تحقيق المهدى و المسيح ، شيخ اشرف على التهانوى ( به‌نقل شيخ عبدالفتاح ابوغده در حاشيه كتاب التصريح ، ص 52 ) .\r\n51 . تحديق النظر بأخبار المنتظر ، شيخ محمد بن عبدالعزيز المانع ، مخطوط ، موجود در دارالكتب المصريه ( عقد الدّرر ، ص 34 ) .\r\n52 . الاحاديث الواردة فى المهدى فى ميزان الجرح و التعديل ، شيخ عبدالعليم بن عبدالعظيم ، سال 1398 ه ، مخطوط ، موجود در كتاب‌خانه « كلية الشريعه » دانشگاه « ام القرى » ، مكه مكرمه .\r\n53 . فرائد فوائد الفكر فى المهدى المنتظر ، مرعى بن يوسف الكرمى الحنبلى ( 1033 ه ) مخطوط ، ( نسخه‌اى در كتاب‌خانه پاريس موجود است ) .\r\n54 . أمارات الساعة ، شاه رفيع الدين ، فرزند امام شاه ولىاللَّه دهلوى ، چاپ هند ، ( ماه‌نامهء المنصورة ، چاپ لاهور ، شماره 19 ، ص 41 ، 1412 ه ) .\r\n55 . البيانات ، سيد ابوالاعلى مودودى ، به زبان اردو ، چاپ لاهور ( قسمتى از اين كتاب به زبان عربى ترجمه شده و تحت عنوان : علامات المهدى در مجله المنصوره ، چاپ لاهور ، شماره 19 ، صفحه 36 تا 48 آمده است . مودودى بحثى نيز درباره مهدى در كتاب موجز تاريخ تجديدالدين و احيائه ، چاپ دارالفكر ، دمشق دارد كه از صفحه 30 به بعد آن كتاب ، آمده است . هم‌چنين در كتاب : ختم النبوّة و ظهور المهدى ، چاپ لاهور ، 1399 ه . ) .\r\nبدين‌ترتيب و در يك استقصاء ناقص پنجاه كتاب جديد دربارهء مسئله مهدى و\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nعلائم ظهور ، به‌دست مىآيد . البته اين سؤال به ذهن خطور مىكند كه چرا به مسئله مهدى اين همه توجه شده ؟ آن هم از سوى متعصب‌ترين گروه‌هاى اهل سنت ، كه حتى ديگر اهل سنت را هم مانند شيعه‌ها مشرك مىنامند ؟ « 1 » و از سوى ديگر منكر مهدى را « كافر » ! مىخوانند ؟\r\nيادم آمد كه در سال 1400 ه « جهيمان » تحصيل كرده « الجامعه الاسلاميه بالمدينه المنوره » ، در قيامى در مسجد الحرام « محمد بن عبداللَّه القحطانى » را مهدى موعود خواند و مردم را بر بيعت با او ، دعوت كرد و خود رساله‌اى هم درباره ظهور مهدى دارد . . . و اكنون كه او و يارانش كشته شده‌اند ، بايد اثبات شود كه مهدى موعودى هست ، اما او « محمد بن عبداللَّه القحطانى » نيست . . . و بعضى از مؤلفان به صراحت در كتاب‌هاى خود به اين نكته اشاره كرده‌اند كه شيخ عبدالمحسن العباد خود از آن جمله است .\r\nاما جهيمان و قحطانى كيستند ؟ به‌طور اشاره بايد گفت : « جهيمان بن محمد بن سيف العتيبى » مغز متفكر « تحصن » در مسجد الحرام ، يا مسئول اشغال آن - در سال 1400 هجرى به‌شمار مىرود . او ساليان درازى عضو گارد ملى عربستان بود و سپس به دانشگاه اسلامى مدينه راه يافت و به تحصيل و تكميل دروس اسلامى پرداخت .\r\nوى داراى تأليفات و مقالات بسيارى است كه در بعضى از كشورهاى اسلامى خليج فارس به چاپ رسيده و مجموعه يازده رساله از آثار وى ، تحت عنوان رسائل جهيمان العتيبى - قائد المقتحمين للمسجد الحرام به مكه توسط رفعت سيد احمد ، جمع‌آورى و\r\n\r\n\r\n","description":"","footnote":"\r\n( 1 ) . چند كتاب هم در اين زمينه خريدم كه از سيد جمال‌الدين و شيخ محمد عبده تا شيخ حسن البنّاء ، شيخ محمدالغزالى ، مودودى ، شيخ حسن الترابى ، فهمى هويدى و محمد عماره و . . . را هم‌طراز شيعه ! ، مشرك مىخوانند ! از اين جمله است كتاب : دعوة الاخوان المسلمين فى ميزان الاسلام ، فريد بن احمد بن منصور آل الشبيب ، چاپ رياض ، دارالمنار ، 1414 ه و كتاب : دعوه جمال‌الدين الافغانى فى ميزان الاسلام ، مصطفى فوزى غزال ، چاپ اول رياض ، دار طيبه ، 1403 ه . و كتاب : محمد عماره فى ميزان اهل السنه و الجماعة و كتاب فهمى هويدى فى ميزان اهل السنة و الجماعة ، سليمان بن صالح الخراشى ، چاپ « دارالجواب » ! 1414 ه . و عجيب آن‌كه در اين كتاب‌ها ، رهبران عمده حركت‌هاى اسلامى معاصر ، به‌عنوان پيروان گرايش جمال‌الدين افغانى - مكتب افغانى ! - زير سؤال رفته‌اند و خود سيّد نيز « رافضى مرتد معرفى شده است ؟ !\r\n","page_name":" 50 ","page_number":50},
  {"content":"\r\n\r\nدر مصر چاپ شده است كه از آن جمله رسالهء 42 صفحه‌اى وى درباره « مهدى منتظر » است كه با استناد به احاديث ، از طرق اهل سنت ، ظهور مهدى را از ديدگاه وهابيت قطعى مىداند و منكر آن را كافر مىشمارد ! « 1 » « جهيمان » پس از به‌دست گرفتن امور مسجد الحرام ، « محمد بن عبداللَّه القحطانى » را به‌عنوان مهدى موعود به حضار معرفى نمود و از آنها خواستار بيعت شد ! آنها تحت عنوان « الاخوان » خواستار احياى دعوت سلفىگرى - وهابيت - بودند . براى آشنايى با انديشه و تفكر اين گروه به كتاب رسائل جهيمان العتيبى چاپ قاهره ، مكتبة مدبولى ، 1988 ميلادى و كتاب زلزال جهيمان ، تأليف « فهد القحطانى » ، چاپ « منظمة الثوره الاسلاميه فى الجزيرة العربيه » ، 1987 م و نشريات درون گروهى آنان : دعوة الاخوان ، چاپ عربستان سعودى ، مراجعه شود .\r\nالبته منهاى انديشه‌هاى اصلاح‌طلبانه ، ترديدى نيست كه مهدى اين گروه ، مهدى آل محمد صلى الله عليه و آله كه مورد انتظار اهل تشيع و تسنن است ، نبود و قيام آنها در مسجد الحرام قيامى نابخردانه بود و جز قتل و كشتار ، ثمرى پيشاپيش ، نمىتوانست داشته باشد .\r\nامام خمينى قدس سره همان موقع ، موضع‌گيرى بسيار منطقى و صحيحى در اين زمينه داشتند .\r\n* * * روز شنبه به « جدّه » مىآيم . در كنسول‌گرى خبرى نيست ! - يعنى گفتند مسئول آن نيست ؟ - سراغ برادر صباح زنگنه مىروم كه همكار ! ما در وزارت شده و اكنون سفير ايران در سازمان كنفرانس اسلامى است كه مقرّ اصلى آن در جده قرار دارد . ( او معاون فرهنگى وزارت ارشاد در دوران حجةالاسلام والمسلمين دكتر خاتمى بود و مانند وزير ، سعهء صدر دارد ، اهل علم و فرهنگ است و افق‌ها را مىبيند و با چند زبان آشنايى دارد ) همراه او به چند كتاب‌فروشى سر مىزنم و چند كتاب جديد درباره « اشراط الساعه » ! و چند كتاب دربارهء سيد جمال‌الدين و اخوان المسلمين ! مىخرم .\r\n« يك روز و شب جده » پر بار بود ! خدا را سپاس .\r\n\r\n\r\n","description":"","footnote":"\r\n( 1 ) . رسائل جهيمان العتيبى ، چاپ مصر ، ص 201 - 242 .\r\n","page_name":" 51 ","page_number":51},
  {"content":"\r\n\r\nاكنون كتاب‌ها را چگونه بايد « حمل » كرد ؟ . خدا كريم است و قسمت ما چنين ! . « 1 » صبح زود عازم فرودگاه بين‌المللى جده مىشوم . هواپيما آماده است كه چهارصد حاجى عمره‌اى را - هر كدام با چند چمدان سوغاتى و ما با دو كارتن كتاب - به ايران برگرداند . ياد دوران طاغوت مىافتم كه گاهى حاجىهاى كاروان‌هاى درجه يك هم دو روزى در جده مىخوابيدند تا هواپيما برسد ! و سپاسى ديگر . البته همه سپاس‌ها سزاوار خداوندى است كه چنين توفيقى را عنايت فرمود كه هر چه هست از اوست و يا هر چه هست جلوه‌هاى اوست : « و ليس فى الدّار غيره ديّار ! »\r\nصبح جمعه ، نيمهء شعبان 1414 ه\r\nتهران - سيدهادى خسروشاهى\r\n\r\n\r\n","description":"","footnote":"\r\n( 1 )\r\n . غمناك نبايد بود از طعن حسود اى دل * شايد كه چو وابينى خير تو در اين باشد\r\nجام مى و خون دل هر يك به كسى دادند * در دايرهء « قسمت » اوضاع چنين باشد \r\n","page_name":" 52 ","page_number":52},
  {"content":"\r\n\r\n\r\n1 : مصلح بزرگ و جهانى\r\nسيدهادى خسروشاهى\r\n\r\n","description":"","footnote":"","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\n\r\nمصلح بزرگ و جهانى\r\n\r\nفوتوريسم\r\nفوتوريسم ، « 1 » يعنى اعتقاد به دورهء آخر الزمان و انتظار ظهور منجى غيبى و مصلح جهانى و بزرگ . از جمله مسائلى است كه در اصول عقايد ما ، جايگاه مهمى دارد .\r\nفوتوريسم عقيده‌اى است كه در كيش‌هاى آسمانى : زور استريانيسيم ( مذهب زردشت ) و جودائيسم ( مذهب يهود ) و سه مذهب عمدهء مسيحيت : كاتوليك ، پروتستان ، ارتودِكس و به‌طور كلى در ميان مدعيان نبوت ، به مثابه يك اصل مسلم قبول شده است و همگى بشارت ظهور چنين مصلحى را داده‌اند . در اين راستا ، دو مذهب عمده اسلام ، تشيّع و تسنّن هم در ظهور « مهدى » در دوران واپسين زمان ، اتفاق نظر دارند .\r\nمتأسفانه در دوران توسعه تسلط و نفوذ استعمار و در طول تاريخ استثمار ملل مسلمان از جانب توسعه طلبان بين المللى ، مسئله « مهدويت » با شكل‌هاى مختلفى ، مورد سوء استفاده قرار گرفته و دشمنان ما تحت همين عنوان ، ضربه‌هاى سختى بر پيكر اصول عقايد و در نتيجه به استقلال سياسى و اقتصادى ما ، وارد آورده‌اند .\r\nاگر در قرون گذشته مدعيان دروغين مهدويت براى ارضاى شهوت جاه‌طلبى ، دنياپرستى و شهرت‌خواهى قيام مىكرده‌اند ، سازندگان نواهاى مهدويت و بابيت در\r\n\r\n\r\n","description":"","footnote":"\r\n( 1 ) .\r\n 1 . Futurism \r\n","page_name":" 55 ","page_number":55},
  {"content":"\r\n\r\nقرون ما ، كه سرانجام از « نبوت جديد » سر در آورده‌اند ، در مرحله اول از « ماوراء بحار » و از پشت مرزها الهام گرفته‌اند . شاهد صدق گفتار ما اين است كه اين نواها بيشتر در سرزمين‌هايى برخاسته كه تحت قيموميت ديگران بوده است .\r\nاگر مسلمانان به‌طور كلى ( اعم از شيعه و سنى ) و مذاهب آسمانى ديگر ، معتقد به آمدن يك مصلح خدايى و بزرگ هستند ، سازمان‌هاى منحط ايدآليسم ، كمونيسم ، كاپيتاليسم هم خواسته‌اند از فرصت سوء استفاده نموده و در ارسال « مهدى موعود » ! تشريك مساعى به‌عمل آورند !\r\nدر واقع استعمارگران بدين وسيله كوشش كرده‌اند تا علاوه بر اين‌كه نگذارند ملل بىاطلاع آنها از حقايق عقيده جهانى و نجات بخش ، آگاه شوند ، مللى را هم كه شايستهء رهبرى فكرى و اجتماعى جوامع انسانى بوده و داراى ذخيره‌هاى فكرى عميق و جامع و كاملى هستند ، از منابع فلاح و رستگارى خود دور كرده و به منظور به‌دست آوردن منابع ملى آنها و بازارهاى اقتصادى براى خود ، و با ايجاد تزلزل عقيده‌اى در بين مردم ، و هم‌چنين تجزيه و تفرقه در بين يك واحد جهانى به‌نام « امت اسلام » به مقاصد شوم و ضد بشرى خود دست يابند .\r\nولى ما كه مسلمان هستيم و خود را صاحب طرز فكرى مىدانيم كه حتى مىتواند صلح بين المللى را با تشكيل اردوگاه سوم ، بلوك ميانه ، و جبهه متحد مسلمين ( پان اسلاميزم ) - و با ايجاد تعادل سياسى جبرى ، در بين دو قطب متجاوز شرق و غرب - به وجود آورده و تأمين كند ، بايستى از اين‌گونه مسائل ، كه با عقيده و طرز فكر ما بستگى تام دارد ، شديداً دفاع كنيم و به روشن‌گرى مردم بپردازيم .\r\nبراى همين منظور ، و به جهت مصادف شدن انتشار اولين شماره از دوره جديد مجله « 1 » با نيمه شعبان ، روز تولد پيشواى جهانى ما ؛ روزى كه براى همه مسلمانان و بالخصوص شيعيان ، تاريخى و بسيار بزرگى است ، روزى كه پيشواى ما براى گسترش رسالت تاريخى اسلام و بسط عدل و داد ، و اجراى عدالت اجتماعى در\r\n\r\n\r\n","description":"","footnote":"\r\n( 1 ) . مجله ماهانه مجموعه حكمت چاپ قم ، منتشره به تاريخ 15 شعبان 1378 هجرى - اسفندماه 1337 شمسى .\r\n","page_name":" 56 ","page_number":56},
  {"content":"\r\n\r\nسراسر زمين ، و براى پيروزى قطعى و همه جانبهء دين حق ، به دنيا آمد ، اين بحث اجمالى را شروع كرديم ، و اميدواريم كه اين مقالهء مختصر ، مورد توجه و دقت كسانى واقع گردد كه پاىبند هوا و هوس نيستند . هم‌چنين موجب شود كه جوانان ما تحقيقات بيشترى دربارهء عقايد خود بنمايند ، و با درك حقايق ايدئولوژى خلل‌ناپذير ما ، فريب تبليغات مدعيان دروغين مهدويت را نخورند .\r\nالبته آن‌چه ما فعلًا در اين باره مىنويسيم ، به مثابه مقدمه كوتاه و مختصرى است كه اميدواريم در آينده بتوانيم آن را از تمامى جهات ، به‌طور كامل و مشروح بررسى و تجزيه و تحليل قرار كنيم .\r\n\r\nنظر كلى و اجمالى به تاريخ فوتوريسم\r\nفوتوريسم ، يكى از مسائلى است كه در بحث‌هاى تئولوژيك تمام مذاهب آسمانى ( رشته تئولوژى بيبليكال ) درباره آن بحث و گفت‌وگو شده است .\r\n« دارمستتر » در طى كنفرانس‌هايى كه به مناسبت ظهور « مهدى متمهدى » در سودان در فوريه سال 1885 ميلادى ( مطابق جمادى الاولى 1302 هجرى ) در حضور عده كثيرى برگزار گرديد و سپس گفتارهاى او به‌شكل كتابى مستقل چاپ شد ، مىگويد :\r\n« مىدانيد كه محمد صلى الله عليه و آله چگونه شريعت خود را بنيان نهاد ؟ وقتى كه او ظهور كرد ، در عربستان علاوه بر شرك ملى باستانى ! سه ديانت بيگانه موجود بود : آيين يهود ، ديانت عيسوى ، كيش زردشت . نكته مشتركى كه در اين سه ديانت يافت مىشد عبارت از اعتقاد به يك وجود فوق الطبيعه بود كه بايستى در آخرالزمان ظهور كند و نظم و عدالت رفته را به جهان باز آرد و مقدمهء خلود و سعادت دائم انسان را فراهم سازد .\r\nشما همگى در كتاب زندگى يسوع بحثى را كه مربوط به اين موضوع است خوانده‌ايد : مطابق تعاليم اين سه ديانت پيش از ظهور منجى بايد نيروى بد بر جهان حكم‌فرما شود » . « 1 »\r\n\r\n\r\n","description":"","footnote":"\r\n( 1 ) . مهدى در 13 قرن ، دارمستتر ، ص 5 و 6 ؛ مبادى مهدويت ، ترجمه محسن جهان‌سوز ، چاپ تهران .\r\n","page_name":" 57 ","page_number":57},
  {"content":"\r\n\r\nالبته بشارت‌هايى كه در اين باره در كتب آسمانى مقدس و مدعيان نبوت وارد شده ، بىشمار است كه مىتوان براى نمونه از كتب غير اسلامى : زبور ، زند ، حكى ، صفيناه ، اشعياء ، شاكمونى ( هند ) انجيل متى ، ديد و پاتكيل ( هند ) جاماسب ، انجيل يوحنا ، دانيال را نام برد و ما در اين‌جا فقط چند آيه از آنها را نقل مىكنيم : « 1 » در مزمور ( 37 ) زبور داود عليه السلام مىگويد : « ( 9 ) شريران منقطع مىشوند ، اما متوكلان به خداوند ، وارث زمين خواهند شد . ( 11 ) متواضعان وارث زمين شده از كثرت سلامتى متلذذ خواهند شد . ( 14 ) شريران شمشير را كشيدند ، تا آن‌كه مظلوم و مسكين را بيندازند ، كمان‌هاى ايشان شكسته خواهد شد . ( 22 ) متبركان خداوند ، وارث زمين خواهند شد ، اما ملعونان وى منقطع خواهند شد . ( 38 ) عاصيان عاقبت مستأصل و عاقبت شريران منقطع خواهند شد » .\r\nدر كتاب زند - كتاب مذهبى زردشتيان - در اين باره آمده است : « لشگر اهريمنان با ايزدان دائم در روى خاك‌دان محاربه و كشمكش دارند و غالباً پيروزى با اهريمنان باشد . آن‌گاه پيروزى بزرگ از طرف ايزدان مىشود و اهريمنان را منقرض مىسازند .\r\nبعد از پيروزى ايزدان و برانداختن تبار اهريمنان ، عالم كيهان ، به سعادت اصلى خود رسيده ، بنى آدم بر تخت نيكبختى خواهد نشست . »\r\nدر كتاب جاماسب‌نامه - شاگرد زردشت - مىگويد : « مردى بيرون آيد از زمين تازيان از فرزندان هاشم ، مردى بزرگ‌سر و بزرگ تن و بزرگ ساق ، و به دين جد خويش بود . و زمين را پر از داد كند . » « 2 » در كتاب صفيناى نبى ، فصل 3 در آيه 6 و 7 مىگويد : « به منظور گرد آوردن طوايف\r\n\r\n\r\n","description":"","footnote":"\r\n( 1 ) . بيشتر اين بشارت‌ها در كتاب بشارات عهدين ، ص 232 ( بشارت سى دوم ) تا ص 286 ( بشارت پنجاهم ) به تفصيل نقل شده است ، رجوع شود .\r\n( 2 ) . صادق هدايت اين بشارت‌ها را از روى متن اصلى آن به زبان پهلوى كه در سال 1919 م توسط آقاى بهرام گورانكلسر در بمبئى چاپ شده است . ترجمه نموده كه تحت عنوان : زند و هومن يسن به سال 1323 در تهران چاپ شده است . ترجمه بشارت‌هاى « جاماسب » نيز ضميمه همان كتاب ، به ترجمه صادق هدايت آمده است . اين بشارت‌ها در سال 1342 ، با اضافاتى از آقاى حسن قائميان - دوست و همكار هدايت - در كتابى به‌نام علائم ظهور نقل شده است . البته هر دو كتاب خواندنى است .\r\n","page_name":" 58 ","page_number":58},
  {"content":"\r\n\r\nبشر بر يك دين حق ، سلاطين دول مختلفه را نابود كنم . آنوقت برگردانيم به قومها لب پاكيزه براى خواندن همه به‌نام خداى و عبادت كردن ايشان به يك روش . »\r\n« شاكمونى » پيغمبر هندوها در كتاب مذهبى خود مىگويد : « پادشاهى دولت دنيا به فرزند سيد خلايق دو جهان « كشن » بزرگوار تمام شود و او كسى باشد كه بر كوه‌هاى مشرق و مغرب دنيا حكم براند و بر ابرها سوار شود ، و دين خدا يك دين شود و دين خدا زنده گردد . »\r\nدر انجيل متى فصل 24 آيه 27 و 30 آمده است : « . . . چون برق كه از مشرق بيرون مىآيد و تا مغرب ظاهر مىگردد ، آمدن فرزند انسان نيز چنين خواهد بود . . . .\r\nخواهند ديد فرزند انسان را بر ابرهاى آسمان ، كه مىآيد با قدرت و جلال عظيم . . . » .\r\nباز در انجيل متى فصل 25 آيه 21 گويد : « و چون فرزند انسان در جلال خود خواهد آمد با جمع ملائكه مقدسه بر كرسى بزرگى قرار خواهد گرفت . »\r\nدر يكى از اناجيل مورد قبول مسيحيان پروتستان ضمن وصاياى مسيح عليه السلام به شمعون پطرس اين طور مىگويد : « اى شمعون خداى به من فرمود : تو را وصيت مىكنم به سيد انبيا كه بزرگ فرزندان آدم و پيامبر امى عربى است .\r\nو بيايد ساعتى كه فرج قوى گردد و نبوت بسيار شود و مانند سيل ، جهان را پر كند . » « 1 » بشارت فوق به ما نشان مىدهد كه در زمان رستاخيز جهانى پيشواى ما ، هدف انبيا يك مرتبه در سراسر زمين به مرحله اجرا در مىآيد ، و انقلاب روحانى به اندازه‌اى قوى و نيرومند مىشود كه جهان را همانند سيل پر مىكند .\r\nاين بود اجمالى از شهادات و بشارات انبياى الهى يا مدعيان نبوت كه براى نمونه\r\n\r\n\r\n","description":"","footnote":"\r\n( 1 ) . ر . ك : انيس الاعلام ، ج 2 ، ص 199 ، تأليف « فخر الاسلام » كه نخست از علماى محقق مسيحى بود و بعداً مسلمان شد و اين كتاب را در رد مسيحيت تحريف شده تأليف نمود .\r\n","page_name":" 59 ","page_number":59},
  {"content":"\r\n\r\nنقل شد . البته همهء اديان ، مصلح جهانى را به‌نام « مهدى » نمىدانند و هر مذهب و كيشى او را به‌نام مورد پذيرش همان كيش معرفى كرده است ، « 1 » ولى از قراين و آيات قبلى و بعدى همان كتب ، به‌خوبى مىتوان فهميد كه مقصود همهء آنها همان « مهدى » از دودمان رسالت اسلامى است .\r\n\r\nفوتوريسم از نظر اسلام\r\nاسلام كه آخرين و كامل‌ترين كيش آسمانى است ، اين موضوع را بيشتر و كامل‌تر تشريح كرده است . آياتى كه در قرآن شريف آمده و به اين موضوع تفسير شده ، فراوان است و ما تنها به‌نقل بعضى از آنها اكتفا كرده و تفصيل و كيفيت دلالت آنها را به كتب تفاسير حواله مىدهيم :\r\n1 . « وَلَقَدْ كَتَبْنا فِى الزَّبُورِ مِنْ بَعْدِ الذِّكْرِ أَنَّ الأَرْضَ يَرِثُها عِبادِىَ الصّالِحُونَ » ؛ « 2 »\r\nما در كتاب زبور ( داود ) بعد از تورات ( ذكر ) نوشته‌ايم كه وراثت و حكومت جهانى از آن بندگان برگزيده و صالح خواهد بود .\r\n2 . « هُوَ الَّذِى أَرْسَلَ رَسُولَهُ بِالْهُدى وَدِينِ الحَقِّ لِيُظْهِرَهُ عَلَى الدِّينِ كُلِّهِ وَلَوْ كَرِهَ المَشْرِكُونَ » ؛ « 3 »\r\nاوست آن خدايى كه رسول خود را با هدايت و دين حق فرستاد تا سرانجام دين خود را بر هر دينى برترى دهد ، ولو اين كه كفار كراهت داشته باشند .\r\n3 . « يا أَيُّها الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ فَسَوْفَ يَأْتِى اللَّهُ بِقَوْمٍ يُحِبُّهُمْ وَيُحِبُّونَهُ أَذِلَّةٍ عَلَى المُؤْمِنِينَ أَعِزَّةٍ عَلَى الكافِرِينَ يُجاهِدُونَ فِى سَبِيلِ اللَّهِ وَلا يَخافُونَ لَوْمَةَ لائِمٍ ذ لِكَ فَضْلُ اللَّهِ يُؤْتِيهِ مَنْ يَشاءُ وَاللَّهُ واسِعٌ عَلِيمٌ » ؛ « 4 »\r\nاى كسانى كه ايمان آورده‌ايد كسى كه از شما از دينش برگردد ( خدا از او بىنياز\r\n\r\n\r\n","description":"","footnote":"\r\n( 1 ) . ر . ك : مهدى در سيزده قرن ، تأليف مستشرق فرانسوى دارمستتر .\r\n( 2 ) . سوره انبيا ، آيه 105 .\r\n( 3 ) . سوره صف ، آيه 9 .\r\n( 4 ) . سوره مائده ، آيه 54 .\r\n","page_name":" 60 ","page_number":60},
  {"content":"\r\n\r\nاست ) و به زودى جمعيتى را روى كار مىآورد كه هم خدا آنها را دوست مىدارد و هم آنها خدا را ، در مقابل مؤمنان خاضع و در برابر كافران سربلندند ، در راه خدا مجاهده مىكنند و از ملامت سرزنش كنندگان نمىترسند اين فضل خداست كه به هر كس بخواهد مىدهد . خدا واسع و داناست . « 1 » 4 . « وَعَدَ اللَّهُ الَّذِينَ آمَنُوا مِنْكُمْ وَعَمِلُوا الصّالِحاتِ لَيَسْتَخْلِفَنَّهُمْ فِى الأَرْضِ كَما اسْتَخْلَفَ الَّذِينَ مِنْ قَبْلِهِمْ وَلَيُمَكِّنَنَّ لَهُمْ دِينَهُمُ الَّذِى ارْتَضى لَهُمْ وَلَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِى لا يُشْرِكُونَ بِى شَيْئاً » ؛ « 2 »\r\nخداوند به آنهايى كه از شما ايمان آورده و عمل صالح انجام داده‌اند وعده مىدهد كه به آنها خلافت روى زمين دهد ، هم‌چنان كه به افراد قبل از آنها داده است و دين آنها را در زمين جاىگزين مىكند ؛ همان دينى كه براى آنها پسنديده و ترس آنها را به امنيت مبدل مىسازد ، آن روز مرا مىپرستند و چيزى را شريك من نمىسازند .\r\n\r\nاحاديث مربوط به مصلح جهانى\r\nاخبار و احاديثى كه در كتب سنى و شيعه در موضوع ظهور مصلح جهانى ما ، با تمام خصوصيات آن وارد شده ، به اندازه‌اى است كه بايستى گفت بىشمار است . در بيش از 150 كتاب معتبر عامه وخاصه ، اخبار مربوطه مندرج است كه از كتب اهل‌سنت عبارت است از :\r\nصحيح بخارى ( ج 2 ، ص 158 ) ، ابوداود ( ج 4 ، ص 89 ) ، ترمذى ( ج 2 ، ص 270 ) ، تاريخ ابن‌اثير ( ج 7 ، ص 90 ) ، مروج الذهب مسعودى ( ج 3 ، ص 199 ) ، مقدمه ابن‌خلدون ( ص 311 ) و . . .\r\nاز جمله كتب شيعه : نهج‌البلاغه ، خصال صدوق ، من لا يحضره الفقيه ، بحار الانوار ، قرب الاسناد ، كافى ، ارشاد القلوب ، تفسير على بن ابراهيم و . . . .\r\n\r\n\r\n","description":"","footnote":"\r\n( 1 ) . براى فهم چگونگى دلالت اين آيه بر موضوع ما و مطالعه مختصرى از احاديث وارده درباره اوضاع آخر الزمان كه همهء ما آنها را امروز به چشم مىبينيم ، رجوع شود به تفسير الميزان ، ج 5 ، ص 428 به بعد .\r\n( 2 ) . سوره نور ، آيه 55 .\r\n","page_name":" 61 ","page_number":61},
  {"content":"\r\n\r\nعلى عليه السلام در نهج‌البلاغه به اين موضوع اشاره فرموده است ؛ از جمله در جلد اول مىفرمايد : « . . . فَلَيفرجنّ اللَّه الفتنة برَجل منّا أهل البَيت » ؛ سرانجام ، خداوند توسط مردى از ما اهل بيت ، فتنه و فساد عالم را از ميان مىبرد . »\r\nمىتوانيد اين اخبار را در كتب هر دو فرقه ( شيعه و سنى ) به تفصيل ، مطالعه نماييد . در اين مقال به علت مراعات اختصار از نقل آنها خوددارى مىشود .\r\n\r\nمسئله اجماعى و اتفاقى\r\nبا اين‌كه روشن است كه همهء مسلمانان در اين عقيده متحدند ، ولى به‌عنوان شاهد ، دو نمونه از اقوال بزرگ‌ترين علماى اهل سنت را در اين زمينه ذكر مىكنيم :\r\nابن ابى الحديد ، شارح نهج‌البلاغه در اين باره مىگويد :\r\n« موضوع آمدن مهدى موعود منتظر ، قبل از انقضاى عالم متفق‌عليه مسلمانان است » . « 1 » هم‌چنين ابن‌خلدون - عالم بزرگ جامعه‌شناسى - در مقدمه خود مىگويد در ميان مسلمانان در تمام قرون معروف بوده كه مردى از خاندان پيامبر صلى الله عليه و آله با نام مهدى ظهور خواهد كرد و عدل و داد را در دنيا آشكار خواهد ساخت . « 2 » « فان فلوتن » مستشرق شهير آلمانى در كتاب تاريخ شيعه و علل سقوط بنىاميه ، در اين باره مىگويد :\r\n« مسلماً اعتقاد به ظهور مهدى و انتظار او در به دو امر مختص به آل بيت نبوده . فكر مهدى منتظر ، چنان در بين اهالى سنت شيوع يافت كه يادبود مهدىهاى ديگر را مانند سفيانى و قحطانى و ديگران به‌كلى از لوح خاطر آنها زدود . بدون شك پيش‌گويى راجع به اينها و انتظار ظهور ايشان از نفوس مسلمانان بيرون نرفته است » . « 3 »\r\n\r\n\r\n","description":"","footnote":"\r\n( 1 ) . شرح نهج البلاغه ، ج 2 ، ص 535 .\r\n( 2 ) . مقدمه ابن‌خلدون ، چاپ مصر ( عربى ) ص 311 و ترجمه فارسى پروين گنابادى ، ص 652 ، چاپ تهران ( اول فصل 52 ، اخبار و اقوال مربوط به امام زمان عليه السلام ) .\r\n( 3 ) . تاريخ شيعه ، فان فلوتن آلمانى ، ترجمه : سيد مرتضى هاشمى حائرى ، ص 150 ، چاپ تهران .\r\n","page_name":" 62 ","page_number":62},
  {"content":"\r\n\r\nاين مستشرق سپس درباره « عقيده‌مندى به مهدى و تأثير آن در سقوط دولت اموى » بحث مىكند كه براى احتراز از تفصيل ، به‌نقل آن نمىپردازيم .\r\nپس با اين شواهد اجمالًا معلوم شد كه مسئله مورد بحث ما ، از نظر دينى به اندازه‌اى ثابت و قطعى است كه اصلًا جاى شك و شبهه‌اى نيست . اخبار و احاديث وارده ( از طرق شيعه و سنى ) درباره اين مسئله مهم ، به حدى است كه مىتوان ادعا كرد كه در هيچ‌يك از مسائل دينى ما ، اين اندازه روايت وارد نشده است و به‌طورى كه از تحقيق ( غير استقصايى ) يكى از بزرگان كنونى حوزه علميه قم به‌دست مىآيد ، مجموعاً متجاوز از سه هزار روايت و حديث در اين باره از پيغمبر اسلام و پيشوايان ديگر ما ، وارد شده است ، « 1 » كه با توجه به اصول و قواعد علم حديث ، نمىتوان در صحت آنها ترديد كرد .\r\n\r\nمسئله سنّ يا مظهرى از قدرت بىانتهاى خدا\r\nافراد مسن در طول تاريخ ، خصوصاً در دوران‌هاى سابق و قرون گذشته ، بوده‌اند ، مثلًا قرآن مجيد عمر « نوح » را تا قبل از طوفان 950 سال گفته و مىفرمايد : « وَلَقَدْ أَرْسَلْنا نُوحاً إِلى قَوْمِهِ فَلَبِثَ فِيهِمْ أَلْفَ سَنَةٍ إِلّا خَمْسِينَ عاماً » ؛ ما نوح را بر قوم خود فرستاديم و او در ميان آنها هزار سال ، به استثناى پنجاه سال ، به‌سر برد .\r\nتورات عمر « ذوالقرنين » را بالغ بر سه هزار سال مىشمرد . اما تاريخ اسلامى آن را 1200 سال مىداند . از اين شواهد در گوشه و كنار تاريخ ، حتى در دنياى امروز هم پيدا مىشود . ولى قبل از همه شواهد و مثال‌ها ، بايستى توجه داشته باشيم ، قدرتى كه در پروتوپلاسم « 2 » ماده حياتى ايجاد مىكند ، قدرتى كه از اسپرماتوزوئيد و اوول ، بشر متفكر خلق مىكند و مىخواهد او را عالم به كنه و حقيقت اشيا نموده و پرده از رازهاى آفرينش و طبيعت بردارد و حتى او را بر جهان وجود مسلط كند و يا نظم\r\n\r\n\r\n","description":"","footnote":"\r\n( 1 ) . ر . ك : مجله ماهانه درس‌هايى از مكتب اسلام ، سال اول ، شماره سوم ، مقاله آيةاللَّه صافى گلپايگانى .\r\n( 2 ) .\r\n 1 . Protoplasm \r\n","page_name":" 63 ","page_number":63},
  {"content":"\r\n\r\nحيرت‌انگيز جهان هستى را به وجود آورد و آن را اداره نمايد و يا بتواند با يك جهش دوران‌هاى مختلف زمين شناسى را زير و زبر نموده و مانند پشم زده شده ( كالعهن المنفوش ) بنمايد و از همه بالاتر ، از عدم ، هستى به وجود آورد ، اين صاحب همان نيرويى است كه بتواند انسان برجسته‌اى را هم ، براى اجراى اصول انسانى و عدالت اجتماعى ، در وقتى كه بشر از همه مرام‌ها ، مكتب‌ها و حكومت‌ها مأيوس شد و دست نياز به‌سوى خدا دراز كرد ، حفظ نمايد .\r\nكسانى كه در اين مسئله شك و ترديد داشته باشند ، به نظر ما هنوز ايمان يقينى به خداوند و قدرت مطلقه او نياورده‌اند ، زيرا يكى از مسلميات و بديهيات اين است كه خدا بر هر چيزى قادر است و تنها با اراده محض ، مىتواند آن را به مرحله عمل و تحقق خارجى در آورد ، زيرا « او بر همه چيز احاطه دارد و بر انجام هر كارى تواناست : « إِنَّهُ بِكُلِّ شَىءٍ مُحِيطٌ وَأَ نَّهُ عَلى كُلِّ شَىءٍ قَدِيرٌ » .\r\n\r\nعلم و عقل چه مىگويد ؟ !\r\nاكنون كه بحث ما بر خلاف تصميم ، به طول انجاميد ، اجازه بدهيد كه اين بحث را به‌طور خيلى اجمالى از نظر علمى و عقلى نيز بررسى كنيم : پيشرفت روزافزون علوم ، كارهايى كه قبلًا محال و ممتنع به نظر مىآمد ، ممكن الوقوع ساخته و حتى در موارد زيادى به آنها تحقق خارجى و عينى هم بخشيده است .\r\nهمين امر اخبارى را كه درباره كيفيات مربوطه به قيام و ظهور پيشواى جهانى وارد شده‌اند ، براى مردم مادى هم تا حدى قابل فهم و قبول نموده است ؛ مثلًا سرعت جت‌ها و موشك‌هايى كه اخيراً ساخته‌اند ، از جمله سرعت موشك « رويا » شاهد خوبى براى امكان حركت‌هاى غيرعادى و سرعت‌هاى نورى است .\r\nحتى يك قرن پيش اصلًا قابل تصور نبود كه آهن و آلومينيوم چند صد تنى ، با صدها مسافر ، در هوا پرواز كند يا روى آب حركت نمايد . دو قرن پيش باور كردنى نبود كه بتوان صداى كسى كه در غرب صحبت مىكند ، در شرق شنيد و يا پذيرفتنى نبود كه حتى خود گوينده هم با تمام حركات و ژست‌هايش ديده شود !\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاز همه بالاتر ، انتقال عكس‌ها و نوشتجات از مسافت‌هاى بسيار دور ، به واسطه دستگاه‌هاى خاصى كه تهيه كرده‌اند ، بر ما ثابت مىكند كه سرعت حركت امام زمان و يارانش ، ديده شدن مشرق از مغرب و بالعكس و . . . امرى كاملًا ممكن خواهد بود و خود علم شاهد اين امر است و دستگاهِ به‌ظاهر ساده تلفن و تلويزيون نمونه عملى آن به شمار مىرود .\r\nاگر ما مىگوييم صداى پيشواى ما را اهل هر زبانى ، به زبان خود خواهد شنيد ، چيز گزافى نگفته‌ايم ، زيرا هم اكنون در جلسات بين المللى گوشىها و دستگاه‌هايى مورد استفاده قرار مىگيرد كه كلام گويندگان را به زبان شنونده پخش مىكند .\r\nاكنون ، كامپيوتر مسئله ترجمه را بدون دخالت مستقيم انسان انجام مىدهد و چيزهاى تازه ديگرى كه در عالم علم و صنعت هر روز شاهد تحقق آنها هستيم .\r\nالبته اينها نمونه‌هايى از پيشرفت علوم ، و واقعيت‌هايى است كه عملى شده و قابل انكار نيست و ما تنها براى تقريب ذهن خوانندگان محترم به آنها اشاره كرديم .\r\nاز سوى ديگر ، كوشش‌هايى كه علم براى ازدياد عمر بشر مىكند و با پيشرفت‌هايى كه در اين زمينه به‌دست آمده ، مسئله « امتناع طول عمر » را منتفى ساخته است . علماى بيولوژى طى آزمايش‌هايى كه بر روى برخى از اعضاى زنده حيوانات انجام دادند ، فهميدند كه مىتوان آنها را به وسيله داروها و مواد لازم ، بيش از حد معمولى زنده نگه داشت پس وقتى كه علم ناقص بشرى ، تا اين حد بتواند پيشروى كند ، آيا عقلانى است كه ما معتقد به يك سلسله امور غيرعادى و خدايى نشويم ؟\r\nاصولًا با توسعه علوم به اصطلاح غريبه ، اسپيريتواليسم ، اسپيريتيسم ، مانيتيزم ، هيپنوتيزم و . . . كه امروز در سراسر جهان كاملًا رايج و معمولى شده و مورد استفاده قرار گرفته و دانشمندان اين علوم بدين وسيله ارواح را براى انجام كارهاى مهم و غير عادى استخدام مىكنند ، براى مردم مادى هم ثابت شده كه انجام امور غير عادى محال\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nنيست . چندى پيش ، يك مرتاض هندى چندين روز در زير آب به‌سر برد و ديگرى چندين هفته خود را در زير خاك‌ها مدفون ساخت و پس از آن ، هر دو ، زنده از زير آب و خاك بيرون آمدند ، در حالى كه مىدانيم ادامه حيات انسان ، بدون اكسيژن ، و در زير آب يا خاك ، از لحاظ علمى مقدور و معقول نيست .\r\n\r\nعلم ديروز و امروز\r\nقرآن مىفرمايد : « وَما أُوتِيتُمْ مِنَ العِلْمِ إِلّا قَلِيلًا » بشر با همه پيشرفت‌هايى كه در علوم كرده هنوز نتوانسته خيلى از مسائل راكشف و حل كند ، زيرا هنوز هم علم بشرى ناقص است . « موريس مترلينگ » مىگويد :\r\n« . . . خيال كرده‌ايم كه به اسرار ذره‌هاى كوچك و اتم پى برده‌ايم ، هنوز اسرار ذّرات برق و الكترون بر ما مجهول است . ما نمىدانيم كه يك ذرّه برق يا الكترون از چه ساخته شده و داراى چه تركيباتى است ؟ زيرا الكترون به قدرى كوچك است و طورى فرار مىكند و چنان با سرعت به اطراف پراكنده مىشود كه ما هنوز نتوانسته‌ايم آن را به تنهايى دستگير كنيم ! و به تنهايى مورد معاينه و تحقيق قرار بدهيم . هم‌چنين نمىدانيم كه يك ذره نور كه به زبان لاتينى « فوتون » نام دارد داراى چه تركيباتى است ؟\r\nما هنوز عاجزيم كه يك ذره كوچك از امواج صدا يا فوتون را به تنهايى مورد تجزيه و تحقيق قرار دهيم . » « 1 » « انشتاين » مىگويد :\r\n« افسانه راز بزرگ هنوز لاينحل است . . . آن‌چه تاكنون از كتاب طبيعت خوانده‌ايم بسيار چيزها به ما آموخته است و ما با اصول زبان طبيعت آشنا شده‌ايم ، ولى با اين‌همه مىدانيم كه در مقابل مجلداتى كه خوانده و فهميده شده ، هنوز از حل و كشف كامل مطالب خيلى دوريم . » « 2 »\r\n\r\n\r\n","description":"","footnote":"\r\n( 1 ) . روح به كجا مىرود ؟ ص 14 ، چاپ تهران .\r\n( 2 ) . نظريه انشتاين ، ص 11 و 12 ، چاپ تهران .\r\n","page_name":" 66 ","page_number":66},
  {"content":"\r\n\r\n« فلاماريون » مىگويد :\r\n« . . . ما « فكر » مىكنيم ، اما همين فكر چيست ؟ و راه مىرويم ، ولى اين عمل عضلات ما چيست ؟ هيچ‌كس آن را نمىداند . » « 1 » « ويليام جمس » مىگويد :\r\n« علم ما هم‌چون قطره‌اى است ، ولى جهل ما يك درياى عظيم ! »\r\n« شارل ريشه » كه يكى از اساتيد دانشكده پزشكى فرانسه است ، در مقدمه كتاب رد پديده‌هاى روحى مىنويسد :\r\n« . . . علوم امروز هر قدر توسعه و صحت پيدا كند ، باز همواره نقصانى آشكار دارد [ وى سپس مثال‌هاى متعددى از نقاط تاريك علوم امروز را ذكر كرده ) و مىافزايد : 
  ] اگر از يك مرد بربرى يا دهقان مصرى سؤالى درباره معلومات او از جهان طبيعت بكنيم ، يك دهم مطالبى هم كه در كتاب‌هاى ابتدايى مىنويسند ، نمىداند ، و من مىدانم كه روزگارى بيايد كه علماى عصر ما در مقابل آن دوران ، مانند دهاتى بربر باشند در مقابل اساتيد دانشگاه فرانسه ! . . . » .\r\nهدف ما از نقل اين سخنان آن است كه بگوييم : اگر علمِ امروز و اكتشافات بشرى عصر ما نتوانسته است ماده‌اى را كشف كند كه موجود زنده‌اى را مثلًا هزار سال زنده نگه دارد ، اين دليل نمىشود كه اصلًا چنين امرى غير ممكن ، غير منطقى و غير عملى است و به قول معروف : « عدم الوجدان لايدل على عدم الوجود » ، زيرا معتقدات علمى دانشمندان قرون گذشته در عصر ما به اندازه‌اى سست و بىارزش شده كه امروز مىتوان از آنها تنها به‌عنوان يك تئورى باطل ، غلط و بىاساس نام برد .\r\nاصول پذيرفته شده علم هيئت قديم - بطلميوسى - از خنده‌دارترين اصول علوم پيشين است .\r\nعلم تا ديروز « اتم » را جزو تجزيه ناپذير معرفى كرده بود و در تعريف آن مىگفت :\r\n« كوچك‌ترين جزء يك عنصر كه قابل تقسيم نباشد » ، ولى ما ديديم كه دانشمندان قرن\r\n\r\n\r\n","description":"","footnote":"\r\n( 1 ) . على اطلال المذهب المادى ، ص 128 ، چاپ مصر .\r\n","page_name":" 67 ","page_number":67},
  {"content":"\r\n\r\nما « اتم » را شكافتند و فهميدند كه « آفتابى در يكى ذره نهان ! » « 1 » است . از كجا كه فردا شگفتىهاى ديگرى را كشف نكند !\r\nعلم سابقاً نمىتوانست قمر مصنوعى و موشك كيهان‌پيما بسازد و حتى تصورش هم خنده‌آور بود ، اما امروز علم مىكوشد كه پاى بشر را حتى به كرات آسمانى باز كند ؟\r\nبه‌طور كلى اگر در قرون گذشته يكى از اكتشافات و اختراعات علمى امروز را ولو به‌صورت يك تئورى و فرضيه براى مردم بيان مىكردند ، دستگاه انگيزيسيونى پاپ او را تكفير كرده و داغ « آته ئيستى » - الحاد - بر پيشانى او زده مىشد ، و مردم هم علاوه بر بيزارى و كناره‌جويى از او ، وى را ماليخوليايى و ديوانه مىدانستند .\r\nگاليله ، كانت ، ولتر ، كپرنيك ، كپلر را روى همين عنوان كشتند ، ولو اين‌كه گاليله در دم مرگ هم دو مرتبه نوشت : « باز هم زمين مىچرخد » اما او ديگر نمىتوانست منشأ اثرى باشد . البته ما شواهد زيادى از نوع گاليله و كانت . . . داريم كه مىتوانيم آنها را در صفحات تاريك تاريخ قرون وسطى و تاريخ محاكمات دستگاه انگيزيسيونى پاپ و دربار مذهبى واتيكان ، پيدا كنيم .\r\nپس به‌طور كلى معلوم شد كه علم ، امتناع تحقق اين امور را نفى مىكند و شايد در آينده با پيشرفت‌هاى بيشترى در زمينه‌هاى مختلف امكان وقوع آن را ، براى مردم مادى هم ثابت كند .\r\nآرى ما يقين داريم كه موفقيت‌هاى روز افزون علم روزى تمام حقايق ايدئولوژى ما را - كه روزگارى براى گروهى موهومات و خرافات جلوه داده شده بود - روشن خواهد ساخت و اسلام با همان چهرهء بىآلايش و « دين فطرى » بودن خويش ، تجلى خواهد كرد .\r\n\r\nاز لحاظ عقلى ؟\r\nشايد بعضى كه نمىخواهند زير بار حق و حقيقت بروند و مىبينند كه پيروى از\r\n\r\n\r\n","description":"","footnote":"\r\n( 1 )\r\n . دل هر ذرّه را كه بشكافى * آفتابيش در ميان بينى \r\n","page_name":" 68 ","page_number":68},
  {"content":"\r\n\r\nاحكام الهى سدهاى فراوانى در راه اميال نفسانى آنها ايجاد مىكند ، مىگويند : عقل ، اين مسائل را درك نمىكند ! و نمىتواند آنها را قبول نمايد .\r\nما براى آن كه چگونگى و علت اساسى اين حرف‌ها را پيدا كنيم ، ناچاريم كه مقدمه كوتاهى براى تبيين مسئله بياوريم :\r\nقبلًا بايد توجه داشت كه مراد از درك « عقل » چيست ؟ و كدام عقلى اين مسئله و به‌طور كلى مسائل مربوط به سورناتوراليست - ماوراءالطبيعه - را نمىتواند قبول كند ؟ اگر مقصود از درك عقل ، درك و احساس يك سلسله افكار و خيالاتى است كه در مخيله انسان خطور مىكند ، و طبق ميل نفسانى ، بعضى را قبول و برخى را رد مىكند ، و در واقع مىخواهد از هر چيزى كه براى خواهش‌هاى شهوانى و حيوانى او حدودى قائل شود ، آزاد گردد ، و به اصطلاح امروزى ، از پيروان ارگياستيك ( تمايل به عياشى ، مىگسارى ، هرزه درايى ) و فلسفه « بايد خوش بود » اگزيستانسياليسم است ، ما آن عقل را اصولًا عقل نمىدانيم و درك و عدم درك ، قبول و عدم قبول آن هم به هيچ‌وجه نمىتواند مدركيت و حجيت براى اثبات و نفى مسأله‌اى داشته باشد .\r\nبه نظر ما ، عقل كه يك نيروى باطنى و غير مادى است - و شايد همين نيرو تنها وجه تمايز انسان و حيوان باشد - اگر آزاد و بىقيد ، و تابع جنبه حيوانى انسان گردد ، صفات اصلى و حقيقى خود را كه از جمله ديدن و درك حقيقت است ، از دست مىدهد .\r\nعلاوه بر اين كه نمىتواند امام زمان را قبول كند ، خدا را هم قبول ندارد . به تعبير قرآن چشم و گوش و قلب آنها مهر خورده است و يا بيمارى درونى آنها درمان‌پذير نيست :\r\n« خَتَمَ اللَّهُ عَلى قُلوبِهِمْ وَعَلى سَمْعِهِمْ وَعَلى أَبْصارِهِمْ غِشاوَةٌ » و « فِى قُلُوبِهِمْ مَرَضٌ فَزادَهُمُ اللَّهُ مَرَضاً وَلَهُمْ عَذابٌ أَلِيمٌ بِما كانُوا يَكْذِبَونَ » آرى در اين هنگام است كه نور عقل خاموش مىشود ، قلب تاريك مىگردد و ديگر نور حقيقت و معرفت را درك نمىكند و « فَهُمْ لا يَفْقَهُونَ » .\r\nفلان عقل مىگويد فلسفه اتوميسم « 1 » ، مشرب فلسفى صحيحى است كه تا\r\n\r\n\r\n","description":"","footnote":"\r\n( 1 ) .  emsimotA  : سيستم فلسفى كه به موجب آن ، جهان و كل عالم هستى ، در نتيجه تركيب تصادفى اتم‌ها به وجودآمده است و ذيميقراط فيلسوف يونانى قرن پنجم قبل از ميلاد ، بانى اين مشرب فلسفى است و مادىگرايان عصر ما هم در واقع پيروان اين مشرب هستند .\r\n","page_name":" 69 ","page_number":69},
  {"content":"\r\n\r\nوقتى خدا در زير آلات و ابزار و دستگاه‌هاى آزمايشى لابراتوارها ديده نشود ! او را هم قبول ندارد و مسلم هم‌چو عقلى « فوتوريسم » را هم قبول نخواهد داشت .\r\nاما اگر مقصود از عقل و درك آن ، عقلى باشد كه تحت شرايط تربيتى خاصى تربيت و تكامل يافته ، بسيارى از مسائلى را قبول دارد كه عقل بىقيد و مادى آزاد ، آن را باور نمىكند .\r\nعقل انسانى ما علاوه بر اين كه خداى نديده را باور دارد و به آن صميمانه و صادقانه ايمان مىآورد ، براى آن خداى ازلى و ابدى ، قدرتى نيز قائل است كه مىتواند مخلوقى را بيافريند كه حتى ميليون‌ها سال هم بتواند تحت شرايط خاصى ، زنده بماند . آيا يك نيروى ازلى و ابدى ، و قدرت بىانتها و بىهمتا ، نمىتواند موجود زندهء ابدى خلق كند ؟\r\nعقل ما به اين مسئله جواب مثبت مىدهد و مىگويد : كسى كه ماده حياتى را در پرتوپلاسم دميده است ، مىتواند آن را ابدى هم بنمايد و انسان را هزاران سال زنده نگه دارد .\r\nاز طرفى عقل ما با دقت در موقعيت‌هاى علوم و با توجه به اندك بودن معلومات و ادراكات بشرى ، چنان چه قرآن هم به آن تصريح مىكند ، به‌خوبى در مىيابد كه اين امر - اعتقاد به امور غيبى ، اعجاز ، فوتوريسم و مسائل غير عادى متعلق به آنها - هرگز اشكالى ندارد ، و بر فرض هم اگر ديگران چگونگى آن را درك نكردند ، او باور دارد كه اين موضوع هم كاملًا واقعيت دارد و مانند مسائل فراوان ديگرى است كه پشت پرده عالم وجود هست ، ولى هنوز چگونگى آن براى بشر ، مخفى است .\r\nوقتى اين « ايمان » تقويت شده و به مرحله « ايقان » مىرسد ، مىبيند كه مخبرين اين امر ، پيغمبران و اوليا و كسانى بوده‌اند كه با عالم ماوراءالطبيعه ، با هستىبخش عالم\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nهستى ارتباط ويژه داشتند و بسيارى از مسائلى كه آنها گفته بودند و مردم ظاهربين باور نمىكردند ، كم كم صحت آنها بر همه روشن مىشود .\r\nبراى « انسان كامل » تربيت شده مكتب تربيتى و انسان سازى اسلام ، كه باز هم تحت شرايط تربيتى خاصى ، از تمام صفات و اخلاق ضد انسانى ، و رذائل اخلاقى پاك شده ، اين موضوع به اندازه‌اى مسلم و بديهى است كه از زنده بودن خودش براى او بديهىتر است .\r\nبه عبارت ديگر : براى فرد كامل و مؤمن واقعى ، علم به اين مسئله از مرحله « يقين » هم گذشته و به مرحله « شهود » مىرسد . البته ارتقاى به آن مقام ، « كار هر بىسروپايى نيست » . پس به‌طور اجمال دانسته شد ، آن‌چه نمىتواند خدا و امام زمان را قبول كند ، عقل نيست ، زيرا « عقل » واقعاً درك و قبولش هم عقلايى و قطعى است و حتمى بودن موضوعى را كه مخبرين صادق ، به حد تواتر ، در هزار سال يا هزاران سال پيش از آن خبر داده‌اند ، تصديق مىكند ؛ خصوصاً وقتى كه آثار و علائم پيشين را - كه باز همان مخبرين گزارش داده‌اند - به چشم خود مىبيند ، ديگر نمىتواند باور كند كه منكران اين امر ، عقل سليمى داشته باشند . همچنين به ياد آيه‌اى از قرآن مجيد مىافتد كه مىفرمايد : « وَلَقَدْ ذَرَأْنا لِجَهَنَّمَ كَثِيراً مِنَ الجِنِّ وَالإِنْسِ لَهُمْ قُلُوبٌ لا يَفْقَهُونَ بِها وَلَهُمْ أَعْيُنٌ لا يُبْصِرُونَ بِها وَلَهُمْ آذانٌ لا يَسْمَعُونَ بِها أُولئِك كَالأَنْعامِ بَلْ هُمْ أَضَلُّ أُولئِك هُمُ الغافِلُونَ » .\r\n\r\nفوتوريسم و تقويت روحيه ما\r\nگذشته از واقعيت و حقيقت اين امر ، بايد توجه داشته باشيم كه اعتقاد به وجود مصلح جهانى و امام زمان ، ما را هميشه و در همه مبارزات اجتماعى حمايت خواهد نمود ، زيرا اگر ما واقعاً معتقد به امام زمان باشيم ، خواهيم ديد كه هميشه يك پشتيبان نيرومندى داريم كه ما را در كارهاى اجتماعى - اگر براى خدا باشد - يارى مىكند .\r\nبىشك نتيجه اعتقاد به امام زمان اين نيست كه ما از تمامى كوشش‌هاى اجتماعى\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nدست برداريم و در گوشه‌اى نشسته و انجام همه كارها را به ظهور امام زمان حواله كنيم و اصولًا امام زمان از افراد عاطل و باطلى كه شب خود را صبح مىكنند و به امور مسلمانان اهتمام نمىورزند بيزار است و مسلمان معتقد ، هميشه در كوشش و فعاليت است و براى خدا كار مىكند و به زندگى خوشبين و اميدوار است . هميشه منتظر تعميم عدالت و امنيت ، بسط عدل و داد ، آزادى و برادرى و توسعه اساس دين توحيد ، در جامعه بشرى است .\r\nمسلمان معتقد مىداند كه تمام تحولات اجتماعى دنيا به‌صورت ظاهر براى برقرارى و ايجاد صلح و عدالت است ، اما يقين دارد كه اين آرمان مقدس ، جز در سايه قانون قرآن و حكومت اسلام عملى نخواهد شد ، و هر قانون بشرى ، مفاسدش بيشتر از مصالح احتمالى آن خواهد بود .\r\nمسلمان ، باور قطعى دارد كه تنها سيستم اجتماعى عادلانه توأم با تمام خواست‌هاى مشروع بشرى و تنها قانونى كه منصفانه‌ترين قوانين را براى انسان‌ها آماده كرده ، رژيم حكومتى اسلام و قانون الهى قرآن است . به همين دليل ، مسلمان معتقد مىداند كه مجرى قوانين ، توسعه دهنده عدالت اجتماعى ، يعنى مصلح جهانى و پيشواى بزرگ ما ، مطلوب تمام بشر خواهد بود و طرز فكر ما يگانه طرز فكر جهانى خواهد شد .\r\n\r\nگفتار مستشرق آلمانى\r\nاشاره كرديم كه اعتقاد به امام زمان تأثير زيادى در تقويت روحيهء ما دارد ، اينك گفتار فيلسوف و مستشرق معروف آلمانى « ماربين » را در اين باره مىآوريم . ماربين در آخر كتاب خود درباره فوتوريسم شيعه مىگويد :\r\n« از جمله مسائل اجتماعى بسيار مهم كه هميشه مىتواند موجب اميدوارى و رستگارى شيعه گردد ، همانا اعتقاد به وجود حجت عصر و انتظار به ظهور اوست .\r\nچون معتقدات مذهبى در ملل مشرق زمين تا دو قرن ديگر كاملًا اثرات خود را خواهد بخشيد و مىتوان گفت كه شيعه در اين مدت و با اين همه جمعيت و اسباب\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nطبيعى ، پيشرفت محيرالعقولى نموده و از حيث عده و نيرو و قدرت ، مقام اول را كسب خواهد نمود .\r\nحتى اگر آثار معتقدات مذهبى از بين برود ، شيعه داراى آن سرمايه‌اى خواهد بود كه ماوراى قواى طبيعه و عارضيه ، مذهب شوكت و اقتدار و قوت و حكومت خود را در عالم نگه دارند . » « 1 »\r\n\r\nخاتمه و تذكر\r\nاستعمارگران براى اجراى نقشه‌ها و توطئه‌هاى ضد انسانى خود از هيچ جنايتى خوددارى نمىكنند و براى ايجاد تفرقه و انشعاب بين مسلمانان همواره كوشيده‌اند كه از اين مسئله هم سوء استفاده كنند . از طرفى « مهدى موعود ! » فرستاده‌اند ، از طرف ديگر « احمد امين مصرى » و « احمد كسروى تبريزى » را مأمور ساخته‌اند كه اصول عقايد شيعه را موهوم و بىاساس قلمداد كنند ( و بعد خود برانگيخته شوند ! ) .\r\nاستعمار براى ملل مسلمان ما در پاكستان « غلام احمد قاديانى » - قاديانىگرى - و در ايران « محمد على شيرازى » و « حسينعلى مازندرانى » - بابىگرى بهائىگرى - و در بلاد ديگر ، كسان ديگرى را تراشيده‌اند تا در راستاى اهداف آنان كار كنند . البته درست است كه اينها و تمامى مدعيان دروغين مهدويت رسوا و مفتضح شده و خواهند شد ، اما بايد بيدار باشيم و گول اين نيرنگ‌ها را نخوريم و نگذاريم كه جوانان ما به دام بيفتند . هم‌چنين بايد توجه داشته باشيم كه قرار نيست هر روز يك مهدى ! براى اصلاح جامعه ظهور كند و از نظر اسلام ، مهدى موعود عليه السلام كه از دودمان رسالت است هنوز ظهور نكرده و تمام مدعيان ، از صدر اسلام تا به امروز ، دروغ‌گويى بيش نبوده‌اند ، زيرا :\r\n\r\n\r\n","description":"","footnote":"\r\n( 1 ) . ترجمه كتاب ماربين ، مستشرق معروف آلمانى ، در سال 1328 هجرى قمرى در تبريز ، تحت عنوان : روليسيون بزرگ يا سياست الحسينيه چاپ شده است . مطلب فوق در فصل 7 كتاب ، صفحه 49 و 50 ، تحت عنوان : « فلسفه مذهب شيعه » آمده است . اين قسمت زير عنوان « سياست اسلامى » در شماره 28 سال 17 روزنامه حبل المتين چاپ كلكته هم آمده است .\r\n","page_name":" 73 ","page_number":73},
  {"content":"\r\n\r\n1 . مهدى موعود يكى است و تاكنون ده‌ها نفر مدعى مهدويت پيدا شده‌اند ؛\r\n2 . اگر يكى را بپذيريم و ديگرى را قبول نكنيم « ترجيح بلا مرجح » خواهد بود و اگر همه را قبول كنيم نقض غرض خواهد شد ؛\r\n3 . براى هر كشور و شهرى يك مهدى ظهور نخواهد كرد ! ؛\r\n4 . مهدى اسلام وقتى ظهور كند ، پيروز خواهد شد و اين مدعيان همگى شكست خورده‌اند ؛\r\n5 . مهدى اسلام عليه السلام موجب صلح بين المللى و عدالت جهانى خواهد شد ، ولى همه اينها باعث آشفتگى اوضاع مردم شده‌اند ؛\r\n6 . مهدى اسلام براى ترويج دين اسلام قيام خواهد كرد و ادعاى نبوت نخواهد نمود ، اما اغلب مدعيان ، اول « باب » بوده‌اند و بعد « مهدى » شده‌اند و سپس « نبى جديد ! » و همين تناقضات ، موجب بىبها بودن همه‌شان گرديده است .\r\nبه هر صورت ما از خداوند بزرگ و توانا خواهانيم كه علوم را در اجتماع ما توسعه دهد و در سايه تفكر منطقى ، ما را به حقايق عالىترين و باارزش‌ترين مكتب ارشادى موجود جهان آشنا سازد و به خصوص مولود همايون ارزنده‌ترين انسان هستى را براى اثبات عقيده پاك خود بر جهان بحران زده و پر اضطراب و متشنج ما ، مبارك گرداند و ما را تأييد نمايد كه شايستگى برخوردارى از افكار آن يكتاى وجود را داشته باشيم .\r\n« سلام و احترام بر مصلح بزرگ جهانى . »\r\n« سلام و احترام بر مظهر كمال انسانيت ، جلوه عقل و نور الهى ، ذخيره دودمان رسالت اسلامى . »\r\n« درود بر بنيادگذار انسان دوست مكتب فطرى و اجتماعى اسلام . »\r\nقم : حوزه علميه - / نيمه شعبان 1378 ه\r\nسيدهادى خسروشاهى « 1 »\r\n\r\n\r\n","description":"","footnote":"\r\n( 1 ) . ماه‌نامه مجموعه حكمت ، چاپ قم سال سوم ، اسفند 1337 و شماره 2 فروردين 1338 .\r\n","page_name":" 74 ","page_number":74},
  {"content":"\r\n\r\n\r\n2 : مصلح جهانى ، مهدى موعود\r\nسيدهادى خسروشاهى\r\n\r\n","description":"","footnote":"","page_name":" 75 ","page_number":75},
  {"content":"\r\n . \r\n","description":"","footnote":"","page_name":" 76 ","page_number":76},
  {"content":"\r\n\r\n\r\nمهدى موعود\r\n\r\nمصلح جهانى از نظر اسلام\r\nاسلام كه آخرين و كامل‌ترين اديان آسمانى است ، به مسئله مهدى موعود اهميت خاصى قائل است و بيشتر از اديان و مذاهب ديگر آن را تبيين و تشريح كرده است . آيات متعددى به اين موضوع تفسير شده است كه از آن جمله آيه 105 سوره انبيا ، آيه 9 سوره صف آيه 55 سوره نور و آيه 54 سوره مائده مىباشد . « 1 » علاوه بر آيات ، در اخبار فريقين - شيعه و سنى - روايات زيادى در اين باره وارد شده و تا آن‌جا كه از تحقيق و تتبع غير استقصايى يكى از دانشمندان حوزه علميه قم به‌دست مىآيد ، متجاوز از سه هزار روايت و حديث در اين مسئله و موضوعات مربوط به آن از پيغمبر اكرم و ائمه هدى عليهم السلام نقل شده است . « 2 » مثلًا فقط درباره اصل موضوع ظهور مصلح جهانى و حضرت مهدى 657 حديث از كتب عامه و اهل تسنن از قبيل : صحيح بخارى ، سنن ابن ماجه ، سنن ابى داود ، سنن\r\n\r\n\r\n","description":"","footnote":"\r\n( 1 ) . براى اطلاع از كيفيت استدلال به اين آيات به تفاسير شيعه و بحار الانوار ، ج 13 ( ترجمه فارسى فصل 5 از ص 48 - 34 ) و راجع به آيه 54 سوره مائده و مختصرى از اخبار وارده درباره اوضاع آخرالزمان به تفسير بزرگ الميزان ، تأليف استاد بزرگوار علامه طباطبايى ، ج 5 ، ص 428 به بعد مراجعه شود .\r\n( 2 ) . آيةاللَّه شيخ لطف‌اللَّه صافى گلپايگانى در كتاب : منتخب‌الأثر فى الامام الثانى عشر و مجله ماهانه مكتب اسلام ، ط قم ، سال اول ، شماره 3 به اين امر پرداخته‌اند و البته با توجه به اصول و قواعد علم حديث ، هرگز نمىتوان در صحت آنها ترديد كرد .\r\n","page_name":" 77 ","page_number":77},
  {"content":"\r\n\r\nترمذى ، منتخب كنزالعمال ، مسند احمد ، ينابيع المودة ، الصواعق المحرقه و . . . نقل شده است . « 1 » البته كتاب‌هايى كه دربارهء اين موضوع بحث نموده و روايات آن را نقل كرده‌اند ، بسيار است ؛ مثلًا در كتاب منتخب‌الأثر متجاوز از شصت كتاب معتبر اهل تسنن و در حدود صد كتاب از كتاب‌هاى معتبر خاصه نام برده شده « 2 » كه مىتوان براى نمونه از اكابر علماى اهل سنت و ائمه آنان ، افراد زير را نام برد :\r\nاحمد ابن داود ، ابن ماجه ، ترمذى ، بخارى ، مسلم ، نسايى ، بيهقى ، ماوردى ، طبرانى ، سمعانى ، رويانى ، ابن قتيبه ، ابن معرى ، ابن عساكر ، كسايى ، ابن‌اثير ، حاكم ، ابن جوزى ، شارح معتزلى ، ابن صباغ مالكى ، ابن مغازلى ، شافعى ، محب الدين طبرى و شبلنجى .\r\n\r\nتواتر و مسئله متفق عليه\r\nبدين‌ترتيب كاملًا معلوم مىشود كه مسئله مهدى يكى از موضوعاتى است كه اخبار آن از حد « تواتر » هم گذشته است . با وجود رُواتى كه احاديث مربوطه را روايت كرده‌اند و نيز با توجه به اين‌كه علماى شيعه و سنى ، همگى دعوى « تواتر » نموده‌اند ، روشن مىشود كه مسئله مورد بحث از نظر اسلامى به اندازه‌اى ثابت و قطعى است كه جاى هيچ شك و شبهه‌اى نيست .\r\nهمه گونه افرادى در ميان راويان يافت مىشود : صحابى ، تابعى ، مدنى ، مكى ، بصرى ، كوفى ، سنى ، شيعى و . . . كه براى نمونه به افراد زير اشاره مىكنيم :\r\nعبداللَّه بن عباس ، على بن ابىطالب عليه السلام ، عبداللَّه بن مسعود ، ابوسعيد الخدرى ، ابوذر غفارى ، سلمان فارسى ، جابر انصارى ، عمر بن خطاب ، عمار بن ياسر ، ابوايوب انصارى ، سعيد بن مالك ، عثمان بن عفان ، زيد بن ثابت ،\r\n\r\n\r\n","description":"","footnote":"\r\n( 1 ) . منتخب‌الأثر فى الامام الثانى عشر ، ص 141 به بعد ، چاپ قم ، فصل 2 .\r\n( 2 ) . رجوع شود به مقدمه منتخب الأثر و كتاب بشارات عهدين ، ص 292 .\r\n","page_name":" 78 ","page_number":78},
  {"content":"\r\n\r\nزيد بن أرقم ، أسعد بن زراره ، واثلة بن اسفع ، ابوهريره ، فاطمة الزهرا عليها السلام ، عايشه و ام السلمه . « 1 » مرحوم « طبرسى » در كتاب خود بعد از دعوى تواتر روايات در اين باب ، اخبارى كه علماى عامه و راويان ايشان در صحاح و مؤلفات خود آورده‌اند ، نقل نموده و از « شافعى » نيز قول به تواتر روايات را نقل مىكند . « 2 » « قاضى بهلول بهجت افندى » در اين باره مىنويسد :\r\n« امام ابوالقاسم محمد المهدى ، تا به حال زنده بوده ، وقتى كه خدا اذن دهد ظهور خواهد نمود . ظهور امام - عليه السلام - ميان امت چون متفق‌عليه است در اين كتاب به شرح دلايل نيازمند نيستيم . »\r\nسپس مىافزايد :\r\n« ظهور مهدى قائم آل محمد در ميان امت اسلامى متفق‌عليه بوده و محتاج تشريح و محاكمه نيست ، چون حديث « من مات و لم يعرف امام زمانه فقد مات ميتة الجاهلية » متفق‌عليه علماى عامه و خاصه مىباشد . بنابراين هيچ فردى از افراد اسلام پيدا نمىشود كه به وجود صاحب عصر و زمان اقرار نداشته باشد . » « 3 » شارح معروف نهج البلاغه ، ابن ابى الحديد معتزلى ، مىنويسد : « موضوع آمدن مهدى موعود قبل از انقضاى عالم متفق‌عليه همهء مسلمانان است . » « 4 » « ابن‌خلدون » مغربى مورخ و جامعه شناس معروف اسلامى در مقدمه خود مىنويسد :\r\n« آن‌چه در ميان عموم مسلمانان و در تمام قرون معروف بوده اين است كه ناچار\r\n\r\n\r\n","description":"","footnote":"\r\n( 1 ) . الشيعة و الرجعة ، محمدرضا الطبسى ، ج 1 ، و المصلح المنتظر ، محمدرضا شمس‌الدين ، ص 37 ، ط نجف .\r\n( 2 ) . كفاية الموحدين ، سيد اسمعيل طبرسى نورى ، ج 2 ، فصل 12 ، ص 720 به بعد ، ط جديد ، قم .\r\n( 3 ) . تشريح و محاكمه در تاريخ آل محمد ، مورخ شهير سنى و قاضى زنگنه زورى ( تركيه ) بهلول بهجت افندى ، ص 139 و 141 ، ط 7 فارسى .\r\n( 4 ) . شرح نهج البلاغه ، ابن ابى الحديد ، ج 2 ، ص 525 ، ط مصر ؛ ابن ابى الحديد اين موضوع را در ذيل كلام : « قد لبس للحكمة جنتها بقية من بقايا حجته ، خليفة من خلائف انبيائه » بعد از آن‌كه مىگويد به نظر من مراد از اين كلام ، مهدى موعود باشد ، نوشته است .\r\n","page_name":" 79 ","page_number":79},
  {"content":"\r\n\r\nبايد در آخرالزمان مردى از خاندان پيغمبر ظهور كند و دين را تأييد بخشد و عدل و داد را آشكار سازد . مسلمانان از او پيروى خواهند كرد و او را مهدى مىنامند . . . » . « 1 » « فان فلوتن » مستشرق شهير آلمانى در كتاب خود در اين باره مىنويسد :\r\n« اما مسيح ناجى در نزد شيعيان معروف و مشهور است . او ملقب به مهدى بود - يكى از القاب شرف در آغاز كار - ولى ديرى نپاييد كه اين عنوان ، مخصوص آن ناجى از اهل بيت شد . البته اعتقاد به ظهور مهدى و انتظار او در به دو امر مختص به آل بيت نبود و فكر مهدى منتظر چنان در بين اهالى سنت شيوع يافت كه يادبود مهدىهاى ديگر را مانند سفيانى و قحطانى و ديگران ، به‌كلى از لوح خاطر آنها زدود و بدون شك پيش‌گويى راجع به اين امر و انتظار ظهور ايشان از نفوس مسلمانان بيرون نرفته است . » « 2 »\r\n\r\nتصريح به نام مهدى و عدد ائمه\r\nدرباره اين‌كه ائمه مسلمانان ، دوازده نفر بوده و تعداد آنها مانند نقباى بنى اسرائيل « 3 » دوازده نفر است ؛ صدها حديث از عامه و خاصه نقل شده است . مثلًا درباره اين‌كه ائمه دوازده نفرند ، 271 حديث و اين‌كه تعداد آنها مانند نقباى بنى اسرائيل است ، 40 حديث و اين‌كه اول آنها على است ، 133 حديث و اين‌كه اول آنها على و آخر آنها مهدى است ، 91 حديث و اين‌كه ائمه دوازده نفر بوده و آخر آنها مهدى است ، 94 حديث و اين‌كه ائمه دوازده نفر بوده و نُه نفر آنها از اولاد امام حسين عليه السلام است ، 139\r\n\r\n\r\n","description":"","footnote":"\r\n( 1 ) . مقدمه ابن‌خلدون ( عربى ) ، ص 311 ، ط مصر و ترجمه فارسى به قلم پروين گنابادى ، ج 1 ، ص 625 ، ط تهران . راجع به اين موضوع كه مسئله مهدى مورد اتفاق در ميان تمام علما و مذاهب اسلامى است ، رجوع شود به كتاب‌هاى علماى عامه از قبيل : صحيح ترمذى ، ج 2 ، ص 46 ، ط دهلى ، ( سال 1342 ه ) و غاية المأمول ، شيخ منصور على ناصف ، ج 5 ، ص 362 و اسعاف الراغبين ، صبان ، ص 140 ، ط مصر ( 1312 ه ) ، ب 2 و نورالابصار ، شبلنجى ، ص 155 ، ط 7 مصر و الصواعق المحرقة ، ابن حجر عسقلانى ، ص 160 و به بعد ( ذيل آيه 12 درباره فضائل اهل البيت كه روايات زيادى از اكابر اهل سنت نقل مىكند ) ، ط جديد ( 1375 ه - مصر ) ، و ص 206 و الفتوحات الاسلاميه ، احمدزينىدحلان ، ج 2 ، ص 211 ، ط مصر ، و سبائك الذهب ، سويدى ، ص 78 و . . . .\r\n( 2 ) . تاريخ شيعه و علل سقوط بنى اميه ، فان فلوتن آلمانى ، ترجمه : سيد مرتضى هاشمى حائرى ، ص 150 ، ط تهران .\r\n( 3 ) . « ولقد أخذاللَّه ميثاق بنى اسرائيل و بعثنا منهم اثنى عشر نقيبا » سوره مائده ، آيه 12 .\r\n","page_name":" 80 ","page_number":80},
  {"content":"\r\n\r\nحديث و اين كه ائمه دوازده نفر بوده و نُه نفر آنها از اولاد حسين عليه السلام بوده و نفر نهمى مهدى قائم آل محمد است ، 107 حديث نقل شده است . « 1 » البته روايات در اين زمينه نيز همانند اصل موضوع ، خيلى بيشتر از اين ارقام است و مؤلف محترم بشارات عهدين فهرست و ارقام احاديث اين قسمت را بيشتر از اينها نقل كرده است . « 2 »\r\n\r\nاسماى ائمه و تحريف كتاب\r\nگفتيم در اخبار « فريقين » وارد شده است كه ائمه دوازده نفر خواهند بود كه على بن ابىطالب نخستين آنها و مهدى آخرين آنهاست . شما مىتوانيد اين موضوع را در كتب عامه و خاصه از قبيل : ينابيع المودة ، الفتوحات المكيّة ، اليواقيت و الجواهر ، كفاية الأثر ، بحار الانوار ج 13 ، غاية المرام ، دلايل الأمامه و كافى مطالعه نماييد .\r\nمرحوم آيةاللَّه سيد صدرالدين صدر در كتاب المهدى عبارت « فتوحات » را در اين موضوع از « اسعاف الراغبين » نقل كرده و سپس مىنويسد :\r\n« اين عبارت را بسيارى از علماى ما و علماى اهل سنت از كتاب اليواقيت و فتوحات مكيه نقل كرده‌اند ، اما در چاپ اخير آن كتاب ، بدان برخورد نكرده‌اند . » « 3 » و مؤلف محترم منتخب‌الأثر مىنويسند :\r\n« شيخ محمد صبان » در أسعاف الراغبين همين عبارات را نقل مىكند ، ولى در نسخه فتوحات كه « دارالكتب العربيه » مصر آن را چاپ كرده ، اين عبارت‌ها تغيير داده شده است . « 4 » از اين‌جا معلوم مىشود كه دست تعصب حتى كتب بزرگان را تحريف كرده و\r\n\r\n\r\n","description":"","footnote":"\r\n( 1 ) . رجوع شود به : منتخب‌الأثر فى الامام الثانى عشر ، ص 17 - 10 .\r\n( 2 ) . بشارات عهدين ، دكتر محمد صادقى ، ص 284 و 285 ، چاپ تهران .\r\n( 3 ) . المهدى ( عربى ) ص 66 ، ط تهران و ترجمه فارسى ، ص 97 ، ط اصفهان ؛ البته تحريف كتاب يك مؤلف عاليقدر ، از سوى كسانى كه اقدام به نشر مجدد آن كرده‌اند ، اقدام خائنانه براى تحريف حقايق است و بايد علماى بزرگوار با آن برخورد جدى نمايند .\r\n( 4 ) . منتخب‌الاثر ، زيرنويس ص 329 ، در ضمن شرح حال « محى الدين عربى » مؤلف كتاب فتوحات مكيه .\r\n","page_name":" 81 ","page_number":81},
  {"content":"\r\n\r\nسپس منتشر ساخته است ، ولى معلوم نيست كه با كتاب‌هاى مهم ديگرى كه قبلًا اين موضوع و موضوعات مشابه آن را از مدارك اصلى نقل نموده‌اند ، چه مىتوانند بكنند ؟ !\r\nدر كتاب اليواقيت و الجواهر فى بيان عقايد الاكابر از سيد عبدالوهاب شعرانى كه شرح مشكلات فتوحات مكيه عارف مشهور محى الدين عربى است ، اين موضوع را از متن كتاب محى الدين نقل مىكند و در مقدمه كتاب هم مىنويسد :\r\n« من اين كتاب را از كتاب فتوحات المكيه كه به خط خود محى الدين بوده ، تلخيص كرده‌ام » . اينك ما آن قسمتى را كه مورد بحث است از طبع دوم آن كتاب كه در سال 1307 ه در « الازهريه » مصر چاپ شده ، ترجمه و نقل مىكنيم :\r\n« مبحث 65 در بيان اين‌كه جميع اشراط قيامت كه شارع به ما خبر داده ، حق است و قبل از قيام ساعت ، حتماً عملى خواهد شد ، مانند خروج مهدى و نزول عيسى . مهدى كه از اولاد امام حسن عسكرى است و در نيمه شعبان سال 255 هجرى به دنيا آمده و زنده خواهد ماند تا با عيسىبن‌مريم اجتماع كند . پس عمر آن حضرت اكنون كه سال 958 هجرى مىباشد 703 سال است . ( عبارت شيخ محىالدين در باب 366 از فتوحات اين است : ) خروج مهدى حتمى است ، ولى بعد از اين‌كه عالم با جور و ظلم و ستم پرشود ، قيام مىكند و زمين را پر از عدل و داد مىنمايد . اگر از دنيا فقط يك روز مانده باشد ، خداوند آن روز را طولانى سازد تا اين خليفه ، قيام كند . مهدى از عترت رسول‌اللَّه صلى الله عليه و آله و از اولاد فاطمه - رضىاللَّه عنها - است ، جد او حسين بن على بن ابىطالب و پدرش امام حسن عسكرى و او فرزند امام على النقى و او فرزند امام محمد تقى و او فرزند امام على الرضا و او فرزند امام موسى الكاظم و او فرزند امام جعفر صادق و او فرزند امام محمد باقر و او فرزند امام زين العابدين و او فرزند امام حسين فرزند على بن ابىطالب - رضىاللَّه عنه - است . . . » . « 1 »\r\n\r\n\r\n","description":"","footnote":"\r\n( 1 ) . اليواقيت و الجواهر ، ط 2 مصر ، مطبعه ازهريه ( سال 1307 ه ) ، ج 2 ، ص 145 به بعد . در اين كتاب درباره امام زمان و كيفيت قيام آن حضرت مفصلًا بحث مىكند . اين كتاب تأليف عبدالوهاب شعرانى از علماى بزرگ اهل سنت است - نگارنده به هنگام نوشتن اين مقاله ، اين كتاب را از كتاب‌خانه استاد علامه آقاى طباطبائى در قم امانت گرفتم و پس از ترجمه مطلب ، آن را به معظم له مرجوع نمودم .\r\n","page_name":" 82 ","page_number":82},
  {"content":"\r\n\r\n* * * در ينابيع المودة « شيخ سليمان بلخى قندوزى » ص 451 از كتاب فصل‌الخطاب و ص 470 از سيد عبدالوهاب شعرانى در اليواقيت و ص 471 از كتاب مطالب السئول « كمال‌الدين طلحه » و از كتاب بيان گنجى و از كتاب فصول المهمه و ص 491 از اربعين حافظ ابى نعيم از ابن خشاب و . . . ، مطالبى نقل كرده كه همگى به اين مسئله تصريح نموده‌اند .\r\nهم‌چنين بسيارى از علما و بزرگان برادران اهل سنّت ما در كتاب‌هاى خود حضرت مهدى را فرزند امام حسن عسكرى مىدانند از قبيل : ابن خلكان در وفيات‌الاعيان ( ج 1 ، ص 451 ) محمد امين سويدى در سبائك الذهب ( ص 78 ) ، شبراوى در الاتحاف ( ص 179 ) ، احمد بن يوسف قرمانى در اخبار الدول ( ص 117 ) ، ابى الفداء در تاريخ المختصر ( ج 2 ، ص 45 ) ، ابوالفلاح حنبلى در شذرات الذهب ( ج 2 ، ص 150 - 141 ) ، شبلنجى در نورالابصار ( ص 146 ) ، ابن خلدون در تاريخ خود ( ج 4 ، ص 115 ) ، يافعى در تاريخ مرآت الجنان ( ج 2 ، ص 107 ) ، ابن الوردى در تاريخ خود ( ج 1 ، ص 232 ) و ميرخوند در تاريخ روضة الصفا ( طجديد ، ج 3 ، ص 59 ) . « 1 » فريد وجدى در دائرةالمعارف ( ج 6 ، ص 438 ) ماده « العسكرى » و عبدالرحمان جامى در شواهد النبوه و پطرس بستانى هم در دائرةالمعارف خود ( ط بيروت ) ذيل احوالات امام حسن عسكرى ، همين موضوع را نوشته‌اند .\r\nدر كتاب‌هاى فارسى نيز كه در اين چند سال اخير درباره اين موضوع چاپ شده‌اند ، اقوال عده‌اى از علماى اهل سنت را از كتب خود آنها نقل كرده‌اند .\r\n\r\n\r\n","description":"","footnote":"\r\n( 1 ) . « ميرخوند » از مؤلفين بزرگ اهل سنت است و تاريخ « روضة الصفا » ى او از معتبرترين تواريخ است . اين كتاب اخيراً در 10 جلد در تهران چاپ شده است . در جلد 1 ط جديد ص 452 در ضمن احوالات عيسى عليه السلام مىنويسد : « عيسى در زمان ظهور مهدى با او نماز مىگزارد و . . . »\r\n","page_name":" 83 ","page_number":83},
  {"content":"\r\n\r\nبراى اطلاع بيشتر مىتوانيد به كتاب‌هاى ذيل مراجعه نماييد :\r\nشيعه چه مىگويد ؟ « 1 » حجةالاسلام حاج سراج انصارى تبريزى ( ص 270 - 267 ) ؛\r\nشيعه در اسلام تأليف سيد موسى سبط الشيخ ( ج 1 ، ص 88 - 86 ) ؛\r\nمهدى منتظر يا مصلح جهان ترجمه كتاب المهدى آيةاللَّه صدر ( ص 99 - 96 ) .\r\n\r\nمآخذ و مصادر ديگر\r\nبايد پذيرفت كه درباره اين موضوع مهم و مسائل مربوط به آن نمىتوان در يك مقاله مختصر به حد كافى بحث كرد ، بلكه بايستى كتاب‌ها نوشته شود تا حق مطلب ادا شود . روى همين اصل ما به بحث كوتاه خود خاتمه مىدهيم و براى مزيد اطلاع و تحقيق به كتاب‌هاى زير مراجعه شود : كتب عامه : صحيح بخارى ، صحيح مسلم ، سنن ابى داود ، سنن ابن ماجه ، جامع ترمذى ، مسند احمد ، تاريخ ابن عساكر ، تذكرة الخواص ابن جوزى ، البيان فى اخبار صاحب الزمان گنجى شافعى ، الفصول المهمه ابن صباغ مالكى ، البرهان فى علامات آخر الزمان علاءالدين متقى هندى ، تاريخ ابن‌اثير ، مروج الذهب مسعودى ، المختصر فى علامات المهدى المنتظر ابن حجر عسقلانى ، نورالابصار شبلنجى مصرى ، ينابيع المودة شيخ سليمان بلخى قندوزى « 2 » از كتب خاصه : المحاسن خالد برقى ، قرب الاسناد حميرى ، الغيبة محمد نعمانى ، الكافى كلينى ، كمال‌الدين و تمام النعمه ، الخصال ، الامالى ، عيون اخبار الرضا ، معان الاخبار مرحوم ابى جعفر محمد بن بابويه ( شيخ صدوق ) ، الفصول العشرة شيخ مفيد ، الغبية شيخ طوسى ، البرهان على صحة طول عمر الامام صاحب الزمان ، الاستنصار فى النص على الائمة الاطهار كراچكى ، ارشاد القلوب ديلمى ، المناقب ابن شهر آشوب ، الملاحم\r\n\r\n\r\n","description":"","footnote":"\r\n( 1 ) . كتاب : شيعه چه مىگويد ؟ كه با هدف پاسخگويى به اباطيل احمد كسروى تبريزى توسط مرحوم حاج سراج انصارى تأليف شده و نخست در مجله آئين اسلام چاپ تهران منتشر گرديده و سپس به‌شكل كتابى مستقل چاپ شده است ، براى بار سوم در سال 1385 هجرى با اضافاتى از نگارنده اين سطور در تبريز ، تجديد چاپ شده و بعد ، بارها به طريق افست ، تكثير شده است ، علاقه‌مندان مراجعه نمايند .\r\n( 2 ) . براى احتراز از تفصيل از شرح حال مؤلفان و معرفى كتبى كه اسامى آنها برده شد ، خوددارى مىشود اغلب اين‌كتاب‌ها در كتاب‌خانه‌هاى اسلامى ايران موجود است .\r\n","page_name":" 84 ","page_number":84},
  {"content":"\r\n\r\nوالفتن ابن طاووس ، غاية المرام ، المحجه فى ما نزل فى القائم الحجه سيد هاشم بحرانى ، النجم الثاقب و كشف الاستار عن وجه الغائب عن الابصار محدث نورى ، البرهان على وجود صاحب الزمان محسن امين عاملى ، المهدى صدرالدين صدر ، تبين المحجة الى تعيين الحجة ميرزا حسن تبريزى ، استقصاء الافحام مير حامد حسين لكهنو ( صاحب كتاب جاويد عبقات الانوار ) ، منتخب‌الاثر فى الامام الثانى عشر صافى گلپايگانى ، المهدى محمد على زهيرى نجفى ، المصلح المنتظر شمس الدين ، مقتضب الاثر فى النص على الائمه الاثنى عشر شيخ احمد جوهرى . « 1 »\r\n\r\nتكاليف ما در قبال اجتماع\r\nبا توجه به آن‌چه گذشت ، بىشك براى افراد روشن ضمير معلوم شد كه مسئله انتظار و ظهور مهدى موعود ، يك مسئله عقيدتى مختص به شيعه نيست ، بلكه اين موضوع از نقطه نظر اسلامى كاملًا ثابت شده و اسناد و مدارك روايى آن غير قابل ترديد است ، و متأسفانه عده‌اى از اعتقاد به اين مسئله سوء استفاده كرده و مىگويند :\r\nكارها را بايد به امام زمان واگذار كنيم و خود او بيايد و امور را اصلاح كند ، ولى به نظر ما اين طرز فكر ، صحيح نيست و به مثابه آن مىماند كه كسى در شب ظلمانى چراغ روشن نكند كه فردا آفتاب طلوع خواهد كرد !\r\nما بايد توجه داشته باشيم كه اعتقاد به وجود امام زمان و زنده بودن آن بزرگوار ، بايد ما را هميشه و در همه اقدامات اجتماعى و كارهاى اصلاحى دل‌گرم و قوىدل كند ، زيرا ما اگر واقعاً معتقد به ظهور امام موعود باشيم ، خواهيم ديد كه هميشه يك پشتيبان قوى داريم كه ما را در كارهاى اجتماعى اگر براى خدا باشد ، يارى مىكند و دعاى خير او همواره همراه ماست .\r\nنتيجه اعتقاد به ظهور مهدى و انتظار ، نبايد اين باشد كه عده‌اى از كارهاى\r\n\r\n\r\n","description":"","footnote":"\r\n( 1 ) . البته كتاب‌هاى ارزش‌مند ديگرى هم پس از نوشتن اين بحث در سال 1340 ، تأليف و چاپ شده كه ذكر نام همه آنها در اين بحث كوتاه ، مقدور نيست ؛ به‌ويژه كه ما در تجديد چاپ اين بحث ، قصد تغييرات و اضافات نداريم .\r\n","page_name":" 85 ","page_number":85},
  {"content":"\r\n\r\nاجتماعى دست بردارند و در گوشه‌اى نشسته و انجام كارها را به امام زمان حواله دهند ! اصولًا امام موعود از افراد عاطل و باطلى كه به امور مسلمين اهتمام نمىورزند و يا صداى استغاثه برادر مسلمان خود را مىشنوند و به آنها يارى نمىرسانند و يا امكانات لازم را فراهم نمىآورند تا بتوانند به آنها يارى كنند ، بيزار است .\r\nبه نظر ما مسلمانِ معتقد ، هميشه در كوشش و مجاهده است و هميشه براى خدا و در راه خدا كار مىكند ، به زندگى و آينده خوش‌بين و اميدوار است ، هميشه خواستار تعميم عدالت و امنيت اجتماعى ، بسط عدل و داد ، آزادى و برادرى ، مساوات و برابرى ، توسعه و نشر اساسى دين توحيد در تمام اجتماعات بشرى است .\r\nمسلمانِ معتقد ، چنين يقين دارد : تنها رژيم اجتماعى عادلانه‌اى كه جواب دهنده تمام خواسته‌هاى مشروع بشريت است و منصفانه‌ترين قوانين براى همه انسان‌ها ، « رژيم اسلامى » و « قانون الهى » قرآن است . روى همين اصل است كه مسلمان ، مىداند كه مجرى قوانين ، توسعه دهنده عدالت اجتماعى ، يعنى پيشواى بزرگ و مصلح جهانى ما ، مطلوب نهايى آحاد بشر خواهد بود و انديشه الهى ما تنها طرز فكر فراگير جهانى خواهد شد : « لِيُظْهِرَهُ عَلَى الدِّينِ كُلِّهِ وَلَوْ كَرِهَ المَشْرِكُونَ » .\r\nدر اين باره « ماربين » ، مستشرق آلمانى در كتاب خود مىنويسد :\r\n« از جمله مسائل اجتماعى بسيار مهم كه هميشه موجب اميدوارى و رستگارى مىگردد ، همانا اعتقاد به وجود حجت عصرى و انتظار به ظهور اوست . چه شيعه را عقيده بر اين است كه انسان چون شب در بستر رود به اين اميد بايد بخوابد كه صبح چون از خواب برخيزد ، حجت عصر ظهور كرده در تأييد او آماده باشد و عقيده دارند كه همه مردم و دول روى زمين تابع و تحت حكومت آنها خواهند بود .\r\nگويا فرد فرد شيعه ، بىاستثنا شب كه در بستر مىروند به اميد ترقى و عالم‌گيرى مذهب و اقتدار خود ، صبح از خواب برمىخيزند . شيعه‌ها مجتهدين را نوّاب عام حجت عصر مىدانند . البته بر دانشمندان اجتماعى روشن است كه اگر هم‌چو عقيده‌اى در ميان فرد فرد ملتى گسترش يافته و رسوخ كند ، ناچار روزى اسباب طبيعى براى آنان فراهم خواهد آمد . يأس و حرمان ، عامل همه گونهّ نكبت و ذلت\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nاست ، ولى ضد آن‌كه پشت‌گرمى و اميدوارى و قوت قلب از روى اعتقاد - كه به مثابه حاكم طبيعى و فطرى است - مايه فلاح و نجات مىگردد . . . . » « 1 » بنابراين بر ماست كه شب و روز در راه نشر تعاليم اسلامى بكوشيم و در اين راه از جان نيز دريغ نكنيم و ايمان داشته باشيم كه پيروزى با ماست اگر از راست‌گويان و مؤمنان باشيم .\r\nقم : حوزه علميه\r\nشعبان 1380 ه . ق - 1339 ه . ش\r\nسيدهادى خسروشاهى « 2 »\r\n\r\n\r\n","description":"","footnote":"\r\n( 1 ) . سياست اسلامى ، تأليف مستشرق آلمانى « ماربين » ، آخر فصل 7 ( فلسفه مذهب شيعه ) اين قسمت از كتاب ماربين بارها در ايران چاپ شده است . در تبريز تحت عنوان روليسيون بزرگ يا سياسة الحسينيه چاپ شده است ؛ ص 49 و 50 آن ديده شود .\r\n( 2 ) . مجله نامه آستان قدس ، چاپ مشهد ، شماره 3 ، بهمن ماه 1339 ش و شماره 4 ، فروردين ماه 1340 ش .\r\n","page_name":" 87 ","page_number":87},
  {"content":"\r\n . \r\n","description":"","footnote":"","page_name":" 88 ","page_number":88},
  {"content":"\r\n\r\n\r\n3 : ديدگاه اهل‌سنت درباره مهدى منتظر\r\nشيخ عبدالمحسن عباد\r\nترجمهء سيدهادى خسروشاهى\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\nدربارهء اين بحث\r\nمسئله « مهدى موعود » از جمله مسائلى است كه ارتباط ريشه‌اى با اصول اعتقادى اسلامى دارد . انديشمندان و پژوهش‌گران طراز اول مسلمان ، از فرق و مذاهب گوناگون ، در گذشته‌هاى دور ، با استناد به روايات و احاديث منقول از پيامبر صلى الله عليه و آله ، به بحث و بررسى چگونگى اين مسئله پرداخته و آن را مورد توجه ويژه قرار داده‌اند .\r\nولى هوس‌هاى حاكميت‌هاى زر و زور و تزوير ، و نويسندگان نادان يامنحرف كه همواره در خدمت اين حاكميت‌ها بوده ، و به دنبال آنان ، مستشرقان ، اين چشم و گوش بيدار استعمارگران - كه هدفى جز تجزيه بلاد اسلامى و تفرقه‌اندازى ميان فرزندان امت اسلام براى به بردگى كشاندن آنها نداشته‌اند - با تحريف حقايق و افسانه‌بافىهاى خود ، اين موضوع اعتقادى اسلامى را به مسأله‌اى خاص - ويژه شيعه ! - بدل كرده‌اند . آنان با نشر مقالات بىاساس ، كه نام تحقيقات و پژوهش‌هاى علمى هم بدان داده‌اند ، همواره كوشيده‌اند اين مسئله را امرى فقط مورد قبول مسلمانان شيعه ، قلمداد كنند .\r\nاگر امروز محققان مسلمان به آثار و نوشته‌هاى پيشينيان اهل سنت دربارهء اين مسئله رجوع كنند ، به‌خوبى در مىيابند كه اين مسئله پيش از آن‌كه مربوط به « مذهب شيعه » باشد ، يك مسئله عامّ اسلامى است .\r\nبراى اثبات اين حقيقت و به مناسبت نيمه شعبان ، ترجمه سخنرانى جناب « شيخ عبدالمحسن عباد » از شخصيت‌هاى علمى حجاز و استاد دانشگاه اسلامى مدينهء منوّره را كه تحت عنوان « عقيدة اهل السنة و الاثر فى المهدى المنتظر » در مجله\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nرسمى دانشگاه اسلامى مدينه چاپ شده ، مىآوريم . اين سخنرانى در شمارهء 3 سال اول مجلهء الجامعة الاسلاميه مورخ ذوالقعده 1388 هجرى ، فوريه 1969 ميلادى ، صفحه 126 تا 164 درج شده است كه ما با تلخيص بسيار اندك به ترجمه آن مىپردازيم تا اهل خرد دريابند كه اين مسئله ، در منابع و مدارك برادران اهل سنت ، و از طرق راويان احاديث آنان ، به‌طور كامل و آشكار آمده است . بىشك اين بحث تحقيقى مىتواند مورد استفاده همهء پژوهش‌گران منصف قرار گيرد .\r\nاشاره به اين نكته بد نيست كه در سفر حج ، در سال 1388 هجرى همراه شهيد آيةاللَّه مطهرى و زنده ياد دكتر على شريعتى و در ديدار از دانشگاه اسلامى مدينه ، نسخه‌اى از شماره 3 مجله الجامعة الاسلامية توسط استاد « شيخ ناصر العبودى » به اين‌جانب اهدا شد و از همان تاريخ ، « نذر » داشتم كه ترجمه فارسى آن را منتشر سازم ، امامتأسفانه « اداى اين نذر » ربع قرن طول كشيد ! . . . و خداى را سپاس‌گزارم كه سرانجام توانستم در نيمه شعبان امسال به نشر آن اقدام كنم .\r\nواللَّه ولى التوفيق\r\nقم : حوزه علميه - جمعه 6 شعبان ( 1413 ه )\r\nسيدهادى خسروشاهى\r\n\r\nعقيده اهل سنت درباره مهدى منتظر\r\nسپاس خدايى را كه ما را به راه اسلام رهبرى نمود و اگر ما را هدايت نمىفرمود ، هرگز راه خويش نمىيافتيم . خدا را به خاطر نعمت‌هايش سپاس مىگوييم و از او فزونى فضل و كرمش را مىخواهيم ، و از هوى و هوس نفس‌مان و كارهاى زشت‌مان به خدا پناه مىبريم كه هر كس را خداوند هدايت كند ، راه ضلالى بر او نيست و آن كس را كه خدا گمراه كند هيچ راهنمايى برايش نخواهد بود . و شهادت مىدهم كه خداوند يكى است و شريكى ندارد . خداوند يگانه‌اى كه پيامبرش را به هدايت و دين حق فرستاد تا آن را بر همهء اديان پيروز گرداند و - خطاب به پيامبر - فرمود : « و انّك لتهدى الى صراط مستقيم » : « تو به راه راست رهبرى مىكنى » . و شهادت مىدهم كه\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nمحمد بنده خدا ، پيامبر و برگزيده‌ترين مخلوقات اوست كه به بشارت و هشدار ، او را براى همهء مردمان فرستاده است تا به راه خدا فرا خواند و چراغى تابناك باشد ، خداوند به‌وسيلهء او اوامر خود را به پايان رساند ، پس احكام او عدل است و اخبارش صدق كه هرگز از سر هوى سخن نمىگويد ، سخن او گفتار الهى است .\r\nپيامبر صلى الله عليه و آله امت خود را از سرگذشت و اخبار امت‌هاى گذشته مطلع ساخت ؛ اخبارى كه براى رسيدن به مرحلهء « ايمان » ناگزير بايد آن را پذيرفت و باور كرد . اين اخبار به همان روالى كه پيامبرفرمود ، اتفاق افتاده است ، زيرا پيامبر گواه اين امر بر مردمان بود . هم‌چنين پيامبر صلى الله عليه و آله ، امت خود را از مسائلى كه آنها را به خدا نزديك مىكند ، آگاه ساخت و آنها را بدان راهنمايى و تشويق كرد ، و هيچ شرّى نيست مگر اين‌كه امت را از آن بر حذر داشت . درود و سلام خدا بر او و خاندان و يارانش باد ، نعمت را بر آنان تمام كرد ، آن‌گاه كه آنان را پرچم‌داران سنت خويش قرار داد . . . .\r\nاما از ميان مسائل مربوط به آينده - كه در آخر الزمان هنگام نزول عيسىبن‌مريم - عليه السلام - از آسمان - به‌وقوع مىپيوندد ظهور و قيام مردى از خاندان نبوت و از فرزندان على بن ابىطالب ( رض ) است كه نام وى با نام پيامبر صلى الله عليه و آله يكسان است و « مهدى » ناميده مىشود ، كه زمامدارى مسلمانان را بر عهده مىگيرد و عيسىبن‌مريم - صلى اللَّه عليه و سلم - پشت سر او نماز مىگزارد . اين خبر در احاديث متواتر از پيامبر خدا صلى الله عليه و آله ، مورد قبول تمام امت واقع گشته و اعتقاد بر حجت آن ، جز از سوى « افرادى شاذ » ، محرز و قطعى گرديده است .\r\nمن مناسب ديدم كه بحث دربارهء اين مسئله ، به دو دليل ، موضوع سخنرانىام باشد :\r\nنخست : احاديث وارده دربارهء « المهدى » به تفصيل در صحيحين نيامده ، بلكه به اجمال نقل شده است ، ولى تفسير آن در ديگر كتب مندرج مىباشد . چه بسا كسى گمان كند كه اين امر از اعتبار آنها مىكاهد ، در حالى كه اين اشتباه آشكارى است ، زيرا احاديث « صحيح » و « حَسَن » در غير صحيحين ، نزد اهل حديث مورد قبول و اعتماد مىباشند .\r\nدوم : برخى از نويسندگان عصر ما ناآگاهانه يا به تقليد از كسى كه اهل عنايت به\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nحديث نبوده ، در احاديث وارده در مورد « المهدى » خدشه وارد ساخته‌اند . من از توضيح « عبدالرحمان محمد عثمان » بر كتاب تحفة الاحوذى كه اخيراً در مصر به چاپ رسيده ، آگاه شدم . . . . او در جلد ششم در باب « ما جاء فى الخلفاء » ( آن‌چه دربارهء جانشينان آمده ) در توضيح خود مىگويد :\r\n« گروهى از علما معتقدند كه درباره احاديث مربوط به « مهدى » مىتوان ترديد داشت ، و نقل اين احاديث از پيامبر صلى الله عليه و آله مقرون به صحت نيست ، بلكه اينها ساخته و پرداخته شيعيان است » !\r\nوى در باب « ما جاء فى تقارب الزمن و قصر الامل » ، در همان جلد ششم مىگويد :\r\n« بسيارى از علماى مورد اعتقاد ، معتقدند كه احاديث مربوط به « مهدى » ساختهء باطنيان ، شيعيان و نظاير آنان است ، و نسبت دادن آنها به پيامبر صلى الله عليه و آله درست نيست » !\r\nمتأسفانه برخى بيش از اين گستاخى كرده‌اند ، مانند « محيى الدين عبدالحميد » كه مىبينيم در تعليقه خود بر الحاوى للفتاوى - سيوطى در آخرين بخش ، ( العرف الوردى فى اخبار المهدى ، ص 166 ) از جلد دوم مىگويد : « برخى محققان معتقدند تمام آن‌چه دبارهء مهدى و دجّال آمده است . » ! و از همه خطرناك‌تر نظريه « ابوريّه » است كه در تعليقى بر كتاب النهاية ابن كثير ، مىگويد : « احاديث مربوط به ظهور مهدى و نزول عيسى مسيح و آمدن دجّال ، اشاره بر « پيروزى حق بر باطل است » ! .\r\nبه سبب اين دو امر - و چنان‌كه گفتيم - از آن‌جا كه هر مسلمان آگاه وظيفه دارد كه در تصديق آن‌چه پيامبر از آن خبر داده ترديدى به خود راه ندهد ، من بحث مربوط به اين امر را موضوع سخنرانى خود قرار دادم با عنوان : « عقيدة اهل السنة و الاثر فى المهدى المنتظر » و براى اين‌كه شنوندگان پيشاپيش از چارچوب اصلى سخنرانىام آگاه باشند ، فهرست آن را چنين مىآورم :\r\n1 . بيان اسامى اصحابى كه احاديث مهدى را از پيامبر خدا روايت كرده‌اند .\r\n2 . بيان اسامى امامانى كه احاديث و آثار وارده در مورد مهدى را در كتاب‌هاى خود آورده‌اند .\r\n3 . بيان اسامى علمايى كه به تأليف كتاب در مورد مسئله مهدى پرداخته‌اند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n4 . بيان اسامى كسانى كه از تواتر احاديث مهدى سخن گفته‌اند و بازگويى سخنان آنان .\r\n5 . بيان پاره‌اى از آن‌چه در بارهء مهدى در صحيحين آمده است .\r\n6 . بيان برخى از احاديث در مورد مهدى كه در غير صحيحين آمده ، به همراه اشاره‌اى به اسناد برخى از آنان .\r\n7 . بيان اسامى برخى از علما كه به احاديث مهدى احتجاج كرده و به لوازم آن اعتقاد دارند و بازگويى سخن آنان .\r\n8 . بيان اسامى كسانى كه از انكار حديث مهدى سخن گفته يا در مورد آن ترديد روا داشته‌اند و بررسى مختصر سخن آنان .\r\n9 . بيان پاره‌اى از آن‌چه گمان مىرود با احاديث مربوط به مهدى هم‌آهنگى ندارد و پاسخ به آن .\r\n10 . سخن پايانى .\r\n\r\n1 . اسامى اصحابى كه احاديث مهدى را از پيامبر خدا صلى الله عليه و آله روايت كرده‌اند\r\nمن بر اسامى 26 تن از اصحابى كه احاديث مربوط به مهدى را از پيامبر صلى الله عليه و آله روايت كرده‌اند ، واقف گشته‌ام ، كه عبارتند از :\r\n1 . عثمان بن عفان .\r\n2 . على بن ابىطالب .\r\n3 . طلحة بن عبيداللَّه .\r\n4 . عبدالرحمان بن عوف .\r\n5 . الحسين بن على .\r\n6 . ام سلمه .\r\n7 . ام حبيبه .\r\n8 . عبداللَّه بن عباس .\r\n9 . عبداللَّه بن مسعود .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n10 . عبداللَّه بن عمر .\r\n11 . عبداللَّه بن عمرو .\r\n12 . ابوسعيد الخدرى .\r\n13 . جابر بن عبداللَّه .\r\n14 . ابوهريرة .\r\n15 . انس بن مالك .\r\n16 . عمار بن ياسر .\r\n17 . عوف بن مالك .\r\n18 . ثوبان ، خدمت‌كار پيامبر خدا صلى الله عليه و آله .\r\n19 . قرة بن اياس .\r\n20 . على الهلالى .\r\n21 . حذيفة بن اليمان .\r\n22 . عبداللَّه بن الحارث بن جزء .\r\n23 . عمران بن حصين .\r\n24 . ابوالطفيل .\r\n25 . جابر الصدفى .\r\n\r\n2 . اسامى امامانى كه احاديث و آثار وارده درباره « مهدى » را در كتاب‌هاى خود آورده‌اند\r\nشمار كسانى كه من بر كتاب‌هايشان و بيان آوردن احاديث توسط آنان ، واقف گشته‌ام ، 38 تن مىباشد :\r\n1 . ابوداود در سنن .\r\n2 . الترمذى در جامع .\r\n3 . ابن ماجد در سنن .\r\n4 . النسائى ، « السفارينى » در لوامع الانوار البهيه و « المناوى » در فيض القدير آن را ذكر كرده است .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n5 . احمد در مسند .\r\n6 . ابن حبان در صحيح .\r\n7 . الحاكم در المستدرك .\r\n8 . ابوبكر بن ابى شيبه در المصنف .\r\n9 . نعيم بن حماد در الفتن .\r\n10 . الحافظ ابونعيم در المهدى و الحلية .\r\n11 . الطبرانى در الكبير و الاوسط و الصغير .\r\n12 . الدار قطنى در الافراد .\r\n13 . البارودى در معرفة الصحابة .\r\n14 . ابويعلى موصلى در مسند .\r\n15 . البزار در مسند .\r\n16 . الحارث بن اسامه در مسند .\r\n17 . الخطيب در تلخيص المتشابه و المتفق و المتفرق .\r\n18 . ابن عساكر در تاريخ .\r\n19 . ابن منده در تاريخ اصبهان .\r\n20 . ابوالحسن الحربى در الاول من الحربيات .\r\n21 . تمام رازى در فوائد خود .\r\n22 . ابن جرير در تهذيب الآثار .\r\n23 . ابوبكر بن المقرى در معجم .\r\n24 . ابوعمروالدانى در سنن .\r\n25 . ابوغنم الكافى در كتاب الفتن .\r\n26 . الديلمى در مسند الفردوس .\r\n27 . ابوبكر الاسكاف در فوائد الاخبار .\r\n28 . ابوحسين بن المناوى در الملاحم .\r\n29 . البيهقى در دلائل النبوة .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n30 . ابوعمرو المقرى در سنن .\r\n31 . ابن الجوزى در تاريخ .\r\n32 . يحيى بن عبدالحميد الحمانى در مسند .\r\n33 . الرويانى در مسند .\r\n34 . ابن سعد در الطبقات .\r\n35 . ابن خزيمة .\r\n36 . عمروبن شبر .\r\n37 . الحسن بن سفيان .\r\n38 . ابوعوانه .\r\nسيوطى اسامى اين چهار تن اخير را در العرف الوردى ذكر مىكند و مىگويد : اينان احاديث مهدى را نقل كرده‌اند ، بدون اين‌كه مدرك خود را ذكر كنند .\r\n\r\n3 . بيان اسامى علمايى كه به تأليف كتاب دربارهء مسئله « المهدى » پرداخته‌اند\r\nهمان‌گونه كه علماى اين امت در جمع‌آورى احاديث وارده از پيامبر صلى الله عليه و آله به تأليف و شرح پرداخته‌اند ، به احاديث مربوطه به مسئله مهدى نيز توجه و عنايت خاصى كرده‌اند . برخى آن را در تأليفات عمومىشان درج كرده‌اند مانند : سنن ، مسانيد و غيره ، و برخى به تأليف خاص درباره آن اقدام نموده‌اند . تمامى اين كوشش‌ها براى حمايت از دين بوده و انجام وظيفهء ( نصيحت كردن به مسلمانان ) .\r\nاز جمله كسانى كه به تأليف در اين باره پرداخته‌اند :\r\n1 . ابوبكر بن ابىخيثمه و زهير بن حرب كه ابن‌خلدون در مقدمهء تاريخش مىگويد : « ابوبكر بن ابى خيثمه ، بنا به روايت السهيلى ، در جمع‌آورى احاديث مربوط به مهدى زحمت بسيار كشيده است . »\r\n2 . الحافظ ابونعيم كه سيوطى در الجامع الصغير و در العرف الوردى از وى نام برده است . سيوطى احاديثى كه ابونعيم دربارهء مهدى جمع‌آورى كرده ، تلخيص نموده و در كتاب العرف الوردى درج كرده است . احاديث و آثار بسيارى نيز به آن افزوده است .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n3 . « السيوطى » . وى بخشى را به‌نام العرف الوردى فى اخبار المهدى در جلد دوم كتاب الحاوى للفتاوى آورده است كه در آغاز آن مىگويد :\r\nسپاس خداى را و درود بر بندگان برگزيده‌اش ! اين بخشى است كه در آن احاديث و آثار وارده دربارهء مهدى را جمع‌آورى كردم و در آن چهل حديثى كه الحافظ ابونعيم جمع‌آورى كرده ، تلخيص نمودم ، و آن‌چه از قلم افتاده بدان افزودم و آن را با علامت « ك » نشان دادم . احاديث و آثارى كه سيوطى دربارهء مهدى آورده بيش از دويست حديث است ، و در آنها حديث صحيح ، حسن ، ضعيف و مجهول موجود مىباشد .\r\nوى هر گاه حديثى مىآورد ، اسامى كسانى هم كه آن حديث را نقل كرده‌اند ، ذكر مىكند ؛ مثلًا در يك حديث مىگويد : ابوداود و ابن ماجد و الطبرانى و الحاكم از « امّ سلمه » نقل كرده‌اند كه از پيامبر خدا صلى الله عليه و آله شنيدم كه فرمود : « المهدى من عترتى من ولد فاطمة ؛ مهدى از خاندانم از فرزندان فاطمه است » .\r\n4 . الحافظ عماد الدين ابن كثير است . در كتاب الفتن و الملاحم مىگويد : « بخشى جداگانه به بيان مسئله مهدى اختصاص دادم وللَّه الحمد والمنّة » .\r\n5 . ابن حجر مكى . وى اثر خود را القول المختصر فى علامات المهدى المنتظر نام نهاده است . برزنجى در الاشاعة اين را بيان كرده و از آن نقل نموده است . هم‌چنين السفارينى در لوامع الانوار البهيه و . . . .\r\n6 . على المتقى الهندى ، مؤلف كنز العمال . وى رساله‌اى دربارهء مهدى تأليف نموده كه برزنجى در الاشاعه از آن ياد كرده است . پيش از او « ملا على القارى الحنفى » نيز در المرقاة شرح المشكاة از اين رساله نام برده است .\r\n7 . ملاعلى القارى . وى اثر خود را المشرب الوردى فى مذهب المهدى نام نهاده كه در الاشاعه از آن ياد نموده و جملات بسيارى از آن نقل كرده است .\r\n8 . مرعى بن يوسف حنبلى ( متوفاى 1033 ه ) . وى اثر خود را فوائدالفكر فى ظهور المهدى المنتظر نام نهاد . السفارينى در لوامع الانوار البهيه از او ياد كرده و « شيخ صديق حسن القنوجى » در كتاب الاذاعة لما كان و ما يكون بين يدى الساعة و ديگران از او ياد كرده‌اند .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n9 . از جمله كسانى كه دربارهء مهدى و دو مسئله نزول عيسى عليه السلام و خروج دجال ، تأليف كرده‌اند ، قاضى محمد بن على شوكانى است كه اثر خود را التوضيح فى تواتر ما جاء فى المهدى المنتظر و الدجال و المسيح نام نهاده است . صديق حسن در الاذاعة از آن ياد كرده و مطالبى را از آن نقل نموده است . الشوكانى از جمله كسانى است كه در اين باره تأليفى دارد و از تواتر احاديث وارده در آن سخن گفته است .\r\n10 . امير محمد بن اسماعيل صنعانى ، مؤلف سبل السّلام ( متوفاى سال 1182 ه ) .\r\nصديق حسن در الاذاعة مىگويد :\r\n« سيد علامه ، بدرالمله ، المنير محمد بن اسماعيل يمانى احاديث مبنى بر خروج مهدى - و اين‌كه او از آل محمد صلى الله عليه و آله و در آخر الزمان ظاهر مىشود - را جمع‌آورى كرده است . » سپس مىگويد : « تعيين زمان خروج او نيامده است ، ولى او پيش از خروج دجال ظهور مىكند . »\r\n\r\n4 . اسامى و سخنان كسانى كه از تواتر احاديث « المهدى » سخن گفته‌اند\r\n1 . الحافظ ابوالحسن محمد بن الحسن ابدى سجزى ، مؤلف كتاب مناقب‌الشافعى ( متوفاى 363 هجرى ) . وى در مورد محمد بن خالد جندى راوى حديث « لا مهدى الا عيسىبن‌مريم » مىنويسد : « اين محمد بن خالد نزد اهل علم و نقل شناخته شده نيست ، در بيان مسئله مهدى اخبار متواتر و فراوانى از پيامبر خدا صلى الله عليه و آله آمده است و اين‌كه او از خاندان پيامبر است و هفتاد سال زمام‌دارى مىكند و زمين را پر از عدل و داد مىنمايد و عيسى عليه السلام مىآيد و براى قتل دجال به يارىاش مىشتابد ، او امام اين امت است و عيسى پشت سر او نماز مىگزارد . »\r\n« ابن القيّم » در كتاب المنار اين را نقل كرده و بر آن چيزى نيفزوده است .\r\nالحافظ بن حجر در تهذيب‌التهذيب نيز در ترجمه محمد بن خالد جندى از او نقل كرده و چيزى بر آن نيفزوده است . هم‌چنين در فتح‌البارى در باب نزول عيسىبن‌مريم متن اين حديث را نقل نموده است . سيوطى در آخرين بخش العرف الوردى فى اخبار المهدى نيز اين تحديث را از او نقل كرده و چيزى بر آن نيفزوده است . مرعى بن\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nيوسف در كتابش فوائد الفكر فى ظهور المهدى المنتظر و صديق حسن در كتاب الاذاعة لماكان و مايكون بين يدى الساعة اين حديث را نقل كرده‌اند .\r\n2 . محمد برزنجى ( متوفاى 1103 ه ) . وى در كتاب الاشاعة لاشراط الساعة مىگويد : « باب سوم در نشانه‌هاى بزرگ روز بازپسين كه بسيار است ، از جملهء آن ظهور مهدى و او نخستين نشانه است .\r\nبدان كه احاديث مربوط به او ، با روايت‌هاى گوناگون تقريباً قابل شمارش نيست :\r\nتا اينكه مىنويسد : « در روايات فراوان ، صحيح و مشهور اين طور آمده است كه او از فرزندان فاطمه است . . . . يادآورى : اينك روشن شد كه احاديث وجود مهدى و ظهورش در آخرالزمان و اين‌كه او از خاندان پيامبر خدا صلى الله عليه و آله و از فرزندان فاطمه است به حد تواتر معنوى رسيده ، بنابراين انكار آن معنايى ندارد . » وى پس از اشاره به پاره‌اى مسائل كه در آخرالزمان روى مىدهد ، در پايان كتاب مذكور مىگويد : « غايت آن‌چه در اخبار صحيح ، فراوان و مشهور كه به تواتر معنوى رسيده و ثابت گشته ، وجود نشانه‌هاى بزرگى است كه نخستين آن ظهور مهدى است و اين‌كه در آخرالزمان مردى از فرزندان فاطمه مىآيد كه زمين بعد را از آن‌كه از بيداد آكنده شده ، پر از عدل و داد مىكند . »\r\n3 . شيخ محمد سفارينى ( متوفاى 1188 ه ) . وى در كتاب لوامع الانوار البهيه مىگويد : « دربارهء ظهور او - يعنى مهدى - روايت‌هاى فراوان نقل شده ، تا به حد تواتر معنوى رسيده تا آن‌جا كه اين امر يكى از معتقدات علماى اهل سنت شده است . » وى سپس بعضى از احاديث مربوط به ظهور مهدى و اسامى برخى از اصحاب پيامبر را كه آن را روايت كرده‌اند ، ذكر كرده و مىگويد : « حديث مهدى از اصحابى كه ذكر شدند و ديگر اصحابى كه نام آنان ذكر نشد و از پيروانشان به روايت‌هاى متعدد نقل شده است ، به‌طورى كه از مجموع آن ، علم قطعى مستفاد مىشود . بنابراين ايمان به ظهور مهدى آن‌چنان كه نزد اهل علم تقرير و در اعتقادات اهل سنت و جماعت تدوين يافته ، واجب و ضرورى است . »\r\n4 . قاضى محمد بن على الشوكانى ( متوفاى سال 1250 ه ) . او مؤلف تفسير\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمعروف و نيل الاوطار مىباشد . وى در كتاب التوضيح فى تواتر ماجاء فى المهدى المنتظر والدجال و المسيح مىگويد : « احاديث وارده درباره مهدى ، كه توانستم بدان‌ها دست يابم ، از جمله پنجاه حديث است كه در آن صحيح ، حسن و « ضعيف منجبر » وجود دارد . اين احاديث بىشك متواتر است ، بلكه كلمه متواتر درباره مسائلى كمتر از اين حديث ، طبق موازين حديث‌شناسى ، صادق است . آثار صحابه پيامبر صلى الله عليه و آله كه بر مسئله مهدى تصريح دارد بسيار است و « حكم رفع » دارد ، و جاى هيچ‌گونه بحث و مجال هيچ نوع اجتهادى را باقى نمىگذارد . . . » .\r\nدر مسئله نزول مسيح عليه السلام مىگويد : « احاديث مربوط به مهدى منتظر ، متواتر است و احاديث وارده درباره دجال متواتر است ، همانطور كه احاديث منقول در مورد نزول عيسى عليه السلام متواتر است . »\r\n5 . شيخ صديق حسن قنوجى ( متوفاى 1307 ه ) . وى در كتاب الاذاعة لما كان و مايكون بين يدى الساعه مىنويسد : « احاديث وارده دربارهء مهدى ، با روايت‌هايى گوناگون ، بسيار است و تا حد تواتر معنوى مىرسد و در سنن و مكتوبات اسلامى ، چون معاجم و مسندها ، موجود است . - [ سپس مىگويد : 
  ] - بىشك مهدى در آخرالزمان بدون تعيين ماه يا سال ظهور مىكند و در اين زمينه اخبار متواتر در دست است و جمهور امت ، پشت اندر پشت بر اين امر اتفاق نظر دارند مگر كسانى كه نظرشان قابل توجه و مورد اعتنا نيست . - [ آن‌گاه مىافزايد : 
  ] بنابراين ترديد و شك در مسئله آن فاطمىتبار موعود كه ادلّه ظهورش را اثبات مىكند ، بىمعناست ، بلكه انكار آن گستاخى بزرگى خواهد بود در برابر متون فراوان و مشهورى كه به حد تواتر رسيده است . »\r\n6 . از متأخرانى كه درباره تواتر احاديث مهدى سخن گفته‌اند ، شيخ محمد بن جعفر كتانى ( متوفاى 1345 ه ) است . وى در كتاب نظم المتناثر فى الحديث المتواتر مىگويد : « آورده‌اند كه نزول سرورمان عيسى عليه السلام در كتاب و سنت و اجماع به اثبات رسيده است . . خلاصه اين كه احاديث وارده دربارهء مهدى موعود متواتر است ؛ هم‌چنين احاديث وارده دربارهء دجال و نزول سرورمان عيسىبن‌مريم عليها السلام . »\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\n5 . بيان پاره‌اى از آن‌چه دربارهء مهدى در صحيحين آمده است\r\n1 . البخارى در باب نزول عيسى بن مريم از ابوهريره چنين نقل مىكند : « پيامبر خدا صلى الله عليه و آله فرمود : چگونه‌ايد آن‌گاه كه فرزند مريم در ميان شما فرود آيد و امامتان از خودتان خواهد بود . »\r\n2 . مسلم در كتاب الايمان از صحيح خود از ابوهريره همانند حديث وى در البخارى را با اين عبارت نقل كرده است :\r\n« چگونه خواهيد بود آن زمان كه فرزند مريم در ميان شما فرود آيد و امامتان از خودتان باشد . در آن تفسير ابن ابى زئب راوى حديث بر فرمودهء پيامبر ، امامتان از خودتان باشد » نيز وجود دارد ، كه مىگويد : « با كتاب خداوند - تبارك و تعالى - و سنت پيامبرتان صلى الله عليه و آله امامت شما را برعهده مىگيرد . »\r\n3 . مسلم در صحيح خود از جابر روايت كرده است كه او از پيامبر صلى الله عليه و آله شنيد كه فرمود : « يك گروه از امت من بر حق پيكار مىكنند كه تا روز قيامت پيروزند . » و فرمود : « عيسىبن‌مريم عليها السلام فرود مىآيد ، پس امير آنان مىگويد : بيا و براى ما نماز بگزار . عيسى مىگويد : نه ، گروهى از شما بر گروهى ديگر امير خواهيد بود كه خداوند اين امت را گرامى داشته است » .\r\nاين احاديث كه در صحيحين آمده است . هر چند در آنها كلمه مهدى تصريح نشده ، ولى بر صفت‌هاى مردى صالح دلالت دارد كه امامت مسلمانان را در زمان نزول عيسى بر عهده مىگيرد . احاديث سنن و مسندها و غيره در تفسير اين احاديث موجود در صحيحين ، آمده است و دلالت دارد بر اين كه آن مرد صالح « محمد » ناميده شده و از اولاد على بن ابىطالب است و « مهدى » ناميده مىشود و « سنت » ، بخش‌هاى يك‌ديگر خود را تفسير مىكند . از آن‌جا كه براى آوردن احاديث بيشترى درباره مهدى در غير صحيحين آمده ، مجالى نيست ، مناسب ديدم فقط اشاره‌اى به آنها كنم و به سخن پاره‌اى از مدارك آن بسنده نمايم :\r\nاز احاديث معتبر ديگر در اين زمينه ، حديثى است كه حارث بن ابواسامه در سند\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nخود ، از جابر نقل كرده كه پيامبر فرمود : « وقتى عيسى نزول مىكند ، امير آنان « مهدى » مىگويد : بيا براى ما نماز بگزار ، عيسى مىگويد : نه ، شما امير هستيد و خداوند اين امت را با شما كرامت بخشيده است . »\r\nابن القيم در المنار مىگويد : « اسناد اين حديث بسيار خوب است » . و همين حديث دلالت دارد كه مراد از « امير » در حديث منقول در صحيح مسلم ، همان « مهدى » است .\r\nشيخ صديق حسن در كتاب الاذاعه احاديث بسيارى را در زمينه ظهور مهدى نقل كرده كه آخرين آنها ، حديث جابر است و در توضيح آن مىافزايد : مراد از امير در اين حديث ، جز مهدى ، كس ديگرى نمىتواند باشد و احاديث ديگر ، به وضوح آن را تفسير مىكنند .\r\n\r\n6 . بيان برخى احاديث در مورد مهدى كه در غير صحيحين آمده است\r\n1 . ابوسعيد خدرى مىگويد : « پيامبر خدا صلى الله عليه و آله فرمود شما را به آمدن مهدى بشارت مىدهم كه به هنگام اختلاف مردم و زلزله‌ها برانگيخته مىشود و زمين را از داد و عدل پر مىكند ؛ هم‌چنان كه از ظلم و بيدادى آكنده شده بود . ساكنان آسمان‌ها و زمين از او خرسند مىگردند كه وى ثروت را به عدل و دوستى تقسيم مىنمايد . مردى به او گفت : به‌درستى يعنى چه ؟ فرمود : به‌طور مساوى ، و خداوند دل‌هاى امت محمد صلى الله عليه و آله را از غنا مالامال مىسازد و عدالتش همه را در بر مىگيرد . . . » .\r\nالهيثمى در مجمع الزوائد مىگويد : احمد با مدارك ابويعلى به اختصار اين حديث را روايت كرده است .\r\n2 . ابوهريره از پيامبر نقل مىكند كه در پاسخ به « المهدى » فرمود : مىآيد و زمين را پس از آن كه پر از ظلم و بيداد شده ، پر از عدل و داد مىكند . الهيثمى مىگويد : « البزار » آن را نقل كرده و افزوده است كه « رجال اين حديث » همگى مورد اعتماد هستند .\r\n3 . ابوهريره از پيامبر اكرم صلى الله عليه و آله نقل كرده كه فرمود : « يكون فى امتى المهدى . . . ؛ در ميان امت من مهدى خواهد بود كه در دوران او مردم در رفاه و آسايشى خواهند بود\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nكه پيش از آن ، شاهد آن نبوده‌اند آسمان و زمين ، نيكىهاى خود را براى عموم عرضه خواهند داشت و نيازهاى مردم توسط وى برآورده خواهد شد » .\r\nالهيثمى مىگويد : « طبرانى » آن را در الاوسط نقل كرده و همه رجال آن مورد وثوق هستند .\r\n4 . ابوداود در سنن خود كتابى را به اخبار المهدى اختصاص داده و در اولش مىگويد : اول كتاب المهدى ، و در آخرش مىنويسد : آخر كتاب المهدى ، و در ذيل آن يك بخش قرار داده و در آن سيزده حديث آورده و حديث جابر بن سمرة را در صدر كتاب خود جاى داده است .\r\nجابر بن سمره مىگويد : « از پيامبر خدا صلى الله عليه و آله شنيدم كه فرمود : اين دين هم‌چنان پايدار است تا اين كه دوازده خليفه ( جانشين ) بر شما حكومت كنند . . . » سيوطى در آخرين بخش العرف الوردى فى اخبار المهدى مىگويد : « در اين ، اشاره‌اى است به گفته‌هاى علما كه : مهدى يكى از آن دوازده تن است . »\r\n5 . ابىداود در سنن خود از طريق « عاصم بن ابى النجود » از « ابى زرعة » از « عبداللَّه بن مسعود » روايت كرده است كه پيامبر خدا فرمود :\r\n« اگر از دنيا فقط يك روز باقى بماند خداوند آن روز را طولانى مىگرداند تا اين كه مردى از من و از اهل بيت من ، برانگيزد كه نام او هم‌چون نام من است و زمين را پر از عدل و داد كند ، پس از آن كه آكنده از ظلم و بيداد شده باشد . »\r\nابىداود و منذرى و نيز ابن القيم در تهذيب السنن دربارهء اين حديث چيزى اظهار نكرده‌اند ، ولى ابن تيميّه در منهاج السنة النبويه آن را صحيح دانسته است و « الالبانى » در مصابيح السنة در فصل الحسان آن را آورده و در رجال‌شناسى احاديث المشكاة ، دربارهء آن مىگويد : « اسناد آن نيكوست . »\r\nاين حديث بر مدار « عاصم بن ابى النجود » مىچرخد . در شرح مسند ابىداود ضمن نقل اقوالى كه درباره او آمده ، مىگويد : « ابى النجود يكى از « قرّاء سبعه » - قاريان هفت‌گانه - است » . احمد بن حنبل درباره او مىگويد : « مرد صالحى بود و من قرائت او را ترجيح مىدهم » . ابوحاتم او را مردى « صادق » و « صالح » براى نقل حديث مىداند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nابوذرعه او را مورد اعتماد و صالح براى نقل حديث ، معرفى مىكند . البته نقل احاديث مشابه از طرق ديگر ، هر گونه شبهه‌اى را در اين زمينه ، مرتفع مىسازد .\r\nابن‌خلدون در مقدمه تاريخ خود حديث را نقل نموده و در مورد عاصم مىگويد :\r\nاو حافظه نيرومندى نداشت ! . « شيخ احمد شاكر » در پاسخ ابن‌خلدون مىنويسد :\r\nابن‌خلدون از آراى محدثان آگاه نبوده و گرنه مىبايست بداند كه اين ضعف ، نمىتواند موجب ردّ حديثى بشود كه از طرق ديگر هم ثابت شده است ، در حالى كه مىدانيم او يكى از ائمه معروف قاريان قرآن است .\r\nپس آن‌چه كه در مورد عاصم گفته شده نمىتواند موجب رد حديث منقول از وى در علم الحديث بشود ، به‌ويژه كه بسيارى از صحابه ، حديثى مشابه در اين زمينه نقل كرده‌اند و اصل موضوع از طرق متعدد و سنت صحيح ، ثابت شده است و هيچ‌كس نمىتواند در صحت آنها ترديد روا دارد ؛ به‌ويژه كه در صدق و عدل وى كسى شك ندارد و كمى حافظه و يا احتمال اشتباه در حفظ ، موجب ردّ حديث نمىگردد .\r\n6 . ابىوداود در سنن خود مىگويد : « سهل بن تمام بن بديع به‌نقل از « عمران القطان » از « قتاده » ، از « ابى نضره » ، از « ابى سعيد خدرى » چنين نقل مىكند :\r\nپيامبر خدا صلى الله عليه و آله فرمود : مهدى از من است ؛ داراى پيشانى بلند ، بينى عقابى كه زمين را پر از عدل و داد كند ، پس از آن‌كه از بيداد آكنده شده باشد و هفت سال زمام‌دارى مىكند » .\r\nابن القيم در المنار مىگويد : « ابوداود با اسناد نيكو آن را روايت كرده و در مصابيح السنة در فصل الحسان ، آن را آورده است . الالبانى در بررسى احاديث المشكاة مىگويد : « اسناد آن نيكوست » . سيوطى نيز در الجامع الصغير به صحت آن اشاره كرده است .\r\n7 . ابن ماجه در سنن خود از « محمدبن يحيى و احمد بن يوسف نقل مىكند كه آنها از عبدالرزاق ، از سفيان الثورى ، از خالد الخداء ، از ابى قلابه از ابى اسماء رحبى ، از ثوبان حديث كرده‌اند كه پيامبر فرمود : « پرچم‌هاى سياه از سوى مشرق به چشم مىخورد و با آنها جنگى سخت انجام مىدهيد . . . شما اگر او را ديديد كه خليفةاللَّه ، مهدى است ، حتماً بيعت كنيد . »\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nشيخ محمد فؤاد عبدالباقى در تعليق خود بر سنن ابن ماجه ، مىگويد : « اسناد آن صحيح بوده و رجال آن مورد اعتماد است . حاكم نيز آن را در المستدرك آورده است . » ابن كثير نيز در كتاب الفتن و الملاحم ضمن نقل آن مىگويد : « اسناد آن صحيح و قوى است » . سپس از « ترمذى » حديثى ذكر مىكند كه در آن آمده : « اين پرچم‌ها ، پرچم‌هاى ابومسلم خراسانى نيست ، بلكه پرچم‌هايى است كه همراه آن « مهدى » محمد علوى فاطمى حسنى رضىاللَّه عنه ، خواهد آمد . »\r\n8 . ابىداود در سنن خود مىگويد : احمد بن ابراهيم به‌نقل از عبداللَّه بن جعفر رقى به‌نقل از ابوالمليح الحسن بن عمر بن زياد بن بيان بن على بن نفيل از سعيد بن المسيب از ام سلمه نقل كرده است كه از پيامبر خدا صلى الله عليه و آله شنيدم كه فرمود : « مهدى از عترت من و از فرزندان فاطمه است ؛ « المهدى من عترتى من ولد فاطمه » اين حديث را « ابن ماجة » از « سعيد بن المسيب » نقل كرده است كه گفت : نزد ام سلمه بوديم ، « مهدى » را به ياد آورديم . ام سلمه گفت : از پيامبر خدا صلى الله عليه و آله شنيدم كه فرمود : « المهدى من ولد فاطمه ؛ مهدى از فرزندان فاطمه است » .\r\nسيوطى در الجامع الصغير اين حديث را آورده و صحت آن را تأييد كرده و در مصابيح السنة در فصل الحسان نيز آن را نقل كرده است . « الالبانى » در بررسى احاديث المشكاة مىگويد : اسناد آن نيكو است .\r\n9 . « ابن القيم » در المنار و « الحارث بن ابواسامه » در مسند خود مىگويند :\r\nاسماعيل بن عبدالكريم و ابراهيم بن عقيل از پدر خود و او ، از وهب بن منبه ، از « جابر » نقل كرده‌اند كه پيامبر صلى الله عليه و آله فرمود : عيسىبن‌مريم نزول مىكند و امير آنان ، مهدى ، مىگويد : بيا براى ما نماز بگزار ، عيسى مىگويد نه . شما امير خود هستيد و خداوند اين امت را كرامت ارزانى نموده است . ابن القيم اسناد آن را خوب توصيف مىكند .\r\nبا مراجعه به نظريات اهل حديث ، در مورد سند اين حديث ، مىبينيم كه سند اين حديث از آغاز تا انجام ، « متصل » است و هيچ‌گونه انقطاعى در آن به چشم نمىخورد و همه آنها مورد وثوق و اعتماد هستند و در اغلب كتاب‌هاى ما احاديث بسيارى از آنها منقول است كه مورد قبول بزرگان علماى ما مىباشد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nپس سند حديث بدون هيچ اشكالى به « جابر » مىرسد و اين حديث ، مشابه حديث ديگرى است كه مسلم آن را در صحيح آورده و ما قبلًا آن را نقل كرديم و من در اين‌جا بايد بگويم كه توصيف « امير » مزبور ، به « مهدى » در واقع تفسير احاديثى است كه مسلم ، بخارى و ديگران درباره ظهور مهدى در آخرالزمان ، نقل كرده‌اند ، ( و ما توضيح داديم كه اين حديث در « رجال » هيچ‌گونه جاى ترديد و شبهه‌اى ندارد ) .\r\n\r\n7 . بيان اسامى برخى از علمايى كه به احاديث مهدى احتجاج كرده و اعتقاد به آن را ضرورى دانسته‌اند و بازگويى سخنان آنان\r\nالحافظ ابوجعفر العقيلى ( متوفاى 322 ه . ) مىگويد : « دربارهء مهدى احاديث نيكويى وارد شده است . « الحافظ ابن حجر » در تهذيب‌التهذيب در ترجمه على بن نفيل بن زارع الهذى مىگويد : العقيلى در كتابش از او ياد كرده و به حديث او درباره مهدى كه با آن شناخته شده ، اشاره دارد و البته درباره مهدى ، احاديث خوب ديگرى ، غير از اين طريق وارد شده است .\r\nامام ابن حبان بستى ( متوفاى 354 ه . ) معتقد است كه احاديث وارده دربارهء مهدى به حديث « لايأتى عليكم زمان الا والذى بعده شرّ منه ؛ هيچ روزگارى فرا نمىرسد ، مگر اين كه روزگار بعدى از آن بدتر باشد » ، اختصاص دارد .\r\nالحافظ بن حجر در فتح‌البارى در سخن از حديثى كه بخارى در صحيحش در كتاب الفتن آن را از « أنس بن مالك » روايت كرده ، مىگويد : « پيامبر خدا صلى الله عليه و آله فرمود : هيچ روزگارى فرا نمىرسد ، مگر اين كه روزگار بعدى از آن بدتر باشد تا اين‌كه به لقاى خدايتان بشتابيد . »\r\nوى گفت : « ابن حبان در صحيح خود چنين استدلال كرده است كه اين حديث أنس در عموميت خود مربوط به احاديثى است كه دربارهء دوران ظهور مهدى وارد شده و اين كه او ، زمين را پر از عدل و داد كند ، پس از آن كه از ظلم و بيداد ، آكنده شده باشد . »\r\nالخطابى ( متوفاى 388 ه ) در مورد حديث أنس بن مالك مىگويد : « پيامبر صلى الله عليه و آله\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nفرمود : روز رستاخيز فرا نرسد ، مگر آن‌كه زمان در هم نوردد ! سال مانند ماه و ماه مانند يك روز گردد و اين در دوران مهدى و عيسى خواهد بود . »\r\nملاعلى قارى در المرقاة فى شرح المشكاة به اين نكته اشاره كرده و مىافزايد : در آن زمان « دجال » هم خروج كرده است .\r\n« المبار كفورى » صاحب تحفة الاحوذى نيز اين مطلب را در شرح حديث فوق آورده است .\r\nامام البيهقى ( متوفاى 458 ه ) پس از سخن در مورد ضعيف بودن حديث :\r\n« لامهدى الّا عيسىبن مريم ؛ هيچ مهديى نيست مگر عيسىبن‌مريم » ، مىگويد : بىشك اسناد احاديث ظهور مهدى صحيح‌تر است . « الحافظ ابن حجر » در تهذيب‌التهذيب اين را در ترجمه محمد بن خالد الجندى راوى حديث فوق آورده و ابن القيّم در المنارالمنيف فى الحديث الصحيح والضعيف از او نقل كرده است .\r\nالقاضى عياض ، ( متوفاى 544 ه ) در كتاب معروف الشفا باب خاصى درباره معجزات پيامبر اكرم صلى الله عليه و آله دارد كه شامل سى فصل است و در بخش اول آن به بيان معجزات و كرامات پيامبر پرداخته و مىگويد : « هدف ما اثبات عمده‌ترين معجزه‌هاى پيامبر است تا مقام آن حضرت در نزد خداوند ، روشن گردد . ما در اين كتاب فقط مطالبى را نقل مىكنيم كه قطعى باشد و در اسناد آنها جاى شك و ترديدى ديده نشود . » سپس در فصل 23 ، به پيش‌گويىهاى پيامبر اشاره دارد و مىنويسد : « ما در اين فصل مطالبى را درباره آينده از پيامبرى نقل مىكنيم كه هرگز از روى هوا سخن نگفته است و از آن‌جمله مسئله « ظهور مهدى » است . »\r\nامام محمد بن احمد بن ابى بكر القرطبى ، مؤلف تفسير مشهور ( متوفاى سال 671 ه ) در كتاب التذكرة فى امور الآخره ، پس از بيان حديث « هيچ مهديى نيست مگر عيسىبن‌مريم ؛ مىگويد : « اسناد آن ضعيف است و احاديث وارده از پيامبر صلى الله عليه و آله در تصريح بر ظهور مهدى از اهل بيت او و از فرزندان فاطمه عليها السلام ، ثابت است و از اين حديث ، صحيح‌تر مىباشد . بنابراين شايسته است احاديث مذكور مورد توجه قرار گيرد » . او مىگويد : احتمال دارد كه حديث فوق ناظر بر كمال و عصمت حضرت\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nعيسى باشد و بدين‌ترتيب اختلاف ظاهر احاديث و تضاد آن بر طرف مىگردد ، سيوطى در آخرين بخش العرف الوردى فى اخبار المهدى اين سخنان را نقل كرده است .\r\nشيخ‌الاسلام ابن تيميّه ( متوفاى 728 ه ) در كتاب منهاج السنة النبوية « 1 » مىنويسد :\r\n« . . . و اما حديثى كه ابن عمر از پيامبرروايت كرده كه در آخرالزمان مردى از اهل‌بيت من كه نامش هم‌چون نام من و كنيه‌اش هم‌چون كنيه من است ، ظهور مىكند كه زمين را پر از عدل و داد مىكند ، بعد از آن‌كه از ظلم و بيداد آكنده شده باشد ، و او همان مهدى است . »\r\nدر توضيح بايد گفت : احاديثى كه با آن بر ظهور مهدى احتجاج مىشود ، كاملًا صحيح است كه ابوداود ، ترمذى ، احمد و ديگران از حديث ابن مسعود و غيره روايت كردند ، مانند حديثى كه ابن مسعود از پيامبر روايت كرده كه فرمود : « اگر از دنيا يك روزى باقى بماند خدا آن روز را طولانى مىگرداند تا اين كه مردى از تبار من يا از اهل‌بيت من ظهور مىكند كه نامش همانند نام من و نام پدرش همانند نام پدر من است و او زمين راپر از عدل و داد مىكند ، پس از آنكه از ظلم و بيداد آكنده شده باشد . »\r\nترمذى و ابوداود از روايت ام سلمه نقل كرده‌اند كه در آن ، « مهدى از خاندانم از فرزندان فاطمه است » آمده است . ابوداود همين حديث را از ابى سعيد نقل كرده كه در آن آمده : « او هفت سال بر زمين حكومت مىكند » و از على ( رض ) روايت كرده كه او به حسن نگريست و گفت اين پسرم « سيد » است ، همان گونه كه پيامبر خدا صلى الله عليه و آله او را ناميده و از تبار او مردى ظهور خواهد كرد كه به نام پيامبرتان ناميده مىشود كه در اخلاق شبيه اوست و در خلقت همانند او نيست . او زمين را پر از عدل و داد مىكند . . . .\r\nالبته در اين احاديث ، فرقه‌هاى متعدد دچار اشتباه شده‌اند : گروهى آن را انكار كرده و به حديث ابن ماجه احتجاج ورزيده‌اند كه پيامبرفرمود : « هيچ مهديى نيست مگر عيسىبن‌مريم » ، ولى اين حديث ضعيف است ، گرچه ابومحمدبن وليد بغدادى\r\n\r\n\r\n","description":"","footnote":"\r\n( 1 ) . منهاج السنة النبويه ، ج 4 ، ص 211 .\r\n","page_name":" 110 ","page_number":110},
  {"content":"\r\n\r\nبر آن اعتماد كرده ، ولى قابل اعتماد نيست . ابن ماجه از يونس از شافعى و شافعى از مردى از اهل يمن به‌نام محمد بن خالد جندى آن را روايت كرده و او كسى نيست كه به روايت او استناد شود . حتى گفته شده كه شافعى آن را از جندى نشنيده و يونس هم آن را از شافعى نشنيده است .\r\nديگر آن‌كه : شيعه اثنا عشرى مىگويند كه مراد از اين مهدى ، همان مهدى موعود آنهاست و حديث را چنين توجيه كرده‌اند كه مراد اين است كه نام او محمد بن ابى عبداللَّه است كه در اين‌جا كنيه حسين بن على را به جاى نام پدر قرار داده‌اند . اين توجيه را « ابن طلحه » در كتاب خود به نام غاية السول فى مناقب الرسول پسنديده و آن را قبول كرده است .\r\nابن تيميه در آخر بحث خود مىگويد : « به نظر ما مهدى موعود از اولاد حسن بن على است ، همانطور كه در حديث منقول از على بن ابىطالب نقل شده است . »\r\n« ابن القيم » در آخر كتاب « المنارالمنيف فى الحديث الصحيح و الضعيف » فصلى در سخن دربارهء احاديث مهدى و ظهور وى و جمع ميان آن و حديث خالد جندى اختصاص داده و مىگويد :\r\n« در مورد حديث « لا مهدى الّا عيسىبن‌مريم » ، ابن ماجه در سنن خود آن را از « يوسف بن عبدالاعلى » از شافعى ، از محمد بن خالد جندى از ابان بن صالح از الحسن بن انس بن مالك از پيامبر صلى الله عليه و آله نقل كرده ، كه تنها « محمد بن خالد » آن را روايت كرده و « ابوالحسين محمدبن حسين الابرى » در كتاب مناقب‌الشافعى مىگويد : « اين محمد بن خالد نزد اهل علم و نقل حديث ناشناخته است ، اخبار ظهور مهدى از پيامبر به‌طور متواتر و به حدّ وفور رسيده است و اين كه او از اهل بيت پيامبر صلى الله عليه و آله بوده و هفت سال حكومت مىكند و زمين را پر از عدل و داد مىنمايد و عيسى ظهور كرده و براى كشتن دجّال او را يارى مىدهد و او امامت اين امت را بر عهده مىگيرد و عيسى پشت سر او نماز مىگزارد . »\r\nبيهقى نيز مىنويسد : « فقط محمدبن خالد اين حديث را آورده » و « الحاكم ابوعبداللَّه » مىگويد : او فردى ناشناخته بوده و اسناد او مورد اختلاف است . اين\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nحديث از او ، از ابان ابن ابى عياش ، از حسن ، به‌طور « مُرسل » از پيامبر صلى الله عليه و آله روايت شده است ، ولى ارجاع حديث به محمد بن خالد مىباشد كه او ناشناخته است و ابان ابن ابى عياش هم مورد قبول نيست و « متروك » مىباشد ، از سوى ديگر اسناد احاديث دالّ بر ظهور مهدى ، صحيح‌تر است .\r\nابن قيم مىنويسد : « به عقيده من ، طبق حديث عبداللَّه بن مسعود ، از پيامبر صلى الله عليه و آله ؛ اگر از دنيا فقط يك روز باقى بماند ، خدا آن روز را آن قدر طولانى مىگرداند تا مردى از من يا از اهل بيت من ، برانگيزد كه نامش همانند نام من و نام پدرش همانند نام پدرمن باشد و او زمين را پر از عدل و داد مىكند ؛ هم‌چنان كه از ظلم و بيداد آكنده شده باشد . » « ابىداود » و « ترمذى » آن را روايت كرده و ترمذى مىنويسد : « حديثى حسن و صحيح است . » ترمذى در سرآغاز ، حديثى از على ، ابى سعيد ، ام سلمه و ابوهريره نقل كرده و مىافزايد : « اين ، حديثِ « حسن » و « صحيح » است . »\r\nسپس « ابن قيم » مىگويد : « در اين زمينه حديثى از حذيفة بن سيمانى و ابى امامة باهلى و عبدالرحمان بن عوف و عبداللَّه بن عمرو بن العاص و ثوبان و انس بن مالك و جابر و ابن عباس و ديگران نقل شده است . »\r\nوى سپس بخشى از احاديثى كه در سنن و مسانيد آمده ، مىآورد كه اغلب آنها صحيح و معتبر است و آن‌چه « ضعيف » است و نقل شده ، در واقع براى آشنايى ذهن افراد ، آورده شده است .\r\nابن قيم سپس مىگويد : « اصولًا احاديث مربوط به « مهدى » چهار نوع است :\r\nصحاح ، حسان ، غرائب ، مجعول و روى همين اصل ، مردم در مورد اين مسئله ، چهار ديدگاه پيدا كردند :\r\nاول : مهدى ، همان مسيح بن مريم است . هواداران اين عقيده ، به حديث منقول از « محمد بن خالد جندى » استناد كردند ، ولى ما چگونگى آن حديث را بيان كرديم و روشن ساختيم كه اين حديث مورد قبول نيست و نمىتواند مورد استدلال قرار گيرد ، زيرا عيسى در نظر پيامبر اسلام صلى الله عليه و آله بزرگ‌ترين هدايت شده - مهدى - است و در احاديث صحيح وارده از پيامبر اكرم صلى الله عليه و آله ، او نزول مىكند و حكومتش بر اساس كتاب\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nخدا ، برقرار خواهد شد . و مانعى ندارد كه مهدى از ديدگاه پيامبر ، « عيسىبن‌مريم » باشد .\r\nدوم : مهدى ، همان خليفه عباسى ! است كه آمده و زمان او نيز به پايان رسيده است ! وى سپس دو حديث را نقل مىكند - از جمله حديث پرچم‌هاى سياه كه از سوى مشرق خراسان برافراشته مىشوند - و به « ضعف » آنها اشاره مىنمايد ، و مىافزايد كه حتى در صورت « صحيح » بودن اين دو حديث ، نمىتوان آنها را سندى بر اين دانست كه خليفه بنى عباس ، مهدى موعود آخرالزمان باشد ، بلكه او هم مانند « عمر بن عبدالعزيز » كه از جمله مهديانى - هدايت شدگان - بود كه آمده‌اند و رفته‌اند ( ! )\r\nامام احمد بن حنبل ، عمر بن عبدالعزيز را از جملهء مهديان مىداند ، و ما هم ترديدى نداريم كه او يكى از خلفاى مهدى - هدايت شدگان - بود ، ولى هرگز نمىتوان گفت كه او همان مهدى موعود آخرالزمان است . مهدى منتظر ، كه در احاديث ذكر شده همراه با خير و بركت ، رشد و تكامل خواهد بود كه در قبال او « دجال » در جناح شرّ و ضلالت خواهد آمد . همانطور كه در گذشته دجال‌هاى كوچكى آمده و رفته‌اند ، مهديان كوچكى هم آمده و رفته‌اند كه هرگز نمىتوان آنها را « مهدى موعود بزرگ » دانست .\r\nسوم : او مردى از اهل بيت پيامبر صلى الله عليه و آله است كه در آخرالزمان ظهور مىكند ، در حالى كه زمين از ظلم و بيداد آكنده شده و آن را پر از داد و عدل مىكند .\r\nاغلب احاديث بر اين امر دلالت دارند كه او از فرزندان « حسن بن على بن ابىطالب » است . وى سپس چند حديث درباره ظهور مهدى نقل مىكند .\r\nچهارم : اما اماميه نظر چهارمى دارند و آن اين كه « مهدى محمد بن الحسن العسكرى » موعود ، از فرزندان « حسين بن على » است ، نه از فرزندان « حسن بن على » كه در شهرها حاضر و از ديده‌ها غايب است و او در سامرّا در سردابى پنهان شد و شيعه منتظر است كه از آن سرداب روزى بيرون آيد . . . » ( ! ! ) « 1 »\r\n\r\n\r\n","description":"","footnote":"\r\n( 1 ) . اين سخن ابن قيم دروغ محض و افسانه‌اى بيش نيست و شيعه‌ها هرگز در انتظار ظهور آن حضرت از سرداب سامرا نيستند ، رجوع كنيد به : كتاب المهدى ، تأليف آيةاللَّه سيد صدرالدين صدر ، صفحه 157 و : نويد امن و أمان ، تأليف آيةاللَّه صافى گلپايگانى ، صفحه 204 و دانشمندان عامه و مهدى موعود از محقق معاصر على دوانى ، صفحه 37 ، افسانه سرداب ، دادگستر جهان ، از آيةاللَّه امينى ، چاپ دوازدهم صفحه 204 و . . . - مترجم .\r\n","page_name":" 113 ","page_number":113},
  {"content":"\r\n\r\nابن قيم در كتاب ديگرش اغاثة اللهفّان من مصائد الشيطان مىنويسد : « يهوديان هم منتظر قائمى از اولاد حضرت داود هستند كه وقتى ظهور كند ، دعايى مىخواند كه همه مردم جهان مىميرند ( ! ) ولى اين قائم موعود ( ! ) ظاهراً همان دجّال موعود باشد كه يهوديان در انتظار ظهور آن هستند و گرنه مسيح بن مريم ، مسيح هدايت است كه مسلمانان هم در انتظار نزول وى در كنار مهدى منتظر هستند كه او از اهل بيت نبوّت است و پس از قيام ، زمين را پر از عدل و داد مىسازد ، پس از ظلم و بيداد پر شده باشد . »\r\n* * * ابوالحسن السمهودى ( متوفاى 911 ه ) مىگويد :\r\n« از اخبار به اثبات رسيده ، چنين استفاده مىشود كه او از فرزندان فاطمه است .\r\nابوداود مىگويد : « او از فرزندان امام حسن است و راز آن اين است كه امام حسن ، به دليل ملاحظه حال امت از جانشينى و امامت صرف نظر كرد ، از اين رو قائم به جانشينى - حق - به هنگام شدت نياز ، و آكندگى زمين از بيداد از فرزندان او انتخاب شد و اين سنت خداوند در ميان بندگانش است كه او به آن كس - كه به سبب رضاى الهى از خواسته‌اى صرف نظر كند و يا به فرزندانش ، چيزى بهتر از آن‌چه صرف نظر كرده ارزانى مىدارد و « حسن بن على » در صرف نظر كردن از خلافت اصرار ورزيد و خداوند اين نعمت را به او عطا فرمود » . « 1 » * * *\r\nابن حجر مكى ( متوفاى 974 ه ) در كتاب القول المختصر فى علامات المهدى المنتظر مىگويد : « آن‌چه بايد باورداشت همان است كه در احاديث صحيح به ظهور\r\n\r\n\r\n","description":"","footnote":"\r\n( 1 ) . به نقل از المناوى فى فيض‌القدير ، شرح جامع‌الصغير از سيوطى .\r\n","page_name":" 114 ","page_number":114},
  {"content":"\r\n\r\nمهدى موعود دلالت دارد كه دجال را نابود مىسازد و عيسى پشت سر او نماز مىخواند و هر جا ذكر مهدى آمده مراد اوست » . « 1 » * * *\r\n« الحافظ عمادالدين بن كثير » در كتاب الفتن و الملاحم در فصلى تحت عنوان ذكر المهدى مىگويد : « اين در آخرالزمان خواهد بود و او يكى از خلفاى راشدين و ائمهء مهديّين است . »\r\nالترمذى مىگويد : محمدجعفر براى ما بازگو كرد كه « شعبه » از زيدالعمى شنيده كه الناجى از ابوسعيد الخدرى روايت كرده كه او گفت : از اين بيم داشتيم كه پس از پيامبرمان اتفاقى پيش آيد ، از پيامبر خدا صلى الله عليه و آله چگونگى امر را پرسيديم ، فرمود : در بين امت من مهدى خواهد بود ، او ظهور مىكند و پنج ، هفت يا نه سال زندگى مىكند .\r\nگفتيم و آن چگونه است ؟ فرمود : مردى نزد او مىآيد و مىگويد اى مهدى به من عطا كنيد و او هر چه مىتواند حمل كند در دامن خود جمع كند و به او مىبخشد و اين حديث ، « حسن » است . به گونه‌اى ديگر از « ابو سعيد خدرى » از پيامبر صلى الله عليه و آله و « ابوالصديق الناجى » - كه نامش بكر بن عمرو است ولى به او « بكر بن قيس » گفته مىشود - روايت شده كه بيشترين مدت زمام‌دارى او نُه سال و كمترين آن پنج يا هفت سال خواهد بود . در دوران او ميوه‌ها فراوان ، كشت‌زارها پربار ، ثروت بسيار ، حكومت پايدار ، دين استوار ، دشمن سركوب و نعمت‌ها ماندنى خواهد بود .\r\n* * * امام احمد مىگويد : « حسن بن موسى » به‌نقل از « حمادبن زيد » ، از « مجالد » ، از « اشعبى » و او از « مسروق » برايمان چنين بازگو كرد : نزد « عبداللَّه بن مسعود » » نشسته بوديم . او قرآن قرائت مىكرد ، مردى به او گفت : اى ابوعبدالرحمان آيا از پيامبر خدا صلى الله عليه و آله پرسيده‌ايد كه اين امت چند خليفه خواهد داشت ؟ گفت : از زمانى كه به\r\n\r\n\r\n","description":"","footnote":"\r\n( 1 ) . به نقل از البرزنجى در الاشاعة لأشراط الساعة .\r\n","page_name":" 115 ","page_number":115},
  {"content":"\r\n\r\nعراق آمده‌ام ، هيچ‌كس پيش از تو اين را از من نپرسيده و سپس گفت : آرى ، از پيامبر خدا صلى الله عليه و آله پرسيديم ، فرمود دوازده تن همچون شمار نقيبان بنى اسرائيل . اصل حديث در صحيحين از حديث « جابر بن سمره » نقل شده و ثابت است . او گفت از پيامبر صلى الله عليه و آله شنيدم كه فرمود : كار مردم تا زمانى كه دوازده تن بر آنان حكومت مىكنند رو به راه خواهد بود . سپس پيامبر صلى الله عليه و آله سخنانى فرمود كه بر من پوشيده ماند ، از پدرم پرسيدم : پيامبر صلى الله عليه و آله چه فرمود ؟ گفت : فرمود همگى آنان از قريش هستند و اين لفظ مسلّم است و معناى اين حديث بشارت بر وجود دوازده خليفه درستكار است كه حق را برقرار و عدالت را پيشه مىكنند . و بىشك يكى از آنها ، مهدى خواهد بود كه پيامبر ، ظهور او را بشارت داده است .\r\n* * * شيخ ملاعلى قارى حسينى ( متوفاى 1014 ه ) در شرح فقه‌الاكبر امام ابوحنيفه ، در مسئله مربوط به خروج دجال و نزول عيسىبن مريم ، مىنويسد :\r\n« نخست مهدى موعود در سرزمين « حرمين شريفين » ظهور مىكند و سپس به بيت المقدس مىآيد و در آن‌جا مورد محاصره دجال قرار مىگيرد كه عيسىبن مريم عليه السلام از سوى دمشق به يارى او مىشتابد و با يك ضربه ، دجال را نابود مىسازد و سپس در پشت سر مهدى نماز مىگزارد تا امامت و رهبرى او را تأييد مىنمايد و تبعيت خود را از پيامبر ما صلى الله عليه و آله نشان مىدهد . . . . »\r\n* * * شيخ عبدالرؤوف المناوى ، مؤلف فيض القدير شرح الجامع الصغير - ( متوفاى 1032 ه ) - در كتاب خود مىنويسد : « اخبار مربوط به مهدى ، مشهور و فراوان است و افراد بسيارى به تأليف درباره آن پرداخته‌اند . . . » تا اين‌كه مىگويد :\r\nيادآورى : اخبار مهدى با حديث « هيچ مهديى نيست مگر عيسىبن مريم » در تضاد نيست ، زيرا مراد ، چنان‌كه قرطبى » گفته ، اين است كه مهدى با عيسىبن مريم كامل است . »\r\n« المناوى » دربارهء حديث « لن تهلك أمّة أنا فى أولها و عيسى بن مريم فى آخرها و\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nالمهدى فى وسطها ؛ امتى كه من در آغاز و عيسىبن مريم در پايان و مهدى در وسط آنها باشد ، نابود نمىشود » ، مىگويد : « مراد از وسط ، ما قبل آخر است ، زيرا نزول عيسى عليه السلام براى كشتن دجال در زمان مهدى خواهد بود و عيسى ، چنان كه در اخبار آمده ، و جمعى از معتمدان نيز قاطعانه آن را پذيرفته‌اند ، پشت سر او نماز مىگزارد » .\r\nوى دربارهء حديث « مناالذى يصلى عيسىبن مريم خلفه ؛ از ماست آن كس كه عيسىبن‌مريم پشت سر او نماز مىگزارد » مىگويد :\r\n« پس از نزول ، عيسى عليه السلام امام مهدى عليه السلام را مىيابد كه قصد نماز گزاردن دارد ، پس پا بر عقب مىنهد تا مهدى جلو بيفتد و عيسى عليه السلام پشت سر او نماز مىگزارد . »\r\n« المناوى » مىگويد : « و اين فضل و افتخارى بس عظيم براى اين امت است ، سپس مىافزايد : « آن‌چه در اين حديث آمده با آن‌چه در پاره‌اى آثار گفته شده كه عيسى همان امام مهدى است ، منافات ندارد . « سعد تفتازانى » اين حديث را قطعى مىداند ، و چنين استدلال مىكند كه امكان جمع ميان اين دو حديث وجود دارد و آن اين كه عيسى عليه السلام ابتدا به « مهدى » اقتدا مىنمايد تا نشان دهد كه او از پيامبرمان تبعيّت مىكند و طبق شريعت او حكومت مىراند ، سپس « مهدى » به او اقتدا مىكند .\r\n* * * شيخ محمد السفارينى در كتاب : لوامع الانوار البهيه و سواطع الأسرار الاثريه به شرح شعرى مىپردازد كه تحت عنوان « الدرّة المعنيه فى عقدالفرقة المرضية » آمده است و مىگويد :\r\n و ما أتى بالنصّ من أشراط * فكلّه حق بلاشطاط\r\nمنها الأمام الخاتم النصيح * محمد المهدى و المسيح\r\nعلامت‌هايى كه در نصّ آمده است * تمام آنها بىشك حق است\r\nاز جملهء آن امام خاتم پندآموز * محمد مهدى و مسيح است \r\n« منها » ، يعنى از جمله آن علايم روز واپسين است كه در اخبار به‌طور متواتر آمده ، يعنى از نشانه‌هاى بزرگ آخرالزمان و نخستين آن ، ظهور امامى است كه به گفتار و كردار مقتداى امّت و خاتم امامان است ، كه هيچ امامى پس از او نخواهد آمد . همان\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nطور كه پيامبر صلى الله عليه و آله خاتم انبياست و هيچ پيامبرى پس از پيامبر راست‌گفتار نخواهد آمد ، زيرا او از اعراب اصيل ، اهل فصاحت و بلاغت است .\r\nسپس مىگويد : و امّا محمد المهدى ، اين نام ، مشهورترين اوصاف اوست ، زيرا « محمد » در چندين خبر آمده و در برخى از آنها گفته شده كه اسمش محمد و نام پدرش عبداللَّه است كه در حديث صحيح از پيامبر صلى الله عليه و آله نقل شده كه فرمود : نامش همانند نام من و نام پدرش چون نام پدر من است : « ابونعيم » از حديث ابوهريره آن را روايت كرده و عبارت آن چنين است كه پيامبر صلى الله عليه و آله فرمود : « اگر از دنيا فقط يك روز باقى بماند ، خدا آن روز را آن قدر طولانى مىگرداند تا اين كه مردى از اهل بيت من ظهور مىكند كه نامش همانند نام من و نام پدرش چون نام پدر من است كه زمين را پر از عدل و داد پر مىكند پس از آن كه از ظلم و بيداد آكنده شده باشد . » ترمذى ، ابوداود ، نسائى ، بيهقى و ديگران احاديثى مانند حديث ابن مسعود ، نقل كرده‌اند . هم‌چنين در روايتى ديگر از حديث ابن‌مسعود آمده است : دنيا فنا نمىپذيرد مگر اين كه مردى از اهل بيت من حكومت كند كه نامش مانند نام من است و زمين را از قسط و داد پر مىكند ، پس از آن‌كه از ظلم و بيداد آكنده شده باشد . . . . الطبرانى در المعجم الصفير و الترمذى در سنن خود آن را نقل كرده‌اند كه عبارت آن چنين است : « تا اين‌كه مردى از اهل بيت من بر اعراب حكومت كند » ، وى گفت : اين حديث نيكو و صحيح است .\r\nهم‌چنين ابوداود در سنن خود آن را نقل كرده ، و ابن‌مسعود نيز با نام « المهدى محمد » آن را روايت كرده است .\r\nدر مرفوع حذيفة ، نام او محمد ابن عبداللَّه آمده كه كنيه‌اش اباعبداللَّه و از نام‌هايش احمد بن عبداللَّه است ؛ چنان كه در پاره‌اى از روايات آمده است ، تا اين‌كه مىگويد : « و اما نام‌گذارى و توصيف او به « مهدى » اين صفت او در چندين خبر ثابت گشته است » ، آن گاه مىگويد : « كُنيه او ابوعبداللَّه بوده و نسبش به اهل بيت پيامبر خدا مىرسد . »\r\nاز سوى ديگر ، روايات بىشمار و اخبار بسيارى حكايت از آن دارد كه او از فرزندان فاطمه زهرا دخت پيامبر صلى الله عليه و آله است و در پاره‌اى احاديث نقل شده كه او از فرزندان « عباس » است ، ولى سخن نخست صحيح‌تر است . « ابن‌حجر » در كتاب القول\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nالمختصر مىگويد : « آن‌چه روايت شده كه \" مهدى از فرزندان عمويم عباس است \" به قول « الدارقطنى » حديثى عجيب است كه فقط « محمدبن وليد مولى بن هاشم » آن را نقل نموده است . » وى مىگويد : « خبر « الرافعى » از ابن‌عباس با آن منافات ندارد كه در آن آورده است :\r\n« اى عمو ! تو را بشارت مىدهم كه ذرّيه‌ات از پاكيزگانند و خاندانت از خلفايند و مهدى در آخرالزمان از خاندان توست ! ، كه خداوند با او هدايت را مىگستراند و آتش گمراهى را خاموش مىسازد . خداوند با خاندان ما اين امر را آغاز نمود و با ذرّيه تو آن را به پايان مىبرد . » « ابن‌حجر » چندين خبر با همين مضمون نقل كرده و سپس مىگويد : اين اخبار با اين امر كه مهدى از ذرّيهء پيامبر خدا صلى الله عليه و آله و از فرزندان فاطمهء زهراست منافات ندارد ، زيرا احاديثى كه در آنها آمده كه مهدى از فرزندان اوست بيشتر ، صحيح‌تر و معتبرتر است تا آن‌جا كه برخى از حافظان امت و بزرگان ائمه ما گفته‌اند : اين‌كه « مهدى » از ذرّيه پيامبر صلى الله عليه و آله مىباشد ، از مسائل « متواتر » است و هرگز نمىتوان با توجه به احاديث ديگر ، از آن عدول كرد .\r\n« ابن‌حجر » مىگويد : « جمع بين اين احاديث به اين شكل است كه « مهدى » از اهل بيت پيامبر و از ذرّيه او خواهد بود ، ولو اين‌كه از سوى مادر ، به « عباس » منسوب باشد .\r\nپس اين‌كه در احاديث آمده كه او از اولاد « حسن بن على » يا از فرزندان « حسين بن على » و يا از خاندان « عباس » است ، منافاتى با اين نكته اساسى ندارد كه او از اهل بيت پيامبر است . »\r\n* * * « شيخ السفارينى » از پنج نكته درباره مهدى ياد مىكند كه عبارتند از : 1 . صفت او ؛ 2 . سيرت وى ؛ 3 . علايم ظهور او ؛ 4 . فتنه‌هايى كه پيش از ظهور مهدى بر پا مىشود ؛ 5 . تولد ، بيعت ، مدت حكومت مسائل مربوط به آن .\r\nوى پس از پايان گفتار درباره نكته‌هاى پنج‌گانه ، مىگويد : « يادآورى : سخن درباره مهدى بسيار گشته تا آن‌جا كه گفته شده : هيچ مهديى نيست مگر عيسى ! ، ولى اهل حق اين حرف را درست نمىدانند و معتقدند كه مهدى غير از عيسى است و اين‌كه او پيش\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nاز نزول عيسى عليه السلام ظهور مىكند و دربارهء قيام او روايات بسيارى است و به حد « تواتر معنوى » رسيده و در ميان علماى سنت رواج يافته تا اين‌كه از باورها و معتقدات آنان به شمار آمده است . وى سپس از برخى از روايات و احاديث دربارهء ظهور « مهدى » و اسامى گروهى از اصحاب را كه راوى حديث آن بوده‌اند ياد كرده و سپس مىگويد :\r\n« علاوه بر اصحابى كه نام برديم و صحابه‌اى كه نام آنها ذكر نشد و هم‌چنين « تابعين » ، روايات متعددى نقل شده كه از مجموع آنها علم قطعى درباره ظهور مهدى به‌دست مىآيد و بدين‌ترتيب ايمان و اعتقاد به ظهور مهدى ، آن‌چناكه نزد اهل علم مقرر است و در اعتقادات اهل سنت و جماعت ، تدوين يافته ، يكى از « واجبات » است . »\r\n* * * شيخ محمد بشير سهسوانى هندى ( متوفاى 1326 ه ) در كتاب صيانة الانسان عن وسوسة الشيخ دحلان مىگويد :\r\n« پس از پايان دوران صحابه ، حوادث و بدعت‌هايى به‌وقوع پيوست كه خبر وقوع آنها به امت داده شده بود و آمده بود كه هرگاه بدعتى روى دهد ، سنّتى از ميان مىرود ، ولى در دوران « تابعين » - پيروان آنان - بدعت‌ها به‌شكل گسترده‌اى رواج نيافت ، اما پس از دوران پيروان ، اوضاع دگرگونى آشكارى پيدا كرد و بدعت‌ها چيره شد و سنت متروك گرديد و مردمان بدعت را سنّت و سنّت را بدعت تلقى كردند ! و سنّت هم‌چنان غريب و بيگانه مىماند ، مگر در دوران ظهور مهدى ( رض ) و عيسى عليه السلام تا اين‌كه روز واپسين بر بدكاران فرا رسد !\r\n* * * شيخ شمس الحق عظيم آبادى ( متوفاى 1329 ه ) در حاشيهء خود به‌نام عون المعبود على سنن ابىداود مىنويسد : « احاديث مهدى را گروهى از ائمه ما از جمله ابوداود ، ترمذى ، ابن‌ماجه ، الحاكم ، طبرانى و ابويعلى الموصلى نقل كرده و به گروهى از صحابه چون : على بن ابىطالب ، ابن عباس ، ابن عمر ، طلحه ، عبداللَّه بن مسعود ، ابوهريره ، أنس بن مالك ، و ابوسعيد خدرى ، ام حبيبه ، ام سلمه ، ثوبان ، قرة ابن اياس على الهلالى و عبداللَّه بن الحارث بن جزء ، اسناد دارند ، و البته اسناد احاديث آنان\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n« صحيح » ، « حسن » و « ضعيف » وجود دارد ، ولى بىشك آن‌چه « عبدالرحمان بن خلدون » در تاريخ خود ، در تضعيف همه اخبار و احاديث مربوط به « مهدى » انجام داده ، راه درستى نيست ، بلكه روش اشتباه‌آميزى است . . .\r\n* * * شيخ محمد انورشاه كشميرى ( متوفاى 1352 ه ) در كتاب عقيدةالاسلام مىگويد : « فايدة : مسلم درباره نزول عيسى عليه السلام از « جابر » آورده است كه گفت : از پيامبر خدا صلى الله عليه و آله شنيدم كه فرمود : گروهى از امت من هم‌چنان براى غلبهء حق مىرزمند تا روز باز پسين ، و چون عيسىبن‌مريم فرود آيد ، امير آنان مىگويد بيا براى ما نماز بگزار ، ولى عيسى مىگويد ، نه ، برخى از شما بر برخى ديگر امير هستند و خدا اين امت را گرامى داشته است » .\r\nكشميرى مىگويد : مراد از آن اين است كه او امامت آن نماز را به عهده نمىگيرد تا اين توهّم پيش نيايد كه ولايت از امت محمدى سلب شده است . . . ولى امامت بعدى عيسى عليه السلام در اقامه نماز ، كه در بعضى احاديث نقل شده ، پس از تثبيت امامت مهدى منافاتى با ولايت امّت نخواهد داشت . البته بعضى هم گفته‌اند كه خود عيسى عليه السلام در اين دوران ، از امت محمدى محسوب مىگردد و امامت او هيچ اشكالى ندارد .\r\n* * * شيخ عبدالرحمان مباركفورى ، در كتاب تحفة الاحوذى شرح جامع الترمذى در باب مربوط به احاديث « مهدى » مىافزايد :\r\n« من گفتم كه احاديث مربوط به ظهور مهدى بسيارند ، ولى اغلب آنها « ضعيف » است ، اما حديث معتبر « عبداللَّه بن مسعود » در اين زمينه ، بدون ترديد با شواهد و توابعى كه دارد ، قابل استدلال است و در جمع بندى نهايى احاديث ، بايد گفت كه ظهور مهدى ، حق است و نمىتوان در آن شك نمود واللَّه اعلم » .\r\n* * * اين بخشى از مطالبى است كه من از نظريات و انديشه‌هاى بزرگان اهل سنت و اثر ، درباره ظهور مهدى و چگونگى استدلال به احاديث وارده ، به آنها دست يافته‌ام .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nمنظور من از اهل سنت و اثر ، اهل حديث و هر كسى است كه راه آنان را پيموده و مبناى اعتقادى او كتاب خدا و سنت پيامبر اكرم صلى الله عليه و آله باشد و آن‌چه از پيامبر خدا صلى الله عليه و آله رسيده و ثابت شده ، بپذيرد و با خيالبافىها و بهانهء واهى « پذيرش عقل » آن‌چه خود نمىپسندد ، انكار ننمايد . در اين‌جا بايد اضافه كنم كه همه كسانى كه من از آنها مطلبى نقل كردم ، در اين مرحله از ثبات نيستند ، بلكه افراد مختلف العقيده‌اى در ميان آنها وجود دارد ، ولى به هرحال حق و حقيقت را از هر كسى كه نقل شود بايد پذيرفت و بايد اعلام كرد كه احاديث مربوط به « مهدى » را اهل سنت و أشاعره قبول دارند و جز افرادى شاذ ، كسى از اهل سنت در صحت آنها ترديد ندارد .\r\n\r\n8 . بيان اسامى كسانى كه در انكار حديث « مهدى » سخن گفته يا در مورد آن ترديد روا داشته‌اند و بررسى مختصر سخنان آنان\r\nاكنون اگر كسى بپرسد : چرا فقط در اثبات ظهور « مهدى » در آخرالزمان سخنانى از اهل علم نقل كردى ؟ و آيا در جايى نديده‌اى كه كسى منكر ظهور مهدى گردد يا حداقل دربارهء احاديث آن ترديد روا داشته باشد ؛ در پاسخ به سؤال نخست مىگوييم :\r\nمن پاره‌اى از آن‌چه اهل علم در مورد « ظهور مهدى » در آخرالزمان گفته‌اند و بدان دست يافته‌ام ، نقل كردم تا ثبات و يقين شما افزون شود كه عقيده ظهور وى در آخرالزمان همان راه هموار است ، و بدانيد كه آن امر حقى است كه عدول از آن و يا توجه به غير آن روا نيست . پشتوانه اهل علم براى اثبات آن نيز احاديث وارده از پيامبر صلى الله عليه و آله است . بنابراين در چنين امرى مجال اظهار نظر شخصى نيست ، بلكه تنها راه ، « وحى » است كه مىتواند ما را راهنمايى كند ، زيرا اين مسئله از امور غيبى است .\r\nپاسخ سؤال دوم اين است كه من در ميان پيشينيان فقط نام دو نفر را ديده‌ام كه احاديث مربوط به مهدى را انكار و يا در آن ترديد كرده‌اند . يكى از آنها « ابو محمد بن الوليد البغدادى » است كه ابن تيميّه در « منهاج السنة » از او نام مىبرد . پيش از اين ، سخن ابن تيميه را دربارهء او بازگو كردم كه او بر حديث « لامهدى الّا عيسى بن مريم » تكيه كرده و ابن تيميّه در پاسخ به او مىگويد : به علت ضعيف بودنش نمىتوان بر آن\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nاستناد كرد . ما نيز در ضمن بازگويى سخنان ديگران به اين نتيجه رسيديم كه اگر چنين حديثى درست هم باشد ، جمع ميان آن و احاديث مهدى امكان‌پذير است . البته من به شرح زندگى « ابومحمد بغدادى » دست نيافته‌ام و شناختى از او ندارم .\r\nشخص دوم ، « عبدالرحمان بن خلدون مغربى » مورخ معروفى است كه در ميان مردم به تضعيف احاديث « مهدى » مشهور شده است . وقتى به مقدمهء تاريخ او رجوع كردم ، معلوم شد كه او به‌طور قطع احاديث را انكار نكرده بلكه در صحت آنها ترديد داشته است . به هر حال انكار آن يا ترديد در اعتقاد به دلايل آن ، انحراف از حق و به بىراهه رفتن است .\r\nشيخ صديق در كتاب الاذاعة به بررسى سخنان وى پرداخته و مىگويد : بىشك مهدى در آخرالزمان - بدون تعيين ماه يا سال - ظهور مىكند ، چون اخبار در اين باره « متواتر » بوده و مورد توافق جمهور امت از خلف تا سلف است .\r\nسپس مىافزايد : ترديد دربارهء اين فاطمى موعود كه دلايل بر صحت آن دلالت دارند و يا انكار آن ، گستاخى بزرگى در برابر نصوص مشهور و فراوانى است كه تا حد تواتر رسيده است .\r\nمن بر گفته‌هاى ابن‌خلدون ملاحظاتى دارم كه مايلم در اين‌جا به آنها اشاره كنم :\r\nيكم : حتى اگر فردى آشنا به حديث دربارهء مهدى ترديد مىكرد ، لغزش به شمار مىآمد ؛ تا چه رسد به فردى كه خود از كسانى است كه اهل تخصص و كارشناس فن نيست . « شيخ احمد شاكر » در بررسى احاديث المسند به‌خوبى اين را دريافته و مىگويد : « ابن‌خلدون دربارهء مسأله‌اى اظهار نظر كرده كه بدان آگاهى ندارد و در واقع بدون شناخت وارد مسأله‌اى شده است . او در فصل « المهدى » در مقدمهء تاريخ خود ، دچار سرگشتگى و اشتباه آشكارى شده است . ابن‌خلدون اين گفتهء محدثان را كه :\r\n« جرح مقدم بر تعديل » است ، اينك در نيافته و چنان‌چه به عمق گفته‌هاى آنان واقف مىگشت هرگز چنين اظهاراتى نمىكرد . »\r\nدوم : ابن‌خلدون در ابتداى فصل « المهدى » در مقدمه تاريخ خود ، مىگويد : « بدان ، آن‌چه ميان همهء مسلمانان در گذر دوران‌ها مشهور بوده اين است كه ناگزير در\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nآخرالزمان مردى از اهل بيت ، ظهور مىكند كه دين را تأييد و عدل را آشكار مىسازد ، مسلمانان از او پيروى مىنمايند ، و او بر كشورهاى اسلامى حكومت خواهد نمود و او « مهدى » ناميده مىشود و خروج دجال و ديگر نشانه‌هاى روز رستاخيز و اين‌كه عيسى پس از او فرود مىآيد و دجال را به قتل مىرساند و در نماز به « مهدى » اقتدا مىنمايد ، همه در روايات آمده است و آنها ، در اين مسئله به احاديثى كه ائمه ما آنها را استخراج كرده‌اند ، استدلال مىكنند » بايد گفت : آيا شهادت « ابن‌خلدون » كه اعتقاد به ظهور « مهدى » در گذر قرون و اعصار در ميان همهء اهل اسلام مشهور بوده ، نمىبايست شامل خود ابن‌خلدون مىشد ! و آيا تصور ابن‌خلدون ، پس از دانستن اين كه بر خلاف اين مقوله مىانديشند ، نوعى شذوذ و انحراف نيست ! آيا همهء اهل اسلام بر اشتباه توافق كرده‌اند !\r\nاصولًا اين موضوع اجتهاد بردار نيست ، بلكه از امور غيبى است و كسى نمىتواند آن را اثبات كند مگر با دليلى از كتاب خدا يا سنت پيامبر صلى الله عليه و آله ، و خوشبختانه دليل با كسانى همراه است كه خود اهل تخصص و شناخت هستند .\r\nسوم : « ابن‌خلدون » پيش از نقل احاديث مىنويسد :\r\n« ما اينك احاديث وارده در اين باره را بيان مىكنيم [ و سپس مىگويد : 
  ] و اين تمامى احاديثى است كه ائمه ما دربارهء مهدى و خروجش در آخرالزمان آورده‌اند » . در جايى ديگر پس از آن مىگويد : « ما آن‌چه اهل حديث درباره اخبار مهدى آورده‌اند ، در حد توان ، جمع كرده‌ايم » .\r\nمن معتقدم او مطالب فراوانى را ناديده گرفته است كه اين امر با مراجعه به آن‌چه « سيوطى » در العرف الوردى فى اخبار المهدى از ائمه نقل كرده و به اثبات رسانده ، روشن مىگردد . از جمله امورى كه وى ناديده گرفته ، حديثى است كه « ابن قيم » در المنارالمنيف از « حادث بن اسامة » بيان كرده و اسناد آن را نيكو شمرده است و ما نيز دربارهء سند و رجال آن حديث ، به تفصيل سخن گفته‌ايم .\r\nچهارم : ابن‌خلدون مىنويسد : « گروهى از ائمه ، احاديث مربوط به « مهدى » را از قول اصحابى كه احاديث به آنها منتهى مىگردد ، نقل كرده‌اند » سپس مىگويد : « درباره\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nبعضى از اسناد اين احاديث ، اشكالاتى وجود دارد كه ما آنها را خواهيم آورد ، و در نزد اهل حديث معروف است كه « جرح » مقدم بر تعديل است » . پس اگر ما ضعفى از راويان احاديث يافتيم ، در خود احاديث هم شك خواهيم كرد و البته هرگز نگوييد كه اين امر ممكن است در راويان صحيحين هم صدق كند ، زيرا « اجماع امت » پشتوانه صحت آنهاست ، ولى بقيه چنين نيست و جاى سخن در آنها و اسناد آنها باقى مىماند » .\r\nبدين‌ترتيب ، ابن‌خلدون پاره‌اى از احاديث را نقل كرده و رجال آنها را مورد نقد و قدح قرار داده است ، در حالى كه آنها از رجال و راويان صحيحين هستند و خود وى ، مىگويد كه اين « قدح » هرگز در مورد رجال صحيحين ، نبايد صدق بكند ! اين به‌خوبى نظريه « شيخ احمد شاكر » را اثبات مىنمايد كه ابن‌خلدون وارد ميدانى شده كه اهل آن نيست و اصولًا شناختى در اين زمينه ندارد .\r\nابن‌خلدون مثلًا در نقد حديثى ، كه « عمارالدهنى » از رجال آن است ، مىگويد : او « شيعه » است ! ، در حالى كه مىدانيم او از رجال مورد وثوق « مسلم » است .\r\nپنجم : خود ابن‌خلدون ، پس از نقل احاديث مربوط به ظهور مهدى ، به صحت بعضى از آنها اعتراف مىكرده و مىنويسد : اين احاديثى است كه ائمه ما آنها را درباره ظهور مهدى در آخرالزمان ، آورده‌اند و اينها ، از نظر من ، جز در موارد كمى ، قابل نقد و قدح بودند .\r\nاين نوشته خود « ابن‌خلدون » است . در اين‌جا بايد گفت : همان « موارد كم » كه حتى از ديدگاه ابن‌خلدون ، دور از قدح بوده و از نقد مصون مانده‌اند ، براى استدلال و احتجاج كافى است و مىتواند احاديثى را كه از نقد وى مصون نمانده‌اند ، پشتيبانى و تقويت نمايد ؛ چنان كه ما نيز قبلًا قول قاضى « محمدبن على الشوكانى » نقل كرديم كه ضمن بيان تواتر احاديث ، مىگويد : در اين زمينه پنجاه حديث وجود دارد كه در ميان آنها : صحيح ، حسن و « ضعيف منجبر » وجود دارد .\r\nاز سوى ديگر ، در سخنان ابن‌خلدون مطلبى هست كه از آن ترديد وى در صحت ادعاى خود ، فهميده مىشود و اين نشان مىدهد كه ابن‌خلدون در ديدگاه خود\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nجزم و ثبات ندارد و درباره موضوعى بحث كرده كه شناخت كافى درباره آن نداشته است .\r\nاين پاره‌اى از ملاحظات من بر سخنان ابن‌خلدون ، درباره « مهدى » است و من اميدوارم كه به خواست خداوند ، در رساله مستقلى كه به فكر تأليف آن هستم ، در اين زمينه به‌طور مشروح به بحث و بررسى بپردازم .\r\n\r\nبررسى ديدگاه مودودى\r\nاخيراً از « ابوالاعلى مودودى » كتابى به نام : بيانات به‌دستم رسيد كه در آن درباره ظهور مهدى ، سخن به ميان آورده است . به نظر من اشكالاتى دارد كه به علت ضيق وقت ، نمىتوانم همه آنها را مطرح سازم و فقط به اشاره‌اى بسنده مىكنم .\r\nمودودى مىنويسد : « احاديث مسئله مهدى بر دو نوع است : احاديثى كه نام « مهدى » به صراحت در آنها وارد شده و احاديثى كه فقط از ظهور خليفه‌اى در آخرالزمان خبر مىدهد ، ولى سند اين روايات در آن مرحله از قوت و ثبات نبوده كه « امام بخارى » آنها را در صحيح خود نقل كند . « امام مسلم » هم روايتى نقل كرده كه در آن نام « مهدى » نيامده است » !\r\nدر پاسخ استاد « مودودى » بايد گفت : اگر چه احاديث مهدى به تفصيل در صحيحين نيامده ، ولى اين امر اشكالى ايجاد نمىكند ، زيرا در غير اين دو كتاب ، به حد ، تواتر نقل شده است و ما مىدانيم كه در سنن وهانيه ، احاديث بسيارى آمده كه علماى حديث آنها را نقل كرده و به آنها استدلال نموده و به محتواى آنها اعتقاد يافته‌اند .\r\nعلاوه بر آن ، كتاب‌هاى اصول و فروع ما ، مملوّ از احاديث صحيحى است كه در صحيحين نيامده ، ولى همه ما آنها را مىپذيريم و به آنها استناد مىكنيم كه نمونه‌هاى آنها فراوان است و ما نمىتوانيم در اين مختصر آنها را بيان كنيم .\r\nبه هرحال : احاديث اگر صحيح باشد ، بايد به مضامين آنها عمل كرد ؛ خواه در صحيحين آمده باشد يا نيامده باشد كه از آن جمله ، احاديث مربوط به ظهور « مهدى » است .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nمودودى باز در كتاب البيانات خود مىگويد : « نمىتوان گفت كه در اسلام يك مقام دينى به‌نام مهدويت وجود دارد كه واجب است همه مسلمانان به آن اعتقاد داشته باشند . »\r\nدر اين مورد هم بايد چنين توضيح داد : احاديث صحيحى كه از پيامبر اكرم صلى الله عليه و آله درباره « مهدى » وارد شده ، بايد بدون هيچ‌گونه شك و ترديدى پذيرفت و در اين احاديث صحيح آمده است كه هنگام نزول عيسىبن‌مريم ، مسلمانان امام و رهبرى خواهند داشت كه از اهل بيت پيامبر است و « مهدى » ناميده مىشود . پس بر هر مسلمانى واجب است كه اخبار منقول از پيامبر اكرم صلى الله عليه و آله را ، در هر زمينه‌اى ، از جمله درباره مسائل آينده و مسئله مهدى ، تصديق نموده و بپذيرد .\r\nمودودى در جاى ديگر كتاب خود مىنويسد : « پس بايد گفت كه مسئله مهدى از جمله مسائلى نيست كه در كتب اعتقادى ، اصلى از عقايد اسلامى اهل سنت تلقى شده باشد ! »\r\nمن مىگويم : از عقايد اهل سنت يكى هم اين است كه بايد به همهء اخبار صحيحى كه از پيامبر خدا صلى الله عليه و آله نقل شده ، ايمان آورد و اخبار وى درباره مهدى هم از جملهء اين مسائل است و كتاب‌هاى اهل سنت درباره اعتقادات خودشان ، اين حقيقت را روشن ساخته است .\r\nهمانطور كه قبلًا اشاره كردم ؛ « شيخ محمد سفارينى » ( متوفى 1188 ه ) در منظومه‌اى به‌نام الدّرة العنيّة فى عقدالفرقة المرضية مىگويد :\r\n و ما أتى بالنصّ من اشراط * فكلّه حق بلا بلا شطاط\r\nمنها الامام الخاتم الفصيح * محمد المهدى و المسيح \r\nعلامت‌هايى كه در « نص » آمده است و تمام آنها بىشك حق است ؛ از جمله آنها ، امام آخرين پندآموز ، محمد مهدى و مسيح است .\r\nوى سپس در كتاب خود لوامع الانوار البهيّة اين نكته را توضيح داده و مىنويسد :\r\n« يادآورى : سخن درباره مهدى بسيار آمده تا آن‌جا كه گفته شده هيچ مهديى نيست ، مگر عيسىبن‌مريم ، ولى اهل حق اين را درست نمىدانند و معتقدند كه « مهدى » غير\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nاز عيسى است و او پيش از نزول عيسى عليه السلام ظهور مىكند و روايات درباره قيام او بسيار است و به حدّ تواتر معنوى رسيده و در ميان علماى اهل سنت رواج يافته است ، تا اين كه از باورها و معتقدات آنها به شمار آمده است . و با بررسى مجموعه احاديث منقول ، علم قطعى درباره ظهور مهدى به‌دست مىآيد . روى همين اصل اعتقاد به ظهور مهدى ، همانطور كه در كتاب‌هاى اعتقادى اهل سنت و جماعت آمده ، يكى از واجبات است . »\r\nمن در اين‌جا بايد اضافه كنم : مسئله « مهدى » همانطور كه در كتاب‌هاى اعتقادى اهل سنت و جماعت آمده ، در كتب عقيدتى پيروان مذهب ابوالحسن الاشعرى نيز ثبت شده است . ما در قسمت پيشين همين بحث ، سخنان « ملاعلى قارى حنفى » را كه يكى از علماى مذهب اشاعره است ، نقل كرديم كه وى آن را در شرح خود بر الفقه الاكبر ذكر كرده است .\r\n\r\n9 . بيان پاره‌اى از آن‌چه گمان مىرود با احاديث وارده دربارهء مهدى هم‌آهنگى ندارد و پاسخ به آن\r\n1 . هنگام بازگويى سخنان ائمهء اهل سنت گفتيم كه حديث « لا مهدى الّا عيسىبن‌مريم » با احاديث صحيح وارده درباره « مهدى » ، به علت ضعيف بودنش ، تضادى ندارد ، ولى اگر به گفته بعضى از علما ، معناى آن اين باشد كه هيچ مهدى كامل نيست ، مگر عيسىبن‌مريم ، امكان جمع ميان اين دو ميسّر نيست ، و اين معنا مهدى بودن غير عيسى عليه السلام را ، كه احاديث بر آن دلالت دارد ، نفى مىكند .\r\n2 . از جمله چيزهايى كه احاديث « مهدى » بر آن دلالت دارد ، قيام وى براى يارى دين خدا و آكنده شدن زمين از عدل و داد در دوران او ، منافاتى با پيدايش رجال و پيروانش و خصومت‌شان با مسلمانان در آن دوران ، ندارد .\r\nهم‌چنين ادله‌اى كه مىگويد : اشرار همراه اغيار به زندگى ادامه مىدهند ، منافاتى با احاديث مهدى در مورد گسترش عدل و داد ندارد ، زيرا آن‌چه در احاديث مهدى آمده بر كثرت خير و نيرومندى مسلمانان و چيرگى و تفوّق آنان بر ديگران دلالت دارد و\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاين ، وجود افراد ناپاك و شرور در زمان او را نفى نمىكند . ما بر اين باوريم كه پيامبر صلى الله عليه و آله و جانشينانش در دوران خود زمين را پر از عدل و داد ساختند ، ولى در دوران آنان هم دشمنان فراوانى وجود داشتند كه هدايت نيافتند و قرآن فرمايد : « بگو خاص خداست دليل محكم و رسا ، اگر مىخواست همهء شما را هدايت مىكرد » . « 1 » 3 . اين‌كه احاديث « مهدى » برآكنده شدن زمين از ظلم و بيداد در دوران پيش از خروج وى دلالت دارد ، دليل اين نيست كه پيش از وى تمامى كره زمين از نيكوكاران تهى مىگردد ، زيرا پيامبر صلى الله عليه و آله در احاديث صحيحى كه نقل شده ، خبر داده كه گروهى از امّت وى هم‌چنان در راه حق خواهند بود تا اينكه فرمان خدا فرا رسد . از جمله حديثى است كه « مسلم » از « جابر » روايت كرده كه او از پيامبر خدا صلى الله عليه و آله شنيده است كه فرمود : گروهى از امّتم هم‌چنان در راه حق پيروزمندانه مىجنگند .\r\nآن‌گاه عيسىبن‌مريم فرود مىآيد و امير آنان مىگويد : بيا براى ما نماز بگزار و او مىگويد : نه ، بعضى از شما بر بعضى ديگر اميرند كه خدا اين امت را گرامى داشته است .\r\nاين احاديث و احاديث « مهدى » دلالت دارد كه حق هم‌چنان استمرار دارد ، ولى در پاره‌اى دوران غلبه از آن اهل حق مىشود و حق گسترش مىيابد ، آن‌چنان كه در دوران پيامبر صلى الله عليه و آله و دوران مهدى و عيسىبن‌مريم هست ، و در پاره‌اى از دوران‌ها اين گستردگى كمتر مىگردد و اهل حق دچار ضعف مىشوند ، اما اين‌كه حق به‌كلّى از هم فرو پاشد و از بين برود ، مسأله‌اى است كه از زمان پيامبر صلى الله عليه و آله تاكنون نبوده و در آينده نيز نخواهد بود .\r\nپيامبر صلى الله عليه و آله در حديث صحيح خبر داده‌اند كه خداوند در هر زمان ، كسانى را آماده ساخته است كه دين را استوار بدارند ؛ حتى در دوران ما كه دشمنان اسلام از همه سو بدان يورش برده‌اند و اسلام نمايان بيش از دشمنان واقعى بدان ضربه زده‌اند ، زمين از اقامه شعائر دينِ اسلام ، خالى نگشته است .\r\n\r\n\r\n","description":"","footnote":"\r\n( 1 ) . سوره انعام ، آيه 148 .\r\n","page_name":" 129 ","page_number":129},
  {"content":"\r\n\r\n\r\n10 . سخن پايانى\r\nاحاديث فراوان دربارهء مهدى ، كه مؤلفان درباره آن نوشته‌اند ، و متواتر بودن آن را گروهى بازگو كرده‌اند و اهل سنت و جماعتى وجوب آن را باور دارند ، بىشك بر واقعيتى ثابت دلالت دارد . با توجه به كثرت اين احاديث و تعدد طرق و اثبات آن در نوشته‌هاى اهل سنت هرگز نمىتوان گفت كه مدلول آن احاديث حقيقت ندارد ، مگر از سوى افراد نادان يا مغرور يا كسى كه در طرق و اسانيد آن امعان نظر نكرده و به سخنان اهل علم كه گفتارشان مورد اعتماد است واقف نبوده است . به علاوه ، تصديق اين احاديث جزو اعتقاد به نبوت پيامبر خدا صلى الله عليه و آله است ، زيرا تصديق آن‌چه او از آن خبر داده ، جزو ايمان به او و ايمان به غيب است كه خداوند در قرآن كريم فرمود : « الم * ذ لِكَ الْكِتابُ لَارَيْبَ فِيهِ هُدًى لِلْمُتَّقِينَ * الَّذِينَ يُؤْمِنونَ بِالْغَيبِ » . خداوند ، مؤمنان را به علت ايمان به غيب ستوده است .\r\nاعتقاد به تقدير نيز جزو ايمان است ؛ زيرا آگاهى مردم از آن‌چه خداوند « تقدير » فرموده ، دو راه دارد :\r\nالف ) وقوع آن چيز . بنابراين از هر چه بوده و اتفاق افتاده ، درمىيابيم كه خداوند آن را « اراده » كرده است ، زيرا هيچ چيز وجود نمىيابد و وقوع نمىپذيرد مگر آن كه خداوند بخواهد و اراده كند ، و آن‌چه خدا خواسته ، هست و آن‌چه خدا نخواسته ، نيست .\r\nب ) خبردادن از مسأله‌اى كه در گذشته اتفاق افتاده و مسأله‌اى كه در آينده به‌وقوع مىپيوندد ، پيش از وقوع آن از سوى كسى ( پيامبر اكرم صلى الله عليه و آله ) كه از سر هوا و هوس سخن نمىگويد . بنابراين هر چه ثابت شده كه ايشان از اخبار گذشته فرمودند ، دانستيم كه به همان صورت اتفاق افتاده و هر چه ايشان از وقوع آن در آينده خبر داده‌اند ، مىدانيم كه خدا آن را خواسته است . به هرحال بايد به همان نحوى كه پيامبر خبر داده ، واقع شود . مانند اخبار ايشان دربارهء نزول عيسى عليه السلام در آخرالزمان و ظهور « مهدى » و خروج « دجال » و ديگر خبرها . بنابراين انكار حديث مهدى و يا ترديد روا\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nداشتن دربارهء آن ، امر خطيرى است كه از خداوند مسئلت داريم تا لحظهء مرگ ما را از آن مصون بدارد و همواره ما را در راه حق ثابت قدم نگه دارد .\r\nخدايا ! ما را به آراستگى ايمان بياراى و ما را هدايت‌گرانى هدايت شده ، قرار داده و آخر سخن ما ، حمد و سپاس بر خداوند جهان هستى است .\r\nو آخر دعوانا ان الحمدللَّه رب العالمين\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nعقيده شيخ عبدالعزيز بن باز درباره « مهدى »\r\nپس از پايان سخنرانى « شيخ عبدالمحسن العباد » ، قائم مقام رياست دانشگاه اسلامى مدينه منوره ، جناب شيخ عبدالعزيزبن عبداللَّه بن باز ، توضيحاتى درباره سخنرانى وى بيان كرد كه از نوار ضبط صوت ، پياده شد و آن متن ( تعليقات ) به اطلاع ايشان رسيد و اجازه چاپ آن را داد كه متن آن را براى تكميل بحث مىآوريم :\r\nمجله الجامعة الاسلامية\r\nسپاس خداى را و سلام و درود خدا بر پيامبر و خاندان و يارانش و هر كسى كه راهش را پيمود و به راهنمايىاش هدايت گرديد تا روز باز پسين . اما بعد ، ما از استاد فاضل « شيخ عبدالمحسن بن حمدالعباد » به سبب اين سخنرانى ارزش‌مند و مشروح ، تشكر مىكنيم كه در سخنان خود دربارهء مهدى منتظر ، مهدى حق ، حق مطلب را به‌خوبى ادا كرد . البته بر آن‌چه ايشان به تفصيل سخن گفت ، چيزى نمىتوان افزود ، چرا كه او با توجه و دقت احاديث را بيان كرد ، و سخنان اهل علم را در اين باره نقل نمود و به صواب دست يافت و به حق هدايت نمود . خداوند به دليل اين سخنرانى و تلاشى كه او مبذول داشت ، جزاى خير دهد و ثوابش را دو چندان كند و در راه تكميل و اتمام رساله‌اش در اين موضوع او را يارى دهد . ما - ان‌شاءاللَّه - پس از اتمام آن را به چاپ خواهيم رساند ، زيرا فايدهء آن سترگ و نياز به آن فراوان است . در ارزيابى اين سخنرانى ارزش‌مند به‌طور اختصار مىگويم : حق و صواب همان است كه شيخ عبدالمحسن در اين سخنرانى آن را اظهار كرد ؛ همانطور كه اهل علم هم تبيين\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nكرده‌اند . بنابراين مسئله مهدى آشكار و روشن و احاديث درباره آن فراوان 8 بلكه متواتر و مستحكم است ، و از اهل علم بسيار كسان « تواتر » آن را بازگو كرده‌اند .\r\nهم‌چنان كه استاد در اين سخنرانى اظهار داشتند به علت كثرت طرق اختلاف مخارج ، گويندگان ، راويان و الفاظ اين احاديث تواتر معنوى دارد ، بنابراين به حق دلالت دارد كه مسئلهء اين شخص موعود ، ثابت و خروجش حق است و او \" محمدبن عبداللَّه العلوى از ذريهء حسن‌بن علىبن ابىطالب \" ( رضى اللَّه عنه ) است . اين امام كه از الطاف خداى عزوجل به اين امت در آخرالزمان است ، ظهور مىكند و داد و حق را برپا مىدارد و از ظلم و بيداد جلوگيرى مىكند ، و خدا به‌وسيلهء او سايه لواى حق را بر اين امت در راه عدالت ، هدايت و راهنمايى مردمان ، مىگستراند .\r\nمن بر بسيارى از احاديثى كه ايشان نقل كردند ، آگاهى دارم و در ميان آنها هم‌چنان كه « الشوكانى » و « ابن قيم » و ديگران گفته‌اند ، صحيح و حسن و ضعيف منجبر و اخبار جعلى يافته‌ام . اما از اين ميان آن‌چه سند آن محكم است ، ما را بس ! ، حال چه خود « صحيح » باشد يا براى اسناد حديث ديگرى صحّت مىيابد و چه خود « حسن » باشد ، يا براى اسناد حديث ديگرى « حُسن » مىيابد ، و به همين ترتيب احاديث ضعيف اگر منجبر گردد و يك‌ديگر را استحكام بخشد ، نزد اهل علم « حجت » است ، زيرا آن‌چه نزد آنان پذيرفته شده بر چهار قسم است : خود صحيح است يا به پشتوانه ديگر صحيح است . يا خود « حسن » دارد يا به سبب ديگرى « حسن » محسوب مىگردد و اين سواى « متواتر » است . اما « متواتر » تمامش پذيرفته است ؛ لفظى باشد يا معنوى .\r\nاحاديث « مهدى » از قسم « متواتر معنوى » است . بنابراين تواتر آن از جهت گوناگونى الفاظ ، معانى ، كثرت طرق و تعدد مخارج مقبول مىگردد و اهل علمِ مورد اعتماد ، بر ثبوت و تواتر آن ، نظر داده‌اند و ما ديده‌ايم كه اهل علم ، چيزهاى فراوانى را با كمتر از اين ثابت كرده‌اند و حق اين است كه جمهور اهل علم بر سر ثبوت مسئله مهدى اتفاق نظر دارند و اين‌كه او حق است و در آخرالزمان ظهور خواهد نمود ، اگر كسى از اهل علم نظرى خلاف اين گفته باشد ، سخن او مورد اعتنا نيست . در مورد گفتهء الحافظ اسماعيل بن كثير در كتاب التفسير خود در سوره « مائده » هنگام بيان اسامى « نُقبا » و\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nاين‌كه مهدى مىتواند يكى از امامان دوازده‌گانه باشد ؛ جاى تأمل وجود دارد ، زيرا پيامبر صلى الله عليه و آله فرمود : اين امت مادام كه دوازده خليفه بر آنان حكومت دارند و همگىشان از قريش هستند ، هم‌چنان پايدار خواهد بود .\r\nاين فرمودهء او كه \" اين امت هم‌چنان پايدار است \" دلالت دارد كه دين در زمان آنان استوار و احكام خدا جارى و حق فايق است . معلوم است كه اين فقط پيش از انقراض دولت امويان بود ، در آخر دوران حاكميت امويان اختلافاتى بروز كرد كه مردم به سبب آن ، دچار دو دستگى شدند و مصيبت بر سر مسلمانان فرود آمد و مسلمانان به دو خلافت تقسيم شدند : يك خلافت در اندلس و يك خلافت در عراق . مصيبت‌ها و شرارت‌هايى رخ داد كه همگان شرح آن را مىدانند . پيامبر صلى الله عليه و آله فرمود : اين امت هم‌چنان پايدار است . سپس وقايع عظيمى به وقوع پيوست كه به اختلال در نظام خلافت منجر گرديد و بر هر خطه از سرزمين‌هاى اسلامى يك امير و يك حاكم تسلّط يافت و خلافت اسلامى به‌صورت « ملوك الطوايفى » درآمد ، و در دوران ما اين پراكندگى و اختلاف بيشتر و بزرگ‌تر شده است . مهدى تاكنون خروج نكرده است ، پس چگونه مىتوان گفت كه اين امر پايدار است تا خروج مهدى ؟ آن‌كس كه تأمل و امعان نظر كند ، چنين سخنانى بر زبان نمىراند . به نظر من مراد از دوازده خليفه ، خلفاى چهارگانه ، معاويه و فرزندش يزيد و سپس عبدالملك‌بن مروان و چهار فرزندش و عمربن عبدالعزيز مىباشد كه اسلام در زمان آنها گسترش يافت و دين پايدار گرديد و حق آشكار شد و جهاد برقراربود و اختلاف و تفرقه در مورد خلافت پس از مرگ « يزيد » و امارت « مروان » در شام و « ابن زبير » در حجاز و . . . بر امر دينِ مسلمانان ضررى و صدمه‌اى نزد ، بلكه دينشان آشكار و امرشان پايدار بود . . . .\r\n* * * در مورد اين‌كه خروج مهدى هنگام نزول عيسى مىباشد ، « ابن كثير » در الفتن و الملاحم گفته است : گمان مىكنم اين امر هنگام نزول مسيح باشد و حديثى كه الحارث ابن ابى اسامة روايت كرده ، ناظر و دالّ بر همين است ، زيرا او گفت : اميرشان مهدى است ، بنابراين سخن او ناظر به اين است كه ظهور مهدى هنگام نزول عيسى خواهد\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nبود . از پاره‌اى روايات « مسلم » و برخى روايات ديگر ، همين معنا استفاده مىشود .\r\nپس اين حديث استوارتر و نمايان‌تر است . دربارهء اين كه او در آخرالزمان خروج خواهد كرد اين امر ، چنان كه پيامبر صلى الله عليه و آله فرمود ، معلوم و آشكار است و احاديث در اين زمينه روشن است و سخن حق همان است كه ائمه و على گفته‌اند كه او ناگزير خروج و ظهور خواهد كرد .\r\n* * * در مورد مسيح‌بن مريم عليها السلام و مسئله دجال ، مسئله روشن‌تر است و موضوع آنها قطعى است و علماى امت در اين امر اتفاق نظر دارند و براى مردم بيان كرده‌اند كه مسيح و دجال در آخرالزمان فرود مىآيند . در اين زمينه اخبار متواترى از پيامبر صلى الله عليه و آله در دست است كه همه آنها صحيح و متواتر است و اين كه عيسى عليه السلام در آخرالزمان نزول كرده و به شريعت محمد صلى الله عليه و آله حكومت مىراند و دجال ، مسيح گمراهى را مىكشد . اين حق است و هم‌چنين خروج دجال ، هر كس كه اين را انكار نمايد و ادعا كند كه نزول عيسىبن مريم و وجود مهدى به پيدايش « خير » اشاره دارد ، و اين‌كه وجود دجال و يأجوج و مأجوج و شبيه آن ، اشاره به پيدايش « شر » دارد ، سخنانش فاسد ؛ بلكه در واقع باطل است و نبايد گفته شود و هر كس اين را بگويد از راه حق منحرف شده و مطلب منكر بر زبان آورده است و امرى خطير بيان نموده كه در شرع و در اثر و نظر ، توجيهى ندارد . وظيفه اين است كه آن‌چه پيامبر صلى الله عليه و آله فرموده است با قبول و اعتقاد و تسليم در برابر آن پذيرا باشيم ، هرگاه خبر منقول از پيامبر خدا صحيح باشد هيچ‌كس مجاز نيست با نظر و اجتهاد شخصى خود با آن مخالفت ورزد ، بلكه بايد در برابر آن تسليم گردد ، چنان كه خداى عزوجل فرمود : « نه ، سوگند به پروردگارت كه ايمان نياورند ، مگر آن‌كه در نزاعى كه ميان آنهاست ، تو را داور قرار دهند و از حكمى كه تو مىدهى هرگز ناخشنود نشوند و سراسر تسليم آن گردند . » « 1 » پيامبر صلى الله عليه و آله از دجال ، مهدى و عيسى مسيح بن مريم خبر داده است . به همين سبب\r\n\r\n\r\n","description":"","footnote":"\r\n( 1 ) . سوره نساء ، آيه 64 .\r\n","page_name":" 135 ","page_number":135},
  {"content":"\r\n\r\nبايسته است كه آن‌چه فرموده ، بپذيريم و به آن ايمان بياوريم و از خودداورى و تقليد كوركورانه كه در دنيا و آخرت زيان مىرساند ، پرهيز كنيم .\r\nاز خداى عزوجل مسئلت دارم همگان را در آن‌چه رضاى اوست ، موفق بدارد و به همهء ما تفقه در دين و ثبات بر حق عطا فرمايد ، بار ديگر از جناب استاد ، به جهت سخنرانى ارزش‌مند و مبسوطى كه تقديم كرد ، تشكر مىكنم و از خداوند مسئلت دارم كه ايشان را در راه اتمام و تكميل موضوع يارى فرمايد تا به‌دست طبع سپرده شود ، و مردم از آن بهره‌مند گردند . »\r\nوصلىاللَّه على عبده و رسوله محمد و آله و صحبه\r\nعبدالعزيزبن عبداللَّه بن باز\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nمؤخّره\r\n\r\nتوضيح پايانى\r\nاين بود ترجمه تقريباً كامل بحث استاد شيخ عبدالمحسن العباد ، درباره احاديث مربوط به ظهور مهدى منتظر ، از ديدگاه اهل سنت و أثر . از مجموع متن سخنرانى شيخ ، شايد يك پنجاهم آن در ترجمه آورده نشد و اين يك پنجاهم ، بيشتر مربوط به بحث‌هاى فنّى - تخصّصى درباره « رجال‌شناسى » راويان احاديث مىشد كه براى عموم ، قابل استفاده نبود . هم‌چنين از نقل احاديثى كه چندين مرتبه تكرار شده بود يا مربوط به مسئله « ظهور مهدى » نبود ، خوددارى به عمل آمد .\r\nچند جمله كوتاه هم از شيخ ، درباره عدم انطباق احاديث با مهدى موعود از ديدگاه شيعه ، در خلال بحث وى آمده بود كه ظاهراً بيشتر با توجه به جوّ حاكم بر محل ايراد سخنرانى - پايگاه وهابىگرى - در سخنرانى وى گنجانيده شده بود كه ترجمه و نقل آنها هم ضرورتى نداشت .\r\nدر مجموع بايد مانند « شيخ عبدالعزيز بن باز » از تلاش و كوشش شيخ « عبدالمحسن العباد » در بررسى و تحقيق عميق اين مسئله اسلامى ، از ديدگاه اهل سنت ، تشكر كنيم كه به‌خوبى حق مطلب را ادا كرده است . از خداوند مىخواهيم كه همه ما را از شرّ فتنه‌هاى دوران مصون بدارد .\r\n* * * در مورد تعليقات شيخ عبدالعزيز بن باز هم كه با صراحت و قاطعيّت تمام ، مسئله\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nمهدى را مىپذيرد و آن را يكى از معتقدات اصول اسلامى مىداند ، بايد سپاس‌گزار بود . ولى متأسفانه اصرار ايشان هم بر عدم انطباق احاديث ، با مهدى موعود مورد نظر شيعه ، با انصاف و حق و راه راست سازگار نيست و ما متن سخنرانى ايشان را آورديم تا روشن شود كه چگونه جناب شيخ ، حتى « يزيد بن معاويه » را هم حاضر است كه جزو خلفا و جانشينان دوازده‌گانه پيامبر اكرم صلى الله عليه و آله معرفى كند ، تا حديث ، بر مهدى موعودِ شيعه ، انطباق نيابد ؟ !\r\nهر فرد منصف و آگاه به موازين شرعى و آشنا با تاريخ اسلامى ، به‌خوبى مىداند كه خلفايى مانند « معاويه » ، « يزيد » و امثال آنها كه خلافت اسلامى را به ملوكيت بنى اميّه تبديل كردند ، هرگز نمىتوانند جانشينان واقعى پيامبر اكرم صلى الله عليه و آله به‌شمار آيند . از سوى ديگر بايد توضيح داد كه منظور از پايدار بودن دين ، اين است كه حداقل در سرزمين اسلام ، احكام دين خداوند غلبه يابد و پايدار بماند ، همانطور كه در تفسير آيه شريفهء « وَمِمَّنْ خَلَقْنا أُمَّةٌ يَهْدُونَ بِالحَقِّ وَبِهِ يَعْدِلُونَ » نيز آمده و با حديث شريف منقول از پيامبر اكرم صلى الله عليه و آله هم انطباق دارد كه فرمود : گروهى از امت من تا نزول عيسى و ظهور مهدى ، هم‌چنان بر حق استوار و پايدارند و در راه استوارى آن ، مىرزمند .\r\nحديث امامان و جانشينان دوازده‌گانه هم كاملًا بر اين نكته دلالت دارد كه بقاى دين ، ولو در بخشى از سرزمين‌هاى اسلامى ، از بركت وجود « امام قائم » خواهد بود و گرنه دين به‌كلى از بين مىرود . اگر منظور ، استوارى دين در سراسر كره زمين بود ، آن‌چنان كه شيخ بن باز گمان كرده ، اين حديث به‌طور كلى نمىتوانست صحيح باشد ، زيرا دين اسلام تاكنون ، در سراسر جهان برقرار نشده بلكه حتى در اغلب كشورهاى اسلامى ، از جمله محل اقامت شيخ ! هم به مورد اجرا در نيامده است ، هر چند كه حاكميت‌هاى زر و زور و تزوير در اين كشورها ، ادعاى « اسلام پناهى » و « خادم الحرمينى » دارند ! ، ولى واقعيت‌هاى موجود در اين جوامع ، به‌خوبى نشان مىدهد كه اين حاكميت‌ها ، « حاكم بما انزل‌اللَّه » نيستند ؛ به همين دليل آيات شريفه درباره كسانى نيست كه احكام الهى را اجرا نمىكنند و خود جناب شيخ ، لابد تفسير آن آيات را مىداند ، ولى نمىتواند بيان كند ! شگفت‌آورتر آن‌كه جناب شيخ ، دين را در دوران\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nخلفاى بنى اميه ، - از جمله معاويه و يزيد بن معاويه - هم برقرار و پايدار ! مىداند و مىنامد ! گويا فراموش كرده است كه همين‌ها ، مساجد را ويران كردند ، به حرم امن الهى تجاوز نمودند ، احكام شريعت را زير پا گذاشتند و به مسيحيان جزيه دادند . حال اگر مفهوم پايدارى دين ! و استوارى آن اين باشد بايد گفت كه هم اكنون نيز ، دين در آن بلاد استوار و قائم است ! ! ولى ظاهراً نامه‌هاى اعتراض‌آميز اخير شيوخ در آن ديار كه بعضى از آنها را خود جناب شيخ بن باز هم امضا كرده ، اين ادعا را تكذيب مىكند .\r\nاز خداى بزرگ مىخواهيم كه چشم باطن « كوران ظاهر » ! را هم روشن سازد و آنها و همه ما را به راه راست هدايت فرمايد و همواره در اين راه ، استوار بدارد .\r\nانّه سميع مجيب و انّه نعم المولى و نعم النصير\r\nتهران - جمعه سيزدهم شعبان 1413 ه\r\nسيدهادى خسروشاهى\r\n\r\n","description":"","footnote":"","page_name":" 139 ","page_number":139},
  {"content":"\r\n . \r\n","description":"","footnote":"","page_name":" 140 ","page_number":140},
  {"content":"\r\n\r\n\r\n4 : توضيح درباره احاديث « مهدى »\r\nشيخ عبدالمحسن العباد\r\n\r\n","description":"","footnote":"","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\n\r\nپاسخ به كسانى كه احاديث صحيح دربارهء مهدى را نمىپذيرند !\r\nدر پى وقوع حادثه « جهيمان » « 1 » ، كه قلب هر مسلمانى را به درد مىآورد ، پاره‌اى پرسش‌ها دربارهء ظهور مهدى در آخرالزمان مطرح گرديده است كه آيا احاديث پيامبر صلى الله عليه و آله در اين باره صحت دارد يا نه ؟ . بعضى از علما در راديو و مطبوعات ، صحت بسيارى از اين احاديث را تبيين نموده‌اند ؛ از آن جمله حضرت « شيخ عبدالعزيزبن عبداللَّه‌بن باز » رئيس مراكز تحقيقات علمى افتاء ، دعوت و ارشاد است ، كه براى اثبات اين موضوع ، با نقل احاديث فراوان و صحيح از پيامبر صلى الله عليه و آله مطالبى را اظهار داشته و اقدام آن گروه باطل را در تجاوز به بيت‌اللَّه الحرام ، تقبيح نموده است . هم‌چنين جناب « شيخ عبدالعزيزبن صالح » امام و خطيب مسجد النّبى نيز در يكى از خطبه‌هاى نماز جمعه ، ضمن تقبيح تجاوز اين گروه گناه‌كار و متجاوز ، روشن نمودند كه اعضاى اين گروه و مهدىادعايىشان در يك وادى قرار دارند و آن مهدى موعودى كه در احاديث از وى ياد شده در يك وادى ديگر .\r\nمتأسفانه در مقابل اين دفاع از حق ، جناب « شيخ عبداللَّه بن زيد المحمود » رئيس دادگاه‌هاى شرعى كشور « قطر » ! هم رساله‌اى تحت عنوان لا مهدى ينتظر بعد الرسول خير البشر ( پس از پيامبر اكرم صلى الله عليه و آله نبايد به انتظار ظهور هيچ مهدى نشست ! ) منتشر نموده و در آن با دنباله‌روى از برخى نويسندگان قرن چهاردهم هجرى ، كه در\r\n\r\n\r\n","description":"","footnote":"\r\n( 1 ) . در مقدمه دوم كتاب ، به انديشه‌هاى « جهيمان » اشاره شده است .\r\n","page_name":" 143 ","page_number":143},
  {"content":"\r\n\r\nشناخت صحت و سقم احاديث ، تخصص و خبرگى ندارند و با تكيه بر شبهه‌هاى عقلى ، هرچه دربارهء حضرت مهدى آمده ، دروغ پنداشته و گفتار اين نويسندگان را درباره خرافى بودن اين احاديث ، تكرار نموده است .\r\nاز اين‌رو من براى نماياندن اوهام و اشتباهات وى در آن رساله ، به نوشتن اين سطور مبادرت ورزيده‌ام ، تا روشن شود كه احاديث صحيح بسيارى ، بر ظهور مهدى در آخرالزمان دلالت دارد و علماى پيشين و معاصر اهل سنت در اين مورد اتفاق نظر دارند ، مگر آنهايى كه از راه حق دور شده و به « شذوذ » پيوسته‌اند !\r\n* * * در اين‌جا اشاره به اين نكته مناسب است كه من در گذشته نيز بحثى را تحت عنوان « عقيدة اهل السنة و الاثر فى المهدى المنتظر » نوشته‌ام كه در شمارهء سوم سال اول مجلهء الجامعه الاسلاميه در ماه ذى القعده 1388 هجرى در « مدينه منوره » منتشر شده است . « 1 » بحث فوق شامل ده بخش ذيل مىشود :\r\nيكم : ذكر اسامى صحابه كه احاديث مهدى را به نقل از پيامبر 9 ، روايت كرده‌اند .\r\nدوم : در ذكر نام امامانى كه احاديث و آثار وارده دربارهء مهدى را در كتاب‌هايشان آورده‌اند .\r\nسوم : ذكر اسامى علمايى كه پيرامون مسئله مهدى تأليفات مستقلى دارند .\r\nچهارم : ذكر اسامى علمايى كه تواتر احاديث مهدى را بازگو نموده‌اند و نيز نقل سخنان آنان در اين زمينه .\r\nپنجم : ذكر برخى احاديث مندرج در صحيحين كه با مسئله مهدى ارتباط دارد .\r\nششم : ذكر برخى احاديث مهدى كه در غير صحيحين درج گرديده است به همراه سخنانى دربارهء اسناد اين احاديث .\r\nهفتم : در ذكر نام بعضى از علما كه به احاديث مهدى استدلال نموده و به وجوب آنها اعتقاد دارند و نيز نقل سخنانشان در اين باره .\r\n\r\n\r\n","description":"","footnote":"\r\n( 1 ) . اين بحث عيناً در بخش قبلى ترجمه شده است ، مترجم .\r\n","page_name":" 144 ","page_number":144},
  {"content":"\r\n\r\nهشتم : ذكر اسامى كسانى كه احاديث مهدى را انكار يا دربارهء آن ترديد روا داشته‌اند ، به همراه بررسى اجمالى سخنان آنان .\r\nنهم : در نقل پاره‌اى از مطالبى كه گمان مىرود با احاديث مهدى تضاد دارد و پاسخ‌گويى به آنها .\r\nدهم : سخن پايانى در بيان اين‌كه تصديق و باور نمودن ظهور مهدى در آخرالزمان ، جزو « ايمان به غيب » است و اين‌كه اعتقاد اهل سنت به مهدى ، با اعتقاد شيعه ارتباطى ندارد ( ! )\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nبحث جديد در توضيح و تبيين احاديث مربوط به مهدى\r\n\r\n1 . ظهور مهدى از ديدگاه شيخ عبداللَّه بن محمود\r\nابن محمود رساله خود را لامهدى ينتظر بعدالرسول خيرالبشر نام نهاد و در صفحه چهارده آن مىنويسد :\r\n« اى دانشمندان و دانش‌جويان و توده‌هاى مردم ! آموزش و اعتقادمان بايد بر اين پايه استوار باشد كه پس از پيامبر صلى الله عليه و آله هيچ « مهديى » در كار نيست ، هم‌چنان كه بعد از پيامبر ، هيچ پيامبرى در كار نبوده و نخواهد آمد . »\r\nدر صفحهء 29 رساله خود نيز مىگويد :\r\n« حقيقتى كه ما بدان اعتقاد داريم و مردم را به آگاهى و عمل به آن فرا مىخوانيم اين است كه بعد از پيامبر صلى الله عليه و آله هيچ مهديى نمىآيد ؛ همانطور كه هيچ پيامبر ديگرى نخواهد آمد . »\r\nبه نظر من بايد چنين پاسخ داد :\r\n1 . در نام‌گذارى رساله با عنوان لامهدى ينتظر بعدالرسول خيرالبشر كه ايشان انتخاب كرده ، نوعى « اطلاق » و « عموميت » وجود دارد كه علاوه بر انكار ظهور مهدى در آخرالزمان ، از جملهء « بعدالرسول خيرالبشر » در ذهن شنونده انكار نزول عيسى عليه السلام در آخرالزمان نيز تداعى مىشود . اگر در اين عبارت محدوديت وجود داشت كه احتمال انكار نزول عيسى هم از آن برنمىآمد ، باز مشكل آسان‌تر مىشد . علاوه بر اين ، در رساله مورد بحث به‌طور صريح نزول عيسى عليه السلام را مطرح نساخته مگر در\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nسياق سخنان اهل سنت ، و از شواهد و قراين چنين بر مىآيد كه رساله وى براى انكار سخنان اهل سنت ، تأليف و تدوين يافته است ، زيرا در صفحهء 51 حديثى دربارهء نزول عيسى عليه السلام و كشته شدن دجال به‌دست وى و نماز گزاردن وى پشت سر مهدى آمده است و « ابن محمود » به‌نقل از « شيخ على قارى » در كتاب الموضوعات الكبيره گفته است كه اين حديث ، « مجعول » است ! در حالى كه شيخ على قارى مدعى نيست كه اين حديث مجعول است ، بلكه در كتاب مذكور آمده است كه اين حديث از پيامبر صلى الله عليه و آله به ثبوت رسيده است كه ما عين سخنان « شيخ على » را خواهيم آورد .\r\nب ) دعوت به انكار ظهور مهدى در آخرالزمان ، در واقع دعوت به انكار احاديثى است كه از پيامبر اكرم صلى الله عليه و آله نقل شده و صحت آنها مسلّم و مسجّل گرديده است . در واقع پيمودن راهى خلاف آن چيزى است كه علماى اهل سنت مانند : بيهقى ، عقيلى ، خطابى ، قاضى عياض ، قرطبى ، ذهبى ، ابن تيميّه ، ابن قيم ، ابن كثير و ديگران ، تاكنون آن را پيموده‌اند .\r\n\r\n2 . ديدگاه قدماى اهل سنت دربارهء انديشه مهدى\r\nشيخ عبداللَّه بن محمود در صفحهء سوم رساله خود مدعى است :\r\n« اصولًا انديشهء مهدى از اعتقادات قدماى اهل سنت نيست و در قرن اول هجرى اصحاب پيامبر صلى الله عليه و آله و پيروانشان از اين انديشه ياد نكرده‌اند ! » .\r\nدر پاسخ مىگوييم :\r\nاحاديث فراوانى دربارهء ظهور مهدى در آخرالزمان به‌نقل از پيامبر صلى الله عليه و آله ثبت شده و از اصحاب به‌دست پيروان بعدى رسيده است . با توجه به تواتر آنها چگونه مىتوان گفت كه اصحاب پيامبر صلى الله عليه و آله و پيروانشان در قرن اول از اين انديشه ياد نكردند ؟ ! . شوكانى در كتاب التوضيح ، احاديث مهدى ، دجال و مسيح عليه السلام را متواتر مىداند .\r\n« صديق حسن خان » در كتاب الاذاعه نيز به اين امر اذعان دارد و مىنويسد :\r\n« احاديث وارده دربارهء مهدى كه امكان وقوف بر آنها ميسر گرديده ، پنجاه حديث\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nمىباشد كه در بين آنها صحيح ، حسن و ضعيف منجبر وجود دارد . اين احاديث بدون هيچ شك و شبهه‌اى ، متواتر است بلكه اطلاق صفت تواتر بر موارد كمتر از آنها در كليه اصطلاحات مدوّن در اصول ، صدق مىكند . از طرفى ، آثار رسيده از اصحاب پيامبر صلى الله عليه و آله كه بر ظهور مهدى صراحت دارد ، بسيار است و « حكم رفع » دارد ، زيرا در اين‌گونه موارد مجال اجتهاد نيست » .\r\n\r\n3 . انديشه ظهور مهدى نزد اهل تشيع و اهل تسنن\r\nشيخ ابن محمود باز در صفحهء سوم مىنويسد :\r\n« نخستين كسانى كه از اين انديشه ( انديشهء مهدى ) حمايت نموده‌اند ، شيعيان بوده‌اند و از جملهء اعتقادات آنان ، ايمان به امام غايب و منتظر است كه زمين را از داد آكنده مىسازد بعد از آن‌كه از ستم لبريز گشته باشد ! و او امام دوازدهم ، محمدبن الحسن العسكرى است . اين انديشه از راه هم‌نشينى ، هم‌دمى و اختلاط ! ، به اهل تسنن سرايت كرده و در اعتقاداتشان راه يافته است ، ولى جزو اصول اعتقادىشان نمىباشد .\r\nدر پاسخ بايد گفت : ميان اعتقاد اهل تشيع و اهل تسنن در اين موضوع ، تفاوت فاحشى وجود دارد ، زيرا مهدى در نزد اهل سنت فقط يك امام از جمله امامان مسلمانان است و عدالت گستر و شريعت‌مدار است ، در آخرالزمان زاده مىشود و رهبرى مسلمانان را به عهده مىگيرد و خروج دجال و نزول عيسى در زمان او انجام مىپذيرد . اما وى معصوم نيست . اهل تسنن در اين مورد به احاديث ثابت پيامبر صلى الله عليه و آله استناد مىجويند كه در كتاب‌هايشان تدوين يافته و صحت و ثبوت آن از سوى حديث‌دانان و سنت‌شناسان و فرهيختگانِ مورد اعتماد مثل : بيهقى ، عقيلى ، ذهبى ، ابن تيميه ، ابن القيم ، ابن كثير و ديگران تأييد شده است .\r\nولى مهدى شيعيان ، \" محمد بن الحسن العسگرى \" نام دارد . وى در حوالى نيمهء قرن سوم هجرى به دنيا آمد و در طفوليت وارد زيرزمين شد و هم‌چنان در آن‌جا\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nاقامت دارد . « 1 » وى در بين امامان دوازده گانه ، دوازدهمين امام مىباشد . شيعيان اعتقاد دارند كه امامان ، معصوم‌اند و داراى صفاتى بىحد و حصر مىباشند . براى نمونه سخنان دو شخصيت بزرگ شيعه را مىآوريم :\r\n1 . كلينى ، مؤلف كتاب الكافى كه از بزرگ‌ترين كتب شيعه است و نزد شيعيان جايگاهى مشابه با صحيح بخارى نزد اهل تسنن دارد . چندين فصل به احاديث شيعه اختصاص داده است كه در اين‌جا به ذكر پاره‌اى از عناوين اين فصول اكتفا مىكنيم :\r\nفصل : امامان از تمامى علومى كه به فرشتگان و پيامبران رسيده است آگاهى دارند .\r\nفصل : امامان از زمان مرگشان خبر دارند و نمىميرند ، مگر با اختيار خودشان .\r\nفصل : امامان نسبت به « ماكان و مايكون » ( گذشته و آينده ) آگاهى دارند و هيچ چيز بر آنان پوشيده نيست .\r\nفصل : تمام كتاب‌هايى كه از جانب خداوند متعال به زبان‌هاى مختلف نازل گرديده ، نزد امامان شناخته شده است .\r\nفصل : به جز امامان ، هيچ‌كس تمام قرآن را جمع‌آورى نكرده است و امامان بر تمامى علوم قرآن واقفند .\r\nفصل : آن‌چه پيش مردم ، حق شناخته مىشود ، حق نيست مگر اين‌كه از امامان نقل شده باشد و هر چه از امامان نقل نشده باشد ، صحيح نيست !\r\n2 . آيةاللَّه خمينى ، رهبر معاصر شيعيان و مرجع عالى آنان ، در كتاب حكومت اسلامى كه حاوى درس‌هاى فقهى وى براى طلاب علوم دينى در نجف است ، در صفحهء 52 چاپ بيروت تحت عنوان « ولايت فقيه » مىنويسد :\r\n« از لوازم مذهب ما اين است كه امامان ما مقامى دارند كه هيچ فرشته يا پيامبرى بدان نايل نمىآيد . به موجب روايات و احاديثى كه نزد ماست ، پيامبر اكرم صلى الله عليه و آله و امامان عليهم السلام پيش از اين جهان نور بودند و خداوند آنان را به عرش خود خيره ساخته\r\n\r\n\r\n","description":"","footnote":"\r\n( 1 ) . موجب تعجب است كه آدم محققى مانند شيخ محسن عباد ، اين افسانه موهوم را جزو معتقدات شيعه مىپندارد . ما در مقدمه اول از بزرگان شيعه نقل كرديم كه اين مطلب افسانه‌اى بيش نيست ، مترجم .\r\n","page_name":" 149 ","page_number":149},
  {"content":"\r\n\r\nبود و آن‌چنان منزلت و جايگاهى مقرّب دارند كه جز خدا كسى از آن اطلاعى ندارد .\r\nجبرئيل ، آن‌چنان كه در روايات معراج آمده ، گفت : \" اگر يك سر سوزن نزديك مىشدم ، مىسوختم \" . از امامان روايت شده است كه ما با خدا حالاتى داريم كه هيچ فرشتهء مقرّب يا پيامبر مرسلى بدان نايل نمىگردد » .\r\n\r\n4 . ظهور مهدى و فتنه‌ها ؟ !\r\nشيخ ابن محمود در صفحه پنجم رساله خود مىگويد :\r\nپرواضح است كه زيان‌ها و مفاسد بزرگى چون برانگيختن فتنه‌ها و ريخته شدن خون بىگناهان بر اعتقاد به مهدى و اذعان به صحت ظهور وى مترتب است ، از اين‌رو تاريخ مدروس و واقعيت ملموس بر چگونگى اين واقعه گواهى دارند . بنابراين ساحت پيامبر صلى الله عليه و آله از اظهار چنين مطالبى مبرا مىباشد ، زيرا دين بدون آن هم كامل است .\r\nوى سپس در صفحهء 37 مىگويد : « اما اعتقاد به بطلان آن و باور نكردن آن ، به قلب‌ها آسودگى ، شادى ، آرامش ، و اطمينان مىبخشد و مردم را از تزلزل و فتنه انگيزى مىرهاند ! . »\r\nپاسخ اين ادعا بر چند وجه است :\r\nالف ) ظهور مهدى در آخرالزمان جزو امور غيبى است كه باور آن منوط به اثبات نص حديث از پيامبر صلى الله عليه و آله است . بر اساس نصوص منقول از پيامبر صلى الله عليه و آله ، ظهور مهدى در آخرالزمان و نماز گزاردن عيسى عليه السلام پشت سر وى به اثبات رسيده است . علماى دانشور و حديث‌شناسان برجسته بر ثبوت اين نصوص صحه گذارده‌اند . بنابراين بايد اخبار رسيده از پيامبر صلى الله عليه و آله را باور كرد ؛ چه از امور گذشته و آينده باشد و چه از امور موجود كه از ديد ما پنهان است .\r\nب ) انكار ظهور مهدى در آخرالزمان جلوى وقوع فتنه‌ها را نگرفته و موجب امنيت و اطمينان نمىگردد ، به اين دليل كه خدا در قرآن مىفرمايد : « ما كانَ مُحَمَّدٌ أَبا أَحَدٍ مِنْ رِجالِكُمْ وَلكِنْ رَسُولَ اللَّهِ وَخاتَمَ النَّبِيِّينَ » ؛ محمد پدر هيچ‌يك از افراد شما\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nنيست ولى رسول خدا و خاتم پيامبران است . پيامبر صلى الله عليه و آله پس از اين آيه ، فرمود : « و أنا خاتم النبيّين لا نبىّ بعدى ؛ من خاتم پيامبرانم و هيچ پيامبرى پس از من نيست » . با اين حال بسيارى از مدعيان نبوت پيدا شده‌اند كه از اين رهگذر ، زيان‌هاى فراوانى بر مسلمانان وارد گرديده است . ولى آن‌چه در برابر فتنه‌ها و مصايب ، همواره به امّت مصونيت بخشيده و سلامت ، امنيت و رستگارى را تضمين نموده ، پاىبندى به شريعت الهى و چنگ زدن به ريسمان خداوندى است كه خود فرموده : « يا أَيُّها الَّذِينَ آمَنُوا إِنْ تَنْصُرُوا اللَّهَ يَنْصُرْكُمْ وَيُثَبِّتْ أَقْدامَكُمْ » ؛ اى اهل ايمان ! شما اگر خدا را يارى كنيد ، خدا هم شما را يارى مىكند و ثابت قدم مىگرداند . و فرمود : « وَمَنْ يَتَّقِ اللَّهَ يَجْعَلْ لَهُ مَخْرَجاً * وَيَرْزُقْهُ مِنْ حَيْثُ لا يَحْتَسِبُ » ؛ هر كس خداترس شود ، خدا راه بيرون شدن ( از حوادث سخت عالم ) را بر او مىگشايد و از جايى كه گمان نمىبرد به او روزى عطا كند .\r\nهم‌چنين فرمود : « إِنَّ اللَّهَ لا يُغَيِّرُ ما بِقَوْمٍ حَتّى يُغَيِّرُوا ما بِأَنْفُسِهِمْ » ؛ خدا حال هيچ قومى را دگرگون نخواهد كرد تا زمانى كه خود آن قوم حالشان را تغيير دهند . و فرمود :\r\n« وَما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَيَعْفُو عَنْ كَثِيرٍ » ؛ و آن‌چه رنج و مصايب به شما مىرسد همه از دست خود شماست در صورتى كه خدا بسيارى از اعمال بد را عفو مىكند . و نيز فرمود : « وَلَيَنْصُرَنَّ اللَّهُ مَنْ يَنْصُرُهُ إِنَّ اللَّهَ لَقَوِىٌّ عَزِيزٌ * الَّذِينَ إِنْ مَكَّنّاهُمْ فِى الأَرْضِ أَقامُوا الصَّلاةَ وَآتَوُا الزَّكاةَ وَأَمَرُوا بِالْمَعْرُوفِ وَنَهَوْا عَنِ المُنْكَرِ وَلِلَّهِ عاقِبَةُ الأُمُورِ » ؛ هر كه خدا را يارى كند ، البته خدا او را يارى خواهد كرد كه خدا را منت‌هاى اقتدار و توانايى است ، آنهايى هستند كه اگر در روى زمين به آنان اقتدار و تمكين دهيم نماز به پا مىدارند و به مستحقان زكات مىدهند و امر به معروف و نهى از منكر مىكنند و عاقبت كارها به‌دست خداست . هم‌چنين فرمود : « وَعَدَ اللَّهُ الَّذِينَ آمَنُوا مِنْكُمْ وَعَمِلُوا الصّالِحاتِ لَيَسْتَخْلِفَنَّهُمْ فِى الأَرْضِ كَما اسْتَخْلَفَ الَّذِينَ مِنْ قَبْلِهِمْ وَلَيُمَكِّنَنَّ لَهُمْ دِينَهُمُ الَّذِى ارْتَضى لَهُمْ وَلَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِى لا يُشْرِكُونَ بِى شَيْئاً وَمَنْ كَفَرَ بَعْدَ ذ لِكَ فَأُولئِكَ هُمُ الفاسِقُونَ » ؛ و خدا به كسانى كه از شما بندگان ايمان آرد و نيكوكار گردد وعده فرمود كه در زمين خلافت دهد ، چنان كه\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nامت‌هاى صالح پيمبرانِ سلف ، جانشين پيشينيان خود شدند و علاوه بر خلافت ، دين پسنديدهء آنان را برهمهء اديان تمكين و تسلط عطا كند و به همه مؤمنان پس از خوف و انديشه از دشمنان ايمنى كامل دهد كه مرا به يگانگى و بىهيچ شائبهء شرك و ريا پرستش كنند و بعد از آن هر كه كافر شود به حقيقت همان فاسقان تبهكارند .\r\nپيامبر صلى الله عليه و آله فرمود : « احفظ اللَّه يحفظك ؛ به ياد خدا باشيد كه خداوند شمارا حفظ مىنمايد . » و ديگر ادلهء قرآن كريم و سنت پيامبر صلى الله عليه و آله .\r\nج ) وجود افراد ديوانه يا شبه‌ديوانه‌اى كه ادعاى مهدويت كرده‌اند ، در پاره‌اى از دوران‌ها كه زيان‌هاى بسيارى بر مسلمانان وارد ساخته‌اند ، بر باورداشت آن‌چه پيامبر صلى الله عليه و آله در احاديث صحيح مدنظر داشتند ، تأثير ندارد . مقصود پيامبر صلى الله عليه و آله اعتقاد به آن مهدى است كه عيسى عليه السلام در پشت سر وى به نماز مىايستد . آنچه از پيامبر صلى الله عليه و آله به ثبت رسيده بايد مورد تصديق قرار گيرد و هر مدعى دروغين مهدويت كه در بين مسلمانان تفرقه‌افكنى مىكند ، بايد نابود شود . وظيفهء ما اين است كه با پذيرش حق ، باطل را رد كنيم ، نه اين‌كه به دليل ادعاهاى بىاساس مشتى از افراد مفسد و نيرنگ باز ، حق را مردود و نصوص را كذب بدانيم .\r\n\r\n5 . احاديث ظهور مهدى در صحيحين !\r\nابن محمود باز در صفحات 6 ، 8 ، 26 ، 31 ، 39 مىنويسد :\r\n« يكى از علل ضعف احاديث مربوط به مهدى اين است كه اين احاديث در صحيح بخارى و صحيح مسلم درج نشده و عدم درج آنها در صحيحين ، دليل ضعف آنها نزد شيخين : بخارى و مسلم است . »\r\nدر پاسخ بايد گفت :\r\nالف ) عدم درج حديث در صحيحين ، دليلى بر ضعف آن در نزد شيخين ( بخارى و مسلم ) نيست ، زيرا آن دو هرگز مدعى آن نبوده‌اند كه در صحاح آنها هر چه صحيح است به تمام و كمال نقل و ضبط شده است . هم‌چنين از آنها نقل نشده است كه قصد جمع‌آورى كليهء احاديث صحيح را داشته‌اند ، تا بتوان گفت هر\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nآنچه در صحيحين نيامده ، ضعيف است . بلكه بخارى و مسلم بر خلاف اين مطلب تصريح دارند .\r\n« ابن عمرو » در كتاب علوم‌الحديث مىگويد : « بخارى و مسلم كليه احاديث صحيح را در صحيحين ضبط نكرده و به اين امر پايبند نبوده‌اند . » از بخارى نقل شده است كه گفته : « در كتاب جامع خودم چيزى جز آنچه صحيح است نياورده‌ام ، ولى به علت كثرت احاديث از نقل برخى احاديث صحيح ، صرف‌نظر كرده‌ام » .\r\nاز مسلم نيز نقل شده كه گفته است : « هر چه نزد من بوده و در اين كتاب آورده‌ام ، صحيح نيست ، بلكه من هر چه مورد اتفاق همگان بوده ، در اين‌جا گرد آورده‌ام . »\r\nحافظ بن حجر در مقدمه فتح‌البارى مىگويد : « اسماعيلى به‌نقل از بخارى روايت كرده و از قول وى گفته : « در اين كتاب جز [ حديث 
  ] صحيح نياورده‌ام و آن‌چه از حديث صحيح فرو گذاشته‌ام ، از احاديثى كه نقل كرده‌ام بيشتر است . »\r\n« نووى » در مقدمهء شرح صحيح مسلم پس از اشاره به اين‌كه بعضى بخارى و مسلم را طبق شرطهايشان به درج احاديث ، ملزم كردند اما آن دو نتوانستند آنها را در صحيحين بياورند ، مىگويد : « اين الزام در واقع منطقى نيست ، زيرا اين دو به ضبط كليهء احاديث پايبند نبودند ، بلكه خود تصريح دارند كه نتوانسته‌اند كليه احاديث را ضبط نمايند و قصدشان اين بوده كه مجملى از احاديث را جمع‌آورى كنند ، درست همان گونه كه فقيهى بخواهد پاره‌اى از مسائل را گردآورى نمايد ، نه اين‌كه همهء مسائل را يك‌جا گرد آورد . »\r\nعلاوه بر اين ، آن‌چه عدم ضبط كليهء احاديث صحيح از سوى بخارى و عدم پايبندىاش به اين امر را روشن مىسازد ، اين گفتهء او است : « من صد هزار حديث صحيح و دويست هزار حديث غير صحيح را حفظ كردم ، در حالى كه مىدانيم احاديث منتسب به پيامبر صلى الله عليه و آله با احتساب احاديث معلقه ، جملگى از ده هزار حديث تجاوز نمىكند . » از سوى ديگر « الحاكم » بر بخارى و مسلم « خرده » گرفته كه چرا بسيارى از احاديث را نياورده‌اند ؟ وى در كتاب المستدرك على الصحيحين احاديث\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nمورد نظر خود را آورده و صحيح دانسته است . ذهبى نيز در التلخيص در تصحيح بسيارى از آنها با الحاكم اتفاق نظر داشته است .\r\nب ) احاديث صحيح كه در صحيحين موجود است در ساير كتب حديث شريف مانند الموطأ ، صحيح ابن خزيمه ، صحيح ابن حبان ، مستدرك الحاكم ، جامع ترمذى ، سنن ابى داود و نسائى ، ابن ماجه ، دارقطنى ، بيهقى و ديگران نيز موجود مىباشد و اين نكته‌اى بسيار روشن است .\r\nج ) احاديث پذيرفتنى از سوى محدثان ، چهار نوع است :\r\n- حديثى كه ذاتاً صحيح است ؛\r\n- حديثى كه براى اثبات حديثى ديگر صحيح تلقى مىشود ؛\r\n- حديثى كه ذاتاً حسن است ؛\r\n- حديثى كه براى اثبات صحت حديثى ديگر ، حسن است .\r\nپس معلوم است كه حديث صحيح در صحيحين و غيره وجود دارد ، اما حديث حسن ( قابل قبول ) در غير صحيحين موجود است . « حافظ بن حجر » در شرح نخبةالفكر با ذكر اين انواع چهارگانه ، مىگويد : « خبر آحاد كه به واسطهء فرد عادل نقل و به‌صورت كامل ضبط و انحراف‌ناپذير باشد ، ذاتاً صحيح است . نوع نخستين ، حديث پذيرفتنى در بين انواع چهارگانه است ، زيرا حديث صحيح ، قاعدتاً بايد داراى صفات فوق باشد . حديثى كه ذاتاً صحيح است در مرتبهء نخست قرار دارد . مرتبهء دوم ، حديثى است كه از طرق فراوان برسد و سستى آن بر طرف شده باشد كه اين نيز صحيح خواهد بود ، اما صحت آن ذاتى نيست . وقتى حديث به اثبات از طرق فراوان نياز نداشته باشد ذاتاً حسن است و چنان‌چه در يك حديث قرينه‌اى به‌دست آيد كه قبول مطلب را ارجحيت ببخشد ، آن نيز حسن است ، اما نه حسن ذاتى . . . » .\r\nد ) علما ، حديث صحيح را برحسب قوّت به هفت رتبه تقسيم كرده‌اند كه به قرار ذيل است :\r\n1 . حديث صحيحى كه بخارى و مسلم بر سر آن توافق دارند .\r\n2 . حديث صحيحى كه بخارى به تنهايى ، غير از مسلم ، آن را آورده است .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n3 . حديث صحيحى كه مسلم به تنهايى ، غير از بخارى آن را آورده است .\r\n4 . حديث صحيحى كه از نظر هر دو مشروط بوده و آن را نياورده‌اند .\r\n5 . حديث صحيحى كه از نظر بخارى مشروط بوده و آن را نقل نكرده است .\r\n6 . حديث صحيحى كه از نظر مسلم مشروط بوده و آن را نياورده است .\r\n7 . حديث صحيحى كه از نظر هر دو يا يكى از آنها ، مشروط نبوده و هيچ‌كدام آن را نقل نكرده‌اند !\r\nاين تقسيم‌بندى رتبه‌هاى هفت‌گانهء حديث صحيح ، توسط « ابو عمرو و ابن الصلاح » در كتاب علوم‌الحديث و « حافظ ابن حجر » در شرح نخبةالفكر و ديگران ذكر گرديده است . در صحيحين از اين رتبه‌ها جز رتبه‌هاى سه‌گانهء نخست ، چيزى نيامده است و چهارتاى باقيمانده فقط در خارج از صحيحين نقل شده و موجود مىباشد .\r\nروش علما در همهء دوران‌ها اين بوده است كه به احاديث صحيح و بلكه احاديث حسنهء موجود در خارج صحيحين احتجاج نموده و به‌طور مطلق به آنها عمل كنند و هر چه مورد دلالت اين احاديث باشد ، بى كم و كاست ارزش‌مند و معتبر بوده است ؛ مثلًا در امور اعتقادى ، حديث « عشره مبشره » در سنن و مسند امام احمد و غيره آمده ، ولى در صحيحين نيست ، با اين وجود اهل سنت بدان اعتقاد دارند . هم‌چنين حديث منكر و نكير ، كه در قبر از مرده سؤال مىكنند ، در صحيحين نيامده ، اما اهل سنت باز به صحت آن اعتقاد دارند .\r\nه ) از آن‌چه گذشت روشن مىشود كه احاديث صحيح ؛ در صحيحين باشد يا نباشد ، بايد مورد تصديق و عمل قرار گيرد . در عين حال ، بعضى احاديث مهدى اساساً در صحيحين هم آمده است . از جمله در صحيح مسلم ، « جابر » ( رضىاللَّه عنه ) از پيامبر صلى الله عليه و آله شنيد كه فرمود : « لا تزال طائفة من أمّتى يقاتلون على الحقّ ظاهرين الى يوم القيامة ، قال : فينزل عيسىبن‌مريم صلىاللَّه عليه و سلّم فيقول أميرهم تعال صلّ بنا ، فيقول لا أنّ بعضكم على بعض أمراء تكرمة اللَّه هذه الامه » ؛ گروهى از امت من تا روز قيامت هم‌چنان در راه حق مىرزمند ، سپس عيسىبن‌مريم فرود مىآيد . رهبر آن گروه به عيسى مىگويد : بيا تا پشت سر تو به نماز بايستيم . عيسى عليه السلام مىگويد : خير ، شما\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nرهبر يك‌ديگريد ، و اين گرامىداشت امت از سوى خداوند است » . نام اين امير ( رهبر ) كه عيسى پشت سرش به نماز مىايستد در حديث جابر كه در « مسند حارث ابن ابى اسامه » آمده « مهدى » ذكر شده است . « جابر » مىگويد : پيامبر صلى الله عليه و آله فرمود : « چون عيسىبن‌مريم فرود آيد ، رهبر آنان « مهدى » به عيسى مىگويد : بيا تا پشت سر تو به نماز بايستيم . عيسى عليه السلام مىگويد : خير ، شما رهبر يك‌ديگريد كه اين گرامىداشت امت از سوى خداوند است » . « ابن قيم » پس از ثبت متن و سند اين حديث در كتاب المنارالمنيف ، مىنويسد : « سند اين حديث بسيار خوب است . »\r\n\r\n6 . احاديث مهدى در كتب معاصران\r\nابن محمود در صفحهء هشتم مىگويد :\r\nاز طرفى ، علماى محدّث و فقهاى پيشين ، معمولًا از يك‌ديگر حديث نقل كرده و آن را به شيوهء پيشينيان با همان وضعى كه دارد ، بازگو مىنمايند . از « امام احمد » نيز نقل قول شده كه وى آن‌چه لازم داشت از طبقات ابن‌سعد استفاده مىكرده و نقل مىنمود و سپس آن را به وى باز مىگردانيد . اين مطلب در شرح حال ابن سعد آمده است .\r\n« شافعى » به « امام احمد » مىگفت : « چنان‌چه حديثى را به ثبت رسانيدى آن را به من واگذار كن تا در كتاب خود ثبت نمايم . . . » . البته علماى هر دورانى ، به همين ترتيب از يك‌ديگر نقل مىكرده‌اند . اكنون كه قضيه بدين منوال است ، جاى شگفتى ندارد كه احاديث مهدى در كتب معاصران « ابى داود » چون : ترمذى و ابن ماجه ديده شود ، زيرا اين حديث از يك كتاب سر برآورده و در يك‌صد كتاب ديگر سرايت يافته و اشتباه يك عالم ، به يك‌صد عالِم منتقل گشته است ! چون مردمان از يك‌ديگر پيروى مىكنند و اهل تحقيق و اجتهاد در بين توده مردم كم شمارند و « مقلد » جزو اهل علم قلمداد نمىشود .\r\nدر پاسخ به اين اظهارات مىگوييم :\r\nالف ) اين سخن ، بيش از ديگر مندرجات رسالهء « شيخ ابن محمود » خطرناك مىباشد . زيرا محدثان و فقهاى پيشين اين امت ، با اين‌گونه اباطيل مورد حمله واقع\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nمىشوند و حرمت و منزلتشان مورد تعدّى قرار مىگيرد . اين امر متأسفانه دليل بر اين است كه دژهاى مسلمانان از درون ، مورد تهديد واقع شده است . خدا رحمت كند « امام طحاوى » را كه در يكى از بيانات مشهور خود مىگويد :\r\n« نبايد از علماى پيشين و پيروان متأخر آنان كه اهل خبر ، اثر و فقه و نظر هستند ، جز با نيكى ياد كرد ، هر كس به بدى از آنان ياد كند خود به بىراهه رفته است . »\r\nشيخ‌الاسلام « ابن تيميه » ، رساله بزرگى به‌نام رفع الملام عن الائمة الأعلام تأليف نموده كه به‌طور مكرر به چاپ رسيده است . « شيخ جمال‌الدين قاسمى » اين كتاب را شايان آن دانسته است كه اگر در چين باشد به‌سوى آن بار سفر بسته شود و با چنگ و دندان در حفظ آن كوشش به عمل آيد .\r\nب ) علماى متحدث و فقهاى متقدم ، طبق گفتهء شيخ محمود : از يك‌ديگر حديث نقل كرده و آن را به شيوهء تقليد از پيشينيان با همان وضعى كه دارد ، بازگو مىنمايند ، از اين‌رو يك حديث از يك كتاب سر بر آورده و در يك‌صد كتاب ديگر سرايت يافته و اشتباه از يك عالم به يك‌صد عالم منتقل شده است ، زيرا مردم [ از ديگران 
  ] تقليد مىنمايند و اهل تحقيق و اجتهاد در بين عامهء مردم كم‌شمارند و مقلد جزو اهل علم قلمداد نمىشود . . . . براى مثال چهار شخصيت بزرگ : امام شافعى ، امام احمد ، امام ترمذى و امام ابن ماجه از آن جمله‌اند . اگر آنان به‌طور معمول اين چنين مقلّد باشند و مقلّد هم جزو اهل علم شمرده نشود پس اهل علم چه كسانى هستند ؟ ما انتظار نداشتيم جناب شيخ ! چنين مطالبى را عنوان كنند و متأسفانه شيخ آن را مطرح نموده است ! كه در پاسخ آن بايد گفت :\r\n ترسم نرسى به كعبه‌اى اعرابى ! * اين ره كه تو مىروى به تركستان است \r\nو چه خوب گفته‌اند :\r\nبرخى سخنان از گوينده‌اش روى برمىتابد !\r\nج ) « امام ترمذى » و « امام ابن ماجه » در روايت احاديث مهدى از « امام ابى داود » تقليد نكرده‌اند . « ابن ماجه » به‌طور كلى در سنن خود از ابى داود روايت نكرده ، اما\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nترمذى در جامع خود ، از امام ابى داود به‌عنوان يكى از رجال ياد كرده است . همانطور كه « حافظ ابن حجر » در تهذيب‌التهذيب به شرح حال ابى داود اشاره دارد و او را از رجال ترمذى و نسايى مىنامد . ترمذى در الجامع خود در فصل « آن‌چه دربارهء مهدى آمده » سه حديث مىآورد كه دو حديث آن معناى واحدى دارند و لفظ هر دو با عبار حديثى كه ابى داود در سنن خود نقل كرده ، مطابقت دارد . ولى شيوخ ترمذى در اين دو حديث ، با شيوخ ابىداود تفاوت دارند و ترمذى آنها را از طريق ابى داود روايت نكرده است وحديث سوم ، اصلًا در سنن ابى داود نيست .\r\nبنابراين حديث مهدى از كتاب سنن ابىداود به كتاب ترمذى و ابن ماجه راه نيافته و اشتباه ابى داود به ترمذى و ابن ماجه منتقل نگشته است ! اگر ترمذى در جامع خود - براى مثال - از ابى داود حديثى آورده كه ابى داود در سنن خود آن را نقل كرده است ، اين لزوماً بدان معنا نيست كه وى حديث را با همان وضعى كه داشته ، نقل كرده است ، زيرا اين دو از دانشمندان و نقّادان برجسته‌اند . وانگهى ممكن است مطلب نَقْلى اشتباه نبوده و صحيح بوده باشد و براى حصول اطمينان در اين قبيل موارد ، بايد اسناد بررسى و نظر صاحب‌نظرانِ آگاه روشن شود .\r\nاز سوى ديگر ، از وجود حديث در كتب متعدد و از طرق مختلف ، قوّت و تواتر آن روشن مىگردد . « حافظ ابن حجر » در شرح نخبةالفكر مىگويد : « بهترين شيوهء استناد اين است كه حديث متواتر در كتب مشهور و متداول حديث نزد علماى شرق و غرب به كثرت يافت شود ، سپس صحت انتساب از گردآورندگان آن بايد به قطعيت برسد .\r\nاگر حديثى از طرق متعدد به اثبات برسد ، ديگر احتمال تبانى و هم‌دستى بر سر دروغ‌پردازى از بين مىرود و صحت انتساب حديث به علم يقين بدل مىگردد .\r\nنمونه‌هاى اين امر در كتب مشهور فراوان است » .\r\nد ) يكى ديگر از موضوعات مورد اشاره « ابن محمود » اين است كه « امام احمد » احاديث را از طبقات « ابن سعد » عاريه گرفته و سپس آن را باز مىگردانيد . « خطيب بغدادى » در شرح حال « محمد بن سعد » منشى « واقدى » در تاريخ بغداد ، سند ديگرى را به‌نقل از « ابراهيم حربى » ذكر نموده و از قول حربى مىگويد : « احمد بن حنبل هر\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nجمعه « حنبل بن اسحاق » را به‌سوى ابن سعد روانه مىكرد و دو بخش از حديث واقدى از وى تحويل مىگرفت و تا جمعه بعدى آنها را مطالعه مىكرد و سپس پس مىفرستاد و دو بخش ديگر تحويل مىگرفت » . ابراهيم مىگويد : « اگر قدم رنجه مىكرد و بدان‌جا مىرفت و به اين احاديث گوش فرا مىداد براى او بهتر بود . » اين سخن ابراهيم حربى ، توسط « حافظ ذهبى » در تذكرة الحفاظ در شرح حال « محمدبن سعد » آمده است .\r\nاز اين‌جا روشن مىشود كه « امام احمد » بخش‌هايى از حديث واقدى را به امانت مىگرفت تا آن را مطالعه نمايد و برگرداند . از اين كار ، قبول احاديث ضعيف و تقليد از واقدى مستفاد نمىشود ، زيرا واقدى نزد اهل حديث بسيار ضعيف است . « ذهبى » در الميزان درباره او مىگويد : « همگان بر ضعف « واقدى » اتفاق نظر دارند . » حافظ بن حجر در التقريب دربارهء واقدى مىگويد : « وى با وجود دارا بودن بضاعت علمى فراوان ، متروك است . » امام احمد شخصاً واقدى را به دروغ‌گويى متهم نموده است كه « خطيب » و ديگران در شرح حال واقدى اين مطلب را نقل كرده‌اند . شايد به همين دليل « امام احمد » به حديث واقدى چندان اعتنايى نمىكرد و نزد « ابن سعد » مىرفت تا از زبان وى حديث را بشنود ، ولى به امانت گرفتن بخش‌هايى از آن بسنده مىكرد تا آن را مطالعه كند و سپس برگرداند و از اين طريق با حديث واقدى آشنا شود ، اما در عين حال به صحت احاديث واقدى اطمينان نداشت ، زيرا واقدى را مورد اعتماد نمىدانست .\r\nه ) اين گفتهء وى به نقل از شافعى است كه به امام احمد مىگفت : « اگر حديثى نزد تو به اثبات رسيد ، آن را به من واگذار كن تا آن را در كتاب خود ثبت كنم . » بيهقى در كتاب مناقب‌الشافعى اين معنا را آورده و با اسناد آن به « عبداللَّه بن احمد بن حنبل » مىنويسد :\r\nپدرم برايم تعريف كرد : « شافعى به ما گفت شما در علم حديث و رجال از من آگاه‌تريد . اگر حديثى صحيح باشد به من اطلاع دهيد ؛ خواه راوى آن اهل « كوفه » باشد يا « بصره » يا « شام » ، تا اگر صحيح باشد به نزد وى بروم . » سپس بيهقى مىافزايد : « چون احمد بن حنبل اهل عراق بود ، به رجال آن ديار از ديگران آگاه‌تر بود . احمد از نظر\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nشافعى در شناخت رجال از اهل عراق آگاه‌تر بود ، از اين‌رو در مورد آنان به گفته‌هاى وى مراجعه مىكرد » .\r\nآن گاه بيهقى به‌نقل از « حرمله » مىگويد : « شافعى را شنيدم كه مىگفت : چون از بغداد بيرون شدم كسى باتقواتر ، پرهيزكارتر ، داناتر - و گمان مىكنم گفت : فقيه‌تر - از احمدبن حنبل نيافتم » ! .\r\nبا اين تفاصيل ، نمىتوان امام شافعى را ناقل حديث ضعيف قلمداد كرد . شافعى فقط مايل بود ، احاديث صحيحى را كه در اختيارش نبود ، از امام احمد جويا شود تا به هر چه حديث صحيحى كه دالّ بر آن بود ، عمل نمايد . اين امر با مسائلى بسيار كه از شافعى نقل شده ، هم‌آهنگى دارد . از جمله اين گفتهء وى : اگر حديث در آن [ مسئله 
  ] صحيح باشد قبول مىكردم . اين مطلب با عمل‌كرد شافعى و ساير امامان كه به احاديث صحيح واصله از پيامبر صلى الله عليه و آله اعتماد دارند ، هم‌خوانى دارد . بنابراين هرگاه حديث صحيح نزد امام احمد با ذكر سند ثبت مىشد ، امام شافعى آن را نقل مىنمود و بدان استناد مىكرد . روش آرمانى در علم و عمل همين است و اين موجب نكوهش يا مذمت نيست بلكه بايد موجب تحسين و تمجيد گردد .\r\nو ) اگر « ابن محمود » اين عادت ، يعنى قبول احاديث ضعيف را ، به معاصران نسبت مىداد ، يا اين مطلب را از كتب دانشمندان كه در اين دوره تدوين يافته ، نقل مىكرد ، باز چندان از راه راست منحرف نمىشد ، زيرا در دوران معاصر كمتر به حديث پيامبر صلى الله عليه و آله عنايت و توجه شده و تميّزى در صحت و سقم احاديث به‌عمل نمىآيد ، بدين جهت شرح حال رجال مجهول مانده است .\r\nاز سوى ديگر امكان بررسى و تطبيق راه و رسم علماى جرح و تعديل در قبول يا ردّ حديث ، هنوز ميسر نشده است . بسيارى از افراد به شناسايى احاديث مدوّن در كتب علماى مورد اعتماد اكتفا مىكنند و با قبول قضاوت آنان دربارهء حديث ، تقليد مىكنند .\r\nاكنون كه اغلب طالبان علوم اين دوران ، براى آشنايى با مقبول يا مردود بودن حديث به تقليد روى آورده‌اند ، شايسته‌تر ، بلكه لازم است تا حديث‌شناسان\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nبرجسته‌اى چون : عقيلى ، ذهبى ، ابن تيميه ، ابن قيم و ديگران ، مورد تقليد قرار گيرند ، نه آن‌هايى كه اصلًا اهل حديث نبوده‌اند ، چون نماز بهتر از خواب و بالادست بهتر از پايين دست است . نبايد طبيبان حاذق و ماهر را كنار گذاشت و به مدعيان طبابت مراجعه كرد !\r\n\r\n7 . تناقض در احاديث مهدى !\r\nشيخ ابن محمود در صفحهء ششم و دوازدهم رسالهء خود مىنويسد :\r\n« يكى از علل ردّ احاديث مهدى اين است كه اينها با يك‌ديگر تناقض ، تضاد ، تفاوت و ناهم‌آهنگى دارند ! » . در صفحهء 51 نيز مىگويد :\r\n« چون براى جمع‌آورى آنها كوشش كنيد ، از ميان آنها بيست مهدى قد علم مىكند كه صفت هر يك با ديگرى تفاوت دارد و اين به يقين دليل آن است كه پيامبر صلى الله عليه و آله اين احاديث را بر زبان جارى نساخته است .\r\n[ وى سپس براى توضيح ادعاى خود مثال‌هايى مىآورد و مىگويد : 
  ] يك مهدى هست كه پيامبر صلى الله عليه و آله درباره‌اش گفت : هيچ مهدى پس از من نيست مگر عيسى بن مريم » .\r\nپاسخ ما اين است كه در بين احاديث مهدى - همان گونه كه علمايى چون « ابن القيم » و ديگران بيان نموده‌اند - احاديث صحيح ، حسن ، ضعيف و مجعول وجود دارد . به احاديث ساختگى و ضعيف ، نمىتوان استناد كرد ، زيرا ارزش توجه و استدلال ندارد . ولى احاديث صحيح كه دربارهء آنها اتفاق نظر وجود دارد به شخصى مربوط مىشود كه در آخرالزمان ، هنگام نزول عيسى عليه السلام از آسمان و خروج دجال ، ظاهر مىشود . او محمدبن عبداللَّه موصوف به « مهدى » است كه پيامبر صلى الله عليه و آله ما را از نام و نام پدرش آگاهى داده و در چندين حديث ، صفت « مهدى » را بر وى اطلاق نموده است . بنابراين ما وظيفه داريم تا آن‌چه پيامبر صلى الله عليه و آله از او خبر داده ، باور كنيم .\r\nتا آن‌جا كه من اطلاع دارم ، هيچ‌كس از اهل سنت و جماعت از اين احاديث ،\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nبرداشتى مشابه برداشت شيخ ابن محمود نكرده است . وى چنين اعتقاد دارد : از هر حديثى كه نام مهدى در آن ذكر گرديده تعدد موصوفان به مهدى مستفاد مىشود و در نتيجه احاديث تضاد پيدا مىكنند و ردّ و انكار آنها ضرورت مىيابد .\r\nولى ما معتقديم : همان گونه كه الف و لام « الدجّال » در كنار شرّ است ، الف و لام « المهدى » هم در جانب خير و نيكى است . از طرف ديگر ، هر حديثى كه در آن ذكر دجال با صفات متعدد آمده ، تعدد دجال‌ها مستفاد نمىشود ، زيرا دجالى كه در احاديث متواتر از خروج وى ياد شده ، يكى است و متعدد نيست و در احاديث تباين وجود ندارد . مهدى نيز همين طور بوده و يكى است . لذا در احاديث وى هم ، تباين وجود ندارد .\r\nالبته اهل سنت براى اثبات ظهور مهدى بر حديث « لامهدى الّا عيسىبن‌مريم » استدلال نكرده‌اند ، زيرا با احاديث وارده دربارهء عيسىتعارض دارد و گفته‌اند كه اين حديث ضعيف است و اگر هم فرض كنيم كه حديث صحيحى باشد ، منظور اين است كه هيچ « مهدى » اى كامل و معصوم نيست ، جز عيسىبن‌مريم . اين مطلب طبق گفتهء علمايى مانند قرطبى و ابن قيم و ديگران ثبوت ظهور مهدى غير معصوم را نفى نمىكند . « 1 »\r\n\r\n8 . تفاوت در دانش دانشمندان\r\nشيخ ابن محمود در صفحهء سيزدهم رسالهء خود مىنويسد :\r\n« در صحيح بخارى آمده است كه وقتى موسى در « مجمع البحرين » با « ذوالقرنين » روبه‌رو شد و از رفتار ذوالقرنين و قتل نوكر و ساختن ديوار مخروبه و اعمال مزاحمت براى بينوايان شاغل در كشتى ، به تنگ آمد و كاسهء صبرش لبريز شد ، خواست تا از ذوالقرنين دور شود . رو به وى كرد و گفت : اى موسى ! تو دانشى از خدا دارى كه من به آن ناآگاهم و من دانشى از خدا دارم كه تو از آن ناآگاهى . سپس افزود :\r\n\r\n\r\n","description":"","footnote":"\r\n( 1 ) . توجه داريم كه اين ديدگاه ويژه اهل سنت است و گرنه شيعه ، امام را معصوم مىداند - مترجم .\r\n","page_name":" 162 ","page_number":162},
  {"content":"\r\n\r\nبدين‌سان تفاوت در دانش دانشمندان پديد مىآيد و آنان در آن‌چه دريافته‌اند ، اختلاف نظر پيدا مىكنند » .\r\nچنان‌چه مىبينيم ، در اين‌جا نام « ذوالقرنين » سه بار ذكر شده و كاملًا روشن است كه همراه موسى در اين داستان جناب « خضر » است ، نه « ذوالقرنين » . نام خضر به‌عنوان همراه موسى در حديث صحيح بخارى آمده است .\r\n\r\n9 . ابن تيميه و ظهور مهدى\r\nشيخ ابن محمود در صفحهء دوازده و سيزدهم پس از سخنانى دربارهء با انكار حديث مهدى مىگويد :\r\n« اما اى بسا بعضى بگويند كه شيخ‌الاسلام ابن تيميه به صحت ظهور مهدى اعتقاد دارد و او عالم فرزانه‌اى است كه صحت ديدگاه و درايت آشكارش مورد گواه همگان است . در پاسخ بايد بگويم : آرى من نيز گفتار شيخ‌الاسلام را ديده‌ام كه در آن ثبت شده كه هفت حديث به روايت ابىداود دربارهء مهدى آمده است . من هم در آغاز جوانى بر باور شيخ‌الاسلام بودم و از گفته‌هايش تأثير پذيرفتم ، ولى چون به چهل سالگى رسيدم و از علوم و فنون مطلع گرديدم ! با سستىها ، تضادها و اختلاف‌هاى آن آشنا و واقف شدم و بحمداللَّه سرانجام اين اعتقاد ناپسند از ذهنم پاك شد و كاملًا دريافتم كه پس از پيامبر صلى الله عليه و آله و كتاب خدا هيچ « مهدى » اى در كار نيست . »\r\nشيخ ابن محمود مىافزايد :\r\n« لغزش عالِم را به غرق شدن كشتى ، همانند دانسته‌اند كه چون غرق شود ، گروه كثيرى با آن غرق مىشوند . بدين‌ترتيب بايد گفت كه با اين سخن شيخ الاسلام ، چه بسيارند علما و توده مردم كه با اعتقاد به صحت ظهور مهدى غرق گشته‌اند ، زيرا در ديدار با آنان همواره به سخن شيخ‌الاسلام استناد مىكردند » .\r\nوى سپس براى عذرخواهى از شيخ‌الاسلام مىگويد : « شايد اين سخن در آغاز جوانى از شيخ‌الاسلام سر زده باشد ! يعنى پيش از گسترش آگاهى و پختگى وى در علوم و فنون ! به هر حال او مجتهد است و از اين بابت « مأجور » خواهد بود و چه بسا\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nيك عالمِ محقق ، سخنى بگويد كه رجحان آن ضعيف باشد و مقلد و دنباله‌رو او در حصول اجر و رساندن بار به سرمنزل مقصود به پايه و مرتبهء او نرسد پس بر مقلد فرض است كه اجتهاد كند . چه بسيارند علمايى كه در اوايل جوانى چيزهايى گفته‌اند و بعدها ضعف گفتارشان بر خودشان هم معلوم گرديده و آن‌گاه بر خلاف آن‌چه قبلًا گفته‌اند ، سخن ديگر رانده‌اند ! . » !\r\nاز چند جهت مىتوان به اين سخن پاسخ گفت :\r\nالف ) بىشك آن‌چه « شيخ عبداللَّه بن محمود » قبل از رسيدن به چهل سالگى ! بر آن اعتقاد داشته ، از آن‌چه بعد از چهل سالگى بر آن واقف شده ، بهتر است ، زيرا وى تا پيش از چهل سالگى راه علماى محدث قبل و بعد شيخ‌الاسلام را مىپيمود . خدا توفيقش دهد ! اى كاش به دانش اندوزى خود در علوم و فنون اشاره‌اى نمىنمود ، زيرا تواضع براى طلاب علم زيبنده‌تر است .\r\nب ) پوزش‌خواهى وى از شيخ‌الاسلام ابن تيميه ، بدين سبب است كه شيخ‌الاسلام در كتاب منهاج السنة النبوية قائل به صحت ظهور مهدى در آخرالزمان بوده است . اين كتاب از بهترين ، گران‌سنگ‌ترين و محققانه‌ترين كتاب‌هاى ابن تيميه است . از اين‌رو سزاوار نيست گفته شود : شايد اين سخن در آغاز جوانى و پيش از گسترش آگاهى و پختگى از وى سر زده است ! از يك سوى ديگر ، شيخ‌الاسلام « ابن تيميه » نخستين كسى نيست كه به صحت ظهور مهدى در آخرالزمان ، قائل شده باشد ؛ پيش از او علماى برجسته‌اى چون : بيهقى ، خطابى ، ابن حبان ، عقيلى ، ابوالحسين الأبرى ، قاضى عياض ، قرطبى و ديگران نيز بر همين عقيده بوده‌اند .\r\nج ) اشارهء وى در اين‌جا و در صفحهء 71 رساله خود ، بر اين‌كه سخن شيخ‌الاسلام دربارهء صحّت ظهور مهدى ، به مقتضاى « اجتهاد » بوده ، پذيرفتنى نيست ، زيرا در اين امر كه از « امور غيبى » است ، مجال اجتهاد نيست ، بلكه اعتقاد به آن بستگى به ثبوت نص از پيامبر صلى الله عليه و آله و شناسايى نصوص و تميز دادن : مقبول ، مردود ، صحيح و سقيم دارد كه اين كار فقط از عهدهء حديث‌شناسانِ خبره و متبحّر در علم حديث مانند : بيهقى ، عقيلى ، ذهبى ، ابن تيميه ، ابن قيم و مانند آنها ، برمىآيد و از عهدهء سايرين خارج است .\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n« شوكانى » پس از اشاره به كثرت احاديث وارده در مورد صحت ظهور مهدى در آخرالزمان و رسيدن آن به حد « تواتر » ، مىگويد : « آثار برجاى مانده از اصحاب پيامبر صلى الله عليه و آله كه دربارهء مهدى صراحت دارد ، بسيار است و حكم « رفع » دارد ، زيرا در چنين مسأله‌اى مجالى براى اجتهاد وجود ندارد » .\r\n\r\n10 . انديشه مهدى و ابن‌خلدون\r\nابن محمود در صفحهء 19 و 34 رساله خود گفته است :\r\n« ابن‌خلدون در مقدمه‌اش به تدقيق و تحقيق دربارهء احاديث مهدى پرداخته و حكم به ضعف آن داده است » !\r\nدر پاسخ به اين شبهه مىگوييم :\r\nالف ) ابن‌خلدون پس از اذعان به صحت پاره‌اى از اين احاديث و نقل آنها ، مىگويد : « اين است احاديثى كه امامان ما در خصوص ظهور مهدى در آخرالزمان آورده‌اند . اين احاديث به اعتقاد من ، جز اندك و يا كمتر از اندك آنها ، قابل انتقاد نيست » . البته بايد يادآور شد كه « ابن‌خلدون » احاديث فراوانى را ناديده گرفته و يا از آنها آگاهى نيافته است .\r\nب ) « ابن‌خلدون » ، تاريخ‌نگار است ، نه حديث شناس ، از اين‌رو در تصحيح و تضعيف احاديث نمىتوان به گفته وى اعتماد كرد . در اين رشته ، علمايى چون : بيهقى ، عقيلى ، خطابى ، ذهبى ، ابن تيميه ، ابن قيم و ديگران كه اهل روايت و درايت هستند ، مورد اعتماد مىباشند . همه آنها قائل به صحت بسيارى از احاديث مهدىاند . بنابراين كسى كه به « ابن‌خلدون » رجوع كند ، مانند كسى است كه از دريا روى برگرداند و به سمت آب باريكه‌اى برود ! كار ابن‌خلدون در نقد احاديث ، موافق كار طبيبان حاذق و مجرب نيست ، بلكه بيشتر به كار مدعى دروغين طبابت شباهت دارد .\r\n« شيخ احمد شاكر » در اخراج احاديث « مسند امام احمد » راه نيكويى را پيموده و درباره ابن‌خلدون مىگويد :\r\n« . . . ابن‌خلدون در واقع وارد ميدانى شده كه مرد آن ميدان نيست و هيچ‌گونه\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nاطلاعى در اين زمينه ندارد . . . در حقيقت او دچار گمراهى و اشتباه عجيبى در « مقدمه » خود ، در موضوع « مهدى » شده است تا آن‌جا كه جمله اهل حديث را كه مىگويند :\r\n\" جرح مقدم بر تعديل است \" درك نكرده و نفهميده است و اگر سخن آنان را به درستى درك مىكرد ، هرگز دچار اين اشتباهات نمىشد » .\r\nوارد شدن « ابن‌خلدون » در ميدان جرح و تعديل و داورى درباره احاديث - كه كدام ضعيف است و كدام غير ضعيف - در حالى كه خود اهل علم حديث نيست ، موجب گمراهى كسانى شده است كه گفته‌هاى او را مستند پنداشته‌اند . پس بىاطلاعى ابن‌خلدون از رموز علم حديث و خيره‌سرى پيروان وى ، به مقوله‌اى شباهت دارد كه شيخ‌الاسلام « ابن تيميه » در الفتوى الحمويّه آن را حكايت نموده است : مىگويند نيمه متكلّم ، نيمه فقيه ، نيمه طبيب و نيمه نحوى ! ، بيش از هر كس ديگر دنيا را به تباهى مىكشانند : اولى اديان را ، دومى بلدان را ، سومى ابدان را و چهارمى زبان را به تباهى مىكشاند . گرچه ابن خلدون يكى از دانشمندان برجسته در علم تاريخ است ، اما در علم حديث از پيروان و تابعان فتوا گيرنده است ، نه از « متبوعان » فتوا دهنده ! ، كسى كه در رشته‌اى ، مهارت ندارد ، همانند كسى است كه از آن هنر بهره‌اى ندارد ، هر چند كه در ديگر رشته‌ها تبحّر داشته باشد .\r\nپس همانطور كه لازم است در هركارى به اهل فن رجوع شود ، در شناخت صحت و سقم حديث هم بايد به حديث‌شناسان و علماى آگاه رجوع كرد . « حافظ بن ابى حاتم » در مقدمهء كتاب الجرح و التعديل مىگويد : « چون به تبيين طبقات - راويان - و شرح حال آنان و تباين مراتبشان نياز پيش آيد ، آنهايى كه دانشور و پژوهش‌گرند از آنانى كه سزاوار نقد و نكوهش‌اند ، بازشناخته مىشوند . » هم‌چنين مىگويد : « اگر گفته شود : آثار صحيح و سقيم از چه راهى شناخته مىشوند ، پاسخ اين است : با نقد علماى فرهيخته‌اى كه خداوند اين فضيلت را بدان‌ها اختصاص داده و اين معرفت را در هر زمان و مكانى به آنها ارزانى داشته است . »\r\nچنان‌چه بحث را به دو قرن هشتم و نهم كه ابن‌خلدون در بين اين دو قرن مىزيسته ( ولادت 732 ه وفات 808 ه ) محدود كنيم ، مىبينيم كه برجسته‌ترين\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nعلماى محقّق در حديث شريف كه با صحت و سقم آن آشنايى كافى دارند ، در اين دو قرن رحلت كرده‌اند . حافظان و حديث‌شناسان مورد اعتمادى چون : ذهبى ، ابن تيّميه ، ابن قيم ، ابن كثير و ابن حجر عسقلانى در اين قرن مىزيسته‌اند و همگى با استناد به ثبوت احاديث صحيح به صحت ظهور مهدى در آخرالزمان قائل بوده‌اند . ذهبى در كتاب تلخيص المستدرك ، شيخ‌الاسلام ، ابن تيميه در كتاب منهاج السنة النبوية ، ابن قيم در كتاب المنارالمنيف فى الحديث الصحيح والضعيف و ابن كثير در كتاب نهاية و التفسير تعدادى از احاديث مهدى را صحيح دانسته‌اند . ابن حجر در كتاب فتح‌البارى پاره‌اى از گفتارهاى اهل علم از جمله سخنان « ابى الحسين ابرى » را مبنى بر تواتر احاديث مهدى ، نقل نموده است .\r\n\r\n11 . ابن قيم و احاديث مهدى\r\nشيخ ابن محمود به‌نقل از ابن قيم در المنارالمنيف دربارهء حديث صحيح و ضعيف گفته :\r\n« ابن قيم احاديث مهدى را ضعيف مىداند ! » .\r\n« ابن محمود » در صفحهء نهم رسالهء خود پس از درج بخشى از گفته‌هاى « ابن القيم » مىنويسد : « يكى از حرف‌هاى اساسى وى ( ابن القيم ) اين است كه ادعاهاى ظهور مهدى مجهول در عالم غيب ، حقيقت ندارد . » وى سپس در صفحهء نوزدهم مىافزايد :\r\n« از اين‌رو علماى متقدم و متأخر پيشاپيش متوجه شده‌اند كه بايد احاديث مهدى را انكار نمايند تا مردم فريب آنها را نخورند ! بدين سبب به تصحيح و بررسى ، جرح و تضعيف اين احاديث پرداخته و نشان داده‌اند كه اين قبيل احاديث از سوى زنديقان دروغ‌گو ! به پيامبر صلى الله عليه و آله بسته شده است ! علامه « ابن القيم » در كتاب المنارالمنيف در فصل صحيح و ضعيف با نقد اين احاديث ، اشكالات آنها را روشن ساخته است . »\r\nابن محمود در صفحهء 35 نيز آورده است :\r\n« ما مشاهده كرديم كه در بين علماى پيشين و دانشور كه در معرفت و اعتصام به كتاب و سنت مقامى شامخ دارند ، كسانى هستند كه سخن « ابن‌خلدون » را تأييد\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nمىنمايند ، از جمله علامه ابن القيم در كتاب المنارالمنيف كه از ضعف احاديث مهدى ياد كرده است . »\r\nدر پاسخ بايد بگوييم : ابن‌القيم ، آن‌چنان كه ابن محمود مىگويد ، احاديث مهدى را ضعيف نمىداند ، بلكه در كتاب المنارالمنيف در مورد حديث صحيح و ضعيف گفته است كه در اين رديف احاديث ، حديث صحيح ، حسن ، ضعيف و ساختگى وجود دارد . نمىدانم چگونه قضيه بر « شيخ ابن محمود » مشتبه شده و ضعيف دانستن احاديث را به ابن القيم نسبت داده است ! زيرا سخنان « ابن القيم » درباره صحيح و ثابت بودن آنها روشن و صريح مىباشد . از جمله ، وى سخنان « ابى الحسين أبرى » ( متوفى 363 ه ) مبنى بر تواتر احاديث مهدى را نقل كرده و تعليقى هم بر آن نگاشته است .\r\nابى الحسين ابرى در كتاب مناقب‌الشافعى مىگويد : اخبار حاكى از ذكر مهدى توسط پيامبر صلى الله عليه و آله به حد تواتر و وفور رسيده است . پيامبر فرمودند كه مهدى از « اهل بيت » است و هفت سال فرمان‌روايى مىكند و زمين را از عدل و داد آكنده مىسازد و چون عيسى عليه السلام برون آيد در قتل دجال به مهدى يارى مىنمايد . او امامت اين امت را برعهده مىگيرد و عيسى عليه السلام پشت سرش به نماز مىايستد .\r\nاز سوى ديگر او از « بيهقى » چنين نقل نموده است : سند احاديث درباره ظهور مهدى صحيح‌تر است . سپس « ابن القيم » نمونه‌هايى از اين احاديث را مىآورد و مىافزايد : در اين باب احاديثى از « حذيفة بن اليمان » ، « ابى امامة الباهلى » ، « عبدالرحمان بن عوف » ، « عبداللَّه بن عمروبن العاص » ، « ثوبان » ، « انَس بن مالك » ، « جابر » ، « ابن عباس » و ديگران وارد شده . آن‌گاه او چندين حديث آورده كه بعضى از مؤلفان « سنن و مسانيد » و ديگران آنها را روايت نموده‌اند . البته پاره‌اى از آنها صحيح و تعدادى ضعيف است كه براى استيناس نقل شده است . « ابن القيم » آن‌گاه مىافزايد :\r\n« اين احاديث چهار نوع است : صحيح ، حسن ، عجيب و ساختگى . » او گفتارهايى هم دربارهء مهدى مىآورد و در گفتار سوم مىگويد : « وى مردى از اهل بيت پيامبر صلى الله عليه و آله از فرزندان حسن بن على است كه در آخرالزمان ظهور مىكند . وقتى زمين از ظلم و ستم لبريز مىگردد ، آن را از قسط و عدل آكنده مىسازد . » اكثر احاديث بر اين مطلب دلالت\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nدارد . اين‌كه وى از فرزندان حسن عليه السلام است ، نكتهء ظريفى است ، زيرا « حسن » در راه خدا از خلافت صرف‌نظر كرده بود ، از اين‌رو خداوند مأموريت برپايى خلافت را به يكى از اعقاب ايشان واگذار نمود تا خلافت حق را برپا دارد و عدالت را در زمين بگستراند . اين سنت الهى در ميان بندگان است كه هر كس براى خدا از چيزى صرف‌نظر كند ، خداوند بهتر از آن به وى و خاندانش مىبخشد . البته بخشى از متون سخنان « ابن القيم » در المنارالمنيف كه در دست‌رس ما موجود است ، صراحت دارد كه وى به صحت احاديث ظهور مهدى در آخرالزمان معتقد بوده است و بر خلاف ادعاهاى « ابن محمود » ، از سخن « ابن القيم » هرگز بر نمىآيد كه وى اين احاديث را ضعيف دانسته باشد .\r\n\r\n12 . امام شاطبى و احاديث مهدى\r\nشيخ ابن محمود در صفحهء نوزدهم رسالهء خود مىنويسد :\r\n« از جمله كسانى كه از اين احاديث ( احاديث مهدى ) انتقاد كرده‌اند ، علامه ابن القيم در المنارالمنيف در فصل احاديث صحيح و ضعيف است ! » سپس مىافزايد : « از جمله اين كسان ، « شاطبى » مؤلف كتاب الاعتصام است . وى مهديه و اماميّه را از گروه اهل بدعت شمرده است و منظور وى از مهديه ، كسانى است كه صحت ظهور مهدى را باور مىنمايند » .\r\nباز در صفحه 35 رسالهء خود مىنويسد :\r\n« ما ديديم كه در بين علماى متقدم و دانشور كه در معرفت و اعتصام بر كتاب و سنت مقامى شامخ دارند ، كسانى هستند كه سخن « ابن‌خلدون » را تأييد مىنمايند ، از جمله « علامه ابن القيم » كه در كتاب المنارالمنيف از ضعف احاديث مهدى ياد كرده است ! از جمله امام شاطبى در كتاب الاعتصام ، مهديّه و اماميه را جزو بدعت‌گذاران برشمرده است . از نظر وى ، « مهديون » كسانى هستند كه معتقد به ظهور مهدىاند .\r\nبراى اثبات حجّت و از بين بردن شبهه و بهانه ، متن سخنان او را نقل مىكنيم . »\r\nاو پس از سخن گفتن دربارهء پيروان بدعت و اهل هوا و هوس مىگويد : « هم‌چنين\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nكسانى كه از مهدى مغربى - كه بسيارى از بدعت‌ها به اين شخص منسوب شده - پيروى كرده‌اند در زمرهء گناه‌كاران محسوب مىشوند » . او در واقع از كسانى كه از اين شخص پيروى مىكنند نام مىبرد تا به آنهايى كه بر او اشكال مىگيرند ، پاسخ داده باشد !\r\nهمو مىگويد : « برخى از مردم به علت روىگردانى از دليل و اعتماد به افراد ، از جادهء اصحاب پيامبر دور و منحرف شده‌اند . در واقع آنها به دنبال هواهاى خود رفته و از صراط مستقيم به بىراهه گام نهاده‌اند » . وى مىافزايد : « مذهب فرقهء مهديه اين است كه اعمال مهدىشان را حجت قرار مىدهند ؛ چه موافق با شريعت باشد چه مخالف ؟\r\nبلكه از اين هم پا فراتر گذاشته و او را حلقه‌اى از زنجيرهء ايمانشان مىدانند كه هر كس با آن مخالفت ورزد تكفير مىشود و حكمش همانند حكم كافر اصلى مىگردد » .\r\nابن محمود سپس مىگويد : « بدين‌سان حجت بركسانى كه ادعا دارند پيش از ابن‌خلدون كسى از علماى احاديث مهدى را ضعيف ندانسته است ، تمام مىگردد و آنها پاسخى ندادند ! » .\r\nولى پاسخ اين گفتهء شيخ محمود كه امام « ابن القيم » و امام « شاطبى » پيش از « ابن‌خلدون » احاديث مهدى را ضعيف دانسته‌اند ، اين است : آن‌چه در اين‌باره به « ابن القيم » نسبت داده مىشود ، صحّت ندارد . در خصوص امام شاطبى نيز آن‌چه به وى منسوب شده صحيح نيست ، زيرا سخن شاطبى دربارهء « مهدى مغربى » به موضوع احاديث مهدى كه در آخرالزمان ظهور مىكند ، ربطى ندارد . علماى اهل سنت و جماعت به صحت و ثبوت اين احاديث قائلند . در خصوص گفته‌هاى شاطبى ( ره ) مبنى بر اين‌كه برخى از مردم به علت روى گردانى از دليل و اعتماد به رجال ، از جادهء اصحاب پيامبر صلى الله عليه و آله دور شده و منحرف شده‌اند ، زيرا به دنبال هواهايشان رفته و از صراط مستقيم به بىراهه گام نهاده‌اند ، سخنان زيبايى است ، ولى با علمايى كه از روى حساب و كتاب سخن مىگويند ، سنخيّتى ندارد ، بلكه بر كسانى انطباق دارد كه از دليل ، روى برتافته و از هواهايشان پيروى نموده‌اند .\r\nوى بلافاصله مىگويد : « براى اثبات اين مطلب ! ده مثال مىآوريم كه يكى از\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nقوىترين آنها گفتار كسانى است كه پيروى از پدران در اصل دين را بازگشت به همان دين دانسته‌اند و از براهين رسالت وحجت قرآن و دليل عقل آورده‌اند و گفته‌اند ما پدرانمان را بر اين امت - راه - يافته‌ايم . . . » .\r\nسپس مىگويد : « دوم ، نظر اماميه است در پيروى از امام معصوم - طبق ادعايشان - هرچند كه بر خلاف دستور پيامبر محمد صلى الله عليه و آله باشد ! آنان بدين‌سان نه شريعت را بر رجال ، كه رجال را بر شريعت حاكم ساخته‌اند ، در حالى كه قرآن نازل شده است تا در ميان عموم خلايق حاكميت داشته باشد . [ سپس مىگويد 
  ] : گروه سوم به دومى پيوسته و آن مذهب فرقهء مهديه است كه اعمال مهدىشان را - چه مخالف و چه موافق با شريعت باشد - حجت قرار داده‌اند ، بلكه از اين هم پا فراتر گذاشته و وى را حلقه‌اى از زنجيرهء ايمانشان مىدانند كه هر كس با آن مخالفت ورزد تكفير مىشود و حكمش همانند حكم كافر اصلى مىگردد . در اين باره قبلًا مثال‌هايى ذكر نموده‌ايم » . ( پايان سخن شاطبى ) . « 1 » وى سپس بقيهء مثال‌هاى ده‌گانه را آورده است . بسيار روشن و آشكار است كه وى مهديه ( پيروان مهدى مغربى ) را به تفسير خاص « فرقه مبتدعه » ( گروه بدعت‌گذار ) دانسته است و به همين دليل مىگويد : « سومى به دومى پيوسته است و آن مذهب مهديه است كه اعمال مهدىشان را - چه مخالف و چه موافق شريعت باشد - حجت قرار مىدهند ! . »\r\nوى اين مطلب را در گفتارى كه قبلًا آورديم توضيح مىدهد و مثال‌هايى مىآورد و به تقدم آن اشاره مىنمايد . او سپس دربارهء مهدى مغربى مىنويسد : « وى خود را امام منتظر مىداند ، به‌طورى كه هر كس در عصمتش شك مىنمود يا در مهدى منتظر بودن وى ترديد روا مىداشت ، كافر مىدانست . . . وى احاديث ترمذى و ابى داود دربارهء فاطمى را مربوط به خود مىدانست و مدعى بود كه همو بىشك همان فاطمى است ! » .\r\n\r\n\r\n","description":"","footnote":"\r\n( 1 ) . اين ادعا نيز مانند ادعاهاى اين آقايان در مورد اماميّه كذب محض يا تهمت خالص است و ما در اين كتاب ، قصد بررسى آنها را نداريم . . . - مترجم .\r\n","page_name":" 171 ","page_number":171},
  {"content":"\r\n\r\n« شاطبى » درباره او مىنويسد :\r\n« وى علاوه بر ادعاى مهدويت و معصوميت ، بدعت‌هاى فراوانى در دين خدا به وجود آورد و سپس آنها را در خطبه‌هاى خود بيان نمود و حتى بر روى سكه‌ها زد .\r\nاين سخن نزد مهدويه ، سومين عبارت از شهادت است ، پس هر كس بدان ايمان نياورد يا در آن شك و ترديد روا بدارد ، كافر است . وى قتل را در مواردى كه شرع مجاز نمىداند مشروع دانست كه شامل هجده مورد مىشود ، از قبيل : عدم امتثال امر وى ، سه بار تكرار عدم حضور به هنگام موعظه گويى وى ، هم‌چنين اگر « مداهنه » در كسى آشكار شود ، به قتل مىرسد ! و . . . » .\r\nبه نظر من شاطبى اينها را از فرقهء مهديه دانسته و در تحليل مرامشان گفته : كسانى كه اعمال مهدىشان را - چه موافق و چه مخالف شريعت باشد - حجت بدانند « مبتدعه » ( بدعت گذار ) بوده‌اند . در واقع او مقصود خود را از فرقهء مهديه را به‌شكل فوق تفسير نموده است . بنابراين منظور شاطبى از فرقهء مهديه ، آن گونه كه « شيخ ابن محمود » ادعا دارد ، كسانى نيست كه ظهور « مهدى موعود » را باور مىنمايند . اين سخن شايستهء امامى چون « شاطبى » نيست كه امامان اهل سنت و علماى حديث چون :\r\nعقيلى ، خطابى ، أبرى ، ابى حبان بستى ، قاضى عياض ، قرطبى ، ابن تيميّه ، ذهبى ، ابن القيم ، ابن كثير و ديگران را به علت اين‌كه به صحت ظهور مهدى در آخرالزمان قائلند ، بدعت گذار بخواند . بدين‌ترتيب شاطبى هرگز احاديث مربوط به ظهور مهدى را تضعيف نكرد ، و معتقدان به آنها را اهل بدعت نناميده ، بلكه « مهدى مغربى » و هواداران وى را از « مبتدعه » دانسته است . اصولًا عدم اشاره شاطبى ، در اين مورد ، به احاديث ظهور مهدى در آخر زمان ، جاى ترديد باقى نمىگذارد كه وى اين احاديث را قطعى و صحيح مىدانسته است .\r\n\r\n13 . شيخ محمدبن عبدالعزيز المانع و احاديث مهدى\r\nشيخ ابن محمود در صفحهء هفتادم رسالهء خود گفته است :\r\n« من نخستين كسى نيستم كه به بطلان مسئله مهدى و اين‌كه وى حقيقت ندارد ،\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nقائل شده باشم . چه از استادمان « شيخ محمدبن عبدالعزيز المانع » رساله‌اى ديدم كه در آن ، دربارهء بطلان مسئله مهدى و اين‌كه وجودش حقيقت ندارد و همهء احاديث آن بسيار ضعيف است ، به تحقيق پرداخته است . بنابراين هر كس مهدى را انكار نمايد ، نبايد مورد انكار ! قرار گيرد . »\r\nپاسخ اين است : « شيخ محمدبن مانع » در كتاب الكواكب الدريه به تبعيت از سخن « ابن‌خلدون » احتمال ضعيف احاديث مهدى را داده است و اين گفتهء وى در كتاب مزبور بر اين امر دلالت دارد ، كه مىگويد :\r\n« هر كس بخواهد در اين مسئله به تحقيق بپردازد به مقدمهء ابن‌خلدون رجوع نمايد كه وى به‌خوبى از عهدهء اداى مطلب برآمده است » ، ولى شيخ محمد پس از دقت بيشتر در موضوع ، در نظريه خود تجديد نموده و رساله‌اى به‌نام تحديق النظر باخبار الامام المنتظر تأليف نمود كه نسخهء خطى آن در « دارالكتب المصريه » موجود است . وى در اين رساله پس از ذكر سخن « ابن‌خلدون » و بررسى عون المعبود در شرح سنن ابى داود مىگويد : « من معتقدم كه نظر مؤلف كتاب عون المعبود « علامهء هندى » دربارهء اين حديث در مقايسه با نظر كسانى كه همهء اين احاديث را ضعيف دانسته‌اند ، به صواب نزديك‌تر است . بنابراين هر كس بر صحت حديثى از اين احاديث يا غير اينها از پيامبر صلى الله عليه و آله واقف گرديد ، وظيفه دارد آن را بپذيرد و به مدلول آن معتقد شود و هر كس كه از روى تحقيق ، بر ضعيف بودن اين‌گونه احاديث يقين پيدا كند ، چنين وظيفه‌اى ندارد ، و اگر ما در احاديث مهدى به‌طور اخص دقت لازم را به‌عمل آوريم ، در مىيابيم ، احاديثى كه نام مهدى در آنها به صراحت نيامده از احاديثى كه نام مهدى در آنها به صراحت قيد شده ، قوىتر است . از اين‌رو در الكواكب همان سخن سفارينى را آورده‌ام : تمامى احاديث وارده در اين باره صحيح است . ولى صحت احاديثى كه نام مهدى در آنها قيد نشده ، نزد علما ثابت نشده است و من نگفته‌ام « احاديث وارده در خصوص مهدى » ، تا اين تعميم شامل آن مجموعه از احاديث نشود كه نام وى در آنها ذكر نشده است .\r\nبنابراين در بين احاديثى كه نام مهدى قيد نشده بلكه صفات وى بيان گرديده ،\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nحديث قوى و ضعيف وجود دارد . از اين‌رو ما به يقين به ظهور مردى از اهل بيت در آخرالزمان اعتقاد داريم . نام وى محمدبن عبداللَّه است و زمين را به همان سان كه از ظلم و بيداد آكنده شده از قسط و عدل مالامال مىسازد . هم‌چنين منظور از اين سخن كه ما به آمدن مهدى معتقد نيستيم ، اين است كه لفظ « مهدى » ثابت نشده است . بدين جهت نبايد محمدبن عبداللَّه را كه در آخرالزمان ظاهر مىشود « مهدى » بناميم . البته نام‌گذارى وى به اين نام هم جايز است ، اما واجب نيست ، زيرا به نظر من لفظ « مهدى » نزد اهل حديث ثابت نشده است . شايد بعضى گمان كنند كه مقصود از عبارت الكواكب اعتقاد مطلق به نيامدن مهدى باشد ؛ آن‌چنان كه بعضى امامان گفته‌اند ، اما اين طور نيست ، بلكه مقصود اين است كه اين لفظ به اثبات نرسيده و آن‌چه ثابت شده اين است كه نام وى و نام پدرش عين نام و نام پدر پيامبر صلى الله عليه و آله است . بنابراين ايمان به اين امر بر همگان واجب است . » تا آن‌كه مىافزايد : « عده‌اى از علما در اين مسئله از راه اعتدال خارج شده و گروهى در انكار ، زياده‌روى كرده‌اند تا آن‌جا كه تعدادى از احاديث صحيح را هم انكار نموده‌اند . در مقابل ، عده‌اى هم در اثبات ، مبالغه ورزيده‌اند تا آن‌جا كه احاديث ساختگى و داستان‌هاى دروغين را نيز پذيرفته‌اند ! اميدوارم كه با اين توضيح و تبيين ، اشكال مرتفع گردد و مقصود روشن شود و باللَّه التوفيق . »\r\nمن مىگويم : « بدين‌سان روشن مىشود كه « شيخ ابن مانع » همهء احاديث مهدى را ضعيف نمىداند بلكه از روى يقين و اعتقاد ، بعضى را صحيح مىداند و نيز اضافه مىكنم : بعضى احاديث كه لفظ مهدى در آنها آمده ، از پيامبر صلى الله عليه و آله ثابت شده است ، مانند حديث موضوع جابر ( رض ) : « چون عيسى ابن مريم عليها السلام فرود آيد رهبرشان « مهدى » به وى مىگويد : بيا تا پشت سرت به نماز بايستيم . . . » .\r\nاين حديث در مسند حارث ابن اسامه آمده است . « ابن القيم » مىگويد : سند اين حديث حسن است . حديث ديگرى نيز وجود دارد كه « ابى داود » در سنن خود از « ابوسعيد خدرى » روايت كرده كه گفت : پيامبر صلى الله عليه و آله فرمود : مهدى از ماست و پيشانى بلندى دارد . ابن القيم دربارهء اين حديث مىگويد : « ابى داود با سند خوب آن را\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nروايت كرده و « بغوى » در مصابيح السنه در فصل « الاحاديث الحسان » آن را آورده است . »\r\n\r\n14 . ابوالاعلى مودودى چه مىگويد ؟\r\nشيخ ابن محمود در صفحهء نهم رسالهء خود مىگويد :\r\n« علماى متأخر در اين باره فراوان سخن گفته‌اند . بهترين كسى كه هدف را خود مشخص نموده « ابوالاعلى مودودى » است . وى در رساله‌اى تحت عنوان البيانات عن المهدى مىگويد : احاديث در اين مسئله بر دو نوع است : احاديثى كه واژهء مهدى به صراحت در آنها قيد شده و احاديثى كه فقط از خليفه‌اى خبر داده است كه در آخرالزمان مىآيد و پرچم اسلام را به اهتزاز درمىآورد . سند هر دو روايت از اين دو نوع آن قدر قوى نيست كه با ترازوى امام بخارى در سنجش و نقد روايات ثابت شود ، زيرا وى در صحيح خود ، هيچ روايتى از آنها را ذكر نكرده است . هم‌چنين « امام مسلم » فقط يك روايت صحيح از آنها را ذكر نموده كه در آن هم واژهء مهدى به صراحت نيامده است . مودودى مىگويد : با تأويل بعيد ممكن نيست كه در اسلام يك منصب دينى به‌نام مهديه باشد كه بر هر مسلمان واجب شده باشد بدان ايمان بياورد و بر عدم ايمان به آن ، نتايج اعتقادى و اجتماعى گوناگونى در دنيا و آخرت مترتب گردد . سپس مىگويد : آن‌چه در اين زمينه شايان ذكر است اين است كه عقيدهء مهدى جزو عقايد ضرورى اسلام نيست و هيچ كتابى از كتب عقايد اهل سنت آن را ذكر نكرده است » ! .\r\nدر پاسخ بايد گفت :\r\nالف ) اين‌كه احاديث مهدى در صحيحين نيامده ، تأثيرى بر پذيرش آن ندارد ، زيرا هر يك از احاديث پيامبر صلى الله عليه و آله كه صحيح باشد ، پذيرفتنى است ؛ خواه در صحيحين باشد يا نباشد ، اين نكته قبلًا در شمارهء 5 توضيح داده شده است .\r\nب ) پاسخ اين سخن وى كه نمىتوان حتى با تأويل بعيدى از اين روايات ، استنباط كرد كه در اسلام يك منصب دينى وجود دارد كه به مهديه شناخته مىشود و بايد هر مسلمان بدان ايمان بياورد و بر عدم ايمان به آن برخى نتايج اعتقادى و اجتماعى در\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nدنيا و آخرت مترتب است ؛ اين است كه از احاديث صحيح دربارهء مهدى استنباط مىشود كه اخبارى از پيامبر صلى الله عليه و آله به‌دست ما رسيده است كه از وجود يك امام براى مسلمانان به هنگام نزول عيسى عليه السلام حكايت دارد . نام اين امام و نام پدرش عين نام و نام پدر پيامبر صلى الله عليه و آله است . وى از اهل بيت نبوّت است و مهدى ناميده مىشود . بر هر مسلمانى واجب است كه در امور غيبى - از جمله آن‌چه در آينده روى مىدهد - اخبار رسيده از پيامبر صلى الله عليه و آله را به‌طور مطلق باور كند كه اخبار رسيده دربارهء مهدى و دجال وغيره نيز از اين قبيل است .\r\nج ) درباره اين سخن وى كه « در اين زمينه شايان ذكر است كه عقيده مهدى جزو عقايد اسلام نيست و در هيچ‌يك از كتب عقايد اهل سنت نيامده » بايد گفت : از عقايد اهل سنت باور كردن همهء اخبار صحيح رسيده از پيامبر صلى الله عليه و آله است كه از جملهء آنها روايات مربوط به مهدى است .\r\n« سفارينى » در كتاب عقيدتى خود مىنويسد : « ايمان به ظهور مهدى واجب است ؛ همان گونه كه نزد اهل علم مقرر گرديده و در عقايد اهل سنت و جماعت تدوين يافته است » . « شيخ حسن بن على بر بهارى حنبلى » ( متوفى 339 ه ) در عقيده مثبت خود درباره مهدى ، كه در شرح حال وى در كتاب طبقات الحنابله تأليف « ابن ابى يعلى حنبلى » آمده ، اين موضوع را بيان نموده است .\r\n\r\n15 . ديدگاه محمد رشيد رضا ، بنيانگذار مجله « المنار »\r\nشيخ ابن محمود در صفحهء هفتادم رساله خود پس از نقل سخنان « شيخ محمدبن عبدالعزيز المانع » كه نقل شد ، مىگويد : « هم‌چنين رساله‌اى جالب از « محمد رشيد رضا » بنيان‌گذار مجله المنار ديدم كه در آن دربارهء بطلان دعوى مهدى به تحقيق پرداخته است . وى در تفسير المنار هم با اشاره به بطلان دعوى مهدى اظهار مىكند كه همهء احاديث واصله در اين مورد به‌طور قطع صحت ندارد . »\r\nابن محمود در صفحات 62 ، 63 و 64 گوشه‌هايى از اظهارات « محمد رشيد رضا » درباره بطلان احاديث مهدى نقل نموده است ، از جمله در صفحه 64 آورده : « احاديثى\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nدربارهء مهدى آمده كه قوت سند آنها مورد تأييد قرار نگرفته است ، ولى « ابن‌خلدون » به اعلال و تضعيف همهء آنها اهتمام ورزيده است . هر كس در اخبار و آثار واصله پيرامون مهدى منتظر تتبّع نمايد و سرچشمه‌ها و منابع آنها را بشناسد ، درمىيابد كه همهء اين اخبار از « شيعه » نقل گرديده است ! » .\r\nدر پاسخ بايد گفت :\r\nالف ) اعتقاد شيخ « محمد رشيد رضا » به بطلان احاديث مهدى بر پايه تضعيف اين احاديث از سوى « ابن‌خلدون » استوار است . پيش از اين توضيح دادم كه ابن‌خلدون جزو كسانى نيست كه بتواند در زمينهء نقد صحت و ضعف احاديث داورى كند . لذا نمىتوان به وى اعتماد كرد ، زيرا از آگاهان و كارشناسان علم الحديث نيست .\r\nب ) . ادعاهاى وى دربارهء نقل همهء احاديث مهدى از شيعه ، به اين دليل مردود است كه احاديث مهدى در بسيارى از كتب معتبر سنن و مسندها نقل شده است كه اسناد ذكر شده در آنها از طريق اصحاب گرامى ( رض ) به پيامبر صلى الله عليه و آله ختم مىشود . ولى احاديث شيعه ، طبق ادعاى شيعيان ، به امامان معصومشان ختم مىگردد و چه بسا به پيامبر صلى الله عليه و آله برسد ، ولى احاديث صحيح ما دربارهء مهدى كه از پيامبر صلى الله عليه و آله است ، ربطى به شيعه ندارد و از شيعه هم نقل نشده است . وانگهى مهدى در نزد شيعه ، « محمدبن الحسن العسكرى » مىباشد كه در سرداب ! پنهان است « 1 » ولى مهدى اهل سنت نام و نام پدرش عين نام و نام پدر پيامبر صلى الله عليه و آله است . بنابراين اعتقاد اهل سنت درباره مهدى در يك وادى قرار دارد و اعتقاد شيعيان به مهدىشان در يك وادى ديگر ! .\r\nج ) بىشك پندارهاى شيخ « محمد رشيد رضا » درباره انكار ظهور مهدى در آخرالزمان اشتباه آشكارى است . از آن خطرناك‌تر ، اشتباه وى در مورد انكار صعود عيسى عليه السلام به آسمان و نزول او در آخرالزمان است . من به خود زحمت بازگويى و بررسى سخنان « محمد رشيد رضا » را نمىدهم ، ولى خواننده را به رساله‌اى ارجاع\r\n\r\n\r\n","description":"","footnote":"\r\n( 1 ) . قبلًا هم اشاره شد كه شيعه به هم‌چو افسانه موهومى اعتقاد ندارد و متأسفانه عقايد شيعه به هنگام نقل ، به‌طورعمد تحريف مىشود - مترجم .\r\n","page_name":" 177 ","page_number":177},
  {"content":"\r\n\r\nمىدهم كه در پاسخ به « محمد رشيد رضا » تحت عنوان فصل المقال فى رفع عيسى عليه السلام حيّا و فى نزوله و قتل الدّجال توسط شيخ « محمد خليل هراس » ، تأليف يافته است .\r\nدر اين رساله شيخ هراس پس از حمد و ثناى الهى مىگويد :\r\n« امابعد ، در آغاز اين قرن يا پيش از آن ، گروهى آمدند كه مردم را به آزادى فكرى فرا خوانده و پيشتازِ روند اصلاح‌گرى دينى شدند . افراد اين گروه براى احياى مفاهيم صحيح دينى تلاش مىكردند ، ولى در اين ميان به انكار بسيارى از غيبيات وارده در نصوص صريح و متواتر در كتاب الهى و سنت مبادرت ورزيدند و اين امر موجب گرديد تا اثبات قطعى و روشن بودن اين غيبيات ضرورت يابد . اين افراد در انكار و عدم پذيرش خود ، سندى جز تندروى فكرى و غرور عقلى در دست ندارند . بر اثر تأثيرگذارى اين گروه ، جريان‌هاى فلسفهء اعتزالى كه بر داورى عقل دربارهء اخبار كتب و سنت استوار است ، نشو و نما يافته و فتنهء آن فراگير گشته است ، به‌طورى كه برخى از زود باوران كه به سخنان پرطمطراق دل مىبندند و از اسامى و عناوين ، سرمست مىشوند ، از اين جريانات تأثير پذيرفته‌اند . به همين دليل ، من بنا به انجام وظيفهء بيان مطلب كه به‌وسيلهء آن از گناه پاك مىشوم ، مناسب ديدم كه احقاق حق كنم و براى اين دورشدگان از راه هدايت بيان نمايم كه اين امور خدشه‌بردار نيست ، زيرا با ادلهء جدل‌ناپذير به ثبوت رسيده است ، و هر كس براى ردّ آنها تلاش نمايد و در آن طعن روا بدارد ، دينش را در معرض خطر قرار داده و در عين حال درى را مىگشايد تا ديگر مسائل دينى كه ثبوت كمترى دارد ، آماج طعن و حمله قرار گيرد . اين‌گونه در برابر موجى از انكارها قرار مىگيريم كه اوّل و آخر ندارد و مسائل عقيدتى ، در كليّت خود هدف هوس‌بازىها و اختلاف نظرها واقع مىشود . »\r\nوى سپس به ذكر آيات صعود عيسى به آسمان و نزول بعدى وى پرداخته و احاديث نزول وى و قتل دجال و پاره‌اى از آثار واصله از اصحاب پيامبر ( رض ) و مجملى از گفتارهاى امامان و علما را آورده است . وى آن‌گاه جهت پاسخ‌گويى به مؤسس المنار فصلى را مطرح مىكند و در آن مىگويد :\r\n« شگفتا از اين مرد كه تا مدت‌هاى مديد پرچم دفاع از اسلام برضد هم‌آوردان و\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمخالفان از ديگر اديان در دست برافراشته و با قلم و زبان پاسدار مذهب و عقيده پيشينيان ( سلف ) بود و با تدريس ، بسيارى از معانى اسلام را تجديد و احيا نموده است ، اين‌چنين در اين مسئله حق ، در گودالى بىانتها فرو غلتد و در فهم آيات و احاديث ، اين‌گونه به‌طور نابخردانه سردرگم شود و در اين مسئله سمعى از سخنان استادش « محمد عبده » تأثير بپذيرد . براى اين‌كه بر وى ظلمى روا نداشته باشيم ، متن عبارات وى را نقل مىكنيم و سپس آن را مورد بحث و بررسى قرار مىدهيم » . « شيخ هراس » پس از پاسخ‌گويى به « محمد رشيد رضا » و شيخ « محمد عبده » و درج مختصرى از پاسخ « شيخ محمد حامد الفقى » بر « شلتوت » و گفته‌هاى وى درباره انكار صعود عيسى و نزول وى ، گفتار شيخ « عبداللَّه بن الصديق الغمارى » در پاسخ به « شلتوت » را آورده است .\r\nدر بين موضوعاتى كه « محمد رشيد رضا » از استادش « شيخ محمد عبده » نقل نموده و قضيه را بدون آوردن توضيح ، با سكوت برگزار كرده از همه بدتر اين گفتهء وى در تفسير المنار جلد 3 ، صفحه 317 است : « دربارهء مسيح دجال و كشته شدن وى به‌دست عيسى عليه السلام از وى سؤال شد ، او گفت : « دجال ، سمبل خرافات ، دجل‌پردازىها و زشتىهاست كه با تقرير صحيح شريعت و فهم اسرار آن ، از بين مىرود و نابود مىشود . قرآن بزرگ‌ترين راهنماى ما به اين حِكَم و اسرار بوده و سنت پيامبر صلى الله عليه و آله بهترين بيان كنندهء چگونگى آن است . بنابراين انسان‌ها با رجوع به آن ، ديگر به اصلاح نيازى ندارند » .\r\nدر اين‌جا بايد گفت : مادام كه شيخ محمد رشيد رضا دربارهء عيسى عليه السلام در اين پرتگاه عميق سقوط كرده ، جاى تعجب ندارد كه در خصوص مهدى نيز اين‌گونه سقوط نمايد و راه پستى بپيمايد .\r\n\r\n16 . شبهه‌هاى عقلى چهارگانه محمد فريد وجدى\r\nشيخ ابن محمود در صفحهء بيستم مىگويد :\r\n« محمدفريد وجدى » مؤلف دايرة المعارف ( قرن بيستم ) از جمله كسانى است كه\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nاحاديث مهدى را ضعيف دانسته است ! . » « ابن محمود » سپس دوست دارد كه بر مجموعه معلومات خود بيفزايد . در همين راستا مىنويسد كه محمدفريد وجدى در كتاب مزبور ، ( جلد 8 صفحهء 788 ) با استناد به چند شبهه عقلى ، همهء احاديث وارده دربارهء دجال را ساختگى مىداند و چنان كه معلوم است ، اكثر احاديث مربوط به دجال در صحيح بخارى و صحيح مسلم موجود است و در جايى كه احاديث دجّال با وجود كثرت و نقل آنها در صحيحين با يك چرخش قلم به‌وسيله « محمدفريد وجدى » باطل و يا مجعول خوانده مىشود ، پس بدون شك احاديث مهدى نيز بايد باطل اعلام گردد ، زيرا كه از لحاظ صحت و كثرت به پاى احاديث مربوط به دجال نمىرسد .\r\nدر اين‌جا شايد بىمناسبت نباشد كه شبهه‌هاى عقلى چهارگانهء « محمدفريد وجدى » به اختصار مورد بحث و بررسى قرار دهيم . وى با تأكيد بر اين شبهه‌ها به احاديث دجال مىتازد و مىگويد : اين احاديث ارزش بحث و بررسى ندارند .\r\nوى مىگويد :\r\n« آن‌چه دربارهء دجال آمده است بيشتر به اسطوره‌هاى دروغين مىماند . اين كه مردى با پاى پياده در شهرها به راه بيفتد و مردم را به پرستش خود فرا بخواند و همراه خود بهشت و جهنم را داشته باشد ! تا هر كه را بخواهد در يكى از آن دو بيفكند ، تمامى اين امور عقل پسند و منطقى نيست . و شأن و مقام پيامبر صلى الله عليه و آله والاتر از آن است كه چيزى را بگويد كه با بداهت نظر سازگار نباشد . در غير اين صورت اين بهشت و جهنم كه پابه‌پاى دجال راه مىافتند ديگر چه صيغه‌اى هستند آيا اينها مرئىاند يا خيالى ؟ . . . »\r\nاين شبهه با اين بيان پاسخ داده مىشود كه « اخبار صحيح » پيامبر صلى الله عليه و آله دربارهء دجال ، مورد پذيرش عقل سالم است و مردود نيست . عقل با نقل صحيح ، تضاد ندارد . اگر ميان عقل و نقل بر سر موضوعى اتفاق و تطابق حاصل نشود ، بايد عقل را متهم كرد هم‌چنان كه در صحيحين از « سهل ابن حنيف » نقل شده است كه پيامبر صلى الله عليه و آله فرمود : « يا ايها الناس اتهموا رأيكم على دينكم ؛ اى مردم چون رأى در برابر دين عرض اندام كند رأيتان را متهم كنيد » . علاوه بر اين در سنن ابى داود به‌نقل از على ( رض ) و « حافظ » در\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nالفتح با سند خوب از على نقل كرده است كه فرمود : « لو كان الدين بالرأى لكان مسح أسفل الخفّ اولى من أعلاه ؛ اگر دين مطابق رأى اين و آن باشد مسح كردن پشت نعلين بهتر از دست زدن بر روى آن خواهد بود » . از سوى ديگر ، عقل‌ها متفاوتند ، چه بسا يكى چيزى را بپذيرد كه ديگرى آن را نمىپذيرد . احاديث ثابت دربارهء دجال از سوى اصحاب گرامى و « تابعين » ، مورد تصديق قرار گرفته و عقل آنان ، آن را پذيرفته است ، بنابراين عقل‌هايى كه آن‌چه آنها پذيرفتند نمىپذيرد ، به بيمارى سختى گرفتار آمده است كه درمانى جز چنگ زدن به قرآن كريم و سنت و پيمودن راه پيشينيان امّت ندارد .\r\nسوم آن‌كه : امورى كه از دجال سر مىزند ، از جملهء بزرگ‌ترين فتنه‌هاى حيات دنيوى است . اين امور به اذن خدا ، براى امتحان و آزمون بندگان در آن زمان روى مىدهد و از نظر عقلى محال و ناممكن نيست ، اما اين‌كه بر خلاف امور متعارف و معهود است ، درست مىباشد و به همين دليل « فتنه » نام گرفته است . هر كس آگاه باشد كه خدا بر انجام هر چيزى قادر است و پيامبر راست‌گو صلى الله عليه و آله كه از روى هوا و هوس زبان نمىگشايد با بيان اين احاديث از ظهور دجال خبر داده است كه به راه مىافتد و جز مكه و مدينه ، وارد كليهء شهرها مىشود و . . . در تصديق اين امر ترديدى به خود راه نمىدهد و باور دارد كه اين امر ، طبق خبرى كه پيامبر داده ، اتفاق خواهد افتاد .\r\nاو مىگويد : « چگونه در عقل مىگنجد كه يك مرد نابينا بر پيشانىاش واژهء « كافر » نقش بسته باشد و باسواد و بىسواد آن را بخوانند و او ميان مردم قيام كند و آنان را به پرستش خود فرا خواند و دعوتش رواج يابد و مردم سر در چنبر اطاعتش فرو برند ؟ ! كدام انسان است كه انحطاط عقلى وى تا بدان مرحله برسد كه به الوهيت مردى عجيب الخلقه كه بر چهره‌اش باحروف درشت واژهء « كافر » نوشته شده ، اعتقاد پيدا كند و چنين دعوتى در ميان كدامين نسل رواج مىيابد ؟ » .\r\nمن مىگويم : اين يكى از شبهه‌هايى است كه وى در ردّ نصوص صحيح بدان استناد جسته است . نمىدانم اين بيچاره چگونه فراموش كرده است كه ديده‌ها آن‌گاه كه بصيرت‌ها كور شود ، ديگر هيچ سودى ندارد ، زيرا اين ديده نيست كه كور مىشود\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nبلكه بصيرت دل‌هاست كه به خاموشى و بىسويى مىگرايد . وى چگونه نصوص متواتر را منكر مىشود با اين دليل كه عقلش رواج دعوت دجال را و قبول سخنانش را بعيد مىداند ؟ . آيا وى مثال ملموس در اين زمانه را نمىبيند كه در اكثر كشورهاى وابسته به اسلام ، شريعت حاكميت ندارد ؟ با اين‌كه آيات قرآن با رساترين صدا تلاوت مىشود كسانى كه با حكم الهى حكومت نكنند ، كافر ، ستمكار و فاسقند :\r\n« وَمَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الكافِرُونَ » و نيز « وَمَنْ لَمْ يَحْكُمْ بِما أَنْزَلَ اللَّهُ فَاولئكَ هُمُ الظّالِمُونَ » ، « وَمَنْ لَمْ يَحْكُمْ بِما أَنْزَلَ اللَّهُ فَاولئِكَ هُمُ الفاسِقُونَ » و « فَلا وَرَبِّكَ لا يُؤْمِنُونَ حَتّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِى أَنْفُسِهِمْ حَرَجاً مِمّا قَضَيْتَ وَيُسَلِّمُوا تَسْلِيماً » و « أَفَحُكْمَ الجاهِلِيَّةِ يَبْغُونَ وَمَنْ أَحْسَنُ مِنَ اللَّهِ حُكْماً لِقَوْمٍ يُوقِنُونَ » و آيات ديگرى كه در اين‌باره نازل شده است . بنابراين كسانى كه دعوت دجال در آخرالزمان در بين آنان رواج مىيابد و از روى بىبصيرتى از وى تبعيت مىكنند ، از جنس همين معاصران ما هستند كه در اين دوران ، بصيرتشان را از دست داده‌اند ، با اين كه قرآن را تلاوت مىكنند و قرآن اين‌گونه آيات صريح دارد و آنها به اين آيات از راديو گوش فرا مىدهند ، ولى با اين وجود ، از روى شريعت اسلام حكم نمىرانند ؛ « ما اشبه الليله بالبارحه ؛ امشب عجب شباهتى به ديشب دارد ! »\r\nوى مىگويد : « چرا قرآن از اين مسيح دجال چيزى نگفته است ؟ آيا از چنين فتنه بزرگى - آن‌چنان كه احاديث ساختگى دلالت دارند - نبايد در قرآن ياد شود ؟ قرآن ظهور موريانه را ذكر مىكند ، ولى ظهور آن دجال را كه بهشت و جهنم براى فتنه انگيزى در بين مردم همراه اوست ، ذكر نمىكند ؟ ! »\r\nپاسخ اين شبهه اين است كه خداوند متعال در قرآن كريم مىفرمايد : « وَما آتاكُمُ الرَّسُولُ فَخُذُوهُ وَما نَهاكُمْ عَنْهُ فَانْتَهُوا » آن‌چه را كه رسول فرمايد بگيريد و از آن‌چه نهى نمايد دورى كنيد ، و پيامبر صلى الله عليه و آله فرمود : « ألا انّى أوتيت القرآن و مثله معى ؛ قرآن بر من نازل شده و همانند آن « 1 » همراه من است » . سنت و قرآن دوشادوش يك‌ديگرند و از هم\r\n\r\n\r\n","description":"","footnote":"\r\n( 1 ) . منظور سنت است - مترجم .\r\n","page_name":" 182 ","page_number":182},
  {"content":"\r\n\r\nجداناپذيرند ، هر كس به سنت ايمان نياورد به قرآن ايمان نياورده است . هر كس ادعاى جدايى سنت از قرآن را دارد بايد به او گفته شود در كجاى قرآن تعداد نمازها و ركوع‌ها و چگونگى آنها را يافته‌اى ؟ ! . اين امور در سنّت تبيين و توضيح شده كه سنت همگام ، مبيّن و توضيح دهندهء قرآن است . سنت از ديرباز با دشمنانى روبه‌رو بوده است كه در حقيقت با قرآن دشمنى دارند . اينان در سنت شك و ترديد روا مىدارند و مىكوشند آن را از قرآن جدا نمايند . اما خداوند همواره علمايى را تربيت مىكند تا به دفاع از سنت برخيزند و با آوردن دليل ، رشته‌هاى شبهه‌هاى دشمنان را پنبه سازند كه سيوطى از جملهء آنان است . وى رساله جالبى تحت عنوان مفاتح الجنّة فى الأحتجاج بالسنّة تأليف كرده و پس از سپاس خدا در آغاز آن گفته : « آگاه باشيد - خدا شمايان را رحمت كناد - كه در علم امورى است همانند دارو درمان ساز و نظرهايى خلأ پُر كن كه از آنها ياد نمىشود مگر به هنگام ضرورت . يك گويندهء زنديق سخن فرسايى مىكند كه سنت پيامبر و احاديث مروى - خدا بر علو شرف آن بيفزايد - قابل احتجاج نيست و حجت به‌طور اخص ( فقط ) در قرآن است » .\r\nسيوطى سپس مىگويد : « آگاه باشيد - خدا شمايان را رحمت كناد - هر كس حجت حديث پيامبر را چه در گفتار و چه در كردار با آن شروط معروف در اصول ، منكر شود كافر است و از دايره اسلام خارج و با يهود و نصارا يا بسته به ارادهء خداوندى با يكى از فرقه‌هاى كفار محشور مىشود . امام شافعى روزى حديثى را روايت كرد و گفت : اين حديث صحيح است . شخصى رو به وى كرد و گفت : اى اباعبداللَّه ! آيا تو به آن معتقد هستى ؟ امام شافعى برآشفت و گفت : اى مرد ! آيا مرا نصرانى يافته‌اى ؟ آيا مرا در حال خروج از كليسا ديده‌اى ؟ آيا در سينه من علامت صليب ديده‌اى ؟ كه حديثى را از پيامبر روايت كنم و بعد بدان قائل نشوم ؟ ! » اين رسالهء سيوطى رساله‌اى ارزش‌مند و سودمندى است .\r\nمنشأ اين گفتهء وى كه اين احاديث ، ساختگى است به يك حديث طولانى باز مىگردد كه « النّواس بن سمعان » از پيامبر صلى الله عليه و آله نقل نموده است . در اين حديث از دجال\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nخبر داده شده كه از منطقهء « حله » ميان شام و عراق خارج مىشود و دست به كارهاى عجيب و غريبى مىزند ، سپس عيسى عليه السلام او را دنبال مىكند و از پاى درمىآورد . آن‌گاه به عيسى فرمان داده مىشود كه براى فرار از دست قومى كه « يأجوج و مأجوج » ناميده مىشوند و او تاب رويارويى با آنها را ندارد به كوه « طور » پناه ببرد . تا آن‌كه مىگويد :\r\nپس آنها مىگويند : ما هر آن‌چه در روى زمين بود نابود ساختيم ، پس بياييد آنهايى را هم كه در آسمانند نابود كنيم ! چون تيرهايشان به‌سوى آسمان پرتاپ شود ، خداوند همان تيرها را آلوده به خون باز مىگرداند !\r\nوى در اين‌جا مىگويد : « اگر به بافت اين داستان با نگاهى منتقدانه بنگريد ، ترديد نمىكنيد كه مجعول است و شخصى كه آن را ساخته ، ميان ممكن و محال و بين سنت‌هاى الهى وخيال‌بافى ، فرقى نمىگذارد . دليلِ روشن بطلان اين حديث اين است كه سازندهء آن به سبب كوته بينى گمان برده است كه سلاح‌هاى مردم تا روز قيامت هم‌چنان تيروكمان و تبرزين و غيره خواهد بود ! وى از اين نكته غافل مانده كه هنوز هفت قرن از ساخت اين حديث نگذشته است كه « باروت » و تفنگ وارد ميدان كارزار شده و در شش قرن پسين ، ديگر ذكرى از تيروكمان نبوده است ، زيرا توپ‌هاى ماكسيم ، بمب‌هاى دستى و خوشه‌اى ، گازهاى سمى و آتش‌زا ، ديناميت و راكت هواپيما - و موشك‌هاى دور پرواز - جاىگزين سلاح‌هاى آن دوران شده است . »\r\nحديث « نواس بن سمعان » كه نويسنده ، مدعى ساختگى بودن آن است ، توسط « امام مسلم » در صحيح آمده و يكى از احاديث متواتر درباره دجال است كه « محمدفريد وجدى » آن را ساختگى دانسته است . شبهه‌اى كه وى آورده و آن را دليل ملموس جعلى بودن اين حديث برشمرده ، اين است كه « يأجوج و مأجوج » از تيروكمان كه جزو سلاح‌هاى قديمى است ، استفاده مىكنند ، در حالى كه اكنون ديگر از اين‌گونه سلاح‌ها خبرى نيست !\r\nدر پاسخ به اين شبهه بايد گفت : سلاح مذكور در حديث ، توسط يأجوج و مأجوج هنگام ظهورشان در آخرالزمان حتماً استفاده خواهد شد . بقاى تمدن مادى و سلاح‌هاى ويران‌گرى كه در اين دوره پديدار شده ، قطعى نيست ، چه بسا تا آن زمان باقى نماند و شايد قبل از آن تاريخ ، از بين برود ، خداوند آگاه‌تر است كه كدام‌يك از\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nاين سلاح‌ها مىماند يا از بين مىرود . احتمال از بين رفتن آنها بيشتر است ، زيرا احاديث صحيحى دربارهء به‌كارگيرى اسب ، تيروكمان ، شمشير ، نيزه‌ها و متداول شدن اسب سوارى نقل شده است . با اين‌كه انسان‌ها معمولًا سوارىهاى راحت و استفاده از سلاح‌هاى ويران‌گر در جنگ را به اسب سوارى و غيره ترجيح مىدهند ولى چه بسا به‌كارگيرى اين سلاح‌هاى عادى به دليل عدم وجود سلاح‌هاى ويران‌گر صورت گيرد . و من نمىدانم كه اين بيچاره چگونه به خود اجازه داده است كه اين حديث را انكار نمايد و ادعا كند كه ساختگى است ، آن هم تنها به اين دليل كه نام يك سلاح قديمى در آن ذكر گرديده است . اين سلاح به‌طور قطع در آن زمان موجود خواهد بود ، زيرا پيامبر صلى الله عليه و آله در اين حديث از اين امر خبر داده است . وجود سلاح‌ها و خودروهاى اين دوران در آخرالزمان قطعى نيست بلكه يك امر احتمالى است . از جمله نشانه‌هاى احتمال نابودى اين سلاح‌ها ، اين است كه از راديوها مىشنويم كه دولت‌هاى بزرگ و صنعتى از بيم تمام شدن ذخاير نفتى در جست‌وجوى منابع انرژى با يك‌ديگر به رقابت برخاسته‌اند تا جايگزينى براى نفت پيدا كنند تا آن كه آخرالامر از اين تمدن مادى ، انبوهى از آهن سرد روى دستشان نماند ! در اين‌جا يك شوخى با مزه‌اى به يادم مىآيد كه آن را از شخصى شنيده بودم كه مىگفت : اين قاطرهاى بىصاحب كه در جاده‌ها گاه‌گاهى سدّ راه اتومبيل‌ها مىشوند و موجب تصادفات مرگ‌بار مىگردند ، اگر نفت به اتمام برسد خواهيد ديد كه مردم براى تصاحب آنها سرودست مىشكنند و وقت دادگاه‌ها را با اقامه و دعوا به دليل تصاحب آنها مىگيرند و چه بسا يكى بگويد :\r\nمن اين قاطر را از پدرم و پدر بزرگم به ارث برده‌ام ! . . . البته من به سبب اين پرحرفى كه - ان شاءاللَّه بىفايده نباشد - از خوانندگان محترم پوزش مىخواهم . قصدم اين بود كه دربارهء شبهه‌هاى بىاساس « محمدفريد وجدى » در بارهء انكار احاديث مربوط به دجال و ادعاى ساختگى بودن آنها بحث و بررسى كنيم . چنين شبهه‌اى كه در كتاب دائرةالمعارف قرن بيستم آمده ، در واقع جاهليت اين قرن است . « 1 »\r\n\r\n\r\n","description":"","footnote":"\r\n( 1 ) . البته مترجم قصد دخالت در صحت و سقم حديث مزبور كه در كتب برادران اهل سنت نقل شده است ، ندارد و در اين‌جا ، هدف فقط ترجمه نوشته‌هاى شيخ عبدالمحسن العباد است ، ولى به‌طور كلى بايد گفت : در بين احاديث منقول و منسوب به پيامبر اكرم صلى الله عليه و آله ، احاديث مجعول و ساختگى ، ضعيف و غيرقابل استناد ، كم نيست و بر اهل حديث است كه احاديث صحيح را از احاديث مجعول جدا سازند و اجازه ندهند كه با نشر احاديث ساختگى در اعتقاد مردم سستى پديد آيد و كم‌كم در چگونگى احاديث صحيح هم ترديد روا دارند و به هرحال شكى نيست كه احاديث صحيح و متقن را بايد پذيرفت و احاديث مجعول و غيرمنطبق با قرآن را به تعبير ائمه بزرگوار ما ، « بايد به ديوار كوبيد ! » - مترجم .\r\n","page_name":" 185 ","page_number":185},
  {"content":"\r\n\r\n\r\n17 . تقليد از ديگران\r\nشيخ « ابن محمود » به سخنان يكى از نويسندگان قرن چهاردهم هجرى استناد ورزيده ، بدون آن‌كه حتى يك بار ، نام وى را فاش نمايد . اين نويسنده ، « احمد امين » مؤلف كتاب ضحىالاسلام است . من ابتدا سخنان « ابن محمود » را كه در رساله‌اش آورده نقل مىكنم و آن‌گاه اصل سخن احمد امين در ضحىالاسلام را مىآورم .\r\nشيخ « ابن محمود » در صفحه 37 مىگويد :\r\n« انديشهء مهدى ، علل سياسى ، اجتماعى و دينى دارد و جملگى از عقايد شيعه سرچشمه مىگيرد . شيعيان از همان ابتداى دور شدن خلافت از اهل بيت ، اين انديشه را ابداع كردند . شيعه با سوء استفاده از ساده انديشى توده‌ها و شور و شوق آنان نسبت به دين و دعوت اسلامى ، از اين جنبهء ظاهرالصلاح شروع به تبليغ نمودند ، احاديث را جعل ! و آنها را از قول پيامبر صلى الله عليه و آله روايت كردند و از طرق مختلف به اسناد اين احاديث ، استحكام بخشيدند و مردم خوش‌قلب و ساده‌انديش هم اين احاديث را باور كردند .\r\nرجال شيعه نيز چون اين احاديث به مصلحتشان بود ، سكوت نمودند . بدين‌سان توطئه‌اى زشت شكل گرفت كه با مفسده انگيزى ، افكار مردم را با احاديث جعلى و داستان‌هاى منسوب به پيامبر و اهل بيت و كعب الاحبار « 1 » پر ساختند . روند گمراه‌سازى افكار مردم و تسليم آنان در برابر توهّمات ، تأثير نامطلوبى داشته است .\r\nانقلاب‌ها و حركت‌هاى مكرر در تاريخ اسلام ، زاييده همين تأثيرات بود ، زيرا در هر\r\n\r\n\r\n","description":"","footnote":"\r\n( 1 ) . كعب الاحبار غلط مشهورى است و كعب الحبر صحيح است . او يكى از علماى تابعين است كه يهودى بود و بعد مسلمان شد ! ( ن . ك : فرهنگ معين ، صفحه 417 ) - مترجم .\r\n","page_name":" 186 ","page_number":186},
  {"content":"\r\n\r\nدوران يك مدعى يا مدعيانى سر بر مىآورند و ادعا مىنمايند كه همان مهدى موعود هستند ! و چون جمعى از مردم گرداگرد آنان مىآيند ، سبب‌ساز فتنه‌انگيزىهاى فراوان مىشوند . تمام اينها پيامد يك انديشه خرافى موسوم به نظريهء مهدى است . اين نظريه ، نه با سنت‌هاى الهى هم‌آهنگى دارد و نه با عقل سالم . »\r\nاستاد ! « احمد امين » نيز در كتاب ضحىالاسلام جلد سوم صفحهء 241 و 242 مىنويسد : « انديشهء مهدى ، علل سياسى ، اجتماعى و دينى دارد كه به نظر من از شيعه نشأت گرفته است و آنان پس از خروج خلافت از دست اهل بيت آن را ابداع كردند . رهبرى باهوش شيعيان با سوء استفاده از ساده‌انديشى توده‌ها و شور و شوق آنان نسبت به دين و دعوت اسلامى ، از اين جنبهء ظاهرالصلاح شروع به تبليغ نمودند ، احاديث را جعل و آنها را از قول پيامبر روايت كردند و از طرق مختلف به اسناد اين احاديث ، استحكام بخشيدند . مردم خوش‌قلب و ساده انديش هم اين احاديث را باور كردند . رجال شيعه نيز چون اين احاديث به مصلحتشان بود ، سكوت اختيار كردند » .\r\nسپس در صفحه 343 مىگويد : « حديث مهدى ، حديث خرافى است و نتايج خطرناكى به جهت آن در زندگى مسلمانان به وجود آمده است . » وى در صفحه 344 مىگويد :\r\n« افكار مردم با احاديثى كه نقل مىشد و \" ملاحم \" ناميده مىشد و داستان‌ها و قصه‌ها لبريز گرديد و يك فصل بزرگ در كتب مسلمانان باز شد كه در آن اخبار وقايع از هر رنگ و شكل و از اخبار اعراب و روميان گرفته تا جنگ با تركان وجود دارد .\r\nبدين‌سان توطئه‌اى زشت شكل گرفت كه با مفسده انگيزى ، افكار مردم را با احاديث جعلى و داستان‌هاى منسوب به پيامبر و اهل بيت و كعب الاحبار پرساختند . اين روند گمراه‌سازىِ افكار مردم و تسليم آنان در برابر توهمات ، تأثير نامطلوبى داشته است . . . » .\r\nپس از نقل سخنان شيخ ابن محمود و سخنان راهبرش استاد ! « احمد امين » ، بر خواننده روشن مىشود كه « تابع » عين سخنان « متبوع » را نقل نموده و آن را به خود\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nمنسوب داشته است . البته چنين سخنانى در حقيقت اگر به كسى منسوب شود جز زشتى و عيب و كسر شأن چيزى در بر ندارد . وانگهى شيخ « ابن محمود » بر پيشينيان و پسينيان امت ، خرده مىگيرد كه چرا از يك‌ديگر تقليد مىكنند ! زيرا مقلد جزو اهل علم قلمداد نمىشود ؛ آن‌چنان كه در صفحات پنجم و هشتم رساله‌اش آمده است ، ولى در عين حال به خود اجازه مىدهد از كسانى چون « احمد امين » و « محمدفريد وجدى » تقليد كند ، يعنى از كسانى كه اساساً با علم شريف حديث بيگانه‌اند ! پس اگر كسى از متخصصانى مانند : ترمذى ، عقيلى ، ذهبى ، ابن تيميه ، ابن القيم ، ابن حجر عسقلانى و ديگران تقليد كند ، جزو اهل علم شمرده نمىشود ، در اين صورت كسى كه رهبرانى بيگانه از علوم اسلامى ، چون محمدفريد وجدى و احمد امين دارد ، چگونه توصيف مىشود ؟ و چه نامى دارد ؟\r\n وَ مَن جَعَلَ الغراب لَهُ دَليلا * يَمرُّ بِهِ على جِيَفِ الكلاب \r\n هر كس با راهنمايىهاى كلاغ پيش برود ! * كلاغ او را به‌سوى مردار سگان راهنمايى خواهد كرد ! \r\nدر بررسى اين سخنان كه سنگينى آن بر دوش استاد احمد امين و شيخ ابن محمود به‌طور مشترك قرار دارد ، بايد بگويم :\r\nالف ) آن‌چه « تابع » و « متبوع » گفته‌اند كه انديشهء مهدى از عقايد شيعه سرچشمه مىگيرد و شيعيان ابتدا خود اين انديشه را ابداع كردند و با سوء استفاده از ساده‌انديشى توده‌ها و شور و اشتياق آنان نسبت به دين و دعوت اسلامى ، از اين جنبهء ظاهرالصلاح شروع به تبليغ نمودند و احاديث را جعل و آنها را از قول پيامبر صلى الله عليه و آله روايت كردند و از طرق مختلف به اسناد اين احاديث استحكام بخشيدند و مردم خوش قلب و ساده انديش اين احاديث را باور كردند و اين سخنان به منظور خدشه دار كردن پيشينيان ، دانشمندان و راويان اين امت است ، نه اين كه گفته شود آنان ساده انديش بودند و از روى سادگى موضوعات را پذيرفته‌اند ، چنين سخنى بىشك بسيار خطرناك است ، چون زير سؤال بردن « ناقل » به معناى زير سؤال رفتن « نقل شده » است كه همانا سنت پيامبر صلى الله عليه و آله است . در مقابل اين سخن كه بدترين سخن است ،\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nسخنان « ابوبكر خطيب بغدادى » درباره اهل حديث كه از بهترين سخنان است در زير نقل مىشود . بغدادى در كتاب شرف اصحاب الحديث مىنويسد :\r\n« خداوند متعال اهل حديث را ستون‌هاى شريعت قرار داده و به وسيلهء آنان ، هر بدعت نكوهيده‌اى را از ريشه كنده است . آنان در بين خلايق امناى خداوندند و واسطهء ميان پيامبر صلى الله عليه و آله و امت به‌شمار مىروند ، در حفظ ملت اجتهاد دارند ، نورشان درخشان ، فضايلشان پويا ، آياتشان عيان و حجت‌هايشان استوار است . هر جماعتى به هوا و هوسى تمايل دارند و از آبشخور آن مايه مىگيرند يا با ستايش از نظريه‌اى بدان روى آورند مگر اصحاب حديث . سلاح اينان كتاب خدا ، حجتشان سنت و اسوه‌شان پيامبر صلى الله عليه و آله است ، از هواها گريزانند و به ديدگاه‌ها توجه ندارند ، هرچه از پيامبر صلى الله عليه و آله روايت كنند مورد قبول واقع مىگردد ، زيرا امانتدار هستند ، آنان دادگر ، پرچم‌دار و نگاه‌دار دين مىباشند . اگر در حديثى اختلاف نظر پديد آيد ، بايد به آنان رجوع شود و چون اظهار نظر نمايند ، نظرشان هرچه باشد مورد قبول خواهد بود و به اجرا در مىآيد . هر عالم فقيه ، امام بلند پايه ، زاهد ، فاضل ، ارجمند و خطيب بلند آوازه از جملهء آنان است كه شمارشان بسيار و راهشان مستقيم است . هر بدعت‌گذارى تظاهر مىكند كه به آنان اعتقاد دارد و در ابراز نظر مخالف جسارت نمىورزد . هر كس بر ضد ايشان توطئه چيند ، خداى سركوبش كند و هر كس با آنان عناد بورزد خدا از وى روى برگرداند . هر كس از آنان روى برگرداند ضررى بر آنها وارد نمىآيد و هر كس از آنان دورى گزيند رستگار نمىشود . فرد ديندار به ارشاداتشان نيازمند است . هر كس نسبت به آنها نظر سوء دارد سرانجام نابود شدنى است كه خداوند بر ياريشان تواناست » .\r\n« بغدادى » در جاى ديگر مىگويد : « خداوند « طايفه منصوره » را پاسدار دين قرار داده و نيرنگ معاندان را از آنان دور ساخته است ، زيرا آنها به شرع مبين پايبندند و به اصحاب و پيروان ، اقتدا مىنمايند . پس در شأن آنان است كه حافظ آثار باشند و صحراها و بيابان‌ها را بپيمايند و درياها را درنوردند تا آن‌چه پيامبر صلى الله عليه و آله تشريع فرموده به‌دست آورند و اقتباس نمايند . پذيراى نظرها و هواها نيستند ، زيرا در قول و عمل\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nپذيراى شريعت محمدى شده‌اند و با ضبط و نقل احاديث از سنت ختمىمرتبت پاسدارى نموده‌اند تا بنيان آن را استوار نگاه دارند . چه بسيارند ملحدانى كه قصد دارند شريعت را با امور بىاساس ربط دهند اما به خواست خدا اصحاب حديث از شريعت الهى دفاع مىكنند . پس اينها نگه‌دارندگان ستون سنت و متوليان امر آن هستند كه چون دفاع از سنت محمدى ضرورت يابد از بذل جان دريغ نورزند و در واقع اينها « حزب‌اللَّه » هستند و حزب‌اللَّه ، بىشك رستگارانند : « أُولئِك حِزْبُ اللَّهِ أَلا إِنَّ حِزْبَ اللَّهِ هُمُ المُفْلِحُونَ » .\r\nاين گفتار « خطيب بغدادى » راجع به اهل حديث بود . « ابن محمود » پس از هم‌نوايى ! با « احمد امين » ، ناگهان خودسرانه به عيب‌جويى از اهل حديث مىپردازد و در صفحه 23 رساله‌اش مىگويد :\r\n« ولى علماى پيشين ، اغلب نسبت به ناقلان حديث حسن ظن دارند و از كسى كه به خدا ايمان آورده است ، بعيد مىدانند كه از زبان پيامبر صلى الله عليه و آله به دروغ مطلبى را نقل نمايد ، به همين دليل بسيارى از احاديث گوناگون ، متضاد و مختلف را دربارهء مهدى ذكر نموده‌اند ، به‌طورى كه به گفتهء « شوكانى » به بشتر از پنجاه حديث شده است .\r\n« سفارينى » در لوامع الانوار و « ابن كثير » در النهاية بسيارى از اين احاديث را آورده‌اند .\r\nان‌شاءاللَّه من دربارهء اين موضوع سخن خواهم گفت ! .\r\nب ) سخن احمد امين كه گفته : « افكار مردم با احاديث رمان وار ! و داستان‌هاى قصه‌اى لبريز گرديد ، و باب بزرگى در كتب مسلمانان به‌نام « ملاحم » گشوده شد كه در آن اخبار وقايع رنگارنگ و اخبار اعراب و روميان و اخبار جنگ با تركان . . . » بيشتر ، آدمى را به هلاكت مىاندازد ، زيرا باب « ملاحم » را انكار مىنمايد ، در حالى كه مىدانيم مكاتيب سنت نبوى و كليهء احاديث و اخبار « غيبيات » در زير مجموعهء اين باب ( ملاحم ) قرار مىگيرد و بسيارى از احاديث مندرج در اين باب در صحيحين و غيره وجود دارد .\r\nج ) در پاسخ اين دو كه گفته‌اند : نظريهء مهدى با سنت آفرينش الهى و عقل صحيح هم‌آهنگى ندارد ! بايد گفت : بر اين‌گونه امور نمىتوان نام « نظريه » اطلاق نمود ، زيرا از\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nامور غيبى است كه در آن جايى براى اظهار نظر نيست . پذيرفتن اين قبيل امور به صحت احاديث پيامبربستگى دارد كه صحت احاديث ظهور مهدى در آخرالزمان مسجل و محرز گرديده است . عقل سالم با نقل صحيح اختلافى ندارد بلكه با آن هم‌آهنگ است ، زيرا عقل تابع نقل است . تبعيت عقل از نقل ، به تعبير بعضى از علما ، همانند تبعيت « عامى مقلّد » از « عالم مجتهد » است . ظهور مهدى در آخرالزمان با سنت آفرينش الهى هم‌آهنگى دارد ، زيرا سنت خداى متعال اين است كه حق همواره با باطل در ستيز باشد و خداوند در هر زمانه‌اى فردى را جهت اعتلا بخشيدن به دين ، مأمور مىسازد كه زمين هيچ‌گاه از حجت قائم خالى نمىشود . مهدى فردى از امت محمد است كه خداوند در زمان خروج دجال و فرود عيسى عليه السلام از آسمان ، به‌وسيله او دينش را يارى مىنمايد . در اين باره اخبار صحيحى از پيامبر صلى الله عليه و آله كه هرگز از خود چيزى نمىگويد ، نقل گرديده است .\r\n\r\n18 . احاديث مهدى از شيخ ابن محمود\r\nشيخ « ابن محمود » كليه احاديث مهدى را جزو احاديث ساختگى و مجعول دانسته است . وى در صفحهء چهارم رسالهء خود احاديث مهدى را « جعلى » مىخواند و سپس در صفحه ششم مىنويسد : « من نخستين كسى نيستم كه اين احاديث را دروغ دانسته باشم » !\r\nآن‌گاه پس از ذكر پاره‌اى شبهات در انكار آن مىگويد : « اين احاديث و احاديث فراوان ديگر ، علماى محقق را به يقين رسانده است كه اينها از زبان پيامبر صلى الله عليه و آله جعل شده و از انبان نبوت بيرون نيامده و جزو سخنان پيامبر نيست ، بنابراين نبايد به آنها اعتنا كرد تا چه رسد به اين‌كه مورد تصديق قرار گيرد . »\r\nوى در صفحه يازدهم مىنويسد : « به مقتضاى تحقيق در احاديث مهدى و بررسى روايات ، به يقين معلوم مىشود كه آن قدر تعارض ، اختلاف ، ناهم‌آهنگى ، اشكالات و آشفتگى در اين احاديث ديده مىشود كه عدم صلاحيت آنها را ثابت مىكند . به همين دليل علماى محقق معاصر بر آن شده‌اند تا به جعلى و ساختگى بودن اين احاديث از\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nزبان پيامبر صلى الله عليه و آله حكم بدهند و اين‌كه اين احاديث جزو سخنان پيامبر نبوده و ساحت ايشان از اظهار چنين احاديثى مبرّاست ، زيرا ورود شبهه در آنها به يقين ثابت و دروغ‌پردازى در پاره‌اى از آنها روشن و آشكار است . »\r\n« ابن محمود » در صفحه شانزدهم مىافزايد : « اكثر علماى متأخر ، به‌ويژه آنهايى كه در شهرهاى بزرگ اقامت دارند ، گفته‌اند : به احتمال قوى كليه اين احاديث به دروغ به پيامبر صلى الله عليه و آله منسوب گشته است . »\r\nوى در صفحه نوزدهم چنين ادامه مىدهد : « از اين‌رو علماى متقدم و متأخر با تحقيق و تفحّص ، احاديث مشكوك را ردّ و جرح و ضعف آن را و اين‌كه توسط زنديقان دروغ‌گو ، از زبان پيامبر صلى الله عليه و آله جعل شده ، بيان نموده‌اند . » « ابن محمود » در صفحات 24 و 27 اين احاديث را خرافات توصيف نموده است . وى در صفحهء 27 مىنويسد : « نادانى باعث شده تا جاهلان ، پنجاه حديث در بين اهل سنت جعل كنند . » سپس در صفحهء 29 مىگويد : « كليهء احاديث در اين باره ضعيف است كه به احتمال قوى از زبان پيامبرجعل شده و ايشان در اين باره حديثى بيان نفرموده‌اند . »\r\nدر صفحهء 31 مىگويد : « احاديث مهدى ، مانند داستان‌هاى هزار و يك شب است .\r\n« شوكانى » تعداد آنها را بيش از پنجاه حديث شمرده است . » در صفحهء 36 مىنويسد :\r\n« علماى متأخر شهرهاى بزرگ در آستانهء رسيدن به اتفاق نظر ! هستند كه احاديث مهدى ضعيف ، ساختگى و مجعول‌اند . » آن‌گاه در صفحهء 58 مىگويد : « دعوى مهدى از ابتدا تا انتها ، روى كذب صريح واعتقاد زشت و ناپسند استوار است و آن در اصل ، سخنى خرافى است كه روى زبان‌ها افتاده است . احاديث دروغين اين نظريه در راستاى اهداف سياستِ ايجاد رعب و وحشت ، تهيه و تنظيم گرديده است . »\r\n* * * اين بود بخشى از سخنان شيخ « ابن محمود » در رساله‌اش درباره تكذيب و ردّ كليهء احاديث مهدى . گويا همه اين احاديث ، ساختگى ، مجعول ، دروغين ، خرافى و به مثابه داستان‌هاى هزار و يك شب است ! ! نگارنده در مورد اين گفته‌ها توضيحى دارم كه در زير مىآورم :\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nالف ) تكرار اين قبيل سخنان و آوردن اين‌گونه عبارات در بخش‌هاى متعددى از رسالهء توسط شيخ ابن محمود ، فقط باعث افزايش حجم و بالا رفتن تعداد صفحات رساله شده است !\r\nب ) حديث ساختگى ، حديثى است كه در سندش يك راوى شناخته شده‌اى وجود داشته باشد كه از روى عمد در حديث پيامبر صلى الله عليه و آله به دروغ‌گويى پرداخته باشد .\r\nاين حديث از بدترين انواع حديث مردود است و محدّثان گفته‌اند : نقل اين نوع حديث جايز نيست ، مگر اين‌كه چگونگى آن بيان شود . پيامبر در اين باره ( به روايت مسلم ) فرمود : « من حدّث عنى بحديث يرى أنّه كذب فهو احد الكذّابين ؛ هر كس حديثى را از زبان من نقل كند و خود اعتقاد داشته باشد كه اين حديث دروغ است ، در واقع خود او هم يكى از دروغ‌گويان است » .\r\nهمان گونه كه علما بيان نموده‌اند ، در احاديث مهدى ؛ صحيح ، حسن ، ضعيف و جعلى وجود دارد ، بنابراين چگونه كسى به خود جرأت مىدهد كه ادعا نمايد كلّيهء احاديث مهدى ساختگى است ؟ معناى اين سخن آن است در هر حديثى كه ذكر مهدى در آن آمده ، حدّاقل يك راوى شناخته شده به دروغ‌گويى عمدى ، در سند آن وجود دارد ! چنان‌كه دانسته ، در كليهء احاديث صحيح و حسن ، دربارهء مهدى چنين اشخاصى وجود ندارد ، بلكه حتّى در احاديث ضعيف غيرساختگى دربارهء مهدى هم شخصى دروغ‌گو يافت نمىشود .\r\n« حافظ بن حجر » احاديثى را كه از نظر « ابن الجوزى » ساختگى معرفى شده ، در مسند « امام احمد » جمع‌آورى نموده كه تعداد آن بسيار اندك و حدود بيست و چهار حديث است . نُه حديث توسط شيخ وى حافظ عراقى در كتابى تحت عنوان القول المسدّد فى الذّب عن مسند الامام احمد آمده و در آن توضيح داده است كه نمىتوان دربارهء هيچ‌كدام حكم به ساختگى بودن داد . از جملهء آنها ، حديث « ثوبان » نزد امام احمد است : « اذا أقبلت الرايّات السود من خراسان فائتوها فانّ فيها خليفةاللَّه المهدى ؛ اگر پرچم‌هاى سياه از جانب خراسان به‌سوى شما روى آوردند ، پس در پى آن برويد كه در آن خليفةاللَّه مهدى وجود دارد » « امام احمد » در پاسخ به « ابن الجوزى » راجع به\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nاين حديث گفته : « اين حديث از طريق ثوبان از على بن زيدبن جدعان ، نقل شده و ضعف دارد و كسى نگفته است كه وى عمداً دروغ گفته است تا حكم داده شود كه حديث وى ، در صورت انفراد ، ساختگى است . »\r\nالبته اين حديث از طرق ديگر هم نقل شده كه رجال آن با رجال اين حديث ، فرق دارند ، يعنى رجال ديگر اين حديث را از طرق ديگر ، ذكر كرده‌اند .\r\nج ) اين موضوع كه ردّ حديث ، به دليل تضاد و اختلاف موجود در آن است ، اين است كه آن‌چه در آن احاديث ساختگى و ضعيف باشد ، بدان اعتنا نمىشود و به همين دليل با ديگرى تضاد پيدا نمىكند و آن‌چه ثابت است مورد اتفاق همگان مىباشد كه اين نكته قبلًا در شماره 7 توضيح داده شده است .\r\nد ) اين عبارت وى كه علماى محقق متأخر و بعضى از متقدمان حكم به جعلى و ساختگى بودن احاديث مهدى داده و اكثر علماى متأخر مقيم شهرهاى بزرگ ! به احتمال قوى آنها را كذب مىدانند و در آستانهء آن هستند كه در ضعيف و جعلى بودن احاديث مهدى اتفاق نظر حاصل كنند ؛ به نظر من نياز به تحقيق و اثبات دارد و البته قابل اثبات نيست . من شخصاً حتى يك نفر از علماى متقدم را نمىشناسم كه گفته باشد تمام اين احاديث ساختگى است ؟ فقط دو شخص را مىشناسم : يكى « ابومحمدبن الوليد بغدادى » است كه شيخ‌الاسلام « ابن تيميه » در منهاج السنة درباره‌اش مىگويد : « وى از جمله گروهى است كه با استناد به حديث \" لامهدى الا عيسىبن‌مريم \" ، احاديث مهدى را انكار نموده‌اند . » سپس ابن تيميه مىافزايد : « ولى او مورد اعتماد نيست ، از وى و ديگران نقل شده است كه اينان احاديث مهدى را ساختگى مىدانند و در اين باور به يك حديث ضعيف استناد جسته‌اند كه قابل استناد نيست » .\r\nنفر دوم ، ابن‌خلدون است ، ولى او هم نگفته است كه كليهء احاديث مهدى ساختگى است بلكه حكم به ضعف اكثر آنها داده است كه البته وى شايستگى داورى را ندارد ، زيرا جزو اهل حديث و منحصل در اين رشته نيست ؛ هرچند كه خود وى به صحت پاره‌اى از آنها اذعان نموده است . ( قبلًا در شماره 10 راجع به\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nضعف ابن‌خلدون سخن گفتيم و توضيح داديم كه او در اين امور نمىتواند مورد اعتماد باشد . )\r\nشيخ ابن محمود از هيچ‌يك از علماى متقدم كه احاديث مهدى را مورد انتقاد قرار داده و ضعيف دانسته باشند نام نبرده است ، مگر سه نفر : « ابن‌خلدون » و قبل از وى « ابن القيم » و « شاطبى » ، ولى ابن محمود در انتساب اين امر به اين دو ، اشتباه كرده است زيرا آنها قائل به ضعف اين احاديث نيستند . ( در شماره‌هاى 11 و 12 توضيح اين مطلب آمده است . )\r\nاما اين سخن كه اين احاديث ساختگى است ، نگارنده كسى را از گذشتگان نمىشناسم كه چنين سخنى گفته باشد . البته اگر شيخ ابن محمود كسى را مىشناخت بىشك در رساله خود از او نام مىبرد ! و در بين علماى متأخر هم كه به گفتهء شيخ در آستانه اتفاق نظر دربارهء ساختگى تمامى اين احاديث قرار دارند ! باز نگارنده كسى را كه حديث‌شناس باشد ، سراغ ندارم كه ادعا كند تمامى آنها ضعيف‌اند ، تا چه رسد به اين‌كه گفته باشد همه آنها ساختگىاند . اسامى متأخرانى كه شيخ ابن محمود در رساله‌اش از آنها ياد كرده بيش از اين پنج نفر نيستند : شيخ محمدبن مانع ، شيخ ابوالاعلى مودودى ، شيخ محمدرشيد رضا ، محمدفريد وجدى و بلاغى .\r\nدرحالى شيخ محمدبن مانع به صحت برخى احاديث مهدى قائل است كه توضيح اين مطلب قبلًا در شمارهء 13 داده شده است .\r\nشيخ مودودى هم نگفته است كه آنها ساختگىاند ؛ حتى نگفته است كه تماماً ضعيف است ، وى مىگويد : « سند اين احاديث آن‌چنان قوى نيست كه با مقياس بخارى و مسلم در نقد روايات ثابت شود » ( ذكر اين مطلب نيز در شمارهء 14 آمده است . در شماره 15 دربارهء شيخ « محمدرشيد رضا » گفتيم كه وى آن‌چه روشن‌تر از ظهور مهدى بوده يعنى نزول عيسى عليه السلام را انكار نموده است .\r\n« محمدفريد وجدى » نيز ادعا دارد كه احاديث مربوط به دجال ، جملگى ساختگى و مجعول‌اند ، حال آن‌كه چنان‌كه دانسته ، اكثر اين احاديث در صحيحين وجود دارد ( توضيح اين مسئله در شماره 16 درج گرديده است . )\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nشرح حال « بلاغى » در معجم المؤلفين تأليف « كحاله » جلد سوم صفحهء 164 نقل شده است . « كحاله » در اين كتاب مىنويسد : « از جمله آثار بلاغى كتاب نصائح المهدى فى الرد على بهائيه است . نگارنده به اين كتاب دست‌رسى پيدا نكرد تا بتواند دربارهء آن اظهار نظر نمايد . از شرح حال بلاغى چنين به نظر مىرسد كه وى شيعه است ! »\r\nپس اين كدام توافق نظر همگانى است كه شيخ ابن محمود از آن دم مىزند كه گويا قرار است - بر خلاف نظر پيشينيان و علماى امت - ميان علماى متأخر حاصل شود ؟ از خداى عزوجل مسئلت دارم توفيق عنايت فرمايد تا آن گروه از متأخران كه به گفتهء شيخ ابن محمود جزو علماى شهرهاى بزرگ اند ! و در قيد حيات مىباشند ، همان راهى را بپيمايند كه سلف صالح در بزرگ‌داشت سنت نبوى پيموده است و فكر خويش را با قرآن كريم و سنت پيامبر صلى الله عليه و آله به خانهء عقل رهنمون گردند .\r\n\r\n19 . محمدفريد وجدى چه مىگويد ؟\r\nشيخ « ابن محمود » در صفحهء بيستم رساله‌اش سخن « محمدفريد وجدى » در كتاب دايرة المعارف قرن بيستم را نقل نموده است كه وى در آغاز آن گفته : « بسيارى از امامان ، مسلمانان ، از جمله دارقطنى و ذهبى ، احاديث مهدى را ضعيف مىدانند و آنها را جزو مسائل غيرقابل بررسى مىشمارند . ما مجموع كامل اين احاديث را يك‌جا آورده‌ايم تا در معرض ديد پژوهش‌گران قرار گيرد و بعضى از « غُلات » جرأت نكنند كه با آن مردم را گمراه سازند » . شيخ « ابن محمود » به اين ترتيب اين سخن را به « محمدفريد وجدى » نسبت مىدهد . حال آن‌كه متن سخن « محمدفريد وجدى » در كتاب دايرة المعارف قرن بيستم ، جلد دهم شمارهء 481 اين است :\r\n« بسيارى از امامانِ مسلمانان ، احاديث مهدى را ضعيف مىدانند و آنها را جزو امور غير قابل بررسى مىشمارند . ما مجموع كامل اين احاديث را يك‌جا آورده‌ايم تا در معرض ديد پژوهش‌گران قرار گيرد و بعضى از غُلات جرأت نكنند كه با آن مردم را گمراه سازند » .\r\nدر اين سخن نَقْلىِ ابن محمود ، دو اشتباه وجود دارد :\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nيكى افزودن عبارت « از جملهء دارقطنى و ذهبى » به سخنان محمدفريد وجدى است كه اين به مثابه حرف در دهان ديگران گذاشتن است !\r\nدوم نسبت دادن اين مطلب به حافظ دارقطنى و حافظ ذهبى است كه گويا معتقد به ضعف احاديث مهدى بوده و بررسى اين احاديث را مجاز نمىدانند . اين سخن از اين دو امام بسيار بعيد است ، زيرا « ذهبى » بسيارى از احاديث مهدى را در تلخيص المستدرك ، صحيح دانسته است . اما در مورد دارقطنى بايد بگويم كه سخنى از او در اين باره نيافته‌ام .\r\nاز ديگر سو ، اين ادعا كه ذهبى و دارقطنى قائل به ضعف احاديث مهدى بوده و بررسى اين احاديث را مجاز نمىدانند ، صحيح نيست و واقعيت ندارد و شيخ « ابن محمود » با چسباندن نسبت ضعف احاديث مهدى به اين دو - با افزودن جمله‌اى به سخنان محمدفريد وجدى - نمىتواند ادعاى غير واقعى را به اثبات برساند .\r\n\r\n20 . تسميهء مهدى در حديث پيامبر صلى الله عليه و آله\r\nشيخ « ابن محمود » در صفحهء 39 مىگويد :\r\n« ما به مقتضاى استقراء و تتبع ، يك حديث صحيح و صريح از پيامبر صلى الله عليه و آله نيافته‌ايم كه در تسميهء مهدى بتوان بدان استناد كرد ، يا اين‌كه پيامبر صلى الله عليه و آله با ذكر نام ، از مهدى سخن گفته باشد » .\r\nپاسخ اين است كه احاديثِ صحيح دربارهء مهدى فراوان است كه در گذشته ، حديث‌شناسانى چون : ترمذى ، ابوالحسين اجرى ، ابوجعفر عقيلى ، ابن حبان بستى ، ابوسليمان خطابى ، امام بيهقى ، قاضى عياض ، قرطبى ( مؤلف تفسير مشهور ) ، حافظ ذهبى ، شيخ‌الاسلام ابن تيميه ، امام ابن القيم ، حافظ عمادالدين ابن كثير و ديگران آنها را نقل كرده‌اند ، و در دوران معاصر از قرن دهم هجرى به بعد ، افرادى چون : شيخ على قارى ، شيخ عبدالرؤوف مناوى ، شيخ محمدبن اسماعيل صنعانى ، شيخ صديق حسن خان و ديگران به صحت و ثبوت آنها اعتراف نموده‌اند . از ديگر محدثانى كه در اين احاديث به تفحّص و تتبع پرداخته‌اند ، قاضى محمدبن على شوكانى مؤلف كتاب\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nنيل الاوطار است . وى در كتاب التوضيح خود ، دربارهء تواتر آن‌چه دربارهء مهدى ، دجال و مسيح آمده است ، مىنويسد :\r\n« احاديث مهدى كه امكان دست‌رسى بر آنها ميسر گرديده ، پنجاه حديث است ، كه در آنها صحيح ، حسن و ضعيف منجبر وجود دارد و بىشك و شبهه‌اى ، متواتر است .\r\nصفت متواتر بر آن‌چه از آنها هم پايين‌تر است - طبق اصطلاحات مقرر در اصول - صدق مىكند . آثار اصحاب پيامبر صلى الله عليه و آله كه بر ذكر مهدى صراحت دارد ، بسيار است و جدال آن حكم رفع دارد ، زيرا در اين‌گونه امور مجالى براى اجتهاد نيست » .\r\nاز روشن‌ترين احاديث مهدى ، حديثى است كه « حارث ابن اسامه » به‌نقل از « جابر » ( رض ) نقل كرده كه گفته است : پيامبر صلى الله عليه و آله فرمود : « ينزل عيسى ابن مريم فيقول أميرهم المهدى تعال صل بنا فيقول لا انّ بعضهم أمير بعض تكرمةاللَّه لهذه الأمة » ، « ابن القيم » پس از ذكر اين حديث در كتاب المنارالمنيف مىنويسد : سند خوبى دارد و روشن كننده حديث جابر از مسلم است : « لا تزال طائفة من أمّتى يقاتلون على الحق ظاهرين الى يوم القيامة قال فينزل عيسى ابن مريم صلىاللَّه عليه و سلم فيقول أميرهم تعال صلّ بنا فيقول لا انّ بعضكم على بعض أمراء تكرمةاللَّه لهذه الامه » . « 1 »\r\n\r\n21 . نظر شيخ ابن محمود دربارهء يك حديث\r\nشيخ ابن محمود در صفحهء 83 مىگويد :\r\n« افراد بسيارى دربارهء اين حديث كه خداوند در رأس هر يك‌صدسال كسى را مىفرستد تا دين امت را تجديد حيات ببخشد ، از من سؤال كرده‌اند كه آيا اين حديث صحيح است يا نه ؟ من به آنان پاسخ داده‌ام كه ابى داود اين حديث را روايت كرده و حافظ عراقى و علامه سخاوى آن را صحيح مىدانند » .\r\nوى در صفحهء 84 حديثى را ذكر نموده و سپس مىگويد :\r\n« اين حديث شبيه است به آن‌چه ترمذى از انَسْ روايت كرده و گفته است :\r\n\r\n\r\n","description":"","footnote":"\r\n( 1 ) . ترجمه اين دو حديث را قبلًا يكى دو بار آورده‌ايم .\r\n","page_name":" 198 ","page_number":198},
  {"content":"\r\n\r\nپيامبر صلى الله عليه و آله فرمود : مثل أمّتى مثل المطر لا يدرى أوله خيراً ام آخره ؛ افراد امتِ من همانند بارانند ، دانسته نيست كه اول آن خير است يا پايان آن » .\r\nحافظ ابن حجر در فتح‌البارى مىگويد : « اين حديثِ « حسن » از طُرقى روايت شده كه چه بسا تا سطح صحت ، ارتقا يابد . وى گفت : ابن حبان از حديث عمار آن را تصحيح مىنمايد » .\r\nبه اعتقاد من راهى كه شيخ « ابن محمود » در بيان حكم اين دو حديث پيموده ، صحيح‌تر و روش مطلوب‌ترى است ، چون وى بر حكم كسى اعتماد كرده است كه براى داورى دربارهء حديث اهليت دارد . شيخ از متخصصان در زمينهء تخصصىشان پيروى كرده است و چه خوب بود در شناسايى مرتبهء احاديث مهدى نيز همين راه را مىپيمود . اگر به شناخت حكم اين حافظان چهارگانه در مورد احاديث مهدى اكتفا كنيم ، مىبينيم كه سخاوى احاديث مهدى را از قبيل احاديث متواتر دانسته است ، زيرا وى در كتاب فتح المغيث بشرح الفية الحديث حافظ عراقىآن را در رديف مثال‌هاى احاديث « متواتر » آورده است . علاوه بر اين مىبينيم كه وى كتابى در احاديث مهدى به‌نام ارتقاء الغرف تأليف نموده و در كتاب المقاصد الحسنه فى بيان كثير من المشتهرة على الألسنة آن را ذكر نموده است .\r\n« العجلونى » در كشف الخفاء مىگويد : « ذكر وى ( مهدى ) در احاديث روايت شده ، به‌وسيلهء بعضى حافظان آمده است ، از جمله حافظ سخاوى در ارتقاء الغرف . »\r\nولى از حافظ عراقى سخنى در خصوص مهدى نيافته‌ام . اما فرزند و شاگردش « حافظ ولى الدين ابازرعه عراقى » طرق احاديث مهدى را جمع‌آورى نموده كه « ابن فهد » در ذيل تذكرة الحفاظ ذهبى از وى نام مىبرد . حافظ بن حجر عسقلانى در فتح‌البارى و در تهذيب التهذيب پس از نقل سخنان ابى الحسين أبرى ، مبنى بر تواتر احاديث مهدى ، دربارهء آن سكوت اختيار نموده است ، هم‌چنين در كتاب فتح‌البارى بخش‌هايى از گفتار اهل علم درباهء ثبوت ظهور مهدى در آخرالزمان را ذكر كرده است .\r\nقديمىترين حافظ در بين اين حافظان ، « ابن حبان بستى » در صحيح خود ،\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nمجموعه‌اى از احاديث مهدى را آورده و « الهيثمى » در موارد الظمآن مجملى از آن را درج نموده است . حافظ ابن حجر در كتاب فتح‌البارى در شرح حديث : « لا يأتى عليكم زمان الّا و الّذى بعده شرّ منه ؛ هر دورانى كه به پايان مىرسد دوران بعدى از آن بدتر است » مىگويد : ابن حبان در صحيح خود استدلال كرده است كه حديث انَسْ ، عموميت ندارد و در مورد احاديث مهدى و اين‌كه وى زمين را از دادگرى آكنده مىسازد ؛ پس از آن‌كه از ظلم و بيداد پر شده باشد صادق نيست ، بلكه او مىآيد و زمين را پر از عدل و داد مىسازد . ( و دوران او بدتر از دوران قبلى نخواهد بود ) .\r\nاين چهار نفر ( امام ابن حبان بستى ، حافظ ابن عراقى ، حافظ ابن حجر عسقلانى و حافظ سخاوى ) در شمار پيشوايانى محسوب مىشوند كه به استناد احاديث وارده ، قائل به ظهور مهدى در آخرالزمان هستند . اينها در واقع در حكم قطره‌اى از دريا به شمار مىروند .\r\n\r\n22 . نظر على بن محمد قارى درباره حديث مهدى\r\nشيخ « ابن محمود » در صفحهء 51 مىگويد :\r\n« كسانى كه نسبت به مهدى تعصب مىورزند اغلب به اين حديث استدلال مىنمايند كه مهدى با مؤمنان است ، آنان در رويارويى با دجال به وى پناه مىآورند و عيسى عليه السلام از گلدستهء مسجد شام فرود مىآيد و دجال را از پاى درمىآورد و هنگام اقامهء نماز وارد مسجد مىشود ، پس مهدى مىگويد : جلو بيا اى روح خدا ، عيسى مىگويد : به‌راستى كه اين نماز به سبب شما اقامه شده است . آن‌گاه مهدى جلو مىآيد و عيسى به وى اقتدا مىنمايد تا روشن سازد كه وى از جملهء امت است . سپس عيسىدر ساير روزها به امامت نماز مىايستد . على بن محمد قارى در كتاب الموضوعات‌الكبير گفته است كه اين حديث ساختگى است » .\r\nدر پاسخ مىگويم : شيخ « على قارى » ، بر خلاف گفتهء شيخ ابن محمود ، مدعى نيست كه اين حديث ساختگى است ، بلكه مىنويسد كه اين حديث ثابت گرديده است . وى در كتاب الموضوعات‌الكبير در صفحهء 164 سخنان « ابن القيم » در فضايل\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nمسجدالاقصى را نقل نموده است ؛ از جمله اين كه : « اين گفته پيامبر صلى الله عليه و آله صحيح است كه مؤمنان از دست يأجوج و مأجوج به مسجدالاقصى پناه مىبرند » . سپس « ابن القيم » مىافزايد : « اين مجموعهء احاديث صحيح در اين باره است . »\r\nشيخ على قارى در پى اين سخن مىگويد : « من گفته‌ام و اين‌گونه نيز ثابت گرديده كه مهدى با مؤمنان است آنان در رويارويى با دجال به آن پناه مىبرند و عيسى عليه السلام از گلدستهء مسجد شام فرود مىآيد و دجال را از پاى در مىآورد و هنگام اقامهء نماز وارد مسجد مىشود ، پس مهدى مىگويد : جلو بيا اى روح خدا ، عيسى مىگويد : به‌راستى كه اين نماز به سبب شما اقامه شده است . آن‌گاه مهدى جلو مىآيد و عيسى به وى اقتدا مىنمايد ، تا اشعار بدارد كه وى از جملهء امّت است . سپس عيسى عليه السلام در ساير روزها به امامت نماز مىايستد » .\r\nسخنان شيخ على قارى در اثبات مطلب ، روشن است و آن‌چه شيخ « ابن محمود » به وى نسبت داده ، كه حديث ساختگى است ، گفته او نيست . نزول عيسى عليه السلام در « المنارة البيضاء » شرق « دمشق » و كشته شدن دجال به‌دست وى و نماز گزاردن وى پشت سر امامِ مسلمانان در آن زمان ، در صحيح مسلم و غيره ثابت است و آن امام كه عيسى پشت سرش به نماز مىايستد ، « مهدى » خوانده مىشود . اين مطلب در مسند « حارث ابن اسامه » ثابت است .\r\n\r\n23 . تضاد در احاديث مهدى ! ؟\r\nشيخ « ابن محمود » در رساله‌اش فصلى تحت عنوان « التحقيق المعتبر عن احاديث المهدى المنتظر » در هفت صفحه شامل يازده حديث تهيه و تنظيم نموده است . وى ابتدا مىنويسد :\r\n« دربارهء احاديثى كه مىپندارند صحيح است و ابى داود ، امام احمد ، ترمذى و ابن ماجه آنها را روايت كرده‌اند ، سخن خواهيم گفت . اين احاديث ، جملگى متضاد و مختلف‌اند . نه به مقتضاى لفظ صحيح و معتبر شمرده مىشوند و نه به مقتضاى معنا . » شيخ « عبداللَّه بن محمود » از سخنانى كه در اين فصل بيان كرده ، خود دچار شور و\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nشعف شده است ، زيرا در صفحهء هشتم مىگويد : « در اين رساله فصلى تحت عنوان « التحقيق المعتبر عن احاديث المهدى المنتظر » تهيه و تنظيم نموده‌ام و در آن ساير احاديث روايت شده از سوى ابى داود ، ترمذى ، ابن ماجه ، امام احمد و الحاكم را به‌طور مبسوط شرح داده‌ام كه ديگر سخنى بالاتر از آن نيست . مراجعه فرماييد ! . »\r\nابن محمود آن‌گاه در صفحه 27 مىنويسد : « اگر آنها ( كسانى كه به صحت احاديث مهدى اعتقاد دارند ) به تحقيق معتبر در احاديث مهدى منتظر در كتاب ما رجوع كنند و در احاديثى كه ادعا دارند صحيح و متواتر است ، بينديشند و آنها را با هم تطبيق نمايند ، به يقين بر ايشان روشن خواهد شد كه ، نه در لفظ و نه در معنا ، صحيح و متواتر نيستند ! »\r\nتوضيحات من راجع به اين فصل به شرح ذيل است :\r\nالف ) هر كس كه به آسانى حكم دهد كه هر چه درباره مهدى ، در سنن ابى داود ، ترمذى ، ابن ماجه و مسند امام احمد يا غيره ، آمده ، ساختگى ، مجعول و دروغ بوده و به مثابه داستان‌هاى هزارويك‌شب است ( هم‌چنان كه در پاره‌اى عبارت‌ها در شماره 8 نقل كرديم ) ، به دشوارى مىتواند تحقيق معتبرى بياورد ، زيرا چنين تحقيقى ، به دقت و بررسى ، حصول اطمينان و جمع‌آورى اطلاعات كافى از منابع گوناگون و آشنايى با علماى معتبر نياز دارد ، و بايد پس از صرف وقت و تلاش بسيار به انجام برسد . هر كس خواستار تحقيق معتبرى دربارهء « مهدى منتظر » باشد ، مىتواند به رسالهء تهيه شده توسط « شيخ عبدالعليم عبدالعظيم هندى » مراجعه نمايد . وى با نگارش اين رساله رتبهء كارشناسى ارشد بخش تحصيلات عالى دانشگاه ملك عبدالعزيز مكه را احراز نمود . تعداد صفحات اين رساله متجاوز از شش‌صد صفحه و عنوان آن الاحاديث الوارده فى المهدى فى ميزان الجرح و التعديل است . نگارنده‌اش در مدت بيش از چهار سال سرگرم تهيهء آن بوده و آن‌چه در مورد احاديث ساختگى آمده ، گردآورى نموده است . وى پس از بررسى اسناد گوناگون ، گفتار محدثان دربارهء رجال احاديث و نظرات اهل علم را دربارهء صحت و ضعف آنها ذكر كرده است . وى بسيارى از گفته‌هاى علما مبنى بر تواتر ، ثبوت و احتجاج به آن را نقل و از جوانب مختلف دربارهء\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nموضوع مهدى به تحقيق پرداخته است ، به‌طورى كه اين رساله به حق ، بهترين و جامع‌ترين منبع اين مسئله مىباشد .\r\nب ) از اين گفته وى كه « در رساله ، فصلى تحت عنوان التحقيق المعتبر عن احاديث المهدى المنتظر تهيه و تنظيم نموده‌ام و در آن ساير احاديث روايت شده از سوى ابى داود ، ترمذى ، ابن ماجه ، امام احمد و الحاكم را به‌طور مبسوط شرح داده‌ام ، پس بدان رجوع شود ! . . . » . به دست مىآيد كه وى درباره كليهء احاديث مهدى كه توسط ابى داود ، ترمذى ، ابن ماجه ، امام احمد و الحاكم روايت شده ، سخن گفته است . حال آن‌كه اصلًا چنين نيست و در صفحات هفت‌گانهء اين فصل ذكرى از الحاكم نيامده است . ترمذى در جامع خود در باب آن‌چه دربارهء مهدى آمده ، سه حديث روايت نموده است كه اولى و دومى از « ابن مسعود » و « ابوهريره » است .\r\nشيخ ابن محمود حديث : « لو لم يبق الايوم من الدنيا . . . » را به‌نقل از ابى داود آورده و مىگويد : « ابى داود در سننش از طريق ابونعيم از على ( رض ) روايت نموده كه پيامبر صلى الله عليه و آله فرمود : « لو لم يبق من الدنيا الا يوم واحد . . . ؛ اگر فقط يك روز به پايان دنيا باقى بماند خداوند مردى را از ما مبعوث مىگرداند كه زمين را از دادگرى آكنده سازد ، همان گونه كه از ظلم و بيدادگرى پُر شده بود » . امام احمد از طريق ابونعيم و ترمذى نيز آن را روايت كرده است » .\r\nدر اين‌جا دو نكته ملاحظه مىشود :\r\nيكم : شيخ « ابن محمود » حديث را به ترمذى نسبت مىدهد ، با اين‌كه ترمذى آن را به كسى جز « ابن مسعود » و « ابوهريره » استناد نداده است .\r\nدوم : لفظ حديث على نزد ابى داود اين است : « لبعث‌اللَّه رجلًا من اهل بيتى » ، نه « رجلًا منّا » ! آن‌چنان كه شيخ ابن محمود نقل مىكند . لفظِ « رجلًا منّا » لفظِ حديث در مسند امام احمد است .\r\nحديث سوم نزد ترمذى ، حديث مرفوع « ابى سعيد خدرى » است : « انّ فى امّتى المهدى . . . ؛ مهدى در امت من خواهد بود . . . » در فصل تحقيق معتبر ! رسالهء شيخ « ابن محمود » از اين حديث اثرى نيست . « ابن ماجه » در سننش هفت حديث در باب ظهور\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nمهدى روايت نموده است ، اما ابن محمود در فصل كذايى رساله خود فقط سه حديث از احاديث هفت‌گانه را مىآورد ، يكى حديث ابى سعيد خدرى : « يكون فى امتى المهدى » ، دومى حديث ثوبان : « يقتل عند كنزكم . . . » و سومى حديث « انَس » : « نحن ولد عبدالمطلب . . . » . شيخ « ابن محمود » فقط سه حديث را به مسند امام احمد نسبت مىدهد ، در حالى كه مسند امام احمد ، به غير از اين سه حديث ، احاديث فراوانى دربارهء مهدى دارد .\r\nج ) سخنان وى در مورد بيان ضعف و بطلان احاديث ، آن‌چنان كه خود مدّعى است ، از شيوهء بررسى و تحقيق برخوردار نيست تا بتواند معتبر باشد . در اين‌جا با ذكر مثال‌هايى از سخنان وى دربارهء اين سه حديث ، به تقديم پاره‌اى توضيحات بسنده مىكنيم :\r\nمثال نخست : شيخ ابن محمود در صفحهء 48 مىگويد :\r\n« به روايت امام احمد ، به‌نقل از ابونعيم از ياسين العجلى ، از ابراهيم بن محمد بن الحنفيه ، از پدرش على عليه السلام گفت : « المهدى منّا اهل البيت يصلحه اللَّه فى ليلة ؛ مهدى از ما اهل بيت است ، خداوند در يك شب وى را اصلاح مىنمايد . من به كسانى برخورد كرده‌ام كه اين حديث را به باد انتقاد گرفته‌اند و گفته‌اند : شگفت آور است كه مهدى از توفيق ، درك و آگاهى به دور باشد ، سپس صلاحيت در يك شبانگاه بر وى فرود آيد تا در صبح‌گاه روز بعد ، مبلّغ هدايت‌گر و ناجى يك امت بشود . » ابن ماجه اين حديث را از « عثمان بن ابى شيبه » روايت نموده و ياسين العجلى گفته است كه ضعيف است .\r\nپس اين يكى از احاديثى است كه بر نام مهدى تصريح دارد ، اما صحيح نيست ؛ هم‌چنان كه ابن ماجه به ضعف آن اشاره نموده است . آن‌چه در اين حديث ، شگفت آور مىنمايد اين است كه مهدى از هدايت ، توفيق و ارشاد الهى ، به دور باشد سپس ظرف يك شب صلاح مىيابد و در صبح‌گاهان هادى ، مهدى و ناجى امت از جور و ستم مىگردد . »\r\nظاهراً ، شيخ « ابن محمود » در ردّ و انكار اين حديث بر دو نكته تأكيد ورزيده است :\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n- اين‌كه ابن ماجه گفته « ياسين العجلى » ضعيف است ؛\r\n- اين‌كه معناى حديث را كه بر « اصلاح » مهدى ظرف يك شب دلالت دارد ، قابل پذيرش نمىداند !\r\nدر پاسخ بايد گفت : « ابن ماجه » در كتاب السنن هنگام درج اين حديث به‌نقل از « ياسين العجلى » ، وى را ضعيف نمىداند . وى عادت ندارد كه در سنن خود به شرح حال رجال اشاره نمايد ، ولى در نسخه چاپى سنن ابن ماجه كه حاوى شماره‌گذارى « شيخ محمد فؤاد عبدالباقى » است ، گاهى پس از درج حديث ، سخنان « بواصيرى » در حواشى شرح حال ابن ماجه آمده است كه اين كار توسط « شيخ محمد فؤاد عبدالباقى » صورت گرفته است . وانگهى كسانى كه شرح حال ياسين العجلى را نگاشته‌اند ، مانند « حافظ بن حجر » در تهذيب‌التهذيب و « حافظ ذهبى » در ميزان الاعتدال ، نگفته‌اند كه « ابن ماجه » وى را ضعيف مىداند . حاصل گفتار اهل علم در تعديل « ياسين‌العجلى » اين است كه « عباس الدورى » گفته است : شنيدم كه يحيى ابن معين مىگفت : [ وى 
  ] قابل قبول است . اين موضوع در تهذيب‌التهذيب حافظ ابن حجر بيان گرديده و « ابن ابى حاتم » در الجرح والتعديل در بيان شرح حال وى بر گفتار « ابن معين ابى زرعه » چيزى نيفزوده است .\r\n« الحافظ » در التقريب مىگويد : قابل قبول است . گفته‌هايى كه بر العجلى خدشه وارد كرده همان است كه حافظ « ابن حجر » در تهذيب‌التهذيب گفته است . اما « بخارى » مىگويد : بايد در گفته‌هاى وى دقت شود و حديث ديگرى جز اين حديث از وى به ياد ندارم ، منظور همين حديث است » .\r\nبخارى در كتاب الضعفاءالصغير ، شرح حال ياسين را نياورده و تنها در التاريخ‌الكبير ، اين گونه به شرح حال وى اشاره كرده است : ياسين العجلى از « ابراهيم بن محمد بن الحنفيه » كه ابونعيم از وى روايت كرده و « العجلى » جزو كوفيان شمرده مىشود ، « بخارى » حديث را در شرح حال « ابراهيم بن محمد بن الحنفيه » با سند « امام احمد » آورده و گفته است : بايد در سند آن دقت شود . ذهبى در الكاشف مىگويد :\r\nياسين العجلى از ابراهيم بن محمد بن الحنفيه و به نقل از وى وكيع و ابونعيم ؛ ضعيف\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nاست . حاصل گفته‌هاى وى دربارهء جرح ( خدشه دار بودن ) العجلى اين است كه بخارى راجع به وى گفته است : « بايد در گفته‌هايش دقت شود » . هم‌چنين ابن حجر اين موضوع را در تهذيب‌التهذيب نقل نموده است ، ولى بخارى در كتاب الضعفاءالصغير اين موضوع را نياورده و اين تهمت را در شرح حال وى در التاريخ‌الكبير ذكر نكرده است . بلكه گفته : در سند آن ( حديث ) بايد دقت شود .\r\nبنابراين احتمالًا اين اعمال دقت نظر در سند ، از اين‌جا ناشى مىشود كه « ياسين العجلى » فقط همين يك حديث را دارد كه البته اين امر تأثيرى در صحت آن ندارد .\r\nعلاوه بر آن ، احتمال دارد كه باز هم تأثير ندارد و عدم تأثير اين عبارت بر قبول حديث « ياسين العجلى » از اين‌جا روشن مىشود كه ابن حجر در شرح حال وى در تهذيب‌التهذيب به ثبوت اين حديث اشاره مىنمايد و مىگويد : « در سند ابن ماجه بدون انتساب به كسى ذكر گرديده است ، از اين‌رو برخى حافظان متأخر گمان كرده‌اند كه او « ياسين بن معاذالزيات » است ، به اين ترتيب حديث ضعف ، پيدا كرد و ديگر نمىتوان كارى انجام داد » ! .\r\nاين گفتهء ذهبى در الكاشف كه « العجلى » ضعيف مىباشد ، اشاره‌اى است به آن‌چه بخارى دربارهء ياسين نقل نموده و اين - البته - بىتأثير است . « سيوطى » در الجامع الصغير به اشاره از « حسن » اين حديث ياد مىنمايد . البته اين حديث يكى از احاديث بسيارى است كه بر ثبوت ظهور مهدى در آخرالزمان دلالت دارد . البته « ابن محمود » در ايراد بر اين حديث از راه تقبيح نمودن معناى آن ، از « محمد اباعبيه » تبعيت كرده است ، زيرا همو بوده است كه اين سخن را در حاشيه‌اش بر النهايه ابن كثير آورده و ابن محمود از وى تقليد نموده است . بىشك عقل سالم با نقل صحيح هم‌آهنگى دارد ، پس در معناى حديث جاى شگفتى وجود ندارد كه اين دو به گونه‌اى از آن در شگفت باشند كه در مقتضاى آن انكار روا بدارند ! . خدا بر هر چيزى توانا و قادر است و هرآن‌چه بخواهد انجام مىدهد . هر كسى را كه خداوند هدايت كند ، هدايت شده است و هر كس كه خداوند گمراهش كند ، هيچ ولىّ و راهنمايى برايش متصوّر نيست . از روشن‌ترين مثال‌هاى اين تحوّل كه براى كسانى بهتر از مهدى و ساير امت ، اتفاق\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nافتاده است ، مانند : اميرمؤمنان عمربن الخطاب ( رض ) ! وى در ضدّيت با مسلمانان سرسخت‌ترين مردم بود . سپس با قدرت و توفيق الهى تحول يافت و سرسختىاش متوجه دشمنان اسلام و مسلمانان گرديد و بزرگ‌مردى شد كه به فرمودهء پيامبر صلى الله عليه و آله اگر راهى را مىرفت شيطان راه ديگرى را مىپيمود .\r\nبعد از اين مىگويم : اين چه تحقيق معتبرى است كه « ابن محمود » دربارهء اين حديث به‌عمل آورده است ! آيا اين كار افزودن سخنى ناگفته بر « ابن ماجه » نيست كه تاكنون هيچ‌كس ديگرى چنين مطلبى بر سخن وى نيفزوده است و آيا اين انكار ، نوعى تقليد از « ابوعبيه » در انكار معناى حديث نيست ؟\r\nمثال دوم : شيخ « ابن محمود » در صفحهء 49 مىگويد :\r\n« ابىداود از « هارون بن مغيره » روايت كرد كه « ابن ابى قيص » از شعيب بن خالد از « ابى اسحاق » نقل نمود : على به فرزندش نگريست و گفت : اين پسرم « سيد » است ، هم‌چنان كه پيامبر صلى الله عليه و آله نامش نهاده است و از نسل وى مردى خواهد آمد كه نامش نام پيامبر شماست و در خلقت شبيه اوست ولى در خُلق مانند او نيست ( ! ) . سپس مسئله « يملأالارض عدلا » را ذكر نمود . اين از سخنان على ( رض ) به شمار مىآيد ، نه حديث پيامبر صلى الله عليه و آله . از اين‌رو احتجاج به آن غيرمنطقى است ؛ به‌ويژه كه احتمال دارد به دروغ به على منسوب شده باشد . »\r\nاين است عبارت‌هايى كه شيخ « ابن محمود » در نقل حديث از سنن ابىداود به كار برده و اين است مبنايى كه براساس آن شيخ « ابن محمود » حديث را ضعيف مىداند .\r\nاما در سنن ابىداود از « ابو اسحاق » نقل شده كه گفت : على ( رض ) به فرزندش حسن نگريست و گفت : اين فرزندم همان گونه كه پيامبر نامش نهاده ، « سيّد » است . خودِ حديث ، با اين سند ، ضعيف است ، ولى دليل ضعف آن گفتار شيخ « ابن محمود » را براين‌كه اين حديث از سخنان على ( رض ) به شمار مىآيد ، نيست ، زيرا سخنان هريك از اصحاب پيامبر صلى الله عليه و آله به دو بخش تقسيم مىشود : يكى ، آن‌چه مجال اظهار نظر در آن وجود دارد و دوم ، آن‌چه مجال سخن در آن نيست . در آن بخش كه مجال اظهار نظر وجود دارد ، « سخن صحابى » است و « حديث » به شمار نمىآيد ، اما آن‌جا كه مجال\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nسخن در آن نيست ، ، همانند مسئلهء مهدى « حديث » به شمار مىرود و « حكم رفع » دارد . محدثان اين قبيل احاديث را « مرفوع به حكم ، نه به تصريح » مىخوانند .\r\nابن حجر در كتاب شرح نخبةالفكر خود اين مطلب را اين‌گونه بيان مىنمايد : مثالِ سخن « مرفوع حكماً نه تصريحاً » اين است : يك صحابى كه مدرك او اسرائيليات نباشد ، مطلبى را بگويد كه در آن مجال اجتهاد نيست و به بيان يك واژه يا شرح امور غريبه ارتباط ندارد ، مانند خبر دادن از امور گذشته و آغاز خلقت و اخبار پيامبران يا مسائل آينده چون « ملاحم » و « فتنه‌ها » و « مسائل روز بازپسين » و نيز خبر دادن از آن‌چه با انجام آن پاداش و ثواب ويژه يا كيفر خاصى حاصل مىگردد . اين‌گونه احاديث ، حكم رفع دارند ، زيرا « اخبار » از آن ، نيازمند « مخبرى » است و آن‌چه در آن مجال اجتهاد نيست ، اقتضا دارد كه ناقل حديث متكى به گويندهء اصلى باشد و اصحاب پيامبر صلى الله عليه و آله ، تكيه گاهى جز پيامبر صلى الله عليه و آله يا بعضى اخبار كتب قديمه ، ندارند . از اين‌رو در بخش دوم از اظهار نظر خوددارى مىگردد . اگر حديث اين‌گونه باشد حكم « قال رسول‌اللَّه » ( پيامبر فرمود ) را دارد و چنين حديثى مرفوع است ، خواه با واسطه يا بىواسطه از پيامبر صلى الله عليه و آله شنيده شده باشد » ( پايان سخن حافظ بن حجر ) .\r\n« شوكانى » در كتاب التوضيح فى تواتر ما جاء فى المهدى و الدجال و المسيح پس از ذكر احاديث مرفوع به پيامبر صلى الله عليه و آله و اين‌كه آنها به حد « تواتر » رسيده ، مىنويسد : « آثار اصحاب كه بر مهدى صراحت دارند بسيارند و حكم رفع دارد ، چرا كه در چنين مرحله‌اى ، مجال اجتهاد نيست » .\r\nبدين‌سان روشن مىشود كه سخنان شيخ « ابن محمود » مبنى بر ضعف اين حديث بر تحقيق معتبرى استوار نيست ؛ تحقيق معتبر همان است كه محدثان در سند آنها گفته‌اند و آن اين‌كه اين حديث در بالا و پايين « منقطع » است . انقطاع در بالا اين است كه دربارهء « ابواسحاق السبيعى » گفته شده كه وى از على ( رض ) نشنيده ، بلكه زمان ايشان را درك كرده است ، زيرا وى دو سال قبل از پايان خلافت عثمان ( رض ) ، به دنيا آمد . اما « انقطاع » در پايين اين است كه « ابىداود » شيخ خود را در آن حديث نام نبرده بلكه گفته : از هارون بن مغيره حديث آوردم . « منذرى » در اختصار سنن ابى داود به\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nدنبال اين حديث مىگويد : « اين ( حديث ) منقطع « ابواسحاق سبيعى » است كه على ( رض ) را فقط درك كرده است . « ابىداود » درمورد اين حديث مىگويد : از هارون بن مغيره حديث آوردم ! . »\r\nمثال سوم : شيخ « ابن محمود » در صفحهء 49 مىگويد :\r\n« ابىداود » در سنن خود از حديث « سفيان الثورى » با سند « عبداللَّه بن مسعود » از پيامبر صلى الله عليه و آله نقل نموده است كه فرمود : « اگر فقط يك روز به پايان دنيا مانده باشد خداوند آن روز را آن قدر طولانى مىسازد تا مردى از امّتم يا اهل بيتم را مبعوث گرداند كه نامش و نام پدرش با نام من و نام پدرم يكى است . او در تمامى زمين به اقامهء قسط و دادگرى مىپردازد همان گونه كه در سراسر روى زمين جور و ستم حكم‌فرما شده باشد . »\r\n« احمد و ترمذى » آن را روايت كرده و گفته : حديث ، « حسن » و « صحيح » است .\r\nپاسخ اين است كه علماى حديث از ذكر بسيارى از احاديث اهل‌بيت مانند اين حديث و نظاير آن ، خوددارى نموده‌اند ، زيرا « غُلات » بسيارى از احاديث دروغ را به آنان نسبت داده‌اند . در صحيح بخارى از « ابى جحيفه » آمده كه به على ( رض ) گفتم : آيا پيامبر اختصاصاً چيزى به شما داده است ؟ گفت : خير ، عقل و آزاد كردن اسير ، و اين‌كه هيچ مسلمانى به‌دست كافرى كشته نشود [ و در روايتى : 
  ] خون مردمان مؤمن برابر است و آنان برضد ديگران ، يد واحده‌اى هستند . و در اين‌جا وى چيزى از احاديثى كه مربوط به عالم غيب است ، ذكر نكرد . از اين‌رو « بخارى » و « مسلم » هم چيزى از احاديث مهدى در صحيحين خود نياورده‌اند ، زيرا ضعف و جعل بر اين احاديث غالب است .\r\nصحيح‌ترين مطلبى كه در اين باره آمده ، اين فرموده پيامبر صلى الله عليه و آله است : « اين فرزندم ، سيد است و خداوند به زودى توسط او ميان دو گروه بزرگ از مسلمانان صلح برقرار مىسازد » آن‌چه پيامبر صلى الله عليه و آله از آن خبر داده ، به‌وقوع پيوسته است ، آن‌جا كه حسن عليه السلام به نفع « معاوية بن ابىسفيان » از حكومت چشم پوشيد و خداوند به واسطهء او آتش جنگ ميان اصحاب پيامبر را خاموش كرد و آن سال را به‌نام « عام الجماعة » نام‌گذارى كردند .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nآرى اين است تحقيق معتبرى كه شيخ « ابن محمود » براى ابطال اين حديث آورده است ، ولى توضيح من درباره اين تحقيق چنين است :\r\nالف ) ابن محمود در اين‌جا دليل مشخصى براى ضعيف دانستن اين حديث نياورده است ، ولى چون روال كارش اين است كه كليهء احاديث را ضعيف قلمداد نمايد ، چيزهايى را كه شامل آن حديث و غيره مىشود ، عنوان نموده و مىگويد :\r\nپاسخ اين است كه علماى حديث ، بسيارى از اين احاديث را از اهل بيت نقل نكرده‌اند ، چون غلات ، احاديث مجعول بسيارى به آنها نسبت داده‌اند ! از سوى ديگر : ابىداود ، ترمذى و امام احمد از جمله كسانى هستند كه اين حديث را روايت كرده‌اند و خود شيخ « ابن محمود » نيز به اين نكته اشاره داشت . حال ، اين سخن وى كه علماى حديث از نقل اين حديث خوددارى نموده‌اند ، چگونه با سخن اخير وى جور در مىآيد ! علاوه بر اينها ، ما مىدانيم كه اين ائمه سه گانه از علماى حديث‌اند .\r\nب ) اشاره وى به سؤال « ابن جحيفه » از على ( رض ) و پاسخ على به جحيفه كه حاوى احاديث مربوط به عالم غيب ، نبوده است ، پاسخش اين است كه عدم ذكر احاديث مهدى كه شامل نوعى اطلاع رسانى دربارهء يك موضوع در آينده است ، دليلى بر بطلان آن نيست ، زيرا آن حديثى ثابت و معتبر است كه سند آن صحيح باشد و اين حديث يكى از احاديث بىشمارى است كه دربارهء ظهور مهدى در آخرالزمان نقل شده و صحت دارد . از سوى ديگر ، على ( رض ) يكى از اصحاب پيامبر است كه اين حديث را از پيامبر صلى الله عليه و آله روايت كرده و حديث وى به‌عنوان چهارمين مثال ، پس از اين مىآيد .\r\nج ) پاسخ اين سخن وى كه « از اين‌رو بخارى و مسلم از درج احاديث مهدى در صحيحين خوددارى نمودند ، زيرا ضعف و جعل بر آنها غالب است » ؛ اين است كه عدم درج حديث در صحيحين دليلى بر ضعف آن نيست ، ( اين نكته را در شمارهء 5 توضيح داده‌ام ) و اين يكى ديگر از مواردى است كه شيخ « ابن محمود » اين قبيل سخنان را تكرار نموده است .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nد ) از فحواى كلام شيخ ابن محمود دربارهء حديث ابن ابىجحيفه چنين بر مىآيد كه روايت : « والمؤمنون تتكافاً دماؤهم » در صحيح بخارى است ، ولى اين طور نيست ، زيرا اين روايت را امام احمد ، نسايى و ابىداود نقل كرده‌اند .\r\nه ) « ترمذى » راجع به اين حديث « ابن مسعود » ( رض ) مىگويد : حديث ، حسن و صحيح است ، ولى « ابىداود » ، « منذرى » و هم‌چنين « ابن القيم » در تهذيب السنن سكوت اختيار كرده‌اند . « ابن القيم » در المنارالمنيف به صحت آن اشاره مىنمايد و « ابن تيميّه » در كتاب منهاج‌السنه آن را صحيح مىداند .\r\nمثال چهارم : شيخ « ابن محمود » در صفحهء 42 مىگويد :\r\n« به روايت ابىداود در سننش از طريق « ابونعيم » از على ( رض ) از پيامبر صلى الله عليه و آله نقل شده كه فرمود : اگر فقط يك روز به پايان دنيا مانده باشد » امام احمد آن را از طريق ابى نعيم و ترمذى نيز نقل كرده است .\r\nپاسخ اين است كه اين حديث از جمله احاديثى است كه ادعا دارند صحيح است ، ولى در دلالت بر معنايى كه ذكر كرده‌اند ، صراحت ندارد ، زيرا در آن نام مهدى ذكر نشده است و بر فرض صحت آن ، چه مانعى دارد كه بگوييم اين مردى كه در روى زمين به اقامه عدل و داد مىپردازد ، از جمله مسلمانان برجسته‌اى است كه بوده‌اند ، ولى مرده‌اند و از بركت وجود آنان ، امور دنيوى و معنوى همه مسلمانان استوار گشته است ؟ ! . . . اما شايد مراد از كلمه « منّا » كه در حديث آمده ، كسى باشد كه از اهل دين و امت « ما » است . از سوى ديگر پيدا شدن مردى كه سراسر زمين را پر از عدل و داد كند ، شايد از امور ناشدنى و « محال » باشد ، زيرا خداوند دنيا را آفريده و در آن مسلمان و كافر ، نيكوكار و بدكار هم قرار داده است و خود در قرآن مىفرمايد : « هُوَ الَّذِى خَلَقَكُمْ فَمِنْكُمْ كافِرٌ وَمِنْكُمْ مُؤْمِنٌ وَاللَّهُ بِما تَعْمَلُونَ بَصِيرٌ » او همان است كه شما را آفريد ، گروهى از شما كافر و عده‌اى مؤمن هستند و خداوند به آن‌چه انجام مىدهيد آگاه است . چون دنيا ، سراى آزمايش و امتحان است و نبرد بين حق و باطل ، ميان مسلمانان و كفار هم هم‌چنان ادامه دارد . به هرحال در اين حديث به‌نام و زمان و مكان و چگونگى ايمان به مهدى تصريح نشده است و به نظر من اشكالى ندارد كه مراد از آن ،\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nيكى از خلفاى پيشين باشد كه در مشرق و مغرب ، به گسترش اسلام پرداختند و عدل را در ميان مؤمن و مخالف ، برقرار ساختند ! . . . »\r\nاين تحقيق معتبرى است كه شيخ « ابن محمود » در انكار حديث به آن رسيده است ! البته همانطور كه مىبينيد او راه علمى را در بررسى حديث نپيموده ، بلكه مانند بعضى ديگر از نويسندگان معاصر ، شبهه عقلى را در ردّ نصوص شرعى مورد استناد قرار داده است كه بىشك مردود است و ما در توضيح پاسخ اين تحقيق معتبر ! شيخ مىگوييم :\r\nالف ) حديث‌شناسان ، وقتى حديثى را از نظر ضعف يا صحت مورد بررسى قرار مىدهند ، از يك روش علمى دقيق استفاده مىكنند كه در ميان ملل و امم سابق مورد توجه نبوده است و اكنون نيز فقط حديث‌شناسان مىتوانند از آن روش بهره‌مند شوند و آن روش ، عبارت است از اعتماد بر اسناد و شناخت رجال و حديث و چگونگى اتصال يا انقطاع آنان . اين حديث با توجه به همين روش تحقيقى ثابت شده كه از پيامبر اكرم صلى الله عليه و آله نقل شده است و گروهى از اصحاب مانند : « ابن مسعود » ، « ابو هريره » ، « امّ سلمه » ، « ابو سعيد الخدرى » و . . . آن را از پيامبر اكرم صلى الله عليه و آله نقل كرده‌اند .\r\nقبلًا حديثى از « ابن مسعود » نقل كرديم كه دلالت كامل دارد بر اين‌كه مردى از اهل بيت نبوت ، كه « محمدبن عبداللَّه » ناميده مىشود ، در آخرالزمان ظهور مىكند . اين حديث با اين‌كه نام مهدى را به‌طور صريح نياورده ، اما با نصوصى كه در آنها نام مهدى ذكر شده ، كاملًا اتفاق و اتحاد دارد . و روى همين اصل ، اهل حديث آن را در ضمن احاديثى كه نام مهدى به‌طور صريح در آنها برده شده ، نقل نموده‌اند ، مانند : ابىداود ، ترمذى و ديگران .\r\nب ) اين‌كه مىگويد : « چه مانعى دارد كه مراد از آن مردى باشد كه از اهل دين و امّت ما باشد . . . » پاسخش اين است كه اين حديث به‌طور واقعى ، نه به‌صورت فرضى ، صحيح و ثابت است ، به همين دليل نمىتوان آن را به مسلمانان يا خلفايى در گذشته ، مربوط دانست ، زيرا علماى فرهيخته و حديث‌شناسان برجسته آن را در مورد « مهدى » موعود صادق دانسته‌اند كه در آخرالزمان ظهور مىكند و منظور همان است\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nكه در اين حديث آمده : « اگر يك روز به پايان دنيا مانده باشد . . . » ، يعنى مُراد « مهدى » است كه در آخرالزمان خواهد آمد ، لذا نمىتوان اين حديث را به درگذشتگان نسبت داد . لفظ « رجل منّا » كه شيخ « ابن محمود » با تأويل آن قصد القاى آن به‌صورت « رجلًا من اهل ديننا و ملّتنا » را دارد ، لفظ « ابىداود » نيست ، بلكه متن حديث على در مسند « امام احمد » است و لفظ حديث ابىداود « رجلًا من اهل بيتى » در واقع مقصود اصلى از لفظ حديث منقول در مسند امام احمد را توضيح مىدهد .\r\nج ) اين سخن وى كه : « احتمالًا وجود مردى كه زمين را مالامال از دادگرى مىسازد پس از آن‌كه از ظلم و بيدادگرى آكنده شده است ، « محال » باشد . خداوند با آفريدن دنيا ؛ مسلمان ، كافر ، نيكوكار و تبه‌كار نيز در آن خلق نمود و خود مىفرمايد : « هُوَ الَّذِى خَلَقَكُمْ فَمِنْكُمْ كافِرٌ وَمِنْكُمْ مُؤْمِنٌ وَاللَّهُ بِما تَعْمَلُونَ بَصِيرٌ » . زيرا دنيا سراى آزمايش و ابتلاست و ستيز ميان حق و باطل ادامه دارد » .\r\nپاسخ اين گفته ، اين است كه : اولًا ؛ خداوند بر هر كارى قادر و تواناست و هيچ چيزى در مقابل قدرت الهى نمىتواند « محال » و ناشدنى باشد . ثانياً ؛ گفتهء « يملأها عدلًا » لزوماً به معناى نابودى كامل شرّ نيست ، زيرا شرّ در زمان مهدى هم وجود دارد و ستيز ميان حق و باطل در زمان وى هم برقرار است . بزرگ‌ترين « فتنه » در حيات دنيوى نيز ، فتنهء دجال و خروج وى در ميان مردم است كه در آخرالزمان به‌وقوع مىپيوندد و همين طور اين سخن : « كماملئت جورا » ، دليل بر انقراض خير و نيكى نيست ، زيرا اين سنت خداوند است كه ستيز ميان حق و باطل در زندگى دنيوى باشد ، در يك زمان خير بر شر و زمانى ديگر شر بر خير چيره مىگردد و زمين از اهل خير خالى نمىشود ، مگر در زمان فرا رسيدن روز باز پسين .\r\nدر زمان مهدى حق ، پيروز و خوبى گسترده خواهد بود ، آن‌چنان كه در صدر اسلام بود و ما قبلًا در شمارهء 21 گفتيم كه « ابن صبان » طبق روايت حافظ در فتح‌البارى استدلال نموده است كه حديث انَس مرفوع است : « لا يأتى عليكم زمان الّا و الّذى بعده شرّ منه - هر دورانى كه به سر مىرسد دوران بعدى از آن بدتر است » . تضادى با احاديث وارده دربارهء مهدى ندارد كه زمين را از دادگرى آكنده مىسازد .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nد ) اين گفتهء وى كه : « به هرحال حديث در مورد نام مهدى ، زمان و مكان و ايمان به وى صراحت ندارد » پاسخش اين است كه اين حديث و ديگر احاديث در معنا ناظر بر مهدىاى است كه در آخرالزمان ظهور مىكند ، هم‌چنان كه علماى حديث طبق آن‌چه در بخش نخست درمورد حديث اشاره شد ، به اين امر اعتقاد دارند . احاديث مهدى زمان ظهور وى را هنگام نزول عيسى و خروج دجال ذكر مىنمايند . مكان ظهور ، در زمان نزول عيسى ، در سرزمين شام ، در « بيت المقدس » است كه اين توضيح در پاره‌اى از احاديث ، به همين صورت آمده است . عيسى پشت سر مهدى به نماز مىايستد و براى كشتن دجال خارج مىشود . در مورد ايمان به مهدى هم بايد بىشك به او ايمان بياوريم ، زيرا روش اهل سنت و جماعت اين است كه احاديث صحيح منقول از پيامبر صلى الله عليه و آله را مىپذيرند و اخبار مربوط به ظهور مهدى و خروج دجال و نزول عيسى عليه السلام از آسمان و غيره از جملهء اين احاديث است .\r\nه ) پاسخ سخن وى كه : « مانعى ندارد كه وى يكى از خلفاى پيشين باشد كه به نوبه خود اين را در شرق و غرب گسترش داده و در ميان مسلمانان و غيرمسلمانان به بسط عدل و داد پرداخته‌اند ؟ » اين است : چه مانعى دارد كه مقصود ، همان مهدى باشد كه در آخرالزمان ظاهر مىشود ! با آن كه محدثان سنت‌شناس و فرزانگان اين امت ، بر اين باورند و لفظ حديث : « اگر از دنيا فقط يك روز بماند » نيز چنين اقتضايى دارد . وانگهى شيخ « ابن محمود » در آغاز سخن درباره حديث : « لو لم يبق من الدنيا الا يوم واحد . . . » گفت : وجود مردى كه زمين را از عدل و داد آكنده مىسازد هم‌چنان كه از ظلم و بيدادگرى لبريز گشته ، احتمال دارد جزو محالات باشد اما در پايان سخن ، درباره حديث مىگويد : مانعى ندارد كه ( اين شخص ) از جملهء خلفاى پيشين باشد ! كه به نوبه خود دين را گسترش دادند و به بسط عدل و داد پرداختند !\r\nبدين‌ترتيب چيزى كه در آغاز سخن درباره حديث احتمال « محال » بودنش مىرفت ، در پايان سخن « امكان » پذير مىگردد . آرى ! سخنى كه به تحقيق و بررسى نياز دارد ، اين‌گونه است كه پايان آن ، آغازش را نقض مىكند !\r\nاين بود مثال‌هايى از سخنان شيخ « ابن محمود » درباره چهار حديث كه به‌عنوان\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n« مُشت نمونهء خروار است » از اظهارات وى دربارهء احاديث مندرج در فصل « تحقيق معتبر » ! كه بالغ بر يازده صفحه است ، تقديم گرديد . من در تعقيب سخنان وى معتقدم كه اين سخنان به تحقيق و بررسى معتبر نياز دارد . از همه دهشتناك‌تر و تلخ‌تر اين‌كه او با اظهار خشنودى از انجام اين تحقيق ! چنين ادعا مىكند كه چنان حق مطلب را درباره احاديث ادا كرده است كه از اين بهتر نمىشود واللَّه المستعان ! .\r\nآن‌چه بيش از ساير سخنان وى عجيب‌تر مىنمايد اين است كه مىگويد : « اگر آنها ( كسانى كه به صحت و تواتر احاديث مهدى اعتقاد دارند ) به تحقيق معتبر ما ! در اين كتاب مراجعه كنند و آنها را با هم تطبيق نمايند ، به يقين در مىيابند كه اين احاديث در لفظ و در معنا ، نه صحيح است و نه صريح و نه متواتر ! » و « ابن محمود » به‌طور قطع اين ارجاع را احاله به يك منبع سيراب كننده و غنى ! تلقى مىنمايد و چنين حواله‌اى ! در گفته وى در صفحه هشتم رساله‌اش هم ديده مىشود :\r\n« در اين رساله فصلى با عنوان « التحقيق المعتبر عن احاديث المهدى المنتظر » تهيه و تنظيم نموده‌ام و در آن ساير احاديث روايت شده به‌وسيله ابىداود ، ترمذى ، ابن ماجه ، امام احمد و الحاكم را به بهترين وجه شرح داده‌ام . پس هر كس مايل است بدان رجوع نمايد » !\r\nولى واقعيت امر اين است كه هر دانشجويى با اندكى آگاهى از شناخت حديث ، وقتى به اين فصل رجوع مىنمايد ، نتيجه معكوس مىگيرد و اين كار در واقع دويدن به دنبال سراب ، بىشباهت نيست كه چيزى دست‌گير انسان نمىشود . نگارنده كه طلبه‌اى بيش نيستم با اين بضاعت كم علمى ، وقتى به آن فصل رجوع كردم ، بسيار افسوس خوردم و دلم براى جناب شيخ « ابن محمود » - حفظه‌اللَّه ! - سوخت كه چرا وى با وجود ناشى بودن در شناگرى ، خود را در چنين گردابى انداخته است ! بعد ، سخن « شيخ احمد شاكر » در مورد « ابن‌خلدون » به يادم آمد كه مىگويد : « ابن‌خلدون وارد ميدانى شده است كه از آن آگاهى ندارد ، زيرا وى مرد اين ميدان نيست و در فصلى كه در المقدمه خود دربارهء مهدى نگاشته ، به‌طور شگفت انگيزى به ياوه‌گويى پرداخته و دچار اشتباهات آشكارى شده است . »\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nاگر نظر يك طلبهء كوچك اين باشد ، پس علماى بزرگ در حال و آينده ، هنگامى كه بر اين رساله و آن فصل كذايى بنگرند ، چه خواهند گفت ؟ !\r\n\r\n24 . احاديث كذب دربارهء مهدى\r\nشيخ « ابن محمود » در صفحهء 69 مىگويد : « وقتى از « سنت » سخن مىگوييم ، منظور احاديث صحيح و صريحى است كه علماى فرهيخته در آن به تحقيق و تفحص پرداخته و آن را عمود عقايد ، احكام و امور حلال و حرام قرار داده‌اند » ، و گرنه معلوم است كه جعل كنندگان دروغ‌پرداز ، احاديث دروغين فراوان در عقايد و احكام مسلمانان وارد كرده‌اند كه تأثير نامطلوبى در عقايد و امور داشته است ، ولى علماى مسلمان براى تحقيق و تبيين بطلان اين قبيل احاديث جعلى ، آستين‌ها را بالا زده و آنها را از درجهء اعتبار ساقط گردانيده و نسبت به اين‌گونه احاديث از جمله احاديث مهدى موعود و اين‌كه وى زمين را همانطور كه از ظلم و بيدادگرى آكنده شده ، از عدل و داد لبريز مىسازد و اين قبيل حرف‌ها ، به امت هشدار داده‌اند ! .\r\nپاسخ اين گفتار اين است : اگر وى در اين گفته خود كه « وقتى از سنت سخن مىگوييم منظورمان احاديث صحيح و صريحى است كه علماى فرهيخته در آن به تحقيق و تفحص پرداخته و آن را ستون عقايد ، احكام و امور حلال و حرام قرار داده‌اند » ، صادق باشد ، كامياب و رستگار شده است ! زيرا بزرگ‌ترين علماى نقدپرداز چون : عقيلى ، بيهقى ، خطابى ، قرطبى ، ذهبى ، ابن تيميه ، ابن القيم ، ابن كثير ، سخاوى و ديگر علماى متقدم و متأخر ، به صحت بسيارى از احاديث مهدى قائل شده‌اند ، و حتى برخى گفته‌اند كه اين احاديث متواتر است . آنان ، البته در حديث ، خبرگى و تخصص دارند و در شناخت احاديث صحيح و ضعيف ، بايد بدان‌ها رجوع شود . اين سخن شيخ « ابن محمود » كه « علماى مسلمانان براى تحقيق و تبيين بطلان اين قبيل احاديث جعلى ، آستين‌ها را بالا زدند و آنها را از درجهء اعتبار ساقط گردانيده و نسبت به آنها به امت هشدار داده‌اند » سخن حقى است ، ولى آوردن احاديث مهدى به‌عنوان مثالى براى احاديث جعلى ، سخن زشتى است ، زيرا نقدپردازان بزرگ كه حكم‌شان\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nمورد اعتماد است ، نگفته‌اند كه اين احاديث ، جملگى ضعيف است ؛ تا چه رسد به اين‌كه گفته باشند همه آنها ساختگى و جعلى است ! كسى كه از قرن‌هاى گذشته به تلاش براى تضعيف احاديث مهدى شهرت دارد و اهل تخصص هم نيست ، « ابن‌خلدون » است كه با وجود اين ، به درستى و صحت پاره‌اى از آنها اذعان نموده است كه قبلًا در اين باره توضيح داديم .\r\nبنابراين ادعاى « ابن محمود » مبنى بر اين‌كه بطلان احاديث مهدى توسط علماى مسلمان تحقيق و تبيين شده و از درجه اعتبار ساقط گشته و علماء نسبت به آنها به امت هشدار داده‌اند ! ، ادعاى باطل و سخن بىارزشى است . وى حتى نمىتواند يكى از علماى محقق و مورد اعتماد را نام ببرد كه گفته باشد احاديث مهدى ساختگى است و منبع مورد استناد را بيان كند . اما اين ادعاى بىاساس و سر تا پا دروغ كه به دو امام بزرگوار « دارقطبى » و « ذهبى » نسبت داده شده كه آنها بررسى احاديث مهدى را مجاز نمىدانسته‌اند . اين دو ، همان گونه كه آفتاب غيرقابل لمس است و گرگ در ريختن خون يوسف عليه السلام بىگناه است ، آنها نيز از اين افترا مبرّا مىباشند ( البته من اين مطلب را در شمارهء 19 ، توضيح داده‌ام . )\r\n\r\n25 . دعوى مهدى از نظر علماى پيشين\r\nوى در صفحهء هفتاد مىگويد :\r\n« من نخستين كسى نيستم كه به بطلان دعوى مهدى و عدم انطباق آن با واقعيت قائل شده باشم ، قبل از من علماى محقق اين سخن را گفته‌اند » . وى سپس شيخ « محمد بن عبدالعزيز مانع » و شيخ « محمدرشيد رضا » را مثال مىزند .\r\nوى در صفحهء ششم نيز مىگويد :\r\n« ما نخستين كسى نيستيم كه اين احاديث يعنى احاديث مهدى را دروغ دانسته باشيم ، قبل از ما بعضى علما آنها را انكار نموده‌اند . شيخ‌الاسلام ابن تيميه ( ره ) در المنهاج پس از ذكر احاديث مهدى مىگويد : « گروهى از علما در اين احاديث مهدى راه خطا رفته‌اند و عده‌اى منكر آن شده‌اند . پس معلوم مىشود كه از قديم مورد\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nاختلاف علما بوده است ، همان گونه كه در اين دوران نيز علما دربارهء آن اختلاف نظر دارند . »\r\nپاسخ اين سخن از اين قرار است :\r\nالف ) شيخ‌الاسلام ، ابن تيميّه در منهاج‌السنه مىگويد : گروه‌هايى در اين احاديث راه خطا رفته‌اند . عده‌اى آنها را منكر شده و به حديث « ابن ماجه » از پيامبر صلى الله عليه و آله كه فرمود : « لامهدى الا عيسى ابن مريم » احتجاج نموده‌اند . اين حديث ، ضعيف است و « ابو محمد بن الوليدبغدادى » بدان استناد جسته است ، اما قابل استناد نيست . اين است سخنان شيخ الاسلام دربارهء اين گروه كه اين احاديث را انكار نموده‌اند و در اين امر به يك حديث ضعيف و غيرقابل استناد ، تكيه كرده‌اند . شيخ‌الاسلام جز « ابى محمدبن الوليد بغدادى » از شخص ديگرى نام نمىبرد ، من دربارهء اين مرد جست‌وجو كردم ، اما شرح حال وى را نيافتم !\r\nدر مورد « شيخ محمدبن عبدالعزيز مانع » ، بايد گفت كه او احاديث مهدى را ضعيف نمىداند ، بلكه برخى از اين احاديث را صحيح مىداند و اين امر را در رساله‌اى به نام : تحديق النظر باخبار المهدى المنتظر بيان نموده است .\r\nنگارنده ، سخنان وى را به‌طور اجمال در شماره 13 نقل نموده‌ام . دربارهء « شيخ محمدرشيد رضا » هم در شمارهء 15 توضيح داده‌ام و گفته‌ام كه وى با انكار صعود عيسى عليه السلام به آسمان و نزول وى به زمين ، خود ساقط و نقش بر زمين شده است ، پس جاى شگفتى ندارد كه با انكار ظهور مهدى در آخرالزمان نيز ساقط و نقش بر زمين شود ! هر كس چنين وضعيتى دارد ، بديهى است كه تقليد كننده‌اش نيز دچار همين سرنوشت شده و همين سرنوشت را براى خود رقم زده است .\r\nب ) شيخ « ابن محمود » از ديرباز شناخته شده است كه وقتى در مسأله‌اى منحرف مىشود ، احساس هراس و وحشت مىكند ، از اين‌رو با اين عبارات به خود دل‌دارى و قوت قلب مىدهد و مىگويد : « من نخستين كسى نيستم كه به چنين مسأله‌اى قائل شده باشم ، بلكه قبل از من فلانى و فلانى قائل شده‌اند ! وى 25 سال پيش در رساله‌اى كه دربارهء پاره‌اى از « مسائل حج » تأليف نمود سردرگم شده بود . جناب شيخ\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n« محمدبن ابراهيم آل الشيخ » مفتى وقت عربستان سعودى در رساله‌اى تحت عنوان تحذيرالناسك مما أحدثه ابن محمود فى المناسك به وى پاسخ داده و اين رساله در سال 1376 هجرى به چاپ رسيده است . وى در صفحهء پنجاهم آن مىگويد : « اين مرد ( شيخ ابن محمود ) احساس مىكند كه در بدترين ورطه گرفتار شده است از اين‌رو مىگويد : « با تأمل در آن‌چه گفته‌ايم دانسته مىشود كه سخن ما نخستين بارانى نيست كه بر دشت و صحرا نازل شده باشد و نه اولين اذانى است كه براى آن نماز اقامه شده باشد » ! وى با احساس وحشت از تنهايى و تاريكى از دست رفتن حجّت و دليل ، به گمان خود با ذكر سخنان كسانى كه فكر مىكرد با سخن آنان - كه به سخنان وى شبيه است - مىتواند وحشت را بزدايد و مىخواهد به خود تسلى ببخشد ، ولى زهى خيال باطل كه در اين راه كسى با وى همراه نيست و آن كسانى كه در اين خط مشى ، بدان‌ها استناد كرده ، در بدكردارى و بدسگالى با وى شريك نيستند . اگر به‌راستى مطلبى از آنان نقل كرده باشد ، سخن آنها بر جايز بودن است نه اين‌كه گفتار علما را مردود دانسته باشند و نه اين‌كه بر خلاف اهل سنت براى اتفاق نظر مخالفان و خروج از راه اهل بهشت تلاش كرده باشند ، آنان هيچ‌يك از آحاد امت را به جمود فكرى و قشرى نگرى در دين آبا و اجدادى متهم نكرده‌اند ، تا چه رسد به اين‌كه همهء علما را متهم كرده باشند .\r\nاين‌جاست كه مقاله وى نخستين باران ويران‌گرى مىشود كه بر دشت و بيابان نازل شده و نخستين بوق اذانِ ردّ سنت است كه جفاكاران ، بدان گوش فرا داده‌اند . به خدا سوگند ! هيچ‌كس قبل از وى به چنين سخنى دعوت نكرده و هيچ شخص با ايمانى با قصد و نيت قبلى ، اين‌چنين مناسك حج را زير سؤال نبرده است » .\r\nاين است سخنان جناب شيخ محمدبن ابراهيم آل الشيخ ( ره ) دربارهء شيخ ابن محمود - وفقه‌اللَّه - در 25 سال پيش .\r\nاگر خواننده در اين سخنان تأمل نمايد كه : « اين‌جاست كه مقاله‌اش نخستين باران ويران‌گرى مىشود كه بر دشت و بيابان نازل شده و نخستين بوق اذانِ ردّ سنت است كه جفاكاران بدان گوش فرا داده‌اند . . . » ، به وضوح به فراست اين بزرگ‌مرد پى مىبرد .\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nشيخ « ابن محمود » ، بعد از آن ، چندين رساله تأليف نموده كه در پاره‌اى از آنها نيز از راه صواب منحرف شده است . از جمله در رسالهء موسوم به الايمان بالقضاء و القدر على طريقة اهل السنة و الاثر و رسالهء ديگرى موسوم به اتحاف الاحفياء برسالة الانبياء دچار سردرگمى و هذيان‌گويى شده است . جناب شيخ « حمودبن عبداللَّه تويجرى » - وفقه‌اللَّه - در رساله‌اى به‌نام فتح المعبود فى الرد على ابن محمود در 187 صفحه به اشتباهات شيخ ابن محمود در رسالهء فوق الذكر پاسخ داده كه رياست مراكز تحقيقات علمى ، فتوا ، دعوت و ارشاد ، رسالهء « شيخ تويجرى » را به چاپ رسانده است .\r\nديگر رسالهء وى تحت عنوان الدلائل العقلية و النقلية فى تفضيل الصدقة على الميت على الضحية و هل الضحية عن الميت شرعية ام غير شرعية مىباشد كه جناب « شيخ عبداللَّه بن محمدبن حميد » رئيس مجلس عالى قضاء ، در رساله‌اى به‌نام غاية المقصود فى التنبيه على اوهام ابن محمود در 112 صفحه به اشتباهات وى در اين رساله ، پاسخ گفته است . هم‌چنين « شيخ على بن عبداللَّه الحواس » در كتابى به‌نام كتاب الحجج القوية و الادلة القطعية فى الرد على من قال أنّ الاضحية عن الميت غير شرعية در 285 صفحه به اشتباهات وى در اين رساله ، پاسخ داده است .\r\nاز ديگر رسايل شيخ ابن محمود ، رساله‌اى به‌نام فصل الخطاب فى اباحة ذبائح اهل الكتاب است كه در آن نيز مرتكب اشتباهاتى شده است . از جمله استفاده از دام‌هاى قربانى مشركان را مباح دانسته است . علاوه بر اينها ، وى در رساله چند صفحه‌اى به‌نام جواز الاحرام من جده لركاب الطائرات و السفن البحريه ( مجاز بودن احرام از جده براى سرنشينان هواپيماها و كشتىها ) دارد كه پاسخ اين دو رساله توسط جناب « شيخ عبداللَّه‌بن محمدبن حميد » در رساله‌اى به‌نام حكم اللحوم المستوردة و ذبائح اهل الكتاب و غيرهم داده شده و در آن يادآورى شده است كه « جدّه » ميقات نيست . اين رساله شامل 112 صفحه است .\r\nالبته اشتباهات شيخ ابن محمود در رسايل متعددش متفاوت است : پاره‌اى از آنها از امور فرعيه است كه مجال اجتهاد در آنها براى مجتهدان داراى اهليت وجود دارد و برخى ديگر از امورى است كه مجال اجتهاد در آنها نيست ، مانند\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nمسائل قضا و قدر ، مسئله ظهور مهدى در آخرالزمان كه در اين‌گونه مسائل ميدان اجتهاد باز نيست .\r\nبا قصد به‌كار بستن اين فرمايش پيامبر صلى الله عليه و آله : « الدين النصيحة » به جناب « شيخ عبداللَّه بن زيد آل محمود » نصيحت مىكنم كه رساله وى درباره مهدى ، آخرين رساله از اين قبيل رسايل باشد كه طلبه‌هاى علوم دينى را به پاسخ‌گويى به آنها مشغول داشته است .\r\nدر حالى كه او وارد هشتاد سالگى شده در ساماندهى باقيماندهء حيات خود كوشش نمايد به نحوى كه هم براى خود و هم براى ساير مسلمانان در دنيا و آخرت فايده و عاقبت نيك ، به همراه داشته باشد .\r\n\r\n26 . احاديث مهدى و ابونعيم\r\nشيخ ابن محمود در صفحهء هفتاد مىگويد :\r\n« به اقتضاى تأمل در احاديث مهدى مىبينيم كه اين احاديث ، ضعيف و غيرقابل اعتماد است و اكثراً از روايت « ابونعيم » در حليةالاولياء است و جملگى با يك‌ديگر تضاد و اختلاف دارند و در لفظ و معنا ، صحيح و صريح و متواتر نيستند . »\r\nدر پاسخ بايد بگوييم :\r\nاين سخن ، آشكارا نشان مىدهد كه شيخ ابن محمود كتاب حليةالاولياء ابى نعيم را بزرگ‌ترين منبع حاوى احاديث مهدى به شمار مىآورد ، اما چنين نيست . « شيخ عبدالعزيزبن محمدبن الصديق غمارى » كليهء احاديث حليه را در كتابى به‌نام البغية فى ترتيب احاديث الحلية شامل بيش از چهار هزار حديث جمع‌آورى نموده است كه در بين آنها هيچ حديثى نيست كه مهدى در آنها مطرح باشد ، مگر حديث : « المهدى منّا اهل البيت يصلحه اللَّه فى ليلة » .\r\nاين سخنان ابن محمود دليل روشنى است كه وى با احاديث مهدى آشنايى اندكى دارد و نمىداند كه در كجا زياد است و در كجا كم ؟ ، در نتيجه حكم وى مبنى بر اين‌كه آنها جزو احاديث ضعيف و غيرقابل اعتماد است و جملگى با هم تضاد و اختلاف دارند و در لفظ و معنا صحيح و صريح نيستند ، حكمى است كه نه از روى برهان و\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nهدايت ، بلكه از سرِ گمان و ظن صادر گرديده و به هيچ وجه ما را از گفتن حق بىنياز نمىسازد . خدا رحمت كند هر كسى كه به نيكى سخن گويد و پيروز شود يا خاموشى گزيند و نجات يابد .\r\n\r\n27 . ابن محمود احاديث را نمىپذيرد !\r\nشيخ ابن محمود در صفحهء 29 مىگويد :\r\nچنان چه احاديث مهدى را باور كنيم وى فرشتهء معصوم يا نبى مرسل نيست . او مردى عادى بيش نيست مانند ساير افراد ، با اين خصوصيت كه زمين را به همان نحو كه از ظلم و بيدادگرى آكنده شده ، از دادگرى و عدالت لبريز مىسازد . همهء احاديث وارده در اين زمينه ضعيف است و به احتمال قوى از زبان پيامبر جعل شده و پيامبر در اين باره سخنى نگفته است ! »\r\nپاسخ اين است :\r\nاهل سنت و جماعت به درستى احاديث صحيح دربارهء مهدى اعتقاد دارند ، زيرا نقل اين احاديث از پيامبر صلى الله عليه و آله ثابت شده‌است . البته « مهدى » از نظر اهل سنت معصوم نيست و فردى عادى است ، و يكى از افراد مردم ، بيش نيست ، اما وى زمين را به همان نحوى كه از ظلم و بيدادگرى آكنده شده ، از عدالت و دادگرى لبريز مىسازد . اگر شيخ ابن محمود به اين امر اعتقاد داشت بر راه اهل سنت و جماعت ، پيروان احاديث صحيح پيامبر صلى الله عليه و آله بود ، اما از بعضى نويسندگان قرن چهاردهم هجرى تقليد نموده است . آنها عقل را بر نقل حاكم گردانيده و از راه صواب منحرف شده‌اند ؛ مانند « احمد امين » ، « محمدفريد وجدى » و هم قطارانشان ! .\r\nاين سخن وى كه : « همهء احاديث مربوط به مهدى ؛ ضعيف است و به احتمال قوى از زبان پيامبر صلى الله عليه و آله جعل شده و پيامبر در اين باره سخنى نگفته است » ، در بين پيشينيان سابقه‌اى ندارد ، حتى « ابن‌خلدون » همهء آنها را ضعيف نمىداند ( كه اين مطلب قبلًا در شماره 10 توضيح داده شد ) . البته اين قبيل سخنان ، از لاف‌زنىها و دروغ‌پردازىهاى بعضى نويسندگان قرن چهاردهم است ، خداوند ما را از « گمراهى » رهايى بخشد !\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n\r\n28 . آيا اعتقاد اهل سنت ، مربوط به قرن چهاردهم هجرى است ؟\r\nشيخ ابن محمود در صفحهء نهم مىگويد :\r\n« ولى كسانى كه نسبت به ظهور وى ( مهدى ) تعصّب مىورزند ، چون زمان به درازا كشيده و چهارده قرن گذشته - و احساس من اين است كه زمانى بيش از آن‌چه گذشته ، تا فرا رسيدن روز بازپسين خواهد گذشت اما وى نخواهد آمد - آنان به تمديد « مدت » پرداختند تا ثابت نمايند كه سخن‌شان در برابر « سقوط » مقاومت دارد ! از اين‌رو شروع به تبليغ كردند كه وى ظهور نخواهد كرد مگر در زمان عيسىبن‌مريم ! اما بايد دانسته شود كه در احاديث موجود در دست آنان - كه ادعا دارند صحيح و متواتر است - و از امام احمد ، ابىداود ، ترمذى و ابن ماجه روايت شده ، از ظهور مهدى به‌طور مطلق سخن گفته شده و زمان عيسى در آن ذكر نشده است مگر حديث به نماز ايستادن عيسى پشت سر مهدى كه « ذهبى » و « على قارى » گفته‌اند كه ساختگى يعنى دروغ است . پس استدلال به آن نيز ساقط گرديده است ! » .\r\nدر اين سخن « ابن محمود » دو اشتباه آشكار وجود دارد :\r\nالف ) ادعاى وى مبنى بر اين‌كه : « اهل سنت چون زمان به درازا كشيده و چهارده قرن گذشته و مهدى ظاهر نشده ، به تمديد ضرب‌الاجل ظهور وى پرداختند تا ثابت نمايند كه سخن‌شان در برابر سقوط استقامت دارد . از اين‌رو شروع به تبليغ كردند كه وى ظهور نخواهد كرد مگر در زمان عيسىبن‌مريم . . . »\r\nگويى اعتقاد به ظهور وى در زمان عيسىبن‌مريم در قرن چهاردهم هجرى به وجود آمده است !\r\nب ) ادعاى وى مبنى بر اين‌كه حديث نماز گزاردن عيسى پشت سر مهدى ساختگى است و اين سخن را به « ذهبى » و « على قارى » نسبت داده است .\r\nپاسخ اشتباه نخست اين است كه اهل سنت و جماعت در قديم و در زمان ما همواره اعتقاد داشته‌اند كه زمان ظهور مهدى به هنگام حضور عيسىبن‌مريم است و اين اعتقاد از آن زمان كه پيامبر صلى الله عليه و آله اين حديث را فرمودند وجود داشته است و\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nاصحاب گرامى و پيروانشان و پويندگان راهشان از آن تبعيت نموده‌اند . پس اعتقاد به اين حديث بر خلاف گفتهء شيخ « ابن محمود » از قرن چهاردهم ! هجرى آغاز نشده است . « امام ابوالحسين محمد بن الحسين أبرى » ( متوفى 363 ه ) در كتاب مناقب‌الشافعى مىگويد :\r\n« اخبار مربوط به مهدى و اين‌كه وى از اهل بيت است و هفت سال حكومت مىكند و زمين را از دادگرى آكنده مىسازد و عيسى وقتى براى كشتن دجال قيام مىنمايد ، به وى كمك مىكند و وى امامت اين امت را برعهده مىگيرد و عيسى پشت سرش به نماز مىايستد ، فراوان و متواتر است . »\r\n« امام ابن القيم » در كتاب المنارالمنيف فى الصحيح و الضعيف سخنان « ابى الحسين ابرى » را نقل نموده و قبل از وى « قرطبى » در التذكرة فى احوال الموتى و امورالآخرة و « ابوالحجاج مزى » در كتاب تهذيب الكمال هم آن را نقل كرده‌اند . بعد از اين دو ، « حافظ ابن حجر عسقلانى » در دو كتاب تهذيب‌التهذيب و فتح‌البارى نيز اين سخنان را نقل نموده است . « سيوطى » در العرف الوردى فى اخبار المهدى و ديگر امامان نيز اين سخنان را بازگو كرده‌اند .\r\nاين سخنان « ابى الحسين ابرى » در كتاب المنارالمنيف ابن القيم يك صفحه پيش از سخنان منقول به‌وسيله « ابن محمود » در صفحهء 53 رساله‌اش از ابن القيم در المنار المنيف ، آمده است . با اين‌همه « ابن محمود » ادعا دارد : كسانى كه به ظهور مهدى اعتقاد دارند ، وقتى چهارده قرن سپرى شد و مهدى ظهور ننمود به تمديد مدت پرداختند تا ثابت نمايند كه سخن‌شان در برابر سقوط ، مقاومت دارد ! البته شگفت‌آور نيست كه شيخ « ابن محمود » اين سخنان « ابى الحسين ابرى » ( متوفى 363 ه ) را نبيند يا ناديده بگيرد ، زيرا وى تمامى سخنان « ابن القيم » در المنارالمنيف و صحيح دانستن احاديث مهدى را نديده يا ناديده گرفته و به « ابن القيم » نسبت داده است كه وى احاديث مهدى را ضعيف دانسته و از آنها انتقاد مىنمايد ! ( در بحث شماره 11 توضيح داديم كه اين سخن خلاف واقع است . )\r\nوى هم‌چنين در صفحهء 55 مىگويد :\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n« اين است سخنان ابن القيم ! وى كليهء فرقه‌هاى معتقد به مهدويت را بىاستثنا به باد ملامت و نكوهش مىگيرد ، زيرا اين دعوى در اصل باطل است ! » .\r\nابن محمود اين سخن و سخنان ديگر را به « ابن القيم » نسبت مىدهد ، حال آن‌كه سخن « ابن القيم » در اثبات ظهور مهدى در آخرالزمان و صحيح دانستن بسيارى از احاديث وى ، چون روز روشن است و ما قبلًا سخنان وى را نقل نموده‌ايم .\r\nدر پاسخ اشتباه دوم وى ، ( ادعاى اين‌كه حديث نمازگزاردن عيسى پشت سر مهدى ساختگى است ، و آن را به « ذهبى » و « على قارى » نسبت داده ) بايد گفت : ابن محمود لفظ حديث را كه ادعا دارد ساختگى است ذكر نكرده است . وى در صفحهء 51 رساله خود به اشاره مىگويد :\r\n« در اين‌جا حديثى وجود دارد كه متعصبان نسبت به مهدى بسيار به آن احتجاج مىنمايند و آن اين‌كه مهدى با مؤمنان است كه براى در امان ماندن از دجال به وى پناه مىآورند و عيسى عليه السلام از گلدستهء مسجد شام نازل مىشود و دجال را از پاى در مىآورد و در حال اقامه نماز وارد مسجد مىشود ، پس به مهدى مىگويد بيا اى روح خدا ، مىگويد : اين نماز به منظور امامت تو اقامه شده است ، مهدى جلو مىآيد و عيسى به وى اقتدا مىنمايد تا اشعار بدارد كه جزو افراد « امت » است ، سپس عيسىدر ساير روزها به نماز مىايستد ، ولى « على ابن محمد قارى » در كتاب الموضوعات‌الكبير مىگويد كه اين حديث ساختگى است » .\r\nاين‌چنين شيخ « ابن محمود » به « شيخ على قارى » در كتاب الموضوعات‌الكبير نسبت مىدهد كه وى مىگويد « اين حديث ساختگى است » ، حال آن‌كه شيخ قارى مىنويسد : ثابت است .\r\nاين مطلب در صفحه 164 كتاب الموضوعات‌الكبير آمده است . و ما در شمارهء 22 اين نكته را توضيح داديم و بيان كرديم كه نزول عيسى عليه السلام در المنارة البيضاء در شرق « دمشق » و كشتن دجال در « باب لدّ » و به نماز ايستادن وى در پشت سر امام مسلمانان در آن زمان ، در صحيح مسلم و غيره نقل شده و ثابت است و اين‌كه آن امام - كه عيسى پشت سرش به نماز مىايستد - مهدى خوانده مىشود ، در مسند « الحارث بن ابى\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nاسامه » ثابت است . بدين‌ترتيب روشن مىشود كه انتساب اين سخن از سوى « ابن محمود » به « شيخ على قارى » بر خلاف واقع است .\r\nالبته « ابن محمود » باز در آخر مطلب خود چنين ادعا مىكند : « ذهبى » گفت : حديث نماز گزاردن عيسى پشت سر مهدى ساختگى است ! كه بىشك اين ادعا نيز خلاف واقع است و از مجعولات شيخ « ابن محمود » است !\r\n\r\n29 . پيامبر و امور غيبى\r\nشيخ « ابن محمود » در صفحهء 31 رسالهء خود مىگويد :\r\nاين ، جزو راه و رسم هدايت و شريعت پيامبر صلى الله عليه و آله نبود كه امت خويش را به باورداشت مردى از عالم غيب حواله نمايد كه خود از بنى آدم است و عقلايى نيست كه پيامبر از كسى خبر دهد كه چنين و چنان است و موجبات اختلاف و آشفتگى ميان امت را فراهم آورد .\r\nپاسخ ما اين است :\r\nاين ، جزو راه و رسم هدايت و شريعت پيامبر صلى الله عليه و آله است كه امور غيبى را خواه مربوط به گذشته باشد يا آينده و يا در حال حاضر ، و قابل رؤيت نباشد ، به پيروان خويش اطلاع دهد ، و از جمله ، از بين امور آتى كه در قبل و بعد از روز بازپسين يا در زمان نزديك يا دور از دوران نبوت روى مىدهد ، مثال خواهيم آورد كه پيامبر صلى الله عليه و آله راجع به اشخاصى بعد از دوران خود سخن گفتند كه آنها هم از اهل دنيا و از بنى آدمند و طبق فرمودهء پيامبر صلى الله عليه و آله برخى از آنها آمدند و بعضى ديگر هنوز زمان آمدنشان فرا نرسيده است و قطعاً طبق فرموده آن حضرت در موعد مقرر خواهند آمد . اهل سنت و جماعت در باور داشت اخبار واصله از پيامبر صلى الله عليه و آله ترديد به خود راه نمىدهند و اعتقاد دارند كه اخبار صحيح رسيده از پيامبر ناگزير به همان نحوى كه پيامبر راست‌گو بيان فرموده ، اتفاق خواهد افتاد . از جمله خبررسانى پيامبر صلى الله عليه و آله دربارهء آمدن « اويس قرنى » از يمن و ذكر نام و بيان پاره‌اى صفات او است كه طبق خبر پيامبر صلى الله عليه و آله و به همان نحوى كه از ايشان نقل گرديد ، به‌وقوع پيوست .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nدر صحيح مسلم با سند « اسيربن جابر » نقل شده است كه گفت : « عمربن الخطاب هرگاه نيروهاى امدادى از يمن مىرسيدند ، مىپرسيد : آيا در بين شما « اويس بن عامر » هست ؟ تا آن‌كه وى نزد عمر آمد ، از او پرسيد : آيا تو اويس بن عامرى ؟\r\nگفت : آرى ! .\r\n- از « مراد » و از « قَرَن » هستى ؟\r\n- آرى .\r\n- به بيمارى جذام مبتلا بوده‌اى ، و اينك از آن شفا يافته‌اى مگر به اندازهء يك درهم ؟ .\r\n- آرى .\r\n- مادرت در قيد حيات است ؟\r\n- آرى .\r\nپيامبر صلى الله عليه و آله را شنيدم كه فرمود : اويس بن عامر به همراه نيروهاى كمكى يمن از مراد و از قَرَن نزد شما مىآيد . او به بيمارى جذام مبتلا بوده و اكنون شفا يافته است ، به جز جايى به اندازهء يك درهم ، مادرى دارد كه به وى نيكى كرده است . از اين‌رو چون از خداوند چيزى را به سوگند درخواست نمايد ، خدا پاداش نيك به وى مىدهد ، اگر توانستى كه برايت مغفرت مسئلت كند اين كار را بكن . پس برايم مغفرت مسئلت كن ! اويس براى وى طلب مغفرت نمود .\r\nعمر به وى گفت : به كدامين سو روانه‌اى ؟\r\n- كوفه .\r\n- آيا نمىخواهى نامه‌اى براى والى آن بفرستم ؟\r\n- بيشتر دوست مىدارم در ميان مردمان گمنام باشم .\r\nدر صحيح مسلم نيز از عمر نقل شده كه گفت : « شنيدم كه پيامبر صلى الله عليه و آله فرمود : بهترين پيروان من ، مردى است كه اويس ناميده مىشود . او را مادرى است و ( در بدنش ) سفيدى وجود دارد ، از او بخواهيد براى شما طلب مغفرت نمايد » .\r\nاز جمله پيش‌گويى پيامبر صلى الله عليه و آله درباره دو نفر از قبيله « ثقيف » بود كه به نام‌هاى\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n« كذاب » ( دروغ‌گو ) و « مبير » ( نابود كننده ) توصيف شده‌اند . آن‌چه پيامبر صلى الله عليه و آله از آن خبر داد ، تحقق يافت ؛ « كذّاب » همان « مختار بن ابى عبيد ثقفى » و « مبير » « حجاج بن يوسف ثقفى » است . « اسماء » دختر « ابوبكر » - طبق روايت صحيح مسلم - كه اين سخن را بازگو نموده ، مىگويد : « به‌راستى كه پيامبر صلى الله عليه و آله حديثى فرمود كه در ثقيف « كذّاب » ( دروغ‌گو ) و « مبير » ( نابودكننده ) وجود دارد . « كذّاب » را ديديم ، و « مبير » جز تو كس ديگرى نيست . »\r\nنووى در شرح صحيح مسلم مىنويسد : « علما به‌طور جمعى گفته‌اند كه مراد از « كذّاب » مختار بن ابى عبيد و « مبير » حجاج بن يوسف است . واللَّه اعلم . » !\r\nاين دو مثال از خبرهاى واصله از پيامبر صلى الله عليه و آله در مورد اشخاصى است كه در زمانى نزديك به دوران نبوت ، يكى مورد ستايش و ديگرى مورد نكوهش واقع شدند . صدق پيش‌گويى پيامبر صلى الله عليه و آله به همان نحوى كه خبر دادند مسجّل گرديده است .\r\nدر زمان دور از دوران نبوت هم احاديث « ظهور مهدى » ، « خروج دجال » و « نزول عيسى » عليه السلام از آسمان در آخرالزمان به صحت ثابت و به حد تواتر رسيده است و ناگزير آن‌چه پيامبر صلى الله عليه و آله از آن خبر داده ، بايد به‌وقوع بپيوندد . باورداشت خبرهاى واصله از پيامبر در « امور غيبى » خود از « ايمان به غيب » است كه خداوند ايمان آورندگان به غيب را ستايش فرموده است . البته ادعاهاى دروغينى كه گاهى از سوى مدعيان مهدويت و دجالان روزگار به‌عمل مىآيد و نيز پيامد اين دعاوى و فتنه‌ها ، بر حقيقت‌هاى ثابت شده از پيامبر صلى الله عليه و آله خدشه‌اى وارد نمىسازد . ( در شماره 4 اين نكته را توضيح داده‌ام ) .\r\n\r\n30 . مسئلهء مهدى و سنت نبوى\r\nشيخ « ابن محمود » در صفحهء 25 مىگويد :\r\n« انديشه مهدى و سيرت و صفات وى به هيچ‌وجه با سيرت پيامبر صلى الله عليه و آله سنخيت ندارد ، زيرا تاريخ صحيح ، زندگى پيامبر صلى الله عليه و آله را از به دو ولادت تا هنگام وفات ضبط\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nنموده و قرآن نيز آن را ثبت كرده است و در آن ، ذكرى از مهدى به ميان نيامده است ، در واقع در قرآن هيچ چيزى راجع به اين مسئله نيست . بنابراين مسلمان چگونه مىتواند آن را باور كند ، در حالى كه قراين و شواهد ، اين انديشه را تكذيب مىنمايد ! »\r\nپاسخ ما اين است :\r\nاين سخن از آن حرف‌هايى است كه بىنهايت حيرت‌آور است . مخصوصاً اين سخن : « تاريخ صحيح زندگى پيامبر صلى الله عليه و آله را از به دو ولادت تا هنگام وفات ضبط نموده و قرآن نيز آن را ثبت كرده است و در آن هيچ ذكرى از مهدى نيامده است و در قرآن هيچ چيزى راجع به اين مسئله نيست » ! اگر منظور نويسنده زندگى عملى است ، در اين صورت بحث درباره ظهور مهدى در آخرالزمان در چارچوب سيرت عملى پيامبر صلى الله عليه و آله معنايى ندارد و چنان‌چه منظور وى گفتار ، كردار و تقريرات پيامبر صلى الله عليه و آله است باز هم عبارت : « و در آن هيچ ذكرى از مهدى نيامده » بىمعناست . چنان‌كه اهل حديث مىدانند حديث نبوى شريف عبارت از هر نوع گفته ، عمل ، تقرير ، توصيف خَلقى يا خُلقى صادره از پيامبر صلى الله عليه و آله مىباشد و كتب حديث ، مالامال از نصوص وارده دربارهء مهدى است كه طبق گفتهء اهل علم در آن ، حديث صحيح ، حسن ، ضعيف و ساختگى وجود دارد .\r\nلذا اين سخن وى : « انديشه مهدى و سيرت و صفات وى به هيچ‌وجه با سيرت پيامبر صلى الله عليه و آله سنخيت ندارد » ، بىاساسى است كه نويسنده به هنگام نگارش آن ، به معنايش نينديشيده است و گرنه ظهور مهدى در آخرالزمان فقط از راه ثبوت در سنت پيامبر از سوى اهل سنت و پويندگان راه نصوص شرعى شناخته شده است . هم‌چنين است اين سخن وى : « بنابراين مسلمان چگونه روا مىدارد ، حال كه قراين و شواهد اين فكر را تكذيب مىنمايد آن را باور كند » ! مسلمان آگاه از روى هوا و هوس چيزى را تكذيب يا باور نمىكند بلكه تكذيب يا باورداشت وى با نصوص شرعى هم‌آهنگى دارد ، و نقل را بر عقل حاكم مىگرداند ، نه اين‌كه عقل‌ها را بر نقل‌ها حاكم گردانيده و در سراشيبى سخنان ناسنجيده ، فرو غلتد ! .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\n\r\n31 . انكار مهدى ، نقص ايمان\r\nشيخ « ابن محمود » در صفحه هفدهم رسالهء خود مىگويد :\r\nخلفاى راشدين و اصحاب پيامبر و پيروانشان دوران زندگى را سپرى نمودند ، و بعد از آنان علما و پيشينيان راست‌كردار در قرون سه گانهء صدر اسلام به‌سر بردند و زندگى را بدرود گفتند و پس از همهء اينها كليهء علما و حاكمان از جمله « عمادالدين زنگى » ، « شهيد نورالدين محمود » ، « صلاح الدين ايوبى » و عموم مردم و در پيشاپيش آنان شيخ‌الاسلام « ابن تيميه » و علامه « ابن القيم » در قيد حيات بودند اما عدم وجود مهدى در ميان آنان از ايمانشان نكاست ، زيرا آنان آگاه بودند كه دين بدون مهدى هم كامل است و مهدى ، ظاهر بشود يا نشود ، آنان را به وى نيازى نيست ! »\r\nدر پاسخ وى ابتدا بايد گفت :\r\nالف ) اين سخن از آن نوع حرف‌هايى است كه مىتوان آن را بدون معنا و محتوا دانست .\r\nب ) زمان ظهور مهدى در نصوص ، به طور صريح بيان گرديده و آن در « آخرالزمان » به هنگام « خروج دجال » و « نزول عيسىبن‌مريم » از آسمان است كه پشت سر مهدى به نماز مىايستد .\r\nج ) عدم وجود وى در ميان مردم در دوران‌هاى پيش از زمان ظهور ، از ايمان و تقوا نمىكاهد بلكه عدم باورداشت اخبار پيامبر صلى الله عليه و آله و افترا به نصوص شرعيه با استناد به شبهه عقلى از ايمان و تقوا مىكاهد ؛ همانطور كه متأسفانه بعضى نويسندگان قرن چهاردهم هجرى اين راه را پيموده‌اند .\r\n\r\n32 . اعتقاد به مهدى ، جزو عقايد\r\nشيخ « ابن محمود » در صفحات متعددى در رساله‌اش گفته است كه اعتقاد به ظهور مهدى ، بر فرض اين‌كه صحيح باشد ، جزو اعتقادات مسلمانان نيست . وى در صفحهء 56 مىگويد :\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n« بر فرض اين‌كه اين احاديث يا بعضى از آنها طبق ادعايشان صحيح و در معنا « متواتر » باشد ، اما ربطى به اعتقاد دينى نداشته و علماى سنت آن را در اعتقاداتشان جاى نداده‌اند ! » وى سپس شيخ‌الاسلام « ابن تيميه » ، « طحاوى » و شارح « العقيده » وى و « اشعرى » در الابانه را براى شاهد مثال مىآورد و سپس مىگويد : « عدم جاى دادن مسئلهء مهدى در اعتقادات اينها ، بر اين نكته دلالت مىنمايد كه آنان اين احاديث را جزو اعتقادات اسلام و مسلمانان نمىدانند .\r\nاين سخن به چند دليل صحيح نيست :\r\nالف ) مذهب اهل سنت و جماعت اين است كه هر نوع خبر از پيامبر صلى الله عليه و آله را خواه در مورد امور گذشته يا آينده يا وضع كنونى ، ولى غيرقابل رؤيت ، باور نمايند . به همين دليل ظهور مهدى را طبق احاديث صحيح پيامبر صلى الله عليه و آله باور دارند ، زيرا باورداشت اخبار رسيده از پيامبر صلى الله عليه و آله از مقتضيات « شهادت » مسلمان به پيامبرى محمد صلى الله عليه و آله است .\r\nشيخ‌الاسلام « محمد بن عبدالوهاب » در بيان معناى « شهادت » ( محمد رسول‌اللَّه ) مىگويد : « اطاعت دستور و باورداشت اخبار وى و اجتناب از آن‌چه نهى فرموده است و اين‌كه پرستش خداوند فقط بر اساس شريعت وى انجام گيرد . »\r\n« ابو محمد بن قدامه مقدسى » در كتاب لمعة الاعتقاد مىگويد : « واجب است ايمان بياوريم كه تمامى آن‌چه پيامبر صلى الله عليه و آله از آن خبر داده ، خواه آن‌چه ديده‌ايم يا از ما غايب بوده ، حق و درست است ، و در اين باره چه آن را از روى عقل شناخته باشيم و يا بدان جاهل بوده و از حقيقت معناى آن آگاه نباشيم ، مانند حديث « اسرا ومعراج » و علايم روز بازپسين از قبيل « خروج دجال » ، « نزول عيسى عليه السلام » ، « قتل دجال » به‌دست حضرت عيسى ، خروج « يأجوج و مأجوج » و طلوع آفتاب از مغرب و همانند آنها كه صحت نقل آنها به اثبات رسيده است . » اين سخن « ابن قدامه » ، در آغاز و پايان ، شامل باورداشت ظهور مهدى است . در آغاز مىگويد : « واجب است ايمان بياوريم به تمامى آن‌چه پيامبر صلى الله عليه و آله از آن خبر داده‌اند و صحت نقل آن به اثبات رسيده است . »\r\nهمو در پايان پس از ذكر مثال‌هايى از علايم روز بازپسين مىگويد : « و همانند آنها كه صحت نقل آنها به اثبات رسيده است . »\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nب ) علمايى كه درباره اعتقادات اهل سنّت و جماعت قلم زده‌اند به‌طور كتبى به ظهور مهدى در آخرالزمان اذعان نموده‌اند ؛ از جمله « الحسن بن على البر بهارى » و « سفارينى » ( كه قبلًا و در شماره 14 به نظريه آنان اشاره كرده‌ايم . . . ) . وانگهى عدم ذكر ظهور مهدى در آخرالزمان در كتب بعضى از بزرگان ما ، دليل آن نيست كه آنان اعتقاد به مهدى را جزو اعتقادات مسلمانان نمىدانسته‌اند ، زيرا آنان مقيد به شرح همه عقايد و ضبط تمامى معتقدات نبودند و بعضى از آنان مسائل كلى را بازگو نموده‌اند كه وجوب باورداشت تمامى آن‌چه پيامبر صلى الله عليه و آله خبر داد و نقل آن صحيح باشد ، در آن مىگنجد ، همانطور كه « ابن قدامه مقدسى » اين كار را انجام داده است .\r\nج ) پاسخ اين سخن ابن محمود : « به فرض اين‌كه اين احاديث يا بعضى از آنها - طبق ادعايشان - صحيح و در معنا متواتر است ، اما ربطى به اعتقاد دينى ندارد ! » ، اين است كه اين ادعا باطل و نادرست است و گرنه چگونه به « صحت نقل » اعتقاد داشته باشيم ، ولى آن را « باور » نكنيم و به مقتضاى آن اعتقاد نداشته باشيم ؟\r\nما در شماره 16 آن‌چه « سيوطى » از « شافعى » در اين باره نقل مىكند ، آورديم و هم‌چنين در شماره هم مطلبى را كه « بيهقى » از « عبداللَّه بن احمد بن حنبل » نقل كرده ، ذكر نموديم و نيازى به تكرار آن مطالب نيست . خلاصه‌اش اين است كه صحت حديث ، اقتضاى اعتقاد به آن را دارد و بدين ترتيب ، سخن « ابن محمود » ادعاى متناقض و بىربطى است .\r\n\r\n33 . اعتقاد به مهدويت ، پديده‌اى نوين !\r\nشيخ « ابن محمود » اعتقاد به صحت ظهور مهدى را اعتقاد ناپسند ! ، بدعت و پديده‌اى نوين ناميده و در صفحه دوازدهم رساله‌اش مىنويسد :\r\n« من در دوران جوانى در مورد اعتقاد به ظهور مهدى ، تحت تأثير شيخ الاسلام ، هم‌عقيده او بودم ، ولى وقتى به چهل سالگى رسيدم و آگاهى بيشترى از علوم و فنون ! يافتم و آن‌گاه احاديث مربوط به مهدى را بررسى نمودم ، اين اعتقاد زشت را از خود\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nدور كردم و فهميدم كه پس از پيامبر اكرم و كتاب وى ، قرآن ، ديگر مهدى جديدى نخواهد آمد . »\r\nوى در صفحه نوزدهم نيز مىنويسد : « امام شاطبى » صاحب الاعتصام مهدىگرى و اماميه را « اهل بدعت » شمرده است .\r\n« ابن محمود » سپس در صفحه سىام مىگويد : « به علت ارتباط و تماس بعضى از اهل سنت با « شيعه » اين عقيده از آنها اقتباس شده » و در صفحه 58 مىگويد : « دعوت مهدى ، در آغاز و پايان ، وابسته به يك دروغ آشكار است ! و پيامبر فرمود : \" ايّاكم و محدثات الامور ! ؛ از پديده‌هاى جديد بپرهيزيد \" و اعتقاد به مهدى هم از پديده‌هاى جديد است ! »\r\nدر پاسخ بايد گفت :\r\nالف ) اعتقاد به ظهور مهدى در آخرالزمان ، از اول و قبل از شيخ الاسلام ابن تيميّه عقيده و مذهب اهل سنت و جماعت بوده و بعد از اين نيز خواهد بود . متأسفانه تغيير روش شيخ بن محمود ، پس از چهل سالگى ، در واقع خروج از يك روش صحيح مستند به سنت و گرايش به اعتقاد انحرافى زشت است . البته بارها اشاره كرده‌ايم كه در اين اعتقاد جديد ، ابن محمود موافق معتبرى از پيشينيان اهل سنت و جماعت ندارد .\r\nب ) آن‌چه به امام شاطبى نسبت داده ، صحت ندارد ، چون مقصود شاطبى از « مهدىگرى » پيروان مدعى دروغين مهدويت ، « مهدى مغربى » است ( و ما چگونگى آن را در شماره 12 توضيح داديم ) .\r\nج ) عقيده اهل سنت درباره مهدى ، از شيعه اقتباس نشده بلكه متكى به احاديث صحيحى است كه از طرق مورد اعتماد خود اهل سنت ، ثابت شده است و اين اقتباس از عقيده شيعه نيست ( ما در اين زمينه هم در شماره 3 و 15 توضيح كافى داده‌ايم ) .\r\nد ) وقتى پيامبر اكرم صلى الله عليه و آله از موضوعى خبر مىدهد و حديث صحيح درباره آن ، به « تواتر » مىرسد ، آيا اين يك پديده جديد ناميده مىشود ؟ ! اين سخن واقعاً بىاساس ، باطل و غلط است و پديده‌هاى جديد ، عقايد بعضى از نويسندگان قرن چهاردهم هجرى است كه نصوص شرعى و احاديث معتبر را با يك شبهه عقلى رد و انكار\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nمىنمايند و اين روش بسيار خطرناكى است كه انسان زمام عقل را از دست بدهد و آن را به حال خود رها سازد !\r\n\r\n34 . علماى پيشين و پسين !\r\nابن محمود در صفحه 24 رساله‌اش مىنويسد :\r\n« آن‌چه موجب بالا گرفتن مسئله مهدى در ميان مسلمانان اهل سنت شد ، و نخست از اعتقاد آنان دور بود ، ناتوانى علماى پيشين و علماى كنونى و معاصر است ، تا آن‌جا كه ما تا به حال نشنيده‌ايم كسى از آنان قلم به‌دست گرفته و براى هشدار نسبت به اين اعتقاد ناپسند - و اين‌كه صحيح نيست - سخنى بگويد ، خدايا گواه باش كه من آن‌چه شرط بلاغ است گفتم ، بلكه آنها حتى به كسانى كه به آن اعتقاد ندارند ايراد مىگيرند و از اين طريق ، حديث را سست‌تر كرده و مسئله را دامن مىزنند . »\r\nدر پاسخ بايد بگوييم :\r\n« ابن محمود » اين‌گونه علماى پيشين و معاصر امت را به دليل نپرداختن به انكار ظهور مهدى ، مورد ملامت و سرزنش قرار مىدهد ! اين خود دليل روشنى است براين‌كه « ابن محمود » خود در اين موضوع منحرف شده است ؛ وى در يك وادى قرار گرفته و علماى پيشين و پسين امت در يك وادى ديگر .\r\nاو در اين راه وحشت‌زا همراهى ندارد ، مگر آنهايى كه چنين راهى را پيموده‌اند ، مانند « محمدفريد وجدى » و « احمد امين » كه عقل را بر نقل حاكم گردانيده و نصوص صريح را با شبهات بىاساس عقلى رد نموده‌اند . خداوند علماى محقق و معتبر را از گرفتار شدن به اين شبهات عقلى مصون داشته و براى بزرگ‌داشت سنت نبوى و باور داشت اخبار ثابت و رسيده از پيامبر صلى الله عليه و آله ، بدان‌ها توفيق عنايت نموده است . از اين‌رو « ابن محمود » حتى يكى از آنان را پيدا نكرده است كه قلم به‌دست گرفته و در انكار ظهور مهدى در آخرالزمان ، خواه از پيشينيان و خواه پسينيان ، سخنى گفته باشد . « ابن محمود » چگونه اين سودا را در سر پرورانيده است كه يك عالم آگاه پيدا كند كه جرأت ردّ نصوص صريح را داشته باشد و مردم را به تكذيب سنت پيامبر صلى الله عليه و آله دعوت\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nنمايد ؟ ! از طرفى ، « ابن محمود » با اين سخن كه : خداوندا آن‌چه شرط بلاغ است ، گفتم ! چه چيزى را ابلاغ نموده است ؟ !\r\nبراى يك متعلم ، تا چه رسد به يك عالم ، روشن است كه وى نسبت به حديث شريف ناآگاه است و صحيح و سقيم را از هم تمييز نمىدهد . شبهات نويسندگان قرن چهاردهم هجرى آن‌چنان بر فكرش تار تنيده كه وى آن را بر نقل مقدّم شمرده است .\r\nاو انحراف خود و پيمودن راه مخالف اهل سنت و جماعت را ابلاغ نموده است . حال اين عمل ، آگاهانه يا ناآگاهانه ، ابتلا و مصيبت است :\r\n اذا كنت لاتدرى فتلك مصيبة * و أن كنت تدرى فالمصيبة أعظم \r\nاگر از روى ناآگاهى اقدام نموده‌اى ، اين مصيبتى است و اگر دانسته و آگاه انجام داده‌اى ، پس مصيبت به مراتب بزرگ‌تر خواهد بود !\r\n\r\n35 . ديدگاه علماى پيش از قرن نهم هجرى\r\nشيخ ابن محمود در صفحهء 34 مىگويد :\r\n« علمايى چون « ابى داود » در سنن خود ، ابن كثير در النهاية و « سفارينى » در لوامع الانوار و ديگران ، احاديث مهدى و احاديث دجال ، را به يأجوج و مأجوج ، و فتنه‌ها را جزو شرايط و علايم روز بازپسين قلمداد كرده‌اند كه ناقدان حديث به بررسى و تصحيح آن نمىپردازند ، زيرا آنها مىدانند كه اساس اين قبيل احاديث بر مسامحه و تساهل استوار است و دروغ‌ها ، افزودنىها ، جعل‌ها و تحريف‌ها بدان راه يافته است و چيزى نيست كه در زمان آنان به‌وقوع بپيوندد و يا به احاديث احكام و امور حلال و حرام آنان مربوط گردد ! »\r\nوى سپس مىافزايد : « در قرن نهم هنگامى كه مدعيان مهدويت فراوان و فتنه‌ها برانگيخته شدند ، بعضى از علماى محقق ناگزير به نقد احاديث مهدى پرداختند تا قوت و ضعف ، صحت و سقم هر يك از آنها را باز شناسند ؛ مثلًا « ابن‌خلدون » در مقدمهء خود تك‌تك اين احاديث را از صافى تدقيق و تحقيق گذرانيد و در تبيين اشتباهات آنها نشان داد كه بعضى از راويان اين احاديث ، از دروغ‌پردازان ماهر ! و\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nبرخى ديگر به « تشيع » و غلوّ ! متهم‌اند ، تا آن‌جاكه بعضى ، احاديثى را به پيامبر صلى الله عليه و آله نسبت مىدهند كه پيامبر سخنى از آنها نگفته است و برخى از آنان در مرحله استدلال مورد قبول نيستند . خلاصه اينكه او به ضعف احاديث مهدى سخت معتقد است . »\r\nپاسخ من به سخنان ابن محمود اين است :\r\nاين ادعاى وى ( ناقدان حديث به تفحص و تصحيح احاديث مهدى و ديگر احاديث نپرداخته‌اند و در قرن نهم هنگامى كه مدعيان مهدويت فراوان شدند ، بعضى از علماى محقق ناگزير به نقد احاديث مهدى پرداختند تا قوت و ضعف و صحت و سقم هريك از آنها را بازشناسند و ابن‌خلدون در مقدمهء خود تك تك اين احاديث را و . . . ) كاملًا مردود است ، از اين جهت كه علماى ما ، در دوران‌هاى مختلف ، پيش از قرن نهم ، دربارهء احاديث مهدى سخن گفته‌اند و بيان نموده‌اند كه در ميان آنها احاديث صحيح ، حسن ، ضعيف و ساختگى وجود دارد . آنان از ميان اين احاديث به آنهايى كه ثابت و قطعى است استدلال نموده ، و به وجوب آنها اعتقاد پيدا كرده‌اند . آنان جزو كارشناسانى به شمار مىروند كه در اين قبيل امور سخن‌شان مورد اعتماد است . هر كس بخواهد از سخنان آنان دربارهء صحت و ضعف احاديث آگاه شود مىتواند به كتاب‌هايى كه تدوين كرده‌اند رجوع نمايد تا بر تلاش‌هاى طاقت‌فرسايى كه آنان در راه خدمت به سنت و تميز صحيح از ضعيف آن مبذول داشته‌اند ، واقف گردد . در ذيل به برخى از آنها اشاره مىكنيم : - - حافظ ابوجعفر عقيلى ( متوفاى 322 هجرى ) از جمله ناقدانى است كه به احاديث مهدى پرداخته است . « حافظابن حجر » در تهذيب‌التهذيب در شرح حال « على بن نفيل نهدى » مىگويد : « عقيلى در كتابش از او ياد كرده و مىگويد حديث مهدى فقط به‌وسيله او شناخته نشده و مورد قبول قرار نمىگيرد ، بلكه دربارهء مهدى احاديث خوب ديگرى نيز وجود دارد . . . » .\r\n- ابن حبان ( متوفاى 354 هجرى ) است . ابن حجر در فتح‌البارى در شرح حديث « أنس بن مالك » كه در صحيح بخارى آمده است ، مىگويد : « چون روزگارى به سرآيد ، روزگار بعدى از آن بدتر خواهد شد ، تا اين‌كه به ديدار خدا نايل آييد . » وى مىگويد :\r\nابن حبان در صحيح خود استدلال نموده است كه حديث « انس » در عموميت خود\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nشامل احاديث مهدى و اين‌كه وى زمين را پس از اين‌كه از ظلم و بيداد آكنده شده از عدل و دادگرى مالامال مىسازد ، نمىشود . بيهقى ( متوفاى 458 هجرى ) پس از سخن دربارهء تضعيف حديث « لامهدى الّا عيسىبن‌مريم » مىگويد : « از نظر سند ، البته احاديث حاوى نص ( صريح ) ظهور مهدى ، صحيح‌تر است . »\r\n- حافظ ابوالحسين محمدبن حسين ابرى مؤلف كتاب مناقب‌الشافعى ( متوفاى 363 هجرى ) است . وى دربارهء « محمدبن خالد جندى » ، راوى حديث « لامهدى الّا عيسىبن‌مريم » ، مىگويد : « اين « محمدبن خالد » نزد اهل فن و علماى رجال شناخته شده نيست ، اخبار متواتر و مستفيض از پيامبر صلى الله عليه و آله وجود دارد كه نام و ظهور مهدى را ذكر مىنمايد و اين‌كه وى از اهل‌بيت است و هفت سال فرمان‌روايى مىكند و جهان را از دادگرى مالامال مىسازد و « عيسىبن‌مريم » خارج مىشود و در قتل « دجال » به وى يارى مىكند و در اقامه نماز ، امامت امّت را برعهده مىگيرد و عيسى پشت سر وى به نماز مىايستد . »\r\n« ابن القيم » در كتاب المنارالمنيف اين مطلب را نقل كرده و اظهار نظر خاصى نكرده است . « حافظ ابن حجر » نيز در تهذيب‌التهذيب در شرح حال « محمدبن خالد جندى » آن را نقل كرده و اظهار نظر نكرده است . وى هم‌چنين به نقل از جندى آن را در كتاب فتح‌البارى در باب نزول عيسىبن‌مريم عليه السلام نقل نموده و نقدى نكرده است . علمايى به غير از « ابن حجر » و « ابن القيم » نيز آن را نقل كرده‌اند .\r\nاز ديگر كسانى كه بعضى از احاديث مهدى را صحيح دانسته‌اند « امام ترمذى » در جامع خود و « الحاكم » در المستدرك است . « حافظ ذهبى » نيز در تلخيص خود در صحيح دانستن بعضى از اين احاديث با نظر آن دو موافق بوده است .\r\n- امام محمدبن احمدبن ابىبكر قرطبى مؤلف تفسير مشهور ( متوفاى 671 هجرى ) است . وى در كتاب التذكره فى احوال الموتى و امور الآخره پس از ذكر حديث « لامهدى الّا عيسىبن‌مريم » و بيان ضعف آن ، مىگويد : « احاديث پيامبر صلى الله عليه و آله كه بر ظهور مهدى از خاندان نبوت و از فرزندان فاطمه عليها السلام نص صريح دارد و ثابت است ، از\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nاين حديث معتبرتر و صحيح‌تراند ، بنابراين به جز اين حديث ( لامهدى . . . ) ساير احاديث مورد قبول است .\r\n- ابن تيميه ( متوفاى 728 ) هجرى است . وى در كتاب منهاج‌السنه بعضى از احاديث مهدى را صحيح دانسته است .\r\n- امام ابن القيم ( متوفاى 751 هجرى ) است . وى در كتاب المنارالمنيف تعدادى از احاديث مهدى را صحيح دانسته و به ضعف پاره‌اى از آنها اشاره نموده است .\r\n- امام ابن كثير ( متوفاى 774 هجرى ) است . وى در كتاب النهايه دربارهء بسيارى از احاديث مهدى سخن گفته و صحيح و ضعيف آنها را تبيين نموده است .\r\nاين علماى نقدپرداز ، جملگى پيش از قرن نهم بودند و دربارهء احاديث مهدى سخن گفته و صحت بعضى از آنها را بيان نموده‌اند . اينان نمونه‌هايى از بسيارند كه در اين باره سخن گفته‌اند . بدين‌سان بطلان ادعاى « شيخ ابن محمود » كاملًا روشن مىشود .\r\nدر پاسخ به اين سخن « ابن محمود » كه « در قرن نهم هنگامى كه مدعيان مهدويت زياد شدند بعضى از علماى محقق ناگزير به نقد احاديث مهدى پرداختند تا قوت و ضعف و صحت و سقم هر يك از آنها را بازشناسند و ابن‌خلدون در مقدمهء خود تك تك اين احاديث را از صافى تدقيق و تحقيق گذرانيده » ، بايد گفت : علماى نقدپرداز پيش از قرن نهم دربارهء احاديث مهدى سخن گفتند تا صحيح و ضعيف آنها را باز شناسند كه ذكر اسامى بعضى از آنان گذشت و اما توضيح اين مطلب كه ابن‌خلدون جزو محققان علم حديث نيست تا سخنان وى در تصحيح و تضعيف احاديث مورد اعتماد و استناد باشد ، در شمارهء 10 آمده است .\r\nعلاوه بر آن ، وفات ابن‌خلدون در 808 هجرى بود ، بنابراين وى فقط هشت سال از عمر خود را در قرن نهم سپرى كرده است و سخن وى دربارهء احاديث مهدى در مقدمهء تاريخ‌اش موجود است كه تدوين و تأليف آن ، قبل از تنقيح و ويرايش ، در نيمهء سال 779 هجرى بوده است و اين مطلب توسط خود « ابن‌خلدون » در پايان مقدمه ذكر گرديده است . بنابراين سخن وى در اين باره ، بيست سال مانده به پايان قرن هشتم\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nگفته شده است و اين امر روشن مىنمايد ، كه سخن شيخ « ابن محمود » مبنى بر اىكه در قرن نهم ! هنگامى كه مدعيان مهدويت زياد و فتنه‌ها برانگيخته شدند ، بعضى از علماى محقق ناگزير به نقد احاديث مهدى پرداختند . . . و ابن‌خلدون در مقدمهء خود . . . ، تا چه اندازه سست و بىپايه است .\r\n\r\n36 . بررسى تطبيقى نظريات علما\r\nشيخ « ابن محمود » در صفحهء 33 تحت عنوان : « بررسى تطبيقى گفتار علماى متقدم و متأخر » مىگويد :\r\n« هرگاه ميان گفتار و نظريات علماى متقدم و متأخر به مقايسه بنشينيم ، اختلاف نظر وسيعى را مشاهده مىكنيم . نظر آنان به نزديك به هم نيست ؛ تا چه رسد به اين‌كه هم‌نظر باشند ، زيرا علماى متقدم علم را با عمل آميخته‌اند ، بنابراين آنان محق‌تر ، باتقواتر و به حق نزديك‌ترند ، ولى علماى متأخر غالباً نسبت به كسانى كه حديث نقل مىكردند حسن ظن دارند و از يك مؤمن بعيد مىدانند كه از روى عمد به دروغ مطلبى را به پيامبر صلى الله عليه و آله منسوب نمايد ، از اين‌رو در درج احاديث گوناگون ، متضاد و متفاوت دربارهء مهدى افراط كرده‌اند ، تا آن‌جا كه به گفتهء شوكانى ، تعداد آنها بالغ بر پنجاه حديث است . سفارينى در لوائح الانوار آنها را از شوكانى نقل كرده و « ابن كثير » در النهايه بسيارى از آنها را آورده است . تعداد اين احاديث در كتب شيعه بيش از 1200 حديث است . علتش اين است كه علماى متقدم اهل سنت دربارهء احاديث شرايط روز بازپسين ، مسامحه و تساهل مىورزند و زحمت نقل و تصحيح و تفحص در آن احاديث را به خود نمىدهند ، زيرا آگاهند كه اين اخبار غيرضرورى است ، و برعكس آن ، در احاديث احكام و امور حلال و حرام و آن‌چه مورد نياز مردم در امور عبادى و داد و ستد دنيوى است ، بيش از حد به شناخت راويان و امور آنها پرداخته‌اند ، بنابراين در اين زمينه‌ها با آگاهى كامل سخن گفته‌اند و با بصيرت و نقّادى ، حق مطلب را ادا كرده‌اند . »\r\nپاسخ من به اين سخنان ، به قرار ذيل است :\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nالف ) سخن وى دربارهء علماى متقدم مبنى بر اين‌كه آنها علم را با عمل آميخته‌اند و آنان محق‌تر و باتقواتر و به حق نزديك‌ترند و متأخران نمىتوانند در فضل و دانش به پاى آنان برسند تا چه رسد به اين‌كه هم‌سنگ آنها باشند ! ، سخن حقى است ولى شيخ « ابن محمود » به دنبال آن ، سخنى آورده است كه اين سخنِ حق را آسيب‌پذير نموده است و آن اين‌كه علماى متقدم را با اشاره ، به غفلت متهم مىنمايد و مىگويد آنان غالباً به كسانى كه حديث نقل مىكنند حسن ظن دارند و بعيد مىدانند كه يك مؤمن از روى عمد به دروغ مطلبى را به پيامبر نسبت دهد . از اين‌رو در درج احاديث گوناگون ، متضاد و متفاوت افراط كرده‌اند ! در صورتى كه همه مىدانيم كه واجب است نسبت به پيشينيان اين امت حسن ظن داشته باشيم و آنان را آنچنان كه شايسته است مورد تحسين و ستايش قرار دهيم ، نه اين‌كه با « اشاره » از منزلت و مقام و شأن آنان بكاهيم .\r\nب ) شيخ « ابن محمود » افراط علماى متقدم در نقل احاديث گوناگون ، متضاد و متفاوت را ناشى از دو علت مىداند :\r\nيكم . آنان اغلب نسبت به كسانى كه حديث نقل مىكنند ، حسن ظن دارند و بعيد مىدانند كه مؤمن از روى عمد به دروغ مطلبى را به پيامبر صلى الله عليه و آله منسوب نمايد .\r\nدوم . آنان عادت دارند كه در احاديث شرايط روز بازپسين ، مانند احاديث مهدى ، دجال و يأجوج و مأجوج ، تساهل و مسامحه نمايند و زحمت نقد ، تصحيح و تفحص گونه احاديث را به خود نمىدهند ! زيرا آنان مىدانند كه اينها اخبار غيرضرورى است ! در پاسخ به فحواى تعليل اخير در شماره 35 بازپسين زحمتى احساس نمىكنند و براى نمونه ، سخنان مجموعه‌اى از بازپسين زحمتى احساس نمىكنند و براى امثال سخنان مجموعه‌اى از علماى نقد پرداز را در تصحيح پاره‌اى از احاديث مهدى ، آورده‌ام .\r\nتوصيف علماى متقدم از سوى شيخ « ابن محمود » با اين صفت كه آنان غالباً نسبت به گويندگان ، حسن ظن دارند و از مؤمن بعيد مىدانند كه عمداً از پيامبر صلى الله عليه و آله خبرى به دروغ نقل كند ، از اين‌رو احاديث گوناگون ، متضاد و مختلف دربارهء مهدى آوده‌اند ، اين توصيف نوعى عيب‌جويى است كه پيشينيان امت و ناقلان سنت - كه خداوند\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nبه‌وسيلهء آنان دين خود را برپا و شريعت را استوار ساخته - سزاوار آن نيستند . خداوند به آنها آن‌چنان ذكاوت ، هوشمندى ، هوشيارى و بيدارى ارزانى داشته است كه اهليت نگه‌دارى دين و سنت پيامبر اكرم صلى الله عليه و آله را يافته‌اند . « ابن ابى حاتم » در كتاب الجرح و التعديل از « احمدبن سنان » روايت كرده و مىگويد : « شنيدم كه عبدالرحمان بن مهدى مىگفت : حسن ظن در دو چيز روا نباشد : يكى داورى و ديگرى حديث . يعنى حسن ظن در قبول روايت از افراد غيرقابل اعتماد ، به كار نمىآيد » . هم‌چنين از پدرش از « ابىبكر معيطى عبيداللَّه بن ابى وهب » روايت شده است كه وى گفت : شنيدم كه « يزيدبن هارون » حديث هيچ كس پذيرفتنى نيست ، مگر اين‌كه شهادت وى مورد قبول قرار گيرد .\r\nبا سند « عمروبن قيس » روايت شده كه گفت : دارندهء حديث بايد مثل صراف باشد كه درِهم‌ها را از هم تميز دهد و بداند كه كدام‌يك تقلّبى است . حديث نيز به همين صورت است . باز از پدرش ، از « عبدةبن سليمان » روايت شده است كه گفت : از « ابن مبارك » سؤال شد كه با احاديث جعلى چگونه مىتوان برخورد كرد ؟ گفت : بزرگان ، خود طريق آن را مىدانند . به روايت پدرش از « نعيم ابن حماد » گفت : به عبدالرحمان بن مهدى گفتم : دروغ‌گو چگونه شناخته مىشود ؟ گفت : همان گونه كه پزشك ، ديوانه را مىشناسد ! از « ابن سيرين » با سند روايت شده است كه گفت : گفته مىشد اين احاديث « دين » است ، پس دقت كنيد كه از چه كسى مىگيريد . از « يعقوب‌بن محمدبن عيسى » با سند روايت شده است كه گفت : وقتى « ابى شهاب » حديث نقل مىكرد ، اسناد را ذكر مىكرد و مىگفت : منطقى نيست كه انسان بدون پله‌كان ، به پشت بام برود ! و بزرگان ما در حديث‌شناسى گفته‌اند كه اگر كسى ده درهم نزد ديگرى به امانت بسپارد ، بدون آوردن دو شاهد عادل نمىتواند مدعى آن شود و آن را پس بگيرد ، پس دين خدا كه به مراتب با اهميت‌تر است ، بايد با شهادت گروهى از افراد عادل ، از حديث گويان اخذ شود ! .\r\nاين است نمونه‌هايى از سخنان ناقلان آثار كه نشان مىدهد آنان تا چه اندازه بيدارند و نمىتوان آنها را گمراه كرد . پس اين يك گناه كبيره است كه يك نفر در\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nواپسين سال‌هاى قرن چهاردهم هجرى بگويد : « ولى علماى متقدم اغلب نسبت به گويندگان ، حسن ظن دارند و از فرد با ايمان بعيد مىدانند كه عمداً مطلبى را به دروغ به پيامبر صلى الله عليه و آله نسبت دهد ، از اين‌رو احاديث گوناگون ، مختلف و متضاد دربارهء مهدى آورده‌اند . . . و شوكانى ، پنجاه حديث از آنها را نقل نموده است . سفارينى هم آنها را در لوائح الانوار آورده و ابن كثير هم در النهايه ، بسيارى از آنها را ذكر نموده است . . . »\r\nاين انتقادگر علماى متقدم كه در پايان قرن چهاردهم پيدا شده ، در همين سخنان خود آشكارا نشان داده است كه ميان متقدّم و متأخر تميز قائل نمىشود ، زيرا وى به « سفارينى » نسبت داده كه در كتاب لوائح الانوار احاديث مهدى را از « شوكانى » نقل نموده است ، حال آن‌كه ولادت « سفارينى » در سال 1114 هجرى و وفات وى در 1188 هجرى بوده ، اما « شوكانى » در سال 1173 هجرى به دنيا آمده و در سال 1250 هجرى فوت نموده است . سفارينى در اول كتاب لوامع الانوار البهيّه مىگويد : در سال 1173 هجرى بعضى دوستان از وى درخواست نمودند تا مسائل اعتقادى بنيادين « اهل اثر » را به نظم بياورد . وى نيز آنها را در دويست و بيست و اندى به نظم آورد و نام « الدرّة المضيئة فى عقد أهل الفرقة المرضيّه » بر آن اطلاق نمود . سپس اين دوستان از وى خواستند كه اين نظم را شرح نمايد . او هم در كتاب لوامع الانهار البهيّه به شرح آنها پرداخت ! روشن است كه « سفارينى » در همان سال ولادت « شوكانى » نظم « الدرّة المضيئه » را آغاز و پس از فراغت از نظم ، در كتاب لوامع الانوار البهيّه به شرح آن پرداخته است كه شيخ ابن محمود ادعا مىكند است وى در همين كتاب احاديث مهدى را از شوكانى نقل نموده است ! يعنى در آن هنگام كه « سفارينى » سرگرم تأليف كتاب لوامع الانهار البهيّه بود سن شوكانى هنوز به پانزده سالگى نرسيده بود ! علاوه بر آن ، و يكى از آنان در سرزمين « شام » و ديگرى در « يمن » بود خلاصه كلام اين است كه جاى شگفتى بسيار دارد كه شيخ « ابن محمود » سفارينى را در زمان پس از شوكانى قرار مىدهد و از آن شگفت آورتر اين‌كه ادعا مىكند « سفارينى » در كتاب لوامع الانوار البهيّه احاديث مهدى را از شوكانى نقل نموده است . ! !\r\nدر مورد اشاره وى به اين‌كه علماى پيشين ، احاديث متضاد بسيارى ، درباره\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nمهدى نقل كرده‌اند ، ما در شماره 7 ، به طور تفصيل بحث كرده‌ايم و ديگر تكرار نمىكنيم .\r\n\r\n37 . علماى پژوهش‌گر چه كسانى هستند ؟\r\nشيخ « ابن محمود » در صفحهء 26 رسالهء خود ضمن ستايش از علماى شهرهاى بزرگ مىگويد :\r\n« به حق بايد گفت كه علماى شهرهاى بزرگ هرگاه وارد يكى از مباحث علمىِ جدال‌برانگيز شده‌اند با تحقيق ، تدقيق ، تفحّص و كنكاش ، چنان حق مطلب را ادا مىنمايند كه صحت قضيه با روشنايى دليل و برهان به وضوح قابل رؤيت مىگردد .\r\nاين ديگر برعهده محقق نيست آن كس را كه نمىخواهد آگاه شود ، آگاه سازند ! . اين علما تقرير نموده‌اند : اساس دعوى مهدى بر احاديث ضعيف و غير صحيح و . . .\r\nاستوار است . »\r\nوى در صفحهء 28 مىافزايد : « بعضى از علماى ما وقتى رسايل و مباحث منتشره از سوى علماى متأخّر شهرهاى بزرگ را مشاهده مىنمايند كه به بررسى مشكلات مهم و اساسى و مورد اختلاف هم‌چون مسئله مهدى پرداخته‌اند ، به اين‌گونه رسايل چندان توجهى نمىكنند ؛ مخصوصاً وقتى بفهمند كه نتيجه بحث‌ها با نظر و اعتقاد آنان مخالف است ! . »\r\nدر پاسخ اين سخن بايد بگويم :\r\nاگر كسى بدون داشتن سابقهء ذهنى ، چنين سخنى بشنود چه بسا گمان كند كه اين علماى شهرهاى بزرگ ! كه با تحقيق ، تدقيق ، تفحّص و كنكاش ، چنان حق مطلب را ادا مىنمايند كه صحت قضيه با روشنايى دليل و برهان به وضوح قابل رؤيت مىگردد و از فرزانگان كارشناسى در علوم روايت و درايت اند ! غافل از اين‌كه مراد ابن محمود از اين محققان ، مدققان و . . . افرادى غير از احمد امين و محمدفريد وجدى نيست !\r\nآرى ! رساله خود شيخ « ابن محمود » دربارهء مهدى از جمله همان مباحث علماى\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nمتأخر شهرهاى بزرگ است ! خواننده ، از خلال وقوف بر بسيارى از اشتباهات بزرگ كه پاره‌اى از آن حتى براى طلبه‌هاى تازه‌كار اشتباهى نابخشودنى است ( به‌ويژه آن‌چه در شماره‌هاى 8 - 11 - 12 - 19 - 22 بدان‌ها اشاره نمودم ) ، در مىيابد كه در اين بحث نه تنها با تحقيق ، تدقيق ، تفحص و كنكاش حق مطلب ادا نشده ، بلكه اين بحث حتى رنگ و بويى هم از اين صفات به خود نديده‌اند .\r\n\r\n38 . غُلات و احاديث اهل بيت !\r\nشيخ « ابن محمود » در صفحهء هفتم مىگويد :\r\n« بسيارى از علماى محدّث به علت تسلّط غلات در نقل دروغ‌هاى فراوان ، از نقل احاديث فراوان اهل‌بيت در كتاب‌هايشان خوددارى نموده‌اند .\r\nبخارى ، مسلم ، نسايى ، دارقطنى و دارمى نيز از نقل آنها اجتناب كرده و در كتاب‌هاى معتبرشان ذكرى ننموده‌اند ، زيرا از ضعف آنها آگاه بودند و با اين‌كه دارمى ، استاد ابىداود و ترمذى است ، اما مسند خود را از احاديث مهدى دور نگه داشته است ! »\r\nپاسخ اين است : در بين علماى محدث كه حديث شريف را در تأليفات خود تدوين نموده‌اند ، بعضى به درج همه احاديث صحيح پايبند نبوده‌اند و بعضى ديگر تنها به درج احاديث صحيح پايبند بوده‌اند ، مانند بخارى و مسلم در صحيحين ، ولى هيچ‌يك از علما نگفته‌اند ، احاديثى كه شيخين در صحيحين نياورده‌اند ، صحيح نبوده‌اند . حديث صحيح ، همان گونه كه در صحيحين وجود دارد ، در كتب ديگر نيز موجود است ( در شماره 5 اين مطلب را توضيح داده‌ام ) .\r\nكسانى كه به درج احاديث صحيح در كتاب‌هايشان پايبند نبودند ، صحيح و غيره آن را مىآورند ، و عده‌اى ميزان صحت و ضعف حديث ، يا وضعيت « رجال اسناد » را بيان مىنمايند و بعضى ديگر بيان نمىكنند و فقط به درج « اسناد » اكتفا مىنمايند كه صاحب‌نظران و حديث‌شناسان ، مىتوانند با بررسى اسناد و توابع يا شواهد ، از ميزان صحت و ضعف حديث آگاه شوند . هر چه در تأليفات مورد اشارهء « نسائى » ،\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n« دارقطنى » و « دارمى » وجود دارد ، صحيح يا ضعيف نيست كه طلبه‌هاى مبتدى بر اين نكته آگاه هستند .\r\nبنابراين ، ادعاى شيخ « ابن محمود » مبنى بر اين‌كه بخارى ، مسلم ، نسايى ، دارقطنى و دارمى نيز از آنها اجتناب كرده ! و در كتاب‌هاى معتبرشان ذكر ننموده‌اند و . . . ، ياوه‌اى بيش نيست و استدلال او در مورد عدم درج اين احاديث در كتاب‌هايشان براساس اين سبب كه آنان از ضعف احاديث آگاه بودند ! ، سخنى بىپايه است و با واقعيت ، انطباق ندارد ، مگر اين‌كه سندى پيدا شود و نشان دهد كه علت عدم ذكر اين قبيل احاديث ، آگاهى آنان نسبت به ضعف آنها بوده است ! كه چنين امرى براى « ابن محمود » ميسّر نشده است .\r\nاز سوى ديگر ، اين ادعاى وى ، كه « دارمى » مسند خود را از ذكر اين احاديث منزّه ! ساخته ، كاملًا بىدليل است ، مگر اين‌كه « نصّى در دست‌رس باشد و آن را ثابت كند .\r\nالبته نبايد گفته شود كه هرچه دربارهء « مهدى » آورده ، صحيح است ، زيرا وى به درج احاديث صحيح پايبند نبوده است . « حافظ عراقى » - همان گونه كه سيوطى در تهذيب الراوى نقل نموده - گفته است : « مسند دارمى از اين جهت همانند مسند بخارى به مسند شهرت يافته است كه احاديث آن « سند » دارد ، ولى احاديث بسيار : مرسل ، معضل ، منقطع و مقطوع نيز در آن يافت مىشود . » .\r\nچنان‌كه روشن است ، مرسل ، معضل ، منقطع و مقطوع از انواع احاديث ضعيف است ، اما اين‌كه « دارمى » استاد « ابىداود » و « ترمذى » كه احاديث مهدى را در كتاب‌هايشان آورده‌اند ، ولى او احاديث مهدى را در مسند خود نياورده ، شبهه‌اى بر درج اين احاديث به وجود نمىآورد ، زيرا آن‌چه يك شاگرد در كتابش مىآورد الزاماً نبايد با آن‌چه استادش آورده مطابقت داشته باشد و اين از بديهيات است . حال اگر « دارمى » احاديث مهدى را در مسند خود نقل مىنمود ، باز از لبهء تيز اين انتقاد « ابن محمود » جان سالم به در نمىبرد كه : « علماى محدث و فقهاى متقدم معمولًا از يك‌ديگر نقل مىكنند و به تقليد از هم ، سخن را هر چند ضعيف مىآورند ! » و همچنين ديگر سخنان وى كه شامل همگان مىشود ( ما در شماره 6 بدان پاسخ داده‌ايم ) .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\n39 . ترك وظايف ، در انتظار مهدى !\r\nشيخ « ابن محمود » در صفحهء 85 مىگويد :\r\n« بنابراين مسلمانان نيازى ندارند كه از واقعيات خود فرار كنند و به انتظار مهدى كه دينشان را تجديد حيات بخشد و عدالت را بگستراند ، از انجام وظايف دست بكشند و به خيال‌بافى و محالات دل‌خوش دارند و در برابر توهمات و خرافات تسليم شوند . سپس علمايشان براساس اعتقاد به آن‌چه در كودكى بر آن تربيت شده‌اند و از آباء و اساتيد خود گرفته‌اند ، بر آنان تحجّر فكرى و انجماد اجتماعى تحميل كنند .\r\nيا اين كه آنان را به اطاعت از نظر يك عالم يا يك فقيه ، مجبور سازند كه به موجب آن بايد به يك شخص غايب ايمان بياورند كه همانند ساير انسان‌هاست و در آخرالزمان مىآيد و مردم را از ظلم و بيداد نجات مىدهد » !\r\nبه نظر من : خداوند بقاى اين دين را تضمين نموده است . خداوند كام‌يابان دنيا و آخرت را در دوران‌هاى مختلف جزو ياران دينش قرار داده است . در صحيح بخارى ، معاويه مىگويد : از پيامبر صلى الله عليه و آله شنيدم كه فرمود : « من يرداللَّه به خيراً يفقهه فى الدين و انّما أنا قاسم واللَّه يعطى و لاتزال هذه الأمة قائمة على أمراللَّه لا يضرّهم من خالفهم حتى يأتى امراللَّه ؛ خداوند براى هر كس خير بخواهد وى را در امور دين فقيه مىنمايد ، من تقسيم كننده‌اى بيش نيستم و خداوند بخشنده است ، اين امت هم‌چنان بر امر خداوند استوار خواهد بود و مخالفان ضررى بدان نمىرسانند تا اين كه فرمان الهى صادر شود . » بنابراين هيچ دورانى از اقامهء شريعت الهى خالى نمىباشد و مهدى كه پيامبر صلى الله عليه و آله از وى خبر داده ، حلقه‌اى است از يك زنجيرهء طولانى كه خداوند در زمان و موعد مقرر به‌وسيلهء او دينش را يارى مىكند ، در آن زمان كه شر فراگير شود و دجال بزرگ قيام نمايد . مسلمانان در هر زمان نبايد چه خداوند در مورد نصرت دين بر آنان واجب گردانيده به اتكاى آن‌چه در احاديث مهدى آمده ، ترك نمايند .\r\nقبلًا در مورد اين سخن « ابن محمود » كه « باورداشت ظهور مهدى نوعى دل‌خوش كردن به خيال‌بافى و محالات بوده و تسليم شدن در برابر توهمات و خرافات است ! »\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nگفتم كه اين مسئله از « امور غيبى » است و پيامبر راست‌گو در احاديث صحيح در مورد ظهور وى در آخرالزمان خبر داده‌اند و واجب است بر ما كه هر خبرى كه از پيامبر صلى الله عليه و آله نقل شده ، باور كنيم .\r\nدربارهء گلهء وى از علما و بزرگانى كه به بيان نصوص حاوى باورداشت شخصى كه در آخرالزمان مىآيد اقدام نموده‌اند ، بايد گفت : اين وظيفه علماست كه كلام و بيانشان بر ادله شرعى ثابت استوار گردد ، نه بر شبهات عقلى بىاساس . علماى اين امّت چه در نقل اخبار و چه در بيان احكام به‌خوبى از عهدهء اين امر بر آمده‌اند .\r\n\r\n40 . آخرين شبهات !\r\nشيخ « ابن محمود » در صفحهء چهلم مىگويد :\r\n« اگر گفته شود : چگونه پى برده‌ايد به اين‌كه اين احاديث فراوان و سنددار و مسلسل از شمارى از اصحاب پيامبر ، باهم اختلاف دارد حال آن‌كه در سنن ابى داود ، ترمذى ، ابن ماجه و مسند امام احمد ، الحاكم و ديگر كتب موجود است ؛ پاسخ اين است كه اين احاديث فراوان ، كه نزد اهل سنت بالغ بر پنجاه حديث دربارهء مهدى است ، و ادعا دارند كه پاره‌اى از آنها صحيح و تعدادى حسن و برخى ديگر ضعيف است . . . و اين احاديث آن‌چنان بر دل‌هاى اكثريت علماى اهل سنت مستولى گشته است كه گفته شده « قدرت از آنِ كثرت است » ! ولى كميت به هيچ‌وجه ما را از كيفيت بىنياز نمىسازد ، اكثر مردمان تقليد گرند ، از يك‌ديگر تقليد مىكنند و محققان شمارشان اندك است . محققانِ متقدم و متأخر ، اين احاديث را در محك تصحيح ، تفحص و جرح و تعديل قرار داده و به پاره‌اى ملاحظات رسيده‌اند كه بايد بدان‌ها پاسخ داده شود . . . »\r\nوى سپس بعضى شبهات را ذكر مىنمايد و مىگويد : « اين قبيل مسائل ، محققان و علما را واداشته است تا در ساختگى بودن اين احاديث يقين حاصل كنند و اين‌كه اينها نور چراغ هدايت نبوى نيست و جزو سخنان پيامبر نمىباشد ، از اين‌رو نبايد بدان توجه نمود ؛ تا چه رسد به اين‌كه آن را باور كرد ! . »\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nوى در صفحهء 36 هم مىگويد : « علماى متأخر شهرهاى بزرگ ! تقريباً اتفاق نظر دارند كه احاديث مهدى ، ضعيف و ساختگى بوده و از زبان پيامبر صلى الله عليه و آله جعل شده‌اند ! دليل اين سخن در تضاد ، تناقض ، اختلافات و اشكالات آشكارا روشن است و اين مطلب بر هيچ‌كس جز آدم‌هاى كودن ! پوشيده نيست . واللَّه يهدى الى الحق و الى طريق مستقيم ! »\r\nوى در صفحهء 57 مىگويد : « اميدوارم با اين بيان جان‌هاى سرگشتگان آسوده شود و بر نظريات اهل علم و دين دربارهء اين مشكل ، كه گاهى مطرح مىگردد ، واقف شوند . واللَّه يقول الحق و هو يهدى السبيل » !\r\nتوضيح نگارنده دربارهء اين سخن به قرار ذيل است :\r\nشيخ محمود پرسش خطرناكى را بدين نحو مطرح نموده است : اگر گفته شود :\r\nچگونه پى برده‌ايد به اين‌كه اين احاديث فراوان ، سنددار و مسلسل ، از برخى از اصحاب پيامبر ، با هم اختلاف دارد حال آن‌كه در سنن ابى داود ، ترمذى ، ابن ماجه و مسند امام احمد ، الحاكم و ديگر كتب موجود است ؟\r\nهر كس اين سؤال را بخواند از اين همه گستاخى و بىحرمتى نسبت به سنن ، مسانيد ، و حافظان آن دلش به درد مىآيد . سپس بعد از طرح سؤال : آيا مىدانيد پاسخ به آن چه بوده است ؟ پاسخ ، مجموعه‌اى از شبهات عقلى است كه با اين ادعاى وقيحانه ، اين شبهات باعث شده است علماى محقق به ساختگى بودن اين احاديث يقين حاصل كنند ! ! اين يك تزوير و نيرنگ است . علماى محقق از اين ادعاى باطل بيزارند و من پس از ذكر شبهات و اشاره به پاسخ‌ها ، توضيح خواهم داد كه دو شبهه به وقايع ناشى از باورداشت ظهور مهدى و برانگيخته شدن فتنه‌ها مربوط مىشود ( كه در شماره 4 پاسخ لازم را داده‌ام ) .\r\nشبهه ديگر اين است كه محال است پيامبر بر امت خود واجب گرداند كه به يك آدم ناشناخته در عالم غيب ايمان بياورند ، حال آن‌كه وى نه فرشته‌اى مقرّب است و نه نبى مرسل ! ! البته در شمارهء 29 به اين شبهه پاسخ گفته‌ام .\r\nيك شبهه هم به اين نكته مربوط مىشود كه « بخارى » و « مسلم » احاديث مهدى را در صحيحين نياورده‌اند كه پاسخ آن در شماره 5 گفته شد .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nشبهه ديگر اين‌كه احاديث مربوط به مهدى با هم تضاد و تعارض دارند كه جواب آن را در شماره 7 داده‌ايم .\r\nيك شبهه راجع به اين بود كه شيخ ابن محمود نخستين كسى نيست كه احاديث مهدى را كذب دانسته است ، بلكه پيش از نيز بعضى از علما بر اين باور بوده‌اند كه در شماره 8 و 25 پاسخ لازم به اين شبهه داده شده است .\r\n* * * اين است شبهه‌ها و اشكالاتى كه شيخ « ابن محمود » به استناد آنها احاديث مهدى را مورد اختلاف معرفى نموده است ، در حالى كه اين احاديث ، فراوان و جملگى مستند هستند و از شمارى از اصحاب پيامبر در سنن ابىداود ، ترمذى ، ابن ماجه ، مسند امام احمد ، الحاكم و ديگر كتب با اسناد مسلسل نقل شده‌اند . البته مسئله دراين‌جا ختم نمىشود ، بلكه وى قبل و بعد از طرح اين شبهات آنها را به علماى محقق منسوب مىنمايد : « محققان متقدم و متأخر اين احاديث را در محك تصحيح ، تفحص و جرح و تعديل قرار داده و به پاره‌اى ملاحظات رسيده‌اند كه بايد بدان پاسخ داده شود » !\r\nوى پس از ذكر شبهات خود مىگويد : « اين قبيل مسائل محققان و علما را واداشته است تا در ساختگى بودن اين احاديث و اين‌كه اينها از چراغ هدايت نبوى نبوده و جزو سخنان پيامبر نمىباشد تعيين كنند ! از اين‌رو نبايد بدان توجه نمود تا چه رسد به اين‌كه آن را باور كرد » . بىشك انتساب اين نظر به علماى دانش‌پژوى متقدم و متأخر ، غيرصحيح است و نوعى تزوير و نيرنگ به شمار مىآيد كه شايسته نيست از كسانى چون شيخ « ابن محمود » سر بزند ! روشن‌ترين دليل اين سخن ، اين است كه همه آنهايى كه شيخ « ابن محمود » در رساله‌اش از آنها نام برده از متقدمان ، سه نفر و از متأخران ، پنج نفرند . در مورد انتساب ضعيف دانستن احاديث مهدى به آنان توضيح لازم در شماره 18 آمده است و در شماره 11 يادآور شده‌ام كه « ابن القيم » بسيارى از احاديث مهدى را در كتاب المنارالمنيف صحيح مىداند و آن‌چه شيخ « ابن محمود » به او نسبت داده كه وى احاديث مهدى را در كتاب مذكور ضعيف مىداند ، صحيح نيست ! باز در شماره 13 توضيح داده‌ام كه « شاطبى » احاديث مهدى را در كتاب\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nالاعتصام ضعيف ندانسته و معتقدان به ظهور مهدى در آخرالزمان را « بدعت گذار » توصيف نكرده است و آن‌چه شيخ « ابن محمود » به وى نسبت داده ، كذب محض است . سومين شخص كه شيخ « ابن محمود » در رساله‌اش از وى نام برده ، « ابن‌خلدون » است كه در شماره 10 روشن ساختم كه او قائل به ضعف تمامى احاديث مهدى نيست تا چه رسد به اين‌كه قائل به « ساختگى بودن » آنها باشد . هم‌چنين بيان نمودم كه وى در تصحيح و تضعيف احاديث ، مورد اعتماد نيست .\r\nدر مورد پنج متأخرى كه شيخ « ابن محمود » در رساله‌اش از آنها نام برده است ، بايد اشاره كنم : « شيخ عبدالعزيز مانع » بعضى احاديث وارده دربارهء مهدى را صحيح دانسته كه در شماره 13 توضيح داده‌ام . « شيخ ابوالاعلى مودودى » در كتاب البيانات خود مىگويد كه سند همه روايات احاديث مهدى آن‌چنان قوى نيست كه با سنجش و نقد روايات طبق مقياس بخارى و مسلم ثابت شود . وى پس از اشاره به پاره‌اى ضعف در آنها مىافزايد : « ولى به هر حال به دشوارى مىتوان گفت كه روايات اصلًا حقيقت ندارد ، زيرا اگر از آن‌چه مردم خودبه‌خود در آن وارد ساخته‌اند صرف‌نظر كنيم ، اين روايات حاوى واقعيت بنيادينى است كه وجه اشتراك تمامى آنها مىباشد و آن اين‌كه پيامبر صلى الله عليه و آله خبر داده‌اند كه در آخرالزمان رهبرى ظاهر مىشود كه به سنت عمل مىكند و زمين را از دادگرى لبريز مىسازد و بساط ستم‌گرى و تجاوزگرى را بر مىچيند و به حكومت اسلام اعتلا مىبخشد و رفاه را در بين خلق خدا فراگير مىگرداند » .\r\nپرواضح است كه « شيخ ابوالاعلى مودودى » قائل به ساختگى بودن آنها نيست بلكه مىگويد كه اين روايات آن‌چنان قوى نيست كه با سنجش و نقد روايات طبق مقياس بخارى و مسلم ثابت شود ، ولى مجموع روايات ، وجه اشتراك جملگى آنها را ثابت مىنمايد و آن اين‌كه پيامبر صلى الله عليه و آله خبر داده‌اند كه رهبرى ظاهر مىشود كه در آخرالزمان طبق سنت عمل مىكند . سپس رساله‌اى از « شيخ ابوالاعلى مودودى » تحت عنوان موجز تجديدالدين و أحياء به‌دستم رسيد كه در آن صريحاً از مهدى نام مىبرد كه « در آينده دين را تجديد حيات مىبخشد » و نام وى را بر تجديدگران گذشته مقدم مىدارد .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nبه هرحال ، چنان‌كه دانسته است ، « شيخ ابوالاعلى مودودى » از كارشناسان حديث شريف نيست بلكه وى از انديشمندان اسلام گراست ، ولى خداى را سپاس كه او جزو آن دسته از علماى محقق ! نيست كه به نظر شيخ « ابن محمود » ، شبهات عقلى آنان را متقاعد ساخته است كه احاديث مهدى از زبان پيامبر صلى الله عليه و آله را جعل شده بدانند و بگويند كه از چراغ هدايت نبوى نيست و جزو كلام پيامبر نمىباشد پس نبايد بدان توجه نمود ، تا چه رسد به اين‌كه باور كرد ! !\r\nسه نفر باقيمانده عبارتند از : شيخ محمدرشيد رضا ، محمدفريد وجدى و بلاغى .\r\nدر شماره 15 گفتم كه « محمدرشيد رضا » آن‌چه روشن‌تر از ظهور مهدى است ، يعنى نزول عيسى عليه السلام از آسمان را ، هم منكر شده است . در شماره 16 اشاره كردم كه « محمدفريد وجدى » ادعا دارد كه احاديث دجال ، جملگى ، ساختگى و مجعول‌اند ، در حالى كه اكثر آن احاديث در صحيحين وجود دارد . در شماره 18 بيان نمودم كه تاكنون كتاب « بلاغى » را به‌دست نياورده‌ام تا بتوانم درباره آن اظهار نظر نمايم .\r\n* * * حاصل كلام اين كه از هشت نفرى كه شيخ ابن محمود در رساله‌اش جزو متقدمان و متأخران ! از آنها نام برده ، « ابن القيم » و « شاطبى » قطعاً جزو آنها نيستند ، زيرا آن دو بر خلاف ادعاى شيخ « ابن محمود » قائل به ضعف احاديث مهدى نيستند .\r\n« ابن‌خلدون » نيز هم‌عقيده وى نيست ، زيرا او قائل به ضعف تمامى احاديث نيست تا چه رسد به اين‌كه قائل به ساختگى آنها باشد . « شيخ ابن مانع » و « شيخ ابوالاعلى مودودى » نيز در كنار ابن محمود قرار ندارند . از متأخران كه شيخ ابن محمود از آنها نام برده ، شيخ « محمدرشيد رضا » و « محمد فريد وجدى » با خود « ابن محمود » مانده‌اند . احتمال دارد كه « بلاغى » هم جزو آنها باشد . هم‌چنين دو تن از نويسندگان قرن چهاردهم هجرى با شيخ ابن محمود همراه‌اند كه وى از آنان تقليد كرده اما در رساله‌اش نامى از آنها نبرده است . يكى « استاد احمد امين » كه در شماره 17 از او ياد كرده‌ام و دومى « محمد فهيم ابوعبيّه » كه در شماره 23 راجع به او اشاراتى داشتم .\r\nاينها كه با شيخ « ابن محمود » مانده‌اند يا اين‌كه وى با آنان مانده همان كسانى هستند\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nكه تقريباً اتفاق نظر دارند كه احاديث مهدى ساختگى و مجعول است ، شيخ « ابن محمود » در صفحه 36 مىگويد :\r\n« علماى متأخرِ مقيم در شهرهاى بزرگ ، تقريباً اتفاق نظر دارند كه احاديث مهدى ضعيف ، ساختگى و از زبان پيامبر صلى الله عليه و آله جعل شده است . دليل اين سخن در تضاد ، تناقض ، اختلافات و اشكالات ، روشن است و اين مطلب بر هيچ‌كس جز آدم‌هاى كودن پوشيده نيست ؛ واللَّه يهدى الى الحق و الى طريق مستقيم . »\r\nاين اتفاق نظر ادعايى فقط از سوى « شيخ محمدرشيد رضا » ، « محمدفريد وجدى » ، « بلاغى » ، « احمد امين » ، « ابوعبيّه » و « شيخ ابن محمود » عنوان مىشود و نتيجهء آن در سخن شيخ ابن محمود هويدا است : احاديث مهدى به دليل تضاد و تعارضى كه دارد ساختگى و مجعول است . بنابراين مطلب روشن است و فقط بر آدم‌هاى كودن پوشيده است ! ! با اين تفاصيل فقط آنهايى كه اتفاق نظر پيدا كرده‌اند از صفت « كودنى » جان سالم به در برده‌اند ! آنها كه تقريباً اتفاق نظر يافته‌اند « اهل علم و دين » اند كه شيخ ابن محمود در صفحهء 57 مىگويد : اميدوارم با اين بيان ! جان‌هاى سرگشتگان آسوده شود و بر نظر اهل علم و دين دربارهء اين مشكل ، كه گاه و بىگاه مطرح مىگردد ، واقف شوند . اينان « جوياى كيفيّت » اند كه شيخ ابن محمود مىگويد :\r\nاين احاديث آن‌چنان بر دل‌هاى اكثريت علماى اهل سنت مستولى گشته است كه گفته شد : قدرت از آنِ اكثريت است . ولى كميّت به هيچ‌وجه ما را از كيفيّت بىنياز نمىسازد ، اكثر مردمان از يك‌ديگر تقليد مىكنند و شمار محققان اندك است .\r\nبراى روشن شدن حقيقت امر و مردود ساختن باطل مىگويم : علماى معتبر اهل سنت در دوران‌هاى قديم و معاصر ، احاديث ثابت پيامبر صلى الله عليه و آله را كه بر ظهور مهدى در آخرالزمان دلالت دارد ، باور دارند . هيچ‌كس منكر اين احاديث نيست ، مگر كسى كه از راه راست منحرف شده باشد . در جاهاى متعددى از اين بحث ، به اسامى بعضى علماى اهل سنت كه به احاديث مهدى احتجاج كرده و به ثبوت ظهور وى قائل بوده‌اند ، اشاره نموده‌ام . شايد بىمناسبت نباشد كه در اين‌جا اسامى شمارى از اين علما را ذكر كنيم ، تا روشن شوند كه علماى اهل سنت از « نصوص » پيروى مىنمايند و\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nبا « شبهات عقلى » ! به مخالفت با آن بر نمىخيزند . آنان هم‌چنان كه اهل كميّت‌اند ، اهل كيفيّت نيز هستند ، و آنهايى كه از راه منحرف شده‌اند ، نه كميتى دارند و نه كيفيت . البته اين سخن براى مقايسه و مطابقت نيست ! ( معاذاللَّه ) .\r\n ألم تر انّ السيف ينقص قدره * اذا قيل انّ السّيف أمضى من العصا \r\nمگر نمىدانى ، اگر گفته شود شمشير از عصا برّنده‌تر است ، قدر و منزلت شمشير پايين مىآيد ؟\r\n1 . امام ابىداود ، مؤلف السنن ( متوفاى 275 ه ) .\r\n2 . امام ابوعيسى ترمذى ، صاحب الجامع ( متوفاى 279 ه ) .\r\n3 . حافظ ابوجعفر عقيلى ، مؤلف كتاب الضعفاء ( متوفاى 223 ه ) .\r\n4 . امام ابن حبان البستى نويسنده الصحيح ( متوفاى 354 ه ) .\r\n5 . حافظ ابوالحسين محمدبن حسين ابرى سجرى صاحب كتاب مناقب‌الشافعى ( متوفاى 363 ه ) .\r\n6 . امام ابو سليمان خطابى مؤلف معالم السنن و غيره ( متوفاى 388 ه ) .\r\n( خطابى ، اثبات ظهور مهدى در آخرالزمان را از سوى نويسندهء تحفة الاحوزى فى شرح جامع الترمذى در شرح حديث انَس نقل نموده و مىنويسد : پيامبر صلى الله عليه و آله فرمود :\r\nلاتقوم الساعة حتى يتقارب الزمان و تكون السنة كالشّهر والشهر كالجمعة . . . - روز بازپسين فرا نمىرسد ، مگر اين‌كه زمان ( روزها ) به هم نزديك شود و سال چون ماه و ماه چون هفته شود ) .\r\n7 . امام بيهقى ، صاحب السنن الكبرى ( متوفاى 458 ه ) .\r\n( سخنان وى و ديگران درباره صحت بعضى احاديث مهدى در شماره 35 بازگو شده است ) .\r\n8 . قاضى عياض ، مؤلف كتاب الشفاء ( متوفاى 544 ه ) .\r\n9 . امام قورطوى مفسر مشهور و صاحب كتاب التذكرة فى احوال الموتى و امور الآخرة ( متوفاى 671 ه ) .\r\n10 . امام ابن تيميه ، نويسنده كتاب‌هاى فراوان و مشهور ، ( متوفاى 728 ه ) ، ( در\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nكتاب منهاج السنة النبوية بعضى احاديث مهدى را صحيح مىداند ) .\r\n11 . امام ابوالحجاج المزى ، نويسندهء كتاب تهذيب الكمال ( متوفاى 742 ه ) .\r\n12 . امام ذهبى ، صاحب كتب فراوان ( متوفاى 748 ه ) ( در كتاب تلخيص المستدرك ، بعضى احاديث مهدى را صحيح دانسته است ) .\r\n13 . امام ابن القيم ، مؤلف كتب فراوان ( متوفاى 751 ه . ( در كتاب المنارالمنيف فى الصحيح و الضعيف بعضى احاديث مهدى را صحيح دانسته است ) .\r\n14 . امام عمادالدين ابن كثير ، نويسندهء كتب فراوان ( متوفاى 774 ه ) ( در كتاب النهاية بعضى احاديث مهدى را صحيح مىداند ) .\r\n15 . حافظ ابن حجر عسقلانى ، نويسندهء فتح‌البارى و تهذيب‌التهذيب و غيره ( متوفاى 852 ه ) .\r\n16 . حافظ سخاوى ، مؤلف كتاب فتح المغيث فى شرح الفية الحديث ( متوفاى 902 ه ) .\r\n17 . حافظ سيوطى ، نويسندهء كتب فراوان و كتابى دربارهء مهدى به‌نام العرف الوردى فى اخبار المهدى ، ( متوفاى 911 ه ) .\r\n18 . امير محمدبن اسماعيل صنعانى ، نويسندهء كتاب سبل السلام و غيره ( متوفاى 1182 ه ) . ( صديق حسن خان در كتاب الاذاعه سخنان وى را . 02 دربارهء ظهور مهدى در آخرالزمان آورده است ) .\r\n19 . قاضى محمدعلى شوكانى ، مؤلف التفسير و كتاب نيل الاوطار و غيره ( متوفاى 1250 ه ) . ( سخنان وى دربارهء مهدى در رساله‌اى تحت عنوان : التوضيح فى تواتر ماجاء فى المهدى و الدجال و المسيح آمده و شيخ صديق در كتاب الاذاعه از اين كتاب نقل كرده است ) .\r\n20 . شيخ محمد بشير الهسوانى ، نويسندهء كتاب صيانة الانسان عن وسوسة دحلان ( متوفاى 1326 ه ) .\r\n21 . شيخ شمس الحق عظيم آبادى ، نويسندهء عون المعبود شرح سنن ابى داود ( متوفاى 1329 ه ) .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n22 . شيخ عبدالرحمن المبار كفورى ، نويسندهء كتاب تحفة الاحوذى شرح جامع الترمذى ( متوفاى 1353 ه ) .\r\nاينان كه نام بردم ، تعداد بسيار كمى از درياى علماى اهل سنت‌اند كه به استناد احاديث صحيح ، به ظهور مهدى در آخرالزمان اعتقاد دارند . اينان اهل روايت و درايت بوده و جزو خبرگان و متخصصان به شمار مىآيند . داورى و حكم اين قبيل علماى محقق ، معتبر و مورد اعتماد است كه اينان اهل جرح و تعديل و تصحيح و تضعيف و علم و دين و كميت و كيفيت‌اند .\r\n* * * تا اين مقدار به بيان اشتباهات شيخ « ابن محمود » كه در رساله‌اش آمده است ، بسنده مىكنيم ، و اين براى تبيين ارزش اين رسالهء بىاساس كافى است . . . شايد جناب شيخ « ابن محمود » در آن‌چه نوشته ، تجديد نظر نمايد ، همان گونه كه پيش از وى استادش « شيخ محمد ابن مانع » چنين كرده است ، زيرا « حق » ، گم‌شدهء مؤمن است و پسنديده‌تر ، آن‌كه از حق پيروى شود .\r\nاز خداوند متعال مسئلت دارم كه همه ما را در انجام آن‌چه مورد رضايت اوست وتفقّه در دين ، توفيق عنايت نمايد و ما را در صراط مستقيم ثابت قدم بدارد .\r\nو صلى اللَّه و سلم « 1 » و بارك على عبده و رسوله نبيّنا محمد و على آله و صحبه و تابعيهم باحسان .\r\nپايان\r\n\r\n\r\n","description":"","footnote":"\r\n( 1 ) . پايان ترجمه و تكميل و تنظيم ، رجب المرجب 1414 هجرى ، سيدهادى خسروشاهى .\r\n","page_name":" 255 ","page_number":255},
  {"content":"\r\n . \r\n","description":"","footnote":"","page_name":" 256 ","page_number":256},
  {"content":"\r\n\r\n\r\n5 : احياگر جهانى يا مهدى منتظر\r\nاستاد سيد ابوالاعلى مودودى\r\nترجمهء سيدهادى خسروشاهى\r\n\r\n","description":"","footnote":"","page_name":" 257 ","page_number":257},
  {"content":"\r\n . \r\n","description":"","footnote":"","page_name":" 258 ","page_number":258},
  {"content":"\r\n\r\n\r\nيادداشتى بر اين بحث\r\nبه دنبال نشر كتاب « مصلح جهانى و مهدى موعود از ديدگاه اهل سنّت » كه در چند سال اخير « 1 » به‌طور مكرّر از سوى مؤسسه اطلاعات چاپ شده ، به بحثى از استاد ابوالاعلى مودودى ، ( از علماى بزرگ اهل سنّت ، مؤسّس و نخستين امير جماعت اسلامى پاكستان ) در كتاب موجز تاريخ تجديد الدين و احيائه چاپ دمشق ، صصفحه 25 تا 40 ، برخوردم كه در آن به بررسى مسئلهء مهدى موعود مىپردازد و آن حضرت را احياگر - جهانى - معرّفى مىكند ، ولى در پاره‌اى از احاديث ترديد روا مىدارد و ديدگاه ويژه‌اى را اظهار مىكند .\r\nاين برداشت و اظهار نظر ، در همان شبه قارّهء هند - پاكستان ، مورد سؤال قرار مىگيرد و ايشان به پاسخ و توضيح مىپردازد كه اين پرسش‌ها و پاسخ‌ها نخست در پنجاه سال پيش « 2 » ( نوامبر 1946 م ) در مجلهء « ترجمان‌القرآن » به زبان اردو درج مىگردد و سپس در سال 1991 ميلادى ( جمادى الاخر 1412 ه . ق ) در مجلهء المنصورة ارگان جماعت اسلامى ، صفحه 37 تا 47 ، چاپ لاهور پاكستان ، به زبان عربى منتشر مىشود كه ترجمهء فارسى هر دو بحث توسط اينجانب براى نشر در « ويژه نامه » ستاد بزرگ‌داشت مراسم نيمه شعبان « مسجد انگجى » تبريز ، تقدم شد و در « كعبه مقصود » نشريه ويژه نيمه شعبان ( چاپ تبريز ) درج گرديد و اينك براى آن كه استفاده از آن\r\n\r\n\r\n","description":"","footnote":"\r\n( 1 ) . سال‌هاى 5 - 4 - 1373 .\r\n( 2 ) . و اكنون شصت سال پيش ( 2006 م ) .\r\n","page_name":" 259 ","page_number":259},
  {"content":"\r\n\r\nبراى همگان مقدور گردد ، در ضمن كتاب مصلح جهانى نقل مىشود . « 1 » در اين‌جا اشاره به اين نكته هم ضرورى است كه اين بحث ، توسط برادر بسيار عزيزمان ، استاد شيخ خليل الحامدى ، مسئول بخش عربى جماعت اسلامى پاكستان به عربى انجام شده و توسط وى نيز براى اين‌جانب ارسال شده است . متأسفانه سال پيش ، پس از بازديد از بوسنى و سپس ايران و مراجعت به پاكستان ، در حادثه‌اى ناگوار به رحمت حق پيوست . . .\r\nروابط و مكاتبات ما با ايشان و مرحوم مودودى ، شايد به نيم قرن پيش برمىگردد كه نقل داستان آن ، فرصت ديگرى مىطلبد . به هر حال استاد خليل حامدى ، مانند مولانا مودودى ، از شخصيت‌هاى برجستهء برادران اهل سنّت ما در پاكستان بود كه از انقلاب اسلامى ايران دفاع كرد و در عقايدش ، خود را به اهل بيت نزديك مىيافت و هوادار تقريب بين مذاهب اسلامى . خداوند ايشان را غريق رحمت خود سازد و از تقصيرات همهء ما بگذرد : فانه لعفوّ غفور .\r\nقم - حوزه علميّه\r\nسيدهادى خسروشاهى\r\n\r\nجايگاه احياگر كامل\r\nبا نگاهى به تاريخ اسلام ، در مىيابيم كه تاكنون در ميان امّت اسلامى ، يك مجدّد كامل و احياگر فرامنطقه‌اى ظهور نكرده است . اگر چه خليفه عمربن عبدالعزيز نزديك بود به اين جايگاه و الا دست يابد ، ولى اجل به‌وى مهلت نداد تا به اين مقصود برسد !\r\nاحياگرانى كه پس از وى آمدند هر كدام تنها در رشته يا رشته‌هاى ويژه‌اى به تجديد پرداختند . از اين‌رو جايگاه « احياگر كامل » و جامع‌الشرايط ، هم‌چنان خالى\r\n\r\n\r\n","description":"","footnote":"\r\n( 1 ) . اين بحث نخست در ماه شعبان 1417 قمرى ( 1375 ) در نشريهء كعبهء مقصود در تبريز درج گرديد و سپس در روزنامه اطلاعات » و همشهرى و بعد در اطلاعات هفتگى منتشر شد و اخيراً نيز در كتاب برترين‌هاى فرهنگ مهدويت در مطبوعات ج 1 ، ص 299 تا 314 نقل شد .\r\n","page_name":" 260 ","page_number":260},
  {"content":"\r\n\r\nاست ، ولى عقل و طبيعت و گردش روزگار ، اين را طلب مىكند كه سرانجام چنين رهبرى ظهور كند تا تمام جوانب و رشته‌هاى دين و زندگى را تجديد و احيا نمايد ، خواه ظهور وى در اين زمان باشد ، يا پس از هزار سال ديگر . اين رهبر همان امام مهدى خواهد بود كه در « حديث نبوى » پيش‌گويىهاى روشنى دربارهء وى آمده است . « 1 » بعضى از مردمان اين عصر ، وقتى نام اين مرد منتظر را مىشنوند ، از سر ناآگاهى و جهل دچار شگفتى و ناباورى مىشوند و گله مىكنند كه مسلمانان نادان ، به سبب انتظار ظهور اين مرد كامل ، دچار سستى و ناتوانى گشته‌اند ؟ !\r\nآنان مىگويند : حقيقتى كه افراد ناآگاه آن را درست نمىفهمند و در نتيجه از تلاش و كوشش باز مىمانند ، اصولًا روا نيست كه حقيقت به‌شمار آيد !\r\nسپس مىگويند : اعتقاد به ظهور مردى از جهان غيب كه به اتفاق در ميان امّت‌هاى متديّن رايج است ، نوعى توهّم و خيال‌بافى است !\r\n\r\n\r\n","description":"","footnote":"\r\n( 1 ) . گرچه بسيارى از اين احاديث در كتاب‌هاى مسلم ، ترمذى ، ابن ماجه و المستدرك آمده است ، ولى در اين‌جا بىفايده نيست كه به روايتى اشاره كنيم كه شاطبى در مرافقات و شيخ اسماعيل شهيد در منصب الامامه آن را نقل كرده‌اند .\r\nسرآغاز دين شما نبوت و رحمت است و [ اين دوره 
  ] به‌گونه‌اى كه خواست خداوند است ، خواهد بود . سپس ، خداى متعال آن را از ميان برمىدارد . آن‌گاه [ دوره 
  ] خلافت به روش نبوت ، آن‌گونه كه اراده خداوند است ، خواهد بود . سپس خداوند آن دوران را به پايان مىبرد . بعد دوران « خلافت موروثى » فرا مىرسد . آن گاه خداى متعال آن دوران را از ميان برمىدارد ، سپس اداره امور به‌شكل « ملوكيت استبدادى » خواهد بود ، تا دوران آن نيز به‌پايان برسد .\r\nبعد ، دوران خلافت به روش نبوت پيش خواهد آمد كه بر اساس سنت پيامبر در بين مردم رفتار خواهد شد و اسلام در روى زمين سايه خواهد گستراند ، كه ساكنان زمين و آسمان از آن خشنود مىشوند . اسمان از بارش باران تا آخرين قطره دريغ نمىورزد و زمين هرچه از گياه و بركت در دل دارد ، بيرون مىريزد .\r\nالبته نمىتوانم قضاوت كنم كه اين روايت از نظر سند تا چه حد معتبر است ، ولى شكى نيست كه مفهوم آن ، با هر چه از اين قبيل در كتب حديث آمده ، مطابقت دارد . در اين روايت به پنج دوره تاريخ اشاره شده است ، سه دوره آن تاكنون سپرى شده است و دوره چهارم را در اين هنگام مىگذرانيم . اما دوره پنجم كه در اين روايت پيش‌بينى شده ، تمام شواهد نشان مىدهد كه زمان و تاريخ هم‌چنان به‌سوى آن مىشتابد ، زيرا كه بشريت تمام نظام‌هاى وضعى انسان را آزموده است و آن را مصيبت‌بار و بىثمر يافته و اكنون پس از سال‌ها سرگردانى و آشفتگى ، از بازگشت به اسلام ناب ، گريزى نيست . مؤلف .\r\n","page_name":" 261 ","page_number":261},
  {"content":"\r\n\r\nولى بايد توجّه كرد كه اگر پيامبران پيشين ، در اين زمينه به امّت‌هاى خود نويدها داده‌اند ، همان‌گونه كه خاتم پيامبران صلى الله عليه و آله به امّت خود نويد داده است ، كه اسلام قبل از پايان حيات نوع بشر ، تمام جهان را در برمىگيرد و انسان پس از اين‌كه شكست نظام‌هاى وضعى را بيازمايد و از عواقب ناگوار آنها رنج ببرد ، سرانجام ناچار خواهد شد به نظامى كه خداى متعال براى زندگى بشرى وضع نموده روى بياورد ، انسان در سايهء « رهبرى بزرگوار » به اين نعمت نايل خواهد آمد .\r\nرهبرى كه رفتارش پيامبرگونه خواهد بود و اسلام را به‌صورت اصلى به‌طور كامل اجرا خواهد كرد . اگر پيامبران چنين مژده‌اى به امّت‌هاى خويش داده‌اند ، چرا جاى تعجّب ندارد و چرا اين امر از توهّم و خيال‌بافى به دور است ؟ آيا امكان ندارد كه اين سخن پيامبران به ساير امّت‌هاى كره زمين رسيده باشد و بعضى از اين امّت‌ها از روى ناآگاهى ، محتواى اصلى آن را تغيير داده و جامه‌اى گشاده ، از توهّمات و خرافات بر آن پوشانده باشند ؟\r\n\r\nامام مهدى\r\nالبته بايد گفت : گروهى از مسلمانان كه قائل به ظهور امام مهدىاند ، در اين كژ فهمى خود دست كمى از نوگرايانى كه منكر ظهور وى شده‌اند ، ندارند !\r\nآنان گمان مىكنند كه امام مهدى مردى خواهد بود همانند مشايخ و صوفيان قديمى ! و همين كه مردم بشنوند كه او از يك مدرسهء قديمى يا از گوشهء اعتكاف بيرون آمده و تسبيح به‌دست ! و ذكر و وِرْدگويان به خلايق اعلام مىنمايد : « اى مردم ! من مهدى هستم ! »\r\nناگهان علما و مشايخ ، كتاب به‌دست به‌سويش مىشتابند ! و از روى علائم و نشانه‌هايى كه از او دارند او را شناسايى مىكنند . سپس بيعت عمومى و در پى آن اعلام جهاد خواهد بود ، آن‌گاه همهء درويشان معتكف در خلوت‌كده‌ها و مشايخ بزرگ به يارىاش مىشتابند و زير پرچم او گرد مىآيند ! !\r\nچون جنگ و نبرد آغاز شود ، شمشير براى خير و بركت به‌كار مىرود و رفتارهاى\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nمعنوى و روحى در كارزار ، كارساز مىشود ! و پيروزى به‌وسيله ورد و دعا ميسّر مىگردد ! تا آن‌جا كه اگر مجاهدان به كافرى نگاه كنند ، به حالت اغما مىافتد و همين كه دست به دعا عليه دشمنان برمىدارند ، دشمنان ، سست و زبون مىشوند و موريانه تانك‌ها و هواپيماهايشان را سوراخ سوراخ مىكند ! ! ! . . .\r\nمتأسفانه اغلب مسلمانان دربارهء ظهور مهدى چنين تصوّراتى دارند ، ولى آن‌چه من در اين باره درمىيابم اين است كه واقعيّت كاملًا برعكس است . يعنى برداشت و تصوّر من اين است كه امام موعود ، « رهبرى » خواهد بود كه از ديگر رهبران ، نوگراتر است و به دانش‌هاى جديد با نگاه مجتهد آگاهِ بابصيرت ، مىنگرد . مسائل زندگى را به‌خوبى درك مىكند ، و به جهانيان ثابت مىكند كه در عقل و انديشه و تفكّر سياسى ، بر همگان برترى دارد و در فنون جنگ داراى تبحّر كامل است و در پيشرفت و ترقّى ، سرآمد همه نوگرايان معاصر خويش است .\r\nالبتّه من بيم آن دارم كه حضرات مشايخ و روحانيون ! خود نخستين كسانى باشند كه نسبت به رويكرد وى به وسايل امروزى ، و روش‌هاى اصلاحى نوين ، زبان به اعتراض بگشايند ! از سوى ديگر اعتقاد دارم كه شكل و شمايل ظاهرى آن حضرت ، از عموم مردم متفاوت نخواهد بود ؛ به‌طورى كه مردم با علائم و نشانه‌هاى خاصى او را بشناسند ! هم‌چنين پيش‌بينى مىكنم كه او ظهور كند و كارهاى مهمى را انجام دهد و خلق خدا پس از رحلت وى ( ؟ ! ) تازه دريابند كه همو جانشين به‌حقّ خط مشى نبّوت است كه در روايات به آن بشارت داده شده است ، زيرا ، چنان‌كه اشاره شد ، جز پيامبر ، هيچ‌كس نمىتواند با ادّعاى انتصاب ، كار خود را آغاز كند و جز پيامبر ، از روى يقين نمىداند كه خدا چه وظيفه‌اى در اين دنيا بر عهده او گذارده است . منصب مهدى چيزى نيست كه با ادّعا قبول شود ، بلكه جزو امورى است كه انسان ، پس از تحمّل وظايف آن ، شايستگى عهده‌دارى آن را به اثبات مىرساند . به‌نظر من هر كس بىجهت چنين ادّعاهايى بكند و هر كس آن را باور نمايد ، بضاعت علمى اندك و ذهن عقب‌مانده‌اى دارد !\r\nپس آن‌چه از كيفيّت كار امام مهدى در ذهنم مىگذرد با آن‌چه در اذهان مردم وجود\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nدارد ، كاملًا متفاوت است ، زيرا من در كار او ، زمينه‌اى براى امور خارق العادّه ، مكاشفه ، الهام و رياضت معنوى و جهاد با نفس مىبينم و بر اين باورم كه او ناچار است مراحل پيكار و مبارزه و تلاش شديد را همانند هر رهبر انقلابى ، از سر بگذراند .\r\nمهدى روش جديدى در انديشه و تفكر برپا خواهد كرد كه بر مبانى اسلام ناب استوار است و تفكّر مردم را دگرگون كرده و به‌طور هم‌زمان ، يك حركت نيرومند فرهنگى و سياسى به‌وجود مىآورد . و آن‌گاه « جاهليّت نوين » با تمام نيروها و امكانات در برابر او به پا مىخيزد و با دعوت او مخالفت ورزيده و در برابر حركت او مقاومت مىكند .\r\nولى او سرانجام بر قدرت جاهلى چيره گشته و دولت اسلامى فراگير و استوار به پا خواهد كرد كه از يك سو ، روح اسلام ناب در رگ‌هاى آن جريان دارد و از سوى ديگر ، ترقّى و پيشرفت آن در علوم تجربى و طبيعى ، به اوج تكامل مىرسد تا حديث شريف مصداقِ واقعى يابد :\r\n« . . . ساكنان زمين و آسمان از آن خشنود مىشوند ، آسمان از بارش باران تا آخرين قطره دريغ نمىورزد و زمين هر آن‌چه از گياه و بركت در دل دارد ، بيرون مىريزد » .\r\nاگر اميدواريم كه زمانى فرا خواهد رسيد كه اسلام بر انديشه‌هاى جهان حاكم گشته و تمدّن و سياست آن بىشك فايق خواهد آمد ، پس حتماً ظهور اين رهبر بزرگ كه اين دگرگونى و انقلاب جز با رهبرى فراگير و خردمندانه او ميسّر نمىشود ، قطعى است . بنابراين چرا بعضى از افراد از انديشهء ظهور امامِ هدايت و رستگارى در اين جهان ، اظهار شگفتى مىنمايند ؟ در حالى كه در همين جهان چون هيتلر و لنين ، سركردگان كفر و ضلالت ، ظاهر مىشوند « 1 » و دگرگونىهايى ايجاد مىكنند !\r\n\r\nنشانه‌هاى مهدى و جايگاه او در دين\r\nپرسش : ما در بخشى ، از آن‌چه در كتاب موجز تاريخ تجديدالدين و احيائه دربارهء\r\n\r\n\r\n","description":"","footnote":"\r\n( 1 ) . مولانا مودودى ، موجز تاريخ تجديدالدين و احيائه ، ص 25 تا 40 ، چاپ دمشق .\r\n","page_name":" 264 ","page_number":264},
  {"content":"\r\n\r\nمهدى مرقوم داشته‌ايد ، با شما اختلاف نظر داريم . شما اعتقاد نداريد كه مهدى موعود ويژگىهايى دارد كه در بين ديگر افراد ، غير پيامبران ، منحصر به فرد باشد ؟ در حالى كه در احاديث نبوى نشانه‌هايى آمده است كه چگونگى شخصيت مهدى را به‌طور روشن متمايز مىسازد . شما بر چه اساس از روايت‌هاى مندرج در اين خصوص ، چشم‌پوشى مىكنيد ؟\r\nپاسخ : روايت‌هاى مذكور در كتب حديث ، دربارهء ظهور مهدى از سوى بزرگان علم حديث به‌شدت مورد انتقاد قرار گرفته است ، تا آن‌جا كه حتى برخى نيز منكر ظهور مهدى شده‌اند . از كتاب‌هاى اهل رجال چنين برمىآيد كه روايان اين احاديث ، اكثراً از اهل سنّت نيستند .\r\nهم‌چنين از نظر تاريخى روشن است كه فرقه‌هاى گوناگون در تاريخ اسلام براى مقاصد سياسى و فرقه‌اى خود ، از اين احاديث استفاده كرده و كوشيده‌اند نشانه‌هاى مذكور در آنها را بر يكى از مردان خود منطبق سازند . از خلال آن‌چه بيان كرده‌ام ، به اين نتيجه رسيده‌ام كه اين روايات تا مرز خبر در ظهور مهدى صحيح است ، ولى به گمان من اغلب آن‌چه در نشانه‌هاى تفصيلى مهدى آمده صحت ندارد . شايد افرادى كه در اين كار منافعى داشته‌اند بعدها آنها را به سخنان پيامبر صلى الله عليه و آله افزوده‌اند . از اين رو ، اگر كتاب‌هاى مدّعيان مهدويّت در دوران‌هاى گوناگون را بررسى كنيم ، خواهيم فهميد كه اين روايت‌هاى ضعيف دست‌مايهء عمدهء فتنه‌ها و بدعت‌هايى كه بر ضد اسلام برانگيخته‌اند ، در اختيار آنان گذارده است .\r\nمن پس از تأمل طولانى در كليهء پيش‌گويىهاى پيامبر صلى الله عليه و آله ، به اين مطلب رسيده‌ام كه پيامبر صلى الله عليه و آله در آنها دربارهء اتفاقاتى كه در آينده روى مىدهد ، نشانه‌هاى مفصّلى ، آن‌گونه كه در احاديث ظهور مهدى بيان شده ، بيان نمىكنند . روش كار ايشان نشانه‌هاى اصلى را بيان مىكرده ، نه اين كه به جزئيّات امر بپردازد .\r\nپرسش : در كتاب موجز تاريخ تجديدالدين و احيائه ضرورت قيام مهدى را مىپذيريد ، ولى مأموريّت مهدى چيست كه ايشان به سبب تحقّق آن ، مبعوث مىشوند ؟ شما تلاش كرده‌ايد آن را با واژه‌هاى جديد بيان كنيد ، بىآن‌كه از آن‌چه از پيامبر صلى الله عليه و آله در اين باره نقل شده ، آن را اثبات نمائيد ؟ بنابراين پسنديده است كه در پرتو\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nاحاديث تمام اينها را تبيين كنيد ، از اين بالاتر اين‌كه شما در كتاب مذكور ، از ذكر چيزى دربارهء جايگاه مهدى و ويژگىهاى متمايز او سر باز زده‌ايد ؟ هم‌چنين نگفته‌ايد كه آيا اطاعت از او بر مسلمانان واجب است يا خير ؟ بلكه او را در شمار عموم احياگران قرار داده‌ايد !\r\nهم‌چنين شكى نيست - همان‌گونه كه در كتاب شما بخش المجددين ( احياگران ) به كسى كه كامل است و كسى كه كامل نيست ، اشاره شده است - كه واژهء « احياگر » نه به‌عنوان اصطلاح ، بلكه به عنوان لغت ( به گمان قوى ) به‌كار رفته است ، ولى مادام كه احياگر ، معصوم از خطا نيست و لازم است مهدى ، معصوم از خطا باشد ، چگونه مىتوان مهدى موعود را در شمار عموم احياگران قلمداد كرد ؟\r\nپاسخ : لازم است ابتدا دربارهء خود واژهء « مهدى » كه در حديث آمده بينديشيم .\r\nپيامبر صلى الله عليه و آله واژهء « هادى » را به‌كار نبرده ، بلكه واژهء « مهدى » را استعمال نموده است ، يعنى كسى كه خدا او را به حقّ هدايت كرده است . بنابراين جايز است اين واژه بر هر امام يا رهبرى يا اميرى هم ، اگر بر صراط مستقيم باشد ، اطلاق شود . ولى « المهدى » ( با الف و لام » اطلاق نمىشود ، مگر بر كسى كه ويژگى خاصّى داشته باشد كه او را از ديگران متمايز مىسازد ، تا اين ويژگى او نشان داده شود كه اين مطلب در سخنان پيامبر صلى الله عليه و آله راجع به آن موعود منتظر آمده است :\r\n« زمين را پر از قسط و عدل مىكند ؛ هم‌چنان كه از ظلم و ستم لبريز شد و هفت سال حكم‌رانى مىكند » .\r\nپس براى برجسته كردن ويژگى او ، مهدى موعود با تعريف به « الف و لام ، ( المهدى ) خوانده شده ، ولى نمىتوانيم بگوييم كه منصبى در دين وجود دارد به نام « مهدويّت » كه مسلمان بايد آن را بشناسد و او امام معصوم است .\r\nدر واقع اين انديشه - ( عصمت غير پيامبران ) انديشهء شيعى محض است كه ما به آن اعتراف نداريم ! « 1 »\r\n\r\n\r\n","description":"","footnote":"\r\n( 1 ) . ما مطالب استاد مودودى را به‌عنوان يك عالم سنّى معروف كه ظهور حضرت مهدى را مىپذيرد و اصل و صحت آن را باور دارد ؛ ترجمه مىكنيم و بىشك معناى اين ، قبول همه ادعاهاى وى نيست . ( مترجم )\r\n","page_name":" 266 ","page_number":266},
  {"content":"\r\n\r\nشما بايد به خوبى درك كنيد كه خدا بيان مسائلى را كه كفر و اسلام بر محور آن مىچرخد و نجات انسان به آن بستگى دارد ، خود بر عهده گرفته است و اين امور جملگى در قرآن ذكر شده است ، آن هم نه با ابهام و كنايه ، بلكه به كامل‌ترين و روشن‌ترين وجه . خداى متعال مىفرمايد : « إِنَّ عَلَيْنا لَلْهُدى » . « 1 »\r\nبنابراين لازم است موضوعى به اين اهميّت و كيفيت در نظام دين ، در قرآن آمده باشد ، امّا حديث به تنهايى نمىتواند موضوعى را كه كفر و ايمان بر محور آن مىچرخد اثبات كند ، زيرا احاديث تنها از طريق زبان از مردم به مردم نقل شده است و در نهايت چيزى كه از آن مستفاد مىشود ، گمان به صحّت است ، نه علم يقين ! .\r\nدر واقع خداى متعال هرگز دوست نمىدارد كه بندگانش را در معرض اين خطر قرار دهد كه مسائلى دينى به غايت مهم كه ممكن است اختلاف نظر اساسى ميان انسان‌ها به‌وجود بياورد و ايمان و كفر مسلمان به خدا ، به آن بستگى داشته باشد را بر احاديث آحاد واگذارد ، بلكه اهميّت اين مسائل به خودى خود اقتضا مىكند كه خداوند متعال در كتاب خود به‌طور روشن و بىابهام ، آن را بيان كند و پيامبر صلى الله عليه و آله به‌طور عمومى آن را تبليغ نمايد و آن را جوهر اصلى وظيفهء رسالت خود بشمارد ، تا بدون هيچ شائبه‌اى به يكايك مسلمانان گوشزد شود . « 2 »\r\n\r\nمسئله مهدى\r\nپرسش : گروهى از علما كه شكى در ديانت و اخلاص آنان نيست ، نسبت به آن‌چه دربارهء امام مهدى موعود مرقوم داشته‌ايد ، با استناد به رواياتى در كتب حديث از خروج امام مهدى آمده ، در چند مورد اعتراض نموده‌اند . اينك به انگيزهء احساس به\r\n\r\n\r\n","description":"","footnote":"\r\n( 1 ) . سوره ليل ، آيه 12 .\r\n( 2 ) . در ذيل همين گفتار استاد ، بايد پرسيد : آيا مسئله « خلافت » پس از پيامبر اكرم صلى الله عليه و آله كه يكى از مهم‌ترين مسائل حياتى اسلام بود ، در قرآن مجيد آيهء خاصى دارد يا نه ؟ اگر دارد كه استمرار آن در « ائمه هدى » عليهم السلام و اگر ندارد و از احاديث ، بايد چگونگى آن را به‌دست آورد ، اين امر ، در موضوع مهدى موعود هم مىتواند صادق باشد . . . البته ما در اين‌جا قصد نقد و بررسى و تفصيل مسائل عقيدتى و كلامى اختلافى را نداريم و گرنه سخن براى گفتن بسيار است . ( مترجم )\r\n","page_name":" 267 ","page_number":267},
  {"content":"\r\n\r\nاين‌كه پاىبندى به شريعت براى هر مبلّغى كه به تبليغ و اقامهء دين مىپردازد واجب است ، اعتراضات آنان را با شما در ميان مىگذاريم ، زيرا لازم است هر چه مرقوم مىداريد با احكام شريعت كاملًا هم‌آهنگ باشد . البته اگر از شما عملى بر خلاف حقّ سر بزند و ديگران تذكر دهند ، در بازگشت به حقّ در خود ترديد روا مداريد .\r\n1 . بخشى از مطالبى كه در كتاب موجز تاريخ تجديدالدين و احيائه مرقوم داشته‌ايد ، به نظر ما با آن‌چه در احاديث آمده ، مخالفت دارد . در اين خصوص من رواياتى را كه در « جامع ترمذى » و « سنن ابىداود » آمده ، بررسى كرده‌ام و بر اين اساس مىگويم كه رجالِ پاره‌اى از اين روايات بىشك از ما نيستند ! ولى در جامع ترمذى ، سنن ابىداود و سنن ابن ماجه ، روايات صحيح ديگرى وجود دارد كه « رجال » از ثقات راست‌گويند و در آنها مطالبى وجود دارد كه نظر شما را تأييد نمىكند .\r\nاز « ام‌سلمه » همسر پيامبر صلى الله عليه و آله نقل شده كه پيامبر فرمود :\r\nهنگام مرگ خليفه ، اختلاف پديد مىآيد . مردى از اهل مدينه به مكّه فرار مىكند ، مردمى از اهل مكّه نزد او مىآيند و به اكراه او را خارج مىسازند و بين ركن و مقام با او بيعت مىكنند . « 1 » اگر به اسناد اين روايت نگاه كنيد ، درمىيابيد كه همه راويان آن از ثقات راست‌گوى حديث‌اند .\r\n« بيهقى » با سند خود از « ثوبان » آورده است :\r\n« اگر پرچم‌هاى سياهى را ديديد كه از سوى خراسان آمده ، به سوى آن بشتابيد كه در ميانه آن خليفهء خدا مهدى است » . « 2 » آيا اين روايت‌ها ، نظر شما را مبنى بر اين‌كه امام مهدى خود نمىداند كه مهدى موعود است ، نفى مىكند ؟\r\n\r\n\r\n","description":"","footnote":"\r\n( 1 ) . مجلسى هم در بحارالانوار ، ج 51 ، ص 88 ، اين حديث را نقل كرده است . ( مترجم ) .\r\n( 2 ) . اين احاديث مورد اشاره مولانا مودودى در منابع شيعى زير هم آمده است : ابن ابى فتح اربلى ، كشف‌الغمة فى معرفة الائمه ، ج 3 ، ص 272 . عيون اخبار الرضا ، ج 2 ، ص 62 ابن ابىفتح اربلى ، كشف‌الغمه ، ج 3 ، ص 279 . . . ( مترجم )\r\n","page_name":" 268 ","page_number":268},
  {"content":"\r\n\r\nمخصوصاً واژه‌هاى زير كه در يكى از روايات آمده است ، شايان توجّه است :\r\n« يارى يا اجابت او بر هر مؤمن واجب است »\r\nو در روايت ترمذى آمده :\r\nمردى نزد او مىآيد و مىگويد : يا مهدى ! بر من عطا كن ، ( مهدى ) جامهء او را به اندازه‌اى كه بتواند حمل كند ، پر مىكند .\r\n2 . مرقوم داشته‌ايد : مهدى موعود « رهبرى امروزين » خواهد بود ! . . . اين جمله‌پردازى و عبارت شما از لحاظ احاديث ارزش ندارد ، اگر دارد متشكر مىشويم كه ما را به آنها ارجاع دهيد ! كسانى كه با نظر شما مخالف‌اند از واقعيّت‌هاى تاريخى دليل مىآورند كه هر احياگرى كه در اين امّت آمده ، اغلب اوقات از « صوفيه » بوده‌اند .\r\n3 . اين عبارات شما كه « امام موعود رهبرى از جديدترين نوع زمانهء خود خواهد بود » . بعضى مردم را به اين شك انداخته است كه شايد شما خود ! به‌زودى ادّعاى مهدويّت خواهيد كرد ؟ ! . . .\r\n4 . در كتاب نشانه‌هاى آخرت نوشتهء « شاه رفيع‌الدين » فرزند امام « شاه ولىاللَّه دهلوى » ، چندين روايت دربارهء خروج امام مهدى به‌نقل از بخارى و مسلم وجود دارد ، ولى من در « صحيحين » چنين روايت‌هايى را نديدم ، با آن‌كه در جست‌وجوى آن بسيار تلاش كردم . هم‌چنين در كتاب مذكور روايت ديگرى وجود دارد كه وقتى مردم با مهدى بيعت مىكنند سروش آسمانى به آنها ندا مىدهد :\r\n« اين خليفه خدا مهدى است ! سخن او را بشنويد و فرمان بريد » . « 1 » نظر شما راجع به اين روايت چيست ؟\r\nاين بود خلاصهء پرسش‌ها\r\nپاسخ : قبلًا خلاصهء تحقيقات خود را دربارهء روايات مندرج در كتاب‌هاى گوناگون حديث ، دربارهء خروج امام مهدى بيان نموده‌ام و نيازى به تكرار آن نمىبينم . در اين‌جا به اين گفته بسنده مىكنم :\r\n\r\n\r\n","description":"","footnote":"\r\n( 1 ) . در منابع شيعى رجوع شود به : نعمانى ، الغيبه ، ص 253 . ( مترجم )\r\n","page_name":" 269 ","page_number":269},
  {"content":"\r\n\r\nكسانى كه در احتجاج خود به روايتى دربارهء خروج مهدى اكتفا مىكنند كه در يكى از كتب حديث ذكر شده ، يا پس از بحث و تحقيق ، سرانجام به سخن يكى از راويان ثقات يا غير ثقات اكتفا مىكنند ، ايرادى بر آنان نيست ، البته اگر جز به آن‌چه در احاديث و آثار يافته‌اند ، اعتقاد نيابند .\r\nاما كسانى كه تمام اين روايات را جمع‌آورى كرده و تحقيق تطبيقى انجام مىدهند و به موارد بىشمارى از تعارض و اختلاف مىرسند ، بلكه علاوه بر آن روايت تاريخ را درباره بنىفاطمه و بنىاميه و ستيز خشن و پيوسته آنها را از نظر دور نمىدارند و بىشك و شبهه‌اى ، مشاهده مىكنند كه در كتب حديث ، روايات متعددى وجود دارد كه هر يك از طرف‌هاى اين كشمكش را تأييد مىنمايد ؛ به دشوارى مىتوانند تمام جزئيات و رويدادهاى جزيى مندرج در اين روايات را صحيح بدانند ، حتّى روايت‌هايى كه شما در مطالب خود ذكر كرده‌ايد از « پرچم‌هاى سياه » سخن به ميان آمده است و در تاريخ معلوم است كه هم‌چنان تلاش‌هايى به‌عمل مىآيد تا ثابت كند كه مهدى ( يكى از خلفاى بنىعباس ) همان امام مهدى موعود ! بوده است كه علت آن ، اختلاف روايات است كه به دروغ و تقلّب ، آن را به پيامبر صلى الله عليه و آله نسبت داده‌اند . اگر كسى باشد كه به رغم تمام اينها ، اصرار بر صحّت استدلال به اين روايات دارد ، بگذار احتجاج كند و ايرادى ندارد اگر با نظر من دربارهء چگونگى ظهور امام مهدى كه در كتابم ( موجز تاريخ‌الدين و احيائه ) اظهار نموده‌ام ، مخالفت بورزد .\r\nالبته لازم نيست نظر من در هر مسئله تاريخى ، ا علمى يا فقهى ، صحيح و مورد قبول همهء مردم باشد ، ولى در عين حال صحيح نيست كه اگر كسى نظر مرا دربارهء مسأله‌اى از مسائل نپسندد ، از همكارى با من در « اقامهء دين » امتناع ورزد ! زيرا اختلاف علما در مسائل مندرج در احاديث ، تفسير ، فقه و ديگر علوم مشابه ، تازگى ندارد .\r\n2 . بله ! به نظر من امام مهدى رهبرى از جديدترين نوع رهبران زمانهء خود خواهد بود ، ولى اين بدان معنا نيست كه او ريشش را بتراشد ! و لباس فرنگى بپوشد و از آخرين مد روز پيروى كند ! منظور من اين است كه او از علوم زمانه ، شرايط و\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nپيچيدگىهاى آن كاملًا واقف خواهد بود و طبق آن‌چه اين شرايط و نيازها اقتضا مىكند ، تدبيرهاى لازم را اتخاذ خواهد كرد و او براى انجام مأموريتش ، از تمام وسايل و ابزارهايى كه در زمانهء خود به‌وسيله كاوش‌هاى علمى كشف شده ، بهره مىبرد .\r\nاين ، يك امر عقلايى و روشن است كه براى اثبات آن به سند يا گواهى از دلايل شرعى نيازى نداريم ، اگر پيامبر صلى الله عليه و آله از جديدترين روش‌ها و تدبيرهاى زمانهء خود مثل حفر خندق و استفاده از منجنيق استفاده مىكند ، بر چه اساسى مىتوان گفت كه شخصى در يكى از زمان‌هاى آينده اگر به بهترين وجه به وظيفه امر خلافت پيامبر صلى الله عليه و آله بپردازد ، از تانك و هواپيما و اطلاعات علمى مدرن بىنياز مىباشد ؟ و نسبت به شرايط و اوضاع و پيچيدگىها و رفتارهاى زمانه خود بىتوجّه مىگردد ؟\r\nهرگز ! تنها راه فطرى براى هر گروهى كه بخواهد به هدف خود برسد ، يا حركتى كه تعالى و پيروزى را مد نظر دارد ، اين است كه بايد از تازه‌ترين ابزارها و وسايل علمى بهره جويد و از جديدترين علوم و فنون و روش‌هاى كاربردى زمانهء خود ، استفاده كند .\r\n3 . اين‌كه گفته‌ايد برخى از مردم دربارهء من به شك افتاده‌اند و مىگويند كه من به زودى دعوى « مهدويّت » خواهم كرد ! در قبال اين سخن ، تنها به اين پاسخ اكتفا مىكنم كه اين قبيل شبهه‌ها و وسوسه‌ها از كسى سر نمىزند كه از خدا مىترسد و به حساب روز واپسين مىانديشد و سخن خدا در قرآن كريم را به ياد مىآورد كه فرمود :\r\n« اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ » ؛ « 1 » از بسيارى گمان‌ها بپرهيزيد كه پاره‌اى از گمان‌ها گناه است .\r\nمن در مورد كسانى كه چنين شبهات و ترديدهايى را برمىانگيزند تا مردم را از همكارى با « جماعت اسلامى » در دعوت به حقّ باز دارند ، تصميم گرفته‌ام كه به‌شدت مبارزه كنم كه به هيچ ترفندى نتوانند از آن نجات يابند و آن اين‌كه در روز قيامت به خواست خدا به دور از هرگونه دعوى در پيشگاه الهى ، حاضر شوم تا ببينم چگونه\r\n\r\n\r\n","description":"","footnote":"\r\n( 1 ) . سوره حجرات ، آيه 12 .\r\n","page_name":" 271 ","page_number":271},
  {"content":"\r\n\r\nاين افراد ، خود را از گناه جعل ترديدها و شبهه‌ها و انتساب آن به من و پخش آن در بين مردم ، جدا مىسازند ؟ ! « 1 » 4 . درباره روايت مندرج در كتاب نشانه‌هاى روز واپسين نمىتوانم به نفى يا اثبات ، مطلبى را عنوان كنم . اگر اين روايت صحيح باشد و واقعاً خداوند به پيامبر صلى الله عليه و آله خبر داده است كه وقتى مردم با مهدى بيعت مىكنند ، سروش از آسمان ندا مىدهد : « اين خليفهء خدا مهدى است ، به سخنش گوش فرا دهيد و فرمان بريد » .\r\nدر اين صورت نظر من كه در كتابم موجز تاريخ تجديدالدين و احيائه اظهار نموده‌ام ، بىشك باطل است . ولى من يقين ندارم كه به پيامبر صلى الله عليه و آله چنين خبرى رسيده باشد ، زيرا ما طى مطالعه و بررسى قرآن مىدانيم كه مردم به هنگام بعثت پيامبرى از پيامبران خدا ، چنين ندايى را نشنيدند ، و حتى هنگام بعثت حضرت محمد صلى الله عليه و آله كه آخرين پيامبر خداست و بشريّت از آن پس فرصت ديگرى نمىيافت تا روز قيامت ، كفر را از ايمان تمييز دهد ، چنين ندايى شنيده نشده است .\r\nمشركان مكّه ، هم‌چنان از پيامبر صلى الله عليه و آله مىخواستند كه فرشته‌اى همراه داشته باشد ! كه خبر دهد او فرستادهء خداست ، يا دليل روشنى بياورد كه به‌طور يقين بدانند او فرستاده خداست ، ولى خداى متعال تمام اين درخواست‌ها را رد كرد و در بسيارى از آيات قرآن دليل ردّ آن را بيان فرمود و آن اين‌كه پرده‌بردارى از چهرهء حقيقت به‌طورى كه ديگر فرصتى براى آزمودن مردم نماند ، از نظر عقلى با حكمت متعالى الهى ، سازگارى ندارد ، پس چگونه اعتقاد داريم و حتى روا مىداريم كه مدعى شويم خدا اين سنّت خويش را در مورد مهدى دگرگون خواهد كرد و سروش از آسمان ندا خواهد داد :\r\n« اين خليفهء خدا مهدى است ، پس سخن او را بشنويد و فرمان بريد » ؟ « 2 »\r\n\r\n\r\n","description":"","footnote":"\r\n( 1 ) . استاد مودودى در 31 سپتامبر 1979 ميلادى ، يعنى 38 سال پس از تأسيس رحلت كرد و هيچ‌گونه ادعايى كه بعضى مردم به‌وى نسبت مىدادند ، نكرد . اين افراد در روز قيامت دربارهء ترويج ادعاهاى جعلى و باز داشتن مردم از تلاش در راه برقرار دين خدا ، چه پاسخى خواهند داشت ! ( خليل حامدى ) .\r\n( 2 ) . اين استدلال استاد مودودى نيز قابل بحث و بررسى است . . . اگر در دوران نبوت‌ها ، بعضى از امور به دلايلى خاص تحقق نيافته است ؛ اين امر ، الزاماً به اين معنا نمىتواند باشد كه در آخرالزمان نيز هيچ امر جديدى اتفاق نيافتد و يا حادثه فوق‌العاده‌اى رخ ندهد ؟\r\nاشكال استاد مودودى فقط در يك امر نهفته است و آن اينكه متأسفانه ايشان در پذيرش حديث ، فقط به راويان اهل سنت اعتماد مىورزد و از مكتب اهل بيت كه نزديك‌ترين افراد به پيامبر صلى الله عليه و آله بودند ، دور مىشود . . . و يا مىگويد كه اين ديدگاه شيعى است ! . . . ولى اين نكته را او خود يادآور مىشود كه اگر صحت حديثى ثابت گردد ، حتماً كلام او باطل است . . . و اين كه همه گفته‌ها و آراء و اجتهادهاى وى ضرورتى ندارد كه مطابق با حق باشد ! . . . و اين اعتراف ، تا حدودى مىتواند ما را در قبال اشتباه‌هاى غيرعمد وى قانع سازد ! ( مترجم )\r\n","page_name":" 272 ","page_number":272},
  {"content":"\r\n\r\n\r\nپژوهشى دربارهء حديث دجّال\r\nپرسش : يكى از خوانندگان مجلهء « ترجمان القرآن » پرسش زير را مطرح كرده است :\r\n« چنان‌كه روشن است دجّالِ كور ، در مكانى زندانى است ، اين مكان كجاست ؟ زيرا هيچ نقطه‌اى از زمين باقى نمانده كه انسان در اين عصر آن را زير و رو نكرده باشد ؟\r\nپس چرا تاكنون اثرى از دجّال كور به‌دست نيامده است ؟ »\r\nشما به پرسش او چنين پاسخ داديد كه : « اين دجّال كور داستانى بيش نيست و جايى در شريعت ندارد » . ولى موضوع دجّال - تا آن‌جا كه من مىدانم - تقريباً در سى روايت ذكر شده است و براى حصول اطمينان مىتوانيد به صحيح بخارى ، صحيح مسلم ، سنن ابىداود و ترمذى و شرح‌السنة مراجعه كنيد ، بنابراين شما در ادعاى خود به چه دليلى استناد مىكنيد ؟\r\nپاسخ : آن‌چه در پاسخ قبلى : « داستانى بيش نيست . . . » اظهار داشته‌ام ، اشاره به اين گفته است كه « دجّال در مكانى زندانى است » ، نه اصل موضوع . اما اين‌كه يك دروغ‌گوى فتنه‌گر ( دجّال ) در زمين ظاهر خواهد شد ، من به بسيارى از احاديث پيامبر صلى الله عليه و آله كه دربارهء او آمده ، ايمان دارم و همواره در نمازم - علاوه بر دعاهاى ديگر - اين دعاى مشهور را مىخوانم :\r\nاللّهم اعوذ بك من فتنة المسيح الدجّال ؛ خدايا به تو پناه مىبرم از فتنهء مسيح دجّال .\r\nاگر به‌طور جامع به تمام آنچه از احاديث پيامبر صلى الله عليه و آله دربارهء دجّال روايت شده نگاه كنيم ، به طور روشن بر ما معلوم مىشود كه علمى كه پيامبر صلى الله عليه و آله در اين خصوص دريافت كرده ، در اين چهارچوب بود ، كه دجّالى بزرگ در زمين ظاهر خواهد شد و\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nداراى ويژگىهاى اين‌چنينى خواهد بود . ولى به پيامبر صلى الله عليه و آله خبر داده نشده كه او چه وقت و در كجا ظاهر خواهد شد ؟ ! و آيا اين‌كه او در دوران پيامبر صلى الله عليه و آله زاده شده : يا پس از وفات ايشان در دوران‌هاى واپسين زاده مىشود ؟ بايد گفت :\r\nبعضى از احاديثى كه از پيامبر صلى الله عليه و آله در اين خصوص روايت و نقل شده ، ضد و نقيض‌اند كه اين امر دلالت مىكند كه اين اخبار بر اساس وحى بيان نشده ، بلكه بر مبناى گمان و قياس آمده است كه از نحوهء سخن منسوب به ايشان در اين خصوص نيز اين مطلب مستفاد مىشود . گاهى آمده است :\r\n« دجّال از سرزمينى در شرق به نام خراسان ظاهر مىشود . »\r\nزمانى نيز نقل شده است :\r\n« او در منطقه‌اى ميان شام و عراق خارج مىگردد . »\r\nگاهى نيز گفته شده :\r\n« هفتاد هزار نفر از يهوديان اصفهان از دجّال پيروى مىكنند ! » « 1 » و گاهى در مورد يك نوجوان يهودى به‌نام « ابن صياد » اظهار شبهه نموده است كه در سال دوّم يا سوّم هجرى در مدينه زاده شده كه شايد او دجّال باشد و در آخرين روايت آمده است كه ، « تميم‌دارى » از راهبان مسيحى ، نزد ايشان آمد و در سال نهم هجرى اسلام آورد . از جمله مطالبى كه او نقل مىكند اين است كه به همراه سى مرد ، سوار كشتىاى شد ( در بحر روم يا درياى عرب ) و دست‌خوش طوفان شدند تا اين‌كه وارد جزيره‌اى در آن دريا شدند ! در آن ، بزرگ‌ترين و عظيم‌ترين انسانى را ديدند كه عجيب‌تر از او هرگز نديده بودند ! دست و پاى او با زنجير آهنى بسته شده بود ! ، راجع به امور فراوانى از آنان سؤال كرد و سرانجام به آنها گفت :\r\n« من دربارهء خودم به شما خبر مىدهم ، من مسيح دجّالم و به زودى به من اجازه خروج داده مىشود و خارج مىشوم » ! « 2 »\r\n\r\n\r\n","description":"","footnote":"\r\n( 1 ) . ابوبعلى موصلى ، مسند ابى يعلى ، ج 6 ، ص 317 .\r\n( 2 ) . حسام‌الدين هندى ، كنزالعمال ، ج 14 ، ص 289 - / 291 .\r\n","page_name":" 274 ","page_number":274},
  {"content":"\r\n\r\nگويا پيامبر اين سخن را تكذيب نكرده ، بلكه اظهار شبهه نموده و فرموده گفت :\r\n« ولى او در درياى شام يا درياى يمن است ، بلكه او از سوى مشرق است » و با دست به شرق اشاره نمود ؟ !\r\nهر كس كمترين آشنايى با علم حديث و اصول دين داشته باشد ، اگر نگاهى فراگير به اين روايات گوناگون بيندازد ، به آسانى مىتواند درك كند كه سخنان پيامبر صلى الله عليه و آله در اين باب به دو بخش قابل تقسيم است :\r\nالف ) دجّال خروج خواهد كرد و داراى صفاتى چنين و چنان است و اتّفاقاتى چنين و چنان خواهد افتاد . در اين اخبار ، به يقين وجود دارد و پيامبر صلى الله عليه و آله راجع به آن خبر داده است و در اين روايات ، روايتى وجود ندارد كه با روايت ديگر متفاوت باشد .\r\nب ) دجّال چه وقت و كجا دجّال خروج خواهد كرد و چه كسى خواهد بود ؟\r\nروايات در اين مورد نه تنها متفاوت است ، بلكه الفاظى در آنها وجود دارد كه بر شبهه و شك دلالت دارد ، مانند اين گفته پيامبر صلى الله عليه و آله به عمر كه وقتى از او اجازه خواست تا ابن صياد را بكشد ، فرمود :\r\n« اگر او همان دجّال باشد تو همراه او نيستى ، بلكه همراه او عيسى بن مريم است و اگر چنين نبود ، روا نيست مردى از اهل پيمان را بكشى » . « 1 » يا مانند اين گفتهء پيامبر صلى الله عليه و آله در حديثى ديگر :\r\n« اگر او وقتى كه من در بين شما هستم ، خارج شود ، من به تنهايى با او احتجاج مىكنم و اگر وقتى من در بين شما نباشم ، قيام كند ، هركس حجّت خود است و خدا جانشين من بر هر مسلمان است » . « 2 » ظاهراً اين بخش دوم از نظر وجههء دينى و به اعتبار اصول ، هم سنگ بخش اول در دين نيست . هر كس تمام اين جزئيات مذكور ، حتى در اين بخش را جزو اعتقادهاى\r\n\r\n\r\n","description":"","footnote":"\r\n( 1 ) . در منابع شيعى مراجعه شود به : على كورانى ، معجم احاديث الامام المهدى ، ج 2 ، ص 119 .\r\n( 2 ) . همان ، ص 13 .\r\n","page_name":" 275 ","page_number":275},
  {"content":"\r\n\r\nاسلام قلمداد كند ، در اشتباه است . بلكه دعوى او صحيح نيست اگر ادّعا كند كه هر يك از بخش‌هاى آن صحّت دارد .\r\nپيامبر صلى الله عليه و آله دربارهء « ابن صياد » اظهار شبهه نمود و حتى « عمر » سوگند ياد كرد كه او دجّال است ، ولى او بعدها اسلام آورد و در حرمين زندگى كرد و بر دين اسلام وفات يافت و مسلمانان بر او نماز گزاردند . پس از اين ، اكنون چه مجالى مىماند تا مردم هم‌چنان نسبت به ابن صياد و دجّال بودن او اظهار شبهه نمايند ؟ ! پيامبر صلى الله عليه و آله « تميم‌دارى » را تصديق كرد يا دست‌كم در بيان خود ، او را تكذيب نكرد ، و آيا عدم ظهور چنين شخصى كه « تميم‌دارى » او را در جزيرهء زندانى ديده است - تا به امروز ! - دليل كافى بر اين نيست كه آن مرد در خبر دادن به تميم‌دارى به اين‌كه او دجّال است ! راست‌گو نبوده ؟ پيامبر صلى الله عليه و آله بيم آن داشت كه دجّال در زمان وى يا در زمانى نزديك به وى ظاهر شود ، ولى آيا اين واقعيّت ندارد كه امروز سيزده و نيم قرن از زمان پيامبر صلى الله عليه و آله سپرى شده و هنوز دجّال ظاهر نشده است ؟\r\nبه‌نظر مىرسد كه نقل تمام اين مسائل ، آن هم به‌عنوان اعتقادات اسلامى ، عرضه و معرفى صحيح اسلام نيست و نمىتوان گفت كه مفهوم حديث به‌درستى درك شده است .\r\nچنان‌كه قبلًا نيز گفتم ، واقعيت اين است كه اگر چنين فردى طبق قياس يا گمان پيامبر صلى الله عليه و آله ظاهر نشود ، نه بر منصب نبوت خدشه‌اى وارد مىشود و نه در اعتقاد به عصمت پيامبران . اصولًا در شريعت نيز به ما تكليف نشده كه حتماً بايد به چنين امورى ايمان بياوريم !\r\nاين واقعيتِ اساسى را پيامبر اكرم صلى الله عليه و آله خود در حديث « نحل » بيان فرموده است . « 1 »\r\n\r\n\r\n","description":"","footnote":"\r\n( 1 ) . مجلهء « ترجمان القرآن » - به زبان اردو - شماره مورخ فوريه 1946 ميلادى و ترجمه عربى آن مندرج در مجلهء المنصوره چاپ لاهور ، مورخ دسامبر 1991 ميلادى هر دو مجله ارگان « جماعت اسلامى » پاكستان مىباشد .\r\n","page_name":" 276 ","page_number":276},
  {"content":"\r\n\r\n\r\nپيوست‌ها\r\n\r\n","description":"","footnote":"","page_name":" 277 ","page_number":277},
  {"content":"\r\n . \r\n","description":"","footnote":"","page_name":" 278 ","page_number":278},
  {"content":"\r\n\r\n\r\nپيوست 1 : زندگى ابدى و قدرت الهى « 1 »\r\nآيةاللَّه شيخ آقا بزرگ تهرانى ، كتاب مخطوطى « 2 » دارد كه خود در حاشيه آن ، نام « كشكول » را بر آن نهاده است و شامل مطالب گوناگونى در زمينه‌هاى مختلف است . در صفحه هفتادم آن كتاب ، ضمن نقل خواب يكى از علما ، درباره طول عمر حضرت مهدى - عليه السلام - آيه مربوط به قصّه حضرت يونس عليه السلام را مىآورد و در تفسير آيه شريفه ، توضيح مىدهد كه اين اقامت دائم ، تا روز رستاخيز ، در درون شكم ماهى ، بىشك مىبايست همراه با « حيات » باشد و گرنه نمىتوان به آن « لبث » تا روز بعث ، اطلاق نمود . در اين صورت ، بىشك مىبايست ماهى نيز تا آن زمان ، زنده مىماند ، زيرا ماهى مرده نمىتوانست كسى را در درون خود ، زنده نگه دارد ؟\r\nمن دست‌خط مرحوم آيةاللَّه شيخ آقا بزرگ تهرانى را ، كه شامل بحث تفصيلى ايشان در تفسير آيهء شريفه است ، عيناً براى استفاده اهل علم ، در اين‌جا مىآوريم :\r\n\r\n\r\n","description":"","footnote":"\r\n( 1 ) . مربوط به نكته نخست از مقدمه اول كتاب است .\r\n( 2 ) . كتاب در نزد فرزند معظم له ، جناب آقاى علىنقى منزوى ، نگه‌دارى مىشود و براى مدت يكى دو ماه در نزداين‌جانب به امانت بود . بدين‌وسيله از ايشان سپاس‌گزارم .\r\n","page_name":" 279 ","page_number":279},
  {"content":"\r\n\r\nنمايش تصوير\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\nپيوست 2 : مسئله مهدى در كنفرانس انديشه اسلامى « 1 »\r\nدر مهرماه 1359 شمسى پيش از سفر به « الجزائر » براى شركت در چهاردهمين كنفرانس انديشه اسلامى ، خدمت امام خمينى قدس سره رسيدم و ضمن تقديم گزارشى كوتاه درباره واكنش منفى « وعاظ السلاطين » بعضى از بلاد عربى دربارهء تحريف سخنان ايشان در مورد حضرت مهدى - عليه السلام - رهنمود خواستم تا با استفاده از محيط يك كنفرانس جهانى اسلامى ، بتوانم حقايق را بيان كنم . امام با توجه به اهميت كنفرانس انديشه اسلامى الجزائر كه با شركت صدها نفر از علما و شخصيت‌هاى اسلامى جهان اسلام تشكيل مىشد ، مطالبى بيان فرموده و در واقع پيامى به كنفرانس فرستادند كه نخست خبر آن را از كتاب محضر نور مىآورم :\r\nش : 1303\r\nزمان ديدار : چهارشنبه بعدازظهر ، 5 / 6 / 1359 ه . ش . / 16 / 10 / 1400 ه . ق . / 27 / 8 / 1980 م .\r\nمكان : تهران ، اقامت‌گاه امام ( جماران )\r\nنوع ديدار : خصوصى\r\nديدار كننده : آقاى سيد هادى خسروشاهى ( نمايندهء امام در وزارت ارشاد )\r\nتوضيحات : ايشان كه عازم شركت در كنفرانس انديشهء اسلامى الجزاير و مأمور\r\n\r\n\r\n","description":"","footnote":"\r\n( 1 ) . مربوط به نكته سوم از مقدمه اول كتاب است .\r\n","page_name":" 281 ","page_number":281},
  {"content":"\r\n\r\nابلاغ پيام حضرت امام براى اعضاى شركت كننده بود ، براى خداحافظى به حضور رسيد . در پيام امام خمينى آمده بود : « ايجاد اختلاف بين شيعه و سنى فقط به نفع استعمارگران غرب و شرق است » . حضرت امام با اشاره به تحريف گفتار ايشان در مورد حضرت مهدى ( عج ) از سوى خبرگزارىهاى غربى ، از ملت‌هاى اسلامى خواسته بودند كه اميد از دولت‌هاى به ظاهر اسلامى ، مانند مصر و عراق برگيرند و با توكل به خداوند به پا خيزند و حكومت اسلامى را در بلاد خود ايجاد كنند .\r\nكنفرانس انديشهء اسلامى ، همه ساله با شركت علماى كشورهاى مسلمان نشين در الجزاير تشكيل مىشود . اين كنفرانس در اين سال با توجه به تصادف آن با اجتماع مفتيان اعظم در مراكش ، كه به دعوت ملك حسن براى مبارزه با انقلاب اسلامى ايران برگزار شده بود ، اهميت ويژه‌اى داشت .\r\nمأخذ : كيهان 8 / 6 / 1359 ، ص 16 . « 1 » در اين‌جا ، براى تكميل موضوع ، نخست ترجمه خلاصه‌اى از پيام شفاهى امام را مىآورم و سپس براى آگاهى علاقه‌مندان ، به‌ويژه برادران اهل سنت از ديدگاه‌هاى ما و حقايق امر ، متن كامل سخنرانى ، مصاحبه‌ها و گزارش آن كنفرانس را عيناً مىآورم :\r\nمن به‌عنوان نماينده امام قدس سره در وزارت ارشاد ، در پايان سخنرانى نيم ساعته خود ، پيام امام را چنين ابلاغ نمودم :\r\n« خواهران ! برادران !\r\nمن پيش از آمدن به الجزائر ، امام خمينى را در خانه كوچكش ملاقات نمودم ، ايشان فرمودند كه در كنفرانس انديشه اسلامى ، به چند نكته مهم تأكيد داشته باشم كه عبارتند از :\r\n1 . امروز بيش از هر وقت ديگرى ، وحدت مسلمانان ضرورت حياتى است . اسلام كه روزگارى همه به ناسزاگويى عليه آن اقدام مىكردند ، اكنون براى مبارزه با همه\r\n\r\n\r\n","description":"","footnote":"\r\n( 1 ) . محضر نور ، فهرست ديدارهاى امام خمينى ، نشريه مؤسسه تنظيم و نشر آثار امام خمينى ، ج 1 ، ص 345 ، چاپ اول ، 1372 .\r\n","page_name":" 282 ","page_number":282},
  {"content":"\r\n\r\nنيروهاى كفر وارد ميدان شده و موقعيت مناسب با رسالت الهى را به‌دست آورده است . در مقابل ، همهء شياطين كفر و در طليعهء آنها شيطان بزرگ ، امپرياليسم آمريكا ، نيز وارد معركه شده‌اند تا از حاكميت و گسترش اسلام جلوگيرى به‌عمل آورند . اين دشمنان ، هرگز فرقى بين شيعه و سنى قائل نيستند آنها هدفى جز نابودى اسلام ، به مثابه يك انديشه و يك ايدئولوژى جهانى ، ندارند و به همين دليل هر نوع انديشه و يا عملى ، به نام شيعه يا سنى ، براى ايجاد تفرقه بين صفوف مسلمانان در واقع همكارى با كفر جهانى ، برضد اسلام و مسلمانان است و اين نوع اقدامات از لحاظ شرعى حرام است و بايد مسلمانان با آن مقابله كنند .\r\n2 . در چهارچوب وحدت مسلمانان ، ضرورى است اشاره كنيم كه همه نيروهاى كفر ، اعم از شرقى يا غربى ، مىخواهند صفوف مسلمانان را متفرق سازند و انقلاب اسلامى پيروز ايران مسلمان را از توده‌هاى مردم در سراسر جهان اسلام ، دور نمايند و روى همين اصل مىبينيم كه امپرياليسم خبرى غرب و صهيونيسم جهانى در تحريف گفته‌هاى امام خمينى درباره امام مهدى ( عج ) كه در عقيده شيعه و سنى ، براى گسترش عدل و قسط در سراسر جهان ، در آخر زمان ظهور خواهد كرد ، مسابقه گذاشته‌اند !\r\nآن‌چه مزدوران صهيونيسم و ارتجاع عرب در اين‌باره به امام خمينى نسبت داده و مىدهند ، كذب محض و دروغ مطلق است و انتظار از آگاهى علماى مبارز اسلامى و ملت‌هاى مسلمان آن است كه اين توطئه را نيز مانند توطئه‌هاى پيشين خنثى سازند .\r\n3 . بر مسلمانان ، همه مسلمانان و به ويژه آنهايى كه در تحت فشار حكومت‌هاى كافر موجود در دنياى اسلامى مانند : مصر سادات ، مغرب حسن ، سعودى خالد ، قرار دارند لازم است كه به توجيه گرى نپردازند ، بلكه بايد يك انقلاب سرخ سوزان اسلامى را برپا دارند و پناه‌گاه‌هاى كفار و تخت‌هاى سلطنت آنان را سرنگون سازند تا كلمهء « اللَّه » استوار يابد و ملت‌ها از عدالت اسلامى برخوردار شوند .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nاين خلاصه‌اى از نقاطى بود كه امام خمينى امر كرد من در اين كنفرانس ارزش‌مند ، بر آنها تأكيد ورزم . و سلام اللَّه عليكم و تحيات الامام الخمينى و الشعب الايرانى المسلم اليكم جميعاً و الى الشعب الجزائرى المسلم . و شكراً لكم و السلام عليكم و رحمة اللَّه و بركاته . » « 1 » * * *\r\nعلاوه بر اين سخنرانى ، در جمع هزار و پانصد نفرى از علماء و شخصيت‌هاى اسلامى سراسر دنياى اسلام و دانش‌جويان الجزائرى ، در مصاحبه‌هاى مختلف با خبرگزارى الجزائر ، روزنامه المجاهد - به فرانسه - روزنامه الشعب ، موضوع توطئه دشمنان را در تحريف گفته‌هاى امام خمينى ، پىگيرى كردم كه ترجمه خلاصه آن‌چه در روزنامه الشعب - مورخ 24 شوال 1400 هجرى آمده در اين‌جا مىآوريم :\r\nنماينده امام خمينى اعلام مىدارد !\r\n« استاد هادى خسروشاهى ، نماينده امام خمينى در چهاردهمين كنفرانس انديشه اسلامى ، آن‌چه را كه وسائل ارتباط جمعى غربى و صهيونيستى و به پيروى آنها ، بعضى از رسانه‌هاى عربى در رابطه با گفته‌هاى امام خمينى منتشر نموده‌اند كه « امام مهدى آن‌چه را كه انبيا و رسل از انجام آن عاجز بودند ، انجام خواهد داد ! ! » به شدت تكذيب نمود .\r\nنماينده امام خمينى در حضور 1500 نفر در « قصر الامم » الجزائر اعلام داشت : امام خمينى در روز عيد فطر ، در جمع سفراى كشورهاى اسلامى در تهران با صراحت كامل اعلام داشت : « امام مهدى موعود كه شيعه و سنى اعتقاد دارند در آخر زمان مىآيد و عدل و قسط را در سراسر روى زمين مىگستراند ، هرگز چيز تازه‌اى نمىآورد ، بلكه او به عنوان مسلمانى معتقد به همه انبيا ، احكام الهى - اسلامى تعطيل شده را ، اجرا مىكند » .\r\n\r\n\r\n","description":"","footnote":"\r\n( 1 ) . صوت الامة ، مورخ ذوالقعده 1400 هجرى ، سال اول ، شماره 7 و 8 ، ص 38 ( خلاصه آن در كتاب صور من الملتقى الرابع عشر ، للفكر الاسلامى ، چاپ الجزائر ، 1401 ه ، ص 215 و به بعد چاپ شده است ) .\r\n","page_name":" 284 ","page_number":284},
  {"content":"\r\n\r\nنماينده امام سپس افزود : « آن‌چه را كه مطبوعات بلاد اسلامى - آمريكايى ، تبلور يافته در مطبوعات : مغرب ، مصر ، تونس منتشر ساخته‌اند ، كذب ، افترا و بهتان بوده و از ساخته‌هاى صهيونيسم براى ايجاد تفرقه ، بين مسلمانان است » . « 1 » خوش‌بختانه اين سخنرانى و مصاحبه‌ها و پخش گستردهء آن از سوى رسانه‌هاى جمعى الجزائر ، در خنثى ساختن توطئه‌هاى دشمنان ، تأثير خاص و نقش عمده‌اى به عهده داشت و در واقع نقشه دامنه‌دار تفرقه‌انگيز آنها را نقش بر آب ساخت و اكنون ضرورى به نظر مىرسد كه براى آگاهى برادران اهل سنت ، و ردّ اكاذيب بعضى از نويسندگان معاصر ، كه هنوز اين دروغ‌ها را در كتاب‌هاى جديد الانتشار خود ، نقل كرده و در ايجاد اختلاف بين مسلمانان مىكوشند ، متن عربى سخنرانى در كنفرانس انديشه اسلامى و مصاحبه‌هاى مندرج در مطبوعات الجزائر را ، عيناً و به عنوان « پيوست » نقل كنيم . به اميد آن‌كه براى اهل خرد و انصاف مفيد باشد و حقايق را بر آنان آشكار سازد :\r\n\r\n\r\n","description":"","footnote":"\r\n( 1 ) . روزنامه الشعب ، شماره 3238 ، مورخ 24 شوال 1400 هجرى ( سپتامبر 1980 م ) ص اول .\r\n","page_name":" 285 ","page_number":285},
  {"content":"\r\n\r\nنمايش تصوير\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nنمايش تصوير\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nنمايش تصوير\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nنمايش تصوير\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nنمايش تصوير\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nنمايش تصوير\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nنمايش تصوير\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nنمايش تصوير\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nنمايش تصوير\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nنمايش تصوير\r\n\r\n","description":"","footnote":"","page_name":" 295 ","page_number":295},
  {"content":"\r\n . \r\n","description":"","footnote":"","page_name":" 296 ","page_number":296},
  {"content":"\r\n\r\n\r\nمنابع بحث‌ها و ترجمه‌ها\r\n\r\n","description":"","footnote":"","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n\r\nنمايش تصوير\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nنمايش تصوير\r\n\r\n\r\n","description":"","footnote":"","page_name":" 300 ","page_number":300}
  ]