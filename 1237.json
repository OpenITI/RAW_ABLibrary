[
  {"content":"\r\nبسم الله الرحمن الرحيم\r\n","description":"","footnote":"","page_name":" 1 ","page_number":1},
  {"content":"\r\n\r\n","description":"","footnote":"","page_name":" 2 ","page_number":2},
  {"content":"\r\nعلل الشرايع\r\nتأليف : شيخ صدوق رحمه الله\r\nجلد دوم\r\nترجمه و تحقيق : سيد محمد جواد ذهنى تهرانى\r\n","description":"","footnote":"","page_name":" 3 ","page_number":3},
  {"content":"\r\nابن بابويه ، محمد بن على ، 311 - 381 ق .\r\n[ علل الشرايع و الاسلام . فارسى - عربى 
  ]\r\nعلل الشرايع / مولف شيخ صدوق ؛ ترجمه و تحقيق\r\nمحمد جواد ذهنى تهرانى . - قم : مؤمنين ، 1380 .\r\n2 ج .\r\nISBN - 140000 ريال : ( دوره ) ISBN 978 - 964 - 6815 - 24 - 3\r\n2 ) ISBN 978 - 964 - 6815 - 28 - 6 - . ( ج . 1 ) 8 - 27 - 6815 - 964 - 978\r\n( ج .\r\nفهرستنويسى بر اساس اطلاعات فيپا .\r\nكتابنامه .\r\n1 . احاديث شيعه - - قرن 4 ق . الف . ذهنى تهرانى ،\r\nمحمد جواد ، 1326 - ، مترجم . ب . عنوان .\r\nج . عنوان : علل الشرايع و الاسلام . فارسى - عربى .\r\n8041 ع 2 الف / 129 BP\r\n212 / 297\r\n1380\r\nكتابخانه ملى ايران 26041 - 80 م\r\nانتشارات مؤمنين\r\nنام كتاب : علل الشرايع / جلد دوم\r\nمؤلف : شيخ صدوق ( ره )\r\nترجمه و تحقيق : مرحوم سيد محمد جواد ذهنى تهرانى\r\nناشر : انتشارات مؤمنين\r\nشمارگان : 5000\r\nنوبت چاپ : هشتم / 1386\r\nچاپ : شريعت\r\nقيمت دوره : 16000 تومان\r\nشابك : 6 - 28 - 6815 - 964 - 978\r\nمركز پخش : قم - پاساژ قدس - شماره 95 - انتشارات مؤمنين - تلفن : 7731338 تلفكس : 7743360\r\n","description":"","footnote":"","page_name":" 4 ","page_number":4},
  {"content":"\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n","description":"","footnote":"","page_name":" 34 ","page_number":34},
  {"content":"\r\nبنام خداوند بخشنده مهربان حمد و ستايش خدايى را سزد كه پروردگار جهانيان است و رحمتش بر محمّد و دودمان پاكش باد\r\n\r\nباب اوّل اسرار وضوء و اذان و نماز\r\nحديث ( 1 )\r\nشيخ فقيه ابو جعفر محمّد بن على بن الحسين بن موسى بن بابويه قمى مصنّف اين كتاب مىگويد :\r\nپدرم و محمّد بن الحسن بن احمد بن الوليد رضى الله عنهما از سعد بن عبد الله از محمّد بن عيسى بن عبيد ، از محمّد بن ابى عمير و محمّد بن سنان از صباح سدى و سدير صيرفى « 1 » و محمّد بن نعمان مؤمن طاق « 2 » و عمر بن اذينه ، از حضرت ابى عبد الله عليه السّلام و محمّد بن الحسن بن احمد بن وليد رضى الله عنه از محمّد بن الحسن الصفّار و سعد بن عبد الله از محمّد بن الحسين بن ابى الخطاب و يعقوب بن يزيد و محمّد بن عيسى ، از عبد الله بن جبله ، از صباح مزنى و سدير صيرفى و محمّد بن نعمان احول و عمر بن اذينه ، از حضرت ابى عبد الله عليه السّلام ، اين چهار نفر محضر مبارك امام صادق عليه السّلام حاضر شدند ، حضرت فرمودند :\r\n\r\nاى عمر بن اذينه ، نظرت در باره اذانى كه اين گروه ناصبىها مىگويند و نمازى كه مىخوانند چيست ؟\r\nعرض كرد : فدايت شوم : ايشان مىگويند : ابى بن كعب انصارى خدا را در خواب ديده و او اين كيفيت را به ايشان تعليم نموده .\r\nحضرت فرمودند : به خدا سوگند دروغ مىگويند ، خداوند تبارك و تعالى منزّه تر از آن است كه در خواب ديده شود .\r\nو نيز فرمودند : خداوند عزيز جبّار نبىّ اكرم صلَّى الله عليه و آله و سلم را هفت بار به آسمان عروج داد در مرتبهء اوّل بركت و توسعه بر او داد و در بار دوّم فرائض را بر او تعليم فرمود و\r\n","description":"","footnote":"\r\n« 1 » - به فرموده ممقانى در رجال وى حسن مىباشد .\r\n« 2 » - محمّد بن نعمان بجلى احول ، ابو جعفر شاه الطَّاق ، مخالفين او را ملقب به شيطان الطَّاق نموده و شيعه او را مؤمن طاق مىگويند ، وى از اصحاب حضرت امام صادق عليه السّلام است ، متكلم و حاذق و حاضر الجواب بوده و ثقه مىباشد .\r\n","page_name":" 35 ","page_number":35},
  {"content":"\r\n\r\n","description":"","footnote":"","page_name":" 36 ","page_number":36},
  {"content":"\r\nدر دفعه سوّم خداوند عزيز جبّار محملى از نور كه در آن چهل نوع از انواع نور بود بر وى نازل فرمود اين نورها اطراف عرش خداوند تبارك و تعالى مىگرديدند و ديدگان ناظرين را از فرط روشنايى مىپوشاندند .\r\nيكى از اين نورها زرد بود كه رنگ زردى ناشى از آن است و يكى ديگر از آنها قرمز بود كه رنگ قرمزى از آن پديد آمد و ديگرى سفيد بود كه سفيدى اشياء از آن به وجود آمده و باقى نورها به عدد ساير انوار و الوانى است كه حق تعالى آفريده .\r\nدر اين محمل حلقه ها و زنجيرهايى از نقره بود بارى حضرت بر آن محمل نشسته و به آسمان دنيا عروج كردند فرشتگان به اطراف و اكناف آسمان پراكنده شدند و سپس به سجده افتاده و گفتند :\r\nسبّوح ، قدّوس ربّنا و ربّ الملائكه و الرّوح بعد اضافه كردند : چقدر اين نور شبيه به نور پروردگار ما است ! ! پس از اين كلام ، جبرئيل عليه السّلام براى نفى تشبيهى كه از كلام آنها استفاده مىشود فرمود :\r\nاللَّه كبر يعنى خدا بزرگتر است از اين كه احدى به او شبيه باشد .\r\nفرشتگان ساكت شدند و دربهاى آسمان گشوده شد و فرشتگان اجتماع نمودند سپس محضر مبارك نبى اكرم صلَّى الله عليه و آله و سلم مشرّف شده و فوج فوج جلو آمده و به آن سرور سلام نمودند بعد عرضه داشتند يا محمّد ، برادرت چطور است ؟\r\nحضرت فرمودند : خوب مىباشد .\r\nعرض كردند : وقتى به او رسيدى از طرف ما به او سلام نما .\r\nنبى اكرم صلَّى الله عليه و آله و سلم فرمودند : آيا او را مىشناسيد ؟\r\nعرضه داشتند : چگونه او را نشناسيم و حال آنكه حق تعالى پيمان تو و او را از ما گرفته و ما بر تو و او صلوات فرستاده و طلب رحمت مىكنيم سپس چهل نوع از انواع نورها كه هيچ شباهتى به نور اوّل نداشتند را حق تعالى به آنها افزود و به حلقه ها و زنجيرهاى محمل نيز اضافه فرمود سپس حق تعالى آن حضرت را به آسمان دوّم عروج داد ، زمانى كه آن جناب نزديك درب آسمان رسيد فرشتگان به اطراف آسمان پراكنده شده و به سجده افتاده و گفتند :\r\nسبّوح ، قدّوس ، ربّ الملائكة و الرّوح ، سپس افزودند : چقدر اين نور شبيه به نور پروردگار ما است ! ! جبرئيل عليه السّلام گفت : اشهد ان لا إله الَّا الله ، اشهد ان لا إله الَّا الله ، پس از آن فرشتگان اجتماع كرده و دربهاى آسمان گشوده شد و گفتند :\r\n","description":"","footnote":"","page_name":" 37 ","page_number":37},
  {"content":"\r\n\r\n","description":"","footnote":"","page_name":" 38 ","page_number":38},
  {"content":"\r\nاى جبرئيل ، اين كيست كه با تو مىباشد ؟\r\nجبرئيل فرمود : اين حضرت محمّد صلَّى الله عليه و آله و سلم است .\r\nفرشتگان گفتند : آيا مبعوث شده است ؟\r\nجبرئيل فرمود : بلى .\r\nرسول خدا صلَّى الله عليه و آله و سلم فرمودند : فرشتگان به سرعت به طرف من آمده و سلام كرده و گفتند : به برادرت سلام ما را برسان .\r\nحضرت مىفرمايند : به ايشان گفتم : آيا او را مىشناسيد ؟\r\nگفتند : آرى ، چگونه آن حضرت را نشناسيم و حال آنكه خداوند پيمان شما و او و شيعه او را تا روز قيامت از ما گرفته است و ما در هر روز پنج بار ( مقصود در هر يك از اوقات نماز مىباشد ) به صورتهاى شيعيان آن حضرت نظر مىافكنيم .\r\nرسول خدا صلَّى الله عليه و آله و سلم فرمودند : سپس پروردگارم چهل نوع از انواع نور را برايم افزود كه اصلا به انوار اوّلى شباهت نداشتند چنانچه حلقه ها و زنجيرهاى ديگرى بر آنچه قبلا ياد شد افزود .\r\nسپس مرا به آسمان سوّم عروج داد ، فرشتگان اين آسمان به اطراف پراكنده شده و به سجده افتاده و گفتند : سبّوح ، قدّوس ، ربّ الملائكة و الرّوح ، سپس اضافه كردند :\r\nاين چه نورى است كه شبيه نور پروردگارمان است ، جبرئيل پس از استماع اين كلام گفت :\r\nاشهد انّ محمّدا رسول الله ، اشهد انّ محمّدا رسول الله ، فرشتگان اجتماع كرده و دربهاى آسمان گشوده شد فرشتگان گفتند : آفرين به اوّل و ابتدائت از حيث خلقت و رتبه و آفرين به پايانت از جهت ظهور و بعثت و آفرين به كسى كه زمان امّتش متّصل به حشر است و آفرين به كسى كه پيش از خلق خلائق آفريده شد و تمام حسابها با او است يعنى محمّد خاتم النبيين و على خير الوصيين .\r\nرسول خدا صلَّى الله عليه و آله و سلم فرمودند : به من سلام كرده و از برادرم على عليه السّلام پرسيدند ؟\r\nگفتم : او در زمين خليفه و جانشين من است ، مگر او را مىشناسيد ؟\r\nگفتند : آرى ، چگونه او را نشناسيم و حال آنكه در هر سال يك بار بيت المعمور را زيارت كرده و بر روى آن جلد و پارچه نازك سفيدى است كه اسم محمّد صلَّى الله عليه و آله و سلم و على و حسن و حسين و ائمه و شيعيان تا روز قيامت نوشته شده و ما با دستهايمان بر سرهاى ايشان كشيده و تبرك مىجوييم .\r\nسپس پروردگارم چهل نوع از انواع نور كه با هيچ يك از انوار اوّل شبيه نبود برايم\r\n","description":"","footnote":"","page_name":" 39 ","page_number":39},
  {"content":"\r\n\r\n","description":"","footnote":"","page_name":" 40 ","page_number":40},
  {"content":"\r\nافزود و حلقه ها و زنجيرها را نيز اضافه كرد . سپس مرا به آسمان چهارم عروج داد در اين آسمان فرشتگان هيچ نگفتند و صدايى شنيدم از ايشان كه گويا در سينه ها حبس بود ، بارى آنها اجتماع كرده و دربهاى آسمان گشوده شد و به سرعت به طرف من شتافتند ، جبرئيل عليه السّلام گفت :\r\nحىّ على الصّلوة ، حىّ على الصّلوة ، حىّ على الفلاح ، حىّ على الفلاح .\r\nپس از او فرشتگان با دو آواز مقرون به هم گفتند : بمحمّد تقوم الصّلوة ( به حضرت ختمى مرتبت نماز قائم است ) و بعلىّ الفلاح ( يعنى به حضرت علوى صلوات الله عليه رستگارى وابسته است ) .\r\nجبرئيل فرمود : قد قامت الصّلوة ، قد قامت الصّلوة .\r\nفرشتگان گفتند : نماز تعلق دارد به شيعيان على عليه السّلام كه تا روز قيامت آن را به پا مىدارند .\r\nسپس فرشتگان اجتماع كرده و به نبى اكرم صلَّى الله عليه و آله و سلم عرض كردند : برادرت را كجا گذاردى و چطور مىباشد ؟\r\nحضرت به ايشان فرمود : آيا او را مىشناسيد ؟\r\nعرضه داشتند : آرى او و شيعيانش را مىشناسيم ، او ( يعنى على عليه السّلام ) نورى است كه اطراف عرش خدا مىباشد و در بيت المعمور پارچه و جلد رقيق و نازكى از نور هست كه با خط نور در آن نام محمّد و على و حسن و حسين و ائمه و شيعيانشان بدون اين كه نام يكى از ايشان كم يا زياد شده باشد نوشته شده است ، ميثاق و پيمان حضرتش را از ما گرفته‌اند و در هر روز جمعه بر ما قرائتش مىنمايند ، پس من به سجده شكر افتادم .\r\nحق تعالى فرمود : اى محمّد سر خود را بالا كن .\r\nمن سر بالا نمودم ، طبقات آسمان را ديدم كه از هم شكافته و پرده ها برداشته شده است ، سپس به من فرمود :\r\nسر پايين كن و ببين چه مىبينى .\r\nمن سرم را پايين كرده نظرم به بيت و حرم شما افتاد كه مانند بيت المأمورى كه در آن بودم مىباشد ، بيت المأمور دقيقا مقابل بيت و حرم شما قرار داشت به طورى كه اگر من چيزى را از دستم مىانداختم در حرم و بيت مىافتاد بارى حق تعالى به من فرمود : اى محمّد ! اين حرم است و تو حرام مىباشى ، يعنى احترام بيت به خاطر حرمت تو است و براى هر مثلى ، مثالى مىباشد يعنى هر چيزى در زمين مثالى در\r\n","description":"","footnote":"","page_name":" 41 ","page_number":41},
  {"content":"\r\n\r\n","description":"","footnote":"","page_name":" 42 ","page_number":42},
  {"content":"\r\nآسمان دارد ، پس از آن به من فرمود : اى محمّد ، دستت را دراز كن پس برخورد مىكنى با آبى كه از طرف راست عرش جارى است ، پس آب فرو ريخت و من با دست راست با آن برخورد نمودم فلذا است كه اوّلين فعل در وضوء برداشتن آب با دست راست مىباشد ، سپس پروردگارم فرمود :\r\nآب را بگير و با آن صورتت را بشوى ( امام صادق عليه السّلام فرمود : البته حق تعالى شستن صورت را در وضوء همان جا به پيامبر صلَّى الله عليه و آله تعليم فرمود ) زيرا تو مىخواهى با اين دو دستت با كلام من مواجه شوى .\r\nسپس با رطوبت زيادى در دو دستت سر و پاس خود را تا روى برآمدگى پاها مسح كن امام صادق عليه السّلام فرمود : البته حق تعالى مسح سر و پاها را همان جا به پيامبر صلَّى الله عليه و آله تعليم نمود و فرمود :\r\nمن مىخواهم كه تو سرت را مسح كنى و باقى بدارمت و امّا مسح بر پاهايت ، به خاطر آن است كه مىخواهم قدمهايت را جايى بگذارم كه نه پيش از تو و نه بعد از تو كسى آن جا قدم نگذاشته و نخواهد گذاشت .\r\nتا اينجا حديث علَّت وضوء و اذان را شرح و توضيح داد .\r\nسپس حقّ عزّ و جل فرمود : اى محمّد رو به حجر الاسود كه در مقابلم هست نما و به عدد حجابهايم ( تعداد آنها هفت تا است ) مرا با گفتن تكبير به بزرگى ياد نما و از اينجاست كه تكبيرات افتتاحيه هفت تا است چه آنكه حجابها همان طورى كه اشاره شد هفت تا مىباشند و پس از انقطاع حجب قرائت را شروع نما و از اينجا است كه افتتاح سنّت شده و حجبى كه طبق طبق روى هم قرار گرفته‌اند سه تا بوده به عدد نورى كه بر محمّد صلَّى الله عليه و آله نازل گرديد ، يعنى سه مرتبه از اين رو افتتاح سه مرتبه بوده و تكبير هفت مرتبه مىباشد .\r\nو وقتى از تكبير و افتتاح فارغ شده خداوند عزّ و جل فرمود : آلان به من رسيدى پس اسم مرا ياد كن : حضرت فرمود : بسم الله الرحمن الرحيم و به همين خاطر در اوّل هر سوره گفتن * ( بِسْمِ الله الرَّحْمنِ الرَّحِيمِ ) * مشروع گرديد سپس حق تعالى به آن حضرت فرمود : مرا ستايش كن .\r\nحضرت عرضه داشت : * ( الْحَمْدُ لِلَّه رَبِّ الْعالَمِينَ ) * نبى اكرم صلَّى الله عليه و آله در نفس خود پس از تحميد عرضه داشت : شكرا .\r\nبلافاصله حق تعالى فرمود :\r\nاى محمّد ، حمد و ستايش مرا با گفتن ( شكرا ) قطع كردى پس دوباره اسم مرا\r\n","description":"","footnote":"","page_name":" 43 ","page_number":43},
  {"content":"\r\n\r\n","description":"","footnote":"","page_name":" 44 ","page_number":44},
  {"content":"\r\nببر و به همين خاطر در سوره حمد عبارت * ( « الرَّحْمنِ الرَّحِيمِ » ) * دو مرتبه گفته مىشود و وقتى به « و لا الضّالَّين » رسيد نبى اكرم صلَّى الله عليه و آله فرمود : * ( الْحَمْدُ لِلَّه رَبِّ الْعالَمِينَ ) * شكرا ( يعنى در مقام شكر اين عبارت را فرمود ) خداى عزيز جبار فرمود :\r\nذكر مرا قطع كردى پس اسمم را ياد كن .\r\nپيامبر صلَّى الله عليه و آله فرمودند : بسم الله الرحمن الرحيم و به خاطر همين بعد از حمد ابتداء سوره بعدى گفتن بسم الله الرحمن الرحيم مشروع گرديد ، پس از آن حق تعالى به حضرت فرمود : بخوان : * ( قُلْ هُوَ الله أَحَدٌ ) * تا آخر به همان نحوى كه نازل گرديده چه آنكه اين سوره نسبت و نعت و اوصاف مرا بيان مىكند .\r\nسپس دو دستت را پايين آور و بر دو كاسه زانوهايت قرار بده و پس از آن به عرش من بنگر .\r\nرسول خدا صلَّى الله عليه و آله مىفرمايد : به بزرگى عرش نگريستم روحم طيران كرد و حالت غش بر من عارض شد پس الحام شدم به اين كه بگويم : سبحان ربى العظيم و بحمده ، به خاطر آن عظمتى كه ديده بودم ، بارى وقتى اين كلام را گفتم حالت غش از من به طرف شد تا جايى كه آن را هفت بار گفتم ( البته نسبت به هفت بار نيز الحام شدم ) بارى به نفس و روحم مراجعه نموده و همان طورى كه قبلا بودم ، گرديدم و به همين جهت گفتن سبحان ربى العظيم و بحمده در ركوع مشروع گرديد ، بعد حق عزّ و جل فرمود : سر را بردار من سر برداشتم نظرم به چيزى افتاد كه عقل از سرم پريد پس بلافاصله با صورت و دو دست به زمين رفته و الحام شدم كه بگويم : سبحان ربى الاعلى و بحمده و اين به خاطر علو و بلندى چيزى بود كه ديدم : ذكر مزبور را هفت بار گفتم و هر بار كه مىگفتم اندكى به حال آمده و حالت غش از من دور مىشد بارى پس از اتمام هفت بار نشستم ، پس در سجود گفتن : سبحان ربى الاعلى و بحمده و نيز نشستن بين دو سجده كه حضرت آن را به منظور استراحت از غش و علو و بزرگى آنچه ديده بودند انجام دادند مشروع گرديد .\r\nسپس پروردگارم به من الهام فرمود و خواست كه سر را بالا كنم ، پس سر را بالا كرده و آن علو و بلندمرتبگى را كه ديدم حالت غش به من دست داد پس به رو افتاده و صورت و دستهايم را رو به زمين قرار داده و گفتم سبحان ربى الاعلى و بحمده ، اين ذكر را هفت بار گفتم و سپس سر را بلند كرده و پيش از آنكه بايستم نشستم تا دوباره به علو و بلندمرتبگى حضرتش نظر افكنم ، و به خاطر همين دو سجده از يك ركعت جعل گرديد و نيز به همين جهت نشستن خفيف پيش از\r\n","description":"","footnote":"","page_name":" 45 ","page_number":45},
  {"content":"\r\n\r\n","description":"","footnote":"","page_name":" 46 ","page_number":46},
  {"content":"\r\nبرخاستن مشروع شد بارى پس از آن ايستادم ، حق عزّ و جل فرمود : يا محمّد سوره حمد را بخوان ، پس آن را به همان نحوى كه اوّل خوانده بودم ، خواندم ، پس از آن فرمود : بخوان : * ( إِنَّا أَنْزَلْناه ) * . . . زيرا اين سوره نسبت تو و اهل بيت تو تا روز قيامت را بيان مىكند ، پس از آن به ركوع رفتم و در ركوع و سجودش همان ذكرهايى را كه اوّل گفته بودم ، گفتم و پس از آن خواستم كه برخيزم پروردگار متعال فرمود : اى محمّد نعمتهايى كه به تو دادم را به ياد آور و اسم مرا ببر حق تبارك و تعالى به من الهام نمود كه بگويم : بسم الله ، لا إله الَّا الله ، و الاسماء الحسنى كلَّها لله .\r\nپس به من فرمود : يا محمّد بعد از اين درود بر خود و اهل بيتت بفرست .\r\nمن گفتم : صلَّى الله علىّ و على اهل بيتى ، و خداوند هم خواسته مرا انجام داد يعني رحمت بر من و اهل بيتم فرستاد سپس ملتفت شدم خود را در صفوف فرشتگان و انبياء يافتم ، پروردگارم فرمود : يا محمّد ، سلام بده گفتم : السّلام عليكم و رحمة الله و بركاته .\r\nحق تعالى فرمود : اى محمّد من محققا سلام و تحيّت بوده و رحمت و بركات تو و ذريّه تو مىباشد ، پس از آن امر فرمود كه به سمت چپ توجه نكنم .\r\nو اوّلين سوره اى كه بعد از * ( قُلْ هُوَ الله أَحَدٌ ) * شنيدم ، * ( إِنَّا أَنْزَلْناه فِي لَيْلَةِ الْقَدْرِ ) * بود ، بارى به خاطر آنچه گفته شد سلام را يك بار مىدهند و در آن حال صورت بايد به طرف قبله باشد و نيز به جهت آنچه ذكر شد تسبيح و در ركوع و سجود به عنوان شكر بجا آورده مىشود .\r\nو امّا « سمع الله لمن حمده » گفتم آن به خاطر اين جهت مشروع گرديد كه نبيّ اكرم صلَّى الله عليه و آله فرمودند از ركوع كه سر برداشتم صداى ضجّه و ناله فرشتگان را شنيدم ، گفتم : سمع الله لمن حمده بالتسبيح و التهليل و به جهت كلّ آنچه بيان داشتيم است كه هر گاه در دو ركعت اوّل و دوّم نماز حدثى حادث شود و خللى اتّفاق بيفتد مصلَّى بايد نمازش را اعاده كند و اين دو ركعت فرض اوّل محسوب مىشود و آن در وقت زوال يعنى نماز ظهر واجب گرديد .\r\n\r\nباب دوّم سرّ اين كه حق عزّ و جلّ نماز را واجب فرمود\r\nحديث ( 1 )\r\nعلى بن احمد بن محمّد رحمة الله عليه از محمّد بن ابى عبد الله كوفى ، از\r\n","description":"","footnote":"","page_name":" 47 ","page_number":47},
  {"content":"\r\n\r\n","description":"","footnote":"","page_name":" 48 ","page_number":48},
  {"content":"\r\nمحمّد بن اسماعيل برقى ، از على بن عبّاس ، از عمر بن عبد العزيز از هشام بن الحكم ، وى مىگويد : راجع به علَّت وجوب نماز از حضرت امام صادق عليه السّلام سؤال كرده و محضرش عرض كردم : با اين كه اين عبادت مردم را از بر آوردن نيازمنديهايشان مشغول نموده و بدنهايشان را به رنج مىاندازد چطور حق تعالى آن را بر ايشان واجب كرده ؟\r\nحضرت فرمودند : در آن اسرار و عللى است و توضيح آن اين است كه :\r\nاگر مردم به حال خود واگذارده شده و هيچ تنبيه و تذكيرى از ناحيه نبى اكرم صلَّى الله عليه و آله متوجه ايشان نمىشد و كتاب خدا صرفا در دستشان باقى مىماند حالشان همچون حال مردمان اوّل مىگشت چه آنكه آنها اگر چه دين را اخذ نموده و كتب را وضع و جعل كرده و مردمانى را هم به كيش و آيين خود فرا خوانده و احيانا با آنها به مقاتله نيز پرداختند ولى پس از رفتن از اين دنيا اسمشان از يادها رفته و امرشان مندرس و كهنه گرديد گويا اصلا ايشان در اين دنيا نبوده‌اند و خداوند تبارك و تعالى اراده كرد دين و آيين و آمر محمّد صلَّى الله عليه و آله فراموش نشود و بدين جهت بر امتش نماز را فرض و واجب قرار داد ، در اين نماز هر روزه مردم پنج بار با صداى بلند اسم نامى پيامبر را برده و با انجام افعال نماز خدا را عبادت كرده و او را ياد مىنمايند و بدين ترتيب از آن حضرت غافل نشده و فراموشش نمىكنند و در نتيجه ذكرش مندرس و كهنه نمىگردد .\r\nحديث ( 2 )\r\nعلى بن احمد بن محمّد از محمّد بن يعقوب ، از محمّد بن ابى عبد الله ، از محمّد بن اسماعيل ، از على بن عبّاس ، از قاسم بن ربيع صحّاف ، از محمّد بن سنان نقل كرده كه وى گفت : حضرت ابا الحسن على بن موسى الرّضا عليه السلام در جواب سؤالاتى كه كتبا از آن جناب نقل نموده بودم چنين مرقوم فرمودند :\r\nعلَّت و سرّ واجب شدن نماز امورى است : اقرار به ربوبيّت حق عزّ و جل و خلع انداد و اضداد از او ، ايستادن در مقابل جبّار جلّ جلاله با حالتى خوار و نيازمندانه ، خضوع و اعتراف به گناه و در خواست عفو از آنها ، گذاردن صورت در هر روز پنج بار روى خاك به خاطر تعظيم و بزرگداشت حقّ عزّ و جل ، متذكر خدا بودن و فراموش نكردن او ، خاشع و خاضع بودن در مقابل حضرتش و راغب و طالب بودن در زيادى دين و دنيا و انزجار از غير خدا ، مداومت بر ذكر حق عزّ و جل در شب و روز تا بدين ترتيب بنده سيّد و سرور و مدبّر و خالق خود را فراموش نكند تا به طغيان او\r\n","description":"","footnote":"","page_name":" 49 ","page_number":49},
  {"content":"\r\n\r\n","description":"","footnote":"","page_name":" 50 ","page_number":50},
  {"content":"\r\nمنتهى گردد و در اين به ياد بودن بنده پروردگار خود را فائده اى كه هست آن است كه از معاصى منزجر گرديده و باعث مىشود از انواع فساد كناره بگيرد .\r\n\r\nباب سوّم سرّ قبله و انحراف به سمت چپ\r\nحديث ( 1 )\r\nحسن بن محمّد بن ادريس رحمة الله عليه ، از پدرش ، از محمّد بن حسان ، از محمّد بن على كوفى ، از على بن حسان واسطى از عمويش عبد الرحمن بن كثير از مفضّل بن عمر نقل كرده كه وى گفت : راجع به دوستان و يارانى كه در سمت چپ كعبه قرار گرفته‌اند و مىتوانند به جانب چپ منحرف شوند به خلاف آنان كه در سمت راست كعبه مىباشند از حضرت امام صادق عليه السّلام سببش را پرسيدم ؟\r\nحضرت فرمودند : وقتى حجر الاسود از بهشت به زمين آورده شد و آن را در جايش گذاردند اعلام حدود و حرم را در جايى نصب كردند كه نور حجر الاسود به آن جا مىرسيد لذا از راست كعبه چهار ميل نور حجر برد داشت و از جانب چپ هشت ميل قهرا كلّ فاصله بين يمين و يسار دوازده ميل بود لذا آنان كه در سمت راست كعبه هستند اگر به چپ منحرف شوند از حدّ قبله خارج مىشوند به خلاف آنان كه جانب چپ كعبه مىباشند كه با چنين انحرافى از حدّ قبله خارج نمىگردند .\r\nحديث ( 2 )\r\nمحمّد بن الحسن بن احمد بن وليد رضى الله عنه از محمّد بن الحسن الصفّار ، از عبّاس بن معروف ، از على بن مهزيار از حسن بن سعيد ، از ابراهيم بن ابى البلاد ، از ابى غرة ، وى مىگويد : حضرت امام صادق عليه السّلام به من فرمودند : بيت قبله است براى مسجد و مسجد براى شهر مكه و شهر مكه براى حرم و حرم قبله است براى دنيا .\r\n\r\nباب چهارم سر اين كه خداوند امر فرمود به تعظيم مساجد و علَّت مسلَّط شدن بخت نصر بر بيت المقدس\r\nحديث ( 1 )\r\nعلى بن احمد بن محمّد از محمّد بن ابى عبد الله كوفى از موسى بن عمران ، از عمويش حسين بن يزيد نوفلى از على بن ابى حمزه ، از ابو بصير مىگويد : از حضرت\r\n","description":"","footnote":"","page_name":" 51 ","page_number":51},
  {"content":"\r\n\r\n","description":"","footnote":"","page_name":" 52 ","page_number":52},
  {"content":"\r\nامام صادق عليه السلام پرسيدم : علَّت تعظيم و بزرگداشت مساجد چيست ؟\r\nحضرت فرمودند : خداوند امر فرموده به تعظيم مساجد به خاطر آنكه آنها بيوت خدا در زمين مىباشند .\r\nحديث ( 2 )\r\nپدرم رحمة الله عليه از سعد بن عبد الله ، از محمّد بن الحسن ، از صفوان بن يحيى ، از كليب صيداوى ، از حضرت ابى عبد الله عليه السّلام نقل كرده كه حضرت فرمودند :\r\nدر تورات نوشته : خانه هاى من در زمين مساجد مىباشند ، پس خوشا به حال كسى كه در خانه اش خود را مطهّر و پاكيزه ساخته سپس من را در خانه‌ام زيارت كند و حق مزور آن است كه زائر را اكرام نمايد .\r\nحديث ( 3 )\r\nمحمّد بن الحسن بن احمد بن وليد رضى الله عنه از محمّد بن الحسن الصفّار ، از عبّاس بن معروف ، از موسى بن بكر ، از حضرت ابى الحسن الاوّل عليه السّلام ، نقل كرده كه آن جناب فرمودند : نبى اكرم صلَّى الله عليه و آله فرمودند :\r\nخداوند به موسى عليه السّلام وحى فرمود : من آتش را از آسمان براى تو فرستادم پس از آن در بيت المقدس روشن نما .\r\nموسى عليه السّلام عرض كرد : وقتى بخت نصر بيت المقدس را خراب نمود و در آن زباله ها را مىريخت و مردم در آن قضاء حاجت مىكردند ، آن مكان به خداى عزّ و جل شكايت نمود و گفت : پروردگارا به وسيله فرشتگانت مرا آباد كرده و بيت خودت قرارم دادى و نيز جايگاه انبياء و رسولانت مرا نمودى سپس مجوسى و آتشپرستى را بر من مسلَّط كردى كه بجا آورده با من آنچه بجا آورد .\r\nخداوند متعال به آن وحى فرمود : من با تو اين كار به خاطر آن نمودم كه اهالى شهر بدانند هر گاه نافرمانى مرا كنند خيلى بر من آسان است كه آنها را به بليّات مبتلا كنم .\r\n\r\nباب پنجم سر اين كه وقف بر مسجد نمودن جايز نيست\r\nحديث ( 1 )\r\nجعفر بن على ، از پدرش ، از جدّش حسن بن على كوفى ، از عبّاس بن عامر ، از ابى الضحّاك ، از حضرت امام صادق عليه السّلام راوى مىگويد : محضر مباركش عرضه\r\n","description":"","footnote":"","page_name":" 53 ","page_number":53},
  {"content":"\r\n\r\n","description":"","footnote":"","page_name":" 54 ","page_number":54},
  {"content":"\r\nداشتم : مردى خانه اى خريده و آن را ساخته و مقدارى از زمين به صورت عرصه ماند كه آن را جايگاه نگهدارى غلَّه كرد آيا مىتواند اين جايگاه را وقف بر مسجد نمايد ؟\r\nحضرت فرمودند : زرتشتيان بر آتشكده هايشان وقف مىكنند ( يعنى شما اين كار را نكنيد ) .\r\n\r\nباب ششم سرّ اين كه در مسجد صدا بلند كردن و از گمشده خبر دادن و تراشيدن تير مكروه مىباشد\r\nحديث ( 1 )\r\nپدرم رحمة الله عليه از محمّد بن يحيى عطَّار ، از محمّد بن احمد باسنادش به طور مرفوعه نقل كرده كه مردى آمد به مسجد و از مال گمشده خود خبر داد و خواست در صورت پيدا شدن به او ردّ كنند .\r\nرسول خدا صلَّى الله عليه و آله فرمودند : به او بگوييد : خدا گمشده ات را به تو ردّ نكند ، مسجد براى غير اين بنا شده است ، سپس راوى گفت : بلند كردن صدا در مساجد مكروه است و نيز رسول خدا صلَّى الله عليه و آله به مردى گذشتند كه در مسجد تير مىتراشيد ، پس او را از اين عمل نهى نموده و فرمودند : مسجد براى غير اين بنا شده است .\r\nحديث ( 2 )\r\nو با همين اسناد از محمّد بن احمد ، از حسن بن موسى خشاب از على بن اسباط ، از برخى رجالش نقل كرده كه گفت : حضرت امام صادق عليه السّلام فرمودند :\r\nبيع و شراء و ديوانگان و كودكان را از مساجد دور كنيد و نيز گمشده ها را در مساجد تعريف نكرده و طلب ننماييد و همچنين در مساجد حكم نكرده و حدود جارى ننماييد و صداى خويش را در آنها بلند نكنيد .\r\n\r\nباب هفتم سرّ خراب كردن امير المؤمنين عليه السّلام محرابهاى مساجد را\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از محمّد بن يحيى خزّاز ، از طلحة بن زيد ، از حضرت جعفر بن محمّد از پدر\r\n","description":"","footnote":"","page_name":" 55 ","page_number":55},
  {"content":"\r\n\r\n","description":"","footnote":"","page_name":" 56 ","page_number":56},
  {"content":"\r\nبزرگوارش عليهما السّلام نقل كرده‌اند كه امير المؤمنين عليه السّلام محراب مساجد را در هر كجا كه مىديدند خراب مىكردند مىفرمودند : گويا محاريب كشتارگاههاى يهود مىباشند .\r\n\r\nباب هشتم سرّ اين كه نبايد بناى مساجد مشرف به ساختمانهاى حوالى و اطرافش باشند\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از محمّد بن يحيى خزّاز ، از طلحة بن زيد ، از حضرت جعفر بن محمّد ، از پدر بزرگوارش عليهما السّلام نقل كرده كه فرمودند :\r\nعلى عليه السّلام در كوفه مسجدى را ديدند كه بنائش به ساختمانهاى اطراف مشرف بود ، حضرت فرمودند : گويا اين معبد يهود و نصارى است ، مساجد را نبايد مرتفع و بلند ساخت بلكه پست و كوتاه بايد بنا نمود .\r\n\r\nباب نهم سرّ اين كه واجب است بر كسى كه سنگريزه هاى مسجدى را بيرون بياورد دوباره به همان جا يا به مسجد ديگر باز گرداند\r\nحديث ( 1 )\r\nمحمّد بن على ماجيلويه ، از پدرش ، از احمد بن ابى عبد الله ، از پدرش ، از وهب بن وهب ، از حضرت جعفر بن محمّد از پدر بزرگوارش نقل كرده كه فرمودند :\r\nهر گاه كسى سنگريزه هاى مسجدى را از آن بيرون آورد بايد آنها را يا به همان جا و يا به مسجد ديگرى بازگرداند زيرا سنگريزه ها تسبيح خدا مىگويند « 1 » .\r\n\r\n","description":"","footnote":"\r\n« 1 » - مرحوم مجلسى در كتاب بحار ج ( 84 ) ص ( 8 ) مىفرمايد :\r\nممكن است تسبيح سنگريزه ها كنايه از اين باشد كه آنها جزء مسجد هستند چه آنكه مسجد به خاطر آنكه محلّ عبادت است بر عظمت و جلال حق تعالى دلالت دارد پس به طور كلَّى مسجد با جميع اجزائش حق تعالى را از آنچه لائق به او نيست تنزيه و تقديس مىكند .\r\nو ممكن است كلمه « تسبيح » را به فتح باء خواند يعنى سنگريزه ها از نجاسات و آنچه لائق به مسجد نيست منزّه مىباشند و طبق اين احتمال تسبيح باز كنايه از جزئيت مىباشد .\r\n","page_name":" 57 ","page_number":57},
  {"content":"\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nباب دهم سرّ كشيدن گردن در ركوع\r\nحديث ( 1 )\r\nعلى بن حاتم از ابراهيم بن على ، از احمد بن مختار انصارى از حسن بن على علوى ، از ابو حكيم زاهد از احمد بن عبد الله ، وى مىگويد : شخصى محضر امير المؤمنين عليه السّلام عرض كرد : اى پسر عمّ بهترين مخلوق خدا ، معناى بلند كردن دو دست در تكبير اوّل چيست ؟\r\nحضرت فرمودند : معناى آن اللَّه اكبر است و معناى اللَّه كبر آن است كه خدا واحد و احدى است كه هيچ چيز مانندش نبوده و با هيچ چيز قياس نشده و با اشياء و اجناس مشتبه نگرديده و با حواس درك نمىشود .\r\nآن شخص عرضه داشت : اين كه گردن را در وقت ركوع مىكشند معنايش چيست ؟\r\nحضرت فرمودند : تأويلش آن است كه : آمنت بوحدانيّتك و لو ضربت عنقى ( به وحدانيت تو ايمان آورده‌ام اگر چه گردن مرا بزنى ) .\r\n\r\nباب يازدهم سرّ رخصت در جمع نمودن بين دو نماز\r\nحديث ( 1 )\r\nحسين بن احمد بن ادريس رحمة الله عليه ، از پدرش ، از احمد بن محمّد بن عيسى ، از على بن الحكم ، از اسحاق بن عمّار ، از مولانا حضرت ابى عبد الله عليه السّلام ، حضرت فرمودند : رسول خدا صلَّى الله عليه و آله و سلم نماز ظهر و عصر را بدون هيچ سببى در يك جا خواندند عمر كه با جراتترين افراد بر پيامبر اكرم صلَّى الله عليه و آله و سلم بود به حضرت عرض كرد :\r\nآيا در باره نماز حكمى نازل شده ؟\r\nحضرت فرمودند : خير منتهى خواستم بر امّتم توسعه بدهم .\r\nحديث ( 2 )\r\nاحمد بن محمّد بن يحيى عطَّار از پدرش ، از احمد بن محمّد بن عيسى : از محمّد بن سنان ، از عبد الملك القمى ، وى مىگويد : محضر امام صادق عليه السّلام عرضه داشتم : آيا بدون هيچ علَّت و سببى مىتوانم بين دو نماز جمع كنم ؟\r\nحضرت فرمودند : رسول خدا صلَّى الله عليه و آله اين كار را كردند و قصدشان تخفيف بر امّت بود .\r\n","description":"","footnote":"","page_name":" 59 ","page_number":59},
  {"content":"\r\n\r\n","description":"","footnote":"","page_name":" 60 ","page_number":60},
  {"content":"\r\nحديث ( 3 )\r\nپدرم رحمة الله عليه از سعد بن عبد الله ، از احمد بن محمّد ، از على بن حكم ، از عبد الله بن بكير ، از زراره ، از حضرت ابى عبد الله عليه السّلام ، حضرت فرمودند :\r\nرسول خدا صلَّى الله عليه و آله در هنگامى كه آفتاب به زوال رفت نماز ظهر و عصر را با جماعت بدون هيچ علَّت و سببى خواندند و بين آن دو فاصله نيانداختند چنانچه نماز مغرب و عشاء را پس از سقوط شفق جماعة بجا آورده و بدون هيچ سببى بين آن دو فاصله نگذاردند و سر اين كار آن بود كه حضرت خواستند وقت بر امّت توسعه داشته باشند .\r\nحديث ( 4 )\r\nعلى بن عبد الله ورّاق و على بن محمّد بن الحسن القزوينى معروف به ابن قبره از سعد بن عبد الله ، از عبّاس بن سعيد ازرق از زهير بن حرب از سفيان بن عيينه ، از ابى الزّبير ، از سعيد بن جبير ، از ابن عبّاس ، وى مىگويد : رسول خدا صلَّى الله عليه و آله بين نماز ظهر و عصر بدون هيچ خوفى و بدون اين كه در سفر باشند جمع فرمودند ، سپس وى گفت :\r\nرسول خدا صلَّى الله عليه و آله مقصودشان از اين كار اين بود كه بر امّتش حرج و مشقّتى پيش نيايد .\r\nحديث ( 5 )\r\nعلى بن عبد الله ورّاق و على بن محمّد بن الحسن معروف به ابن قبره قزوينى از سعد بن عبد الله از عبّاس بن سعيد ازرق از ابن عون بن سلام كوفى ، از وهب بن معاويه جعفى ، از ابى زبير از سعيد بن جبير ، از ابن عباس مثل روايت چهارم را نقل كرده است .\r\nحديث ( 6 )\r\nعلى بن عبد الله ورّاق و على بن محمّد بن الحسن القزوينى از سعد بن عبد الله از محمّد بن عبد الله بن ابى خلف از ابو يعلى بن اللَّيث برادر محمّد بن اللَّيث والى قم از عون بن جعفر مخزومى ، از داود بن قيس فراء از صالح مولى با هم ، از ابن عباس نقل كرده كه وى گفت : رسول خدا صلَّى الله عليه و آله و سلم بدون اين كه بارانى بيايد و يا در سفر باشند بين نماز ظهر و عصر و مغرب و عشاء جمع فرمودند :\r\nراوى گفت : به ابن عبّاس گفته شد : مقصود پيامبر از اين كار چه بود ؟\r\nابن عبّاس گفت : آن بود كه بر امّت خود توسعه دهند .\r\n","description":"","footnote":"","page_name":" 61 ","page_number":61},
  {"content":"\r\n\r\n","description":"","footnote":"","page_name":" 62 ","page_number":62},
  {"content":"\r\nحديث ( 7 )\r\nعلى بن عبد الله ورّاق ، از ابو خثيمة زهير بن حرب از اسماعيل بن عليه ، از ليث ، از ابن عباس نقل كرده كه وى گفت : رسول خدا صلَّى الله عليه و آله در سفر و حضر بين نماز ظهر و عصر و مغرب و عشاء جمع نمودند .\r\nحديث ( 8 )\r\nعلى بن عبد الله ورّاق و على بن محمّد الحسن القزوينى از سعد بن عبد الله از عبّاس بن سعيد ازرق از سويد بن سعيد انبارى از محمّد بن عثمان از جمحى ، از حكم بن ابان ، از عكرمه ، از ابن عبّاس و از نافع از عبد الله عمر نقل شده نبى اكرم صلَّى الله عليه و آله با اين كه در مدينه مقيم بوده و مسافر نبودند نمازشان را جمع و تمام خواندند .\r\n\r\nباب دوازدهم سرّ اين كه در نماز ظهر روز جمعه و نماز مغرب و عشاء و نماز صبح قرائت را بلند بايد خواند ولى نماز ظهر و عصر ساير ايّام را آهسته بايد خواند و علَّت اين كه تسبيح در دو ركعت آخر افضل از قرائت مىباشد\r\nحديث ( 1 )\r\nحمزة بن محمّد علوى رحمة الله از على بن ابراهيم بن هاشم ، از پدرش ، از على بن معبد ، از حسن بن خالد ، از محمّد بن حمزة نقل كرده كه وى گفت : محضر امام صادق عليه السّلام عرض نمودم : براى چه در نماز فجر و مغرب و عشاء قرائت بلند خوانده مىشود و ساير نمازها مثل ظهر و عصر ايّام را بلند نمىخوانند ؟\r\nو براى چه تسبيح در دو ركعت آخر افضل و برتر از قرائت مىباشد ؟\r\nحضرت فرمودند : به خاطر آنكه وقتى نبى اكرم صلَّى الله عليه و آله و سلم را به آسمان بردند اوّلين نمازى كه حق تعالى بر آن سرور واجب نمود نماز ظهر روز جمعه بود پس از آن حق تبارك و تعالى فرشتگان را به آن جناب افزود و آنها پشت سر حضرتش به نماز ايستادند ، بارى حق عزّ و جل به نبى گراميش امر فرمود كه قرائت نماز را بلند بخواند تا بر فرشتگان فضل و برتريش نسبت به آنها معلوم و آشكار گردد و پس از نماز ظهر ، نماز عصر را بر پيامبر فرض و واجب گردانيد ، در هنگام خواندن آن احدى از فرشتگان را خداوند عزّ اسمه به پيامبرش نيفزود و به او امر نمود كه قرائت را مخفى\r\n","description":"","footnote":"","page_name":" 63 ","page_number":63},
  {"content":"\r\n\r\n","description":"","footnote":"","page_name":" 64 ","page_number":64},
  {"content":"\r\nو آهسته بخواند زيرا پشت سر آن جناب كسى نبود و پس از آن نماز مغرب را بر او واجب كرد و سپس فرشتگان را به آن حضرت افزود پس امر كرد كه قرائت اين نماز را نيز بلند بخواند و همچنين در نماز عشاء ، و وقتى نزديك طلوع فجر رسيد نماز صبح را حق تبارك و تعالى بر حضرتش فرض نمود و امر كرد كه آن را نيز بلند بخواند تا فضل او بر ديگران معلوم گردد همان طورى كه بر فرشتگان معلوم گرديد و به همين خاطر نماز صبح را بايد بلند خواند .\r\nراوى مىگويد : محضرش عرض كردم : براى چه تسبيح در دو ركعت اخير افضل از قرائت است ؟ حضرت فرمودند : زيرا وقتى پيامبر اكرم صلَّى الله عليه و آله در دو ركعت اخير متذكر عظمت حق عزّ و جلّ شد وحشت و هراس او را گرفت و فرمود : سبحان الله و الحمد لله و لا إله إلَّا الله و الله اكبر و به همين خاطر تسبيح قرائت افضل و برتر گشت .\r\n\r\nباب سيزدهم سرّ اين كه تنها در نماز صبح بايد قرائت را بلند خواند نه در نمازهاى روزانه ديگر\r\nحديث ( 1 )\r\nپدرم رحمة الله عليه از عبد الله بن جعفر حميرى از على بن بشار ، از موسى ، از برادرش ، از حضرت على بن محمّد عليهما السّلام حضرت در ضمن جوابهاى سؤالات يحيى بن اكثم قاضى فرمودند : امّا نماز صبح با اين كه از نمازهاى نهاريّه و روزانه محسوب مىشود با اين حال قرائت در آن را بلند مىخوانند جهتش آن است كه نبى اكرم صلَّى الله عليه و آله قرائت در آن را بلند مىخواندند زيرا اين نماز به شب نزديك است .\r\n\r\nباب چهاردهم سرّ اين كه چرا نماز مغرب در سفر و حضر سه ركعت خوانده مىشود و ساير نمازها در سفر دو ركعت دو ركعت مىباشند\r\nحديث ( 1 )\r\nعلى بن حاتم در مكتوبى كه به من نوشت گفت : قاسم بن محمّد از حمدان بن الحسين ، از حسن بن ابراهيم مرفوعا تا محمّد بن مسلم نقل كرده كه وى گفت : محضر مبارك امام صادق عليه السّلام عرض كردم : براى چه نماز مغرب در سفر و حضر سه ركعت\r\n","description":"","footnote":"","page_name":" 65 ","page_number":65},
  {"content":"\r\n\r\n","description":"","footnote":"","page_name":" 66 ","page_number":66},
  {"content":"\r\nخوانده مىشود ولى ساير نمازها دو ركعت مىباشند ؟\r\nحضرت فرمودند : زيرا نماز بر رسول خدا صلَّى الله عليه و آله و سلم دو ركعت ، دو ركعت واجب گرديد و آن سرور به آنها دو ركعت اضافه فرمود و مجموع چهار ركعت گرديد ، سپس از نماز مغرب يك ركعت كاستند و نيز در سفر از هر كدام دو ركعت كم نمودند ولى مغرب را به همان حال سه ركعت باقى گذارده و فرمودند :\r\nمن حياء مىكنم در نماز مغرب دو بار بكاهم و به خاطر همين جهت نماز مغرب در حضر و سفر سه ركعت خوانده مىشود .\r\n\r\nباب پانزدهم سرّ اين كه در نماز مغرب و نوافل آن در سفر و حضر تقصير نمىباشد\r\nحديث ( 1 )\r\nاحمد بن محمّد بن يحيى عطَّار از پدرش از ابو محمّد علوى دينورى باسنادش حديث را مرفوعا از امام صادق عليه السّلام نقل كرده ، راوى مىگويد : محضر امام عليه السّلام عرضه داشتم : براى چه نماز مغرب سه ركعت و نوافلى كه بعدش مىخوانند چهار ركعت بوده و در سفر و حضر شكسته نمىشوند ؟\r\nحضرت فرمودند : خداوند عزّ و جل حكم نماز در حضر را بر پيامبر اكرم اين طور نازل فرمود كه هر نمازى را دو ركعت بخواند پس آن حضرت به هر نمازى در حضر دو ركعت افزوده و در سفر آنها را قصر نمودند مگر نماز مغرب و صبح و زمانى كه نماز مغرب را خواندند خبر ميلاد حضرت فاطمه سلام الله عليها به سمع مباركش رسيد به جهت شكر و سپاس از خداى عزّ و جل يك ركعت به آن افزودند و هنگامى كه حضرت حسن مجتبى سلام الله عليه متولَّد شدند به خاطر تشكَّر از خداى مهربان دو ركعت بعد از آن اضافه نمودند و پس از متولَّد گرديدن حضرت امام حسين عليه السّلام به شكرانه اين عطيّه الهى دو ركعت ديگر به آن اضافه كرده و فرمودند :\r\nبراى مذكَّر مانند دو نصيب مؤنث ملاحظه مىگردد و پس از آن در سفر و حضر نماز مغرب و اين چهار نافله بعدش را به حال خود گذاردند .\r\n\r\nباب شانزدهم سرّ اين كه نماز صبح به حال خود گذارده شده و در سفر و حضر به همين حال مىباشد\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از حسن بن\r\n","description":"","footnote":"","page_name":" 67 ","page_number":67},
  {"content":"\r\n\r\n","description":"","footnote":"","page_name":" 68 ","page_number":68},
  {"content":"\r\nمحبوب از هشام بن سالم از ابو حمزه ، از سعيد ، از مسيّب نقل كرده كه وى گفت :\r\nاز حضرت على بن الحسين عليهم السّلام سؤال كردم : نمازى كه امروز مسلمين آن را به اين كيفيّت مىخوانند در چه زمانى بر ايشان واجب گرديد ؟\r\nحضرت فرمودند : در مدينه وقتى دعوت پيامبر اكرم صلَّى الله عليه و آله علنى گرديد و اسلام قوّت گرفت و خداوند متعال جهاد را بر مسلمين واجب گردانيد ، رسول خدا صلَّى الله عليه و آله هفت ركعت به نمازها اضافه كردند به اين كيفيت : دو ركعت به ظهر ، دو ركعت به عصر ، يك ركعت به مغرب و دو ركعت به عشاء و نماز صبح را به همان حالى كه در مكَّه نازل شده بود باقى گذاردند تا فرشتگان شب در عروج آسمان و فرشتگان روز در نزول به زمين شتاب نمايند ، پس بدين ترتيب فرشتگان روز و شب با رسول خدا صلَّى الله عليه و آله نماز صبح را حاضر و شاهد بودند و به همين خاطر حق تعالى فرمود :\r\n* ( وَقُرْآنَ الْفَجْرِ ، إِنَّ قُرْآنَ الْفَجْرِ كانَ مَشْهُوداً ) * ( نماز صبح را بجا آور كه آن به حقيقت مشهود نظر فرشتگان روز و شب است ) تا مسلمانان و فرشتگان روز و شب آن را حاضر گردند .\r\n\r\nباب هفدهم سرّ اين كه وقتى مأموم يك نفر بود طرف راست امام مىايستد\r\nحديث ( 1 )\r\nعلى بن حاتم « 1 » ، از قاسم بن محمّد ، از حمدان بن الحسين ، از حسين بن وليد ، از احمد بن رباط ، از حضرت ابى عبد الله عليه السّلام ، راوى مىگويد : محضر مباركش عرض كردم : براى چه وقتى دو نفر با هم نماز مىخوانند تابع ( مأموم ) بايد سمت راست متبوع ( امام ) بايستد ؟\r\nحضرت فرمودند : زيرا متبوع جلو او قرار دارد و اطاعت از فرد جلو حقّى است متعلَّق به او و از طرفى حق تعالى مطيعين را اصحاب يمين و اهل نجات قرار داده است لذا به خاطر اين علَّت مأموم در سمت راست امام مىايستد نه چپ او .\r\n\r\nباب هجدهم سرّ تشريع شدن جماعت در نماز\r\nحديث ( 1 )\r\nحسين بن احمد بن ادريس رحمة الله عليه از پدرش ، از محمّد بن على بن محبوب ، از محمّد بن حسين ، از ذبيان بن حكيم ازدى ، از موسى نميرى ، از ابن\r\n\r\n","description":"","footnote":"\r\n« 1 » - على بن حاتم بن ابى حاتم القزوينى ، نجاشى فرموده كه وى ثقه است ولى از ضعفاء نقل مىكند و مرحوم شيخ طوسى در باره اش فرموده : كه وى داراى كتب كثير و نيكويى مىباشد .\r\n","page_name":" 69 ","page_number":69},
  {"content":"\r\n\r\n","description":"","footnote":"","page_name":" 70 ","page_number":70},
  {"content":"\r\nابى يعفور ، از حضرت ابى عبد الله عليه السّلام نقل كرده كه آن حضرت فرمودند :\r\nجماعت و اجتماع نمودن براى انجام نماز به خاطر اين جهت مشروع و جعل گرديد تا نمازگزار از تارك آن و كسى كه رعايت و حفظ اوقات نماز را نموده از مضيّع آن ممتاز گردد و اگر جماعت نبود براى احدى ممكن نبود كه در حق ديگرى بتواند شهادت به صلاح و خوبى دهد ، زيرا كسى كه نمازش را با جماعت نخواند پس بين مسلمين نمازى براى او نيست چه آنكه رسول خدا صلَّى الله عليه و آله فرمودند :\r\nكسى كه در مسجد نمازش را به مسلمانان نخواند نمازش ، نماز نيست مگر آنكه سبب و علَّتى داشته باشد .\r\n\r\nباب نوزدهم سرّ اين كه مأموم پشت سر امام نبايد قرائت بخواند\r\nحديث ( 1 )\r\nپدرم رحمة الله عليه از سعد بن عبد الله و احمد بن ادريس « 1 » جميعا از محمّد بن عبد الجبّار « 2 » ، از صفوان بن يحيى « 3 » ، از عبد الرحمن بن حجّاج « 4 » نقل كرده كه وى گفت : از حضرت ابى عبد الله عليه السّلام پرسيدم : آيا در نمازى كه مأموم پشت سر امام مىخواند مىتواند قرائت را بخواند ؟\r\nامام عليه السّلام فرمودند : امّا نمازهايى كه بايد آهسته خوانده شوند حكم آن است كه اختيار با مأموم است اگر خواست بخواند و اگر هم نخواست نخواند منتهى اگر قرائت را نخوانند بهتر است و امّا نمازهايى كه بلند خوانده مىشوند ، امام جماعت امر شده كه قرائتش را بلند بخواند تا آنان كه پشت سر او هستند سكوت كنند و نخوانند لذا اگر صداى امام را شنيدى سكوت كن و الَّا قرائت را بخوان .\r\n\r\nباب بيستم سرّ اين كه نمىتوان پشت سر سفيه و فاسق نماز خواند\r\nحديث ( 1 )\r\nمحمّد بن الحسن بن احمد بن وليد رضى الله عنه از محمّد بن الحسن الصفّار ، از عبّاس بن\r\n\r\n","description":"","footnote":"\r\n« 1 » - احمد بن ادريس ، ابو على الاشعرى القمى ، مرحوم علَّامه در خلاصه فرموده : وى ثقه بوده و از فقهاء اماميّه است ، كثير الحديث ، و صحيح الرّوايه مىباشد ، فوت آن جناب سنه 306 هجرى است .\r\n« 2 » - محمّد بن عبد الجبّار قمى ثقه مىباشد .\r\n« 3 » - صفوان بن يحيى البجليّ ، بفرموده مرحوم شيخ در فهرست و علامه در خلاصه وى ثقه و از وجوه شيعه مىباشد .\r\n« 4 » - عبد الرحمن بن الحجّاج البجليّ وى استاد صفوان بن يحيى بوده و در ابتداء مذهب كيسانيه را داشته ولى پس از شهادت امام هفتم عليه السّلام رجوع به حق مىنمايد و محضر مبارك حضرت ثامن الحجج عليه السّلام مىرسد به فرموده مرحوم علَّامه در خلاصه ثقه و ثبت و از وجوه اماميّه است .\r\n","page_name":" 71 ","page_number":71},
  {"content":"\r\n\r\n","description":"","footnote":"","page_name":" 72 ","page_number":72},
  {"content":"\r\nمعروف ، از محمّد بن سنان ، از طلحة بن زيد از نور بن غيلان ، از ابى ذر رحمة الله عليه نقل كرده كه ايشان گفتند :\r\nامام تو شفاعتت را نزد خدا خواهد نمود ، پس هرگز شفيع خود نزد خدا را سفيه و فاسق قرار مده .\r\nحديث ( 2 )\r\nپدرم رحمة الله عليه از سعد بن عبد الله ، از هيثم بن ابى مسروق « 1 » ، از حسن بن محبوب ، از على بن رئاب از ابى عبيده نقل كرده كه وى گفت : بعضى از دوستان از حضرت ابى عبد الله عليه السّلام سؤال كرد و عرضه داشت : گروهى از اصحاب و ياران اجتماع كرده‌اند و وقت نماز حاضر مىشود و بعضى به برخى ديگر پيشنهاد مىكند كه فلانى جلو بايست تا با تو نماز بگذاريم ، اين چه صورت دارد ؟\r\nحضرت فرمودند : رسول خدا صلَّى الله عليه و آله فرمودند :\r\nدر ميان جماعت هر كدام كه قرآن را بهتر قرائت مىكنند جلو ايستاده و امام جماعت شود و اگر تمام از اين نظر با هم مساوى بودند آن كسى كه از ديگران زودتر از بلاد كفر هجرت كرده و به بلاد اسلامى وارد گرديده است امام شود و اگر در هجرت با هم مساوى باشند هر كس كه سنّش از ديگران بيشتر است امام گردد و اگر همگى در سن با هم مساوى بودند هر كدام كه به سنّت و احكام اعلم است و افقه از ديگران مىباشد امام گردد و اگر در منزل يكى از شما اجتماعى شد غير از صاحب منزل ديگرى جلو نايستد چنانچه در محل قدرت و سلطنت كسى اگر جماعتى فراهم شد غير از صاحب سلطنت ديگرى جلو نايستد . و در حديث ديگر اين طور روايت شده :\r\nاگر جملگى در سن با هم مساوى بودند هر كدام كه زيباروىتر است جلو بايستد .\r\nحديث ( 3 )\r\nپدرم رحمة الله عليه از سعد بن عبد الله ، از احمد بن محمّد مرفوعا از على بن سليمان ، از عبد الله بن سنان از حضرت ابى عبد الله عليه السّلام نقل كرده كه آن حضرت فرمودند : رسول خدا صلَّى الله عليه و آله و سلم فرمودند : اگر دوست داريد كه نمازتان مورد قبول واقع شود بهترين افراد از ميان خود را در نماز مقدم قرار دهيد .\r\nحديث ( 4 )\r\nمحمّد بن الحسن بن احمد بن وليد رضى الله عنه از محمّد بن الحسن الصفّار ، از ايّوب بن نوح ،\r\n\r\n","description":"","footnote":"\r\n« 1 » - هيثم بن ابى مسروق ، مرحوم ممقانى در رجال فرموده : وى حسن بلكه ثقه مىباشد .\r\n","page_name":" 73 ","page_number":73},
  {"content":"\r\n\r\n","description":"","footnote":"","page_name":" 74 ","page_number":74},
  {"content":"\r\nاز عبّاس بن عامر از داود بن حصين ، از سفيان حريزى ، از عرزمى ، از پدرش مرفوعا تا نبى اكرم صلَّى الله عليه و آله حديث را نقل كرده ، پيامبر اكرم صلَّى الله عليه و آله و سلم فرمودند :\r\nكسى كه امام جماعتى گردد و در ميان آن جماعت شخصى اعلم از وى باشد كار آن جماعت تا روز قيامت به زوال و انحطاط مىگرايد .\r\n\r\nباب بيست و يكم سرّ اين كه خواندن نماز روى زمين شوره زار جايز نيست\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از على بن الحكم ، از ابان بن عثمان ، از داود بن حصين بن سرى ، وى مىگويد : محضر امام صادق عليه السّلام عرض كردم : براى چه خداوند متعال خواندن نماز روى زمين شوره زار را حرام فرموده ؟\r\nحضرت فرمودند : زيرا پيشانى روى اين زمين تمكَّن پيدا نمىكند .\r\nعرض كردم : اگر زمين هموار و صاف باشد چطور ؟\r\nفرمودند : در اين صورت اشكالى ندارد .\r\nحديث ( 2 )\r\nمحمّد بن الحسن بن احمد بن وليد رضى الله عنه از محمّد بن الحسن الصفّار ، از يعقوب بن يزيد ، از صفوان بن يحيى از عبد الله بن مسكان ، از حلبى ، از حضرت ابى عبد الله عليه السّلام ، حلبى مىگويد : از امام عليه السّلام پرسيدم : آيا خواندن نماز روى زمين شوره زار چه حكمى دارد ؟\r\nفرمود : مكروه است زيرا پيشانى روى آن به طور مستوى و صاف واقع نمىشود .\r\nعرض كردم : اگر زمين مستوى و هموار باشد چطور ؟\r\nفرمود : اشكالى ندارد .\r\n\r\nباب بيست و دوّم سرّ اين كه مرد ختنه نشده نمىتواند امام جماعت باشد\r\nحديث ( 1 )\r\nپدرم رحمة الله عليه از سعد بن عبد الله ، از احمد بن ابى عبد الله ، از ابى الجوزاء « 1 »\r\n\r\n","description":"","footnote":"\r\n« 1 » - نام او منبه بن عبد اللَّه است ، به فرموده مرحوم علَّامه در خلاصه و نجاشى در رجال وى صحيح الحديث و ثقه مىباشد .\r\n","page_name":" 75 ","page_number":75},
  {"content":"\r\n\r\n","description":"","footnote":"","page_name":" 76 ","page_number":76},
  {"content":"\r\nنقل كرده كه وى گفت : مرد ختنه نشده امام جماعت براى ديگران نشود اگر چه قرائتش از همه بهتر باشد زيرا وى بزرگترين سنّت را ضايع نموده و شهادتش به همين خاطر مقبول نبوده و وقتى از دنيا برود بر جنازه اش نماز نبايد خواند مگر آنكه ترك ختان به خاطر اين باشد كه بر نفس خود خوف از آن داشته مثلا احتمال قوى مىداد در صورت اقدام به ختان تلف شود .\r\n\r\nباب بيست و سوّم سرّ اين كه نمازهاى واجب و مستحب در شبانه روز پنجاه ركعت مىباشد\r\nحديث ( 1 )\r\nپدرم رحمة الله عليه از محمّد بن يحيى عطَّار ، از محمّد بن احمد بن يحيى ، از ابراهيم بن اسحاق « 1 » ، از محمّد بن الحسن بن شمون « 2 » از ابو هاشم خادم ، وى گفت :\r\nمحضر ابو الحسن ماضى ( امام هفتم ) عليه السّلام عرض كردم : براى چه نمازهاى واجب و مستحب پنجاه ركعت بوده نه زيادتر و نه كمتر از آن مىباشند ؟\r\nحضرت فرمودند : براى اين است كه ساعات شب دوازده ساعت و ما بين طلوع فجر و طلوع آفتاب يك ساعت و ساعات روز نيز دوازده ساعت مىباشد و حق تعالى براى هر ساعت دو ركعت نماز قرار داده كه مجموعا پنجاه ركعت مىباشد و ما بين غروب آفتاب تا سقوط شفق ظلمت است كه براى آن نيز يك ركعت نماز منظور گرديده است .\r\n\r\nباب بيست و چهارم سرّ مشروع شدن نوافل\r\nحديث ( 1 )\r\nمحمّد بن الحسن بن احمد بن وليد رضى الله عنه از محمّد بن الحسن الصفّار ، از احمد بن محمّد بن عيسى ، از علىّ بن الحكم ، از عثمان بن عبد الملك ، از ابو بكر ، وى مىگويد :\r\nحضرت ابو جعفر عليه السّلام به من فرمودند :\r\nآيا مىدانى براى چه نماز تطوّع و نافله مشروع گرديده ؟\r\nعرض كردم : فدايت شوم نمىدانم .\r\n\r\n","description":"","footnote":"\r\n« 1 » - ابراهيم بن اسحاق النهاوندى وى به فرموده نجاشى و شيخ در فهرست و علَّامه در خلاصه ضعيف مىباشد .\r\n« 2 » - محمّد بن الحسن بن شمون بصرى ، وى ابتداء واقفى بود سپس غالى شد ، بهر صورت ضعيف مىباشد .\r\n","page_name":" 77 ","page_number":77},
  {"content":"\r\n\r\n","description":"","footnote":"","page_name":" 78 ","page_number":78},
  {"content":"\r\nحضرت فرمودند : اين نماز تطوّع و مستحب است براى شما و فريضه زائد مىباشد براى انبياء عليهم السّلام آيا مىدانى چرا تطوع مشروع گرديد ؟\r\nعرض كردم : فدايت شوم نمىدانم .\r\nحضرت فرمودند : براى اين مشروع شده كه اگر در نمازهاى واجب نقصانى باشد نافله بر فريضه خوانده شده و اداء مىگردد تا آن را تكميل و تتميم نمايد ، حق تعالى به نبىّ مكرّمش صلَّى الله عليه و آله و سلم مىفرمايد :\r\n* ( وَمِنَ اللَّيْلِ فَتَهَجَّدْ بِه نافِلَةً لَكَ ) * ( مقدارى از شب را بيدار و متهجّد باش و نماز شب خاص تو است ، باشد كه خدايت تو را به مقام محمود « شفاعت » مبعوث گرداند ) .\r\nحديث ( 2 )\r\nپدرم رحمة الله عليه از سعد بن عبد الله ، از ايّوب بن نوح ، از ابن ابى عمير ، از هشام بن سالم ، از محمّد بن مسلم ، وى مىگويد : حضرت ابو عبد الله عليه السّلام فرمودند :\r\nبسا نماز بنده نصف يا ثلث و يا ربع و يا خمسش بالا مىرود و بالا نمىرود از نماز مگر همان مقدارى كه بنده آن را با حضور قلب خوانده و انجام داده فلذا بندگان مأمور شده‌اند به خواندن نوافل تا بدين ترتيب نقائص از فرائض خود را تتميم و تكميل كنند .\r\nحديث ( 3 )\r\nعلى بن حاتم از قاسم بن محمّد ، از حمدان بن حسين ، از حسين بن وليد ، از عبد الله بن حمّاد ، از عبد الله بن سنان ، از حضرت ابى عبد الله عليه السّلام ، وى گفت : محضر مبارك امام عليه السّلام عرض كردم : براى چه رسول خدا صلَّى الله عليه و آله قبل از فريضه ظهر هشت ركعت نماز و قبل از فريضه عصر نيز هشت ركعت ديگر واجب فرمود « 1 » و چرا آن حضرت در وضوء مغرب ترغيب كامل مىفرمود و نيز چرا آن حضرت چهار ركعت نماز بعد از فريضه مغرب واجب فرمود و چرا نماز شب را در آخر شب مىخواندند نه در ابتداء آن ؟\r\nحضرت فرمودند : مشروع نمودن نوافل به خاطر تأكيد فرائض مىباشد چه آنكه اگر نماز مردم فقط همان چهار ركعت ظهر مىبود قطعا به آن استخفاف مىكردند به حدّى كه بسا وقت مىگذشت و آن را انجام نمىدادند ولى وقتى غير از فريضه نماز\r\n\r\n","description":"","footnote":"\r\n« 1 » - مقصود از « وجوب » استحباب مؤكّد است و به فرموده مرحوم مجلسى اين استعمال در اخبار شايع مىباشد .\r\n","page_name":" 79 ","page_number":79},
  {"content":"\r\n\r\n","description":"","footnote":"","page_name":" 80 ","page_number":80},
  {"content":"\r\nديگر در حقّشان قرار داده شد به خاطر كثرت نمازها جهت انجامشان سرعت نموده تا بلكه تمام را در وقت درك كنند و همچنين است سرّ مشروع شدن نوافلى كه قبل از عصر مىخوانند يعنى پس از مشروعيّت آن مردم سرعت كرده تا تمام نمازهاى واجب و نافله را بخوانند و توضيح آن اين است كه :\r\nمردم با خود مىگويند : اگر تسويف نموده و نماز را تأخير انداخته و در زوال بخوانيم وقت از ما فوت مىشود و همچنين است وضوء در مغرب ، يعنى ايشان مىگويند : نماز را به تأخير مىاندازيم تا وضوء بگيريم و اين سبب مىشود كه وقت گذشته و از آنها فوت شود لذا براى پيشگيرى از چنين امرى به وضوء آن بسيار ترغيب و تحريص شده‌اند تا سرعت كرده و قيام به آن نمايند و نيز چهار ركعت نافله بعد از مغرب و نماز شب را دستور است آخر شب خوانده تا به خواندن نماز صبح سرعت شود ، پس براى اين علَّت نمازها به اين كيفيت واجب شده‌اند .\r\nحديث ( 4 )\r\nمحمّد بن موسى بن متوكَّل رضى الله عنه از محمّد بن يحيى عطَّار ، از يعقوب بن يزيد ، از حمّاد ، از حريز ، از زراره ، از حضرت ابى جعفر عليه السّلام نقل كرده كه آن حضرت فرمودند :\r\nبراى اين نافله مشروع شده است كه به واسطه اش فسادى كه در فريضه پديد مىآيد ترميم و جبران شود .\r\n\r\nباب بيست و پنجم سرّ اين كه جايز نيست شخص براى جماعتى امامت كرده يا به تنهايى نماز بخواند در حالى كه و شاح پوشيده يعنى روى لباسهايش جامه اى را به صورت حمايل به تن كرده باشد و سرّ اين كه ترك اذان و اقامه براى مريض جايز نيست\r\nحديث ( 1 )\r\nپدرم رحمة الله عليه از سعد بن عبد الله ، از احمد بن الحسن بن على بن فضّال ، از عمرو بن سعيد ، از مصدق بن صدقه ، از عمّار ساباطى ، وى مىگويد : از حضرت امام صادق عليه السّلام پرسيدم ، آيا شخصى كه امام جماعت است براى گروهى جايز است در هنگام امامت و شاح بپوشد ؟\r\nحضرت فرمودند : خير ، شخص با جماعت و گروهى نماز نخواند و حال آنكه روى لباسهايش جامه اى را به صورت حمايل به تن نموده اگر چه لباسهايش زياد هم باشند زيرا امامى كه وشاح پوشيده حق ندارد با مردم نماز جماعت بخواند و سپس\r\n","description":"","footnote":"","page_name":" 81 ","page_number":81},
  {"content":"\r\n\r\n","description":"","footnote":"","page_name":" 82 ","page_number":82},
  {"content":"\r\nحضرت فرمودند : براى مريض چاره اى نيست از اين كه وقتى مىخواهد نماز بخواند بايد اذان و اقامه بگويد اگر چه آهسته و براى خودش باشد مشروط به اين كه قادر به تكلَّم نباشد و اگر دردش شديد و سخت بود باز چاره اى نيست از اين كه اذان و اقامه را بگويد چه آنكه نماز بدون اذان و اقامه ، نماز نيست .\r\nمؤلَّف گويد : مقصود لزوم اذان در نماز صبح و مغرب مىباشد .\r\nحديث ( 2 )\r\nپدرم رحمة الله عليه از سعد بن عبد الله ، از هيثم بن ابى مسروق نهدى ، از حسن بن محبوب ، از هيثم بن واقد ، از ابى عبد الله عليه السّلام نقل كرده كه آن حضرت فرمودند :\r\nسرّ مكروه بودن وشاح روى پيراهن آن است كه اين فعل از كردار جبابره و ظلمه مىباشد .\r\nحديث ( 3 )\r\nمحمّد بن الحسن بن احمد بن وليد رضى الله عنه از محمّد بن الحسن الصفّار ، از ابراهيم بن هاشم ، از اسماعيل بن مرار از يونس بن عبد الرحمن ، از جماعتى ، از حضرت ابى جعفر و ابى عبد الله عليهما السّلام سؤال كردند :\r\nعلَّت چيست كه شخص نبايد در حال نماز روى پيراهنش وشاح پوشيده باشد ؟\r\nحضرت فرمودند : علَّتش آن است كه در نماز بايد با تواضع و خوارى باشند و وشاح پوشيدن نشانه تكبّر و گردن فرازى است از اين رو در نماز جايز نيست اين طور لباس بپوشيد .\r\n\r\nباب بيست و ششم سرّ اين كه دو ركعت نشسته بعد عشاء مشروع گرديده\r\nحديث ( 1 )\r\nعلى بن حاتم از قاسم بن محمّد ، از حمدان بن حسين ، از ابراهيم بن مخلد ، از احمد بن ابراهيم از محمّد بن بشير از محمّد بن سنان ، از ابى عبد الله قزوينى ، وى مىگويد : محضر حضرت ابى جعفر محمّد بن على الباقر عليهما السّلام عرض كردم : براى چه بعد از نماز عشاء دو ركعت نشسته مشروع گرديده ؟\r\nحضرت فرمودند : براى اين كه حق تبارك و تعالى هفده ركعت واجب فرمود پس رسول خدا صلَّى الله عليه و آله دو برابر آن را به آن افزودند پس مجموع پنجاه و يك ركعت گرديد ، پس\r\n","description":"","footnote":"","page_name":" 83 ","page_number":83},
  {"content":"\r\n\r\n","description":"","footnote":"","page_name":" 84 ","page_number":84},
  {"content":"\r\nاين دو ركعت را امر فرمودند نشسته بخوانند تا يك ركعت محسوب شده و بدين ترتيب در مقابل هر يك ركعت فريضه دو ركعت نافله واقع مىشود .\r\nحديث ( 2 )\r\nمحمّد بن حمدان از حسن بن محمّد بن سماعة ، از جعفر بن سماعه ، از مثنى ، از مفضّل ، از حضرت ابى عبد الله عليه السّلام نقل نموده ، وى مىگويد : محضر مباركش عرض كردم : نماز عشاء را كه مىخوانم در حال نشسته دو ركعت نافله مىخوانم چطور است ؟\r\nحضرت فرمودند : اين نماز يك ركعت است و اگر بعد از خواندنش فوت شدى آن را نماز وتر براى تو محسوب و منظور مىنمايند .\r\nحديث ( 3 )\r\nپدرم رحمة الله عليه ، از سعد بن عبد الله ، از محمّد بن عيسى ، از محمّد بن اسماعيل بن بزيع ، از عمر بن اذينه ، از حمدان ، از حضرت ابى جعفر عليه السّلام ، حضرت فرمودند :\r\nرسول خدا صلَّى الله عليه و آله فرمودند : مردى شب را به روز نياورد و حال آنكه بر عهده اش نماز وتر باشد .\r\nحديث ( 4 )\r\nمحمّد بن الحسن بن احمد بن وليد رضى الله عنه از محمّد بن الحسن الصفّار ، از يعقوب بن يزيد ، از محمّد بن ابى عمير ، از حمّاد ، از حريز ، از زرارة بن أعين ، وى مىگويد :\r\nحضرت أبو جعفر عليه السّلام فرمودند :\r\nكسى كه به خدا و روز قيامت ايمان داشته باشد شب را به روز نخواهد آورد مگر وتر را خوانده باشد .\r\n\r\nباب بيست و هفتم سرّ اين كه رسول خدا صلَّى الله عليه و آله دو ركعت بعد از عشاء را خود نمىخواندند ولى امر به آن مىفرمودند\r\nحديث ( 1 )\r\nعلى بن احمد ، از محمّد بن ابى عبد الله ، از موسى بن عمران ، از عمويش حسين بن يزيد از على بن ابى حمزه ، از ابو بصير ، از حضرت ابى عبد الله عليه السّلام ، حضرت فرمودند :\r\nكسى كه به خدا و به روز قيامت ايمان دارد شب را به روز نخواهد آورد مگر آنكه\r\n","description":"","footnote":"","page_name":" 85 ","page_number":85},
  {"content":"\r\n\r\n","description":"","footnote":"","page_name":" 86 ","page_number":86},
  {"content":"\r\nنماز وتر را خوانده باشد .\r\nراوى مىگويد : محضرش عرضه داشتم مقصودتان از « وتر » دو ركعت بعد از نماز عشاء است ؟\r\nحضرت فرمودند : آرى ، اين دو ركعت ، يك ركعت محسوب مىشوند .\r\nپس كسى كه اين دو ركعت را خواند و پس از آن فوت نمود ، از دنيا رفته در حالى كه نماز وتر را خوانده است ، و اگر فوت ننمود در آخر شب البته نماز وتر را بخواند .\r\nمحضر مباركش عرضه داشتم : آيا رسول خدا صلَّى الله عليه و آله اين دو ركعت را مىخواندند ؟\r\nحضرت فرمودند : خير .\r\nعرض كردم : چرا ؟\r\nحضرت فرمودند : زيرا به رسول خدا صلَّى الله عليه و آله و سلم وحى مىرسيد و مىدانست كه آيا اين امشب از دنيا مىروند يا نه ولى ديگران چنين علمى ندارند و به همين خاطر بود كه آن حضرت خودشان اين دو ركعت را نمىخواندند ولى به آن امر مىفرمودند كه ديگران بخوانند .\r\n\r\nباب بيست و هشتم سرّ مستحب بودن گذاردن دو دست را در حال سجود بر روى زمين\r\nحديث ( 1 )\r\nمحمّد بن الحسن از محمّد بن الحسن الصفّار ، از ابراهيم بن هاشم ، از نوفلى ، از سكونى ، از حضرت جعفر بن محمّد ، از پدر بزرگوارش عليهما السّلام ، حضرت فرمودند :\r\nهر گاه يكى از شما سجده نمود دو دستش را روى زمين بگذارد شايد خداوند متعال در روز قيامت سوزش تشنگى را از او بر طرف نمايد .\r\n","description":"","footnote":"","page_name":" 87 ","page_number":87},
  {"content":"\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nباب بيست و نهم سرّ قرار دادن دو دست بر روى زمين در سجود پيش از قرار گرفتن دو زانو روى خاك\r\nحديث ( 1 )\r\nعلى بن حاتم از قاسم بن محمّد ، از حمدان بن الحسين از حسين بن وليد ، از طلحه سلمى ، از ابى عبد الله عليه السّلام راوى مىگويد : محضر امام عليه السّلام عرض كردم : براى چه در سجود دو دست را پيش از دو كاسه زانو روى زمين مىگذارند ؟\r\nحضرت فرمودند : به خاطر آنكه دو دست كليد نماز مىباشند .\r\n\r\nباب سىام سرّ اين كه در ركوع سبحان ربّى العظيم و بحمده و در سجود سبحان ربّى الاعلى و بحمده مىگويند\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از حسين بن سعيد از نصر و فضاله ، از عبد الله بن سنان ، از حضرت ابى عبد الله عليه السّلام نقل كرده كه حضرت فرمودند :\r\nرسول خدا صلَّى الله عليه و آله و سلم در نماز بودند در كنارشان حضرت امام حسين عليه السّلام قرار داشتند ، رسول خدا صلَّى الله عليه و آله تكبير گفته ولى حسين عليه السّلام تكبير نگفتند پس پيوسته رسول خدا صلَّى الله عليه و آله تكبير مىفرمود و منتظر بودند كه حسين عليه السّلام نيز تكبير بگويند ولى آن جناب جواب نمىدادند تا هفت تكبير از پيامبر صلَّى الله عليه و آله گفته شد پس حسين عليه السّلام در مرتبه هفتم جواب تكبير را دادند ، امام صادق عليه السّلام فرمودند : از اينجا گفتن هفت تكبير در ابتداء نماز سنّت گرديد .\r\nحديث ( 2 )\r\nپدرم با همين اسناد از حسين بن سعيد ، از ابن أبى عمير ، از عمر بن أذينه ، از زراره ، از حضرت أبى جعفر عليه السّلام نقل كرده كه آن جناب فرمودند :\r\nحضرت حسين بن على عليهما السّلام دير به سخن آمده تا جايى كه در اين فاصله اى كه حضرتش تكلَّم نمىكردند ديگران خوف داشتند كه آن جناب نتوانند تكلَّم كرده و سخن بگويند در چنين موقعيّتى رسول خدا صلَّى الله عليه و آله براى خواندن نماز بيرون رفتند در حالى كه حسين عليه السّلام را به دوش مبارك گرفته بودند ، مردم پشت سر آن حضرت\r\n","description":"","footnote":"","page_name":" 89 ","page_number":89},
  {"content":"\r\n\r\n","description":"","footnote":"","page_name":" 90 ","page_number":90},
  {"content":"\r\nصف بستند ، رسول خدا صلَّى الله عليه و آله حسين عليه السّلام را در طرف راست خود ايستاند پس تكبير افتتاح نماز را فرمود حسين عليه السّلام نيز تكبير گفت دوباره رسول خدا صلَّى الله عليه و آله تكبير فرمود و اين بار نيز حسين عليه السّلام تكبير گفت بارى تا هفت بار پيامبر تكبير گفتند و حسين عليه السّلام نيز تبعيّت كرده هفت مرتبه تكبير گفت و از اينجا اين سنّت رائج گرديد .\r\nزراره مىگويد : محضر مبارك امام عليه السّلام عرض كردم : ما چه كار كنيم و چه بگوييم ؟ حضرت فرمودند : هفت مرتبه تكبير و هفت بار تحميد و هفت مرتبه تسبيح بگو و سپس خدا را سپاس و ثناء بگو و بعد از آن به قرائت حمد بپرداز .\r\nحديث ( 3 )\r\nپدرم با همين اسناد از حسين بن سعيد ، از فضاله ، از حسين ، از زيد شحّام « 1 » ، از حضرت ابى عبد الله عليه السّلام ، زيد مىگويد : محضر امام عليه السّلام عرضه داشتم : افتتاح چيست ؟\r\nامام عليه السّلام فرمودند : تكبيره اى كه تو را كفايت مىكند .\r\nعرض كردم : هفت بار بگويم .\r\nفرمودند : اين عدد مرتبه فضل و استحباب آن مىباشد .\r\nحديث ( 4 )\r\nعلى بن حاتم از قاسم بن محمّد ، از حمدان بن حسين ، از حسين بن وليد ، از حسين بن ابراهيم ، از محمّد بن زياد از هشام بن حكم ، از حضرت ابى الحسن موسى عليه السّلام ، راوى مىگويد محضر مباركش عرض كردم :\r\nبراى چه در ابتداء نماز گفتن هفت تكبير افضل است و چرا در ركوع سبحان ربّى العظيم و بحمده گفته و در سجود سبحان ربّى الاعلى و بحمده مىگويند ؟\r\nحضرت فرمودند : اى هشام خداوند تبارك و تعالى آسمانها را هفت طبقه و زمين را نيز هفت طبقه آفريد و حجابها را هفت تا قرار داد و زمانى كه نبىّ مكرّمش را سير داد و آن حضرت به قرب پروردگارش همچون قاب قوسين او ادنى رسيد حجابى از حجابها را برايش برداشت ، بلافاصله رسول خدا صلَّى الله عليه و آله و سلم تكبير گفت و شروع كرد كلماتى را كه در افتتاح نماز مىگويند ، فرمود و وقتى حجاب دوّم را برايش كنار زد حضرت تكبير گفت و پيوسته امر به همين منوال صورت مىگرفت تا حضرتش به هفت حجاب رسيد و آنها كنار زده شدند و آن جناب هفت تكبير گفت و به خاطر همين علَّت در افتتاح نماز هفت تكبير مستحب گرديد . و وقتى حضرتش متذكَّر\r\n\r\n","description":"","footnote":"\r\n« 1 » - زيد بن يونس الشّحّام ، وى از حضرت صادق و امام كاظم عليهما السّلام روايت مىكند و به فرموده مرحوم شيخ در فهرست و علَّامه در خلاصه ثقه مىباشد .\r\n","page_name":" 91 ","page_number":91},
  {"content":"\r\n\r\n","description":"","footnote":"","page_name":" 92 ","page_number":92},
  {"content":"\r\nعظمت پروردگار گرديد شانه هايش لرزيد ، پس بر سر زانو تكيه داد و عرضه داشت : سبحان ربّى العظيم و بحمده و وقتى از ركوع سر برداشت و ايستاد به نقطه اى بالاتر از مكان قبلى نظر افكند پس به خاك افتاد و صورت بر زمين نهاد و عرضه داشت : سبحان ربّى الاعلى و بحمده و وقتى اين ذكر را هفت بار گفت رعب از آن جناب بر طرف شد و آرام گرديد و به همين جهت گفتن اين اذكار به عدد هفت بار سنّت گرديد .\r\nحديث ( 5 )\r\nعلى بن حاتم ، از ابراهيم بن على ، از احمد بن محمّد انصارى از حسين بن على علوى ، از ابى حكيم زاهد ، از احمد بن عبد الله ، وى مىگويد : مردى محضر مبارك امير المؤمنين عليه السّلام عرض كرد : اى پسر عمّ بهترين خلق خدا اين كه در تكبير اوّل دستها را بلند مىكنند معنايش چيست ؟\r\nفرمودند : معنايش اين است كه : خدا بزرگ است ، واحد و احدى است كه مانند ندارد ، به چيزى قياس و سنجيده نمىشود ، با پنج انگشت لمس نشده و با حواس درك نمىگردد .\r\nآن مرد عرض كرد : معناى اين كه گردن را در وقت ركوع مىكشيد چيست ؟\r\nحضرت فرمودند : تأويلش آن است كه : پروردگارا ، به وحدانيت تو ايمان دارم اگر چه گردنم را بزنى .\r\nحديث ( 6 )\r\nپدرم رحمة الله عليه از احمد بن ادريس ، از محمّد بن احمد ، از يوسف بن حارث ، از عبد الله بن يزيد مقرى از موسى بن ايّوب غافقى ، از عقبة بن عامر جهنى ، وى مىگويد : وقتى ، آيه : * ( فَسَبِّحْ بِاسْمِ رَبِّكَ الْعَظِيمِ ) * نازل شد ، رسول خدا صلَّى الله عليه و آله و سلم به ما فرمودند :\r\nاين ذكر را در ركوع خود بگوييد .\r\nو هنگامى كه آيه * ( سَبِّحِ اسْمَ رَبِّكَ الأَعْلَى ) * نازل شد آن حضرت فرمودند :\r\nاين ذكر را در سجود خود بگوييد .\r\n\r\nباب سى و يكم سرّ اين كه براى امام جماعت گفتن يك تكبير در افتتاح نماز كافى است\r\nحديث ( 1 )\r\nپدرم رحمة الله عليه ، از سعد بن عبد الله ، از احمد بن محمّد بن عيسى ، از\r\n","description":"","footnote":"","page_name":" 93 ","page_number":93},
  {"content":"\r\n\r\n","description":"","footnote":"","page_name":" 94 ","page_number":94},
  {"content":"\r\nحسين بن سعيد ، از فضاله ، از معاوية بن عمّار ، از حضرت ابى عبد الله عليه السّلام نقل كرده كه آن جناب فرمودند :\r\nوقتى تنها نماز مىخوانى كافى است كه در افتتاح نماز سه تكبير بگويى و زمانى كه امام جماعت هستى اگر يك تكبير بگويى براى تو كافى است زيرا در بين افرادى كه با تو هستند محتاج ، ضعيف و پير مىباشند پس نماز را طولانى مكن .\r\n\r\nباب سى و دوّم سرّ اين كه نماز دو ركعت با چهار سجده مىباشد\r\nحديث ( 1 )\r\nمحمّد بن على ماجيلويه ، از عمويش محمّد بن ابى القاسم ، از محمّد بن على كوفى ، از صباح حذاء ، از اسحاق بن عمّار ، وى مىگويد : از حضرت ابى الحسن موسى بن جعفر عليهما السّلام پرسيدم : چگونه نماز يك ركعت با دو سجده گرديده است و چگونه با دو سجده دو ركعت خوانده نمىشود ؟\r\nحضرت فرمودند : حال كه از مطلبى جويا شدى دل را از اوهام و خيالات خالى كن تا آنچه برايت مىگويم را بفهمى ، اوّلين نمازى را كه رسول خدا صلَّى الله عليه و آله و سلم خواند در آسمان مقابل حق تبارك و تعالى و در جلو عرش الهى بجا آوردند و شرح آن اين است كه : وقتى آن سرور را سير داده و به آسمان بردند و حضرتش به عرش بارى تعالى رسيد ، حق تعالى تجلَّى نمود و رسول گرامى با ديدگان خود جلوه حق جلَّت عظمته را ديد ، حق تعالى فرمود : اى محمّد نزديك صاد « 1 » شو و مساجد ( مواضعى كه در سجود روى زمين قرار مىگيرد ) خود را بشوى و طاهر نما و سپس براى پروردگارت نماز كن .\r\nرسول خدا صلَّى الله عليه و آله و سلم به مكانى كه خدا امر به او فرموده بود نزديك شد و از آن وضوء شادابى گرفت سپس رو به جبّار تبارك و تعالى ايستاد ، حق تعالى امر فرمود كه تكبير افتتاح نماز را بگويد ، حضرت گفت ، حق تعالى فرمود : اى محمّد بخوان :\r\n* ( بِسْمِ الله الرَّحْمنِ الرَّحِيمِ ، الْحَمْدُ لِلَّه رَبِّ الْعالَمِينَ ) * . . . . تا آخر سوره ، حضرت سوره را تا آخر خواندند بعد حق تعالى امر نمود كه اوصاف او را قرائت نمايد به اين نحو :\r\n* ( بسم اللَّه الرحمن الرحيم ، قل هو اللَّه أحد ، اللَّه الصّمد ) * به اينجا كه رسيد حق كلام را قطع نمود ، پس رسول خدا صلَّى الله عليه و آله و سلم گفت : * ( قُلْ هُوَ الله أَحَدٌ الله الصَّمَدُ ) * .\r\n\r\n","description":"","footnote":"\r\n« 1 » - از امام صادق عليه السّلام پرسيدند : صاد چيست ؟\r\nحضرت فرمودند : چشمه اى است زير ركنى از اركان عرش كه خداوند متعال آن را براى محمّد صلَّى اللَّه عليه و آله و سلم آماده كرده بود .\r\n","page_name":" 95 ","page_number":95},
  {"content":"\r\n\r\n","description":"","footnote":"","page_name":" 96 ","page_number":96},
  {"content":"\r\nسپس حق تعالى فرمود : بگو : * ( لَمْ يَلِدْ وَلَمْ يُولَدْ وَلَمْ يَكُنْ لَه كُفُواً أَحَدٌ ) * و سخن را قطع نمود ، رسول خدا صلَّى الله عليه و آله سه مرتبه گفت : كذلك الله ربى .\r\nو وقتى حضرت اين جمله را تمام كرد حق تعالى فرمود : اى محمّد براى پروردگارت ركوع كن ، پس حضرت ركوع نمود و در آن حال سه مرتبه گفت : سبحان ربّى العظيم و بحمده ، سپس پروردگار فرمود : اى محمّد سر خود را بردار ، حضرت سر برداشت و در مقابل حق عزّ و جل ايستاد ، پس خداوند فرمود : اى محمّد براى پروردگارت سجده كن ، پس رسول خدا به سجده رفت ، حق فرمود : بگو : سبحان ربّى الاعلى و بحمده ، حضرت اين ذكر را سه مرتبه گفت ، پس حق تعالى فرمود اى محمّد آرام بنشين ، حضرت آرام نشست و متذكر جلال و عظمت پروردگاريش گرديد پس بدون اين كه حق تعالى او را امر نمايد به سجده ديگر ، به سجده رفت و در آن سه مرتبه ذكر سجود را گفت ، پس خطاب آمد كه بايست ، پس ايستاد و آن عظمتى را كه ديده بود ديگر نديد ، بارى حق تعالى فرمود : بخوان و بجا آور همان طورى كه در ركعت اوّل خواندى و بجا آوردى ، پس حضرت مانند ركعت اوّل ، ركعت ديگر بجا آورد و سپس يك سجده انجام داد و وقتى سر از آن برداشت متذكر جلالت پروردگار تبارك و تعالى گرديد ، پس بدون اين كه حق تعالى به او امر كند ، حضرت از نزد خود به سجده رفت و در آن تسبيح حق تعالى را گفت و پس از آن حق تعالى به او گفت : سر را بردار كه خدا تو را ثابت بدارد .\r\nو اين عبارت را بگو :\r\nأشهد أن لا إله الَّا الله و أنّ محمّدا رسول الله و * ( أَنَّ السَّاعَةَ آتِيَةٌ لا رَيْبَ فِيها وَأَنَّ الله يَبْعَثُ مَنْ فِي الْقُبُورِ ) * ، اللَّهمّ صلّ على محمّد و آله محمّد و ارحم محمّدا و آل محمّد كما صلَّيت و باركت و ترحّمت و مننت على ابراهيم و آل ابراهيم إنّك حميد مجيد ، اللَّهمّ تقبّل شفاعته في امّته و ارفع درجته .\r\nحضرت اين عبارات را اداء نمود ، سپس حق تعالى فرمود : يا محمّد رو به قبله نما و به طرف قبله سلام بده پس حضرت به طرف قبله به پروردگار تبارك و تعالى سلام داد و گفت : السّلام عليك ، جبّار جلّ جلاله در جواب فرمود : و عليك السلام يا محمّد ، بنعمتى قوّيتك على طاعتى و بعصمتى ايّاك اتّخذتك نبيّا و حبيبا .\r\nسپس حضرت ابى الحسن عليه السّلام فرمود : نمازى كه پيامبر مأمور به خواندنش شدند دو ركعت با دو سجده بود منتهى آن سرور در هر ركعت دو سجده نمود و جهتش همان بود كه به تو خبر داده و گفتم وقتى حضرت متذكَّر عظمت پروردگارش گرديد دوباره\r\n","description":"","footnote":"","page_name":" 97 ","page_number":97},
  {"content":"\r\n\r\n","description":"","footnote":"","page_name":" 98 ","page_number":98},
  {"content":"\r\nسجده نمود و پس از صدور آن از رسول گرامى حق تعالى آن را در نماز فرض و واجب گرداند .\r\nعمّار مىگويد : عرض كردم فدايت شوم : « صاد » ى كه حق تعالى امر فرمود رسولش مواضع وضوء را از آن بشويد چيست ؟\r\nحضرت فرمودند : چشمه اى است كه از شكافتن ركنى از اركان عرش جارى گشته بود و به آن آب حيات گفته مىشود و اين همان است كه حق تعالى در قرآن ياد كرده و فرموده :\r\n* ( ص وَالْقُرْآنِ ذِي الذِّكْرِ ) * ، « 1 » خدا پيامبرش را مأمور ساخت از چشمه صاد وضوء بگيرد و سپس قرائت حمد نموده و نماز بخواند .\r\nحديث ( 2 )\r\nعلى بن احمد از محمّد بن ابى عبد الله كوفى ، از محمّد بن اسماعيل ، از على بن عبّاس ، از عكرمة بن عبد العزيز از هشام بن حكم ، وى مىگويد : از حضرت أبا عبد الله عليه السّلام راجع به علَّت نماز سؤال كرده و عرضه داشتم :\r\nباستثناى مواردى كه نماز دو ركعت و دو سجده مىباشد چگونه دو ركعت و چهار سجده گرديده است ؟\r\nپس امام عليه السّلام نظير آنچه در حديث اسحاق بن عمّار از حضرت ابى الحسن عليه السّلام نقل شد را فرمودند منتهى با زياد و كم كردن الفاظ .\r\nحديث ( 3 )\r\nعلى بن احمد از محمّد بن أبى عبد الله ، از موسى بن عمران ، از حسين بن يزيد از على بن أبى حمزه ، از ابى بصير وى مىگويد : محضر مبارك أبى عبد الله عليه السّلام عرض كردم : براى چه نماز دو ركعت و چهار سجده مىباشد ؟\r\nحضرت فرمودند : به خاطر آنكه يك ركعت ايستاده معادل دو ركعت نشسته مىباشد\r\nحديث ( 4 )\r\nعلى بن سهل از ابراهيم بن على از احمد بن محمّد انصارى ، از حسن بن على علوى از ابو حكيم زاهد از احمد بن على راهب ، وى مىگويد : مردى به امير المؤمنين عليه السّلام عرض كرد : اى پسر عمّ بهترين مخلوق خدا ، معناى سجده اولى چيست ؟\r\n\r\n","description":"","footnote":"\r\n« 1 » - سوره ( ص ) آيه ( 1 )\r\n","page_name":" 99 ","page_number":99},
  {"content":"\r\n\r\n","description":"","footnote":"","page_name":" 100 ","page_number":100},
  {"content":"\r\nحضرت فرمودند : تأويلش آن است كه : اللَّهمّ انّك منها خلقتنى ( بار خدا تو مرا از زمين آفريدى ) و سر خود را كه از سجده برمىدارى يعنى و منها اخرجتنا ( و از زمين ما را بيرون راندى ) .\r\nو به سجده دوّم كه مىروى معنايش اين است كه : و اليها تعيدنا ( يعنى ما را بسوى زمين عود خواهى داد ) و سر كه از سجده دوّم بر مىدارى يعنى : و منها تخرجنا تارة اخرى ( و بار ديگر ما را از آن اخراج مىنمايى ) آن مرد عرض كرد : اين كه در تشهد پاى راست را بلند كرده و پاى چپ را مىاندازيم معنايش چيست ؟\r\nحضرت فرمودند : تأويلش اين است كه : اللَّهم امت الباطل و اقم الحق ( بار خدا يا باطل را نابود و حق را سر پا بدار ) .\r\n\r\nباب سى و سوّم سرّ استحباب همراه داشتن آلات و زياد نمودن جامه در نماز\r\nحديث ( 1 )\r\nپدرم رحمة الله عليه از على بن ابراهيم ، از پدرش ، از عبد الله بن ميمون قداح « 1 » ، از حضرت جعفر بن محمّد از پدر بزرگوارش عليهما السّلام ، حضرت فرمودند :\r\nهر چه در نماز به تن دارى با تو تسبيح مىگويد ، سپس فرمودند :\r\nو رسول خدا صلَّى الله عليه و آله و سلم وقتى نماز به پا مىشد نعلين مىپوشيدند و در آن نماز مىگذاردند .\r\nحديث ( 2 )\r\nمحمّد بن الحسن بن متيل از محمّد بن الحسن ، از محمّد بن يحيى ، از طلحة بن زيد « 2 » ، از جعفر بن محمّد ، از پدر بزرگوارش از على عليهم السلام نقل كرده‌اند كه آن حضرت فرمودند :\r\nانسان وقتى در نماز است جسد و لباس و هر چيزى كه اطرافش هست تسبيح مىگويد .\r\n\r\nباب سى و چهارم سرّ مستحب بودن خواندن نماز صبح با طلوع فجر\r\n\r\n","description":"","footnote":"\r\n« 1 » - عبد اللَّه بن ميمون بن الأسود القداح به فرموده علَّامه در خلاصه ثقه مىباشد .\r\n« 2 » - طلحة بن زيد ، مرحوم شيخ در فهرست مىفرمايد : وى عامى المذهب است ولى كتابش معتمد است .\r\n","page_name":" 101 ","page_number":101},
  {"content":"\r\n\r\n","description":"","footnote":"","page_name":" 102 ","page_number":102},
  {"content":"\r\nحديث ( 1 )\r\nپدرم رحمة الله عليه ، از سعد بن عبد الله ، از احمد بن محمّد بن عيسى ، از احمد بن محمّد بن ابى نصر ، از عبد الرحمن بن سالم ، از اسحاق بن عمّار نقل كرده كه وى گفت : محضر حضرت ابى عبد الله عليه السّلام عرض كردم : خبر دهيد به ما از افضل اوقات در نماز صبح ؟\r\nحضرت فرمودند : افضل اوقات نماز صبح با طلوع فجر است زيرا حق تعالى مىفرمايد : * ( إِنَّ قُرْآنَ الْفَجْرِ كانَ مَشْهُوداً ) * يعنى نماز صبح را ملائكه شب و فرشتگان روز حاضر مىباشند پس وقتى بنده نماز صبح را با طلوع فجر خواند دو بار برايش ثبت مىشود يك بار فرشتگان شب آن را ثبت نموده و بار ديگر فرشتگان روز ثبتش مىكنند .\r\n\r\nباب سى و پنجم سرّ اين كه ترك اذان و اقامه در نماز صبح و مغرب نه در سفر و نه در حضر جايز نمىباشد\r\nحديث ( 1 )\r\nمحمّد بن الحسن از محمّد بن الحسن الصفّار ، از محمّد بن عبد الحميد عطار و احمد بن محمّد بن عيسى ، از احمد بن محمّد بن ابى نصر بزنطى از صفوان بن مهران ، از ابى عبد الله عليه السّلام ، حضرت فرمودند :\r\nفصول اذان و اقامه دو بار دو بار گفته مىشود و در نماز صبح و مغرب چاره اى نيست از گفتن اذان و اقامه چه در حضر و چه در سفر ، زيرا اين نماز نه در سفر قصر مىشود و نه در حضر ولى در نماز ظهر و عصر و عشاء گفتن اقامه بدون اذان كفايت مىكند منتهى بايد توجّه داشت كه گفتن اذان و اقامه در تمام نمازها از تركش افضل است .\r\n\r\nباب سى و ششم سرّ اين كه حق عزّ و جلّ پنج نماز را در پنج وقت واجب كرده است\r\nحديث ( 1 )\r\nمحمّد بن على ماجيلويه ، از عمويش محمّد بن ابى القاسم ، از احمد بن ابى عبد الله ، از ابى الحسن على بن الحسين البرقى ، از عبد الله بن جبله ، از معاوية بن عمّار ، از حسن بن عبد الله ، از آباء و پدرانش از جدّش حسن بن على بن ابى طالب عليهم السّلام ،\r\n","description":"","footnote":"","page_name":" 103 ","page_number":103},
  {"content":"\r\n\r\n","description":"","footnote":"","page_name":" 104 ","page_number":104},
  {"content":"\r\nحضرت فرمودند : چند نفر يهودى محضر رسول خدا صلَّى الله عليه و آله و سلم رسيدند . داناترين آنها مسائلى چند از آن سرور پرسيد ، در ضمن مسايل اين سؤال مطرح شد :\r\nخداوند عزّ و جلّ براى چه اين پنج نماز را در پنج وقت بر امّت تو در ساعات شب و روز واجب كرده ؟\r\nنبى اكرم صلَّى الله عليه و آله و سلم فرمودند : هنگام زوال خورشيد حلقه اى دارد كه در آن داخل مىشود و وقتى داخل آن شد زوال آفتاب حاصل مىگردد در اين هنگام هر موجودى زير عرش تسبيح و تحميد پروردگارم را مىگويد و آن ساعتى است كه پروردگارم بر من درود و رحمت مىفرستد در همان ساعت حق عزّ و جلّ بر من و امت من نماز را فرض و واجب نموده و فرموده :\r\n* ( أَقِمِ الصَّلاةَ لِدُلُوكِ الشَّمْسِ إِلى غَسَقِ اللَّيْلِ ) * ( نماز را وقت زوال آفتاب تا اوّل تاريكى شب به ياد آور ) و اين همان ساعتى است كه در آن روز قيامت جهنم را آماده كرده و مىآورند و هيچ مؤمنى نيست كه در اين ساعت سجود يا ركوع نموده و يا در نماز ايستاده مگر آنكه جسدش را بر آتش حرام نموده‌اند .\r\nو امّا نماز عصر : اين نماز در ساعتى است كه جناب آدم در آن ساعت از شجره منهيّه تناول نمود و حق تعالى وى را از بهشت برين اخراج كرد لذا پروردگار متعال به ذريّه او امر كرد تا روز قيامت در اين ساعت نماز عصر را بخوانند و من اين نماز را براى امّت خود برگزيدم و اين نماز محبوب ترين نمازها نزد حق عزّ و جل بوده و مرا وصيّت و سفارش به حفظش كرده كه از بين نمازها آن را مراعات و مراقبت كامل نمايم .\r\nو امّا نماز مغرب : در ساعتى است كه حق تعالى توبه جناب آدم عليه السّلام را در آن پذيرفت و بين زمانى كه آدم از شجره منهيه تناول كرد تا زمانى كه وى توبه نمود و حق عزّ و جلّ آن را پذيرفت سيصد سال از سالهاى دنيا فاصله شد و در ايّام آخرت يك روزى است به منزله هزار سال كه بين عصر و عشاء فاصله است و جناب آدم سه ركعت نماز در اين فاصله خوانده ، يك ركعتش به خاطر لغزشى كه از او صادر شد و يك ركعت ديگر به خاطر لغزش جناب حوّاء و يك ركعت هم به خاطر توبه اى كه كرد ، پس حق تعالى اين سه ركعت را بر امّت من واجب نمود و اين همان ساعتى است كه در آن دعاء مستجاب مىگردد چه آنكه پروردگارم به من وعده داده هر كسى كه او را در اين ساعت بخواند دعايش را مستجاب نمايد و اين همان نمازى است كه حق تعالى مرا در فرمودهء خودش * ( « فَسُبْحانَ الله حِينَ تُمْسُونَ وَحِينَ تُصْبِحُونَ ) * » به آن مأمور ساخته است .\r\n","description":"","footnote":"","page_name":" 105 ","page_number":105},
  {"content":"\r\n\r\n","description":"","footnote":"","page_name":" 106 ","page_number":106},
  {"content":"\r\nو امّا نماز عشاء : چون قبر ظلمانى است و روز قيامت نيز تاريك و تار مىباشد لا جرم حق تبارك و تعالى من و امّتم را به اين نماز امر نمود كه در اين وقت بخوانيم تا قبر نورانى گردد و نيز نور من و امّتم را بر صراط تبعيّت كند و از دنبال بيايد و هيچ قدمى براى خواندن نماز عشاء برداشته نمىشود مگر آنكه پروردگار جسد او را بر آتش حرام مىنمايد .\r\nو اين همان نمازى است كه حق تعالى براى انبياء قبل از من اختيار فرمود .\r\nو امّا نماز صبح : هنگامى كه آفتاب طلوع مىكند بر دو قرن شيطان ظاهر و آشكار مىگردد و حق عزّ و جل مرا مأمور مىسازد پيش از طلوع خورشيد و قبل از اين كه كافر آن را سجده كند نماز صبح را بخوانم ، پس امّت من خداى عزّ و جلّ را سجده مىنمايند و سريع خواندن اين نماز محبوب حق جلّ و على است ، اين همان نمازى است كه فرشتگان شب و فرشتگان روز حاضر و شاهد بر آن هستند .\r\nيهودى عرضه داشت : راست گفتى اى محمّد .\r\nحديث ( 2 )\r\nمحمّد بن موسى بن متوكَّل ، از على بن الحسين سعدآبادى ، از احمد بن ابى عبد الله ، از پدرش ، از فضالة بن ايّوب ، از حسين بن ابى العلاء ، از حضرت ابى عبد الله عليه السّلام ، حضرت فرمودند :\r\nزمانى كه حق تعالى جناب آدم عليه السّلام را از بهشت به زمين فرود آورد دانه ها و خالهاى سياهى در صورت و نيز از فرق سر تا پاهاى آن حضرت ظاهر شد پس حزن و گريه آن جناب از اين بابت به درازا كشيد و مدّتها غم و غصه حضرتش را آزار مىداد تا هنگامى كه جبرئيل عليه السّلام نزدش آمد و عرض كرد : چه شما را گريانيده ؟\r\nحضرت فرمود : اين خالهاى سياه كه در من ظاهر شده است .\r\nجبرئيل عليه السّلام : عرض كرد : بايست و نماز بخوان ، الآن وقت نماز اوّل است .\r\nآدم عليه السّلام ايستاد و نماز گذارد ، پس خالها تا گردن زايل و بر طرف شدند ، پس جبرئيل در وقت نماز دوّم به نزدش آمد و عرضه داشت : بايست و نماز بخوان كه اينك وقت نماز دوّم مىباشد جناب آدم عليه السّلام ايستاد و نماز گذارد بلافاصله خالها تا ناف بر طرف شدند در مرتبه سوّم به نزد آن حضرت آمد و عرض كرد : برخيز و نماز بخوان كه اكنون وقت نماز سوّم مىباشد .\r\nجناب آدم عليه السّلام نماز سوّم را خواند پس خالها تا سر زانو محو شدند ،\r\n","description":"","footnote":"","page_name":" 107 ","page_number":107},
  {"content":"\r\n\r\n","description":"","footnote":"","page_name":" 108 ","page_number":108},
  {"content":"\r\nآنگاه جبرئيل عليه السّلام در وقت نماز چهارم نزدش آمد و عرضه داشت : بايست و نماز بگذار كه اين ساعت وقت نماز چهارم است ، پس حضرت ايستاد و نماز خواند پس خالهاى سياه تا قدمهاى آن حضرت محو شدند و بالاخره براى بار پنجم در وقت نماز پنجم جبرئيل عليه السّلام به نزد حضرتش آمد و عرضه داشت : بايست و نماز بخوان كه فعلا وقت نماز پنجم مىباشد .\r\nآدم عليه السّلام ايستاد و نماز گذارد و بلافاصله تمام نقاط و خالهاى سياه از وى محو گرديد ، آن جناب حمد الهى و ثناء بارى تعالى را بجا آورد ، جبرئيل عرضه داشت :\r\nاى آدم مثل فرزندان تو در اين نمازها همچون مثل تو است در اين نقطه هاى سياهى ، هر كدام از فرزندانت در هر روز و شب اين پنج نماز را بخوانند از گناهان و ظلمت معاصى نجات يافته همان طورى كه تو از سياهى و تيرگى اين خالها رها گرديدى .\r\n\r\nباب سى و هفتم سرّ ناميده شدن تارك نماز به « كافر »\r\nحديث ( 1 )\r\nپدرم رحمة الله عليه از عبد الله بن جعفر حميرى ، از هارون بن مسلم ، از مسعدة بن صدقه ، وى گفت : از حضرت ابا عبد الله عليه السّلام شنيدم كه وقتى از آن سرور سؤال شد : چرا به زانى كافر نگفته ولى تارك صلاة را كافر خوانده‌اند و دليل آن چيست ؟\r\nآن حضرت فرمودند : زيرا زانى و امثال او به خاطر شهوتى كه بر آنها غالب شده مبادرت به اين معصيت مىكنند ولى تارك نماز ، آن را ترك نكرده مگر صرفا به خاطر خوار شمردن اين عبادت الهى و توضيح آن اين است كه :\r\nزانى وقتى با زنى تماس پيدا مىكند از اين تماس لذّت برده و قصدش تنها همين التذاذ است امّا تمام كسانى كه نماز را ترك مىكنند قصدشان فقط ترك و رها كردن آن مىباشد و هيچ قصد لذّتى از اين ترك ندارند و وقتى لذّت منتفى شد قهرا قصدشان فقط خوار شمردن مىباشد و وقتى قصد خفيف نمودن نماز بود بدون شكّ حالت كفر در آنها پيدا شده و كفرشان ثابت مىگردد .\r\nمحضر مباركش عرض شد : چه فرقى است بين كسى كه به زنى نگاه كرده و با وى زنا نموده يا شراب مىآشامد و بين كسى كه نماز را ترك كند ؟ و چرا زانى و شارب الخمر مستخف محسوب نشده ولى تارك الصلاة مستخف شمرده مىشود ،\r\n","description":"","footnote":"","page_name":" 109 ","page_number":109},
  {"content":"\r\n\r\n","description":"","footnote":"","page_name":" 110 ","page_number":110},
  {"content":"\r\nدر نتيجه وى كافر است ولى آنها كافر نمىباشند ! ! حجّت و برهان آن چيست ؟ و علَّتى كه آنها را از هم جدا مىكند چه مىباشد ؟\r\nحضرت در جواب فرمودند : دليل و برهان آن است كه به طور كلَّى نفس را به هر چه وادار كنى كه انجام دهد بدون اين كه داعى و شهوت غالبى در بين باشد قطعا انجام اين فعل استخفاف به حكم الهى است ولى اگر منشأ انجام فعل شهوت غالب باشد نظير زنا و شرب خمر استخفاف محسوب نمىشود ، بنا بر اين وقتى نفس خود را وادار مىكنى به ترك نماز بدون اين كه شهوتى در بين باشد غير از استخفاف منشأ ديگرى براى اين ترك نيست و همين بيان فارق بين ترك نماز و فعل زنا و شرب خمر مىباشد .\r\n\r\nباب سى و هشتم سرّ اين كه حضرت ابو جعفر امام باقر عليه السّلام در نمازشان با اصحاب سوره حمد و چند آيه از سوره بقره را خواندند\r\nحديث ( 1 )\r\nپدرم رحمة الله عليه از سعد بن عبد الله ، از محمّد بن وليد ، از محمّد بن فضل ، از سليمان بن ابى عبد الله نقل كرده كه وى گفت : با حضرت ابو جعفر امام باقر عليه السّلام نماز گزاردم ، آن جناب سوره فاتحة الكتاب و چند آيه از سوره بقره را خواندند ، پدرم آمد جهتش را از او استفسار كردم ؟\r\nپدرم گفت : پسرم ، امام عليه السّلام اين عمل را به خاطر اين انجام دادند تا به شما آن را تعليم كرده باشند .\r\nحديث ( 2 )\r\nپدرم رحمة الله عليه از على بن ابراهيم ، از پدرش ، از عمرو بن عثمان ، از محمّد بن عذافر ، از حضرت ابى عبد الله عليه السّلام ، راوى مىگويد : از امام عليه السّلام پرسيدم : اقتداء كردم به كسى كه در ركعت دوّمش بود و من قرائت حمد را خواندم به مجرّد تمام شدن او به ركوع رفت تكليف من چيست ؟\r\nحضرت فرمودند : در ركعت ديگر نيز حمد را بخوان تا در هر دو ركعت قرائت حمد ( امّ الكتاب ) را خوانده باشى .\r\n\r\nباب سى و نهم سرّ اين كه مستحب است سجود را طولانى كنند\r\nحديث ( 1 )\r\nمحمّد بن الحسن از محمّد بن الحسن الصفّار ، از عبّاس بن معروف ، از سعدان بن\r\n","description":"","footnote":"","page_name":" 111 ","page_number":111},
  {"content":"\r\n\r\n","description":"","footnote":"","page_name":" 112 ","page_number":112},
  {"content":"\r\nمسلم ، از ابى بصير ، وى مىگويد حضرت ابو عبد الله عليه السّلام فرمودند : اى ابا محمّد ، بر تو باد به طولانى كردن سجده زيرا اين از سنّتهاى توبه كنندگان مىباشد .\r\nحديث ( 2 )\r\nپدرم رحمة الله عليه از سعد بن عبد الله ، از محمّد بن عيسى بن عبيد ، از قاسم بن يحيى ، از جدّش حسن بن راشد از ابو بصير ، از حضرت ابى عبد الله عليه السّلام نقل كرده كه آن جناب فرمودند :\r\nپدرم ، از جدّم ، از آباء گرامش عليهم السلام نقل كردند كه رسول خدا صلَّى الله عليه و آله و سلم فرمودند :\r\nسجود را طولانى كنيد زيرا هيچ عملى سختتر بر ابليس نيست از اين كه ببيند فرزند آدم در حال سجده است چه آنكه خودش مأمور به سجده شد ولى عصيان كرد حال مىبيند كه اين بنده امر به سجده شده و در آوردنش امتثال مىكند .\r\n\r\nباب چهلم سرّ اين كه رسول خدا صلَّى الله عليه و آله و سلم نماز عشاء را تا نصف شب تأخير نيانداختند\r\nپدرم رحمة الله عليه از سعد بن عبد الله ، از احمد بن محمّد بن عيسى ، از حسن بن سعيد ، از احمد بن عبد الله قروى ، از ابان بن عثمان ، از ابى بصير ، از حضرت ابى جعفر عليه السّلام نقل كرده كه آن حضرت فرمودند :\r\nرسول خدا صلَّى الله عليه و آله و سلم فرمودند :\r\nاگر بر امّتم مشقّت و صدمه نمىداشت حتما نماز عشاء را تا نصف شب تأخير مىانداختم .\r\n\r\nباب چهل و يكم سرّ جواز سجود بر پشت دست در مورد سوزان بودن روى زمين\r\nحديث ( 1 )\r\nمحمّد بن على ماجيلويه از محمّد بن يحيى عطَّار ، از محمّد بن احمد ، از ابراهيم بن اسحاق ، از عبد الله بن حمّاد از ابى بصير وى مىگويد : محضر حضرت ابى عبد الله عليه السّلام عرضه داشتم : فدايت شوم ، شخصى در سفر راه بر او قطع مىشود پس در حالى كه يك زير شلوار پايش هست در ميان بيابان عريان مانده و مهرى هم\r\n","description":"","footnote":"","page_name":" 113 ","page_number":113},
  {"content":"\r\n\r\n","description":"","footnote":"","page_name":" 114 ","page_number":114},
  {"content":"\r\nندارد كه در نماز بر آن سجده كند و از طرفى چون ريگهاى زمين خيلى گرم و سوزان هستند مىترسد اگر بر آن سجده كند صورتش بسوزد تكليفش چيست ؟\r\nحضرت فرمودند : بر پشت دستش سجده كند زيرا پشت دست يكى از مساجد محسوب مىشود .\r\n\r\nباب چهل و دوّم سرّ اين كه سجده جايز نيست مگر بر زمين يا آنچه از زمين مىرويد به شرطى كه مأكول يا ملبوس نباشد\r\nحديث ( 1 )\r\nعلى بن احمد از محمّد بن ابى عبد الله ، از محمّد بن اسماعيل ، از على بن عبّاس ، از عمر بن عبد العزيز ، از هشام بن حكم ، وى مىگويد : محضر امام صادق عليه السّلام عرض كردم : بفرماييد سجده بر چه چيز جائز و بر چه چيز جائز نيست ؟\r\nحضرت فرمودند : جايز نيست سجده مگر بر زمين يا بر آنچه از زمين مىرويد به شرط آنكه مأكول يا ملبوس نباشد .\r\nعرض كردم : فدايت شوم ، علَّت آن چيست ؟\r\nفرمود : زيرا سجود و خضوع و فروتنى براى خداى عزّ و جل است لذا سزاوار نيست كه آن را بر مأكول و ملبوس قرار دهند چه آنكه ابناء دنيا بندگان مأكولات و ملبوسات هستند و حال آنكه سجده كننده در سجودش مشغول عبادت حق تبارك و تعالى است از اين رو شايسته نيست اين كه پيشانى خود را در حال سجود بر معبود ابناء دنيا كه فريفته او هستند بگذارد و سجده بر زمين افضل است زيرا نسبت به تواضع و خضوع در مقابل حق عزّ و جل رساننده تر مىباشد .\r\nحديث ( 2 )\r\nپدرم رحمة الله عليه از محمّد بن يحيى عطَّار ، از محمّد بن احمد ، از يعقوب بن يزيد به طور مرفوع تا حضرت ابى عبد الله عليه السّلام نقل كرده كه آن حضرت فرمودند :\r\nسجود بر زمين فريضه و بر غير آن سنّت است .\r\nحديث ( 3 )\r\nمحمّد بن الحسن از محمّد بن الحسن الصفّار ، از عبّاس بن معروف ، از محمّد بن يحيى صيرفى ، از حمّاد بن عثمان ، از حضرت ابى عبد الله عليه السّلام ، راوى مىگويد :\r\nشنيدم كه حضرت مىفرمودند :\r\n","description":"","footnote":"","page_name":" 115 ","page_number":115},
  {"content":"\r\n\r\n","description":"","footnote":"","page_name":" 116 ","page_number":116},
  {"content":"\r\nسجود بايد بر چيزى باشد كه از زمين مىرويد به شرطى كه مأكول يا ملبوس نباشد .\r\nحديث ( 4 )\r\nپدرم رحمة الله عليه از محمّد بن يحيى عطَّار ، از محمّد بن احمد ، از على بن الحسين ، از احمد بن اسحاق قمى ، از ياسر خادم ، وى مىگويد : حضرت ابى الحسن عليه السّلام بر من گذشته در حالى كه بر حصير طبرى كه روى آن را چيزى انداخته بودم نماز مىخواندم ، فرمودند :\r\nچرا بر حصير طبرى سجده نمىكنى ؟ مگر آن از نبات زمين نيست ؟\r\nمحمّد بن احمد مىگويد : من از احمد بن اسحاق از اين واقعه پرسيدم ، وى گفت :\r\nمن آن را روايت كرده‌ام .\r\nحديث ( 5 )\r\nپدرم رحمة الله عليه ، از محمّد بن يحيى ، از محمّد بن احمد ، از سيّارى نقل كرده كه بعضى از اهل مدائن محضر ابى الحسن ماضى عليه السّلام نامه اى نوشت و در آن پرسيد :\r\nآيا خواندن نماز روى شيشه چطور است ؟\r\nنويسنده نامه مىگويد : وقتى نامه‌ام محضر مبارك امام عليه السّلام رسيد با خود انديشيدم و گفتم : شيشه از اشيايى است كه جزء نبات الارض است و من نمىبايد سؤال مىكردم زيرا بر نبات الارض خواندن نماز و سجده بر آن جايز است .\r\nبارى امام عليه السّلام در جواب نوشتند : بر شيشه نماز مخوان و اگر در نفست خطور كرده كه شيشه از نبات الارض است پس بدان اگر چه شيشه از نبات الارض مىباشد ولى ماده اصلى آن شن و نمك است و اين دو بر ماهيت اصلى خود باقى نمانده و تغيير كرده‌اند .\r\nمؤلَّف اين كتاب ( صدوق رحمة الله عليه ) مىگويد : هر شن و نمكى ممسوخ و متغيّر نيست بلكه شن و نمكى كه شيشه را از آن مىسازند تغيير يافته‌اند .\r\n\r\nباب چهل و سوّم سرّ اين كه جايز نيست در لباسى كه از مو و كرك حيوان غير مأكول اللحم درست شده نماز خواند\r\nحديث ( 1 )\r\nعلى بن احمد رحمة الله عليه ، از محمّد بن عبد الله ، از محمّد بن اسماعيل\r\n","description":"","footnote":"","page_name":" 117 ","page_number":117},
  {"content":"\r\n\r\n","description":"","footnote":"","page_name":" 118 ","page_number":118},
  {"content":"\r\nباسنادى كه تا حضرت ابى عبد الله عليه السّلام مرفوعه است نقل كرده كه آن جناب فرمودند :\r\nدر مو و كرك حيوانى كه مأكول اللحم نيست خواندن نماز جائز نيست زيرا اكثر اين حيوانات ممسوخ هستند .\r\nمحمّد بن على مؤلَّف اين كتاب مىگويد : يعنى اكثر حيواناتى كه گوشت آنها خوردنى نيست از ممسوخات مىباشند .\r\nحديث ( 2 )\r\nپدرم رحمة الله عليه از سعد بن عبد الله ، از ايّوب بن نوح ، از حسن بن على الوشاء مرفوعا نقل كرده و مىگويد : حضرت ابو عبد الله عليه السّلام كراهت داشتند از خواندن نماز در كرك هر حيوانى كه گوشت آن خوردنى نبود .\r\n\r\nباب چهل و چهارم سرّ اين كه جايز است در مقابل آتش و چراغ روشن و صورت نماز خوانده شود\r\nحديث ( 1 )\r\nپدرم رحمة الله عليه و محمّد بن الحسن رحمة الله عليهما از محمّد بن يحيى عطَّار ، از محمّد بن احمد ، از حسن بن على از حسين بن عمر از پدرش ، از عمر و بن ابراهيم همدانى « 1 » مرفوعا نقل كرده كه حضرت ابو عبد الله عليه السّلام فرمودند :\r\nاشكالى ندارد در مقابل آتش و چراغ روشن و صورت نماز بخوانند زيرا كسى كه نماز براى او خوانده مىشود ( يعنى پروردگار متعال ) به نمازگزار نزديكتر است از آنچه در مقابلش قرار گرفته .\r\n\r\nباب چهل و پنجم سرّ مستحب بودن خواندن نافله در ساعت غفلت\r\nحديث ( 1 )\r\nپدرم رحمة الله عليه از سعد بن عبد الله ، از احمد بن ابى عبد الله ، از پدرش ، از زرعه ، از سماعه ، از حضرت جعفر بن محمّد از پدر بزرگوارش عليهما السّلام ، حضرت فرمودند : رسول خدا صلَّى الله عليه و آله و سلم فرمودند :\r\n\r\n","description":"","footnote":"\r\n« 1 » - عمر و بن ابراهيم همدانى ، وى مجهول الحال است .\r\n","page_name":" 119 ","page_number":119},
  {"content":"\r\n\r\n","description":"","footnote":"","page_name":" 120 ","page_number":120},
  {"content":"\r\nدر ساعت غفلت نافله بخوانيد اگر چه دو ركعت مخفّف باشد چه آنكه اين دو ركعت دار كرامت را نصيب خواننده اش خواهد نمود .\r\nمحمّد بن على مؤلف اين كتاب مىگويد : ساعت غفلت فاصله بين مغرب و عشاء را گويند .\r\n\r\nباب چهل و ششم سرّ استحباب تفريق كردن نوافل در اماكن\r\nحديث ( 1 )\r\nپدرم رحمة الله عليه از سعد بن عبد الله ، از محمّد بن الحسين بن ابى الخطَّاب ، از حكم بن مسكين ، از عبد الله بن على زرّاد ، وى مىگويد : ابو كهمس از حضرت ابا عبد الله عليه السّلام سؤال كرد و عرض نمود : آيا شخص نمازهاى نافله اش را در يك جا بخواند يا آنها را توزيع و تفريق بين اماكن نمايد ؟\r\nحضرت فرمودند : در يك جا نخواند بلكه آنها را آن جا ، آن جا بخواند يعنى بين اماكن توزيع نمايد زيرا اين اماكن روز قيامت به نفع او شهادت مىدهند .\r\nمؤلف اين كتاب مىگويد : يعنى بقاع و اماكن زمين به نفعش شهادت مىدهند .\r\n\r\nباب چهل و هفتم سرّ عدم جواز خواندن نماز هنگام طلوع و غروب آفتاب\r\nحديث ( 1 )\r\nمحمّد بن على ما جيلويه از محمّد بن يحيى عطَّار ، از محمّد بن احمد بن يحيى ، از على بن اسباط ، از حسن بن على ، از سليمان بن جعفر جعفرى وى مىگويد شنيدم كه حضرت رضا عليه السّلام مىفرمودند : براى احدى سزاوار نيست وقتى خورشيد طلوع مىكند نماز بخواند زيرا خورشيد بر دو فرق شيطان طالع مىگردد و هنگامى كه بالا آمد و از كدورت بخارهايى كه بين ما و آن حائلند خارج گرديد و صاف و درخشان شد در چنين وقتى مستحب است نماز بخوانند و هنگامى كه روز نصف گرديد شيطان مقارنش بوده و در اين هنگام كه خورشيد به قرب زوال رسيده و نهايت ارتفاع و اوج را دارد تسويل و وسوسه ابليس در حق عبادتكنندگان كره آفتاب شديدتر و زيادتر است لذا شايسته نيست احدى در اين وقت نماز بخواند چه آنكه دربهاى آسمان بسته‌اند ولى وقتى زوال شد و خورشيد به افول گراييد و بادهاى\r\n","description":"","footnote":"","page_name":" 121 ","page_number":121},
  {"content":"\r\n\r\n","description":"","footnote":"","page_name":" 122 ","page_number":122},
  {"content":"\r\nرحمت الهى وزيد و با افول كره آفتاب معلوم شد كه اين موجود نيز مخلوق و مسخّر خالق مىباشد استيلاء شيطان بر بندگان كمتر شده و القاء شبهه اش چندان مؤثّر واقع نمىگردد لذا گويا ابليس از شمس و كره آفتاب مفارقت مىنمايد .\r\n\r\nباب چهل و هشتم سرّ اين كه جائز نيست مرد در حالى كه بر شاربش حناء گذارده نماز بخواند\r\nحديث ( 1 )\r\nپدرم رحمة الله عليه از على بن ابراهيم ، از پدرش ، از اسماعيل بن مرار « 1 » ، از يونس بن عبد الرحمن « 2 » ، از جماعتى اصحاب نقل كرده كه از حضرت ابو عبد الله عليه السّلام سؤال شد : سرّ اين كه بر مرد حلال و جائز نيست در حالى كه بر شاربش حناء گذارده نماز بخواند چيست ؟\r\nحضرت فرمودند : زيرا وى در اين حال قادر بر قرائت و دعاء نيست .\r\n\r\nباب چهل و نهم سرّ اين كه در زمان رسول خدا صلَّى الله عليه و آله و سلم زنان مأمور بودند در ركوع و سجود پيش از مردان سر بلند نكنند\r\nحديث ( 1 )\r\nپدرم رحمة الله عليه از على بن ابراهيم از پدرش از عبد الله بن ميمون از جعفر بن محمّد عليهما السّلام ، حضرت فرمودند :\r\nدر زمان رسول خدا صلَّى الله عليه و آله و سلم زنان مأمور بودند در ركوع و سجود پيش از مردان سر بلند نكنند زيرا ساتر و پوشش مردان كوتاه بود لذا وقتى در سجود و ركوع بودند اسافل اعضاء آنها ( عورتشان ) نمايان بود لذا براى اين كه چشم زنان به اين منظره نيفتد امر شدند كه قبل از مردان سر از ركوع و سجود برندارند\r\n\r\n","description":"","footnote":"\r\n« 1 » - اسماعيل بن مرار معمولا از يونس عبد الرحمن روايت كرده چنانچه ابراهيم بن هاشم و پدرش هاشم از او نيز روايت مىكنند ، بارى مرحوم ممقانى در رجال فرموده وى محل وثوق مىباشد .\r\n« 2 » - وى مولى على بن يقطين است و اگر چه قميّون وى را تضعيف كرده‌اند ولى اهل رجال وى را به ثقه و عظيم المنزله و وجه توصيف كرده‌اند ، مرحوم اردبيلى در جامع الرواة مىگويد : مال بسيارى به وى بذل شد تا به مذهب واقفيه درآيد ولى از قبول آنها امتناع ورزيد و همچنان بر حق باقى ماند .\r\n","page_name":" 123 ","page_number":123},
  {"content":"\r\n\r\n","description":"","footnote":"","page_name":" 124 ","page_number":124},
  {"content":"\r\nو نيز بسا رسول خدا صلَّى الله عليه و آله در نماز بودند و صداى بچه را مىشنيدند كه مىگريست پس نماز را مخفّف مىكردند تا سريعتر تمام شود و مادر طفل كه در نماز شركت داشت زودتر خود را به كودكش برساند .\r\n\r\nباب پنجاهم سرّ اين كه در هنگام دعاء دو دست را به طرف آسمان بلند مىكنند با اين كه حق عزّ و جل در هر مكانى مىباشد\r\nحديث ( 1 )\r\nمحمّد بن الحسن از محمّد بن الحسن الصفّار ، از محمّد بن عيسى ، از محمّد بن عيسى ، از قاسم بن يحيى ، از جدّش حسن بن راشد ، از ابو بصير از حضرت ابى عبد الله عليه السّلام نقل كرده كه آن جناب فرمودند : پدرم از پدرش از پدران گرامش عليهم السّلام نقل كرده‌اند كه امير المؤمنين عليه السّلام فرمودند :\r\nهر گاه يكى از شما نمازش تمام شد دو دستش را به طرف آسمان بلند كند و دعاء نمايد .\r\nابن سبا عرض كرد : يا امير المؤمنين آيا خدا در همه مكانها نيست ؟\r\nامير المؤمنين عليه السّلام فرمودند : آرى .\r\nعرضه داشت : پس چرا دستها را به طرف آسمان بلند كنيم ؟\r\nحضرت فرمودند : مگر اين آيه را نخوانده اى ؟ * ( وَفِي السَّماءِ رِزْقُكُمْ وَما تُوعَدُونَ ) * ( روزى شما با همه وعده ها كه به شما داده‌اند در آسمان مىباشد ) پس روزى را طلب نمىكنند مگر از مكان و جايگاه روزى و جايگاه روزى و آنچه حق تعالى وعده اش را داده است آسمان مىباشد .\r\n\r\nباب پنجاه و يكم سرّ اين كه جايز نيست انسان در پوست سياه نماز بخواند\r\nحديث ( 1 )\r\nمحمّد بن على ماجيلويه ، از محمّد بن يحيى عطَّار ، از محمّد بن احمد ، از احمد بن محمّد سيّارى ، از ابى يزيد قسمى ( قسم طائفه اى از اهل يمن هستند كه در بصره منزل گرفته‌اند ) از حضرت ابى الحسن الرضا عليه السّلام ،\r\n","description":"","footnote":"","page_name":" 125 ","page_number":125},
  {"content":"\r\n\r\n","description":"","footnote":"","page_name":" 126 ","page_number":126},
  {"content":"\r\nوى از حضرت راجع به پوستهاى سياهى كه كفشها را از آنها مىسازند سؤال كرد ؟\r\nحضرت فرمود : در آنها نماز نخوان زيرا اين پوستها را به فضله سگ دبّاغى مىكنند .\r\n\r\nباب پنجاه و دوّم سرّ اين كه شارب الخمر وقتى خمر آشاميد نمازش تا چهل روز مقبول نيست\r\nحديث ( 1 )\r\nحسين بن احمد رحمة الله عليه ، از پدرش ، از احمد بن محمّد بن عيسى ، از حسين بن خالد ، وى مىگويد : محضر مبارك حضرت رضا عليه السّلام عرض كردم : براى ما روايت شده كه نبى اكرم صلَّى الله عليه و آله و سلم فرموده‌اند : كسى كه خمر بياشامد تا چهل روز نمازش مقبول نيست ، آيا اين روايت صحيح است ؟\r\nحضرت فرمودند : راويان اين حديث راست گفته و حديث را صحيح نقل كرده‌اند .\r\nعرض كردم : چرا نمازش تا چهل روز مقبول نيست نه كمتر از آن و نه بيشتر ؟\r\nحضرت فرمودند : براى اين كه حق تعالى خلقت انسان را مقدّر و معين فرموده با اين بيان : نطفه را بعد از چهل روز ايجاد كرده سپس آن را به مرحله بعدى نقل داده پس از چهل روز علقه اش مىكند و بعد آن را به مرحله بعدى منتقل نموده و پس از چهل روز مضغه اش مىنمايد و همچنين تا مرحله نهايى و چون انسان وقتى شراب خورد بقاياى آن شراب چهل روز در مثانه اش مىماند همان طورى كه غذا و مأكولات و مشروبات ديگر نيز ذرّات و بقاياى آنها تا چهل روز در مثانه مىمانند لا جرم تا وقتى كه اين بقايا در مثانه او هست نماز نبايد مقبول درگاه الهى واقع شود .\r\n\r\nباب پنجاه و سوّم سرّ اين كه دميدن و فوت كردن به محل سجده مكروه است\r\nحديث ( 1 )\r\nپدرم رحمة الله عليه از سعد بن عبد الله ، از يعقوب بن يزيد ، از صفوان بن يحيى ، از ابن مسكان ، از ليث مرادى نقل كرده كه وى گفت : محضر مبارك حضرت ابى عبد الله عليه السّلام عرض كردم : شخص نماز مىخواند\r\n","description":"","footnote":"","page_name":" 127 ","page_number":127},
  {"content":"\r\n\r\n","description":"","footnote":"","page_name":" 128 ","page_number":128},
  {"content":"\r\nو در مكان سجود و جايى كه پيشانى خود را مىنهد مىدمد اين كار چه حكمى دارد ؟\r\nحضرت فرمودند : اشكالى ندارد فقط مكروه است آن هم اگر باعث ايذاء و آزار كسى شود كه در جانب نمازگزار مىباشد .\r\n\r\nباب پنجاه و چهارم سرّ اين كه جايز نيست كنيز در نماز سر خود را بپوشاند\r\nحديث ( 1 )\r\nپدرم رحمة الله عليه از احمد بن ادريس ، از احمد بن محمّد بن عيسى ، از على بن الحكم ، از حمّاد خادم ، از حضرت ابى عبد الله عليه السّلام راوى مىگويد : از حضرت پرسيدم : آيا كنيز در نماز سر خود را بپوشاند ؟\r\nفرمودند : او را بزنيد كه سرش را نپوشاند تا زن آزاده از كنيز ممتاز گردد .\r\nحديث ( 2 )\r\nپدرم رحمة الله عليه از على بن سليمان رازى ، از محمّد بن الحسين ، از احمد بن محمّد بن ابى نصر بزنطى ، از حمّاد بن عثمان « 1 » ، از حمّاد خادم ، وى مىگويد : از حضرت ابى عبد الله عليه السّلام پرسيدم :\r\nآيا كنيزى كه نماز مىگذارد سر خود را بپوشاند ؟\r\nحضرت فرمودند : خير ، پدرم هر گاه مىديدند كنيز خادمه نماز مىخواند و مقنعه بر سر كرده او را مىزدند تا مقنعه اش را بر دارد و بدين ترتيب زن حرّه از مملوكه مشخص و ممتاز گردد .\r\nحديث ( 3 )\r\nمحمّد بن موسى بن متوكَّل از على بن الحسين سعدآبادى ، از احمد بن ابى عبد الله ، از حسن بن محبوب ، از هشام بن سالم ، از محمّد بن مسلم نقل كرده كه وى گفت : شنيدم كه حضرت ابا جعفر عليه السّلام مىفرمودند :\r\nدر نماز بر كنيز و مملوكه اى كه تدبير « 2 » شده است قناع و پوشاندن سر واجب نيست چنانچه بر مكاتبه اى كه شرط شده مال الكتابه را بپردازد و هنوز مملوكه مىباشد در نماز پوشاندن سر لازم نيست تا جميع مال الكتابة را پرداخته و آزاد شود و آنچه در حدود بر كنيز جارى است بر وى نيز جارى مىگردد .\r\n\r\n","description":"","footnote":"\r\n« 1 » - حمّاد بن عثمان بن عمر و بن خالد الفزارى و برادرش عبد اللَّه بن عثمان بوده و هر دو ثقه مىباشند .\r\n« 2 » - مملوكه مدبّر آن است كه آقايش به او گفته : انت حرّة دبر مماتى ( تو بعد از مرگ من آزاد هستى ) لذا بعد از مرگ آقا او را از ثلث اموالش آزاد مىكنند .\r\n","page_name":" 129 ","page_number":129},
  {"content":"\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nباب پنجاه و پنجم سرّ اين كه در نماز طلب باران عباء را تغيير داده و وارونه مىكنند\r\nحديث ( 1 )\r\nمحمّد بن الحسن از محمّد بن الحسن الصفّار ، از ابى طالب عبد الله بن صلت از ابو حمزه انس بن عياض ليثى ، از حضرت جعفر بن محمّد عليهما السلام نقل كرده كه آن حضرت فرمودند : رسول خدا صلَّى الله عليه و آله و سلم هر گاه طلب باران مىكردند به آسمان نگريسته و عباء خود را از راست به چپ و از چپ به راست تغيير مىدادند يعنى طرف راست را به چپ و جانب چپ را به سمت راست مىانداختند .\r\nراوى مىگويد : عرض كردم : مقصود آن سرور از اين كار چه بود ؟\r\nفرمود : مقصود و منظور آن حضرت اين بود كه خشكى و قحطى به بارندگى و فراوانى مبدّل مىگردد ان شاء الله . . .\r\n\r\nباب پنجاه و ششم سرّ اين كه خواندن نماز در لباس سياه جايز نيست\r\nحديث ( 1 )\r\nپدرم رحمة الله عليه از محمّد بن يحيى عطَّار از محمّد بن احمد از سهل بن زياد از محمّد بن سليمان از مردى ، از حضرت ابى عبد الله عليه السّلام ، محضر مباركش عرض كردم : آيا در عرقچين سياه نماز بخوانم ؟\r\nفرمود : در آن نماز نخوان زيرا لباس سياه ، لباس اهل آتش است .\r\nحديث ( 2 )\r\nو با همين اسناد از محمّد بن احمد ، از محمّد بن عيسى يقطينى از قاسم بن يحيى ، از جدّش حسن بن راشد از ابو بصير ، از حضرت ابى عبد الله عليه السّلام ، حضرت فرمودند :\r\nپدرم از جدّم ، از پدرش ، از حضرت امير المؤمنين عليه السّلام نقل كرده كه آن سرور در ضمن اشيايى كه به اصحابش تعليم نمود آن بود كه فرمود : لباس سياه مپوشيد زيرا آن لباس فرعون مىباشد .\r\n","description":"","footnote":"","page_name":" 131 ","page_number":131},
  {"content":"\r\n\r\n","description":"","footnote":"","page_name":" 132 ","page_number":132},
  {"content":"\r\nحديث ( 3 )\r\nو با همين اسناد از محمّد بن احمد با اسنادش مرفوعا تا حضرت ابى عبد الله عليه السّلام چنين نقل كرده كه آن حضرت فرمودند : رسول خدا صلَّى الله عليه و آله و سلم از لباس سياه كراهت داشتند مگر از سه چيز :\r\nعمامه ، موزه ، عباء .\r\nحديث ( 4 )\r\nو با همين اسناد ، از محمّد بن احمد ، از حسن بن حسين لؤلؤى از محمّد بن سنان ، از حذيفة بن منصور وى مىگويد : در حيره محضر حضرت ابى عبد الله عليه السّلام بودم كه رسول و فرستاده ابى العبّاس خليفه نزد آن حضرت آمد و حضرتش را دعوت نمود ، امام عليه السّلام بالاپوش بارانى را كه يك طرفش سياه و طرف ديگرش سفيد بود طلبيده و پوشيدند سپس فرمودند : توجّه داشته باشيد من اين را مىپوشم و مىدانم كه لباس اهل آتش است .\r\nمؤلف اين كتاب ( صدوق عليه الرحمه ) مىگويد : حضرت آن را به جهت تقيّه پوشيدند و اين كه به حذيفة بن منصور خبر دادند ، لباس مزبور ، لباس اهل آتش است به خاطر اين بود كه وى را امين و مطمئن مىدانستند فلذا گروهى از شيعه كه محضر مبارك امام رسيده بودند و از پوشيدن لباس سياه از حضرتش سؤال كردند ؟\r\nحضرت در كتمان سرّ به آنها چون اطمينان و وثوق نداشتند از آنها تقيّه نموده و حكم واقعى را بيان نفرمودند .\r\nحديث ( 5 )\r\nمحمّد بن الحسن از محمّد بن يحيى عطَّار ، از محمّد بن احمد ، از على بن ابراهيم جعفرى ، از محمّد بن فضل ، از داود رقّى وى مىگويد : شيعه از حضرت ابى عبد الله عليه السّلام راجع به پوشيدن لباس سياه سؤال مىكردند و ديديم آن جناب را كه نشسته بودند در حالى كه جبّه اى سياه به تن و عرق چينى سياه به سر و موزه اى سياه كه در داخلش پنبه سياه بود به پا داشتند ، راوى مىگويد : سپس حضرت قسمتى از موزه را شكافت و فرمود پنبه اى كه داخل آن است سياه مىباشد و از آن قسمت شكافته شده مقدارى پنبه سياه بيرون آورد و پس از آن فرمود : دل و قلب خود را سفيد نما و هر چه خواستى بپوش .\r\nمحمّد بن على مؤلف اين كتاب مىگويد : پوشيدن لباسهاى سياه در مورد اين روايت از باب تقيّه بوده و دليل بر آن فرموده امام عليه السّلام در حديث قبلى است كه فرمودند :\r\n","description":"","footnote":"","page_name":" 133 ","page_number":133},
  {"content":"\r\n\r\n","description":"","footnote":"","page_name":" 134 ","page_number":134},
  {"content":"\r\nتوجه داشته باش من لباس سياه مىپوشم و مىدانم كه آن لباس اهل آتش است .\r\nو هيچ غرض و مقصودى نمىتوان براى اين تصوّر كرد كه آن جناب پنبه داخل را نيز سياه قرار داده بودند مگر آنكه حضرتش نزد دشمنان متّهم بودند كه لباس سياه نمىپوشند از اين رو آن جناب خواستند شديدا تا آنجايى كه امكان داشت رعايت تقيّه را نموده تا بدين وسيله از دلهاى دشمنان تهمت را زايل كرده پس از شرّ آنها در امان باشند .\r\nحديث ( 6 )\r\nمحمّد بن الحسن از محمّد بن الحسن الصفّار ، از عبّاس بن معروف ، از حسين بن يزيد نوفلى ، از سكونى از حضرت ابى عبد الله عليه السّلام نقل كرده كه آن حضرت فرمودند :\r\nخداوند عزّ و جل به پيامبرى از پيامبرانش وحى فرمود كه به مؤمنين بگو : لباس دشمنان من را مپوشيد و طعام دشمنانم را تناول نكنيد و راه دشمنان مرا طى نكنيد پس شما نيز دشمن من خواهيد شد همان طورى كه آنها دشمن من هستند .\r\nحديث ( 7 )\r\nو با همين اسناد از محمّد بن احمد ، از على بن ابراهيم جعفرى از محمّد بن معاويه با اسنادش مرفوعا چنين نقل كرده : جبرئيل عليه السّلام بر رسول خدا صلَّى الله عليه و آله نازل شد در حالى كه قبايى سياه به تن و كمربندى كه در آن خنجرى بود به خود بسته بود .\r\nرسول خدا صلَّى الله عليه و آله و سلم فرمود : يا جبرئيل اين چه تركيبى است ؟\r\nجبرئيل عرض كرد : اين تركيب پسر عمّت عبّاس است ، يا محمّد واى بر فرزندانت از فرزندان عبّاس پس نبى اكرم صلَّى الله عليه و آله و سلم به نزد عبّاس رفته و به او فرمودند :\r\nاى عمو واى بر فرزندان من از فرزندان تو .\r\nعبّاس عرضه داشت : اى رسول خدا ، مىتوانم نرينه خود را قطع كنم ؟\r\nحضرت فرمودند : قلم تقدير به آنچه بايد مقدّر شود رقم زده شده است .\r\n\r\nباب پنجاه و هفتم سرّ اين كه مرد نمىتواند انگشتر حديد به دست كرده و در آن نماز بخواند و نيز علَّت عدم جواز پوشيدن طلا و خواندن نماز در آن\r\nحديث ( 1 )\r\nپدرم رحمة الله عليه از سعد بن عبد الله ، از احمد بن الحسن بن على بن فضّال ،\r\n","description":"","footnote":"","page_name":" 135 ","page_number":135},
  {"content":"\r\n\r\n","description":"","footnote":"","page_name":" 136 ","page_number":136},
  {"content":"\r\nاز عمرو بن سعيد مدائنى ، از مصدق بن صدقه ، از عمّار بن موسى ، از حضرت ابى عبد الله عليه السّلام ، عمّار مىپرسد : آيا مرد مىتواند انگشتر حديد به دست كرده و نماز بخواند ؟\r\nحضرت مىفرمايند : خير و اساسا مرد نمىتواند انگشتر حديد به دست نمايد اگر چه در غير نماز زيرا حديد لباس اهل آتش است .\r\nو نيز فرمود : مرد لباس طلا نپوشد و در آن نماز نخواند زيرا لباس طلا ، لباس اهل جهنّم مىباشد .\r\nحديث ( 2 )\r\nمحمّد بن الحسن از محمّد بن الحسن الصفّار ، از ابراهيم بن هاشم ، از نوفلى ، از سكونى از حضرت جعفر بن محمّد از آباء گرامش عليهم السّلام فرمود : رسول خدا صلَّى الله عليه و آله و سلَّم فرمودند :\r\nمرد در انگشتر حديد نماز نخواند .\r\nحديث ( 3 )\r\nپدرم رحمة الله عليه از احمد بن ادريس ، از محمّد بن احمد ، از محمّد بن الحسن ، از عبد الله بن جبلَّه ، از ابى الجارود ، از حضرت ابى جعفر عليه السّلام ، حضرت فرمودند : نبى اكرم صلَّى الله عليه و آله به على عليه السّلام فرمودند : من دوست دارم براى تو آنچه را كه براى خود دوست دارم و كراهت دارم براى تو از آنچه براى خود كراهت دارم لذا سفارش مىكنم : انگشتر طلا به دست مكن زيرا زينت ما در آخرت است و لباس قرمز مپوش زيرا لباس ابليس مىباشد و سوار مركبى كه بالشچه سرخ پيش زين آن نهاده‌اند مشو زيرا آن از مراكب شيطان است و لباس حرير به تن مكن كه خدا در روز قيامت پوست تو را مىسوزاند .\r\n\r\nباب پنجاه و هشتم سرّ اين كه نماز نمازگزار با عبور و مرور چيزى از مقابلش قطع نمىشود\r\nحديث ( 1 )\r\nپدرم رحمة الله عليه از احمد بن ادريس ، از محمّد بن احمد ، از على بن ابراهيم جعفرى ، از ابى سليمان مولى ابى الحسن العسكرى عليه السّلام ، وى گفت : برخى از دوستان امام عليه السّلام از حضرتش سؤال كرده و من نيز حاضر بودم ، سائل پرسيد : آيا با عبور و مرور چيزى از مقابل نمازگزار ، نمازش قطع مىشود ؟\r\n","description":"","footnote":"","page_name":" 137 ","page_number":137},
  {"content":"\r\n\r\n","description":"","footnote":"","page_name":" 138 ","page_number":138},
  {"content":"\r\nحضرت فرمودند : خير ، نماز با حايل شدن كسى و عبور نمودن چيزى از بين نمىرود ، تنها زمانى از بين مىرود و قطع مىشود كه شيئى مساوى و مقابل صورت نمازگزار قرار بگيرد .\r\n\r\nباب پنجاه و نهم سرّ اين كه گرديدن سايه شاخص در وقت ظهر به قدر يك ذراع وقت نماز ظهر و گرديدنش به مقدار دو ذراع وقت نماز عصر مىباشد\r\nحديث ( 1 )\r\nپدرم رحمة الله عليه از على بن ابراهيم ، از پدرش از اسماعيل بن مرار ، از يونس بن عبد الرّحمن ، از عبد الرّحمن از عبد الله بن سنان ، از اسحاق بن عمّار ، از اسماعيل از حضرت ابى جعفر عليه السّلام نقل كرده كه آن حضرت فرمودند : آيا مىدانى براى چه يك و دو ذراع قرار داده شده ؟\r\nعرض كردم : خير .\r\nفرمود : براى اين كه نافله در وقت فريضه واقع نشود .\r\nحديث ( 2 )\r\nمحمّد بن الحسن از حسين بن حسن بن ابان ، از حسين بن سعيد ، از فضاله از حسين ، از ابن مسكان از زراره ، وى مىگويد : به من فرمود : آيا مىدانى براى چه يك و دو ذراع قرار داده شده ؟\r\nعرض كردم : براى چه ؟\r\nفرمود : به خاطر فريضه ، زيرا تو مىتوانى از وقت زوال آفتاب تا هنگامى كه سايه ات به قدر ذراع شود نافله بخوانى و وقتى سايه به قدر ذراع رسيد ابتداء به فريضه كن و نافله را ترك نما و هنگامى كه سايه ات به قدر دو ذراع رسيد ابتداء به فريضه ( فريضه عصر ) نما و نافله ( نافله عصر ) را ترك كن .\r\n\r\nباب شصتم سرّ اين كه وقت نماز مغرب زمانى است كه سرخى از مشرق برود\r\nحديث ( 1 )\r\nپدرم رحمة الله عليه از محمّد بن يحيى عطَّار ، از محمّد بن احمد ، از احمد بن محمّد ، از على بن احمد ، از برخى اصحاب ما به طور مرفوع نقل كرده و گفته است :\r\n","description":"","footnote":"","page_name":" 139 ","page_number":139},
  {"content":"\r\n\r\n","description":"","footnote":"","page_name":" 140 ","page_number":140},
  {"content":"\r\nاز حضرت ابا عبد الله عليه السّلام شنيدم كه مىفرمود : وقت نماز مغرب هنگامى است كه سرخى از طرف مشرق برود ، آيا كيفيّت آن را مىدانى ؟\r\nراوى مىگويد : عرض كردم : خير .\r\nفرمود : مشرق اين طور روى مغرب كشيده شده است و سپس براى نشان دادن آن دست راستشان را بالاى چپ قرار دادند و بعد فرمود : وقتى آفتاب اينجا افول كرد و غائب شد سرخى از آن جا مىرود .\r\nحديث ( 2 )\r\nمحمّد بن الحسن از محمّد بن الحسن الصفّار ، از عبّاس بن معروف ، وى مرفوعا از محمّد بن حكيم و او از شهاب بن عبد ربّه نقل كرده كه وى گفت : حضرت ابو عبد الله عليه السّلام فرمودند :\r\nاى شهاب ، دوست دارم وقتى نماز مغرب را مىخوانم در آسمان ستاره ببينم .\r\nحديث ( 3 )\r\nپدرم رحمة الله عليه از سعد بن عبد الله ، از يعقوب بن يزيد ، از محمّد بن ابى عمير ، از ابراهيم بن عبد الحميد ، از ابى اسامه زيد شحّام ، وى مىگويد : مردى به حضرت ابى عبد الله عليه السّلام عرض كرد : آيا نماز مغرب را تأخير بياندازم تا ستارگان ظاهر شوند ؟\r\nحضرت فرمودند : خطَّابيه « 1 » مىگويند : جبرئيل عليه السّلام نماز مغرب را هنگامى كه قرص آفتاب از افق سقوط كرد بر حضرت محمّد صلَّى الله عليه و آله آورد .\r\nحديث ( 4 )\r\nاحمد بن محمّد ، از پدرش ، از محمّد بن احمد ، از محمّد بن سندى ، از على بن حكم مرفوعا از احد الصادقين عليهما السّلام نقل كرده راوى از احد الصّادقين عليهما السّلام از وقت مغرب سؤال مىكند ؟\r\nحضرت مىفرمايند : زمانى است كه كرسىّ آفتاب افول كرده و غائب شود .\r\nراوى مىپرسد : كرسى آفتاب چيست ؟\r\nحضرت مىفرمايند : قرص آفتاب است .\r\nراوى مىپرسد : چه زمانى قرص آفتاب غائب مىشود .\r\nحضرت مىفرمايند : زمانى است كه وقتى به آن نظر كنى ديده نشود .\r\n\r\n","description":"","footnote":"\r\n« 1 » - فرقه اى هستند كه تابع ابو الخطَّاب مىباشند و وى مردى بوده غالى و در لسان امام صادق عليه السّلام مورد لعن قرار گرفته و نامش محمّد بن مقلاص بوده و بدعتهاى فراوان از او صادر شده است .\r\n","page_name":" 141 ","page_number":141},
  {"content":"\r\n\r\n","description":"","footnote":"","page_name":" 142 ","page_number":142},
  {"content":"\r\nحديث ( 5 )\r\nمحمّد بن الحسن از محمّد بن الحسن الصفّار ، از معاوية بن حكيم « 1 » ، از عبد الله بن مغيره ، از ابن مسكان ، از ليث از حضرت ابى عبد الله عليه السّلام ، حضرت فرمودند :\r\nهر گاه خورشيد غروب مىكرد رسول خدا صلَّى الله عليه و آله و سلم هيچ عملى را بر نماز مغرب مقدّم نمىنمود بلكه هر كارى كه داشتند رها و به نماز مغرب مىايستادند .\r\nحديث ( 6 )\r\nپدرم رحمة الله عليه و محمّد بن الحسن از محمّد بن يحيى عطَّار ، از محمّد بن احمد ، از احمد بن محمّد ، از على بن احمد ، از محمّد بن ابى حمزه از كسى كه ذكرش نموده ، از حضرت ابى عبد الله عليه السّلام ، حضرت فرمودند :\r\nكسى كه به منظور طلب فضيلت نماز مغرب را تأخير بياندازد ملعون است .\r\nمحمّد بن على مؤلَّف اين كتاب مىگويد : اين اخبار را به دنبال خبرى كه در اوّل باب ذكر نمودم نقل كردم زيرا خبر اوّل به خاطر علَّتى كه در آن آمده ذكرش در اينجا مورد نياز بود ، البته اين خبر همچون اخبارى كه بعد از آن روايت نموده و مقصودم همانها بوده و مورد عمل و فتوايم مىباشند نيست .\r\nناگفته نماند : نقل اخبار بعدى به دنبال خبر اوّل صرفا به خاطر اين است كه معلوم باشد مقصودم از ذكر اين اخبار چيست .\r\n\r\nباب شصت و يكم سرّ اين كه امير المؤمنين عليه السّلام در زمان حيات رسول خدا صلَّى الله عليه و آله نماز عصر را ترك كرده و نخواندند تا از آن حضرت فوت گرديد و سبب ترك آن پس از وفات رسول خدا صلَّى الله عليه و آله و سلم تا اين كه دو بار براى آن جناب ردّ شمس شد\r\nحديث ( 1 )\r\nاحمد بن حسن قطَّان از عبد الرحمن بن محمّد الحسينى از فرات بن ابراهيم كوفى از جعفر بن محمّد فزارى از محمّد بن الحسين از محمّد بن اسماعيل از احمد بن نوح و احمد بن هلال از محمّد بن ابى عمير ، از حنان ، وى مىگويد :\r\nمحضر امام صادق عليه السّلام عرض كردم : با اين كه جمع بين نماز ظهر و عصر بر امير المؤمنين عليه السّلام واجب بود پس چه علَّتى داشت كه حضرت نماز عصر را\r\n\r\n","description":"","footnote":"\r\n« 1 » - معاوية بن حكيم الدّهنى ثقة ، جليل و از اصحاب حضرت رضا عليه السّلام است ، كشّى فرموده كه وى فطحى بوده ولى در عين حال عالم و عادل بوده است .\r\n","page_name":" 143 ","page_number":143},
  {"content":"\r\n\r\n","description":"","footnote":"","page_name":" 144 ","page_number":144},
  {"content":"\r\nتأخير انداخته و آن را ترك نمودند ؟\r\nحضرت فرمودند : زمانى كه امير المؤمنين عليه السّلام نماز ظهر را خواندند استخوان جمجمه اى توجّه آن حضرت را جلب كرد ، حضرت با آن به سخن پرداخت و فرمود : كيستى ؟\r\nعرضه داشت : من فلانى پسر فلانى سلطان بلاد آن فلان هستم .\r\nامير المؤمنين عليه السّلام به آن فرمود : قصّه خود را براى من نقل كن و بگو چه بودى و در چه عصر و زمانى مىزيستى ؟\r\nجمجمه جلو آمد و از قصّه خود و آنچه از خير و شر در عصرش اتّفاق افتاده بود براى آن جناب خبر داد حضرت سر گرم او بودند كه خورشيد غائب شد ، حضرت با سه حرف از انجيل با جمجمه تكلَّم فرمود كه عرب متوجّه كلامش نشوند و پس از فراغ از آن به خورشيد فرمود : برگرد .\r\nخورشيد عرضه داشت : من غروب كرده‌ام و ديگر باز نمىگردم .\r\nامير المؤمنين عليه السّلام از خداى عزّ و جل خواست كه آفتاب را بازگرداند ، حق تعالى هفتاد هزار فرشته با هفتاد هزار زنجير آهنى به طرف خورشيد فرستاد ، فرشتگان زنجيرها را در گردن خورشيد انداخته و آن را به رو كشاندند تا با نورى درخشان و صاف برگشت و حضرت نمازشان را خواندند آنگاه همچون ستارگان فرو رفت و اين است علَّت تأخير نماز عصر آن حضرت .\r\nحديث ( 2 )\r\nو همين حديث را حسن بن محمّد بن سعيد هاشمى از فرات بن ابراهيم بن فرات كوفى با اسناد مزبور و همان الفاظ برايم نقل نمود .\r\nحديث ( 3 )\r\nاحمد بن حسن قطَّان رحمة الله عليه از ابو الحسن محمّد بن صالح از عمر بن خالد مخزومى از ابن نباته ، از محمّد بن موسى ، از عمارة بن مهاجر ، از امّ جعفر يا امّ محمّد دختران محمّد بن جعفر ، از اسماء بنت عميس كه جدّه آن دو بود ، يكى از آن دو مىگويد : با جدّه خود اسماء بنت عميس و عمويم عبد الله بن جعفر خارج شديم تا به « صهباء » « 1 » رسيديم ، اسماء بنت عميس فرمود : دخترم ما با رسول خدا صلَّى الله عليه و آله و سلم در اين\r\n\r\n","description":"","footnote":"\r\n« 1 » - مكانى است كه بين آن و خيبر يك مرحله فاصله مىباشد .\r\n","page_name":" 145 ","page_number":145},
  {"content":"\r\n\r\n","description":"","footnote":"","page_name":" 146 ","page_number":146},
  {"content":"\r\nمكان بوديم ، حضرت نماز ظهر را خواند .\r\nسپس على عليه السّلام را خوانده و از آن جناب نسبت به برخى از نيازمنديهايش كمك خواست ، پس زمان عصر فرا رسيد و آن سرور نماز عصر را خواند در اين وقت على عليه السّلام آمد و در پهلوى پيامبر صلَّى الله عليه و آله نشست خدا به رسولش وحى فرستاد ، پس نبى اكرم سر به دامان على عليه السّلام نهاد تا خورشيد غروب كرد و از آن چيزى نه بر زمين و نه بر كوه رؤيت نمىشد ، سپس رسول خدا صلَّى الله عليه و آله نشست و به على عليه السّلام فرمود : آيا نماز عصر را خوانده اى ؟\r\nحضرت عرض كرد : خير يا رسول خدا صلَّى الله عليه و آله ، به من خبر دادند كه شما نماز نخوانده‌ايد و وقتى سر در دامن من نهاديد نخواستم آن را تكان دهم لذا همچنان نشستم تا خورشيد غروب كرد پيامبر در مقام دعاء بر آمد و به درگاه الهى عرض كرد :\r\nبار خدايا اين على بنده تو است كه خود را به خاطر پيغمبرت محبوس نمود پس خورشيد را براى او بازگردان ، بلافاصله خورشيد طلوع كرد و هيچ كوه و زمينى نبود مگر آنكه خورشيد بر آن تابيد ، سپس على عليه السّلام ايستاد و وضوء گرفت و نماز خواند آنگاه خورشيد تار شد و غروب نمود .\r\nحديث ( 4 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از حسين بن سعيد ، از احمد بن عبد الله قزوينى از حسين بن مختار قلانسى ، از ابى بصير ، از عبد الواحد بن مختار انصارى ، از امّ مقدام الثقفيّه ، وى مىگويد :\r\nجويرية بن مسهره به من گفت : ما با امير المؤمنين عليه السّلام هنگام عصر از روى پل صراة « 1 » مىگذشتيم ، حضرت فرمودند :\r\nاين جا سرزمينى است كه عذاب نازل شده سزاوار نيست براى پيامبر و وصى پيامبرى كه در آن نماز بخواند ، حال هر كس از شما كه مىخواهد در اينجا نماز بخواند ، بخواند ! مردم به سمت راست و چپ پراكنده شدند و به خواندن نماز پرداختند ، من با خود گفتم به خدا قسم امروز در خواندن نمازم تقليد از اين آقا نموده و نماز نمىخوانم تا ايشان نماز بگذارند ، پس با حضرت سير و حركت مىكرديم ، كمكم خورشيد به افول مىگراييد و از اين رهگذر بسيار مضطرب بودم كه هنوز نماز را نخوانده‌ام و\r\n\r\n","description":"","footnote":"\r\n« 1 » - صراة نهرى است در عراق و در برخى از نسخ قاموس آمده : نهرى است در فرات .\r\n","page_name":" 147 ","page_number":147},
  {"content":"\r\n\r\n","description":"","footnote":"","page_name":" 148 ","page_number":148},
  {"content":"\r\nوقت بسيار تنگ شده بارى خورشيد غروب كرد و ما راه را طى كرديم ، حضرت فرمودند : اى جويريّه اذان بگو .\r\nعرض كردم : مىفرماييد اذان بگويم در حالى كه خورشيد غروب كرده ! ! ! حضرت فرمودند : اذان بگو ، پس اذان گفتم ، سپس به من فرمود : اقامه بگو ، پس اقامه گفتم همين كه جمله « قد قامت الصّلوة » را گفتم ديدم دو لب مبارك حضرت حركت مىكند و كلامى كه گويا به زبان عبرانى بود شنيدم بلافاصله خورشيد بالا آمد تا به جايى رسيد كه در وقت نماز عصر در آن جا قرار مىگيرد ، حضرت نماز عصر را خواند و وقتى از نماز فارغ شديم دوباره خورشيد به مكان افولش فرو رفت و ستارگان در آسمان ظاهر شدند ، عرضه داشتم : شهادت مىدهم كه شما وصى رسول خدا هستى حضرت فرمودند : اى جويريّه : مگر نشنيده اى كه خداوند عزّ و جل مىفرمايد :\r\n* ( فَسَبِّحْ بِاسْمِ رَبِّكَ الْعَظِيمِ ) * ( تسبيح بگو به اسم پروردگار بزرگت ) عرض كردم : آرى شنيده‌ام .\r\nفرمود : من از خدا به نام عظيم و بزرگش درخواست كردم خورشيد را برگرداند ، پس خدا آن را براى من بازگرداند .\r\nو من در كتاب « المعرفة في الفضائل » اخبار متعدى به همين مضمون نقل كرده‌ام .\r\n\r\nباب شصت و دوّم سرّ اين كه شخصى كه خضاب نموده نبايد نماز بخواند\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد ، از بزنطى و غير او ، از ابان ، از مسمع بن عبد الملك نقل كرده كه گفت : از حضرت ابى عبد الله عليه السّلام شنيدم كه مىفرمود : شخصى كه خضاب نموده نماز نخواند .\r\nعرض كردم : فدايت شوم ، چرا ؟\r\nفرمود : چون او از خواندن قرائت و ذكر و برخى افعال نماز ممنوع است .\r\n\r\nباب شصت و سوّم سرّ اين كه جايز نيست شخص نماز بخواند و حال آنكه مقابلش در قبله شمشير نهاده باشند\r\nحديث ( 1 )\r\nپدرم رحمة الله عليه از سعد بن عبد الله ، از محمّد بن عيسى يقطين ، از قاسم بن\r\n","description":"","footnote":"","page_name":" 149 ","page_number":149},
  {"content":"\r\n\r\n","description":"","footnote":"","page_name":" 150 ","page_number":150},
  {"content":"\r\nيحيى ، از جدّش حسن بن راشد ، از ابى بصير ، از حضرت ابى عبد الله عليه السّلام ، حضرت فرمودند : پدرم از جدّم ، از پدران بزرگوارش نقل كردند كه امير المؤمنين عليه السّلام فرمودند :\r\nبا شمشير به طرف حرم بيرون نرويد و احدى از شما نماز نگذارد و حال آنكه در مقابلش رو به قبله شمشير نهاده زيرا قبله جايگاه امن مىباشد .\r\n\r\nباب شصت و چهارم سرّ اين كه در وقت غلبه خواب نماز خواندن جايز نيست\r\nحديث ( 1 )\r\nپدرم رحمة الله عليه از سعد بن عبد الله ، از محمّد بن عيسى بن عبيد ، از قاسم بن يحيى ، از جدّش حسن بن راشد « 1 » از ابو بصير ، از حضرت ابى عبد الله عليه السّلام نقل كرده كه حضرت فرمودند : پدرم از جدّم از پدرانش عليهم السّلام نقل كرده كه فرمودند :\r\nامير المؤمنين عليه السّلام فرمود : اگر در نماز خواب بر تو غلبه كرد نماز را قطع كن و بخواب ، زيرا نمىدانى شايد بر ضرر خودت دعاء كنى .\r\n\r\nباب شصت و پنجم سرّ اين كه رسول خدا صلَّى الله عليه و آله و سلم صبح و شام سيصد و شصت مرتبه مىفرمود : * ( الْحَمْدُ لِلَّه رَبِّ الْعالَمِينَ ) * كثيرا على كلّ حال ) *\r\nحديث ( 1 )\r\nپدرم رحمة الله عليه از سعد بن عبد الله ، از يعقوب بن يزيد ، از محمّد بن الحسن الميثمى « 2 » ، از يعقوب بن شعيب « 3 » نقل كرده كه وى گفت : از حضرت ابا عبد الله عليه السّلام شنيدم كه مىفرمود :\r\nرسول خدا صلَّى الله عليه و آله و سلم فرمود : در بنى آدم سيصد و شصت رگ بوده كه صد و هشتاد رگ متحرّك و صد و هشتاد رگ ديگر ساكن مىباشند ، اگر رگهاى متحرّك ساكن شده و با بالعكس رگهاى ساكن متحرك گردند شخص را خواب نمىبرد و رسول خدا صلَّى الله عليه و آله و سلم هر صبح و شام به شكرانه سالم بودن رگها سيصد و شصت مرتبه مىفرمودند : * ( الْحَمْدُ لِلَّه رَبِّ الْعالَمِينَ ) * كثيرا على كلّ حال .\r\n\r\n","description":"","footnote":"\r\n« 1 » - حسن بن راشد مولى بنى العباس كوفى ، مرحوم ممقانى در رجال فرموده كه وى در اعلى درجه از حسن بوده است .\r\n« 2 » - محمّد بن الحسن الميثمى ، مرحوم ممقانى در رجال فرموده كه وى در رجال مهمل است .\r\n« 3 » - يعقوب بن شعيب بن ميثم الاسدى ، مرحوم علَّامه در خلاصه فرموده كه وى ثقه مىباشد .\r\n","page_name":" 151 ","page_number":151},
  {"content":"\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nباب شصت و ششم سرّ اين كه دو نفر داخل مسجد مىشوند ، يكى عابد و ديگرى فاسق ولى وقتى خارج مىشوند عابد فاسق بوده و فاسق صديق مىباشد\r\nحديث ( 1 )\r\nپدرم رحمة الله عليه از محمّد بن يحيى عطَّار از محمّد بن احمد ، از احمد بن محمّد بن طور مرفوعه از حضرت صادق عليه السّلام نقل كرده كه حضرت فرمودند : دو نفر داخل مسجد مىشوند يكى عابد و ديگرى فاسق بعد هر دو از مسجد خارج مىشوند در حالى كه فاسق صديق و راستگو گشته و عابد فاسق و فاجر گرديده و جهتش آن است كه عابد در مسجد داخل شده در حالى كه به عبادت و فكر خود مىبالد و مغرور آن واقع مىشود و در مقابل فاسق داخل مىشود در حالى كه از فسق و فجور خود نادم و پشيمان بوده و از خدا طلب آمرزش گناهان خود مىكند .\r\n\r\nباب شصت و هفتم سرّ ساقط شدن دو ركعتى كه رسول خدا صلَّى الله عليه و آله آن را در روز جمعه براى مقيم به نماز ظهر اضافه كردند از نماز جمعه كه به جماعت بخوانند\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از على بن حديد و عبد الرّحمن بن ابى نجران ، از حمّاد بن عيسى ، از حريز بن عبد الله سجستانى ، از زراره بن اعين ، وى مىگويد از حضرت ابو جعفر عليه السّلام راجع به نمازى كه خداوند عزّ و جل واجب فرمود سؤال گرديد ؟\r\nحضرت فرمودند : در شبانه روز پنج نماز مىباشد .\r\nزراره مىگويد : عرض كردم : آيا حق تعالى اسم آنها را برده و در كتابش بيان فرموده است ؟\r\nحضرت فرمودند : بلى ، خداوند تبارك و تعالى به نبى مكرّمش صلَّى الله عليه و آله فرمود :\r\n* ( أَقِمِ الصَّلاةَ لِدُلُوكِ الشَّمْسِ إِلى غَسَقِ اللَّيْلِ ) * ( نماز را به پا كن از وقت زوال تا فرا رسيدن ظلمت شب ) دلوك شمس يعنى زوال شمس كه همان وقت ظهر مىباشد بارى بين دلوك\r\n","description":"","footnote":"","page_name":" 153 ","page_number":153},
  {"content":"\r\n\r\n","description":"","footnote":"","page_name":" 154 ","page_number":154},
  {"content":"\r\nشمس تا غسق ليل ( تاريكى شب ) چهار نماز واقع است كه حق تعالى از آنها اسم برده و بيانشان كرده است و غسق ليل يعنى نصف شدن شب ، بنا بر اين چهار نماز مزبور عبارتند از : ظهر ، عصر ، مغرب و عشاء .\r\nسپس حق تعالى به دنبال آيه مذكور فرموده : * ( وَقُرْآنَ الْفَجْرِ ، إِنَّ قُرْآنَ الْفَجْرِ كانَ مَشْهُوداً ) * ( و به پا داريد نماز فجر و صبح را كه آن مورد شهود و حضور فرشتگان شب و روز مىباشد ) .\r\nاين نماز ( نماز صبح ) نماز پنجمى است و نيز در بيان نمازهاى واجب فرموده : * ( وَأَقِمِ الصَّلاةَ طَرَفَيِ النَّهارِ وَزُلَفاً مِنَ اللَّيْلِ ) * « 1 » ( نماز را در دو طرف روز به پا داريد و نيز در ساعت تاريكى شب ) .\r\nدو طرف روز عبارتند از : مغرب و صبح و مقصود از « * ( زُلَفاً مِنَ اللَّيْلِ ) * » نماز عشاء است .\r\nو همچنين فرمود : * ( حافِظُوا عَلَى الصَّلَواتِ وَالصَّلاةِ الْوُسْطى ) * « 2 » ( بر نمازها و نماز وسطى محافظت نماييد ) نماز وسطى ، نماز ظهر بوده و آن اوّلين نمازى است كه رسول خدا صلَّى الله عليه و آله و سلم خواند ، اين نماز بين دو نماز در روز فاصله شده و آن دو عبارتند از : نماز صبح و نماز عصر .\r\nو در بعضى از قراءات خوانده شده : * ( حافِظُوا عَلَى الصَّلَواتِ وَالصَّلاةِ الْوُسْطى ) * و صلاة العصر * ( وَقُومُوا لِلَّه قانِتِينَ ) * في صلاة العصر ( بر نمازها و نماز وسطى و نماز عصر محافظت نماييد و براى خدا بايستيد و در نماز عصر قنوت بخوانيد ) .\r\nسپس امام عليه السّلام فرمود : اين آيه در روز جمعه هنگامى كه رسول خدا صلَّى الله عليه و آله در سفر بودند نازل شد پس حضرت در آن نماز وسطى قنوت خوانده و بعد نماز را به حال خود واگذارده و چيزى به آن اضافه نكردند ولى براى مقيم و غير مسافر دو ركعت اضافه نمودند و سرّ ساقط شدن اين دو ركعتى كه حضرت براى مقيم و نماز ظهر اضافه نمودند از جمعه ، بودن دو خطبه مىباشد ، بنا بر اين كسى كه آن را تنها و بدون جماعت بخواند بايد چهار ركعت اداء نمايد همچون نماز ظهر در ساير ايّام و وقت نماز عصر روز جمعه همان وقت ظهر در ساير ايّام است .\r\n\r\n","description":"","footnote":"\r\n« 1 » - سوره هود آيه ( 114 )\r\n« 2 » - سوره بقره آيه ( 238 )\r\n","page_name":" 155 ","page_number":155},
  {"content":"\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nباب شصت و هشتم سرّ اين كه بر زن اذان و اقامه نمىباشد\r\nحديث ( 1 )\r\nپدرم رحمة الله عليه از سعد بن عبد الله ، از محمّد بن اسماعيل ، از عيسى بن محمّد « 1 » ، از محمّد بن ابى عمير ، از حمّاد بن عيسى از حريز بن عبد الله ، از زراره بن اعين ، از حضرت ابى جعفر عليه السّلام ، زراره مىگويد : محضر امام عليه السّلام عرض كردم : آيا بر زن اذان و اقامه هست ؟\r\nحضرت فرمودند : اگر زن اذان قبيله را مىشنود هيچ فصلى از فصول اذان را لازم نيست بگويد و در غير اين صورت بيش از شهادتين بر او واجب نمىباشد زيرا خداوند تبارك و تعالى به مردان فرموده : * ( أَقِيمُوا الصَّلاةَ ) * ( نماز را به پا داريد ) و به زنان نيز فرموده : اقمن الصلاة و اتين * ( الزَّكاةَ وَأَطِعْنَ الله وَرَسُولَه ) * ( نماز را به پا داشته و زكات را داده و خدا و رسولش را اطاعت نماييد ) .\r\nزراره مىگويد : سپس امام عليه السّلام فرمودند : هر گاه زن به نماز ايستاد دو قدم خود را جمع كرده و به هم بچسباند و سعى كند بين آنها فاصله قرار ندهد و نيز دستهايش را به خاطر برآمدگيهاى سينه اش به سينه بچسباند و هنگامى كه ركوع نمود دستها را بالاى كاسه زانو روى رانها قرار دهد تا بدين وسيله زياد خم نشده و پشتش بالا نرود و وقتى نشست روى كپلهايش نشيند نه آن طورى كه مرد مىنشيند و هر گاه به سجده رفت ابتداء زانوها را پيش از دستها بر زمين نهاده و بنشيند آنگاه به سجده رود در حالى كه خود را به زمين چسبانده باشد و وقتى مىنشيند رانها را به هم چسبانده و زانوها را از زمين بلند نمايد و وقتى مىخواهد بايستد دو دست را در دو طرف خود نهاده بدون اين كه پشت خود را بلند كند از ميان درآيد .\r\n\r\nباب شصت و نهم سر اين كه سزاوار است در روز جمعه سوره جمعه و منافقين قرائت شوند\r\nحديث ( 1 )\r\nپدرم رحمة الله عليه از سعد بن عبد الله ، از يعقوب بن يزيد ، از حمّاد بن عيسى عن حريز ، از زرارة بن اعين ، از حضرت ابى جعفر عليه السّلام در ضمن حديثى طولانى مىفرمايد .\r\n\r\n","description":"","footnote":"\r\n« 1 » - مرحوم مجلسى در بحار مىفرمايد : ظاهرا در اينجا راوى محمّد بن عيسى است نه عيسى بن محمّد بنا بر اين حديث صحيح مىباشد .\r\n","page_name":" 157 ","page_number":157},
  {"content":"\r\n\r\n","description":"","footnote":"","page_name":" 158 ","page_number":158},
  {"content":"\r\nسوره جمعه و منافقين را بخوان زيرا قرائت اين دو روز جمعه در نماز صبح و ظهر و عصر سنّت مىباشد و سزاوار نيست در نماز ظهر روز جمعه غير اين دو را بخوانى چه امام باشى و چه غير امام .\r\n\r\nباب هفتادم سرّ نهى نمودن از استخفاف نماز و كوچك شمردن بول\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از على بن حديد و عبد الرّحمن بن ابى نجران از حمّاد بن عيسى جهنى ، از حريز بن عبد الله سجستانى ، از زراره از حضرت ابى جعفر عليه السّلام ، حضرت فرمودند : ادرار را كوچك مشمر و نماز را سهل و بىمقدار مپندار چه آنكه رسول خدا صلَّى الله عليه و آله هنگام رحلت و مرگشان فرمودند :\r\nكسى كه نمازش را كوچك شمرد از من نيست و بر حوض كوثر بر من وارد نشود ، نه به خدا سوگند ! از من نخواهد بود كسى كه خمر بياشامد ، وى بر حوض كوثر بر من وارد نخواهد شد .\r\nحديث ( 2 )\r\nپدرم رحمة الله عليه از سعد بن عبد الله ، از يعقوب بن يزيد ، از محمّد بن ابى عمير ، از حسن بن زياد عطَّار از حضرت ابى عبد الله عليه السّلام نقل كرده كه آن حضرت فرمود : رسول خدا صلَّى الله عليه و آله فرمودند : كسى كه نماز را خفيف و خوار شمرد از من نيست و به خدا سوگند بر حوض كوثر بر من وارد نشود .\r\nحديث ( 3 )\r\nپدرم رحمة الله عليه از على بن ابراهيم ، از پدرش ، از صفوان بن يحيى ، از موسى بن بكر « 1 » ، از زراره از حضرت ابى جعفر عليه السّلام ، حضرت فرمودند :\r\nفرشته اى است موكَّل و مأمور كه مىگويد : كسى كه بخوابد تا نصف شب و نماز عشاء را نخواند خدا هرگز چشمانش را به خواب نياورد .\r\nحديث ( 4 )\r\nپدرم رحمة الله عليه از على بن ابراهيم ، از پدرش ، از محمّد بن ابى عمير ، از حمّاد بن عثمان ، از عبيد الله بن على الحلبى ، از حضرت ابى عبد الله عليه السّلام ،\r\n\r\n","description":"","footnote":"\r\n« 1 » - موسى بن بكر واسطى ، اصلش كوفى است و مذهبش واقفى مىباشد .\r\n","page_name":" 159 ","page_number":159},
  {"content":"\r\n\r\n","description":"","footnote":"","page_name":" 160 ","page_number":160},
  {"content":"\r\nحضرت فرمودند : رسول خدا صلَّى الله عليه و آله و سلم فرمودند : آن كسى كه تنها و بدون اهل و مال مىباشد كسى است كه نماز عصر را ضايع نمايد .\r\nحلبى مىگويد : عرض كردم : تنها و بدون اهل و مال كيست ؟\r\nحضرت فرمودند : كسى كه در بهشت برايش نه اهلى است و نه مال .\r\nمحضر مباركش عرض شد : تضييع نماز عصر چيست ؟\r\nفرمودند : مقصود آن است كه شخص نماز عصر را عمدا ترك كند تا آفتاب زرد شده و غائب شود .\r\n\r\nباب هفتاد و يكم سرّ رخصت در پوشيدن خز در نماز\r\nحديث ( 1 )\r\nپدرم رحمة الله عليه از على بن ابراهيم ، از پدرش ، از صفوان بن يحيى ، از عبد الرحمن بن حجّاج نقل كرده كه وى گفت : مردى از حضرت ابو عبد الله عليه السّلام از پوست خز سؤال كرد و من هم حاضر بودم ؟\r\nحضرت فرمودند : پوشيدن آن اشكالى ندارد .\r\nعبد الرحمن مىگويد : عرض كردم : فدايت شوم ، صيد اين حيوان شغل و حرفه من است ، اين حيوان سگ دريايى است كه از آب بيرون آورده مىشود ، پس چطور مىفرماييد در پوست آن مىتوان نماز خواند ؟ ! حضرت فرمودند : وقتى از آب بيرون مىآيد خارج آب آيا زندگى مىكند يا نه ؟\r\nعرض كردم : خير .\r\nحضرت فرمودند : پس در پوستش اشكالى ندارد كه نماز بخوانند .\r\nحديث ( 2 )\r\nپدرم رحمة الله عليه از محمّد بن يحيى و احمد بن ادريس جميعا از احمد بن محمّد بن عيسى و محمّد بن عيسى ، از ايّوب بن نوح روايت را به طور مرفوع نقل كرده كه حضرت ابو عبد الله عليه السّلام فرمودند :\r\nخواندن نماز در خز خالص اشكالى ندارد و امّا لباسى كه مخلوط باشد از خز و پوست خرگوش يا حيوان ديگرى كه مشابه آن باشد البته در آن لباس نماز مخوان .\r\n\r\nباب هفتاد و دوّم سرّ جواز خواندن نماز در جامه اى كه شراب يا چربى گوشت خوك به آن رسيده\r\nحديث ( 1 )\r\nپدرم رحمة الله عليه از سعد بن عبد الله ، از محمّد بن الحسين و على بن اسماعيل\r\n","description":"","footnote":"","page_name":" 161 ","page_number":161},
  {"content":"\r\n\r\n","description":"","footnote":"","page_name":" 162 ","page_number":162},
  {"content":"\r\nو يعقوب بن يزيد از حمّاد بن عيسى از حريز ، وى مىگويد : بكير از حضرت ابى جعفر عليه السّلام و ابو الصباح و ابو سعيد و حسن نبال از حضرت ابى عبد الله عليه السّلام نقل كردند و گفتند : محضر مبارك اين دو امام عرضه داشتيم : ما جامه هايى مىخريم كه هنگام بافته شدن شراب يا چربى گوشت خوك به آنها اصابت كرده آيا قبل از شستن در آنها نماز بخوانيم ؟\r\nحضرت فرمودند : آرى اشكالى ندارد ، خداوند متعال خوردن و آشاميدن آنها را حرام كرده امّا پوشيدن و مس كردن و نماز خواندن در آنها را ممنوع نفرموده است « 1 » .\r\n\r\nباب هفتاد و سوّم سرّ سعى نمودن و رفتن به طرف نماز\r\nحديث ( 1 )\r\nجعفر بن محمّد بن مسرور رحمة الله عليه از حسين بن محمّد بن عامر ، از عبد الله بن عامر ، از محمّد بن ابى عمير ، از حمّاد از حلبى ، از حضرت ابى عبد الله عليه السّلام ، حضرت فرمودند :\r\nهر گاه خواستى به نماز بايستى اگر خدا خواست نحوه اى ترتيب بده كه بين تو و محل خواندن نماز فاصله باشد تا براى خواندنش مجبور باشى سعى كرده و حركت نمايى ، البته مراقب باش در وقت حركت با وقار و آهستگى راه روى ، حال اگر نماز را درك كردى و به آن رسيدى البته آن را بخوان و اگر مقدارى از آن را خوانده بودند خود را برسان و تمامش نما ، خداوند عزّ و جل مىفرمايد :\r\n* ( يا أَيُّهَا الَّذِينَ آمَنُوا إِذا نُودِيَ لِلصَّلاةِ مِنْ يَوْمِ الْجُمُعَةِ فَاسْعَوْا إِلى ذِكْرِ الله ) * ( اى اهل ايمان هر گاه در روز جمعه براى خواندن نماز نداء بلند شد به طرف نماز سعى كنيد و حركت كنيد ) .\r\nمعناى فرموده خدا « فاسعوا » اين است كه : هجوم آورده و يورش ببريد .\r\n\r\nباب هفتاد و چهارم سرّ امر به اقبال داشتن و روى آوردن به نماز و سبب نهى از دست بسته نماز خواندن و علَّت نهى از قيام به نماز در غير حال سكون و وقار\r\nحديث ( 1 )\r\nمحمّد بن على ماجيلويه از على بن ابراهيم ، از پدرش ، از حمّاد ، از حريز ، از\r\n\r\n","description":"","footnote":"\r\n« 1 » - اين روايت از نظر فقهاء و اماميّه مورد عمل نبوده بلكه متروك مىباشد .\r\n","page_name":" 163 ","page_number":163},
  {"content":"\r\n\r\n","description":"","footnote":"","page_name":" 164 ","page_number":164},
  {"content":"\r\nزراره ، از حضرت ابى جعفر عليه السّلام حضرت فرمودند : بر تو باد كه به نماز خود روى آورده و اقبال داشته باشى زيرا از نماز همان مقدارى قبول مىشود كه به آن قلبا اقبال داشتى و نيز در نماز با دست و سر ريش خود بازى مكن و حديث نفس مگو ، خميازه مكش ، با كشيدن دستها رفع خستگى منما ، دست بسته به نماز نايست چه آنكه اين از فعل مجوس و زرتشتيان است .\r\nو هر گاه از خواندن حمد فارغ شدى ، آمين مگو ولى اگر خواستى بگو : * ( الْحَمْدُ لِلَّه رَبِّ الْعالَمِينَ ) * .\r\nو نيز فرمود : لثام و دهانه بر دهان خويش مگذار و شتاب و عجله در اتمام نماز منما و بر سر دو پا منشين و دو ذراع خود را در وقت سجده روى زمين فرش مكن و انگشتان را تا نكن تا با شكستن آنها صدايشان بلند شود چه آنكه تمام اين افعال منهى و موجب نقصان نماز مىباشند .\r\nو نيز حضرت فرمودند : و با كسالت و حالت چرت و سنگين بودن به نماز نايست زيرا اين حالت از نشانه هاى نفاق مىباشد و حق تبارك و تعالى مؤمنين را از خواندن نماز با حالت كسالت و خواب آلوده بودن نهى فرموده و به منافقين نيز هشدار داده :\r\n* ( وَإِذا قامُوا إِلَى الصَّلاةِ قامُوا كُسالى يُراؤُنَ النَّاسَ وَلا يَذْكُرُونَ الله إِلَّا قَلِيلًا ) * « 1 » ( و چون به نماز مىايستند از روى بىميلى و به حال كسالت نماز مىكنند ، براى ريا كارى عبادت حق تعالى نمايند و ذكر خدا را جز به اندك نكنند )\r\n\r\nباب هفتاد و پنجم سرّ اين كه قبور را در نماز نبايد قبله قرار داد\r\nحديث ( 1 )\r\nمحمّد بن موسى بن متوكَّل از على بن ابراهيم ، از پدرش ، از حمّاد ، از حريز ، از زراره ، از حضرت ابى جعفر عليه السّلام ، زراره مىگويد : محضر مبارك امام عليه السّلام عرض كردم : آيا بين قبور مىتوان نماز خواند ؟\r\nحضرت فرمودند : قبور را در دو طرف خود قرار بده و هيچ قبرى را در نماز قبله خود مكن زيرا رسول خدا صلَّى الله عليه و آله از آن نهى نموده و فرمودند : قبر مرا قبله و مسجد خود قرار ندهيد زيرا حق تبارك و تعالى كسانى را كه قبور انبيائشان را مساجد خود نموده‌اند لعن فرموده .\r\n\r\n","description":"","footnote":"\r\n« 1 » - آيه ( 142 ) از سوره نساء\r\n","page_name":" 165 ","page_number":165},
  {"content":"\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nباب هفتاد و ششم سرّ اين كه سوار بر حيوان وقتى آيه سجده را خواند سجده بر او واجب است و به هر طرفى كه حيوان رو به آن دارد سجده به همان طرف كافى است\r\nحديث ( 1 )\r\nجعفر بن محمّد بن مسرور رحمة الله عليه از حسين بن محمّد بن عامر از عمويش عبد الله بن عامر ، از محمّد بن ابى عمير ، از حمّاد از حلبى ، از حضرت ابى عبد الله عليه السّلام ، حلبى مىگويد : از امام عليه السّلام پرسيدم : اگر شخصى روى حيوان سوار بوده و آيه سجده را قرائت كرد وظيفه اش چيست ؟\r\nحضرت فرمودند : به همان طرفى كه حيوان رو نموده بايد سجده كند زيرا رسول خدا صلَّى الله عليه و آله و سلم روى ناقه اى كه به طرف مدينه مىرفت نماز مىخواندند ، خداوند عزّ و جل فرمود : * ( فَأَيْنَما تُوَلُّوا فَثَمَّ وَجْه الله ) * ( به هر طرف كه رو كنيد همان طرف قبله است ) .\r\n\r\nباب هفتاد و هفتم سرّ وجوب سلام در نماز\r\nحديث ( 1 )\r\nعلى بن احمد بن محمّد رضى الله عنه از محمّد بن ابى عبد الله اسدى كوفى از محمّد بن اسماعيل برمكى از على بن عبّاس از قاسم بن ربيع صحّاف ، از محمّد بن سنان از مفضل بن عمر ، وى مىگويد : از حضرت ابا عبد الله عليه السّلام پرسيدم علَّت وجوب سلام در نماز چيست ؟\r\nحضرت فرمودند : به خاطر آنكه سلام تحليل نماز مىباشد يعنى با سلام تمام ممنوعات و محظورات در نماز حلال مىگردد .\r\nعرض كردم : چرا سلام بر سمت راست نموده نه طرف چپ ؟\r\nحضرت فرمودند : زيرا فرشته اى كه موكَّل نوشتن حسنات است در سمت راست بوده و فرشته موكَّل بر نوشتن سيئات در جانت چپ مىباشد و نماز از حسنات بوده و در آن سيئه نيست لذا بر سمت راست بايد سلام داد نه سمت چپ .\r\nعرض كردم : چرا گفته نمىشود : السّلام عليك با اين كه فرشته بر سمت راست يك نفر است و به جاى آن مىگويند : السّلام عليكم ؟\r\nحضرت فرمودند : به خاطر آنكه سلام هم بر فرشته جانب راست بوده\r\n","description":"","footnote":"","page_name":" 167 ","page_number":167},
  {"content":"\r\n\r\n","description":"","footnote":"","page_name":" 168 ","page_number":168},
  {"content":"\r\nو هم بر ملك سمت چپ منتهى چون فرشته سمت راست افضل است از فرشته جانب چپ ايماء و اشاره را در سلام به سمت راست مىكنند .\r\nعرض كردم : چرا در وقت سلام با تمام صورت اشاره نكرده بلكه اگر نمازگزار تنها است وظيفه دارد با بينى و در صورتى كه با جماعت است با چشم اشاره كند ؟\r\nحضرت فرمودند : به خاطر آنكه جايگاه اين دو فرشته دو كنج دهان انسان بوده به اين نحو كه فرشته سمت راست در كنج راست دهان و فرشته جانب چپ در كنج چپ دهان مىباشد و اين كه نمازگزار به فرشته سمت راست سلام مىدهد به خاطر آن است كه ملك مزبور نماز را در نامه اعمال وى ثبت و ضبط مىكند .\r\nعرض كردم : چرا مأموم سه تا سلام مىدهد ؟\r\nحضرت فرمودند : يكى ردّ سلام بر امام است كه در اين سلام قصد مأموم سلام بر امام و دو ملك موكَّل بر او ( امام ) بوده و سلام دوّمى بر كسى است كه در صف جانب راست او نشسته و بر دو ملك موكَّل آن شخص و سلام سوّم بر شخصى است كه در صف جانب چپ او قرار دارد و بر دو ملك موكَّل او و اگر در طرف چپ كسى نبود سلام سوّم را بر سمت چپ ندهد مگر آنكه جانب راست ديوار بوده و سمت چپش نمازگزارى باشد كه هر دو پشت سر امام نماز مىخوانند كه در اين صورت موظَّف است بر سمت چپش سلام دهد .\r\nعرض كردم : پس امام جماعت به چه كسى سلام دهد ؟\r\nعرض كردم : پس امام جماعت به چه كسى سلام دهد ؟\r\nفرمود : بر دو فرشته موكَّل بر خودش و نيز بر مأمومين ، در سلام بر دو فرشته بگويد : صحت و سلامت نمازم را براى كسى كه نمازش را فاسد كرده بنويسيد و در سلام بر مأمومين بگويد : سالم و در امان مانيد از عذاب حق عزّ و جل .\r\nعرض كردم : براى چه تحليل نماز سلام قرار داده شده ؟\r\nحضرت فرمودند : به خاطر آنكه سلام تحيت و درود بر دو فرشته است .\r\nسپس حضرت فرمودند : وقتى نماز با حدود و ركوع و سجودش اقامه و اداء گرديد به مجرّدى كه بنده نمازگزار سلام داد با اين سلام ، سلامتى بنده از آتش تضمين مىگردد و اگر اين نماز در روز قيامت مقبول درگاه حضرت حق واقع شود اعمال ديگر نيز پذيرفته مىشوند در نتيجه وقتى نماز بنده اى سالم باشد تمام اعمالش سالم هستند و اگر سالم نبود و مردود از درگاه الهى واقع شد ديگر اعمال صالح نيز مردود واقع مىشوند .\r\n\r\nباب هفتاد و هشتم سرّ گفتن سه تكبير و بلند كردن دستها پس از سلام\r\nحديث ( 1 )\r\nعلى بن احمد بن محمّد رضى الله عنه ، از حمزة بن قاسم علوى ، از جعفر بن محمّد بن مالك\r\n","description":"","footnote":"","page_name":" 169 ","page_number":169},
  {"content":"\r\n\r\n","description":"","footnote":"","page_name":" 170 ","page_number":170},
  {"content":"\r\nفزارى كوفى ، از محمّد بن حسين بن زيد زيّات از محمّد بن سنان ، از مفضّل بن عمر ، وى گفت : محضر ابى عبد الله عليه السّلام عرض كردم : براى چه نمازگزار بعد از سلام سه مرتبه تكبير گفته و دستهايش را بلند مىكند ؟\r\nحضرت فرمودند : زيرا نبى اكرم صلَّى الله عليه و آله و سلم وقتى مكَّه را فتح نمودند ، با اصحابشان نزديك حجر الاسود نماز ظهر را خواندند و وقتى سلام دادند دو دست را بلند كرده و سه مرتبه تكبير گفتند ، بعد از آن فرمودند : لا إله الَّا الله وحده ، وحده ، انجز وعده و نصر عبده و اعزّ جنده و غلَّب الاحزاب وحده ، فله الملك و له الحمد ، يحيى و يميت و يميت و يحيى و هو على كلّ شيء قدير .\r\nسپس رو كردند به اصحابشان و فرمودند : اين تكبير را ترك نكنيد و اين دعاء را دنبال هر نماز واجبى بخوانيد زيرا كسى كه بعد از سلام چنين كند و اين دعاء را بخواند در مقابل اين كه حق عزّ و جل اسلام و جنود مسلمين را تقويت كرده شكرش را كه واجب است اداء نموده .\r\n\r\nباب هفتاد و نهم سرّ سجده شكر\r\nحديث ( 1 )\r\nمحمّد بن ابراهيم بن اسحاق طالقانى رضى الله عنه ، از احمد بن محمّد بن سعيد كوفى ، از على بن حسن بن على بن فضّال ، از حضرت ابى الحسن الرّضا عليه السّلام ، حضرت فرمودند :\r\nسجده بعد از نماز فريضه به خاطر تشكَّر نمودن بنده است از خداوند متعال كه او را موفّق ساخت بر اداء واجب و انجام فريضه و كمترين عبارتى كه در آن مجزى مىباشد آن است كه دو مرتبه بگويد : شكرا لله على ما وفّقنى له من خدمته و اداء فرضه .\r\nيعنى : اين سجده از من به جهت شكر خدا و تشكر از بارى تعالى است كه مرا موفّق نمود بر خدمتش و اداء واجبش .\r\nبايد توجه داشت كه شكر موجب زياده توفيق بوده و اگر در نماز نقصانى واقع شده باشد با اين سجده تتمم و ترميم مىگردد .\r\n\r\nباب هشتادم سرّ شستن منى و زدودنش از لباس\r\nحديث ( 1 )\r\nپدرم رحمة الله عليه از على بن ابراهيم ، از پدرش ، از حمّاد ، از حريز ، از زراره نقل كرده كه وى گفت : محضر مبارك ابو جعفر عليه السّلام عرض كردم : به جامه‌ام خون بينى يا\r\n","description":"","footnote":"","page_name":" 171 ","page_number":171},
  {"content":"\r\n\r\n","description":"","footnote":"","page_name":" 172 ","page_number":172},
  {"content":"\r\nنجاست ديگر و يا ذرّه اى از منى اصابت كرد ، آن جا را نشان گذاردم تا به آب رسيدم آب بكشم ، دست به آب يافتم و زمان نماز نيز فرا رسيد ولى فراموش كردم كه جامه‌ام متنجّس شده ، پس نماز خواندم سپس بعد از نماز متذكَّر آن شدم تكليفم چيست ؟\r\nحضرت فرمودند : بايد نماز را اعاده كرده و آن مكان را آب بكشى .\r\nزراره مىگويد : عرض كردم : اگر جاى اصابت نجس را نيافتم ولى قطع داشتم كه نجس به جامه‌ام رسيده و هر چه تفحّص كردم آن را نيافتم ولى بعد از نماز آن را پيدا كردم در اين صورت تكليف چيست ؟\r\nحضرت فرمودند : آن را آب بكش و نماز خود را اعاده نما .\r\nگفت : محضرش عرض كردم : اگر گمان كردم كه نجاستى به لباسم اصابت نمود و يقين ننمودم ، پس نظر كرده چيزى را نديدم ولى بعدا كه تفحّص كردم يعنى بعد از نماز آن را يافتم حال تكليفم چيست ؟\r\nحضرت فرمودند : آن را آب بكش ولى نماز خود را اعاده مكن .\r\nزراره مىگويد : عرض كردم : چرا ؟\r\nفرمودند : چون قبلا به نظافت و طهارت لباس خود يقين داشتى و بعد در آن شك نمودى ، پس سزاوار نيست كه يقين را با شك نقض كنى .\r\nعرضه داشتم : اگر يقين كردم نجاست با جامه‌ام اصابت كرده ولى جايش را پيدا نكردم تا آب بكشم حال بايد چه كرد ؟\r\nحضرت فرمودند : ناحيه و حوالى را كه ديد نجاست اصابت كرده و تمامش را بايد آب بكشى تا يقين كنى محل اصابت نجاست را تطهير كرده اى .\r\nزراره مىگويد : عرض كردم : اگر شك كردم نجاستى به لباسم اصابت كرده آيا تكليف دارم تفحّص كرده و نظر بيفكنم ؟\r\nحضرت فرمودند : خير ولى چون مىخواهى شك را از خودت زائل كنى البتّه مىتوانى تفحّص نمايى .\r\nزراره مىگويد : عرضه داشتم : اگر در حال نماز نجاست را به جامه‌ام ديدم چه كنم ؟\r\nحضرت فرمودند : نماز را نقض كن و لباس را آب بكش و سپس نماز را اعاده نما مشروط به اين كه قبل از نماز در نقطه اى از جامه ات شك كنى كه متنجس شده يا نه و سپس در نماز ديدى كه متنجس گرديده است ولى اگر قبلا شك نكرده بودى بلكه بدوا در نماز ديدى كه نقطه اى از جامه ات مرطوبى است در اينجا بايد نماز را قطع\r\n","description":"","footnote":"","page_name":" 173 ","page_number":173},
  {"content":"\r\n\r\n","description":"","footnote":"","page_name":" 174 ","page_number":174},
  {"content":"\r\nكنى و آن نقطه را آب بكشى و سپس نمازت را ادامه دهى نه آنكه اعاده كنى زيرا نمىدانى شايد در همان حال نماز نجاستى با جامه ات ملاقات كرده و تا قبل از آن يقين داشتى و سزاوار نيست يقين به طهارت را با شك در آن نقض كنى .\r\n\r\nباب هشتاد و يكم سرّ جواز تنها ايستادن مأموم در صف جماعت\r\nحديث ( 1 )\r\nپدرم رحمة الله عليه از سعد بن عبد الله ، از ايّوب بن نوح ، از محمّد بن فضل ، از ابى الصّباح الكنانى ، وى مىگويد از حضرت امام صادق عليه السّلام پرسيدم : آيا مأموم مىتواند به تنهايى در صف بايستد ؟\r\nحضرت فرمودند : اشكالى ندارد زيرا صفوف از تك تك و يكى بعد از يكى افراد تشكيل مىشود يعنى اين طور نيست كه صف ناگهان و يك جا و در آن واحد تحقّق يابد بلكه از آمدن افراد يكى پس از ديگرى درست مىشود .\r\n\r\nباب هشتاد و دوّم سرّ عدم وجوب قضاء نوافل بر كسى كه به واسطه مرض آنها را ترك كرده\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از على بن حديد و عبد الرّحمن بن ابى نجران از حمّاد ، از حريز ، از محمّد بن مسلم ، از حضرت ابى جعفر عليه السّلام ، محمّد بن مسلم مىگويد : محضر مبارك امام عليه السّلام عرض كردم :\r\nشخصى بيمار شد پس از انجام دادن مستحبّات امتناع نمود و در نتيجه نافله را ترك كرد حكم وى چيست ؟\r\nحضرت فرمود : اى محمّد نافله فريضه نيست ، اگر خواست آن را قضاء كند البته برايش بهتر است و اگر قضاء هم نكند تكليفى بر او نيست .\r\nحديث ( 2 )\r\nپدرم رحمة الله عليه از على بن ابراهيم ، از پدرش ، از محمّد بن ابى عمير ، از مرازم نقل كرده كه وى گفت :\r\nاسماعيل بن جابر از حضرت ابى عبد الله عليه السّلام سؤال كرد و عرضه داشت :\r\n","description":"","footnote":"","page_name":" 175 ","page_number":175},
  {"content":"\r\n\r\n","description":"","footnote":"","page_name":" 176 ","page_number":176},
  {"content":"\r\nنوافل زيادى بر عهده من هست چگونه آنها را انجام دهم ؟\r\nحضرت فرمودند : تمام را قضا نما .\r\nعرض كردم : نوافل فوت شده بيش از آن است كه قضا كنم .\r\nحضرت فرمودند : تمام را قضا نما .\r\nعرض كرد : تعداد آنها را نمىدانم چه مقدار است .\r\nحضرت فرمودند : پىگيرى كن ببين چه مقدار بوده .\r\nمرازم مىگويد : من مدّت چهار ماه مريض بودم و در اين مدّت نافله نخواندم .\r\nحضرت فرمودند : قضا آنها بر تو نيست زيرا شخص مريض مانند صحيح و سالم نمىباشد زيرا هر چه بر انسان غلبه كند و به واسطه غلبه از او تكليفى فوت گردد حق تعالى سزاوارتر است به اين كه عذر او را بپذيرد و از او تكليف فوت شده را مطالبه نفرمايد .\r\n\r\nباب هشتاد و سوّم سرّ محروم ماندن شخص از خواندن نماز شب\r\nحديث ( 1 )\r\nپدرم رحمة الله عليه از محمّد بن يحيى عطَّار ، از عمران بن موسى ، از حسن بن على بن نعمان ، از پدرش از برخى رجالش ، وى گفت : مردى محضر مبارك امير المؤمنين عليه السّلام مشرّف شد و عرض كرد :\r\nيا امير المؤمنين : من از خواندن نماز شب محروم هستم چه كار كنم ؟\r\nامير المؤمنين عليه السّلام فرمودند : گناهانت تو را مقيّد و ممنوع از خواندن نماز شب كرده‌اند .\r\nحديث ( 2 )\r\nمحمّد بن الحسن رحمة الله عليه از محمّد بن حسن صفّار از هارون بن مسلم ، از على بن حكم ، از حسين بن حسن كندى ، از حضرت ابى عبد الله عليه السّلام نقل كرده كه آن جناب فرمودند : شخص يك دروغ مىگويد و به واسطه آن از خواندن نماز شب محروم مىگردد و وقتى از نماز شب محروم شد ، از روزى و رزق نيز محروم مىگردد .\r\n\r\nباب هشتاد و چهارم برخى از اسرار و خواص نماز شب\r\nحديث ( 1 )\r\nپدرم رحمة الله عليه از محمّد بن يحيى عطَّار ، از محمّد بن احمد ، از ابى زهير\r\n","description":"","footnote":"","page_name":" 177 ","page_number":177},
  {"content":"\r\n\r\n","description":"","footnote":"","page_name":" 178 ","page_number":178},
  {"content":"\r\nنهدى ، از آدم بن اسحاق ، از برخى اصحابش ، از حضرت ابى عبد الله عليه السلام ، حضرت فرمودند :\r\nبر شما باد به نماز در شب زيرا آن سنّت پيامبر شما و عمل افراد صالح قبل از شما بوده ، نماز شب مرض را از اجساد شما دور مىكند . و نيز حضرت فرمودند : نماز شب صورت را نورانى و بوى را خوش نموده و موجب جلب روزى است .\r\nحديث ( 2 )\r\nمحمّد بن الحسن رضى الله عنه ، از محمّد بن يحيى عطَّار ، از محمّد بن احمد ، از ابراهيم بن اسحاق ، از محمّد بن سليمان ديلمى ، از پدرش ، وى مىگويد : حضرت ابى عبد الله عليه السلام فرمودند :\r\nاى سليمان قيام در شب را ترك مكن زيرا مغبون كسى است كه از قيام در شب محروم باشد .\r\nحديث ( 3 )\r\nپدرم رحمة الله عليه از محمّد بن يحيى ، از محمّد بن الحسين بن ابى الخطَّاب ، از على بن اسباط ، از محمّد بن على بن ابى عبد الله ، از حضرت ابى الحسن عليه السلام نقل كرده كه آن جناب در ذيل فرموده حق تعالى : * ( وَرَهْبانِيَّةً ابْتَدَعُوها ما كَتَبْناها عَلَيْهِمْ إِلَّا ابْتِغاءَ رِضْوانِ الله ) * ( رهبانية و تارك دنيا بودن را بدعت نهادند ، ما بر آنها جز آنكه رضا و خشنودى خدا را طلبند چيزى ننوشتيم ) فرمودند : مقصود از « رضوان الله » نماز شب مىباشد .\r\nحديث ( 4 )\r\nپدرم رحمة الله عليه از محمّد بن يحيى عطَّار ، از محمّد بن حسان رازى ، از محمّد بن على ، وى مرفوعا حديث را نقل كرده و گفته : رسول خدا صلى الله عليه و آله و سلَّم فرمودند :\r\nكسى كه در شب نماز خواند صورتش در روز نيكو به نظر مىآيد .\r\nحديث ( 5 )\r\nپدرم رحمة الله عليه از على بن ابراهيم ، از پدرش ، از محمّد بن ابى عمير ، از هشام بن سالم ، از حضرت ابى عبد الله عليه السلام در ذيل فرموده حقّ عزّ و جل : * ( إِنَّ ناشِئَةَ اللَّيْلِ هِيَ أَشَدُّ وَطْئاً وَأَقْوَمُ قِيلًا ) * ( البتّه نماز شب بهترين شاهد اخلاص و صفاى قلب و دعوى صدق ايمان است ) حضرت فرمودند : مقصود از * ( « أَقْوَمُ قِيلًا » ) * برخاستن شخص از بستر استراحت و در مقابل حق عزّ و جل عبادت كردن است و غير از اين معنا ، معناى ديگر مراد نيست .\r\nحديث ( 6 )\r\nپدرم رحمة الله عليه از محمّد بن اسحاق بن خزيمه نيشابورى از حريش بن\r\n","description":"","footnote":"","page_name":" 179 ","page_number":179},
  {"content":"\r\n\r\n","description":"","footnote":"","page_name":" 180 ","page_number":180},
  {"content":"\r\nمحمّد بن حريش نقل كرده كه وى گفت : از جدّم شنيدم كه مىگفت : شنيدم انس بن مالك مىگفت : از رسول خدا صلى الله عليه و آله شنيدم كه مىفرمودند : دو ركعت در دل شب نماز خواندن نزد من محبوبتر است از دنيا و آنچه در آن مىباشد .\r\nحديث ( 7 )\r\nپدرم رحمة الله عليه از على بن ابراهيم ، از پدرش ، از حمّاد بن عيسى ، از ابراهيم بن عمر از كسى كه براى او حديث گفته از حضرت ابى عبد الله عليه السلام نقل كرده كه آن جناب در ذيل فرموده حق تعالى : * ( إِنَّ الْحَسَناتِ يُذْهِبْنَ السَّيِّئاتِ ) * ( كارهاى نيك اعمال زشت را محو مىكنند ) فرمودند :\r\nنماز مؤمن در شب گناهان روز را محو مىنمايد .\r\nحديث ( 8 )\r\nو با همين اسناد از حماد بن عيسى ، از حريز ، از زراره نقل كرده كه وى گفت :\r\nمحضر مبارك حضرت ابى جعفر عليه السلام عرض كردم : مراد از * ( آناءَ اللَّيْلِ ساجِداً وَقائِماً يَحْذَرُ الآخِرَةَ وَيَرْجُوا رَحْمَةَ رَبِّه ، قُلْ هَلْ يَسْتَوِي الَّذِينَ يَعْلَمُونَ وَالَّذِينَ لا يَعْلَمُونَ ) * چيست ؟\r\nحضرت فرمودند : مقصود نماز شب است .\r\nحديث ( 9 )\r\nمحمّد بن على ماجيلويه از محمّد بن يحيى عطَّار ، از محمّد بن احمد ، از موسى بن جعفر بغدادى ، از محمّد بن الحسن بن شمون از على بن محمّد نوفلى ، وى مىگويد :\r\nشنيدم از او كه مىفرمود :\r\nبنده خدا در شب مىايستد براى عبادت پس چرت و پينكى به او چيره مىشود و وى را به راست و چپ مايل مىنمايد در حالى كه چانه اش روى سينه اش افتاده در اين وقت حق تبارك و تعالى امر مىفرمايد كه ابواب آسمان را بگشايند آنگاه به فرشتگانش مىفرمايد : به بنده من بنگريد با عبادتى كه بر او واجب نكرده‌ام به من تقرّب مىجويد و اميد بر آوردن سه حاجتش را از من دارد ، گناهى كه كرده بيامرزم ، توبه اش را مكرّر بپذيرم ، روزى و رزقش را اضافه كنم ، شما فرشتگان من شاهد باشيد كه هر سه را براى او جمع كردم .\r\n\r\nباب هشتاد و پنجم سرّ اين كه شخص وقتى به نماز شب مىايستد صدايش را بلند كند\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن خالد ، از على بن\r\n","description":"","footnote":"","page_name":" 181 ","page_number":181},
  {"content":"\r\n\r\n","description":"","footnote":"","page_name":" 182 ","page_number":182},
  {"content":"\r\nاسباط ، از عمويش يعقوب بن سالم وى از حضرت ابا عبد الله عليه السلام پرسيد : شخص در آخر شب براى نماز مىايستد آيا صدايش را به قرائت حمد بلند كند يا نه ؟\r\nحضرت فرمودند : براى شخص سزاوار است وقتى براى نماز شب ايستاد صدايش را به اهلش برساند تا آنهايى كه خواب هستند بيدار شده و آنها نيز از خود تحرّكى نشان دهند .\r\n\r\nباب هشتاد و ششم سرّ مدح نمودن حق تعالى كسانى را كه در سحر استغفار مىكنند\r\nحديث ( 1 )\r\nپدرم رحمة الله عليه از على بن ابراهيم ، از پدرش ، از حسن بن محبوب از معاوية عمّار ، وى مىگويد :\r\nشنيدم از حضرت ابا عبد الله عليه السلام كه در ذيل آيه شريفه : * ( وَبِالأَسْحارِ هُمْ يَسْتَغْفِرُونَ ) * مىفرمودند : آنان در پايان شب و آخر نماز وتر هفتاد مرتبه استغفار مىكنند .\r\nحديث ( 2 )\r\nپدرم رحمة الله عليه از سعد بن عبد الله ، از احمد بن محمّد ، از محمّد بن اسماعيل بن بزيع ، از ابى اسماعيل سرّاج از عبد الله بن مسكان ، از عبد الله بن ابى يعفور ، از حضرت ابى عبد الله عليه السلام نقل كرده كه آن جناب فرمودند : در نماز وتر هفتاد مرتبه استغفار كن و در هنگام استغفار دست چپ را بلند كن و با دست راست عدد استغفار را بشمار .\r\nحديث ( 3 )\r\nمحمّد بن الحسن رحمة الله عليه از محمّد بن يحيى عطَّار ، از محمّد بن احمد از ابو سعيد آدمى ، از احمد بن عبد العزيز رازى ، از برخى اصحاب ، وى مىگويد :\r\nحضرت ابى الحسن اوّل ( امام كاظم عليه السّلام ) هر گاه از ركوع در آخر ركعت نماز وتر سر برداشته و مىايستادند به درگاه الهى عرض مىكردند :\r\nاللَّهم انّك قلت في كتابك المنزل ( بار خدايا خود در كتاب عزيزت فرموده اى ) :\r\n* ( كانُوا قَلِيلًا مِنَ اللَّيْلِ ما يَهْجَعُونَ وَبِالأَسْحارِ هُمْ يَسْتَغْفِرُونَ ) * ( و از شب اندكى را خواب مىكردند و سحرگاهان از درگاه خدا طلب آمرزش و مغفرت مىكنند ) .\r\nطال و الله هجوعى و قلّ قيامى ( به خدا سوگند خواب من در شب طولانى شد و\r\n","description":"","footnote":"","page_name":" 183 ","page_number":183},
  {"content":"\r\n\r\n","description":"","footnote":"","page_name":" 184 ","page_number":184},
  {"content":"\r\nقيامم در آن اندك ) و هذا السّحر و انا استغفرك لذنوبى استغفار من لا يملك لنفسه ضرّا و لا نفعا و لا موتا و لا حياة و لا نشورا ( و اين است سحر و من براى گناهانم در آن از تو طلب آمرزش مىكنم ، طلب نمودن كسى كه مالك ضرر و نفع و مرگ و حيات و نشور خود نيست ) سپس به سجده مىرفتند .\r\nحديث ( 4 )\r\nجعفر بن على بن الحسن بن على بن عبد الله بن مغيره ، از جدّش حسن بن على ، از عبّاس بن عامر ، از جابر از ابى عبيدة الحذّاء ، از حضرت ابى جعفر عليه السلام نقل كرده كه آن جناب در ذيل آيه شريفه : * ( تَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَطَمَعاً ) * ( شبها پهلو از بستر خواب حركت دهند و با بيم و اميد در نماز شب خداى خود را بخوانند . . . ) .\r\nفرمودند : شايد تو مىپندارى كه اين جماعت كه حق تعالى در قرآن آنها را ستوده اصلا شبها را خواب ندارند ؟\r\nابو عبيده مىگويد : محضر مباركش عرضه داشتم : خدا و رسول و فرزند و رسولش داناتر هستند و من چيزى نمىدانم .\r\nسپس ابو عبيده گفت : حضرت فرمودند : براى اين بدن لازم است كه استراحت كرده و مقدارى بخوابد تا نفس و روح از آن جارى شود و وقتى روح خارج شد بدن استراحت مىكند و پس از آنكه روح به بدن برگشت بدن با قوّه و نيروى بيشترى به كار مىپردازد ، بارى حق تعالى در آيه مذكور آن جماعت را ستوده و مىفرمايد : شبها پهلو از بستر خواب حركت دهند و با بيم و اميد در نماز شب خداى خود را بخوانند ، اين آيه در شأن امير المؤمنين عليه السلام و اتباعش از شيعيان ما نازل شده چه آنكه ايشان در اوّل شب مىخوابند و وقتى دو ثلث از شب گذشت يا مقدارى كه خدا مىخواهد از خواب برخاسته و به درگاه الهى پناه برده در حالى كه به عبادتش راغب و از عذابش بيمناك و در رحمت و آنچه نزد او است طمع و اميد دارند ، خداوند رحمان آنها را در كتابش ياد كرده پس از آنچه به ايشان داده تو را اطَّلاع داده و خاطرنشان كرده كه ايشان را در جوار رحمتش اسكان داده و در بهشت برينش داخل نموده و از هر خوف و هراسى ايمنشان نموده است .\r\nابو عبيده مىگويد : محضر مباركش عرضه داشتم : فدايت شوم اگر در آخر شب از\r\n","description":"","footnote":"","page_name":" 185 ","page_number":185},
  {"content":"\r\n\r\n","description":"","footnote":"","page_name":" 186 ","page_number":186},
  {"content":"\r\nخواب برخاستم چه بگويم ؟\r\nحضرت فرمودند : هر گاه از خواب برخاستى بگو :\r\n* ( الْحَمْدُ لِلَّه رَبِّ الْعالَمِينَ ) * ( حمد و سپاس مر خداوند جهانيان است ) .\r\nو صلَّى الله على المرسلين ( خداوند درود و رحمت فرستد بر پيامبران ) .\r\nو الحمد لله الَّذى يحيى الموتى و * ( يَبْعَثُ مَنْ فِي الْقُبُورِ ) * ( حمد سزاوار خداوندى است كه مردگان را زنده نموده و اهل قبور را مبعوث مىگرداند ) .\r\nپس هر گاه اين عبادات را گفتى پليدى و وسوسه شيطان از تو ان شاء الله تعالى بر طرف مىشود .\r\n\r\nباب هشتاد و هفتم سرّ اين كه اهل تهجّد و عبادت در شب در روز از همه مردم نيكومنظرتر مىباشند\r\nحديث ( 1 )\r\nپدرم رحمة الله عليه از سعد بن عبد الله ، از يعقوب بن يزيد ، از اسماعيل بن موسى بن جعفر از برادر بزرگوارش حضرت على بن موسى الرّضا سلام الله عليهما از پدر بزرگوارش از جدّش عليهم السلام ، فرمود :\r\nاز حضرت على بن الحسين عليهما السّلام سؤال شد : چرا اهل تهجّد و عبادت در شب نيكومنظرترين مردم مىباشند ؟\r\nفرمودند : زيرا ايشان با خدا خلوت مىكنند پس حق تعالى از نور خودش ايشان را مىپوشاند .\r\n\r\nباب هشتاد و هشتم سرّ تسبيح حضرت فاطمه سلام الله عليها\r\nاحمد بن الحسن القطان از ابو سعيد حسن بن على بن الحسين السكرى از حكم بن اسلم از ابن عليه ، از حريرى از ابى الورد بن تمامه ، از على عليه السلام ، حضرت به مردى از قبيله بنى سعد فرمود :\r\nخبر بدهم تو را از خود و از فاطمه ؟ او نزد من بود و حال آنكه محبوبترين افراد نزد اهلش بود ، با مشك آنقدر آب كشيد تا اثر آن در سينه اش ماند و آنقدر با آسيا گندم و جو آرد نمود تا دستهايش پينه بست و به قدرى خانه را روفت تا لباسهايش\r\n","description":"","footnote":"","page_name":" 187 ","page_number":187},
  {"content":"\r\n\r\n","description":"","footnote":"","page_name":" 188 ","page_number":188},
  {"content":"\r\nغبار آلود گشت و به اندازه اى آتش زير ديگر افروخت تا جامه اش از دود سياه گرديد لذا از ناحيه اين امور ضرر شديد و چشمگيرى به آن مخدّره رسيد .\r\nبه آن بانو پيشنهاد كردم نزد پدرش رفته و از حضرتش درخواست خادمى كند كه نيازمندىهايش را بر طرف نموده و بدين ترتيب از اين اعمال و كارها بر كنار بماند .\r\nفاطمه سلام الله عليها نزد نبى اكرم صلى الله عليه و آله و سلَّم رفت تا خواسته اش را به عرض آن حضرت برساند محضر پيامبر صلى الله عليه و آله كه رسيد جماعتى را در خدمت آن سرور ديد از بازگو نمودن حاجتش حياء نمود و بدون اين كه اظهارى كند بازگشت ، نبى اكرم صلى الله عليه و آله و سلم دانستند كه فاطمه عليهما السّلام حاجتى داشت ، سپس امير المؤمنين عليه السلام فرمودند :\r\nفردا صبح رسول اكرم صلى الله عليه و آله و سلَّم به خانه ما آمدند و ما زير لحاف بوديم ، حضرت با صداى بلند فرمود : سلام بر شما اى اهل بستر .\r\nما ساكت مانده و به خاطر موقعيّت مكانى حياء نموديم .\r\nسپس فرمود : سلام بر شما ، باز ما ساكت مانديم ، براى مرتبه سوّم فرمود : سلام بر شما ، ما ترسيديم اگر جواب ندهيم حضرت برگردند و اين در حالى بود كه حضرتش سه بار سلام كرده بودند لا جرم اگر اذن به جنابش داده نمىشد برمىگشتند ، از اين رو عرض كردم : و عليك السّلام يا رسول الله داخل شويد ، پس آن سرور بالاى سر ما نشستند ، بعد فرمود : اى فاطمه : ديروز چه حاجتى داشتى ؟\r\nامير المؤمنين عليه السلام مىفرمايد : ترسيدم اگر پاسخ ندهم آن حضرت بايستند و بروند لذا سر از زير لحاف بيرون آورده عرضه داشتم : يا رسول الله ، من خبر خواهم داد ، فاطمه آن قدر با مشك آب كشيده كه اثر آن روى سينه اش مانده و به قدرى دست به آسيا كشيده كه دستهايش پينه بسته و به اندازه اى خانه جاروب كرده كه لباسهايش غبار آلود گرديده و به واسطه كثرت افروختن آتش زير ديگر جامه هايش از دود سياه گرديده است لذا من به او پيشنهاد كردم نزد پدر برو و از آن حضرت خادمى كه تو را كفايت كند طلب نما تا به اين اعمال مبادرت نورزى .\r\nرسول خدا صلى الله عليه و آله فرمودند : آيا چيزى كه از خادم براى شما بهتر است را به شما ياد بدهم ؟\r\nهر گاه خواستيد بخوابيد سى و سه مرتبه تسبيح و سى و سه بار تحميد و سى و چهار بار تكبير بگوييد . و پس فاطمه سلام الله عليها سر را از زير لحاف بيرون آورده و گفتند : از خدا و رسولش راضى شدم اين عبارت را سه دفعه تكرار كردند .\r\n","description":"","footnote":"","page_name":" 189 ","page_number":189},
  {"content":"\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nباب هشتاد و نهم نوادر اسرار نماز\r\nحديث ( 1 )\r\nپدرم رحمة الله عليه از سعد بن عبد الله ، از احمد بن ابى عبد الله ، از محمّد بن على الكوفى ، از محمّد بن اسلم جبلى از صباح حذّاء ، از اسحاق بن عمّار نقل كرده كه وى گفت : از حضرت ابا الحسن موسى بن جعفر عليهما السّلام پرسيدم : جماعتى با هم به سفر رفتند و وقتى به مكانى كه شكستن نماز بر ايشان واجب شد رسيدند نمازهايشان را قصر نمودند و زمانى كه به دو يا سه و يا چهار فرسخى رسيدند يك نفر از ايشان عقب مانده و او كسى بود كه ديگران بدون وى نمىتوانستند سفر كنند ، پس چند روز در آن جا توقّف كردند و در اين چند روز نمىدانستند آيا به سفرشان ادامه داده يا از آن برمىگردند حال تكليف ايشان چيست آيا سزاوار است كه نماز را تمام خوانده يا بر تقصيرشان باقى بمانند ؟\r\nحضرت فرمودند : اگر چهار فرسخ سير كرده‌اند بايد بر تقصيرشان باقى باشند چه آن جا مانده و چه برگردند و اگر كمتر از چهار فرسخ آمده‌اند تا مادامى كه آن جا هستند نماز را تمام خوانده و وقتى حركت كردند و به چهار فرسخ رسيدند البته نماز را قصر كنند .\r\nسپس امام عليه السلام فرمودند : آيا مىدانى چرا حكم چنين مىباشد ؟\r\nعرض كردم : نمىدانم .\r\nحضرت فرمودند : تقصير در دو بريد « 1 » مىباشد و در كمتر از آن نيست لذا اگر يك بريد آمده باشند و بخواهند برگردند پس آمدن و برگشتن آنها به مقدار سفر تقصير مىباشد از اين رو نمازشان در اينجا قصر است و اگر كمتر از اين مقدار آمده‌اند نمازشان را بايد تمام بخوانند .\r\nاسحاق بن عمّار مىگويد : عرض كردم آيا به موضعى كه در آن اذان شهرشان را نمىشنوند مگر نرسيده ، پس چرا مىفرماييد نمازش را بايد تمام بخواند ؟\r\nحضرت فرمودند : آرى ، نماز را در اين موضعى كه صداى اذان شهر را نمىشنوند قصر بايد بخوانند زيرا شك ندارند در اين كه سفر را ادامه مىدهند و سيرشان در سفر جدّى و قطعى است حال اگر به مقدار كمتر از بريد سير كرده باشند\r\n\r\n","description":"","footnote":"\r\n« 1 » - بريد به فتح باء يعنى دو فرسخ .\r\n","page_name":" 191 ","page_number":191},
  {"content":"\r\n\r\n","description":"","footnote":"","page_name":" 192 ","page_number":192},
  {"content":"\r\nو در آن جا اقامه كنند در صورتى كه علَّت مزبور يعنى جدّش بودن سفر و ادامه دادن سير جارى باشد باز بايد نمازشان را قصر بخوانند .\r\nحديث ( 2 )\r\nمحمّد بن الحسن رضى الله عنه از محمّد بن الحسن الصفّار ، از محمّد بن الحسن بن ابى طالب ، از على بن فضّال از ابى المعزاء حميد بن مثنى عجلى از سماعه ، از ابى بصير ، از حضرت ابى عبد الله عليه السلام ، حضرت فرمودند : رسول خدا صلى الله عليه و آله و سلَّم فرمودند : اگر خواب كودك و بيمارى و ضعف ضعفاء نبود نماز عشاء را تا ثلث آخر شب تأخير مىانداختم و وقت آن را تا آن زمان قرار مىدادم .\r\nحديث ( 3 )\r\nعلى بن عبد الله ورّاق و على بن محمّد بن الحسن معروف به ابن مقبرة قزوينى از سعد بن عبد الله بن ابى خلف از عبّاس بن سعيد ازرق از سويد بن سعيد انبارى از محمّد بن عثمان جمحى ، از حكم بن ابان ، از عكرمه ، وى گفت : به ابن عبّاس گفتم :\r\nچرا از اذان حىّ على خير العمل حذف شده ؟\r\nابن عبّاس گفت : قصد عمر از حذف آن اين بود كه مردم بر نماز اعتماد و اتّكال نداشته و به جهاد روى آورند از اين رو آن را از اذان حذف نمود .\r\nحديث ( 4 )\r\nعبد الواحد بن محمّد بن عبدوس نيشابورى رضى الله عنه از على بن قتيبه از فضل بن شاذان ، از محمّد بن ابى عمير وى از حضرت ابا الحسن عليه السلام راجع به حىّ على خير العمل سؤال كرد و عرضه داشت چرا از اذان برداشته شده است ؟\r\nحضرت فرمودند : علَّت ظاهرش را جويا هستى يا از علَّت باطنى آن سؤال مىكنى ؟\r\nمحمّد بن ابى عمير مىگويد : عرض كردم از هر دو مىپرسم .\r\nحضرت فرمودند : امّا علَّت ظاهرش ، آن است كه مردم جهاد را به خاطر نماز ترك نكنند و امّا علَّت باطنى آن ، خير العمل ولايت است لذا كسى كه امر به ترك « حىّ على خير العمل » از اذان نمود قصدش اين بود كه بر ولايت تحريص و تحريكى نباشد .\r\nحديث ( 5 )\r\nعلى بن عبد الله ورّاق و على بن محمّد بن الحسن معروف به ابن مقبره قزوينى از\r\n","description":"","footnote":"","page_name":" 193 ","page_number":193},
  {"content":"\r\n\r\n","description":"","footnote":"","page_name":" 194 ","page_number":194},
  {"content":"\r\nسعد بن عبد الله از عبّاس بن سعيد ازرق از ابو بصير عيسى بن مهران از حسن بن عبد الوهاب از محمّد بن مروان ، از حضرت ابو جعفر عليه السّلام ، حضرت فرمودند : آيا تفسير « حىّ على خير العمل » را مىدانى ؟\r\nراوى مىگويد : عرضه داشتم : خير .\r\nحضرت فرمود : مؤذّن تو را به خوبى و نيكى دعوت مىكند ، آيا مىدانى به نيكى و خوبى چه كسى ؟\r\nعرضه داشتم : خير .\r\nحضرت فرمود : تو را به نيكى و خوبى فاطمه و فرزندانش سلام الله عليهم دعوت مىكند .\r\n\r\nباب نودم سرّ زكات\r\nحديث ( 1 )\r\nپدرم رحمة الله عليه از سعد بن عبد الله از محمّد بن الحسن بن ابى الخطاب ، از محمّد بن اسماعيل بن بزيع ، از يونس بن عبد الرحمن ، از مبارك عقرقوفى ، وى مىگويد : از حضرت ابى الحسن عليه السّلام شنيدم كه مىفرمودند : زكات براى اين جعل و وضع شد تا قوت و روزى فقراء بوده و اموال اغنياء را زياد كند .\r\nحديث ( 2 )\r\nمحمّد بن الحسن رحمة الله عليه از محمّد بن الحسن الصفّار ، از عبّاس بن معروف ، از على بن مهزيار ، از حسين بن سعيد از نضر بن سويد ، از عبد الله بن سنان ، از حضرت ابى عبد الله عليه السّلام ، حضرت فرمودند :\r\nخداوند متعال زكات را واجب كرد همان طورى كه نماز را واجب نمود ، حال اگر شخص زكات را حمل نمود و آن را علنى و آشكار به مستحقّش داد بر او ملامتى نيست زيرا حق عزّ و جلّ در اموال اغنياء براى فقراء آنچه را كه ايشان را كفايت كند قرار داده و اگر حق تعالى بداند آنچه فرض و واجب نموده كفايت فقراء را نمىكند البته آن را افزايش مىدهد ولى بارى تعالى آگاه است كه حق معيّن شده در مال اغنياء براى فقراء كافى است منتهى نيازمندان و محتاجين هلاك شده‌اند زيرا اغنياء حقوق آنها را نمىدهند و ايشان را از آنچه خدا بر ايشان معيّن فرموده منع مىكنند .\r\nحديث ( 3 )\r\nعلى بن احمد رضى الله عنه از محمّد بن ابى عبد الله ، از محمّد بن اسماعيل ، از على بن عبّاس ،\r\n","description":"","footnote":"","page_name":" 195 ","page_number":195},
  {"content":"\r\n\r\n","description":"","footnote":"","page_name":" 196 ","page_number":196},
  {"content":"\r\nاز قاسم بن ربيع صحّاف از محمّد بن سنان نقل كرده كه وى طى مكتوبى سؤالاتى از حضرت ابى الحسن على بن موسى الرضا عليهما السّلام نمود و آن جناب در نامه اى كه جواب سؤالات وى را مرقوم فرموده بودند نوشتند :\r\nعلَّت وجوب زكات و سرّ آن اين است كه : زكات قوّت و روزى فقراء بوده و اموال اغنياء را حفظ و نگهدارى مىكند زيرا حق تعالى افراد صحيح و سالم را مكلَّف نموده كه به افراد زمين گير و افتاده رسيدگى كرده و به امور آنها قيام كنند چنانچه حق عزّ و جلّ فرموده :\r\n* ( لَتُبْلَوُنَّ فِي أَمْوالِكُمْ وَأَنْفُسِكُمْ ) * ( حق تعالى شما را در اموال و نفوستان آزمايش مىكند ) مقصود اين است كه در اموالتان زكات را بايد خارج كنيد و در نفوستان آزمايش اين است كه : نفس را بر صبر نمودن آماده كنيد و شكر نعمتهاى الهى را اداء كنيد و اميد داشته باشيد كه اين نعمتها برايتان افزايش پيدا كند مشروط به اين كه شما نيز رأفت و مهربانى خود را نسبت به ضعفاء زياد كرده و بر مسكينان عطوفت نشان دهيد .\r\nو ايشان را بر مساوات و برابرى تحريص و ترغيب كرده و تقويتشان نموده و بر امر دين كمكشان كنيد ، اين زكات پند و موعظه است براى اغنياء و عبرت است براى ايشان چه آنكه با دقّت در آن مىتوانند منتقل به فقر و نياز در آخرت بشوند در نتيجه آنچه موجب بر طرف كردن فقر در آخرت هست را فراهم كنند و نيز از اسرار ديگر زكات آنكه پرداختن آن اغنياء را بر شكر خداوند تبارك و تعالى وادار مىكند زيرا پرداختن زكات به فقراء مستلزم آن است كه پرداختكننده متمكَّن باشد و اين تمكَّن مالى را حق جلّ و على به آنها داده و از لطف و عنايتش آنها را مشمول عطاهاى خود قرار داده است قهرا دارنده مال وقتى توجّه به اين نكته پيدا كند شكر منعم را بجا آورده و از او ممنون مىگردد .\r\nو نيز ديگر از اسرار زكات آنكه اغنياء وقتى موقعيّت فقراء و نياز آنها را مىبينند به درگاه الهى دعاء و تضرّع كرده و بيم و هراس خود را از اين كه همچون آنها بشوند اعلام كرده و از حضرتش مىخواهند كه مبتلا به سرنوشت آنها نشوند قهرا در اداء زكات و دادن صدقات و صله ارحام و انجام كارهاى مثبت و پسنديده اهتمام بيشترى مىورزند .\r\n","description":"","footnote":"","page_name":" 197 ","page_number":197},
  {"content":"\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nباب نود و يكم سرّ اين كه از هر هزار درهم بيست و پنج درهم بايد زكات داده شود\r\nحديث ( 1 )\r\nپدرم رحمة الله عليه از محمّد بن يحيى عطَّار ، از محمّد بن احمد ، از ابراهيم بن محمّد ، از محمّد بن حفص « 1 » ، از صباح حذّاء « 2 » از قتم ، از حضرت ابى عبد الله عليه السّلام ، راوى مىگويد : محضر مبارك امام عليه السّلام عرض كردم : فدايت شوم بفرماييد چگونه و چرا از هر هزار درهم بيست و پنج درهم بايد به عنوان زكات داد نه كمتر و نه بيشتر ؟\r\nحضرت فرمودند : خداوند متعال تمام خلائق را آفريد ، پس به صغير و كبير و غنىّ و فقير ايشان آگاه بود ، بارى از هر هزار انسانى بيست و پنج نفر آنها را مسكين قرار داد و اگر مىدانست كه اين مقدار براى ايشان واسع و كافى نيست البته سهمشان را مىافزود چه آنكه حق عزّ و جل خالق ايشان بوده و به آنها اعلم و آگاه تر از ديگران است .\r\n\r\nباب نود و دوم سرّ اين كه دادن زكات به كسى كه هفتصد درهم دارد حلال است و به كسى كه پنجاه درهم دارد حلال نيست\r\nحديث ( 1 )\r\nپدرم رحمة الله عليه از سعد بن عبد الله ، از معاوية بن حكيم ، از على بن الحسن بن رباط « 3 » ، از علاء بن رزين « 4 » ، از محمّد بن مسلم يا غير او ، از حضرت ابى عبد الله عليه السّلام ، حضرت فرمودند :\r\nبه كسى كه هفتصد درهم دارد و مالك آن مىباشد دادن زكات حلال است به شرطى كه شغل و حرفه اى نداشته باشد ، اين شخص زكات هفتصد درهم را اخراج كرده و با مقدارى از آن قوت و روزى عيالات خود را تهيه نموده و بقيّه آن را به مستحقّين مىدهد و بدين ترتيب آنچه دارد را صرف كرده و تهيدست مىشود لذا از زكات مىتوان به وى كمك نمود\r\n\r\n","description":"","footnote":"\r\n« 1 » - محمّد بن حفص بن خارجه ، مرحوم ممقانى در رجال فرموده است كه وى مهمل است .\r\n« 2 » - صباح بن صبيح حذاء ، مرحوم علَّامه در خلاصه فرموده : وى ثقه و عين مىباشد .\r\n« 3 » - على بن الحسن بن رباط البجليّ ، مرحوم علَّامه در خلاصه فرموده : كنيه اش ابو الحسن و از اهل كوفه بوده ثقه و مورد اعتماد است وى از اصحاب حضرت رضا عليه السّلام مىباشد .\r\n« 4 » - علاء بن رزين القلاء به فرموده علَّامه ( ره ) در خلاصه وى ثقه و جليل القدر بوده و ابن بطه مىگويد : وى از صفوان بن يحيى بيشتر روايت نقل نموده است .\r\n","page_name":" 199 ","page_number":199},
  {"content":"\r\n\r\n","description":"","footnote":"","page_name":" 200 ","page_number":200},
  {"content":"\r\nولى كسى كه پنجاه درهم دارد و صاحب حرفه اى است كه به واسطه آن قوت عيالات خود را تهيّه مىكند مستحق زكات نيست و نمىتوان به وى زكات داد زيرا بعد از صرف موجودى خود دوباره به واسطه داشتن حرفه و كسب مال تحصيل مىنمايد و بدين وسيله غنى مىگردد و در نتيجه از مال زكات نمىتوان به وى مساعدت نمود .\r\n\r\nباب نود و سوّم سرّ اين كه به پاره هاى طلا و نقره و زيور آلات زكات تعلَّق نمىگيرد\r\nحديث ( 1 )\r\nمحمّد بن الحسن رحمة الله عليه ، از محمّد بن الحسن الصفّار ، از ابراهيم بن هاشم ، از اسماعيل بن مرار ، از يونس بن عبد الرحمن از ابو الحسن ، از حضرت ابا ابراهيم عليه السّلام ، حضرت فرمودند :\r\nدر پاره هاى طلا و نقره زكات واجب نيست .\r\nراوى مىگويد : عرضه داشتم : اگر شخص طلا و نقره مسكوك را در قالب ريخته و به صورت پاره هاى طلا و نقره در آورده تا از دادن زكات فرار كند چطور ؟\r\nحضرت فرمودند : نمىبينى كه با اين عملش منفعت از وى نفى شد و سودهاى معنوى و اخروى از دستش رفت بنا بر اين زكات بر او واجب نيست .\r\nحديث ( 2 )\r\nپدرم رحمة الله عليه از عبد الله بن جعفر حميرى از ابراهيم بن مهزيار ، از برادرش على ، از اسماعيل بن سهل « 1 » از حمّاد بن عيسى ، از حريز ، از هارون بن خارجه « 2 » ، از حضرت ابى عبد الله عليه السّلام ، راوى مىگويد : محضر مبارك امام عليه السّلام عرض كردم :\r\nبرادرم يوسف كارهايى را براى ظلمه به عهده گرفت كه به واسطه آنها اموال زيادى به دست آورد و تمام آنها را به صورت زيور آلات در آورد تا بدين وسيله از دادن زكات معاف شود آيا زكات بر او هست يا نيست ؟\r\nحضرت فرمودند : به زيور آلات زكات تعلَّق نمىگيرد و ضررى كه وى با اين كار به\r\n\r\n","description":"","footnote":"\r\n« 1 » - اسماعيل بن سهل الدّهقان ، مرحوم علَّامه در خلاصه فرموده : اصحاب او را تضعيف كرده‌اند .\r\n« 2 » - هارون بن خارجة الصيرفى كوفى بوده و مرحوم علَّامه در خلاصه وى را توثيق كرده و فرموده است : ثقه مىباشد .\r\n","page_name":" 201 ","page_number":201},
  {"content":"\r\n\r\n","description":"","footnote":"","page_name":" 202 ","page_number":202},
  {"content":"\r\nخود وارد نموده به مراتب بيشتر است از آنچه به واسطه زكات دادن مورد خوفش بود .\r\nحديث ( 3 )\r\nپدرم رحمة الله عليه از سعد بن عبد الله ، از ابراهيم بن هاشم ، از اسماعيل بن مرار ، از يونس بن عبد الرحمن ، از ابى الحسن على بن يقطين ، از حضرت ابى الحسن موسى عليه السّلام نقل كرده كه حضرت فرمودند :\r\nدر طلاها و نقره هاى مسكوكى كه به خاطر فرار از زكات به صورت پاره پاره در آورده شده‌اند زكات نيست مگر نمىبينى چه منفعت و سود معنوى از دست فاعل رفته است لذا به خاطر همين زكات بر وى واجب نمىباشد .\r\n\r\nباب نود و چهارم سرّ جائز نبودن اعطاء زكات به فرزند و پدر و مادر و همسر و غلام\r\nحديث ( 1 )\r\nمحمّد بن على ماجيلويه رضى الله عنه از محمّد بن يحيى عطَّار ، از محمّد بن احمد ، از ابراهيم بن هاشم ، از ابى طالب ، از عدّه اى اصحاب كه به طور مرفوعه از امام صادق عليه السّلام نقل كرده‌اند كه آن جناب فرمودند : پنج نفر هستند كه شخص زكات خود را به آنها نمىتواند بدهد : فرزند ، پدر ، مادر ، همسر ، غلام و بنده و سرّش آن است كه شخص مجبور است نفقه ايشان را بپردازد پس فقير نيستند .\r\n\r\nباب نود و پنجم سرّ جايز نبودن اعطاء زكات به غير فقراء\r\nحديث ( 1 )\r\nپدرم رحمة الله عليه ، از سعد بن عبد الله ، از محمّد بن الحسن بن ابى الخطاب ، از عثمان بن عيسى ، از ابى المغراء ، از حضرت ابى عبد الله عليه السّلام ، حضرت فرمودند :\r\nخداوند تبارك و تعالى فقراء و اغنياء را در اموال شريك هم نموده لذا اغنياء حق ندارند اموال را به غير شركاء خود بدهند .\r\n","description":"","footnote":"","page_name":" 203 ","page_number":203},
  {"content":"\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nباب نود و ششم سرّ اين كه زكات شتر و گاو و گوسفند را به افراد متعيّن و متشخّص داده و زكات طلا و نقره و گندم و جو را به فقراء مىدهند\r\nحديث ( 1 )\r\nمحمّد بن موسى بن متوكَّل رضى الله عنه از محمّد بن يحيى عطَّار از محمّد بن احمد از ابراهيم بن اسحاق ، از محمّد بن سليمان ديلمى ، از عبد الله بن سنان ، وى مىگويد :\r\nحضرت ابو عبد الله عليه السّلام فرمودند :\r\nزكات گاو و گوسفند و شتر را به افراد متشخّص و مسلمانان آبرومند بايد داد و زكات طلا و نقره و نباتات زمين كه وزن مىشوند ( گندم ، جو ، مويز ، خرما ) را به فقرايى كه حالشان زار مىباشد مىدهند .\r\nعبد الله بن سنان مىگويد : محضر مبارك امام عليه السّلام عرض كردم : چگونه حكم اين طور تشريع شده و چرا زكات حيوانات سه گانه ( گاو و گوسفند و شتر ) را به افراد متجمّل و با شخصيت اختصاص داده‌اند و زكات غلَّات چهارگانه ( گندم ، جو ، خرما و مويز ) و طلا نقره را گفته‌اند به افراد زار و فقراء غير متشخّص بدهند ؟\r\nحضرت فرموده‌اند : براى اين كه آن افراد ، اشخاص موجّه و نيك نام بين مردم هستند از اين رو نيكوترين از اين دو صدقه ( صدقه حيوانات سه گانه و صدقه غير حيوانات ) را به آنها بايد اختصاص داد .\r\n\r\nباب نود و هفتم سرّ اين كه جايز است كسى كه قوت يك ماه و يا يك سال را دارد زكات دريافت كند\r\nحديث ( 1 )\r\nپدرم رحمة الله عليه از سعد بن عبد الله ، از محمّد بن الحسين بن ابى الخطَّاب ، از صفوان بن يحيى ، از على بن اسماعيل و غشى نقل كرده كه وى گفت :\r\nاز حضرت ابا الحسن عليه السّلام پرسيدم : كسى كه قوت يك روز خود را دارد جايز است درخواست دريافت زكات را بكند و نيز به چنين كسى پيش از آنكه درخواست كند اگر زكات داده شود جايز است قبول كند ؟\r\nحضرت فرمودند : اگر به وى زكات داده شد اگر چه قوت يك ماه و نيز ما يحتاج\r\n","description":"","footnote":"","page_name":" 205 ","page_number":205},
  {"content":"\r\n\r\n","description":"","footnote":"","page_name":" 206 ","page_number":206},
  {"content":"\r\nيك سال را هم داشته باشد آن را قبول كند زيرا زكات بابت خرجى از سالى تا سال ديگر مستحقّين به آنها داده مىشود .\r\n\r\nباب نود و هشتم سرّ اين كه به مؤمن از زكات سه هزار يا ده هزار داده ولى به فاجر قدر كمى مىدهند\r\nحديث ( 1 )\r\nمحمّد بن الحسن رحمة الله عليه از احمد بن ادريس و محمّد بن يحيى عطَّار جميعا از محمّد بن احمد بن يحيى ، از على بن محمّد از برخى اصحاب ، از بشر بن بشار ، وى مىگويد : محضر مبارك حضرت ابا الحسن عليه السّلام عرض كردم : چه مقدار و چه اندازه به مؤمن از زكات داده مىشود ؟\r\nحضرت فرمودند : به مؤمن سه هزار داده مىشود سپس فرمودند : يا ده هزار و به فاجر قدرى داده مىشود زيرا مؤمن آن را صرف طاعت خداى عزّ و جل نموده ولى فاجر آن را در معصيت حق تعالى خرج مىكند .\r\n\r\nباب نود و نهم سرّ اين كه ميراث مملوكى كه از زكات خريده شده به اهل زكات تعلَّق دارد\r\nحديث ( 1 )\r\nپدرم رحمة الله عليه از سعد بن عبد الله ، از هارون بن مسلم ، از ايّوب بن الحر برادر اديم بن الحرّ ، وى مىگويد محضر مبارك امام صادق عليه السّلام عرض كردم : مملوكى است كه به آنچه ما معتقديم ( اعتقاد به ولايت امير المؤمنين عليه السّلام و يازده فرزندش عليهم السّلام ) معتقد است حال او را از مال زكات مىخرم و آزادش مىكنم آيا جايز است ؟\r\nامام فرمود : او را بخر و آزاد كن .\r\nعرض كردم : اگر آن مملوك مرد و مالى از خود بجا گذارد ، اين مال تعلَّق به چه كسى دارد ؟\r\nحضرت فرمودند : ميراثش به مستحقّين زكات تعلَّق دارد زيرا مملوك مزبور را با سهم مستحقّين خريده‌اند ، پس اموالش مال مستحقين مىباشد .\r\nو در حديث ديگر به جاى « مملوك مزبور را با سهم مستحقّين خريده‌اند » ،\r\n","description":"","footnote":"","page_name":" 207 ","page_number":207},
  {"content":"\r\n\r\n","description":"","footnote":"","page_name":" 208 ","page_number":208},
  {"content":"\r\nآمده است : « مملوك مزبور را با مال مستحقين خريده‌اند »\r\n\r\nباب صدم سرّ واجب نبودن زكات بر مال مملوك\r\nحديث ( 1 )\r\nپدرم رحمة الله عليه از احمد بن ادريس ، از محمّد بن احمد ، از حسن بن موسى الخشّاب ، از على بن الحسن از محمّد بن حمزه از عبد الله بن سنان ، وى مىگويد :\r\nمحضر مبارك حضرت ابى عبد الله عليه السّلام عرض كردم : مملوكى است كه در دستش مالى است آيا بر اين مال زكات مىباشد ؟\r\nحضرت فرمودند : خير .\r\nعرض كردم : بر آقا و مولايش نيز زكات نيست ؟\r\nحضرت فرمودند : خير ، اگر آن مال به دست آقا نرسد و از طرفى چون مال مملوك نيز نبوده بر او هم زكاتى نمىباشد ، نتيجتا در اين مال اصلا زكات نيست .\r\n\r\nباب صد و يكم سرّ معادل بودن هر پنج درهم زكات از دويست درهم با هفت درهم\r\nحديث ( 1 )\r\nپدرم رحمة الله عليه و محمّد بن الحسن رحمة الله عليهما از سعد بن عبد الله و عبد الله بن جعفر حميرى ، از احمد بن ابى عبد الله از سلمة بن خطاب ، از حسين بن راشد ، از على بن اسماعيل ميثمى ، از حبيب خثعمى ، وى مىگويد :\r\nابو جعفر خليفه به محمّد بن خالد بن عبد الله قسرى كه عامل وى در مدينه بود نوشت : از اهل مدينه سؤال كن : چطور پنج درهم در زكات از دويست درهم معادل با هفت درهم گرديده و حال آنكه در عصر رسول صلَّى الله عليه و آله و سلم چنين نبود و نيز به وى فرمان داد كه از شخصى كه از عبد الله بن الحسن و حضرت جعفر بن محمّد عليهما السّلام راجع به اين موضوع پرسيده سؤال كند .\r\nمحمّد بن خالد از اهل مدينه راجع به اين موضوع پرسيد .\r\nآنها گفتند : كسانى كه پيش از ما بودند نيز به همين اعتقاد داشته و در عصر آنها نيز پنج درهم معادل هفت درهم بوده است .\r\n","description":"","footnote":"","page_name":" 209 ","page_number":209},
  {"content":"\r\n\r\n","description":"","footnote":"","page_name":" 210 ","page_number":210},
  {"content":"\r\nسپس از عبد الله بن الحسن پرسيد .\r\nاو نيز همچون اهل مدينه جواب داد .\r\nپس از آن محضر مبارك امام صادق عليه السّلام رسيد و از آن سرور پرسيد : شما در باره اين موضوع چه مىفرماييد ؟\r\nحضرت فرمودند : نبى اكرم صلَّى الله عليه و آله و سلم در هر چهل اوقيه « 1 » از غلَّات يك اوقيه به عنوان زكات واجب فرمود و وقتى آن را محاسبه نموديم از نظر وزن هر پنج اوقيه آن زمان را موافق هفت اوقيه اين زمان يافتيم .\r\nحبيت خثعمى مىگويد : ما نيز محاسبه كرديم همان طورى كه امام عليه السّلام فرموده بودند آن را يافتيم .\r\nپس عبد الله بن الحسن محضر امام عليه السّلام رسيد و عرضه داشت : اين را از كجا اخذ كرده و به دست آورده‌ايد ؟\r\nحضرت فرمودند : در كتاب مادرت فاطمه سلام الله عليها آن را خواندم .\r\nسپس عبد الله از خدمت امام عليه السّلام برگشت ، پس محمّد بن خالد كسى را نزد امام عليه السّلام فرستاد و از آن جناب درخواست كرد كه كتاب فاطمه عليهما السّلام را نزد او بفرستد .\r\nامام عليه السّلام در جواب فرمودند : من به تو فقط اين خبر را دادم كه موضوع مزبور را در كتاب فاطمه خواندم امّا نگفتم كه نوشته فاطمه سلام الله عليها نزد من مىباشد .\r\nحبيب مىگويد : محمّد بن خالد گفت : من هرگز جوابى مثل اين جواب نديدم .\r\n\r\nباب صد و دوّم سرّ اين كه مخالف حق بعد از استبصار و توبه نماز و روزه و حجّش را نبايد قضاء كند مگر زكات را فقط\r\nحديث ( 1 )\r\nمحمّد بن الحسن از محمّد بن الحسن الصفّار ، از عبّاس بن معروف ، از على بن مهزيار از حسن بن سعيد از حماد بن عيسى ، از عمر بن اذينه ، از زراره و بكير و فضيل و محمّد بن مسلم و بريد بن معاويه ، از حضرت ابى جعفر و ابى عبد الله عليهما السّلام پرسيدند :\r\n\r\n","description":"","footnote":"\r\n« 1 » - در فرهنگ عميد آمده است : وزن آن معادل با هفت مثقال است .\r\n","page_name":" 211 ","page_number":211},
  {"content":"\r\n\r\n","description":"","footnote":"","page_name":" 212 ","page_number":212},
  {"content":"\r\nشخصى كه مسلك حروريّه « 1 » يا مرجئه « 2 » يا عثمانيه و يا قدريّه « 3 » داشته سپس توبه كرده و مذهب حق را اختيار كرده و رأيش نيكو گشته آيا نمازهايى را كه خوانده و روزهايى را كه گرفته يا زكاتهايى را كه داده و حجّى را كه انجام داده بايد اعاده كند ؟\r\nامام عليه السّلام فرمودند : اعاده هيچ يك از اين واجبات لازم نيست مگر زكات زيرا آن را در غير موردش صرف كرده چه آنكه مورد و موضع آن اهل ولايت مىباشند و وى آن را به غير ايشان داده است .\r\n\r\nباب صد و سوّم اسرار نادره زكات\r\nحديث ( 1 )\r\nپدرم رحمة الله عليه از محمّد بن يحيى عطَّار ، از محمّد بن احمد ، از محمّد بن معروف ، از ابى الفضل ، از على بن مهزيار از اسماعيل بن سهل ، از حمّاد بن عيسى ، از حريز ، از زراره ، وى مىگويد : محضر مبارك حضرت ابى جعفر عليه السّلام عرض كردم :\r\nمردى چند ماه نزد وى دراهمى بوده بعد آنها را تبديل به دنانير مىكند سپس از زمانى كه مالك دراهم شده مدت يك سال مىگذرد آيا زكات اين دنانير را بايد بدهد ؟\r\nحضرت فرمودند : خير . بعد فرمود : اگر شخصى صد شتر به شما بدهد و به جايش دويست گاو بگيرد و اين گاوها نزد او چند ماه مانده و شترها نيز نزد تو چند ماه بمانند پس شتران او نزد تو مرده و گاوهاى تو نيز پيش او بميرند آيا شما دو نفر زكات آنها را خواهيد داد ؟\r\nمن عرض كردم : خير .\r\nحضرت فرمودند : طلا و نقره هم همين طور مىباشند ، سپس فرمودند :\r\nو اگر طلا و نقره به گندم و جو تبديل شدند و پس از مدّتى دوباره گندم و جو به\r\n\r\n","description":"","footnote":"\r\n« 1 » - فرقه اى از خوارج مىباشند .\r\n« 2 » - كلمه « مرجئه » از مادّه « ارجاء » بوده به معناى تأخير انداختن و آن گروهى هستند كه معتقدند : اعمال از نيت و قصد مؤخّر بوده و با ايمان معصيت مضرّ نبوده همان طورى كه با كفر طاعت نافع نيست و ايشان چهار گروهند به اين شرح : مرجئة الخوارج ، مرجئة القدريّه ، مرجئة الجبريّة و مرجئة الخالصه .\r\n« 3 » - قدريّه : در اخبار و روايات قدرى به جبرى و تفويضى اطلاق شده و شارح مقاصد فرموده : خلافى نيست در اين كه قدريّه مورد ذمّ و ملامت هستند و در اخبار صحيحه آمده است :\r\nلعن اللَّه القدريّة على لسان سبعين نبيّا . يعنى خداوند قدريه را با زبان هفتاد پيامبر لغت كرده است .\r\nو مقصود از ايشان كسانى هستند كه معتقدند خير و شرّ به تقدير بارى تعالى و مشيّت حضرتش نيست .\r\nو در روايت صحيح از پيامبر اكرم صلَّى اللَّه عليه و آله و سلم آمده است كه : القدريّة مجوس امّتى .\r\n","page_name":" 213 ","page_number":213},
  {"content":"\r\n\r\n","description":"","footnote":"","page_name":" 214 ","page_number":214},
  {"content":"\r\nطلا و نقره مبدّل گشتند زكات بر تو نمىباشد مگر آنكه همان طلا و نقره اوّلى برگردند كه در اين صورت البته موظَّف هستى زكات آن را بدهى زيرا فرض آن است كه يك سال مالك آن بوده اى .\r\nعرضه داشتم : اگر طلاى اوّلى يك روز هم از دستم خارج نشد حكمش چيست ؟\r\nحضرت فرمودند : اگر با غير خودش مخلوط شده پس اشكالى نداشته و در آنچه به تو برگشته زكات نيست و اگر طلاى اوّلى تماما به تو بازگشت و بعد از مأيوس بودن دو مرتبه مالكش شدى قبل از سال زكات نداشته ولى بعد از يك سال بايد زكاتش را بدهى .\r\nحريز مىگويد : زراره از حضرت ابى جعفر عليه السّلام نقل كرد كه آن جناب فرمودند :\r\nدر مقدارى كه كمتر از نصاب است زكات نمىباشد مگر آنكه مقدار مال زكات به حدّى كه در آن يك رأس يا يك عدد به عنوان زكات بايد اخراج كرد برسد ( مثلا پنج شتر نصاب اوّل شتر است كه در ان بايد يك رأس گوسفند داد و در كمتر از پنج شتر يعنى 1 و 2 و 3 و 4 كه اصطلاحا از آن به « نيّف » تعبير مىكنند زكات نيست چنانچه چهل گوسفند نصاب اوّل گوسفند است كه در آن بايد يك رأس گوسفند بدهند و در كمتر از آن كه از يك تا چهل باشد و اصطلاحا به آن « نيّف » مىگويند زكات نيست يا مثلا در طلا نصاب اوّلش بيست دينار يعنى بيست مثقال است كه براى آن بايد نيم مثقال به عنوان زكات داد حال در كمتر از اين مقدار يعنى از يك مثقال تا بيست مثقال كه اصطلاحا به « نيّف » از آن تعبير مىشود زكات نمىباشد ) .\r\nو نيز در صدقه و زكات كسر نمىباشد لذا اگر كسى مالك هفت رأس و نيم گوسفند بود وى را مكلَّف نمىكنند كه يك رأس و نيم به عنوان زكات بدهد چنانچه اگر مالك صد و بيست و پنج رأس شتر بود موظَّف نيست دو رأس و نيم شتر به عنوان زكات اخراج نمايد .\r\nو همچنين اگر كسى مالك 220 درهم بود شرعا واجب نيست براى دويست درهمش 5 درهم و جهت بيست درهم ديگر ، نيم درهم بدهد .\r\nيا اگر مالك شصت دينار طلا باشد نبايد يك دينار و نيم به عنوان زكات خارج كند بدين تقرير كه بايست چهل دينار يك دينار و جهت بيست دينارش نيم دينار اخراج نمايد بلكه حكم آن است كه براى مقدارى كه به حدّ نصاب اوّل رسيده واحد زكات را اخذ كرده و مبلغ اضافى را طرح و ساقط كنند تا به حدّ نصاب بعدى برسد آنگاه از تمام مال واحد زكات بعدى را اخراج نمايند .\r\n","description":"","footnote":"","page_name":" 215 ","page_number":215},
  {"content":"\r\n\r\n","description":"","footnote":"","page_name":" 216 ","page_number":216},
  {"content":"\r\nحريز مىگويد : زراره و محمّد بن مسلم نقل كردند كه حضرت ابو عبد الله عليه السّلام فرمودند :\r\nهر كسى كه مال داشته و سال بر آن بگذرد لازم است زكات آن را بدهد .\r\nزراره مىگويد : محضر مباركش عرض كردم : اگر يك ماه يا يك روز به سال مانده اين مال را به ديگرى هبه كند حكمش چيست ؟\r\nحضرت فرمودند : در اين فرض زكات به عهده مالك نيست ولى اگر بعد از سال هبه كند زكات از عهده اش ساقط نمىشود .\r\nحريز مىگويد : زراره نقل كرد كه امام عليه السّلام فرمودند : اين شخصى كه سال رسيد و بعد از آن مالش را هبه كرد به منزله كسى است كه در ماه رمضان يك روز از ايّام اقامتش را كه بايد روزه بگيرد افطار كرده سپس در آخر روز به منظور باطل كردن كفّاره اى كه در عهده اش آمده به سفر برود پس همان طورى كه در اينجا سفر كفّاره را ساقط نمىكند هبه نيز زكات را ساقط نمىنمايد .\r\nو نيز امام عليه السّلام فرمودند : شخص زمانى كه هلال ماه دوازدهم را ديد زكات بر او واجب مىشود ولى اگر پيش از ديدن هلال مالش را هبه كند جايز است و بر او تكليفى نيست مانند كسى كه از محلّ اقامتش خارج شود و سپس افطار كند ، بارى صاحب مال بعد از حلول سال حق ندارد و نمىتواند مستحقّين زكات را از آن منع كند امّا مادامى كه سال فرا نرسيده مىتواند زكات را از اهل زكات منع كرده و آن را به شخص دلخواهش هبه كند و اگر با اين مال كه قبل از حلول سال هبه اش مىكند مال ديگرى كه سال از آن گذشته و زكات به آن تعلَّق گرفته همراه باشد صرف اين همراهى صاحب مال را از هبه مزبور منع ننموده و جلو او را نمىگيرد .\r\nزراره عرض مىكند : دويست درهم تعلَّق به پنج يا ده نفر دارد و سال از اين مبلغ گذشته آيا بر اين افراد زكات اين مال واجب است يا نه ؟\r\nحضرت فرمودند : خير ، اين مال به منزله آن مال است ( يعنى همان جوابى كه در حرث و غلَّات كه گندم و جو و خرما و كشمش است داده مىشود و مىگوييم : هر كسى به تنهايى بايد مالك نصاب باشد و الَّا زكات به او تعلَّق نمىگيرد ، اينجا نيز مىدهيم ) بر هيچ يك از اين نفرات زكات نيست مگر وقتى كه هر كدام به تنهايى مالك دويست درهم باشند .\r\nزراره مىگويد : عرضه داشتم : گوسفند و شتر و گاو و طلا و نقره در تمام اموال همين حكم را دارند ؟\r\n","description":"","footnote":"","page_name":" 217 ","page_number":217},
  {"content":"\r\n\r\n","description":"","footnote":"","page_name":" 218 ","page_number":218},
  {"content":"\r\nحضرت فرمودند : آرى .\r\nزراره مىگويد : محضر مباركش عرض كردم : شخصى دويست درهم دارد و آن را به برخى از برادران ايمانى خود يا فرزند و يا همسرش هبه مىكند و بدين وسيله از دادن زكات فرار مىنمايد ، ناگفته نماند يك ماه قبل از حلول سال مال را هبه كرده ؟\r\nحضرت فرمودند : وقتى ماه دوازدهم داخل شد سال حلول كرده و آن وقت زكات واجب مىشود نه قبل از آن پس او پيش از وجوب زكات مالش را هبه كرده و از اين نظر خلافى مرتكب نشده ولى بايد توجّه داشته باشد ضررى كه به خود وارد كرده به مراتب بيشتر است از آن نفع موهومى كه به واسطه ندادن زكات تصوّرش را مىكند .\r\nمحضر مباركش عرض كردم : وى قدرت بر آن مال داشته و مىتواند به دستش بياورد ؟\r\nحضرت فرمودند : چگونه مىداند كه بر آن مال قادر است و حال آنكه از ملكش خارج گشته ؟\r\nعرض كردم : او مال را با شرط به آن شخص هبه كرده .\r\nحضرت فرمودند : وقتى نام آن مال را هبه گذارده ، هبه اش ممضى بوده و شرط ساقط و نسبت به زكات ضامن مىباشد .\r\nمحضرش عرضه داشتم : چگونه شرط ساقط و هبه ممضى و نسبت به زكات ضامن بوده و پرداخت آن واجب است ؟\r\nحضرت فرمودند : شرطش فاسد و غير مؤثّر است و هبه مضمونه نافذ و زكات از باب عقوبت و جريمه بر وى لازم است .\r\nسپس فرمودند : صرف مال زكوى قبل از حلول سال به منظور فرار از زكات زمانى موجب سقوط زكات مىباشد كه با آن خانه يا زمين يا متاعى بخرد .\r\nزراره مىگويد : محضر مباركش عرض كردم : پدر بزرگوارتان به من فرمودند : كسى كه به واسطه صرف مال زكوى از دادن زكات فرار كند بر او لازم است كه زكات را اداء نمايد .\r\nحضرت فرمودند : پدرم صحيح و درست فرمودند ولى منظورشان زكاتى است كه بر او واجب گرديده امّا زكاتى كه هنوز واجب نشده پرداختش لازم نيست ، سپس فرمودند :\r\nببين اگر شخصى تمام روز را به حالت اغماء درآمد و قبل از اين كه تكاليف واجب را كه به واسطه اغماء از او فوت شده بجا آورد فوت كرد آيا بر عهده اش چيزى\r\n","description":"","footnote":"","page_name":" 219 ","page_number":219},
  {"content":"\r\n\r\n","description":"","footnote":"","page_name":" 220 ","page_number":220},
  {"content":"\r\nهست و وارث بايد آن را اداء نمايد يا اداء آن واجب نيست ؟\r\nعرض كردم : خير ، زمانى تكاليف فوت شده در عهده اش مىآيد و وى بايد آن را انجام دهد كه در همان روز از حالت اغماء به هوش آمده و افاقه پيدا كند .\r\nسپس حضرت فرمودند : اگر شخصى در ماه رمضان مريض شود ، سپس در همان ماه از دنيا برود آيا وارث او بايد روزه افطار كرده وى را قضاء كند يا نه ؟\r\nعرض كردم : خير .\r\nحضرت فرمودند : همچنين است شخصى كه صاحب مال است يعنى وى صرفا زكات آن مقدارى از مالش را كه سال بر آن گذشته بايد بدهد نه غير آن را .\r\nحديث ( 2 )\r\nمحمّد بن موسى رحمة الله عليه از عبد الله بن جعفر حميرى ، از احمد بن محمّد ، از حسن بن محبوب ، از عبد الله بن سنان ، وى مىگويد : از حضرت ابا عبد الله عليه السّلام شنيدم كه مىفرمودند : پدرم از هشام بن عبد الملك زمينى را به فلان و فلان هزار دينار خريده و شرط كردند كه زكات ده سال آن مال را هشام بدهد و اين شرط به خاطر آن صورت گرفت كه هشام والى بود .\r\n\r\nباب صد و چهارم سرّ ساقط بودن ماليات « 1 » از زن و زمين گير و نابينا و پير مرد و اطفال\r\nحديث ( 1 )\r\nپدرم رحمة الله عليه از سعيد بن عبد الله ، از قاسم بن محمّد اصفهانى ، از سليمان بن داود منقرى ، از عيسى بن يونس « 2 » ، از اوزاعى ، از زهرى ، از حضرت على بن الحسين عليهما السّلام ، راوى مىگويد : از حضرت پرسيدم : چگونه ماليات از زنان ساقط گرديده ؟\r\nحضرت فرمودند : رسول خدا صلَّى الله عليه و آله و سلم از كشتن زنان و كودكان در بلاد كفر نهى فرمودند مگر آنكه آنان نيز به مقاتله پرداخته باشند كه در اين صورت نيز حتّى الامكان تا مادامى كه بيم خللى از ناحيه ايشان نباشد بايد از كشتنشان امساك و خوددارى نمود ، بارى وقتى از كشتن ايشان در بلاد كفر و حرب ممنوع باشيم به طريق اولى در بلاد اسلامى حق كشتن آنها را نخواهيم داشت و اگر از دادن جزيه و ماليات امتناع\r\n\r\n","description":"","footnote":"\r\n« 1 » - منظور از « ماليات » جزيه است و آن مالياتى است كه مسلمين بر اراضى اهل ذمّه مىبندند .\r\n« 2 » - مرحوم ممقانى در رجال فرموده كه وى مهمل است .\r\n","page_name":" 221 ","page_number":221},
  {"content":"\r\n\r\n","description":"","footnote":"","page_name":" 222 ","page_number":222},
  {"content":"\r\nهم بورزند كشتنشان مباح و جايز نيست ، پس وقتى به هيچ وجه قتل آنها مشروع نيست ماليات نيز از آنها برداشته شده ولى در مردان حكم اين طور نبوده بلكه اگر از پرداخت جزيه و ماليات اباء نمودند عهد را نقض كرده و بدين ترتيب ريختن خون و كشتنشان مباح مىگردد چه آنكه قتل مردان در بلاد كفر جايز است و در بلاد اسلام هم در صورت عدم پرداخت ماليات مباح مىباشد .\r\nو افراد زمين گير و نابينا و پيرمرد و زن و كودكان از اهل شرك و ذمّه در سرزمينهاى كفر و حرب جملگى در حكم متّحد بوده بنا بر اين كشتن هيچ يك جايز نيست چنانچه جزيه و ماليات هم از آنها برداشته شده است .\r\nحديث ( 2 )\r\nپدرم رحمة الله عليه از محمّد بن يحيى ، از محمّد بن احمد ، از سهل بن زياد ، از على بن الحكم ، از فضيل بن عثمان اعور ، وى مىگويد : از حضرت ابى عبد الله عليه السّلام شنيدم كه مىفرمودند :\r\nهيچ مولودى به دنيا نمىآيد مگر بر فطرت اسلامى منتهى پدر و مادر آنها را يهودى و نصرانى و مجوسى ( زرتشتى ) مىكنند ، سپس فرمودند :\r\nرسول خدا صلَّى الله عليه و آله و سلم به كفّار امان دادند از ايشان به تعداد رؤوسشان جزيه و ماليات گرفتند مشروط به اين كه آيين يهودى و نصرانى و زرتشتى را علنا ترويج نكنند ولى فرزندان و اهل ذمّه در اين زمان هيچ ذمّه اى و امانى برايشان نيست .\r\nحديث ( 3 )\r\nمحمّد بن موسى بن متوكَّل رضى الله عنه از عبد الله بن جعفر حميرى ، از احمد بن محمّد بن عيسى ، از حسن بن محبوب ، از على بن رئاب ، از زراره ، از حضرت ابى عبد الله عليه السّلام ، حضرت فرمودند :\r\nرسول خدا صلَّى الله عليه و آله و سلم از اهل ذمّه ماليات را پذيرفتند مشروط به اين كه ربا نخورده و گوشت خوك تناول نكرده و با خواهران و دختران برادر و خواهر ازدواج نكنند و اگر كسى مبادرت به اين افعال نمود از امان خدا و رسولش خارج مىباشد و سپس فرمودند : و امروز براى ايشان هيچ امانى نيست .\r\n\r\nباب صد و پنجم سرّ نهى از درو كردن زراعت و چيدن خرما و پخش و پراكنده نمودن آنها در شب\r\nحديث ( 1 )\r\nمحمّد بن موسى بن متوكَّل رحمة الله عليه ، از عبد الله بن جعفر حميرى ، از\r\n","description":"","footnote":"","page_name":" 223 ","page_number":223},
  {"content":"\r\n\r\n","description":"","footnote":"","page_name":" 224 ","page_number":224},
  {"content":"\r\nاحمد بن محمّد بن عيسى ، از حسين بن محبوب از عبد الله بن مسكان ، از ابو بصير ، وى مىگويد : حضرت ابو عبد الله عليه السّلام فرمودند :\r\nميوه همچون خرما و زراعت مانند گندم و جو را در شب نبر و درو مكن سپس فرمود : وقتى زراعت را درو مىكنى يك مشت كه درو كردى آن را به مستحق اعطاء كن سپس مشت ديگر كه درو گرديد آن را به وى بده .\r\nو همچنين هر گاه خرما را از درخت مىچينى مشتى را كه چيدى به مستحق اعطاء كن سپس مشت ديگر بچين و آن را به وى بده و نيز در شب غلَّات چهارگانه ( گندم ، جو ، كشمش و خرما ) را توزيع و پخش مكن چون همان طورى كه در درو نمودن گفته شد بايد آن را بين فقراء و مستحقين مشت ، مشت توزيع كرد و آنها شب حاضر نيستند تا حقّشان را به آن نحوى كه بايد دريافت كنند ، دريافت نمايند .\r\n\r\nباب صد و ششم سرّ حلال بودن خمس براى شيعه و لازم نبودن پرداختنش برايشان\r\nحديث ( 1 )\r\nمحمّد بن الحسن رضى الله عنه از محمّد بن الحسن الصفّار ، از عبّاس بن معروف ، از حمّاد بن عيسى ، از حريز از زراره ، از حضرت ابى جعفر عليه السّلام ، حضرت فرمودند :\r\nامير المؤمنين عليه السّلام ايشان يعنى شيعه را از ناحيه خمس در حليّت قرار دادند تا ولادتشان طيّب و پاكيزه باشد .\r\nحديث ( 2 )\r\nو با همين اسناد از زراره و محمّد بن مسلم و ابى بصير از حضرت ابى جعفر عليه السّلام ، حضرت فرمودند : امير المؤمنين عليه السّلام فرمودند :\r\nمردم از ناحيه شكم و عورتشان هلاك شدند زيرا حقّ ما را به ما اداء نمىكنند ولى شيعيان ما و فرزندانشان از اين نظر در توسعه بوده و خمس كه حقّ ما است بر ايشان حلال مىباشد .\r\nحديث ( 3 )\r\nاحمد بن محمّد رضى الله عنه ، از پدرش ، از محمّد بن احمد ، از هيثم النّهدى ، از سندى بن محمّد ، از يحيى بن عمران زيّات ، از داود رقّى ، وى مىگويد : شنيدم كه حضرت ابا عبد الله عليه السّلام مىفرمودند :\r\n","description":"","footnote":"","page_name":" 225 ","page_number":225},
  {"content":"\r\n\r\n","description":"","footnote":"","page_name":" 226 ","page_number":226},
  {"content":"\r\nتمام مردم در سايه مظلمه و حق ما زندگى مىكنند ولى ما شيعيان خود را از اين نظر در حليّت قرار داديم .\r\n\r\nباب صد و هفتم سرّ گرفتن خمس از شيعه\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از حسن بن على بن فضّال ، از عبد الله بن بكير وى مىگويد : از حضرت ابا عبد الله عليه السّلام شنيدم كه مىفرمود :\r\nمن از شما شيعيان درهم و از اكثر اهل مدينه مال اخذ مىكنم و قصدى ندارم مگر طيب ولادت شما را .\r\n\r\nباب صد و هشتم سرّ واجب شدن روزه بر مردم\r\nحديث ( 1 )\r\nعلى بن احمد از محمّد بن ابى عبد الله از محمّد بن اسماعيل « 1 » ، از على بن عبّاس « 2 » ، از قاسم بن ربيع صحّاف « 3 » ، از محمّد بن سنان ، وى مىگويد : حضرت ابا الحسن على بن موسى الرّضا عليهما السّلام در نامه اى جوابهاى سؤالات من را مرقوم فرموده برايم ارسال نمودند در ضمن جوابها فرموده بودند :\r\nروزه به منظور اسرار و عللى بر بندگان واجب شده از جمله : بدين وسيله انسان به درد و الم گرسنگى و تشنگى آگاه شده در نتيجه خاضع و آرام و مأجور و شكيبا گرديده و بدين ترتيب به شدائد و سختىهاى آخرت پى خواهد بود .\r\nو نيز روزه سبب مىشود كه شخص شهوتش شكسته و ضعيف گردد .\r\nروزه واعظى است در دنيا كه انسان را بر مقدار نياز و احتياج بندگان در دنيا و آخرت آگاه مىنمايد .\r\nحديث ( 2 )\r\nعلى بن احمد از محمّد بن ابى عبد الله كوفى ، از برمكى ، از على بن عبّاس ، از\r\n\r\n","description":"","footnote":"\r\n« 1 » - محمّد بن اسماعيل بن احمد بن بشير برمكى معروف به صاحب الصومعه ، مرحوم علَّامه در خلاصه فرموده :\r\nعلماء در شأن وى اختلاف كرده‌اند ، نجاشى فرموده : وى ثقه و مستقيم است و ابن غضائرى او را ضعيف معرّفى كرده و قول نجاشى نزد ما ارجح مىباشد .\r\n« 2 » - على بن عبّاس الجرازينى الرّازى ، علَّامه در خلاصه فرموده : وى غالى و جدّا ضعيف مىباشد .\r\n« 3 » - قاسم بن ربيع صحّاف ، علَّامه در خلاصه فرموده : وى غالى بوده و التفاتى به وى نيست .\r\n","page_name":" 227 ","page_number":227},
  {"content":"\r\n\r\n","description":"","footnote":"","page_name":" 228 ","page_number":228},
  {"content":"\r\nعمر بن عبد العزيز ، از هشام بن حكم ، وى مىگويد : از حضرت ابا عبد الله عليه السّلام راجع به علَّت روزه سؤال كردم ؟\r\nحضرت فرمودند : علَّت تشريع روزه و وجوب آن اين است كه به واسطه آن فقير و غنى با هم مساوى مىگردند .\r\nو توضيح آن اين است كه : غنى هيچ گاه درد و الم گرسنگى را حسّ نمىكند تا به فقير ترحّم نمايد چه آنكه وى هر گاه هر چيزى را كه اراده كند بر آن دست مىيابد لذا حق تعالى خواست بين مخلوقات ، اغنياء و فقراء آنها تساوى بر قرار نموده و همان طورى كه فقراء گرسنگى را لمس مىكند اغنياء نيز درد جوع و گرسنگى را بيابند تا بر ضعفاء رقّت و ترحّم نمايند از اين رو روزه را واجب فرمود .\r\nهشام مىگويد : بدين وسيله حضرت امام صادق عليه السّلام جوابى كه به من دادند مانند همان جوابى بود كه پدر بزرگوارشان به من داده بودند .\r\n\r\nباب صد و نهم سرّ اين كه حق تعالى سى روز ، روزه بر امّت حضرت محمّد صلَّى الله عليه و آله واجب نمود و بر امم گذشته بيش از سى روز را فرض و لازم نموده بود\r\nحديث ( 1 )\r\nمحمّد بن على ماجيلويه ، از عمويش محمّد بن ابى القاسم ، از احمد بن ابى عبد الله ، از ابى الحسن على بن الحسن البرقى ، از عبد الله بن جبله ، از معاوية بن عمّار ، از حسن بن عبد الله ، از پدران گرامش از جدّش حضرت حسن بن على بن ابى طالب عليهم السّلام ، حضرت فرمودند :\r\nچند نفر يهودى محضر رسول خدا صلَّى الله عليه و آله و سلم مشرف شده و داناترين آنها مسائلى چند از حضرتش پرسيد در بين سؤالات عرضه داشت : براى چه خداوند عزّ و جل سى روز ، روزه بر امّتت واجب كرده و بر امم سابقه بيشتر از سى روز فرض و لازم قرار داده بود ؟\r\nنبى اكرم صلَّى الله عليه و آله و سلم فرمودند : وقتى جناب آدم عليه السّلام از شجره منهيّه تناول نمود آنچه خورده بود مدّت سى روز در شكمش باقى ماند پس حق تعالى بر ذريّه او واجب كرد كه تا\r\n","description":"","footnote":"","page_name":" 229 ","page_number":229},
  {"content":"\r\n\r\n","description":"","footnote":"","page_name":" 230 ","page_number":230},
  {"content":"\r\nسى روز گرسنه و تشنه باشند و آنچه را كه در بين اين سى روز مىخورند « 1 » و در خوردن مجاز هستند تفضّلى است از ناحيه حق تعالى برايشان و همين حكم بر جناب آدم نيز ثابت بود بارى حق عزّ و جل حكم مزبور را بر امّت من واجب گردانيد ، سپس حضرت اين آيه را تلاوت فرمودند :\r\n* ( كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ لَعَلَّكُمْ تَتَّقُونَ أَيَّاماً مَعْدُوداتٍ ) * ( اى اهل ايمان بر شما نيز روزه داشتن فرض گرديد همان طورى كه بر امم گذشته فرض شده و اين تكليف به خاطر آن است كه شما پرهيزكار شويد ، روزهايى به شماره معيّن روزه داريد ) يهودى عرضه داشت : اى محمّد راست گفتى ، بفرماييد : پاداش كسى كه اين سى روز را روزه دارد چيست ؟\r\nنبى اكرم صلَّى الله عليه و آله و سلم فرمودند : مؤمنى نيست كه ماه رمضان را به اميد اجر و پاداش روزه بگيرد مگر آنكه خداوند هفت خصلت برايش مقرّر مىفرمايد :\r\nاوّل : حرام را از بدنش ذوب مىكند .\r\nدوّم : به رحمت بارى تعالى نزديك مىگردد .\r\nسوّم : روزه‌اش كفّاره لغزش پدرش حضرت آدم عليه السّلام مىباشد .\r\nچهارم : حق تعالى سختىهاى مرگ را بر او آسان مىفرمايد .\r\nپنجم : از گرسنگى و تشنگى روز قيامت در امانش قرار مىدهد .\r\nششم : برات آزادى از جهنّم را نصيبش مىگرداند .\r\nهفتم : از طيّبات بهشتى بهره مندش مىكند .\r\nيهودى عرضه داشت : اى محمّد راست گفتى .\r\n\r\nباب صد و دهم سرّ اين كه احتلام روزه را باطل نكرده ولى نكاح و نزديكى نمودن آن را باطل مىنمايد\r\nحديث ( 1 )\r\nعلى بن حاتم از قاسم بن محمّد از حمدان بن الحسن ، از حسين بن وليد ، از عمر بن\r\n\r\n","description":"","footnote":"\r\n« 1 » - مقصود خوردن و آشاميدن در شبها است .\r\n","page_name":" 231 ","page_number":231},
  {"content":"\r\n\r\n","description":"","footnote":"","page_name":" 232 ","page_number":232},
  {"content":"\r\nيزيد ، وى مىگويد : محضر مبارك امام صادق عليه السّلام عرض كردم : براى چه احتلام و جنب شدن روزه را باطل نكرده ولى نكاح و نزديكى نمودن آن را باطل مىكند ؟\r\nحضرت فرمودند : زيرا نزديكى فعل اختيارى روزه دار بوده ولى احتلام خود به خود صورت مىگيرد و مستند به اختيار روزه دار نمىباشد .\r\n\r\nباب صد و يازدهم سرّ موسوم شدن روز سيزدهم و چهاردهم و پانزدهم از هر ماه به ايّام البيض و علَّت پديد آمدن ريش براى مردان\r\nحديث ( 1 )\r\nابو الحسن على بن عبد الله بن احمد الاسوارى الفقيه از مكَّى بن سعدويه برذعى ، از ابو محمّد نوح بن الحسن از ابو سعيد جميل بن سعد از احمد بن عبد الواحد بن سليمان عسقلانى از قاسم بن حميد از حماد بن سلمه ، از عاصم بن ابى النجود ، از زر بن حبيش ، وى مىگويد : از ابن مسعود راجع به ايّام البيض سؤال كرده و گفتم :\r\nسبب ناميدن اين ايّام به « ايام البيض » چيست و چگونه شنيده اى ؟\r\nابن مسعود گفت : از نبىّ اكرم صلَّى الله عليه و آله شنيدم كه مىفرمودند :\r\nهنگامى كه جناب آدم عليه السّلام عصيان پروردگارش را نمود منادى از عرش ندا داد :\r\nاى آدم از جوار رحمت من بيرون شو زيرا كسى كه عصيان مرا كند در جوار من نيست ، آدم گريست و فرشتگان نيز گريستند ، پس حق عزّ و جل جبرئيل را نزد آدم فرستاد .\r\nجبرئيل آدم را در حالى كه سر تا پا سياه شده بود به زمين فرود آورد ، فرشتگان وقتى آدم عليه السّلام را با اين هيئت ديدند به ضجّه در آمده و گريستند و سخت ناليده و به درگاه حق تعالى عرضه داشتند : پروردگارا مخلوقى را آفريدى و از روح خود در او دميدى و فرشتگانت را به سجده كردنش وادار نمودى حال با يك گناه رنگ سفيدش را به سياهى مبدّل فرمودى ! ؟\r\nمنادى از آسمان ندا كرد : امروز را براى پروردگارت روزه بگير ، آدم عليه السّلام آن روز را كه موافق با روز سيزدهم از ماه بود روزه گرفت ، پس ثلث سياهى از حضرت محو و زائل گشت سپس منادى در روز چهاردهم نداء كرد : امروز را براى پروردگارت روزه بگير ، جناب آدم عليه السّلام آن روزه را هم روزه گرفت و ثلث ديگر از سياهى زائل گرديد ، روز پانزدهم باز منادى نداء كرد و حضرتش را به گرفتن روزه دعوت نمود ، حضرت آن روز را هم روزه گرفتند ، ثلث ديگرش نيز سفيد گشت\r\n","description":"","footnote":"","page_name":" 233 ","page_number":233},
  {"content":"\r\n\r\n","description":"","footnote":"","page_name":" 234 ","page_number":234},
  {"content":"\r\nو بدين ترتيب تمام سياهى او زائل گرديد و به همين خاطر اين ايّام به ايّام البيض موسوم شد چه آنكه در همين ايّام حق تعالى سفيدى آدم را به وى بازگرداند ، بعد منادى از آسمان نداء كرد اى آدم اين سه روز را براى تو و فرزندانت قرار دادم ، كسى كه اين ايّام را در هر ماه روزه بدارد گويا تمام دهر را روزه گرفته است .\r\nحميد مىگويد : احمد بن عبد الواحد گفت : از احمد بن شيبان برمكى شنيدم كه مىگفت : حميرى اين فقره را در حديث اضافه نمود :\r\nآدم عليه السّلام نشست در حالى كه زانوها را در بغل گرفت و سر را بين دو زانو نهاد با حالى حزين و غمگين ، پس خداوند تبارك و تعالى جبرئيل عليه السّلام را نزدش فرستاد ، جبرئيل گفت : اى آدم چرا تو را غمگين و محزون مىبينم ؟\r\nجناب آدم عليه السّلام فرمود : پيوسته حزين و غمگين هستم تا امر خدا بيايد .\r\nجبرئيل عليه السّلام عرض كرد : من فرستاده خداوند عزّ و جل به سوى تو بوده و حق تو را سلام مىرساند و مىفرمايد :\r\nاى آدم : حيّاك الله و بيّاك .\r\nجناب آدم فرمود : امّا حيّاك معنايش را مىدانم ( يعنى خدا عمرت را طولانى كند و باقى بدارد تو را ) امّا بيّاك را ندانسته و معنايش چه مىباشد ؟\r\nجبرئيل عليه السّلام عرض كرد : يعنى خدا تو را بخنداند .\r\nنبى اكرم صلَّى الله عليه و آله و سلم فرمودند : آدم سجده كرد بعد سر برداشت و به طرف آسمان بلند كرد و عرضه داشت : پروردگارا به جمال و زيبايى من بيفزا ، پس برايش ريشى مشكى همچون ذغال روييد ، پس دست زد و محاسن خود را گرفت و عرض كرد :\r\nالهى اين چيست ؟\r\nخداوند فرمود : اين ريش است و تو و فرزندان ذكورت تا روز قيامت را با آن زينت دادم .\r\nمقاله مرحوم مصنف رحمة الله عليه مصنّف اين كتاب ( مرحوم صدوق ) مىگويد :\r\nاين خبر صحيح و درست است ولى حق تبارك و تعالى امر دينش را به نبىّ مكرّمش حضرت محمّد صلَّى الله عليه و آله و سلم واگذار نموده و فرموده : آنچه را كه رسول براى شما آورد اخذ كرده و از آنچه شما را نهى نمود بر حذر باشيد ، رسول خدا صلَّى الله عليه و آله و سلم به جاى ايام البيض روزه اوّلين پنجشنبه دهه اوّل و اوّلين چهار شنبه دهه وسط و پنجشنبه آخر از هر ماه\r\n","description":"","footnote":"","page_name":" 235 ","page_number":235},
  {"content":"\r\n\r\n","description":"","footnote":"","page_name":" 236 ","page_number":236},
  {"content":"\r\nرا سنّت قرار داده و روزه اين ايّام را معادل روزه سال معرّفى نموده و فرمودند :\r\nكسى كه روزه اين سه روز را از هر ماه رعايت كند مانند كسى است كه تمام دهر را روزه گرفته باشد و دليلش فرموده حق عزّ و جل مىباشد : * ( مَنْ جاءَ بِالْحَسَنَةِ فَلَه عَشْرُ أَمْثالِها ) * يعنى : كسى كه يك عمل حسنه و نيكى انجام دهد ده برابرش اجر و پاداش دريافت خواهد نمود .\r\nوجه ذكر نمودن مرحوم مصنّف حديث مذكور را مرحوم مصنّف فرموده : اين حديث را به خاطر دو جهت ذكر نمودم :\r\nالف : در آن علَّت خلقت ريش در مردان ذكر گرديده است .\r\nب : سبب ناميده شدن ايام البيض به اين اسم بيان شده است چه آنكه اكثر مردم اين طور معتقدند كه وجه تسميه اين ايّام به ايام البيض آن است كه شبهاى اين سه روز از اوّل تا آخر درخشان و روشن است و حال آنكه وجه تسميه اين نيست بلكه همان است كه در حديث بيان گرديده مضافا به اين كه شبهاى اين سه روز از اوّل تا آخر درخشان نيست زيرا شب سيزدهم مانند شب چهاردهم و پانزدهم نمىباشد .\r\nو لا حول و لا قوة الَّا با لله العلىّ العظيم .\r\n\r\nباب صد و دوازدهم سرّ اين كه رسول خدا صلَّى الله عليه و آله در هر ماه روزه دو پنجشنبه كه بين آنها چهار شنبه فاصله شده است را مستحب قرار دادند\r\nحديث ( 1 )\r\nحسين بن احمد رحمة الله عليه ، از پدرش ، از احمد بن محمّد بن عيسى ، از حسين بن سعيد ، از نضر بن سويد « 1 » ، از هشام بن حكم ، از احول ، از ابن سنان ، از كسى كه يادش نموده از حضرت ابى عبد الله عليه السّلام ، حضرت فرمودند : از رسول خدا صلَّى الله عليه و آله و سلم راجع به روزه دو پنجشنبه اى كه بين آن چهارشنبه است سؤال كردند ؟\r\nحضرت فرمودند : امّا پنجشنبه روزى است كه در آن روز اعمال عرضه مىشوند و امّا چهارشنبه ، روزى است كه در آن دوزخ آفريده شد و امّا روزه ، پس سپر است از آتش دوزخ .\r\nحديث ( 2 )\r\nحسين بن احمد ، از پدرش ، از احمد بن محمّد ، از عثمان بن عيسى مرفوعا از حضرت ابى عبد الله عليه السّلام نقل نمود كه آن جناب فرمودند :\r\n\r\n","description":"","footnote":"\r\n« 1 » - نضر بن سويد صيرفى كوفى ، مرحوم علَّامه در خلاصه فرموده : وى ثقه و صحيح الحديث بوده است .\r\n","page_name":" 237 ","page_number":237},
  {"content":"\r\n\r\n","description":"","footnote":"","page_name":" 238 ","page_number":238},
  {"content":"\r\nچهار شنبه روزى است كه نحوستش مستمرّ مىباشد زيرا اوّلين و آخرين روزى است از ايّامى كه حق تعالى فرموده است : * ( سَخَّرَها عَلَيْهِمْ سَبْعَ لَيالٍ وَثَمانِيَةَ أَيَّامٍ حُسُوماً ) * ( آن باد تند را خدا هفت شب و هشت روز پى در پى از وقت صبح چهارشنبه تا هنگام غروب چهارشنبه ديگر بر آنها مسلَّط كرد ) .\r\nحديث ( 3 )\r\nمحمّد بن الحسن رحمة الله عليه از محمّد بن حسن صفّار ، از محمّد بن الحسين بن ابى الخطَّاب ، از على بن اسباط ، از عبد الصمد ، از عبد الملك ، از عنبسه عابد ، وى مىگويد : شنيدم حضرت ابو عبد الله عليه السّلام مىفرمودند : آخرين پنجشنبه در هر ماه اعمال را بالا مىبرند .\r\nحديث ( 4 )\r\nمحمّد بن الحسن ، از محمّد بن حسن صفّار ، از ابراهيم بن هاشم ، از اسماعيل بن مرار ، از يونس بن عبد الرّحمن ، از اسحاق بن عمّار ، از حضرت ابى عبد الله عليه السّلام حضرت فرمودند :\r\nروز چهارشنبه را به خاطر اين روزه مىگيرند كه حقّ عزّ و جل هيچ امّتى را در هيچ يك از ايّام عذاب نكرد مگر در روز چهارشنبه وسط ماه از اين رو مستحب شد كه اين روز را روزه بگيرند .\r\n\r\nباب صد و سيزدهم سرّ وجوب افطار بر مريض و مسافر\r\nحديث ( 1 )\r\nپدرم رحمة الله عليه از سعد بن عبد الله ، از ابراهيم بن هاشم ، از نوفلى ، از سكونى ، از حضرت جعفر بن محمّد ، از پدر بزرگوارش عليهما السّلام ، حضرت فرمودند :\r\nرسول خدا صلَّى الله عليه و آله و سلم فرمودند : خداوند عزّ و جل براى من و امّتم لطف و كرامت نموده هديه اى فرستاده كه براى هيچ يك از امّتها چنين هديه اى نفرستاده است .\r\nعرض كردند : يا رسول الله آن هديه چيست ؟\r\nفرمودند : جواز افطار در سفر و تقصير نمودن نماز در آن ، لذا كسى كه در سفر ، روزه‌اش را افطار نكرده و نمازش را قصر نكند هديه حق تعالى را ردّ كرده و نپذيرفته است .\r\nحديث ( 2 )\r\nمحمّد بن الحسن ، از حسين بن حسن بن ابان ، از حسين بن سعيد ، از سليمان بن\r\n","description":"","footnote":"","page_name":" 239 ","page_number":239},
  {"content":"\r\n\r\n","description":"","footnote":"","page_name":" 240 ","page_number":240},
  {"content":"\r\nعمرو ، از حضرت ابى عبد الله عليه السّلام ، آن حضرت فرمودند :\r\nدر ماه رمضانى امّ سلمه به واسطه روزه داشتن چشمش مبتلا به عارضه اى شد لذا از آن نزد رسول خدا صلَّى الله عليه و آله شكايت كرد ، رسول خدا صلَّى الله عليه و آله به او امر فرمود كه روزه‌اش را افطار كند و سپس فرمودند :\r\nتاريكى شب چشمت را از بين مىبرد يعنى اگر طول روز را روزه باشى شب كه فرا رسيد چشمانت نابود مىشوند .\r\nحديث ( 3 )\r\nحسين بن احمد ، از پدرش ، از احمد بن محمّد بن عيسى ، از على بن حكم ، از عبد الملك بن عتبه ، از اسحاق بن عمّار ، از يحيى بن ابى العلاء ، از حضرت ابى عبد الله عليه السّلام ، حضرت فرمودند :\r\nمردى محضر رسول خدا صلَّى الله عليه و آله و سلم مشرّف شد و عرض كرد : اى رسول خدا صلَّى الله عليه و آله و سلم آيا در سفر روزه ماه رمضان را بگيرم ؟\r\nحضرت فرمودند : خير عرضه داشت : يا رسول الله ، گرفتن روزه در سفر بر من آسان و سهل است ؟\r\nحضرت فرمودند : خداوند عزّ و جل بر مريضها و مسافران در ماه رمضان صدقه داده و آن اين است كه به ايشان اجازه افطار داده است آيا يكى از شما دوست دارد وقتى به كسى صدقه اى مىدهد آن شخص صدقه را ردّ كرده و قبول ننمايد ؟\r\nحديث ( 4 )\r\nو با همين اسناد ( يعنى حسين بن احمد ، از پدرش ، از احمد بن محمّد بن عيسى ) از على بن حكم ، از محمّد بن يحيى ، از ابى بصير ، از حضرت صادق عليه السّلام نقل كرده ، ابو بصير مىگويد : از امام عليه السّلام پرسيدم : زنى در ماه رمضان مريض شده و در ماه شوّال از دنيا رفته است ، وى وصيّت كرده كه روزه رمضان را برايش قضاء كنم ، حكم چيست ؟\r\nحضرت فرمود : آيا در رمضان مرضش بهبودى پيدا كرد يا نه ؟\r\nعرض كردم : خير ، در همان ماه فوت شد .\r\nحضرت فرمود : قضاء بر او واجب نيست ، زيرا حق تعالى روزه اين رمضان را كه وى بيمار بوده بر او جعل نكرده است .\r\nعرضه داشتم : من مايل هستم آن را براى وى قضاء كنم ؟\r\nفرمود : اگر مايل هستى براى خودت روزه بگيرى ، بگير ولى براى او نمىتوانى .\r\nحديث ( 5 )\r\nمحمّد بن موسى بن المتوكَّل از على بن الحسين السّعدآبادي ، از احمد بن\r\n","description":"","footnote":"","page_name":" 241 ","page_number":241},
  {"content":"\r\n\r\n","description":"","footnote":"","page_name":" 242 ","page_number":242},
  {"content":"\r\nابى عبد الله البرقى ، از محمّد بن على الكوفى ، از محمّد بن اسلم الجبلى ، از صباح الحذاء ، از اسحاق بن عمار ، وى مىگويد :\r\nاز حضرت ابا الحسن موسى بن جعفر عليهما السّلام پرسيدم : جماعتى به سفر رفته و وقتى به موضعى رسيدند كه تقصير نماز بر آنها لازم گشت ، نمازشان را قصر كردند و هنگامى كه به دو يا سه و يا چهار فرسخ رسيدند يكى از ايشان عقب ماند به طورى كه بدون او ادامه سفر ايشان صحيح نبود پس در آن جا چند روز ماندند و نمىدانستند سفر را ادامه داده يا بر مىگردند آيا تكليفشان اتمام نماز بوده يا بايد شكستن نماز را ادامه داده و بر آن باقى باشند ؟\r\nحضرت فرمودند : اگر به چهار فرسخ رسيده‌اند بايد بر قصر نماز باقى باشند چه در آن جا بخواهند بمانند يا برگردند و اگر كمتر از چهار فرسخ آمده‌اند تا مادامى كه در آن جا اقامه دارند نمازشان را تمام بخوانند و وقتى از آن جا رفته و به مسافرتشان ادامه دادند البته بايد نماز را شكسته بخوانند .\r\nسپس حضرت فرمودند : مىدانى چرا حكم چنين است ؟\r\nعرضه داشتم : نمىدانم .\r\nفرمودند : زيرا شكسته شدن نماز در دو بريد ( چهار فرسخ ) مىباشد و در كمتر از آن نيست لذا وقتى يك بريد سير كرده باشند و بخواهند برگردند مقدار آمدن و برگشتنشان چون به اندازه سفر تقصير هست لا جرم نمازشان شكسته مىشود ولى اگر كمتر از اين مقدار رفته باشند حق ندارند نمازشان را بشكنند .\r\nعرض كردم : مگر به مكانى نرسيده‌اند كه در آن اذان شهرشان را كه از آن بيرون آمده‌اند را نمىشنوند ؟\r\nفرمود : چرا ، زمانى در چنين مكان نمازشان شكسته مىشود كه در سير و سفر به مقدار مسافت قصر شك نداشته باشند لذا همين علَّت وقتى در كمتر از سير يك بريد وجود داشته باشد حكم ، شكستن نماز مىباشد .\r\n\r\nباب صد و چهاردهم سرّ مكروه بودن استشمام رياحين براى شخص روزه دار\r\nحديث ( 1 )\r\nمحمّد بن موسى بن متوكَّل رحمة الله عليه از على بن الحسين السّعدآبادي ، از احمد بن ابى عبد الله برقى از داود بن اسحاق حذّاء ، از محمّد بن فيض تيمى ، از اين\r\n","description":"","footnote":"","page_name":" 243 ","page_number":243},
  {"content":"\r\n\r\n","description":"","footnote":"","page_name":" 244 ","page_number":244},
  {"content":"\r\nرئاب ، وى مىگويد : : شنيدم حضرت ابو عبد الله عليه السلام روزه دار را از استشمام گل نرگس نهى مىفرمودند ، لذا محضرش عرضه داشتم : فدايت شوم براى چه نهى مىفرماييد ؟\r\nحضرت فرمودند : زيرا نرجس ريحان عجمها است .\r\nو محمّد بن يعقوب از برخى اصحاب نقل كرده كه عجمها در وقت روزه داشتن اين گل را استشمام كرده و مىگويند : جلو گرسنگى را مىگيرد .\r\nحديث ( 2 )\r\nو با همين اسناد يعنى محمّد بن موسى بن متوكَّل از على بن حسين سعدآبادى از احمد بن ابى عبد الله برقى ، از عبد الله بن فضل نوفلى از حسن بن راشد ، وى مىگويد : حضرت ابو عبد الله عليه السلام فرمودند :\r\nشخص وقتى روزه گرفت ريحان استشمام نكند .\r\nمن علَّت آن را از حضرتش پرسيدم ؟\r\nفرمود : كراهت دارم روزه‌ام را با لذّت مخلوط نمايم .\r\nحديث ( 3 )\r\nپدرم رحمة الله عليه از على بن الحسين السّعدآبادي ، از احمد بن ابى عبد الله ، از برخى اصحاب كه حريز به او متصل مىباشد از حريز نقل كرده كه وى گفت : از حضرت ابو عبد الله عليه السلام پرسيدم ؟\r\nآيا محرم ريحان را استشمام بكند ؟\r\nحضرت فرمودند : خير عرض كردم : روزه دار چطور ؟\r\nفرمودند : خير .\r\nعرضه داشتم : آيا روزه دار عطر غاليه « 1 » و دخنه « 2 » را استشمام بكند ؟\r\nفرمودند : آرى .\r\nعرضه داشتم : چرا استشمام طيب براى روزه دار مباح و حلال است ولى ريحان را نمىتواند استشمام كند ؟\r\nفرمودند : چون طيب و عطر سنّت است ولى استشمام ريحان براى روزه دار بدعت است .\r\n\r\n","description":"","footnote":"\r\n« 1 » - غاليه نوعى عطر است مركب از مشك و زعفران و عنبر و كافور .\r\n« 2 » - دخنه بوى خوشى است كه در خانه ها آن را دود مىكنند ( عنبر ) .\r\n","page_name":" 245 ","page_number":245},
  {"content":"\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nباب صد و پانزدهم سرّ اين كه هيچ يك از ميهمان و ميزبان حق ندارند روزه مستحبى بگيرند مگر با اذن ديگرى\r\nحديث ( 1 )\r\nمحمّد بن موسى بن متوكَّل رحمة الله عليه از على بن الحسين السّعدآبادي ، از احمد بن ابى عبد الله البرقى ، از احمد بن محمّد سيّارى از محمّد بن عبد الله الكوفى از مردى كه ذكرش نموده ، وى گفت : شنيدم از حضرت ابو جعفر عليه السلام كه از پدر بزرگوارش عليه السلام از رسول خدا صلى الله عليه و آله و سلم نقل كردند كه آن سرور فرمودند :\r\nوقتى كسى به شهرى وارد شد بر اهالى آن شهر كه هم دين او هستند ميهمان است تا از آن جا خارج شود و شايسته نيست كه ميهمان بدون اذن ميزبان روزه بگيرد چه آنكه ممكن است آنها براى وى طعامى درست كرده باشند كه به واسطه تناول نكردن ميهمان آن طعام فاسد شود و از طرفى سزاوار نيست كه ميزبان بدون اذن ميهمان روزه بگيرد زيرا ميهمان از آنها حياء و شرم كرده بسا طعامى را كه ميل دارد به خاطر روزه دار بودن ايشان تناول نمىكند .\r\nحديث ( 2 )\r\nعلى بن بندار ، از ابراهيم بن اسحاق به اسنادش از كسى كه ذكرش نموده ، از فضل بن يسار از حضرت ابى جعفر عليه السلام ، آن حضرت فرمودند :\r\nرسول خدا صلى الله عليه و آله و سلَّم فرمودند : هر گاه كسى به شهرى وارد شود ميهمان هم دينان خود در آن شهر بوده تا از آن جا خارج گردد و شايسته نيست ميهمان بدون اذن ميزبان روزه بگيرد براى اين كه ميزبان طعامى درست نكند تا با نخوردن ميهمان فاسد شود و همچنين سزاوار نيست ميزبان بدون اذن ميهمان روزه بگيرد تا وى حياء و شرم نكرده و طعامى را كه اشتهاء و ميل دارد به خاطر موقعيت ميزبان ترك كند و نخورد .\r\nحديث ( 3 )\r\nحسين بن محمّد ، از احمد بن محمّد ، از محمّد بن عبد الله كوفى ، از مردى كه ذكرش نموده ، وى گفت خبر دار شدم كه برخى از اهل مدينه حديثى را از حضرت ابى جعفر عليه السلام روايت نموده ، نزد راوى رفتم پس سراغ آن حديث را از وى گرفتم ، او مرا از ان بازداشت و نااميدم نمود و قسمهاى غليظ و سختى خورد كه براى احدى نخواهد گفت .\r\nبه او گفتم : آيا اين حديث را ديگرى نيز با تو از امام عليه السلام شنيده است ؟\r\n","description":"","footnote":"","page_name":" 247 ","page_number":247},
  {"content":"\r\n\r\n","description":"","footnote":"","page_name":" 248 ","page_number":248},
  {"content":"\r\nگفت : آرى ، مردى به نام فضل آن را شنيده .\r\nمن به قصد او به طرف منزلش حركت كرده وقتى به خانه اش رسيدم اذن گرفته و داخل شدم و از وى راجع به حديث مزبور پرسيدم ، او نيز مرا از آن بازداشت و نااميدم كرد و با من همان رفتار را نمود كه مرد مدائنى كرده بود ، پس ماجراى سفر خود را به او گفته و از آنچه مرد مدائنى عمل كرده بود خبرش دادم پس به حالم رقّت كرد و گفت : آرى از حضرت ابا جعفر محمّد بن على عليهما السّلام شنيدم كه از پدر بزرگوارش ، از رسول خدا صلى الله عليه و آله و سلَّم روايت نمود كه آن سرور فرمودند :\r\nهنگامى كه شخص به شهرى وارد مىشود تا زمانى كه از آن جا بيرون رود ميهمان هم دينان خود مىباشد و آنها ميزبانش هستند و بر ميهمان سزاوار نيست روزه بگيرد مگر با اذن ميزبانانش تا طعامى برايش تهيه نبينند و به واسطه مصرف نشدنش فاسد گردد چنانچه شايسته نيست ميزبانان بدون اذن ميهمان روزه بگيرند تا او حياء نكند و به خاطر موقعيّتى كه ميزبانان دارند از طعامى كه ميل دارد چشم بپوشد .\r\nسپس به من گفت : كجا فرود مىآيى ؟ پس به او خبر دادم .\r\nبه او گفتم و از منزلم خبرش دادم وقت صبح به نزدم آمد و خادمى كه بر سرش طبقى گذارده و انواع طعامها در آن بود وى را همراهى مىكرد ، به او گفتم : رحمت خدا بر تو ، اين چيست ؟\r\nگفت : سبحان الله ! ! مگر ديروز از حضرت ابى جعفر عليه السلام حديث مزبور را نقل نكردم ، اين بگفت و مراجعت نمود .\r\nحديث ( 4 )\r\nپدرم رحمة الله عليه از احمد بن ادريس ، از محمّد بن احمد ، از احمد بن هلال « 1 » ، از متروك بن عبيد از نشيط بن صالح « 2 » ، از حكم بيّاع كرابيس ( فروشنده كرباس ) از حضرت ابى عبد الله عليه السلام از پدر بزرگوارش عليه السلام نقل نموده كه آن حضرت فرمود :\r\nرسول خدا صلى الله عليه و آله و سلَّم فرمودند : از علم و دانش ميهمان است كه بدون اذن ميزبانش روزه مستحبى نگيرد و از طاعت و فرمانبردارى زن از شوهرش به حساب مىآيد كه بدون اجازه و امر شوهرش روزه مستحبّى نگيرد و از صلاح و صحّت و خير خواهى عبد نسبت به آقايش مىباشد كه بدون اذن مولا و فرمان او روزه نگيرد و از احسان فرزند به پدر و مادرش محسوب مىشود كه بدون اذن ايشان روزه و حجّ و نماز مستحبى انجام ندهد\r\n\r\n","description":"","footnote":"\r\n« 1 » - احمد بن هلال العبرتائيّ بغدادى ، وى غالى بوده و به فرموده شيخ در فهرست در دينش متّهم مىباشد\r\n« 2 » - نشيط بن صالح بن عبد اللَّه بن صالح العجلى به فرموده علَّامه ( ره ) در خلاصه ثقه مىباشد .\r\n","page_name":" 249 ","page_number":249},
  {"content":"\r\n\r\n","description":"","footnote":"","page_name":" 250 ","page_number":250},
  {"content":"\r\nو در غير اين صورت ميهمان جاهل و زن عاصى و عبد فاسد و طاغى و حيله گر و فرزند عاق و قاطع رحم قلمداد مىشوند .\r\nمقاله مؤلَّف كتاب محمّد بن على مؤلف اين كتاب مىگويد :\r\nخبر مذكور به همين نحو كه نقل شد روايت گرديده ولى بايد توجّه داشت كه حكم شرعى آن است كه : در ترك حجّ چه مستحبى و چه واجب و نيز در ترك نماز و رها كردن روزه چه مستحبى و چه واجب و همچنين در ترك طاعات و عبادات ديگر اطاعت والدين واجب نيست .\r\n\r\nباب صد و شانزدهم سرّ اين كه امام باقر عليه السلام از روزه روز عرفه كراهت داشتند\r\nحديث ( 1 )\r\nپدرم رحمة الله عليه از سعد بن عبد الله ، از محمّد بن الحسن ، از كسى كه ذكرش نموده ، از حنان بن سدير ، از پدرش وى مىگويد : از او راجع به روزه در روز عرفه سؤال كرده و عرضه داشتم : فدايت شوم مردم اين طور مىپندارند كه روزه آن معادل روزه يك سال است ؟\r\nفرمود : پدرم عليه السلام آن روز را روزه نمىگرفتند .\r\nعرض كردم : فدايت شوم چرا ؟\r\nفرمود : روز عرفه ، روز دعاء و سؤال حاجت از خدا است مىترسم به واسطه روزه ضعف بر من عارض شده و از دعاء باز بمانم لذا از روزه‌اش كراهت دارم و نيز بيم دارم كه عرفه روز عيد قربان بوده كه روز روزه دار بودن نيست .\r\n\r\nباب صد و هفدهم سرّ اين كه امام حسن عليه السلام عرفه را روزه نمىگرفتند ولى امام حسين عليه السلام آن روز را روزه مىگرفتند\r\nحديث ( 1 )\r\nجعفر بن على ، از پدرش ، از جدّش حسن بن على كوفى ، از جدّش عبد الله بن مغيره ، از سالم ، از حضرت ابى عبد الله عليه السلام حضرت فرمودند : رسول خدا صلى الله عليه و آله و سلَّم به على عليه السلام به تنهايى و على عليه السلام به حضرت امام حسن و امام حسين عليهما السّلام جمعا\r\n","description":"","footnote":"","page_name":" 251 ","page_number":251},
  {"content":"\r\n\r\n","description":"","footnote":"","page_name":" 252 ","page_number":252},
  {"content":"\r\nدر حالى كه حضرت امام حسن عليه السلام جلو امام حسين عليه السلام بودند سفارش فرمودند ، بارى مردى در روز عرفه بر امام حسن عليه السلام وارد شد و آن سرور غذا تناول مىفرمودند و امام حسين عليه السلام صائم بودند و پس از رحلت امام مجتبى عليه السلام روز عرفه بر سيّد الشهداء عليه السّلام وارد شد ديد آن حضرت غذا تناول مىكنند و فرزندشان حضرت على بن الحسين عليه السلام صائم هستند .\r\nعرضه داشت : بر حضرت مجتبى عليه السلام در روز عرفه وارد شدم ، آن جناب غذا مىخوردند و شما روزه دار بوديد و بعد از رحلت ايشان در روز عرفه اى بر شما وارد گشتم در حال افطار و تناول غذاى شما را ديدم و اين بر من شگفتآور است ! ! حضرت فرمودند :\r\nآن زمان كه بر امام حسن مجتبى عليه السلام وارد شدى آن جناب امام بودند و به خاطر اين غذا مىخوردند كه روزه اين روز سنّت نشود و مردم به حضرتش تأسّى كنند و چنين پندارند كه روزه آن واجب است و وقتى ايشان رحلت كرده و امامت به من رسيد من نيز به همين منظور عرفه را روزه نگرفته و در آن روز افطار كردم تا بدين وسيله مردم توهّم لزوم و وجوب روزه اين روز را نكنند و از باب تأسّى به من اين روز را روزه بگيرند .\r\n\r\nباب صد و هجدهم سرّ مكروه بودن بوسيدن براى روزه دار\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از حسين ، باسنادش مرفوعا مىگويد : مردى محضر مبارك امير المؤمنين عليه السلام مشرف شد و عرضه داشت :\r\nدر حالى كه روزه دار هستم آيا حليله خود را ببوسم ؟\r\nحضرت فرمودند : روزه خود را نگهدار چه آنكه ابتداء و مقدمه قتال سيلى زدن بر يك ديگر مىباشد يعنى همان طورى كه ابتداء دو نفر به سيلى زدن هم مبادرت كرده و سپس نزاعشان منجر به كشتن يك ديگر مىشود زن و شوهر نيز وقتى به بوسيدن هم مشغول شوند اين امر منجر به عمل نزديكى شده در نتيجه روزه باطل مىگردد .\r\n","description":"","footnote":"","page_name":" 253 ","page_number":253},
  {"content":"\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nباب صد و نوزدهم سرّ اين كه مجامعت در روز براى مسافرى كه شكستن نماز بر او واجب است جايز نيست\r\nحديث ( 1 )\r\nپدرم رحمة الله عليه از سعد بن عبد الله ، از محمّد بن الحسين بن ابى الخطاب ، از محمّد بن عبد الله هلال ، از علاء از محمّد بن مسلم ، از حضرت ابى عبد الله عليه السلام ، حضرت فرمودند : هر گاه مردى در ماه رمضان مسافرت نمود نبايد در روز با زنان نزديكى كند زيرا اين عمل بر او حرام است .\r\n\r\nباب صد و بيستم سرّ اين كه اگر كسى روزه مستحبى داشت و بر برادر دينى خود وارد شد و روزه‌اش را ادامه نداد بلكه افطار كرد دو اجر برايش منظور مىشود\r\nحديث ( 1 )\r\nپدرم رحمة الله عليه از سعد بن عبد الله از احمد بن محمّد ، از محمّد بن الحسين بن علان ، از محمّد بن عبد الله ، از عبد الله بن جندب ، از يكى از صادقين عليهم السّلام ، از حضرت فرمودند :\r\nكسى كه بر برادر مؤمنش وارد شود در حالى كه روزه دار مىباشد اگر روزه‌اش را افطار كند دو اجر و ثواب برايش مىباشد ، يك اجر به خاطر اين كه نيّت روزه داشته و اجر ديگر به خاطر ادخال سرور بر برادر مؤمنش .\r\nحديث ( 2 )\r\nمحمّد بن الحسن از محمّد بن الحسن الصفّار ، از محمّد بن عيسى ، از حسن بن ابراهيم ، از سفيان ، از داود رقّى ، وى مىگويد :\r\nاز حضرت ابا عبد الله عليه السلام شنيدم كه مىفرمودند :\r\nافطار نمودن تو در منزل برادر مؤمن و مسلمانت هفتاد يا نود برابر از روزه داشتنت برتر و افضل مىباشد .\r\nحديث ( 3 )\r\nاحمد بن محمّد ، از سعد بن عبد الله ، از محمّد بن الحسين ، از صالح بن عقبه ، از\r\n","description":"","footnote":"","page_name":" 255 ","page_number":255},
  {"content":"\r\n\r\n","description":"","footnote":"","page_name":" 256 ","page_number":256},
  {"content":"\r\nجميل بن درّاج ، وى مىگويد : حضرت ابو عبد الله عليه السلام فرمودند :\r\nهر روزه دارى كه بر برادر مؤمنش وارد شود و نزد او افطار كرده و وى را از داشتن روزه خود مطَّلع نكرده تا به خاطر افطار منّتى بر او نهاده باشد حق عزّ و جل روزه يك سال را برايش منظور مىكند .\r\n\r\nباب صد و بيست و يكم سرّ اين كه اگر كسى نذر نمود حينى را روزه بگيرد ، روزه شش ماه بر او لازم است\r\nحديث ( 1 )\r\nپدرم رحمة الله عليه از سعد بن عبد الله ، از ابراهيم بن هاشم ، از نوفلى ، از سكونى ، از حضرت جعفر بن محمّد از پدر بزرگوارش عليهما السّلام ، حضرت فرمودند :\r\nعلى عليه السّلام فرمودند : كسى كه نذر نموده زمانى را روزه بگيرد ، زمان پنج ماه است بدين ترتيب بايد پنج ماه روزه بگيرد و اگر به جاى زمان « حين » گفته روزه شش ماه بر او لازم است زيرا حق تبارك و تعالى در قرآن مىفرمايد : * ( تُؤْتِي أُكُلَها كُلَّ حِينٍ بِإِذْنِ رَبِّها ) * ( آن درخت زيبا به اذن خدا در هر وقتى كه او مقرّر فرموده « شش ماه » ميوه مىدهد ) .\r\n\r\nباب صد و بيست و دوّم سرّ اين كه بر مرد روزه دار شستن خود را در آب جايز بوده ولى بر زن روزه دار جايز نيست\r\nحديث ( 1 )\r\nمحمّد بن الحسن رحمة الله عليه از محمّد بن يحيى عطَّار ، از محمّد بن احمد ، از احمد سيّارى ، از محمّد بن على همدانى ، از حنان بن سدير ، وى مىگويد : از حضرت ابا عبد الله عليه السلام پرسيدم : آيا روزه دار در آب خود را بشويد يا نه ؟\r\nحضرت فرمودند : اشكالى ندارد ولى زير آب نرود و زن اصلا در آب خود را نشويد زيرا آب از طريق جلو او به جوفش داخل مىشود .\r\n\r\nباب صد و بيست و سوّم سرّ بودن ليلة القدر در هر سال\r\nحديث ( 1 )\r\nپدرم رحمة الله عليه ، از محمّد بن عطَّار ، از محمّد بن احمد ، از احمد بن محمّد\r\n","description":"","footnote":"","page_name":" 257 ","page_number":257},
  {"content":"\r\n\r\n","description":"","footnote":"","page_name":" 258 ","page_number":258},
  {"content":"\r\nسيّارى ، از برخى اصحاب از داود بن فرقد ، وى گفت : شنيدم كه مردى از حضرت ابا عبد الله عليه السّلام پرسيد : آيا ليلة القدر در هر سال مىباشد ؟\r\nحضرت فرمودند : اگر ليلة القدر رفع و منتفى شود قرآن هم منتفى مىگردد پس در هر سال بايد باشد .\r\n\r\nباب صد و بيست و چهارم سرّ نازل شدن مغفرت در شب عيد فطر بر كسى كه ماه رمضان را روزه گرفته\r\nحديث ( 1 )\r\nپدرم رحمة الله عليه از محمّد بن يحيى عطَّار ، از محمّد بن احمد ، از احمد بن محمّد سيّارى ، از قاسم بن يحيى ، از جدّش حسن بن راشد نقل كرده كه وى گفت :\r\nعرض كردم : فدايت شوم مردم مىگويند : آمرزش و مغفرت بر كسى كه ماه رمضان را روزه گرفته در شب قدر نازل مىشود . آيا اين كلام صحيح است ؟\r\nحضرت فرمودند : اى حسن ، كارگر وقتى از عملش فارغ شد اجرتش را مىدهند و پايان عمل صائم شب عيد است بنا بر اين در شب عيد مغفرت و آمرزش كه پاداش روزه داران است نازل مىشود .\r\nعرض كردم : فدايت شوم ، چه عملى سزاوار است در اين شب انجام بدهيم ؟\r\nحضرت فرمودند : وقتى آفتاب غروب كرد غسل كن و بعد از خواندن نماز مغرب دو دست را بلند كن و بگو : يا ذا الطَّول ، يا ذا الحول ، يا ذا الجود ، يا مصطفى محمّد و ناصره صلّ على محمّد و على اهل بيته و اغفر لى كلّ ذنب احصيته علىّ و نسيته و هو عندك في كتاب مبين .\r\nسپس به سجده برو و صد مرتبه بگو : اتوب الى الله .\r\nبعد حوائج خود را از خدا بخواه .\r\n\r\nباب صد و بيست و پنجم سرّ موفّق نشدن عامّه براى درك فضائل عيد فطر و قربان\r\nحديث ( 1 )\r\nمحمّد بن الحسن از محمّد بن يحيى ، از محمّد بن احمد ، از سيّارى ، از محمّد بن اسماعيل رازى ، از حضرت ابى جعفر ثانى عليه السّلام ، راوى مىگويد : عرض كردم فدايت شوم : در باره عامّه چه مىفرماييد ، چه آنكه روايتى را شنيده‌ايم كه ايشان موفّق به\r\n","description":"","footnote":"","page_name":" 259 ","page_number":259},
  {"content":"\r\n\r\n","description":"","footnote":"","page_name":" 260 ","page_number":260},
  {"content":"\r\nروزه نمىشوند آيا اين روايت صحيح است ؟\r\nحضرت به من فرمودند : توجّه كن دعاء ملك و فرشته در باره ايشان به اجابت رسيده .\r\nعرض كردم : فدايت شوم چه دعايى ؟\r\nحضرت فرمودند : هنگامى كه حضرت حسين بن على صلوات الله عليهما را شهيد كردند حق تعالى فرشته اى را مأمور ساخت كه نداء كند : اى امّت ظالم و قاتل عترت پيامبر خدا شما را براى روزه و درك فطر موفق نكند .\r\nو در حديث ديگر آمده است كه خدا شما را براى درك فطر و قربان موفّق نكند .\r\nحديث ( 2 )\r\nعلى بن احمد رحمة الله عليه از محمّد بن يعقوب ، از على بن محمّد از كسى كه ذكرش نموده از محمّد بن سليمان ، از عبد الله بن جنيد تفليسى از رزين ، وى مىگويد :\r\nحضرت ابو عبد الله عليه السّلام فرمودند :\r\nهنگامى كه حضرت حسين بن على عليهما السّلام را با شمشير زدند و آن جناب روى زمين سقوط كرد ، سرعت و شتاب كردند كه سر مباركش را قطع كرده و ببرند منادى در اين وقت از جانب عرش نداء داد : اى امّت ظالم و ستمگرى كه بعد از پيامبرتان گمراه شديد خدا موفّقتان نكند كه عيد قربان و فطر را درك كنيد ، سپس راوى گفت ، امام عليه السّلام فرمودند : به خدا سوگند موفّق نشده و نخواهند شد تا وقتى كه منتقم خون حسين عليه السّلام قيام كند .\r\n\r\nباب صد و بيست و ششم سرّ اين كه در هر عيدى حزن و اندوه براى آل محمّد عليهم السّلام تجديد مىشود\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از على بن الحسن ، از عمر و بن عثمان ، از حنّان بن سدير از عبد الله بن دينار ، از حضرت ابى جعفر عليه السّلام نقل كرده كه آن جناب فرمودند :\r\nاى عبد الله هيچ عيدى براى مسلمين نمىآيد چه قربان و چه فطر مگر آنكه براى آل محمّد عليهم السّلام حزن و اندوه تجديد مىشود .\r\n","description":"","footnote":"","page_name":" 261 ","page_number":261},
  {"content":"\r\n\r\n","description":"","footnote":"","page_name":" 262 ","page_number":262},
  {"content":"\r\nعبد الله مىگويد : عرضه داشتم براى چه ؟\r\nفرمودند : چون مىبينند كه حقّشان در دست ديگرى است .\r\n\r\nباب صد و بيست و هفتم سرّ اخراج و دادن زكات فطره\r\nحديث ( 1 )\r\nپدرم رحمة الله عليه از سعد بن عبد الله ، از محمّد بن عبد الله ، از محمّد بن عبد الجبّار ، از صفوان بن يحيى از اسحاق بن عمّار ، از معتب ، از ابى عبد الله عليه السّلام ، حضرت فرمودند :\r\nبرو بابت عيال و افرادى كه نان خور ما محسوب مىشوند زكات فطره ايشان را بپرداز و همچنين تمام بندگان را منظور كن و زكات فطره آنها را اخراج نما و سعى كن يكى از آنها را از قلم نياندازى چه آنكه اگر يكى از ايشان را ترك نمايى خوف فوت را براو دارم .\r\nراوى مىگويد : عرض كردم فوت چيست ؟\r\nفرمودند : مرگ .\r\n\r\nباب صد و بيست و هشتم سرّ اين كه دادن خرما در زكات فطره از اشياء ديگر برتر و بهتر است\r\nحديث ( 1 )\r\nمحمّد بن الحسن رضى الله عنه از محمّد بن الحسن الصفّار ، از ابن هاشم و ايّوب بن نوح و محمّد بن عبد الجبّار و يعقوب بن يزيد ، از محمّد بن ابى عمير ، از هشام بن الحكم ، از حضرت ابى عبد الله عليه السّلام ، حضرت فرمودند : خرما در زكات فطره از ساير اشياء بهتر و برتر است زيرا سريعتر از همه آنها به مصرف رسيده و از منفعتش بهره مند مىشوند چه آنكه خرما به مجرّد اين كه به مستحقّش داده شد از آن تناول مىكنند بدون هيچ مقدّمه اى و نيز حضرت بعد از آن فرمودند : حكم زكات در حالى نازل شد كه مردم هيچ مالى نداشتند و بدين ترتيب فقط فطره به آنها تعلَّق مىگرفت نه زكات مال .\r\n\r\nباب صد و بيست و نهم سرّ اين كه مردم در زكات فطره از پرداخت يك صاع به نيم صاع عدول كردند\r\nحديث ( 1 )\r\nمحمّد بن الحسن از حسين بن الحسن بن ابان ، از حسين بن سعيد ، از فضاله ، از\r\n","description":"","footnote":"","page_name":" 263 ","page_number":263},
  {"content":"\r\n\r\n","description":"","footnote":"","page_name":" 264 ","page_number":264},
  {"content":"\r\nابى المغراء ، از حسن حذّاء از حضرت ابى عبد الله عليه السّلام ، حضرت فرمودند : زكات فطره بر هر صغير و كبير ، آزاد يا بنده مرد يا زن يك صاع ( يك من ) از كشمش يا جو و يا ذرّت واجب مىشد و چون در زمان معاويه مردم تنگدست و كم بضاعت شدند از اين رو عدول به نيم صاع از گندم كردند .\r\nحديث ( 2 )\r\nمحمّد بن الحسن ، از حمّاد بن عيسى ، از معاوية بن وهب ، وى مىگويد : از حضرت ابى عبد الله عليه السّلام شنيدم كه مىفرمودند : در زكات فطره سنّت جارى شده به اين كه يك صاع از خرما يا كشمش و يا جو بپردازند ، و چون در زمان عثمان گندم فراوان شد و نزد مردم قيمت پيدا كرد عثمان گفت : نيم صاع از گندم برابر است با يك صاع جو .\r\nحديث ( 3 )\r\nمحمّد بن حسن از على بن الحسن بن فضّال ، از عباد بن يعقوب « 1 » ، از ابراهيم بن ابى يحيى ، از حضرت ابى عبد الله از پدر بزرگوارش عليهما السّلام ، حضرت فرمودند :\r\nاوّلين كسى كه دو مدّ ( دو چارك ) از گندم را معادل يك من از خرما قرار داد عثمان بود .\r\nحديث ( 4 )\r\nمحمّد بن الحسن از محمّد بن الحسن الصفّار ، از يعقوب بن يزيد ، از ياسر القمى « 2 » ، از حضرت ابى الحسن الرّضا عليه السّلام نقل كرده كه آن جناب فرمودند :\r\nمقدار زكات فطره يك من گندم يا خرما يا كشمش مىباشد و معاويه گندم را تخفيف داد و كمتر حساب نمود .\r\n\r\nباب صد و سىام سرّ اين كه مروى است همسايه ها به زكات فطره از ديگران سزاوارترند\r\nحديث ( 1 )\r\nپدرم رحمة الله عليه ، از على بن ابراهيم ، از محمّد بن عيسى ، از يونس بن عبد الرّحمن ، از اسحاق بن عمّار ، از حضرت ابى ابراهيم عليه السّلام ، اسحاق بن عمار مىگويد : از آن حضرت پرسيدم : آيا زكات فطره را به غير نزديكانم يعنى همسايه هاى فقير خود\r\n\r\n","description":"","footnote":"\r\n« 1 » - عباد بن يعقوب الرّواجنى به فرموده مرحوم علَّامه در خلاصه عامّى المذهب است .\r\n« 2 » - ياسر القمى خادم الرّضا عليه السّلام ، مرحوم ممقانى در رجال فرموده كه وى حسن است .\r\n","page_name":" 265 ","page_number":265},
  {"content":"\r\n\r\n","description":"","footnote":"","page_name":" 266 ","page_number":266},
  {"content":"\r\nآيا بدهم ؟\r\nحضرت فرمودند : آرى ، همسايگان سزاوارترند به آن زيرا حالشان ظاهر و روشن است .\r\n\r\nباب صد و سى و يكم سرّ حرام كردن حق تعالى كبائر را\r\nحديث ( 1 )\r\nمحمّد بن موسى بن متوكَّل رحمة الله عليه ، از على بن الحسين السّعدآبادي از احمد بن ابى عبد الله ، از عبد العظيم بن عبد الله الحسنى از حضرت ابو جعفر محمّد بن على الرضا عليهما السّلام ، حضرت فرمودند :\r\nپدرم حضرت على بن موسى عليهما السّلام فرمودند : از حضرت ابا الحسن موسى بن جعفر عليهما السّلام شنيدم كه فرمودند : عمرو بن عبيد بصرى بر حضرت ابى عبد الله عليه السّلام وارد شد و وقتى سلام كرد و نزد آن حضرت نشست اين آيه را تلاوت كرد :\r\n* ( الَّذِينَ يَجْتَنِبُونَ كَبائِرَ الإِثْمِ وَالْفَواحِشَ ) * ( آنان كه از گناهان كبيره و فواحش دورى مىكنند ) سپس از تكلَّم امساك كرد و ساكت گرديد .\r\nحضرت ابو عبد الله عليه السّلام فرمودند : چرا ساكت شدى ؟\r\nعرض كرد : دوست دارم از كتاب خدا به معاصى كبيره آگاه شوم .\r\nامام عليه السّلام فرمودند : آرى اى عمرو بزرگترين كبائر شرك به خدا است ، حق تعالى در قرآن مىفرمايد : * ( إِنَّه مَنْ يُشْرِكْ بِالله فَقَدْ حَرَّمَ الله عَلَيْه الْجَنَّةَ وَمَأْواه النَّارُ ) * ( كسى كه به خدا شرك بياورد محقّقا حق جلّ و علا بهشت را بر او حرام كرده و جايگاهش در دوزخ است ) .\r\nو بعد از آن نااميدى از رحمت خدا است زيرا حق تبارك و تعالى در قرآن مىفرمايد : * ( وَلا تَيْأَسُوا مِنْ رَوْحِ الله ، إِنَّه لا يَيْأَسُ مِنْ رَوْحِ الله إِلَّا الْقَوْمُ الْكافِرُونَ ) * ( از رحمت خدا نااميد نشويد زيرا فقط كفّار از رحمت او مأيوس مىباشند ) .\r\nو در امان بودن از مكر خدا اين نيز از معاصى كبيره است چه آنكه حق عزّ و جل در قرآن مىفرمايد :\r\n* ( فَلا يَأْمَنُ مَكْرَ الله إِلَّا الْقَوْمُ الْخاسِرُونَ ) * ( از مكر خدا فقط زيانكاران در امانند ) ديگر از كبائر عاق والدين شدن است ، خداوند تعالى عاق را ستمگر و شقى قرار داده است ديگر قتل نفس است كه حق تعالى آن را حرام نموده مگر آنكه به حق باشد\r\n","description":"","footnote":"","page_name":" 267 ","page_number":267},
  {"content":"\r\n\r\n","description":"","footnote":"","page_name":" 268 ","page_number":268},
  {"content":"\r\nچه آنكه در قرآن مىفرمايد :\r\n* ( فَجَزاؤُه جَهَنَّمُ خالِداً فِيها ) * ( قاتل را به جهنم مىبرند و در آن هميشه خواهد بود ) ديگر نسبت ناروا به زنان عفيفه دادن است زيرا حق جل و علا مىفرمايد :\r\n* ( إِنَّ الَّذِينَ يَرْمُونَ الْمُحْصَناتِ الْغافِلاتِ الْمُؤْمِناتِ . . . ) * تا آن جا كه مىفرمايد : * ( لُعِنُوا فِي الدُّنْيا وَالآخِرَةِ وَلَهُمْ عَذابٌ عَظِيمٌ ) * ( آنان كه زنان مؤمنه عفيفه را كه بىخبرند از هر نسبت ناروائى ، به فواحش نسبت مىدهند . . . تا آن جا كه فرموده : ايشان در دنيا و آخرت ملعون و دور از رحمت حق بوده و عذابى بزرگ دارند ) .\r\nديگر خوردن مال يتيم به ظلم مىباشد به خاطر فرموده حق تعالى :\r\n* ( إِنَّما يَأْكُلُونَ فِي بُطُونِهِمْ ناراً وَسَيَصْلَوْنَ سَعِيراً ) * ( آنان كه اموال يتيمان را مىخورند در شكم خود آتش جهنم را فرو مىبرند و به زودى در آتش شعله ور خواهند افتاد ) .\r\nديگر فرار از جهاد است ، خداوند در قرآن مىفرمايد :\r\n* ( وَمَنْ يُوَلِّهِمْ يَوْمَئِذٍ دُبُرَه إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ الله وَمَأْواه جَهَنَّمُ وَبِئْسَ الْمَصِيرُ ) * ( هر كسى در روز جنگ به آنها پشت نمود و فرار كرد به طرف غضب و خشم خدا روى آورده و جايگاهش دوزخ است كه بدترين منازل است مگر آنكه از ميمنه به ميسره و يا از قلب به جناح براى مصالح جنگى رود يا از فرقه اى به يارى فرقهء ديگر شتابد ) .\r\nديگر : خوردن ربا است ، خداوند متعال در قرآن مىفرمايد :\r\n* ( الَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ الَّذِي يَتَخَبَّطُه الشَّيْطانُ مِنَ الْمَسِّ ) * ( كسانى كه ربا مىخورند در قيامت از قبرها برنخيزند جز به مانند آن كه به وسوسه و فريب شيطان مخبط و ديوانه شده باشد ) ديگر از كبائر سحر مىباشد زيرا حق تعالى در قرآن فرموده :\r\n* ( وَلَقَدْ عَلِمُوا لَمَنِ اشْتَراه ما لَه فِي الآخِرَةِ مِنْ خَلاقٍ ) * ( محققا مىدانستند كه هر كه اين معامله را بنمايد « سحر كند » در آخرت اصلا بهره نيابد ) .\r\nديگر از كبائر : زنا است زيرا حق تعالى در قرآن مىفرمايد :\r\n* ( وَمَنْ يَفْعَلْ ذلِكَ يَلْقَ أَثاماً يُضاعَفْ لَه الْعَذابُ يَوْمَ الْقِيامَةِ وَيَخْلُدْ فِيه مُهاناً إِلَّا مَنْ تابَ ) * ( هر كس چنين كند « مبادرت به زنا ورزد » كيفرش را خواهد يافت و عذابش در قيامت مضاعف شود و با ذلَّت و خوارى به دوزخ مخلَّد گردد ) .\r\nديگر از كبائر : قسم و سوگند دروغى است كه قسم خورنده با آن خود را در گناه فرو برد چه آنكه حق تعالى مىفرمايد :\r\n","description":"","footnote":"","page_name":" 269 ","page_number":269},
  {"content":"\r\n\r\n","description":"","footnote":"","page_name":" 270 ","page_number":270},
  {"content":"\r\n* ( إِنَّ الَّذِينَ يَشْتَرُونَ بِعَهْدِ الله وَأَيْمانِهِمْ ثَمَناً قَلِيلًا أُولئِكَ لا خَلاقَ لَهُمْ فِي الآخِرَةِ ) * ( كسانى كه با عهد و قسمهايشان ثمن اندكى عائدشان مىشود در آخرت بهره اى ندارند ) .\r\nديگر از كبائر خيانت است ، خداوند عزّ و جل در قرآن مىفرمايد :\r\n* ( وَمَنْ يَغْلُلْ يَأْتِ بِما غَلَّ يَوْمَ الْقِيامَةِ ) * ( كسى كه خيانت و نادرستى كند او را با خيانتش روز قيامت حاضر مىكنند ) ديگر از كبائر ندادن زكات واجب است چه آنكه خدا در قرآن مىفرمايد :\r\n* ( فَتُكْوى بِها جِباهُهُمْ وَجُنُوبُهُمْ ) * ( پس داغ كنند با آب طلا و نقره هاى گداخته پيشانى و پهلوهاى آنها را ) ديگر از كبائر شهادت دروغ و كتمان شهادت مىباشد زيرا خداى عزّ و جل مىفرمايد :\r\n* ( وَمَنْ يَكْتُمْها فَإِنَّه آثِمٌ قَلْبُه ) * ( كسى كه شهادت را كتمان كند پس دلش عصيان و گناهكار مىباشد ) .\r\nديگر از كبائر شرب خمر است زيرا حق تعالى عبادت اوثان و بتها را معادل و قرين آن قرار داده است « 1 » .\r\nو ديگر از كبائر ترك عمدى نماز مىباشد زيرا رسول خدا صلى الله عليه و آله و سلم فرمود :\r\nمن ترك الصّلوة متعمّدا فقد برئ من ذمّة الله و ذمّة رسوله ( كسى كه نماز را عمدا ترك كند از ذمّه خدا و رسولش دورى جسته ) .\r\nديگر از كبائر نقض عهد و قطع رحم است چه آنكه خداوند عزّ و جل مىفرمايد :\r\n* ( أُولئِكَ لَهُمُ اللَّعْنَةُ وَلَهُمْ سُوءُ الدَّارِ ) * ( اينان را لعن و منزلگاه عذاب دوزخ نصيب است ) فرمود : عمر و بن عبيد بصرى از نزد امام عليه السّلام بيرون رفت در حالى كه با صداى بلند مىگريست و مىگفت : هلاك شد كسى كه به رأى خود اخذ نمود و با شما در فضل و علم به منازعه برخاست .\r\nحديث ( 2 )\r\nاحمد بن الحسن از احمد بن يحيى ، از بكر بن عبد الله بن حبيب ، از محمّد بن\r\n\r\n","description":"","footnote":"\r\n« 1 » - در سوره مائده آيه ( 90 ) مىفرمايد : * ( يا أَيُّهَا الَّذِينَ آمَنُوا إِنَّمَا الْخَمْرُ وَالْمَيْسِرُ وَالأَنْصابُ وَالأَزْلامُ رِجْسٌ مِنْ عَمَلِ الشَّيْطانِ\r\n.\r\n","page_name":" 271 ","page_number":271},
  {"content":"\r\n\r\n","description":"","footnote":"","page_name":" 272 ","page_number":272},
  {"content":"\r\nعبد الله ، از على بن حسان ، از عبد الرحمن بن بكير ، از حضرت ابى عبد الله عليه السّلام ، حضرت فرمودند :\r\nكبائر هفت تا است .\r\nحديث ( 3 )\r\nپدرم رحمة الله عليه ، از عبد الله بن جعفر حميرى ، از هارون بن مسلم ، از مسعدة بن صدقة از جعفر بن محمّد ، از پدران گرامش عليهم السّلام ، فرمودند : رسول خدا صلَّى الله عليه و آله و سلم فرمودند : قوم ترك را مادامى كه شما را رها كرده و به شما كارى ندارند رهايشان نماييد چه آنكه سگ ايشان سخت و پست مىباشد .\r\nحديث ( 4 )\r\nپدرم رحمة الله عليه از سعد بن عبد الله ، از ابراهيم بن هاشم ، از عبد الله بن حمّاد ، از شريك ، از جابر ، از حضرت ابى جعفر عليه السّلام ، آن جناب فرمود : رسول خدا صلَّى الله عليه و آله و سلَّم فرمودند :\r\nقريش را سبّ نكرده و دشنام ندهيد و با عرب بغض نورزيد و موالى و ولى نعمتها را خوار نكنيد و در خوزستان ساكن نشده و با اهالى آن ازدواج ننماييد زيرا تعصّب و رگى در آنها است كه ايشان را بىوفاء نموده است .\r\nحديث ( 5 )\r\nمحمّد بن الحسن رحمة الله عليه از محمّد بن الحسن الصفّار ، از عبّاس بن معروف ، از محمّد بن سنان از طلحة بن زيد ، از عبدوس بن ابى عبيدة ، وى مىگويد : از حضرت امام رضا عليه السّلام شنيدم كه مىفرمودند :\r\nاوّلين كسى كه بر اسب نشست جناب اسماعيل بود ، اسب حيوان وحشى بود كه مركوب قرار نمىگرفت و كسى نمىتوانست بر پشتش سوار شود ، خداوند متعال اين حيوان را از كوه منى آورد و براى اسماعيل رام نمود و به خاطر اين اسبها را عراب ( منسوب به عرب ) ناميده‌اند كه اوّلين كسى كه آنها را سوار شد اسماعيل بود كه از عرب مىباشد .\r\nحديث ( 6 )\r\nمحمّد بن الحسن ، از محمّد بن الحسن الصفّار ، از عبّاس بن معروف ، از عاصم ، از ابى بكر حضرمى وى مىگويد : از حضرت ابى عبد الله عليه السّلام پرسيدم : مردى به مردى ديگر افتراء زده و گفته است اين كار را كه كرده يا اين كلام را كه گفته از جهل و نادانى عرب بودنش مىباشد ، حكم چيست ؟\r\nحضرت فرمودند : بايد افتراء زننده را حدّ زد .\r\n","description":"","footnote":"","page_name":" 273 ","page_number":273},
  {"content":"\r\n\r\n","description":"","footnote":"","page_name":" 274 ","page_number":274},
  {"content":"\r\nعرض كردم : او را حدّ بزنند ؟ ! فرمود : آرى وى با اين كلامش پيامبر صلَّى الله عليه و آله و سلَّم را معيوب نموده است .\r\nحديث ( 7 )\r\nحسن بن احمد رحمة الله عليه ، از پدرش ، از محمّد بن احمد بن محمّد ، از اصبغ ، از برخى اصحاب ، از كسى كه روايت كرده ، از حضرت ابى عبد الله عليه السلام ، راوى مىگويد :\r\nحضرت ابو عبد الله عليه السلام از مردى از قريش شنيدند كه با شخصى از اصحاب ما سخن مىگفت ، مرد قرشى به واسطه قرشى بودنش خود را بر آن مرد برترى داده و بر او تفوّق مىجست و آن شخص در مقابل قرشى بودن وى خويش را خوار و ذليل مىپنداشت ، حضرت به او فرمودند :\r\nجواب او را بده چه آنكه تو به واسطه داشتن ولايت و محبّت ما از حيث نسب شريفتر از وى مىباشى .\r\nحديث ( 8 )\r\nبا همان اسناد ، از محمّد بن احمد ، از ابراهيم بن هاشم ، از جعفر بن محمّد بن ابراهيم همدانى ، از عبّاس بن عاص ، از اسماعيل بن دينار مرفوعا از حضرت ابى عبد الله عليه السلام نقل كرد كه امام عليه السّلام فرمودند :\r\nدر حضور امير المؤمنين عليه السّلام دو نفر با هم بحث كرده و بر يك ديگر تفاخر مىنمودند .\r\nحضرت فرمودند : آيا به اين جسدهايى كه پوسيده شده و ارواحى كه در دوزخ قرار مىگيرند افتخار مىكنيد ، سپس يكى از آن دو را مخاطب قرار داده و به او فرمودند :\r\nاگر عقل صحيح و سالم داشته باشى مىتوان گفت : خلقتى ممدوح و قابل افتخار دارى يا اگر تقوى و پرهيزكارى داشته باشى كرامت دارى و مىتوانى با آن افتخار نمايى و اگر هيچ يك از اين دو را نداشته باشى درازگوش از تو بهتر است و از احدى بهتر نخواهى بود .\r\nحديث ( 9 )\r\nمحمّد بن الحسن ، از محمّد بن الحسن الصفّار ، از ابراهيم بن هاشم ، از اسماعيل بن مرار ، از يونس بن عبد الرحمن مرفوعا نقل كرده كه جناب لقمان به فرزندش گفت :\r\nفرزندم مجالس و محافل را بيازما و نيك بنگر اگر جماعتى را ديدى كه به ياد خداوند عزّ و جلّ هستند با ايشان بنشين زيرا اگر عالم باشى اين مجلس علم تو را زياد مىكند و اگر جاهل باشى ، تو را عالم مىگرداند و شايد خداوند رحمتش را\r\n","description":"","footnote":"","page_name":" 275 ","page_number":275},
  {"content":"\r\n\r\n","description":"","footnote":"","page_name":" 276 ","page_number":276},
  {"content":"\r\nشامل ايشان كند و تو را نيز مشمول آن قرار دهد و اگر گروهى را ديدى كه از ياد خدا غافل و بىخبرند با ايشان مجالست مكن زيرا اگر عالم باشى ، علم تو نفعى به تو نمىرساند و اگر جاهل باشى اين مجلس جهل تو را زيادتر مىكند و شايد عقوبت حق تعالى به ايشان رسيده و تو را نيز فرا گيرد .\r\nحديث ( 10 )\r\nپدرم رحمة الله عليه از سعد بن عبد الله ، از يعقوب بن يزيد ، از حمّاد بن عيسى ، از حريز بن عبد الله ، از زراره و محمّد بن مسلم و بريد عجلى ، ايشان گفتند :\r\nشخصى محضر امام صادق عليه السّلام عرضه داشت : فرزندى دارم كه دوست دارد از شما راجع به حلال و حرام سؤال كند ، وى از چيزى كه قصد آن را ندارد از شما سؤال نمىكند ؟\r\nراوى مىگويد : امام عليه السّلام فرمودند : آيا مردم از چيزى برتر از حلال و حرام سؤال مىكنند ؟\r\nحديث ( 11 )\r\nاحمد بن محمّد ، از پدرش ، از احمد بن محمّد بن عيسى ، از يونس بن عبد الرحمن ، از كسى كه ذكرش نموده ، از حضرت ابى عبد الله عليه السّلام حضرت فرمودند :\r\nروز قيامت خداوند عزّ و جلّ عالم و عابد را مبعوث نموده و هر دو در مقابل حقّ مىايستند به عابد گفته مىشود : به بهشت برو و به عالم فرمان داده مىشود بايست و به واسطه حسن تأديب و تربيتى كه مردم را نمودى آنها را شفاعت كن .\r\nحديث ( 12 )\r\nمحمّد بن الحسن از محمّد بن الحسن الصفّار ، از على بن محمّد كاشانى ، از قاسم بن محمّد اصفهانى ، از سليمان بن داود منقرى ، از حفص بن غياث ، از حضرت ابى عبد الله عليه السّلام ، حضرت فرمودند :\r\nهر گاه ديديد كه عالم و دانشمندى محبّ دنيا است به او بهتان بزنيد زيرا هر محبّى احاطه مىشود به هر چه كه دوست دارد .\r\nو خداوند عزّ و جلّ به جناب داود عليه السّلام وحى فرمود كه بين من و بين خودت عالمى را كه فريفته دنيا شده است واسطه قرار مده زيرا او تو را از طريق محبّت من باز مىدارد چه آنكه اين گونه از اشخاص قطَّاع الطَّريق بندگان من هستند ، كوچكترين كارى كه من در باره ايشان انجام مىدهم آن است كه شيرينى مناجات با خود را از دلهايشان مىبرم .\r\n","description":"","footnote":"","page_name":" 277 ","page_number":277},
  {"content":"\r\n\r\n","description":"","footnote":"","page_name":" 278 ","page_number":278},
  {"content":"\r\nحديث ( 13 )\r\nپدرم رحمة الله عليه از سعد بن عبد الله ، از احمد بن ابى عبد الله ، از محمّد بن اسماعيل بن بزيع ، از جعفر بن بشير ، از ابى حصين ، از ابى بصير از امام باقر يا امام صادق عليهما السّلام ، نقل كرده كه فرمودند :\r\nحديثى را كه مرجئى مذهب يا قدرى مسلك و يا خارجى مرام براى شما آورد و نسبت آن را به ما داد تكذيب نكنيد زيرا شما نمىدانيد شايد حديث حق و صحيح باشد آن وقت بدين ترتيب حق عزّ و جلّ را در فوق عرشش تكذيب كرده‌ايد .\r\nحديث ( 14 )\r\nپدرم رحمة الله عليه از سعد بن عبد الله ، از محمّد بن وليد و سندى بن محمّد ، از ابان بن عثمان احمر ، از محمّد بن بشير و حريز از حضرت ابى عبد الله عليه السّلام ، حريز مىگويد : محضر مبارك امام عليه السّلام عرض كردم : امرى بر من سختتر از اين نيست كه بين اصحاب ما اختلاف مىباشد ؟\r\nامام عليه السّلام فرمودند : اين اختلاف از جانب من بوده و من بين آنها اختلاف انداخته‌ام .\r\nحديث ( 15 )\r\nمحمّد بن الحسن از محمّد بن الحسن الصفّار ، از احمد بن محمّد ، از ابن سنان ، از ابى ايّوب خزّاز ، از كسى كه براى او حديث را از حضرت ابى الحسن عليه السّلام نقل كرده ، امام عليه السّلام فرمودند :\r\nاختلاف بين اصحاب من براى شما رحمت است و نيز فرمودند :\r\nهنگامى كه اصحاب من بينشان اختلاف باشد من شما را بر امر واحدى متّفق خواهم نمود .\r\nو از آن جناب راجع به اختلاف اصحاب و سبب آن پرسيدم ؟\r\nحضرت فرمودند : من اين اختلاف را بين اصحاب انداخته‌ام و جهتش آن است اگر متّفق باشيد و بين شما اختلافى نباشد دشمنان گردنتان را خواهند زد .\r\nحديث ( 16 )\r\nپدرم رحمة الله عليه از سعد بن عبد الله ، از محمّد بن عبد الجبّار ، از حسن بن على بن فضّال ، از ثعلبة بن ميمون ، از زراره ، از حضرت ابى جعفر عليه السّلام ، زراره مىگويد :\r\nاز آن حضرت مسأله اى را سؤال كردم و ايشان جوابم را دادند ، سپس مردى آمد و از همان مسأله پرسيد و حضرت بر خلاف جوابى كه به من داده بودند به او دادند ، بعد مردى ديگر آمد و از همان مسأله جويا شد و امام جوابى بر خلاف جوابى كه به من\r\n","description":"","footnote":"","page_name":" 279 ","page_number":279},
  {"content":"\r\n\r\n","description":"","footnote":"","page_name":" 280 ","page_number":280},
  {"content":"\r\nو آن مرد قبلى داده بودند به وى دادند و وقتى اين دو مرد بيرون رفتند عرض كردم : اى فرزند رسول خدا دو نفر از اهل عراق كه از شيعيان شما بودند محضرتان مشرّف شده و از مسأله اى سؤال كردند و شما به هر كدام جوابى داديد غير از جواب ديگرى ! ؟\r\nفرمودند : اى زراره اين عمل براى ما خير و موجب بقاء ما مىباشد ، اگر شما بر يك امر متّفق باشيد دشمنانتان قصد شما را نموده و بقاء شما و ما را مختل مىكنند .\r\nزراره مىگويد : محضر امام عليه السّلام عرضه داشتم : شما اگر شيعيان را بر نيزه ها و آتش حمل و امر نماييد ايشان بر همان فرمان شما عمل مىنمايند پس چرا از نزد شما كه بيرون مىآيند با هم اختلاف دارند ؟\r\nزراره مىگويد : امام عليه السّلام جوابى به من ندادند ، به ناچار سؤال را تا سه بار تكرار نمودم و بالاخره همان جوابى را كه پدرشان داده بودند به من دادند .\r\n\r\nباب صد و سى و دوّم سرّ اين كه حق تعالى كعبه و بيت الحرام را براى مردم پابرجا و قائم قرار داده\r\nحديث ( 1 )\r\nپدرم رحمة الله عليه از محمّد بن يحيى عطَّار ، از محمّد بن احمد ، از حسن بن حسين لؤلؤيى از حسن بن على بن فضال ، از ابى المغراء از ابو بصير از حضرت ابى عبد الله عليه السّلام ، حضرت فرمودند : پيوسته دين قائم و برجا است تا مادامى كه كعبه سر پا مىباشد .\r\n\r\nباب صد و سى و سوّم سرّ وضع و قرار داده شدن بيت الله الحرام\r\nحديث ( 1 )\r\nمحمّد بن الحسن بن احمد بن وليد رضى الله عنه مىگويد :\r\nحسين بن حسن بن ابان ، از حسين بن سعيد ، از نضر بن سويد ، از عبد الله بن سنان ، از حضرت ابى عبد الله عليه السّلام ، حضرت فرمودند :\r\nاگر مردم حجّ را تعطيل كنند بر امام است كه آنها را بر رفتن حج مجبور كند چه بخواهند و چه اباء و امتناع ورزند زيرا اين بيت براى انجام حج فقط وضع شده است .\r\n","description":"","footnote":"","page_name":" 281 ","page_number":281},
  {"content":"\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nباب صد و سى و چهارم سرّ اين كه بيت الله الحرام در وسط زمين قرار داده شده\r\nحديث ( 1 )\r\nعلى بن احمد بن موسى رحمة الله عليه از محمّد بن ابى عبد الله ، از محمّد بن اسماعيل ، از على بن عبّاس از قاسم بن ربيع صحّاف ، از محمّد بن سنان نقل كرده كه وى گفت : حضرت ابا الحسن الرضا عليه السّلام در جواب مسائلى كه از آن جناب سؤال كرده بودم مرقوم فرمودند :\r\nعلَّت وضع و قرار دادن بيت در وسط كره زمين آن است كه وسط زمين نقطه اى بود كه از زير آن زمين كشيده شد و هر بادى در دنيا از آن جا مىوزد ، سپس در مقام توضيح فرمودند :\r\nزمين از زير ركن شامى كه اوّلين بقعه اى بود كه در زمين قرار داده شد خارج گرديد چه آنكه ركن شامى نقطه وسط زمين است و بدين ترتيب اهل مشرق و مغرب در انجام فريضه حج با هم مساوى هستند .\r\n\r\nباب صد و سى و پنجم سرّ اين كه سزاوار نيست براى خانه هاى مكَّه درب قرار دهند\r\nحديث ( 1 )\r\nپدرم رضى الله عنه مىفرمايد :\r\nسعد بن عبد الله ، از احمد و عبد الله دو فرزند محمّد بن عيسى ، از محمّد بن ابى عمير ، از حمّاد بن عثمان ناب از عبيد الله بن على حلبى ، از حضرت ابو عبد الله عليه السّلام ، حلبى مىگويد : از امام صادق عليه السّلام راجع به آيه شريفه : * ( سَواءً الْعاكِفُ فِيه وَالْبادِ ) * ( اهل آن شهر و باديه نشينان را يكسان قرار داديم ) پرسيدم ؟\r\nحضرت فرمودند : سزاوار نيست كه براى خانه هاى مكه درب قرار دهند زيرا حجّاج مىتوانند در خانه هاى اهالى مكَّه فرود آيند تا وقتى كه از انجام مراسم فارغ شوند و اوّلين كسى كه براى خانه هاى مكَّه درب قرار داد معاويه مىباشد .\r\n\r\nباب صد و سى و ششم سرّ ناميده شدن مكَّه معظَّمه به مكَّه\r\nحديث ( 1 )\r\nعلى بن احمد بن محمّد رضى الله عنه از محمّد بن ابى عبد الله كوفى ، از محمّد بن اسماعيل\r\n","description":"","footnote":"","page_name":" 283 ","page_number":283},
  {"content":"\r\n\r\n","description":"","footnote":"","page_name":" 284 ","page_number":284},
  {"content":"\r\nبرمكى از على بن عبّاس از قاسم بن ربيع صحّاف « 1 » ، از محمّد بن سنان نقل كرده كه وى گفت : حضرت ابا الحسن الرّضا عليه السّلام در جواب مسائل وى مرقوم فرمودند :\r\nمكَّه را از اين جهت مكَّه ناميده‌اند كه مردم در آن جا فرياد مىزدند و هر كسى كه آن جا را قصد مىكرد مىگفتند فلانى فرياد كشيد و به همين معنا آمده است فرموده حق تعالى در قرآن شريف :\r\n* ( وَما كانَ صَلاتُهُمْ عِنْدَ الْبَيْتِ إِلَّا مُكاءً وَتَصْدِيَةً ) * ( نمازشان در بيت الله چيزى غير از فرياد و كف زدن نبود ) پس « مكاء » تصفير و فرياد باشد و « تصديه » كف زدن را گويند .\r\n\r\nباب صد و سى و هفتم سرّ ناميده شدن مكَّه به نام بكَّه\r\nحديث ( 1 )\r\nپدرم رحمة الله عليه ، از سعد بن عبد الله ، از محمّد بن الحسن ، از جعفر بن بشير ، از عزرمى ، از حضرت ابى عبد الله عليه السّلام ، حضرت فرمودند :\r\nمكَّه را به خاطر اين بكَّه ناميدند كه مردم در آن تباكى و زارى مىكنند .\r\nحديث ( 2 )\r\nمحمّد بن موسى بن متوكَّل رحمة الله عليه ، از على بن الحسن سعدآبادى ، از احمد بن ابى عبد الله برقى ، از حسن بن محبوب ، از عبد الله بن سنان ، وى مىگويد : از حضرت ابا عبد الله عليه السّلام پرسيدم : چرا كعبه را بكَّه خوانده‌اند ؟\r\nحضرت فرمودند : زيرا مردم در آن و در اطرافش مىگريند .\r\nحديث ( 3 )\r\nپدرم رحمة الله عليه از ادريس ، از احمد بن محمّد بن عيسى ، از حسين بن سعيد ، از على بن نعمان ، از سعيد بن عبد الله اعرج ، از حضرت ابى عبد الله عليه السّلام نقل كرده كه آن حضرت فرمودند :\r\nمكانى كه بيت قرار دارد بكَّه است و شهر را كه مسجد الحرام در آن است مكَّه گويند .\r\n\r\n","description":"","footnote":"\r\n« 1 » - قاسم بن ربيع صحّاف ، از اهل كوفه بوده و به فرموده علَّامه ( ره ) در خلاصه وى غالى و در حديثش ضعيف و غير قابل اعتناء است .\r\n","page_name":" 285 ","page_number":285},
  {"content":"\r\n\r\n","description":"","footnote":"","page_name":" 286 ","page_number":286},
  {"content":"\r\nحديث ( 4 )\r\nمحمّد بن الحسن از محمّد بن الحسن الصفّار از عبّاس بن معروف ، از على بن مهزيار ، از فضاله ، از ابان از فضيل ، از حضرت ابى جعفر عليه السّلام نقل كرده كه آن جناب فرمودند :\r\nمكَّه را به خاطر آن بكَّه ناميده‌اند كه مردان و زنان در آن مىگريند و در آن جا اشكالى ندارد كه زن جلو يا راست و يا چپ و يا در عرض شما ( كه مرد هستيد ) بايستد و نماز بخواند ولى در سائر شهرها اين عمل مكروه است .\r\nحديث ( 5 )\r\nپدرم رحمة الله عليه از سعد بن عبد الله ، از احمد و عبد الله فرزندان محمّد بن عيسى ، از محمّد بن ابى عمير ، از حمّاد بن عثمان ، از عبيد الله بن على حلبى ، وى مىگويد : از حضرت ابى عبد الله عليه السّلام پرسيدم :\r\nبراى چه مكَّه به بكَّه موسوم شده است ؟\r\nحضرت فرمودند : زيرا بعضى از مردم برخى ديگر را در آن جا با دستها مىگريانند .\r\n\r\nباب صد و سى و هشتم سرّ ناميده شدن كعبه به كعبه\r\nحديث ( 1 )\r\nمحمّد بن على ماجيلويه از عمويش محمّد بن ابى القاسم ، از احمد بن ابى عبد الله ، از ابى الحسين برقى ، از عبد الله بن جبله ، از معاوية بن عمّار ، از حسن بن عبد الله ، از پدرانش از جدّ بزرگوارش حضرت حسن بن على بن ابى طالب عليهم السلام ، آن جناب فرمودند :\r\nچند نفر يهودى محضر رسول خدا صلَّى الله عليه و آله و سلَّم رسيدند و از آن سرور از اشيايى سؤال كرده و در ضمن سؤالاتى كه كردند يكى از ايشان پرسيد : براى چه كعبه ، كعبه ناميده شده است ؟\r\nنبى اكرم صلَّى الله عليه و آله و سلم فرمودند : زيرا در وسط دنيا واقع شده است .\r\nحديث ( 2 )\r\nاز حضرت امام صادق عليه السّلام سؤال شد : براى چه كعبه ، كعبه ناميده شده ؟\r\nحضرت فرمودند : زيرا چهارگوش مىباشد .\r\nمحضر مباركش عرض شد : براى چه چهارگوش مىباشد ؟\r\n","description":"","footnote":"","page_name":" 287 ","page_number":287},
  {"content":"\r\n\r\n","description":"","footnote":"","page_name":" 288 ","page_number":288},
  {"content":"\r\nحضرت فرمودند : زيرا محاذى بيت المعمور است و آن چهار گوش مىباشد .\r\nعرض شد : براى چه بيت المعمور چهار گوش است ؟\r\nحضرت فرمودند : زيرا محاذى عرش است و آن چهار گوش مىباشد .\r\nمحضر مباركش عرض شد : چرا عرش مربّع است ؟\r\nفرمودند : زيرا كلماتى كه اسلام بر آن بنا شده چهار تا است و آنها عبارتند از :\r\nسبحان الله و الحمد لله و لا إله الَّا الله و الله اكبر .\r\n\r\nباب صد و سى و نهم سرّ ناميده شدن بيت الله الحرام به اين نام\r\nحديث ( 1 )\r\nعلى بن حاتم از قاسم بن محمّد ، از حمدان بن الحسين ، از حسين بن وليد ، از حنّان ، وى مىگويد : محضر ابى عبد الله عليه السّلام عرضه داشتم : چرا بيت الله الحرام به اين نام موسوم گرديده ؟\r\nحضرت فرمودند : زيرا بر مشركين حرام است در آن داخل شوند .\r\n\r\nباب صد و چهلم سرّ ناميده شدن بيت عتيق به اين نام\r\nحديث ( 1 )\r\nپدرم رحمة الله عليه ، از سعد بن عبد الله ، از احمد بن محمّد ، از حسن بن على الوشّاء ، از احمد بن عائذ ، از ابى خديجه ، از ابى عبد الله عليه السّلام ، راوى مىگويد :\r\nمحضر مباركش عرض كردم : براى چه بيت العتيق به اين نام موسوم شده است ؟\r\nحضرت فرمودند : خداوند عزّ و جل از بهشت براى جناب آدم عليه السّلام حجر الاسود را فرو فرستاد و بيت مرواريدى سفيد و درخشان بود ، حق عزّ و جل آن را به آسمان برد و نشانه اش بجا ماند كه محاذى و در مقابل اين بيت كه به آسمان برده شد قرار گرفت ، در هر روز هفتاد هزار فرشته داخلش گشته و از آن بر نمىگردند پس خداوند متعال حضرت ابراهيم و اسماعيل عليهما السّلام را مأمور ساخت كه پايه هاى بيت را در همان جا كه نشانه باقى مانده بود بسازند و بيت را به خاطر اين بيت عتيق گويند كه از غرق شدن در سيل و آبها رها گرديده است .\r\n","description":"","footnote":"","page_name":" 289 ","page_number":289},
  {"content":"\r\n\r\n","description":"","footnote":"","page_name":" 290 ","page_number":290},
  {"content":"\r\nحديث ( 2 )\r\nمحمّد بن الحسن بن احمد بن وليد رحمة الله عليه ، از محمّد بن يحيى عطَّار و احمد بن ادريس جميعا از محمّد بن احمد ، از يحيى بن عمران اشعرى ، از حسن بن على مروان بن مسلم ، از ابى حمزه ثمالى ، وى گفت ، محضر مبارك حضرت ابى جعفر عليه السّلام در مسجد الحرام بودم ، به ايشان عرض كردم : براى چه حق تعالى كعبه را بيت العتيق ناميده است ؟\r\nحضرت فرمودند : هيچ خانه اى را خداوند متعال روى زمين بنا نكرده مگر آنكه برايش صاحب و ساكنى قرار داده مگر اين بيت زيرا احدى در آن ساكن نيست و صاحبى ندارد مگر حق تبارك و تعالى و نيز فرمود : خداوند عزّ و جل اين بيت را پيش از خلقت مخلوقات آفريد ، پس از آن زمين را ايجاد كرد و از زير آن كشيد و پهن نمود .\r\nحديث ( 3 )\r\nپدرم رحمة الله عليه از سعد بن عبد الله ، از ابراهيم بن مهزيار ، از برادرش ، از حمّاد از ابان بن عثمان ، از كسى كه به او خبر داده ، از حضرت ابى جعفر عليه السّلام ، راوى مىگويد : محضر امام عليه السّلام عرض كردم : براى چه بيت را بيت العتيق ناميده‌اند ؟\r\nحضرت فرمودند : زيرا خانه اى است آزاد و رها از مردم و احدى مالكش نيست .\r\nحديث ( 4 )\r\nپدرم رحمة الله عليه ، از سعد بن عبد الله ، از احمد بن محمّد بن خالد ، از پدرش ، از على بن نعمان ، از سعيد اعرج ، از حضرت ابى عبد الله عليه السّلام ، حضرت فرمودند :\r\nبيت را به خاطر اين بيت العتيق ناميده‌اند كه از غرق آزاد و رها گشته و حرم نيز با آن در اين جهت همراه است ، آب از بيت و حرم خود را بازداشته و آنها را در خويش غرق ننموده است .\r\nحديث ( 5 )\r\nپدرم رحمة الله عليه از سعد بن عبد الله ، از احمد بن محمّد ، از على بن الحسن الطويل ، از عبد الله بن مغيره از ذريح بن يزيد محاربى ، از حضرت ابى عبد الله عليه السّلام ، آن حضرت فرمودند :\r\nخداوند عزّ و جل در عصر نوح تمام نقاط زمين را در آب غرق فرمود مگر بيت را پس همان روز اين بقعه بيت عتيق ناميده شد چه آنكه در آن روز از غرق رها و آزاد گشت .\r\nراوى مىگويد : عرضه داشتم : آيا اين بقعه در آن روز به آسمان رفت تا از غرق\r\n","description":"","footnote":"","page_name":" 291 ","page_number":291},
  {"content":"\r\n\r\n","description":"","footnote":"","page_name":" 292 ","page_number":292},
  {"content":"\r\nمحفوظ ماند ؟\r\nحضرت فرمودند : خير ، آب به آن نرسيد و بيت از آب مرتفع قرار گرفت .\r\n\r\nباب صد و چهل و يكم سرّ ناميده شدن حطيم به حطيم\r\nحديث ( 1 )\r\nپدرم رحمة الله عليه ، از سعد بن عبد الله ، از احمد بن محمّد بن عيسى ، از حسن بن علىّ بن فضال ، از ثعلبة بن ميمون ، از معاوية بن عمّار ، وى گفت : از حضرت ابا عبد الله عليه السّلام راجع به حطيم سؤال كردم ؟\r\nحضرت فرمودند : حطيم بين حجر الاسود و درب بيت قرار دارد .\r\nعرض كرد : چرا حطيم ناميده شده ؟\r\nفرمودند : زيرا مردم برخى بعضى ديگر را در آن جا فشار داده و جمعيت در آن مكان ازدحام مىكنند .\r\n\r\nباب صد و چهل و دوّم سرّ وجوب حج و طواف نمودن بيت و انجام مناسك\r\nحديث ( 1 )\r\nپدرم رضى الله عنه فرمود : على بن سليمان رازى از محمّد بن الحسين بن ابى الخطاب از محمّد بن سنان ، از اسماعيل بن جابر و عبد الكريم بن عمر از عبد الحميد بن ابى ديلم نقل كرده كه گفت : حضرت ابى عبد الله عليه السّلام فرمودند :\r\nخداوند تبارك و تعالى وقتى خواست توبه جناب آدم عليه السّلام را بپذيرد جبرئيل را نزد او فرستاد ، جبرئيل عرضه داشت : سلام بر تو اى آدم ، اى كسى كه بر بليّه وارده صبر و شكيبايى نمودى و از لغزشى كه صادر شد توبه نمودى ، خداوند تبارك و تعالى مرا نزد تو فرستاد تا مناسكى كه به واسطه انجام آنها توبه ات پذيرفته مىشود را به تو بياموزم ، سپس جبرئيل دست آدم عليه السّلام را گرفت و با او حركت كرد تا به بيت الله رسيدند در آن جا ابرى بر سر آدم عليه السّلام سايه افكند ، جبرئيل عرض كرد : هر كجا كه اين ابر سايه افكند با پا خط بكش ، بارى با هم به همين ترتيب قدم زدند تا به منى رسيدند ، جبرئيل جاى مسجد منى را به آدم نشان داد ، آدم آن جا را خط كشيد و نيز جاى مسجد الحرام را بعد از خط كشيدن به جاى بيت با رسم خط نشان نمود پس از آن به\r\n","description":"","footnote":"","page_name":" 293 ","page_number":293},
  {"content":"\r\n\r\n","description":"","footnote":"","page_name":" 294 ","page_number":294},
  {"content":"\r\nعرفات رفتند ، جبرئيل آدم را بر زمين برآمده و نمايانى ايستادند و به او عرض كرد : مترصّد باش هر گاه آفتاب غروب نمود هفت بار به لغزش خود اعتراف نما ، جناب آدم اين عمل را بجا آورد و به همين خاطر آن جا به عرفه ناميده شد چه آنكه آدم عليه السّلام به لغزش خويش اعتراف كرد ، پس اين معنا سنّتى شد در بين فرزندان آدم كه به گناهان خويش اقرار و اعتراف نمايند همان طورى كه پدرشان به لغزش خود اعتراف كرد و از خدا درخواست توبه و آمرزش گناهان خود كنند چنانچه پدرشان از خدا اين خواهش را نمود ، پس از آن جبرئيل عليه السّلام به او گفت كه از عرفات كوچ كرده و خارج شود پس جناب آدم عليه السّلام از عرفات بيرون آمد و عبورش بر هفت كوه افتاد ، و به دستور جبرئيل بر سر هر كوهى چهار تكبير گفت سپس ثلثى از شب رفته بود كه به وادى جمع رسيد ، در آن جا بين نماز مغرب و عشاء را جمع نمود و به همين خاطر آن جا را وادى جمع ناميدند چه آنكه جناب آدم در آن جا بين نماز مغرب و عشاء جمع نمود .\r\nپس وقت نماز عشاء در اين شب و در اين وادى زمانى است كه ثلثى از شب بگذرد بارى پس از خواندن نماز مغرب و عشاء جبرئيل عليه السّلام امر نمود كه حضرتش در بطحاء وادى جمع يعنى زمين مشعر تا صبح طاق و از بخوابد ، پس آدم در آن جا خوابيد تا صبح طالع شد پس از آن به فرمان جبرئيل بالاى كوه وادى جمع رفت و وقتى آفتاب طلوع نمود به لغزش خويش هفت مرتبه اعتراف كرده از خداى منّان باز هفت بار طلب آمرزش و قبول توبه اش را نمود .\r\nو جهت اين كه دو بار جناب آدم عليه السّلام موظَّف شد به اعتراف كردن به لغزش خويش آن است كه اين عمل سنّت باشد در فرزندان آن حضرت ، بنا بر اين كسى كه عرفات را درك نكند و به وقوف در آن نرسد و تنها وادى جمع ( مشعر ) را درك كند به حجّش وفاء كرده و مناسكش صحيح است ، به هر صورت جناب آدم عليه السّلام از وادى جمع به طرف منى خارج شد و ظهر به آن جا رسيد سپس به دستور جبرئيل دو ركعت نماز در مسجد منى بجا آورد بعد از آن جبرئيل فرمان داد كه آن حضرت قربانى كند تا :\r\nاوّلا : تقرّب به حق تعالى پيدا كرده و قربانى وى قبول درگاه اقدسش واقع شود .\r\nو ثانيا : بدين وسيله توبه اش پذيرفته گردد و ثالثا : اين عمل ( قربانى ) در بين فرزندانش سنّت گردد .\r\nبارى جناب آدم عليه السّلام به فرمان جبرئيل قربانى نمود ، پس حضرت حق عزّ و جل\r\n","description":"","footnote":"","page_name":" 295 ","page_number":295},
  {"content":"\r\n\r\n","description":"","footnote":"","page_name":" 296 ","page_number":296},
  {"content":"\r\nقربانى را از او پذيرفت به اين نحو كه آتشى از آسمان فرستاد و آتش قربانى آدم را گرفت ، جبرئيل عرضه داشت خداوند تبارك و تعالى به تو احسان نمود زيرا مناسكى كه به واسطه آنها توبه ات مقبول واقع شد را به تو تعليم كرد و قربانى تو را نيز پذيرفت ، پس در قبال آن تواضع نما و سر خود را بتراش .\r\nپس آدم عليه السّلام به منظور تواضع و فروتنى در مقابل حقّ تبارك و تعالى سرش را تراشيد ، سپس جبرئيل دست آدم را گرفت و او را به طرف بيت برد در اثناء راه جنب جمره عقبه به ابليس بر خورد كردند ، ابليس گفت : اى آدم كجا اراده دارى به روى ؟\r\nجبرئيل گفت : اى آدم او را با هفت ريگ بزن و با هر ريگ يك تكبير بگو ، آدم طبق آنچه جبرئيل امر كرده بود انجام داد و بدين ترتيب ابليس از آنها دور شد بعد جبرئيل در روز دوّم دست آدم را گرفت و به طرف جمره اولى برد ، باز در اثناء به ابليس برخورد كردند . جبرئيل عليه السّلام گفت : او را با هفت ريگ بزن و با هر ريگ يك تكبير بگو .\r\nآدم چنين كرد و ابليس از آنها دور شد و باز نزديك جمره دوّم به ابليس برخوردند و ابليس گفت : اى آدم كجا اراده دارى به روى ؟\r\nجبرئيل گفت : او را با هفت ريگ بزن و با هر ريگ يك تكبير بگو .\r\nآدم چنين كرد و ابليس را از خود دور نمود ، سپس ، نزديك جمره سوّم خود را به ايشان نشان داد و گفت : اى آدم كجا اراده دارى به روى ؟\r\nجبرئيل گفت : اى آدم او را با هفت ريگ بزن و با هر ريگى يك تكبير بگو .\r\nآدم چنين نمود و ابليس را از خود دور كرد و سپس در روز سوّم و چهارم نيز آدم به زدن ابليس مبادرت كرد و وى را از خود دور نمود .\r\nجبرئيل به آدم عرض كرد : ديگر هرگز او را نخواهى ديد سپس آدم را به بيت برد و امر نمود كه هفت بار خانه خدا را طواف كند ، آدم چنين نمود .\r\nپس جبرئيل گفت : خداوند متعال تو را آمرزيد و توبه ات را پذيرفت و همسرت حوّا بر تو حلال گشت .\r\nحديث ( 2 )\r\nعلى بن حبشى بن قونى رحمة الله عليه در مكتوبى كه به من نوشت مرقوم داشت :\r\nجميل بن زياد از قاسم بن اسماعيل از محمّد بن سلمه ، از يحيى بن ابى العلا رازى نقل كرده مردى بر حضرت امام صادق عليه السّلام وارد شد و عرض كرد : فدايت شوم خبر\r\n","description":"","footnote":"","page_name":" 297 ","page_number":297},
  {"content":"\r\n\r\n","description":"","footnote":"","page_name":" 298 ","page_number":298},
  {"content":"\r\nدهيد مرا از معناى فرموده حق تعالى : * ( ن وَالْقَلَمِ وَما يَسْطُرُونَ ) * و نيز از فرموده جنابش به ابليس : * ( فَإِنَّكَ مِنَ الْمُنْظَرِينَ إِلى يَوْمِ الْوَقْتِ الْمَعْلُومِ ) * و همچنين از اين بيت ( كعبه ) كه چگونه بر خلائق واجب شد به زيارتش بيايند ؟\r\nراوى گفت : امام عليه السّلام به او توجّه نمود و فرمود :\r\nپيش از تو احدى از آنچه تو سؤال كردى از من سؤال نكرده ، بدان حق عزّ و جل وقتى به فرشتگان فرمود : من در زمين براى خود خليفه اى قرار دادم تمام آنها از اين كلام به ضجّه و فرياد آمده و گفتند : پروردگارا ، اگر مىخواهى براى خود خليفه اى در زمين قرار دهى او را از ما انتخاب كن كه طاعت و فرمانت را مىبريم .\r\nخداوند عليم در جوابشان فرمود : من مىدانم آنچه را كه شما نمىدانيد .\r\nفرشتگان پنداشتند اين كلام بارى تعالى ناشى از غضب او است بر ايشان پس به عرش پناه برده و آن را طواف نمودند ، حق جلَّت عظمته امر فرمود به ايشان خانه اى را كه از مرمر بوده و سقفش از ياقوت سرخ و ستونهايش از زبرجد بنا شده طواف كنند ، بيتى كه هر روز هفتاد هزار فرشته داخل آن مىشدند و بعد از آن تا وقت معلوم ديگر به آن وارد نگشتند .\r\nسپس امام فرمودند : و يوم وقت معلوم روزى است كه در صور يك بار دميده شود و بين دميدن اوّل و دوّم ابليس هلاك مىشود .\r\nو امّا نون : عبارت است از نهرى در بهشت كه آبش از برف سفيدتر و از عسل شيرينتر است حق تعالى به اين آب مىفرمايد : مركَّب شو ، پس بلافاصله مركَّب مىگردد ، سپس درختى را با دستش مىكارد ( امام عليه السّلام براى رفع شبهه اى كه براى گروه مشبّهه پيش آمده بلافاصله فرمودند : مقصود از « يد » قوّه و قدرت است نه آن معنايى كه در توهّم گروه مشبّهه مىباشد ) پس از آن به درخت مىفرمايد : قلم شو و به دنبال آن به قلم امر مىفرمايد : بنويس .\r\nدرختى كه قلم شده عرض مىكند چه بنويسم ؟\r\nحق جلَّت عظمته مىفرمايد : آنچه تا روز قيامت واقع خواهد شد را بنويس .\r\nپس قلم به فرمان خدا تمام وقايع را مىنگارد و آن را به نفخ صور و هلاكت ابليس ختم مىكند و بعد خداوند متعال به آن مىفرمايد : تا وقت معلوم البتّه سخن مگو و تكلَّم مكن .\r\n","description":"","footnote":"","page_name":" 299 ","page_number":299},
  {"content":"\r\n\r\n","description":"","footnote":"","page_name":" 300 ","page_number":300},
  {"content":"\r\nحديث ( 3 )\r\nپدرم رضى الله عنه از سعد بن عبد الله ، از احمد بن محمّد بن عيسى ، از على بن حديد ، از ابن ابى عمير ، از اصحاب و ياران ما از امام باقر يا امام صادق عليهما السّلام نقل كرده‌اند كه از آن جناب راجع به ابتداء طواف سؤال شد ؟\r\nحضرت فرمودند : خداوند تبارك و تعالى وقتى خواست آدم عليه السّلام را بيافريند به فرشتگان فرمود : در زمين براى خود خليفه و جانشينى قرار خواهم داد .\r\nدو فرشته از فرشتگان عرضه داشتند : آيا كسى را خليفه خود قرار مىدهى كه در زمين فساد كرده و خونها مىريزد ؟\r\nپس بين آن دو فرشته و حق عزّ و جلّ حجابها زده شد در حالى كه نور حق جلَّت عظمة براى فرشتگان ظاهر و روشن بود ، بعد از واقع شدن حجاب آن دو فرشته دانستند خداوند از كلامشان به سخط و غضب آمده لذا به ديگر فرشتگان گفتند :\r\nچاره ما چيست و چگونه توبه نماييم ؟\r\nفرشتگان گفتند : ما نمىدانيم كه توبه شما چيست مگر اين كه به عرش پناه ببريد .\r\nامام عليه السّلام فرمودند : پس آن دو فرشته به عرش پناه برده تا اين كه حق تعالى توبه آنها را قبول نمود و حجابها را از بين برداشت و چون دوست دارد كه با چنين عبادتى ، عبادت شود از اين رو بيت را در زمين آفريد و بر بندگان طواف در اطراف آن را واجب فرمود و بيت المأمور را در آسمان آفريد و هر روز هفتاد هزار فرشته داخلش شده و تا روز قيامت از آن بيرون نمىآيند .\r\nحديث ( 4 )\r\nاحمد بن زياد بن جعفر همدانى و حسن بن ابراهيم بن احمد بن هشام مؤدب رازى و على بن عبد الله ورّاق رضى الله عنه رضى الله عنهم از على بن ابراهيم بن هاشم ، از پدرش ، از فضل بن يونس نقل كرده كه گفت : ابن ابى العوجاء از شاگردان حسن بصرى است ، وى از مذهب توحيد منحرف شد به او گفته شد : مذهب صاحب خود را رها كردى و در آئينى داخل شدى كه اصل و حقيقتى ندارد ؟\r\nگفت : صاحب من اختلاطى است گاهى به قدر و زمانى به جبر اعتقاد پيدا مىكند و مذهب ثابت و دائمى برايش سراغ ندارم كه بر آن استوار و پابرجا باشد .\r\nفضل مىگويد : وى داخل مكَّه شد در حالى كه اعتراض و انكار داشت بر حاجيان و زائران بيت الله و علماء از گفت و شنود و مجالست با او كراهت داشتند زيرا وى بد زبان و بد باطن بود بارى وى با گروهى از همفكران و همكيشان خود\r\n","description":"","footnote":"","page_name":" 301 ","page_number":301},
  {"content":"\r\n\r\n","description":"","footnote":"","page_name":" 302 ","page_number":302},
  {"content":"\r\nمحضر امام صادق عليه السّلام رسيد به حضرت عرض كرد :\r\nاوّلا : المجالس بالامانات يعنى آنچه در محافل و مجالس گفته مىشود حاضرين نبايد آن را جايى نقل كنند .\r\nثانيا : كسى كه در گلويش سرفه آمده و راه تنفس او را گرفته چاره اى ندارد از اين كه سرفه نموده و بدين وسيله مجراى تنفّس را باز كند .\r\nپس از ذكر اين دو نكته اظهار داشت : آيا اذن مىدهيد سخن بگويم ؟\r\nحضرت امام صادق عليه السّلام فرمودند : آنچه خواستى بگو .\r\nابن ابى العوجاء گفت : تا كى اين دشت را زير پاهاى خود پنهان كرده و روى آن اجتماع نموده و به اين سنگ پناه برده و اين خانه اى كه با آجر و گل ساخته شده عبادت نموده و گرد آن همچون شتر فرارى هروله مىكنيد ، هر كسى كه در كار شما بيانديشد به خوبى در مىيابد كه اين عمل را شخص غير حكيم و بدون فكر تأسيس نموده ، پس جواب بگو ، زيرا تو رئيس و بزرگ اين جماعت بوده و پدرت اصل آن محسوب شده و نظام اين گروه به او وابسته بوده است .\r\nحضرت امام صادق عليه السّلام فرمودند : كسى كه خدا گمراهش كرده و دلش را تار نموده ، حق و واقع را ناگوار دانسته و شيرينى و حلاوتش را اصلا درك ننموده لا جرم شيطان ولىّ و فرمانده او گشته و به مهالك و پرتگاه ها مىافكندش ، اين خانه رفيع ، بيتى است كه حق تعالى از بندگانش خواسته به واسطه آن عبادتش را نمايند تا بدين وسيله ايشان را در انجام اين عبادت و تركش مورد آزمايش قرار دهد از اين رو آنها را تحريص و ترغيب بر تعظيم و زيارتش كرده و آن جا را محلّ انبياء عظام و قبله نمازگزاران نموده است پس اين بيت شعبه اى از رضوان و بهشت حق تعالى بوده و راهى است كه منتهى به آمرزش بارى تعالى مىگردد ، اين بيت بر كمال استقامت و اعتدال نصب گرديده و محل تمركز عظمت و جلال گشته است ، حق تعالى آن را دو هزار سال پيش از آنكه زمين گسترده شود آفريد ، پس سزاوارترين كسى كه به آنچه امر نموده و از آنچه نهى كرده حق تبارك و تعالى است كه ارواح و صور را ايجاد و انشاء فرموده است .\r\nابن ابى العوجاء گفت : اى ابا عبد الله ، خدا را ياد نمودى پس امر محالى را بر خداى غائب از ابصار ثابت كردى .\r\nامام عليه السّلام به او فرمود : واى بر تو چگونه غائب است كسى كه در بين مخلوقاتش شاهد بوده و از ريسمان گردن به ايشان نزديكتر مىباشد ، كلامشان را شنيده و\r\n","description":"","footnote":"","page_name":" 303 ","page_number":303},
  {"content":"\r\n\r\n","description":"","footnote":"","page_name":" 304 ","page_number":304},
  {"content":"\r\nاشخاصشان را ديده و به اسرار و ضمائرشان آگاه و عالم است ، اين مخلوق است كه هر گاه از مكانى منتقل شد ، مكان ديگر را اشغال نموده و مكان اوّلى را خالى مىگذارد ، در نتيجه مادامى كه در مكان دوّمى است از حوادث و رويدادهاى در مكان اوّل بىاطَّلاع مىباشد امّا خداى عظيم الشأن كه سلطان غالب و پادشاه چيره بر تمام خلائق است هيچ مكانى از او خالى نيست چنانچه هيچ موضعى مشغول به او نبوده و هيچ موجودى به مكانى اقرب از او نمىباشد و گفتار و كلام كسى را كه حق عزّ و جل او را با آيات محكمه و براهين واضحه و آشكار مبعوث فرموده و به كمك خودش او را تأييد كرده و وى را براى رساندن پيامهايش به مردم برگزيده است ما تصديق مىنماييم چه آنكه آن جناب فرموده : حق تعالى و پروردگار مهربان وى را مبعوث نموده و با او تكلَّم كرده است .\r\nپس از آنكه امام عليه السّلام اين سخنان را ايراد فرمود ، ابن ابى العوجاء از جا برخاست و به يارانش گفت : چه كسى مرا در اين دريا انداخت ؟ من از شما خواستم كه برايم دشمنى را سراغ بگيريد كه با وى همچون خمره اى باز كنم ، شما مرا در مقابل آتشى سوزان و ملتهب انداختيد .\r\nاصحابش به او گفتند : تو در مجلس آن حضرت ذليل و حقير بودى .\r\nدر جواب گفت : او پسر كسى است كه سرهاى مردانى كه مىبينيد تراشيده و اين انبوه جمعيّت به فرمانش موهاى خود را زائل نموده‌اند .\r\nحديث ( 5 )\r\nعلى بن احمد رحمة الله عليه از محمّد بن ابى عبد الله ، از محمّد بن اسماعيل ، از على بن عبّاس ، از قاسم بن ربيع صحّاف ، از محمّد بن سنان نقل كرده كه وى گفت :\r\nحضرت ابا الحسن على بن موسى الرّضا عليه السّلام در جواب مسائل وى مكتوبى ارسال فرمودند كه در آن نوشته بود :\r\nعلَّت و سرّ تشريع حجّ امورى است به اين شرح :\r\nالف : سير و حركت به سوى خداوند تبارك و تعالى .\r\nب : طلب زياد شدن مال .\r\nج : خارج شدن بنده از گناهانى كه مرتكب شده در حالى كه از گذشته ها توبه نموده و عازم باشد بر اطاعت نسبت به آينده .\r\nد : صرف مال و به تعب انداختن بدن و منع آن از شهوات و لذّات .\r\nه : تقرّب جستن در عبادت به حضرت حقّ عزّ و جلّ .\r\n","description":"","footnote":"","page_name":" 305 ","page_number":305},
  {"content":"\r\n\r\n","description":"","footnote":"","page_name":" 306 ","page_number":306},
  {"content":"\r\nو : خضوع و خشوع و خاكسار شدن در گرما و سرما .\r\nز : در امان و خائف بودن در حالى كه طول انجام عمل در رنج و مشقّت قرار بگيرد .\r\nح : رسيدن منافع به جميع خلائق و حصول رغبت به حضرت حق سبحانه و تعالى .\r\nط : زوال قساوت قلب و بر طرف شدن خساست و دنائت از نفس .\r\nى : زوال نسيان و بر طرف شدن قطع اميد و رجاء .\r\nك : تجديد حقوق .\r\nل : بازداشتن نفوس از فساد .\r\nم : منتفع شدن و بهره بردن كسانى كه در مشرق و مغرب ، در خشكى و يا در دريا هستند اعمّ از آنكه به زيارت حجّ آمده يا نيامده باشند ، تاجر بوده يا غير تاجر باشند ، بايع بوده يا مشترى باشند كاسب بوده يا مسكين باشند .\r\nن : بر آمدن حاجات و نيازمنديهاى اهل اكناف و اطراف و كسانى كه مىتوانند در اطراف اجتماع كرده تا شاهد منافع خود باشند .\r\nو علَّت اين كه حجّ تنها يك بار واجب است نه بيشتر آن است كه حق تعالى فرائض را بر طبق نيرو و قوّت ضعيفترين مردمان وضع و جعل فرموده و از جمله اين فرائض حجّ است كه مقتضاى نيروى اضعف مردمان انجام آن در طول عمر براى يك بار مىباشد لذا خداوند منّان آن را يك بار فقط واجب قرار داده منتهى آنان كه قدرت دارند مىتوانند به مقدار طاقت و قدرتشان بر اتيان آن مبادرت ورزند .\r\nمحمّد بن على كه مؤلَّف اين كتاب است مىگويد : حديث مذكور به همين نحو كه نقل شد روايت گرديده ولى آنچه من بر آن اعتماد داشته و فتوى مىدهم آن است كه بر اهل استطاعت و قدرت انجام حجّ در هر سال واجب مىباشد و مدرك و شاهد من بر اين فتوى سه حديث ذيل مىباشد . الف : محمّد بن الحسن رحمة الله عليه از محمّد بن الحسن الصفّار ، از يعقوب بن يزيد ، از ابن ابى عمير از ابى جرير قمى از حضرت ابى عبد الله عليه السّلام نقل كرده كه آن جناب فرمودند :\r\nبر اهل استطاعت و قدرت در هر سال انجام حجّ فرض و واجب است .\r\nب : احمد بن محمّد ، از پدرش ، از محمّد بن احمد ، از سندى بن ربيع ، از محمّد بن قاسم از اسد بن يحيى ، از شيخ بزرگى از اصحاب نقل كرده كه وى گفت :\r\n","description":"","footnote":"","page_name":" 307 ","page_number":307},
  {"content":"\r\n\r\n","description":"","footnote":"","page_name":" 308 ","page_number":308},
  {"content":"\r\nبر كسانى كه قدرت و استطاعت دارند در هر سال حجّ واجب مىباشد . ج : احمد بن الحسن از احمد بن ادريس ، از محمّد بن احمد ، از احمد بن محمّد ، از على بن مهزيار از عبد الله بن الحسين ميثمى مرفوعا تا حضرت ابى عبد الله عليه السّلام حديث را از آن جناب به اين شرح نقل كرده كه امام عليه السّلام فرمودند :\r\nدر كتاب خدا آمده است : * ( وَلِلَّه عَلَى النَّاسِ حِجُّ الْبَيْتِ مَنِ اسْتَطاعَ إِلَيْه سَبِيلًا ) * .\r\nمقصود آن است : بر كسانى كه قدرت و تمكَّن دارند در هر سال حج واجب مىباشد .\r\nحديث ( 6 )\r\nعلى بن احمد بن محمّد رحمة الله عليه و محمّد بن احمد سنانى و حسين بن ابراهيم بن احمد بن هشام مؤدب جميعا از محمّد بن ابى عبد الله كوفى ، از محمّد بن اسماعيل از على بن عبّاس ، از عمر بن عبد العزيز ، از مردى از هشام بن حكم نقل كرده كه وى گفت : از حضرت ابا عبد الله عليه السّلام سؤال كرده و محضرش عرضه داشتم :\r\nعلَّت اين كه خداوند متعال بندگانش را مكلَّف به حجّ و طواف بيت نموده چيست ؟\r\nحضرت فرمودند : خداوند متعال خلائق را آفريد نه به خاطر علَّت و سببى بلكه خواست بيافريند پس آنها را تا وقت معيّنى آفريد و نسبت به آنچه در دين طاعت محسوب شده و در دنيا مصلحت خلائق به حساب مىآمد به ايشان امر و از آنچه مفسده داشت آنها را نهى فرمود ، بارى در حجّ كه از طاعات دينى محسوب مىگردد حقّ عزّ و جلّ اجتماع مردم از مشرق و مغرب براى انجام مراسم آن را به چند علَّت واجب نمود :\r\nالف : بين مسلمين و اهل قبله تعارف و شناخت حاصل شود .\r\nب : به واسطه مسافرت از شهرى به شهرى كه معمولا تجارت و سوداگر به همراه آن مىباشد هر قوم و طائفه اى از بهره و سود مادى منتفع شوند .\r\nج : به واسطه آن حمله داران و صاحبان شتران و مراكب استفاده برند .\r\nد : آثار رسول خدا صلَّى الله عليه و آله و سلَّم و اخبار آن جناب دانسته شده و مذاكره گشته و فراموش نگردد .\r\nو اگر هر قوم و طائفه اى در شهر خود مانده و به منظور انجام مراسم حجّ از آن خارج نگردند هلاك شده و شهرها ويران گشته و ارباح و سودها زائل گرديده و اخبار و روايات مأثوره از معصوم عليه السّلام محو گشته و احدى بر آنها مطَّلع نمىگردد ، اين است علَّت ايجاب و تشريع حجّ .\r\n","description":"","footnote":"","page_name":" 309 ","page_number":309},
  {"content":"\r\n\r\n","description":"","footnote":"","page_name":" 310 ","page_number":310},
  {"content":"\r\nحديث ( 7 )\r\nعلى بن احمد رحمة الله عليه از محمّد بن ابى عبد الله ، از محمّد بن اسماعيل ، از على بن عبّاس ، از قاسم بن ربيع صحّاف از محمّد بن سنان نقل كرده كه وى گفت :\r\nحضرت رضا عليه السّلام در جواب مسائلى كه محضرش ارسال داشتم مرقوم فرمودند :\r\nعلَّت تشريع طواف بيت الله اين است كه خداوند تبارك و تعالى به فرشتگان فرمود : من در زمين براى خود جانشين و خليفه اى قرار خواهم داد .\r\nفرشتگان عرض كردند : آيا در زمين كسى را خليفه مىكنى كه فساد در آن كرده و خونها مىريزد ؟\r\nپس از ردّ اين جواب بلافاصله دانستند كه بد نموده و مرتكب لغزش شده‌اند لذا از سخنى كه ايراد كرده بودند پشيمان شده به ناچار به عرش پناه برده و با طواف به دور آن از خداوند طلب آمرزش كردند ، حق تبارك و تعالى خوشش آمد كه بندگانش نيز او را همچون فرشتگان عبادت كرده و به چنين عبادتى ( طواف ) مبادرت ورزند لذا در آسمان چهارم بيتى محاذى عرش بناء نمود به نام ضراح بعد در آسمان دنيا بيتى به نام بيت المعمور را محاذى ضراح قرار داد ، پس از آن اين بيت يعنى كعبه را محاذى بيت المعمور قرار داده و به آدم عليه السّلام امر فرمود آن را طواف كند ، آدم به طواف آن پرداخت و بدين وسيله خداوند منّان توبه اش را پذيرفت و بعد اين عمل را در فرزندان آدم تا روز قيامت سنّت قرار داد .\r\nحديث ( 8 )\r\nعلى بن حاتم از حميد بن زياد از حسن بن محمّد بن سماعه ، از حسين بن هاشم ، از عبد الله بن مسكان ، از ابى حمزه ثمالى نقل كرده كه وى گفت : بر حضرت ابى جعفر عليه السّلام داخل شدم ، آن حضرت بر دربى كه به طرف مسجد نصب شده بود نشسته و به مردمى كه طواف مىكردند مىنگريستند ، حضرت به من فرمودند : اى ابو حمزه اين مردم به چه امر شده‌اند ؟\r\nمن ندانستم چه جواب بگويم لذا از جواب فرو ماندم ، حضرت خودشان فرمودند : ايشان مأمورند كه اين سنگها را طواف كرده سپس نزد ما آيند و دوستى خود را به ما نشان دهند .\r\n","description":"","footnote":"","page_name":" 311 ","page_number":311},
  {"content":"\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nباب صد و چهل و سوّم سرّ اين كه طواف هفت شوط گرديده\r\nحديث ( 1 )\r\nعلى بن حاتم از قاسم بن محمّد ، از حمدان بن حسين بن وليد ، از ابى بكر ، از حنّان بن سدير ، از ابو حمزه ثمالى ، از حضرت على بن الحسين عليهما السّلام ، وى مىگويد :\r\nمحضر امام عليه السّلام عرض كردم : چرا طواف هفت شوط گرديد ؟\r\nامام عليه السّلام فرمودند : زيرا خداوند تبارك و تعالى به فرشتگان فرمود : من در زمين براى خود جانشين و خليفه قرار مىدهم .\r\nفرشتگان به خدا عرض كردند : آيا كسى را در زمين قرار مىدهى كه در آن فساد كرده و خونها مىريزد .\r\nخداوند متعال فرمود : من آنچه را كه شما نمىدانيد مىدانم .\r\nبارى قبلا خداوند تبارك و تعالى فرشتگان را از نور خود محروم و ممنوع نكرده بود ولى پس از ايراد اين سخن آنها را از آن محجوب و ممنوع داشت ، اين منع مدّت هفت هزار سال طول كشيد ، فرشتگان به عرش پناه برده و به مدّت هفت هزار سال دور عرش طواف كردند ، خداوند بر ايشان ترحّم نمود و توبه ايشان را پذيرفت و بيت المعمورى كه در آسمان چهارم هست را براى آنها قرار داد و بيت الحرام را زير آن براى مردم مأمن و عبادتگاه نمود از اين رو طواف به دور آن به مقدار هفت شوط بر بندگان واجب شد به اين نحو كه براى هر هزار سال يك شوط منظور گرديد .\r\nحديث ( 2 )\r\nعلى بن حاتم ، از قاسم بن محمّد از ابو القاسم حميد بن زياد ، از عبد الله بن احمد ، از على بن الحسين الطَّاطرى از محمّد بن زياد ، از ابى خديجه ، وى مىگويد : از امام صادق عليه السّلام شنيدم كه مىفرمودند :\r\nمردى به پدرم در حالى كه طواف مىنمود گذشت و دستش را روى شانه آن حضرت نهاد و سپس گفت : سه سؤال از تو مىپرسم كه غير از تو و مردى ديگر جواب آنها را كسى نمىداند .\r\nپدرم ساكت مانده و جوابش را ندادند تا از طوافشان فارغ گرديدند سپس داخل حجر اسماعيل گشته و دو ركعت نماز خواندند و من هم همراهشان بودم ، پس از فراغت از نماز با صداى بلند فرمودند : اين سائل كجا است ؟\r\nآن مرد آمد و در مقابل آن حضرت نشست ، پدرم به او فرمودند : سؤالهاى خود را\r\n","description":"","footnote":"","page_name":" 313 ","page_number":313},
  {"content":"\r\n\r\n","description":"","footnote":"","page_name":" 314 ","page_number":314},
  {"content":"\r\nبپرس ، آن مرد ابتداء از آيه : * ( ن وَالْقَلَمِ وَما يَسْطُرُونَ ) * پرسيد ؟\r\nپدرم جوابش را دادند .\r\nسپس آن مرد پرسيد : بيان فرماييد وقتى فرشتگان بر حق تعالى اعتراض كرده و او را به غضب آوردند چگونه حضرتش از ايشان راضى گرديد ؟\r\nحضرت فرمودند : فرشتگان مدّت هفت هزار سال اطراف عرش طواف كرده و خدا را خوانده و از او طلب آمرزش نموده و از جنابش درخواست مىكردند كه از آنها راضى و خشنود گردد .\r\nپس از سپرى شدن چند سال حق تعالى از آنها راضى گشت .\r\nآن مرد عرضه داشت درست فرموديد ، پس از آن عرض كرد : بفرماييد پروردگار چگونه از آدم عليه السّلام راضى شد ؟\r\nحضرت فرمودند : وقتى آدم از عالم بالا به پايين فرو فرستاده شد به زمين هند نازل گشت و از پروردگارش جوياى بيت الحرام شد ، حق تبارك و تعالى او را فرمان داد كه به بيت رفته و آن را هفت بار طواف كند و پس از آن به منى و عرفات رفته و مناسك و اعمال آنها را انجام دهد ، آدم عليه السّلام از هند حركت كرد و جاى دو قدمش همان جايى است كه عمران قدم گذارده بارى بين هر قدم و قدم بعدى آدم صحراهايى كه در آنها چيزى نبود فاصله مىگشت و بدين ترتيب خود را به بيت رساند .\r\nبارى پس از آنكه حضرتش به بيت الله رسيد ، ابتداء هفت بار اطراف بيت طواف نمود و سپس مناسك و اعمال را آن طورى كه حق تعالى به او فرمان داده بود انجام داد ، حق جلَّت عظمته به واسطه اتيان مناسك توبه آن حضرت را پذيرفت و وى را آمرزيد .\r\nسپس امام عليه السّلام فرمودند : چون فرشتگان در اطراف عرش هفت سال طواف نمودند ، طواف آدم در اطراف بيت نيز هفت شوط قرار داده شد و پس از اتمام هفت شوط و انجام مناسك جبرئيل به آدم عليه السّلام بشارت داد و گفت : گوارا باد تو را اى آدم ، حق عزّ و جل تو را آمرزيد ، سه هزار سال پيش از تو من اين بيت را طواف كرده‌ام .\r\nآدم به درگاه الهى عرضه داشت : پروردگارا آيا من و فرزندانم را مىآمرزى ؟\r\nحق تعالى فرمود : آرى ، هر كدام از ايشان كه به من و رسولانم ايمان آورند البته مىآمرزم .\r\nآن مرد پس از شنيدن اين شرح از امام عليه السّلام حضرت را تصديق كرد و از آن جناب\r\n","description":"","footnote":"","page_name":" 315 ","page_number":315},
  {"content":"\r\n\r\n","description":"","footnote":"","page_name":" 316 ","page_number":316},
  {"content":"\r\nگذشت پس پدرم عليه السّلام فرمودند : اين جبرئيل است نزد شما آمده تا معالم و شرايع دين شما را به شما تعليم نمايد .\r\n\r\nباب صد و چهل و چهارم سرّ اين كه عمره همچون حجّ بر مردم واجب گرديده\r\nحديث ( 1 )\r\nمحمّد بن الحسن بن احمد بن وليد رضى الله عنه از محمّد بن الحسن الصفّار ، از عبّاس بن معروف ، از على بن مهزيار از حسين بن سعيد ، از ابن ابى عمير و حمّاد و صفوان بن يحيى و فضالة بن ايّوب ، از معاوية بن عمّار از حضرت ابى عبد الله عليه السّلام نقل كرده كه آن جناب فرمودند :\r\nعمره به منزله حج بوده و بر مردم و آنان كه مستطيع هستند در عرض عمر يك بار واجب است زيرا خداوند متعال مىفرمايد :\r\nحجّ و عمره را براى خدا انجام دهيد .\r\nآيه اى كه عمره را همچون حج واجب نموده در مدينه نازل گرديده و افضل و برترين عمره ها ، عمره اى است كه در ماه رجب انجام شود .\r\n\r\nباب صد و چهل و پنجم سرّ اين كه بر محرم جايز است مسواك نمايد\r\nحديث ( 1 )\r\nپدرم رحمة الله عليه از سعد بن عبد الله ، از يعقوب بن يزيد ، از ابن ابى عمير ، از معاوية ، وى مىگويد : محضر مبارك امام صادق عليه السّلام عرض كردم : آيا محرم مسواك بكند ؟\r\nحضرت فرمودند : آرى .\r\nعرضه داشتم : اگر خون هم جارى شود مسواك بنمايد ؟\r\nفرمودند : بلى ، مسواك سنّت است .\r\n\r\nباب صد و چهل و ششم سرّ اين كه بر محرم مكروه است رداء تكمه بسته بپوشد\r\nحديث ( 1 )\r\nپدرم رحمة الله عليه از سعد بن عبد الله ، از احمد و عبد الله فرزندان محمّد بن\r\n","description":"","footnote":"","page_name":" 317 ","page_number":317},
  {"content":"\r\n\r\n","description":"","footnote":"","page_name":" 318 ","page_number":318},
  {"content":"\r\nعيسى ، از محمّد بن ابى عمير ، از حمّاد بن عثمان ، از عبيد الله بن على جعفى ، از حضرت ابى عبد الله عليه السّلام ، آن حضرت فرمودند : در كتاب جدّم اين مضمون را يافتيم : محرم رداء تكمه بسته به دوش نگيرد .\r\nاين مضمون را براى پدرم ذكر كرده و سرّش را خواستار شدم .\r\nپدرم فرمود : علَّت آن اين است كه جاهل تكمه هاى لباسش را نبندد امّا فقيه و عالم برايش اشكالى ندارد چنين لباسى را بپوشد .\r\n\r\nباب صد و چهل و هفتم سرّ مستحب نبودن فرستادن هديه به كعبه و تكليف انسان نسبت به آنچه به عنوان هديه براى كعبه فرستاده اند\r\nحديث ( 1 )\r\nمحمّد بن الحسن از محمّد بن الحسن الصفّار ، از ابراهيم بن هاشم ، از عبد الله بن مغيره ، از سكونى ، از حضرت جعفر بن محمّد ، از پدر بزرگوارش از على عليهم السّلام ، حضرت فرمودند :\r\nاگر دو بيابان وسيع كه در آن دو طلا و نقره جارى بوده از من باشد اندكى از آن طلا و نقره را براى كعبه هديه نمىفرستم زيرا اين هدايا نصيب دربانان و پرده داران كعبه شده نه مساكين و فقراء .\r\nحديث ( 2 )\r\nپدرم رحمة الله عليه از محمّد بن يحيى عطَّار ، از بنان بن محمّد ، از موسى بن القاسم ، از على بن جعفر از برادرش حضرت ابى الحسن عليه السّلام ، على بن جعفر مىفرمايد : از برادرم پرسيدم : مردى كنيز خود را براى كعبه هديه فرستاده وظيفه اش نسبت به آن چيست ؟\r\nحضرت فرمودند : مردى كه كنيز خود را براى كعبه هديه نموده بود نزد پدرم آمد و وظيفه خود را جويا شد ؟\r\nپدرم به او فرمود : كنيز را قيمت كرده يا به فروش ، سپس به منادى امر كن بر روى سنگى رفته و با صداى بلند بگويد : توجّه ، توجّه : هر كس كمبود نفقه داشته يا ابن السبيل گرديده يا طعام و خوراكش مفقود گشته به فلان بن فلان مراجعه نمايد بعد به منادى امر كن پول كنيز را بر طبق نوبت بين مراجعين تقسيم كند تا پول تمام شود\r\n","description":"","footnote":"","page_name":" 319 ","page_number":319},
  {"content":"\r\n\r\n","description":"","footnote":"","page_name":" 320 ","page_number":320},
  {"content":"\r\nحديث ( 3 )\r\nمحمّد بن على ماجيلويه از على بن ابراهيم ، از حمّاد بن عيسى ، از حريز ، وى مىگويد : ياسين برايم نقل كرد و گفت : از حضرت ابا جعفر عليه السّلام شنيدم كه مىفرمودند : جماعتى از مصر آمده مردى در بين ايشان فوت كرد ، وى وصيّت به مردى نموده بود كه او هزار درهم از پولهاى وى را براى كعبه هديه بفرستد .\r\nوصىّ وقتى به مكَّه وارد شد از اهالى مكَّه راهنمايى خواست ، آنها وى را به قبيله بنى شيبه راهنمايى كردند ، آن مرد نزد آنها آمد و حكايت را براى ايشان نقل كرد ، آنها به او گفتند : پولها را به ما بده ، ذمّه ات برى مىگردد .\r\nمرد از نزد آنها برخاست و پيش جمعى رفت و از آنها ارشاد خواست ، آنها او را به محضر مبارك حضرت ابى جعفر محمّد بن على عليهما السّلام دلالت نمودند ، حضرت فرمودند :\r\nآن مرد نزد من آمد و از وظيفه اش سؤال كرد ؟\r\nبه او گفتم : كعبه از اين هدايا و تحفه ها مستغنى است بنگر به كسى كه به قصد زيارت اين بيت آمده و ابن السبيل گشته يا نفقه اش تمام شده يا مركبش را گم نموده و از برگشتن به نزد اهلش ناتوان و عاجز مىباشد ، پس اين پول را به اين افرادى كه نام بردم بده .\r\nسپس ياسين مىگويد : آن مرد نزد بنى شيبه رفت و فرموده حضرت ابى جعفر عليه السّلام را براى آنها بازگو كرد .\r\nآنها گفتند : اين مرد گمراه است و بدعت گذار ، نبايد از او مطلبى اخذ كرد و اساسا صاحب علم و دانش نيست و ما از تو مىخواهيم به حق اين بيت و به حق فلان و فلان آنچه را كه به تو گفتيم به او نگويى .\r\nآن مرد گفت : محضر امام عليه السّلام مشرّف شدم و به او عرض كردم : با بنى شيبه ملاقات كردم و فرموده شما را به ايشان گفتم ، آنها پنداشتند كه شما فلان . . . و فلان . . . بوده و علم و دانشى نداريد سپس از من خواستند و به خداى عظيم سوگند دادند كه گفته آنها را نزد شما بازگو نكنم .\r\nحضرت فرمودند : من نيز تو را به خدا سوگند مىدهم وقتى نزد ايشان رفتى به آنها بگو :\r\nتوجّه داشته باش از علائم علم من اين است كه اگر امور مسلمين به من واگذار شود و ولايت ظاهرى بر آنها به دست من افتد قطعا و جزما دستهاى ايشان را قطع نموده و سپس آنها را به پرده هاى كعبه مىآويزم و بعد خودشان را بر زمين بر آمده و\r\n","description":"","footnote":"","page_name":" 321 ","page_number":321},
  {"content":"\r\n\r\n","description":"","footnote":"","page_name":" 322 ","page_number":322},
  {"content":"\r\nمرتفعى مىايستانم آنگاه به منادى مىگويم با صداى بلند بگو : مردم آگاه باشيد اين جماعت دزدان دين خدا بوده پس آنها را بشناسيد .\r\nحديث ( 4 )\r\nمحمّد بن الحسن رحمة الله عليه از حسن بن متيل « 1 » ، از محمّد بن الحسين بن ابى الخطاب ، از جعفر بن بشير از ابان ، از ابن الحر ، از حضرت ابى عبد الله عليه السّلام ، حضرت فرمودند : مردى محضر امام ابى جعفر عليه السّلام مشرّف شد و عرض كرد : كنيزى را براى كعبه هديه نموده و به او پانصد دينار اعطاء نموده‌ام در باره اين عمل من چه مىفرماييد و وظيفه‌ام چيست ؟\r\nفرمودند : كنيز را به فروش و پولش را بگير سپس روى اين ديوار يعنى سنگ بايست و با صداى بلند مردم را بخواه و بعد پول كنيز را به هر ابن السبيل و نيازمندى از حاجيان بده .\r\nحديث ( 5 )\r\nپدرم رحمة الله عليه ، از سعد بن عبد الله ، از احمد بن محمّد ، از على بن الحسين الميثمى ، از دو برادرش محمّد و احمد ، از على بن يعقوب هاشمى ، از مروان بن مسلم ، از سعيد بن عمر جعفى از مردى از اهالى مصر ، وى گفت : برادرم كنيزى خوش صدا و شوخ طبع داشت و آن را هديه به بيت الله الحرام نمود ، من به مكَّه آمده و از برخى راهنمايى خواستم ، به من گفتند او را به بنى شيبه بده و برخى كلامى ديگر گفته و پيشنهادى غير آن نمودند ، امر بر من مشتبه شد و ندانستم چه كنم مردى از اهل مسجد به من گفت : من تو را نزد كسى بفرستم كه به حق هدايتت كند ؟\r\nگفتم : آرى .\r\nپس آن مرد به شيخ و بزرگى كه در مسجد نشسته بود اشاره كرد و گفت : اين جعفر بن محمّد عليهما السّلام است مسأله خود را از ايشان سؤال كن ، من نزد آن حضرت رفته و قصّه خود را عرض كردم .\r\nحضرت فرمود : كعبه نه طعام مىخواهد و نه شراب ، آنچه براى آن اهداء مىشود تعلَّق به زوّار آن دارد بنا بر اين كنيز را به فروش و بر روى سنگ بايست و با صداى بلند بگو : آيا در ميان شما حاجيان كسى هست كه ابن السبيل باشد ؟\r\n\r\n","description":"","footnote":"\r\n« 1 » - حسن بن متيل ، مرحوم علامه در خلاصه و شيخ قدّس سرّه در فهرست فرموده‌اند : وى از وجوه اصحاب اماميّه بوده و كثير الحديث مىباشد .\r\nو مرحوم ممقانى در رجال فرموده : وى حسن بلكه ثقه است .\r\n","page_name":" 323 ","page_number":323},
  {"content":"\r\n\r\n","description":"","footnote":"","page_name":" 324 ","page_number":324},
  {"content":"\r\nآيا محتاج و نيازمندى در بين شما به هم مىرسد ؟\r\nوقتى نزد تو آمدند از ايشان سؤال كن بعد پول را به آنها داده و ثمن كنيز را بينشان توزيع و تقسيم نما .\r\nمحضر مباركش عرضه داشتم : از برخى كه پرسيدم به من گفتند : كنيز را تحويل بنى شبيه بده .\r\nحضرت فرمودند : آگاه باش وقتى قائم ما ظهور مىفرمايد اين قوم را گرفته و دستهايشان را قطع نموده و دورشان مىدهد و مىفرمايد : اينها دزدان مال خدا مىباشند .\r\nحديث ( 6 )\r\nمحمّد بن موسى بن متوكَّل از على بن الحسين سعدآبادى ، از احمد بن ابى عبد الله برقى ، از پدرش باسنادش از برخى اصحاب وى مىگويد : زنى مقدارى پشم به من داد و گفت : اين را به اهل مكَّه بده تا با آن جامه اى براى كعبه بدوزند ، من از اين كه آن را به پرده داران كه ايشان را مىشناختم بدهم كراهت داشتم ، بارى وقتى به مدينه وارد شدم محضر ابى جعفر عليه السّلام رفته و به ايشان عرض كردم :\r\nزنى مقدارى پشم به من داده و گفته است آن را به اهل مكه داده تا آن را جامه اى براى كعبه بدوزند من از اين كه آن را به پرده داران بدهم كراهت دارم تكليفم چيست ؟\r\nحضرت فرمودند : با آن عسل و زعفران بخر و تربت قبر حضرت ابى عبد الله عليه السّلام را بگير و آن را با آب باران گل كن و سپس مقدارى از عسل و زعفران در آن بريز و سپس آن را بين شيعيان توزيع و تقسيم كن تا با آن بيمارانشان را مداوا كنند .\r\n\r\nباب صد و چهل و هشتم سرّ ناميده شدن حجّ به حجّ\r\nحديث ( 1 )\r\nمحمّد بن الحسن بن احمد بن وليد رحمة الله عليه از محمّد بن الحسن الصفّار ، از محمّد بن الحسين بن ابى الخطَّاب ، از حمّاد بن عيسى ، از ابان بن عثمان ، از كسى كه به او خبر داده ، از حضرت ابى جعفر عليه السّلام ، راوى مىگويد : محضر مبارك امام عليه السّلام عرض كردم : براى چه حجّ را حجّ ناميده‌اند ؟\r\nحضرت فرمودند : به خاطر آنكه وقتى مىگويند فلانى حجّ بجا آورد يعنى فلانى رستگار شد .\r\n","description":"","footnote":"","page_name":" 325 ","page_number":325},
  {"content":"\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nباب صد و چهل و نهم سرّ اين كه در حجّ تمتّع بايد از عمره به حجّ روند نه در قرآن و افراد\r\nحديث ( 1 )\r\nپدرم رحمة الله عليه از على بن ابراهيم بن هاشم ، از پدرش ، از محمّد بن ابى عمير ، از حمّاد بن عثمان ، از عبيد الله بن على الحلبى ، از حضرت ابى عبد الله عليه السّلام نقل كرده كه آن جناب فرمودند :\r\nحجّ به عمره متّصل است به دليل فرموده حق تبارك و تعالى : * ( فَإِذا أَمِنْتُمْ ، فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ الْهَدْيِ ) * ( پس از آنكه منع و ترس بر طرف شد هر كس از عمره تمتّع به حجّ باز آيد لازم است قربانى كند ) بنا بر اين براى احدى هيچ نوع حجّى جايز نيست مگر آنكه تمتّع بجا آورد زيرا حقّ عزّ و جل آن را در كتابش نازل نموده و در سنّت رسول خدا صلَّى الله عليه و آله و سلَّم آمده است .\r\n\r\nباب صد و پنجاهم سرّ ناميده شدن عمره به عمره\r\nمترجم گفته : اين باب سفيد بوده و در ذيلش حديثى نقل نشده است .\r\n\r\nباب صد و پنجاه و يكم سرّ مشروع بودن غسل براى دخول در بيت\r\nحديث ( 1 )\r\nمحمّد بن الحسن رحمة الله عليه ، از محمّد بن الحسن الصفّار ، از احمد و عبد الله فرزندان محمّد بن عيسى ، از محمّد بن ابى عمير از حمّاد بن عثمان ، از عبيد الله بن على الحلبى ، وى مىگويد : از حضرت ابا عبد الله عليه السّلام پرسيدم :\r\nآيا زنان وقتى داخل بيت مىخواهند شوند غسل بكنند ؟\r\nحضرت فرمودند : آرى خداوند عزّ و جل مىفرمايد : * ( أَنْ طَهِّرا بَيْتِيَ لِلطَّائِفِينَ وَالْعاكِفِينَ وَالرُّكَّعِ السُّجُودِ ) * ( از ابراهيم و فرزندش اسماعيل پيمان گرفتيم كه حرم خدا را از بت پاك نموده و از هر پليدى پاكيزه داشته تا اهل ايمان به طواف و اعتكاف حرم آمده و در آن نماز و طاعت خدا به جاى آورند ) پس براى بنده شايسته است فقط با طهارت داخل بيت الله شود يعنى ابتداء بدن\r\n","description":"","footnote":"","page_name":" 327 ","page_number":327},
  {"content":"\r\n\r\n","description":"","footnote":"","page_name":" 328 ","page_number":328},
  {"content":"\r\nرا با شستن از عرق و پليدى پاكيزه نمايد آنگاه وارد آن شود .\r\n\r\nباب صد و پنجاه و دوّم سرّ به شتاب حركت كردن و قدمهاى متوسّط برداشتن در دور بيت\r\nحديث ( 1 )\r\nپدرم رحمة الله عليه از سعد بن عبد الله ، از احمد بن ابى عبد الله ، از ابن فضّال ، از ثعلبة از زراره يا محمّد بن مسلم ، وى مىگويد : از حضرت ابا عبد الله عليه السّلام پرسيدم آيا مرد در طواف بيت با برداشتن قدمهاى متوسّط به شتاب حركت بكند ؟\r\nحضرت فرمودند : رسول خدا صلَّى الله عليه و آله و سلَّم وقتى به مكَّه آمدند و حاكم بين آن جناب و مشركين مكَّه كتاب خدا بود امر فرمودند كه لشكريان جست و خيز نموده و از خود چابكى و زرنگى نشان دهند و نيز به آنها فرمود : بازوهاى خود را بيرون آوريد و خود آن جناب دو بازوى خود را بيرون آورده سپس دور بيت با قدمهاى نه بلند و نه كوتاه بلكه متوسّط به شتاب و سرعت حركت كردند تا بدين وسيله به مشركين مكَّه نشان دهند كه رنج و تعب و خستگى به آنها نرسيده است و به همين خاطر مردم در وقت طواف دور بيت به صورت رمل يعنى با قدمهاى متوسط و در عين حال با شتاب و سرعت حركت مىكنند ، سپس امام عليه السّلام فرمودند :\r\nو من راه مىروم و آهسته حركت مىنمايم همان طورى كه على بن الحسين عليهما السّلام آهسته راه مىرفتند .\r\nحديث ( 2 )\r\nو با همين اسناد مذكور از ثعلبه ، از يعقوب احمر نقل شده كه وى گفت : حضرت ابو عبد الله عليه السّلام فرمودند : در جنگ حديبيّه رسول خدا صلَّى الله عليه و آله و سلم با اهل مكَّه براى سه سال صلح نموده و صلح نامه اى به امضاء رساندند سپس داخل مكَّه شده و نسك و اعمال حج را بجا آوردند در اين اثنا به تعدادى از اصحابشان عبور كردند كه آنها در آستانه كعبه نشسته بودند ، حضرت فرمودند : آن گروه كه بر قلَّه كوهها هستند قوم شما بوده و شما را نمىبينند ، معتقدند كه شما ضعيف و ناتوان هستيد ، آن جماعت پس از استماع اين كلام به پا خاسته و تنپوشهاى خود را محكم كرده و دستها را سخت بر كمر گرفته سپس دور كعبه با قدمهاى متوسط و در عين حال با سرعت و شتاب حركت نمودند تا بدين وسيله به آنها نشان دهند كه از پاى نيافتاده و رنج و مشقّت ايشان را ناتوان نكرده است .\r\n","description":"","footnote":"","page_name":" 329 ","page_number":329},
  {"content":"\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nباب صد و پنجاه و سوّم سرّ اين كه نبى اكرم در عين حال كه حجّ تمتع بجا نمىآورند امر به تمتّع فرمودند\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از محمّد بن عمير ، از حمّاد ، از حلبى ، از حضرت ابى عبد الله عليه السّلام نقل كرده كه آن جناب فرمودند :\r\nچهار روز از ماه ذى القعده باقى مانده بود كه رسول خدا صلَّى الله عليه و آله و سلَّم براى انجام حجّة الوداع از مدينه خارج شده تا به مسجد شجرة آمدند ، در آن جا نماز گزارده سپس مركب راندند تا به بيداء رسيدند از آن جا محرم شده و مشغول به انجام حج شده لذا صد رأس شتر سوق دادند و تمام مردم نيز محرم به احرام حج شدند و هيچ كدام اراده احرام براى عمره نكردند و اساسا نمىدانستند كه تمتّع « 1 » چيست بارى جملگى همراه رسول خدا صلَّى الله عليه و آله و سلَّم با حال احرام آمدند تا به مكَّه رسيدند ، نبى اكرم ابتداء به طواف بيت پرداخته و مردم نيز با آن سرور بيت را طواف كردند سپس آن جناب در مقام ابراهيم دو ركعت نماز طواف خواندند و سپس حجر الاسود را استلام « 2 » كردند پس از آن به زمزم رفته از آن آشاميدند و فرمودند : اگر بر امّتم مشقّت نبود از آنها مىخواستم كه يك يا دو سطل پر از آن بنوشند سپس فرمودند : به آنچه خداى عزّ و جل در قرآن ابتداء كرده شما نيز ابتداء نماييد از اين رو به صفا رفته و به آن آغاز نمودند يعنى از صفا به مروه و بعد از مروه به صفا تا هفت بار اين اياب و ذهاب را انجام دادند و وقتى هفت شوط را به اتمام رسانده و در مروه قرار گرفتند ايستادند .\r\nو براى اصحابشان خطبه خوانده و پس از اتمام خطبه به آنها امر فرمودند كه از احرام بيرون آيند و آنچه از اعمال را بجا آورده‌اند عمره حساب كنند زيرا امر و فرمان خدا چنين مىباشد ، مردم از احرام بيرون آمدند ، پس از آن رسول خدا صلَّى الله عليه و آله و سلَّم فرمودند :\r\n\r\n","description":"","footnote":"\r\n« 1 » - مقصود حجّ تمتع است كه ابتداء بايد عمره آن را بجا آورد و پس از اتمام عمره از آن محلّ شده و سپس محرم شوند به احرام حجّ .\r\n« 2 » - استلام يعنى مسّ نمودن .\r\n","page_name":" 331 ","page_number":331},
  {"content":"\r\n\r\n","description":"","footnote":"","page_name":" 332 ","page_number":332},
  {"content":"\r\nو اگر آنچه از اين امر صورت مىگيرد ( رسيدن قربانى به محلّ خودش ) قبل از اين واقع شده بود البته به آنچه شما را امر كردم خود نيز آن را انجام مىدادم ولى كسى كه سوق هدى كرده نمىتواند از احرام بيرون بيايد مگر پس از رسيدن قربانى به محلَّش ، خداوند عزّ و جل در قرآن مىفرمايد :\r\n* ( وَلا تَحْلِقُوا رُؤُسَكُمْ حَتَّى يَبْلُغَ الْهَدْيُ مَحِلَّه ) * ( سر را نتراشيد و از احرام بدين وسيله بيرون نياييد مگر پس از رسيدن قربانى به محلَّش ) .\r\nسراقة بن ملك بن جعشم كنانى از جا برخاست و عرض كرد : يا رسول الله ، دانستيم كه گويا امروز خلقشده‌ايم ، آيا فرمانى كه صادر فرموديد نسبت به امسال است يا هر سال اين حكم جارى است ؟\r\nرسول خدا صلَّى الله عليه و آله و سلَّم فرمودند : خير اختصاص به امسال نداشته بلكه تا ابد مستمر است و نيز مردى ديگر برخاست و عرض كرد : يا رسول الله آيا احرام حجّ بسته و در حجّ داخل شويم در حالى كه آب جنابت از ناحيه تماس با زنان از سرهاى ما مىريزد ؟ ! « 1 » رسول خدا صلَّى الله عليه و آله و سلَّم فرمودند : تو هرگز به اين حكم ايمان نخواهى آورد .\r\nو على عليه السّلام از يمن آمدند و خود را رساندند تا حجّ بجا آورند و وقتى به رسول خدا صلَّى الله عليه و آله و سلَّم و اصحاب رسيدند ديدند فاطمه عليهما السّلام از احرام در آمده‌اند و بوى خوشى استشمام نمودند .\r\nپس محضر رسول خدا صلَّى الله عليه و آله رسيدند در حالى كه مسأله را از آن جناب مىپرسيدند بر فاطمه عليهما السّلام نيز اعتراض داشتند .\r\nرسول خدا صلَّى الله عليه و آله و سلَّم فرمود : يا على به چه چيز از احرام بيرون مىآيى ؟\r\nعرضه داشت : به آنچه نبى صلَّى الله عليه و آله و سلَّم محلّ شوند از آن خارج گردند .\r\nپيامبر اكرم صلَّى الله عليه و آله و سلَّم فرمودند : تو محلّ مشو و سپس آن حضرت را در هدى و قربانى شريك قرار داد و سى و هفت رأس از شتران را براى امير المؤمنين عليه السّلام منظور فرمود و شصت و سه رأس ديگر را با دست مبارك نحر فرمودند سپس از هر شترى پاره اى برداشته و تمام را در يك ديزى قرار داده و پس از آن امر فرمودند كه آنها را بپزند و خود و امير المؤمنين عليه السّلام از آن خوردند و مردم از آبگوشت مطَّلع شدند و سراغ آن را از\r\n\r\n","description":"","footnote":"\r\n« 1 » - مقصود سائل اين بود كه اگر حج را بدل به عمره كنيم و از احرام عمره خارج شويم مىتوانيم با زنان مباشرت كرده و سپس محرم به احرام حج گرديم و در اين حال كه حج بجا مىآوريم آب غسل جنابت از سر ما مىريزد و اين چطور امكان پذير است ! ! ! و بدين وسيله خواست كه عمره مزبور را كه به عمره تمتّع موسوم است انكار كند .\r\n","page_name":" 333 ","page_number":333},
  {"content":"\r\n\r\n","description":"","footnote":"","page_name":" 334 ","page_number":334},
  {"content":"\r\nحضرت گرفتند ، حضرت فرمودند اكنون آن را خورديم پس متعه و تمتّع برتر است از حج قرانى كه با آن قربانى سوق داده شده چنانچه از حجّ مفرده نيز افضل است .\r\nو نيز فرمودند : هر گاه شخص عمره تمتّع بجا آورد يعنى احرام حجّش را بدل به احرام عمره كرده و از آن محلّ شود فريضه تمتّعى كه بر عهده اش هست بجا آورده .\r\nابن عباس مىگويد : از آن تاريخ تا روز قيامت عمره در حجّ داخل گرديد .\r\nحديث ( 2 )\r\nمحمّد بن الحسن از محمّد بن الحسن الصفّار ، از يعقوب بن يزيد ، از محمّد بن ابى عمير و صفوان ابن يحيى ، از معاوية بن عمّار ، از حضرت ابى عبد الله عليه السّلام ، حضرت فرمودند :\r\nرسول خدا صلَّى الله عليه و آله و سلَّم در حجّة الوداع پس از فراغت از سعى در جنب مروه ايستاده و براى مردم خطبه خواندند ، پس حمد الهى بجا آورده و ثناء بر ذات اقدسش گفته بعد فرمود :\r\nاى مردم ، اين جبرئيل است و با دست به پشت سر اشاره فرمود ، سپس اضافه كردند : به من امر مىكند به كسانى كه قربانى سوق نداده‌اند امر كنم محلّ شده و از احرام حجّ خارج شوند و اگر آنچه پس از اين امر صورت خواهد گرفت يعنى قربانى كه سوق داده‌ام و بعدا به محلش خواهد رسيد قبلا واقع شده بود و پيش از فرمان جبرئيل قربانى به محلش رسيده بود البتّه من نيز همچون شما به آنچه مأمورتان مىكنم عمل مىنمودم ولى همان طورى كه مسبوق هستيد من قربانى را پيش فرستاده‌ام و براى كسى كه هدى و قربانى را سوق داده و هنوز به محلَّش نرسيده حق ندارد از احرام محلّ شده و بيرون بيايد .\r\nسراقة بن مالك بن جعشم كنانى از جا برخاست و عرض كرد : يا رسول الله به دين خود آگاه و عالم شديم گويا امروز آفريده شده‌ايم آيا آنچه امر فرمودى اختصاص به امسال دارد يا تمام سنوات حكم همين است ؟\r\nرسول خدا فرمودند : نه ، اختصاص به امسال نداشته بلكه براى هميشه حكم همين است .\r\nبعد مردى از جا بلند شد و عرض كرد يا رسول الله ، آيا احرام حجّ بسته و در حجّ داخل شويم در حالى كه آب جنابت از ناحيه تماس با زنان از سرهاى ما مىريزد ؟\r\nحضرت به او فرمودند : تو هرگز به اين حكم دين ايمان نخواهى آورد .\r\n","description":"","footnote":"","page_name":" 335 ","page_number":335},
  {"content":"\r\n\r\n","description":"","footnote":"","page_name":" 336 ","page_number":336},
  {"content":"\r\nحديث ( 3 )\r\nپدرم و محمّد بن الحسن بن احمد بن وليد رضى الله عنهما از سعد بن عبد الله ، از قاسم بن محمّد اصفهانى از سليمان بن داود منقرى از فضيل بن عياض نقل كرده كه گفت : از حضرت ابو عبد الله عليه السّلام پرسيدم : مردم در حج رسول خدا صلَّى الله عليه و آله و سلَّم اختلاف دارند ، بعضى مىگويند : رسول خدا صلَّى الله عليه و آله و سلَّم به احرام حجّ محرم شدند ، برخى ديگر مىگويند : حضرتش به احرام عمره محرم شدند .\r\nگروهى ديگر مىگويند : حضرت با احرام حج قران خارج شدند . جماعتى ديگر مىگويند : آن جناب خارج شدند و منتظر فرمان خداى عزّ و جل بودند كه چه دستور مىرسد .\r\nامام صادق عليه السّلام فرمودند : خداوند عزّ و جل مىدانست كه آن احرام پيامبر صلَّى الله عليه و آله و سلَّم احرام حج بود و بعد از آن حضرتش ديگر حجّى بجا نياورد ، پس خداوند عزّ و جل تمام نسك و اعمال را در يك خوان براى پيامبرش جمع فرمود تا تمام آنها براى امّتش سنّت باشند لذا بعد از آنكه حضرتش طواف بيت را انجام داد و سعى بين صفا و مروه را به اتمام رساند جبرئيل عليه السّلام امر نمود آن را عمره قرار دهد لذا تمام كسانى كه با حضرت محرم شدند احرامشان را به عمره تمتّع تبديل كردند مگر آن كس كه سوق هدى نموده بود چه آنكه او به خاطر سوق هديتش محبوس گرديد و نتوانست از احرام بيرون آيد زيرا خداوند متعال در قرآن فرموده : * ( حَتَّى يَبْلُغَ الْهَدْيُ مَحِلَّه ) * يعنى اخراج از احرام قبل از رسيدن قربانى به محلَّش امكان پذير نيست بارى پيامبر اكرم صلَّى الله عليه و آله كه بر احرامش باقى ماند و به عمره تمتع عدول نكرد حق تعالى عمره و حجّ را برايش جمع فرمود چه آنكه حضرتش بر طبق عرفان عرب و شناخت آنها كه غير از حج به چيز ديگرى يعنى عمره آشنا نبودند ابتداء با احرام حج خارج گشت و در عين حال منتظر و مترصّد فرمان خدا بود كه چه دستور مىرسد .\r\nامام صادق عليه السّلام فرمودند : مردم در آن زمان به همان آيين جاهليّت عمل مىكردند مگر آنچه را كه اسلام تغيير داده بود لذا آنها انجام عمره را در اشهر حج روا نمىدانستند و براى آن وقت ديگرى قائل بودند از اين رو وقتى نبى اكرم صلَّى الله عليه و آله و سلَّم به آنها فرمودند : احرام حج را كه در اشهر حج واقع ساخته‌ايد به عمره مبدّل نماييد بر آنها بسيار گران و سخت آمد زيرا اصلا واقف به اين نبودند كه عمره را مىتوان در اشهر حج انجام داد و اين كلام پيامبر صلَّى الله عليه و آله در وقتى بود كه به آنها امر فرمود حجّ را فسخ نماييد ، كلام اين بود : از اين تاريخ تا روز قيامت عمره در حجّ داخل گشت و در حالى\r\n","description":"","footnote":"","page_name":" 337 ","page_number":337},
  {"content":"\r\n\r\n","description":"","footnote":"","page_name":" 338 ","page_number":338},
  {"content":"\r\nكه اين سخن را ايراد مىكردند انگشتان را از هم باز كردند و مقصودشان اشهر حج بود يعنى عمره اى كه داخل حج شده زمان انجامش اشهر حج مىباشد .\r\nراوى مىگويد : محضر مبارك امام عليه السّلام عرض كردم : آيا به آئينى از آيينهاى عصر جاهليّت مىتوان اعتماد كرد ؟\r\nحضرت فرمودند : اهل جاهليّت تمام شرايع و احكام دين حضرت ابراهيم عليه السّلام را ضايع نمودند مگر سه چيز : ختان ، تزويج و حجّ ، آنان اين سه را نگهداشته و ضايع ننمودند ولى باقى احكام را محو و نابود ساختند .\r\n\r\nباب صد و پنجاه و چهارم سرّ اين كه آب زمزم شيرين نبوده و در قسمت پشت زمين قرار دارد\r\nحديث ( 1 )\r\nپدرم رحمة الله عليه ، از سعد بن عبد الله ، از احمد بن محمّد بن عيسى ، از حسن بن على بن فضّال ، از عقبه از كسى كه روايت نموده از حضرت ابى عبد الله عليه السّلام ، حضرت فرمودند :\r\nزمزم آبى بود سفيدتر از شير و شيرينتر از عسل و روى سطح زمين جارى بود ولى بر آبهاى ديگر چون ستم و جور نمود حقّ عزّ و جل آن را فرو برد و چشمه اى از صبر كه تلخ است بر آن جارى كرد از اين رو طعمش از شيرينى به تلخى گراييد .\r\n\r\nباب صد و پنجاه و پنجم سرّ اين كه آب زمزم گاهى شيرين بوده و زمانى شيرين نيست\r\nحديث ( 1 )\r\nپدرم رحمة الله عليه ، از محمّد بن يحيى عطَّار ، از احمد بن محمّد ، از ابن فضّال ، از ابن عقبه ، از برخى اصحاب ، از حضرت ابى عبد الله عليه السّلام ، راوى مىگويد در محضر امام عليه السّلام نامى از آب زمزم به ميان آمد ، حضرت فرمودند :\r\nچشمه اى به طرف زمزم از زير حجر جارى است و هر گاه آب چشمه غالب باشد آب زمزم شيرين بوده و در غير اين صورت شيرين نيست .\r\n\r\nباب صد و پنجاه و ششم سرّ محترم بودن مسجد الحرام و حرم و علَّت وجوب احرام\r\nحديث ( 1 )\r\nپدرم رحمة الله عليه از سعد بن عبد الله ، از محمّد بن عيسى بن عبيد ، از عبّاس بن\r\n","description":"","footnote":"","page_name":" 339 ","page_number":339},
  {"content":"\r\n\r\n","description":"","footnote":"","page_name":" 340 ","page_number":340},
  {"content":"\r\nمعروف ، از برخى اصحاب از حضرت ابى عبد الله عليه السّلام نقل كرده كه آن جناب فرمودند :\r\nمسجد الحرام محترم است به خاطر كعبه و حرم محترم است به خاطر مسجد و احرام واجب شده به خاطر احترام حرم .\r\nحديث ( 2 )\r\nپدرم رحمة الله عليه از محمّد بن يحيى عطَّار ، از محمّد بن احمد بن يحيى بن عمران اشعرى ، از حسن بن حسين اللؤلؤى « 1 » از عبد الله بن محمّد حجّال ، از برخى رجالش ، از حضرت ابى عبد الله عليه السّلام : امام فرمودند :\r\nخداوند تبارك و تعالى كعبه را قبله براى اهل مسجد و مسجد را قبله براى اهل حرم و حرم را قبله براى اهل دنيا قرار داد .\r\nحديث ( 3 )\r\nپدرم رضى الله عنه از سعد بن عبد الله از محمّد بن الحسين بن ابى الخطاب ، از عثمان بن عيسى ، از ابى المغرا حميد بن مثنى عجلى ، از حضرت ابى عبد الله عليه السّلام ، حضرت فرمودند :\r\nهر گاه بنى اسرائيل قربانى مىآورند آتش پديد مىآمد و قربانى كسى كه از او پذيرفته شده بود را مىخورد و خداوند تبارك و تعالى احرام را به جاى قربانى قرار داده است .\r\n\r\nباب صد و پنجاه و هفتم سرّ تشريع تلبيه در حجّ\r\nحديث ( 1 )\r\nپدرم رضى الله عنه از حسين بن محمّد بن عامر ، از عمويش عبد الله بن عامر ، از محمّد بن ابى عمير ، از حمّاد بن عثمان از عبيد الله بن على حلبى ، از حضرت ابى عبد الله عليه السّلام ، راوى مىگويد : از امام عليه السّلام پرسيدم : چرا تلبيه جعل و تشريع شده است ؟\r\nحضرت فرمودند : خداوند عزّ و جل به جناب ابراهيم عليه السّلام وحى فرمود : * ( وَأَذِّنْ فِي النَّاسِ بِالْحَجِّ يَأْتُوكَ رِجالًا ) * ( و مردم را به اداء مناسك حج اعلام كن تا مردم پياده و سواره و از هر راه دور به سوى تو جمع آيند ) پس جناب ابراهيم نداء داد و با صداى بلند مردم را دعوت نمود ، مردم نيز از هر راه دور اجابتش كرده و تلبيه گويان به سوى او شتافتند و اين عمل سنّت گرديد .\r\n\r\n","description":"","footnote":"\r\n« 1 » - حسن بن حسين اللؤلؤى ، وى اهل كوفه بوده و كثير الرّواية مىباشد و به فرموده علامه در خلاصه از ثقات است .\r\n","page_name":" 341 ","page_number":341},
  {"content":"\r\n\r\n","description":"","footnote":"","page_name":" 342 ","page_number":342},
  {"content":"\r\nحديث ( 2 )\r\nعلى بن احمد بن محمّد رضى الله عنه ، از ابو الحسين محمّد بن جعفر اسدى ، از سهل بن زياد آدمى ، از جعفر بن عثمان دارمى ، از سليمان بن جعفر نقل كرده كه وى گفت :\r\nاز حضرت ابا الحسن عليه السّلام راجع به تلبيه و علَّت آن سؤال كردم ؟\r\nحضرت فرمودند :\r\nهنگامى كه مردم محرم مىشوند حق تبارك و تعالى آنها را خوانده و مىفرمايد :\r\nبندگان و كنيزانم ، همان طورى كه شما براى من احرام بستيد من نيز آتش را بر شما حرام خواهم نمود مردم مىگويند : لبّيك اللَّهم لبيك .\r\nاين عبارت را مردم در مقام اجابت حق تعالى كه ايشان را مورد نداء قرار داد ايراد مىكنند .\r\nحديث ( 3 )\r\nمحمّد بن القاسم استرآبادى مفسّر رضى الله عنه از يوسف بن محمّد بن زياد و على بن محمّد بن يسار ، از پدرشان ، از حضرت حسن بن على بن محمّد بن على بن موسى بن جعفر بن محمّد بن على بن الحسين بن على بن ابى طالب عليهم السّلام ، فرمودند :\r\nمردى محضر مبارك حضرت رضا عليه السّلام رسيد عرض كرد : اى پسر رسول خدا صلَّى الله عليه و آله و سلَّم بفرماييد تفسير : * ( الْحَمْدُ لِلَّه رَبِّ الْعالَمِينَ ) * چيست ؟\r\nحضرت فرمودند : پدرم از جدّم ، از حضرت باقر و آن حضرت از حضرت زين العابدين و آن بزرگوار از پدرش عليهم السّلام نقل كردند كه مردى محضر مبارك امير المؤمنين عليه السّلام مشرّف شد و عرضه داشت تفسير * ( الْحَمْدُ لِلَّه رَبِّ الْعالَمِينَ ) * چيست ؟\r\nحضرت فرمودند : الحمد لله تفسيرش اين است كه بندگان خدا برخى از نعمتهاى الهى را اجمالا بدانند و در مقابل آنها حق را بستايند زيرا قادر بر دانستن تمام آنها مفصّلا نيستند چه آنكه نعمتهاى حق تعالى قابل شمارش يا دانستن نيستند ، پس حق تعالى به بندگان مىفرمايد : بگوييد :\r\nحمد براى خدا است در مقابل نعمتهايى كه پروردگار عالميان به ما داده است و عالميان عبارتند از : جماعات و گروههايى از مخلوقات چه جمادات و چه حيوانات امّا حيوانات را مورد نعمت قرار داد ، به خاطر آنكه حق تعالى به قدرت كامله اش آنها را حركت داده از رزق خود غذا به آنها عنايت فرموده ، آنها را در كنف و سايه خود احاطه نموده ، هر كدام را به نحوى كه مصلحت ايجاب مىكند مورد تدبير قرار داده است .\r\n","description":"","footnote":"","page_name":" 343 ","page_number":343},
  {"content":"\r\n\r\n","description":"","footnote":"","page_name":" 344 ","page_number":344},
  {"content":"\r\nو امّا جمادات را مورد نعمت قرار داد : به خاطر آنكه حق تعالى آنها را با قدرت خود نگاه داشت ، جمادات متّصل را از جدا شدن نگاه داشت و جمادات منفصل را از اتصال و چسبيدن حفظ كرد ، آسمان را از افتادن بر روى زمين مصون داشت مگر آنكه خود به آن اذن سرنگون شدن دهد چنانچه زمين را از فرو رفتن حفظ كرد مگر وقتى كه خود به آن چنين امرى فرمايد ، حق تعالى به بندگانش مهربان و رحيم مىباشد .\r\nسپس امام عليه السّلام فرمودند : ربّ العالمين يعنى حق تعالى مالك و خالق عالميان بوده روزى آنها را به سويشان مىفرستد از آن جايى كه مىدانند و نمىدانند ، روزى بندگان بينشان تقسيم شده و تمام انسانها از آن بهره مند هستند نه تقواى متّقى و پرهيزكار آن را زياد كرده و نه عصيان و فجور معصيتكار آن را ناقص و كم نموده ، بين ما و آن رزق حجاب و پرده اى است كه رزق طالب آن مىباشد اگر يكى از شما بخواهد از روزى خود فرار كرده و بگريزد ، روزى به طلبش آمده همان طورى كه مرگ به طلبش مىآيد .\r\nخداوند جلّ جلاله مىفرمايد : بگوييد : حمد براى خدا است در مقابل نعمتهايى كه به ما داده است و در كتب پيشينيان قبل از اين كه آفريده شويم ما را ياد كرده است ، پس در اين عبارت بر حضرات محمّد و آل محمّد صلوات الله عليهم اجمعين و شيعيان ايشان واجب شده كه خدا را شكر نموده و در مقابل برترى و تفضيلى كه به ايشان بر سائر امم داده از او قدردانى كنند .\r\nشرح خبرى كه در كتب پيشينيان از حضرات محمّد و آل محمّد عليهم السّلام و شيعيان ايشان ياد شده است و امّا شرح خبر مزبور : رسول خدا صلَّى الله عليه و آله و سلَّم فرمودند :\r\nزمانى كه خداوند عزّ و جل حضرت موسى بن عمران عليه السّلام را مبعوث فرمود و وى را برگزيد و دريا را برايش شكافت و بنى اسرائيل را نجات داد و تورات و الواح را به وى اعطاء فرمود خود را در دربار ذو الجلال صاحب مكان و شرف ديد لذا به پروردگار عرض كرد :\r\nپروردگارا ، به من كرامتى دادى و عنايتى فرمودى كه به احدى قبل از من چنين توجّهى نفرمودى .\r\nخداوند عزّ و جلّ فرمود : اى موسى آيا مىدانى كه محمّد صلَّى الله عليه و آله و سلَّم نزد من از تمام فرشتگان و جميع مخلوقاتم برتر و بالاتر است ؟\r\n","description":"","footnote":"","page_name":" 345 ","page_number":345},
  {"content":"\r\n\r\n","description":"","footnote":"","page_name":" 346 ","page_number":346},
  {"content":"\r\nموسى عرض كرد : پروردگارا اگر محمّد صلَّى الله عليه و آله و سلَّم نزد تو از تمام مخلوقاتت افضل است آيا در ميان آل انبياء ، از آل من كسى اكرم و افضل مىباشد ؟\r\nخداوند جلّ جلاله فرمود : اى موسى ، آيا نمىدانى كه فضل و برترى آل محمّد بر تمام انبياء همچون فضل و برترى محمّد بر جميع مرسلين است ؟\r\nموسى عليه السّلام : عرض كرد : پروردگارا اگر آل محمّد چنين هستند پس آيا در ميان امم انبياء امّتى از امّت من برتر نزد تو مىباشد ؟ چه آنكه بر امّت من ابر سايه افكند و مرغ بريان با ترنجبين بر ايشان نازل نمودى و دريا را برايشان شكافتى ؟\r\nخداوند جلّ جلاله فرمود : اى موسى آيا نمىدانى فضل و برترى امّت محمّد صلَّى الله عليه و آله بر تمام امّتها همچون فضل خود او بر تمام خلائق است ؟\r\nموسى عرضه داشت : پروردگارا كاش ايشان را من مىديدم ، پس خدا وحى فرمود كه : تو ايشان را هرگز نخواهى ديد زيرا هنگام بروز و ظهور و خلقت ايشان اكنون نيست ولى به زودى آنها را در بهشت يعنى در جنات عدن و فردوس برين در محضر حضرت محمّد صلَّى الله عليه و آله و سلَّم خواهى ديد و ملاحظه مىكنى كه در نعمتهاى بهشتى غوطه ور و در خيرات و زيبائىهاى آن غرق مىباشند ، آيا دوست دارى سخن ايشان را به سمع تو برسانم ؟\r\nموسى عرضه داشت : آرى اى پروردگار من ؟\r\nخداوند عزّ و جل فرمود : در مقابل من بايست و تن پوش خود را محكم و استوار كن و همچون بنده ذليل در مقابل سلطان با عظمت و شوكت قرار بگير .\r\nموسى عليه السّلام چنين كرد ، پس حق عزّ و جل نداء نمود : اى امّت محمّد ، تمام آنها در حالى كه در پشت پدران و رحمهاى مادرانشان بودند اجابت كرده و گفتند : لبّيك اللَّهم لبيك لا شريك لك لبيك ، انّ الحمد و النّعمة لك و الملك لا شريك لك .\r\nسپس امام عليه السّلام فرمودند : خداوند عزّ و جل اين اجابت را با عباراتى كه ذكر شد شعار در حج قرار داد ، پس از آن پروردگار متعال نداء نمود : اى امّت محمّد حكم من بر شما چنين تقدير شده كه رحمت من نسبت به شما بر غضبم سابق بوده و عفو و بخششم پيش از عقاب و مؤاخذه‌ام مىباشد ، پيش از آنكه مرا بخوانيد دعاى شما را مستجاب مىكنم و قبل از آنكه از من سؤال و در خواست نماييد به شما اعطاء خواهم نمود ، هر كدام از شما كه با من ملاقات كنيد در حالى كه شهادت دهيد به لا إله الَّا الا لله\r\n","description":"","footnote":"","page_name":" 347 ","page_number":347},
  {"content":"\r\n\r\n","description":"","footnote":"","page_name":" 348 ","page_number":348},
  {"content":"\r\nوحده لا شريك له و انّ محمّدا عبده و رسوله صادق في اقواله ، محق في افعاله ، و نيز شهادت دهد كه حضرت على بن ابى طالب برادر و جانشين بعد از او ولىّ حضرتش مىباشد و همچنين خود را ملتزم به اطاعت از آن جناب كرده باشد همان طورى كه ملتزم بود به اطاعت از محمّد صلَّى الله عليه و آله و سلَّم .\r\nو نيز شهادت دهد به اين كه اولياء آن حضرت كه جملگى برگزيدگان و پاكيزگان و آيات مباركه الهى و راهنمايان و حجّتهاى خدا بعد از آن دو ( پيامبر اكرم و على عليه السّلام ) مىباشند او را در بهشت خود داخل خواهم نمود اگر چه گناهانش مانند كف روى دريا باشد .\r\nسپس امام عليه السّلام فرمودند :\r\nپس از آنكه حق تعالى حضرت محمّد صلَّى الله عليه و آله و سلَّم را مبعوث نمود فرمود :\r\nاى محمّد ، تو در كوه طور نبودى آن زمانى كه امّت تو را خوانده و به اين كرامت اختصاص دادم ، سپس حق عزّ و جل به پيامبر اكرم صلَّى الله عليه و آله و سلَّم فرمود :\r\nبگو اى محمّد : * ( الْحَمْدُ لِلَّه رَبِّ الْعالَمِينَ ) * يعنى حمد براى خدا است كه پروردگار عالميان مىباشد على ما اختصّنى به من هذه الفضيلة يعنى در مقابل اين فضيلتى كه به من اختصاص داد و به امّت آن حضرت هم فرمود :\r\nبگوييد : * ( الْحَمْدُ لِلَّه رَبِّ الْعالَمِينَ ) * على ما اختصنا به من هذه الفضائل يعنى حمد و ستايش براى خدا است كه پروردگار عالميان مىباشد در مقابل اين فضائلى كه به ما اختصاص داده است .\r\nحديث ( 4 )\r\nمحمّد بن الحسن بن احمد بن وليد رضى الله عنه ، از محمّد بن الحسن الصفّار ، از عبّاس بن معروف از على بن مهزيار ، از حمّاد بن عيسى ، از ابان بن عثمان ، از كسى كه به او خبر داده از حضرت ابى جعفر عليه السّلام ، راوى گفت : محضر مبارك امام عليه السّلام عرض كردم :\r\nبراى چه تلبيه را تلبيه گفته‌اند ؟\r\nحضرت فرمودند : به خاطر آنكه جوابى بود كه موسى عليه السّلام با آن پروردگارش را اجابت كرد .\r\nحديث ( 5 )\r\nپدرم رضى الله عنه از محمّد بن يحيى عطَّار از حسين بن اسحاق تاجر ، از على بن مهزيار از حسين بن سعيد ، از عثمان بن عيسى و على بن الحكيم ، از فضل بن صالح از جابر از\r\n","description":"","footnote":"","page_name":" 349 ","page_number":349},
  {"content":"\r\n\r\n","description":"","footnote":"","page_name":" 350 ","page_number":350},
  {"content":"\r\nحضرت ابى جعفر عليه السّلام ، حضرت فرمودند :\r\nجناب موسى عليه السّلام از شهر رمله « 1 » در مصر محرم شدند و با حال احرام از سرزمينهاى پهناور روحاء « 2 » در حالى كه بر روى ناقه اى نشسته و آن را با مهارى از ليف كنترل كرده بود عبور نمود حضرتش وقتى تلبيه گفت ، كوهها او را جواب دادند .\r\nحديث ( 6 )\r\nمحمّد بن الحسن بن احمد بن وليد از محمّد بن الحسن الصفّار ، از عبّاس بن معروف ، از على بن مهزيار از حمّاد بن عيسى ، از حسين بن مختار ، از ابو بصير ، وى گفت از حضرت ابو جعفر شنيدم كه مىفرمودند :\r\nحضرت موسى بن عمران عليه السّلام با هفتاد پيامبر از راه گشاده و جاده پهناور روحاء در حالى كه روى شتر سرخى نشسته بودند و آن حيوان را با مهارى از ليف كنترل نموده و جملگى عباء قطوانيه « 3 » بر دوش گرفته بودند عبور كرده و مىفرمودند :\r\nلبّيك عبدك و ابن عبدك لبّيك\r\nحديث ( 7 )\r\nپدرم رضى الله عنه از عبد الله بن جعفر حميرى ، از ابراهيم بن مهزيار ، از برادرش على بن مهزيار از ابن ابى عمير از هشام بن حكم ، از حضرت ابى عبد الله عليه السّلام نقل كرده كه آن حضرت فرمودند :\r\nحضرت موسى بن عمران عليه السّلام در حالى كه روى شتر سرخى نشسته و مهار آن حيوان از ليف بود و دو جامه قطوانيه در بر كرده بود از راه گشاده و جاده فراخ روحاء عبور كرد و پيوسته مىگفت : لبيك يا كريم ، لبيك .\r\nو يونس بن متى عليه السّلام نيز از همين جاده مىگذشت و مىگفت :\r\nلبّيك كشاف الكرب العظام ، لبيك و جناب عيسى بن مريم عليه السّلام نيز از همين جاده مىگذشت و مىگفت :\r\nلبّيك عبدك و ابن امتك ، لبّيك .\r\nو حضرت خاتم النبيين حضرت محمّد صلَّى الله عليه و آله و سلَّم نيز از جاده مذكور عبور كرده و به درگاه الهى عرضه مىداشت :\r\nلبيك ذا المعارج ، لبيك .\r\n\r\n","description":"","footnote":"\r\n« 1 » - كلمه « رمله » مفرد « رمل » بوده و آن شهرى است در فلسطين و بين آن و مقدس دوازده ميل فاصله است .\r\n« 2 » - مكانى است در فاصله چهل ميلى مدينه و بعضى فاصله آن را تا مدينه سى و شش ميل و برخى سى ميل گفته‌اند .\r\n« 3 » - منسوب است به قطوان ( به فتح قاف و طاء ) مكانى است در كوفه .\r\n","page_name":" 351 ","page_number":351},
  {"content":"\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nباب صد و پنجاه و هشتم سرّ اين كه بعضى يك حج و برخى دو حجّ يا بيشتر بجا آورده و پاره اى اصلا حج بجا نمىآورند\r\nحديث ( 1 )\r\nپدرم رضى الله عنه ، از سعد بن عبد الله ، از احمد بن محمّد بن عيسى ، از حسن بن على بن فضّال ، از عبد الله بن سنان ، از حضرت ابى عبد الله عليه السّلام نقل كرده كه آن جناب فرمودند :\r\nوقتى حقّ عزّ و جل به ابراهيم و اسماعيل عليهما السّلام فرمان داد بيت الله را بسازند و آنها خانه را ساخته و تمامش كردند به ايشان امر فرمود ركنى را بالا ببرند و پس از آن در بين مردم نداء كنند : آگاه باشيد و توجّه نماييد ، بيا حجّ ، بيا حجّ .\r\nلازم به تذكر است اگر نداء مىداد : بياييد بسوى حجّ ، تنها كسانى اجابت مىكردند كه در آن روز انسانى مخلوق بودند ولى وقتى نداء داد : بيا حجّ تمام مردم چه انسانهاى مخلوق و چه آنهايى كه در اصلاب و پشت مردان بودند لبيك گفته و دعوت حق را اجابت نمودند پس آنان كه ده بار لبيك گفتند ده بار حج انجام داده و كسانى كه پنج بار لبيك گفتند پنج مرتبه حج بجا آورده و آنكه بيشتر لبيك گفت به عدد لبيكى كه گفت حج انجام داد و كسانى هم كه يك بار لبيك گفتند يك حج انجام دادند و آنان كه اصلا لبيك نگفتند به آوردن حج مبادرت ننمودند .\r\nحديث ( 2 )\r\nپدرم رضى الله عنه از سعد بن عبد الله ، از احمد و على فرزندان حسن بن فضّال از پدرشان ، از غالب بن عثمان ، از مردى از اصحاب ، از حضرت ابى جعفر عليه السّلام نقل كرده كه آن حضرت فرمودند :\r\nخداوند جلّ جلاله وقتى به ابراهيم عليه السّلام امر فرمود كه در بين مردم نداء كند و ايشان را به حجّ دعوت نمايد ، وى روى مقام ايستاد و بقدرى بالا قرار گرفته بود كه محاذى كوه ابو قيس واقع شد ، پس با صداى بلند مردم را به حج خواند ، وى با اين نداء صدايش را به تمام كسانى كه در اصلاب و پشت مردان و رحم زنان بوده و تا روز قيامت خواهند آمد شنواند .\r\nحديث ( 3 )\r\nعلى بن احمد بن محمّد ، از محمّد بن ابى عبد الله كوفى ، از موسى بن عمران نخعى ، از عمويش حسن بن يزيد نوفلى ، از على بن سالم ، از حضرت ابى عبد الله عليه السّلام\r\n","description":"","footnote":"","page_name":" 353 ","page_number":353},
  {"content":"\r\n\r\n","description":"","footnote":"","page_name":" 354 ","page_number":354},
  {"content":"\r\nنقل كرده كه آن جناب فرمودند : كسى در آن شب يعنى شبى كه تمام امور خلائق مقدّر مىشود و آن شب بيست و سوّم ماه مبارك رمضان است برايش حجّ نوشته نشود در آن سال به حجّ نخواهد رفت چه آنكه در شب مزبور سفر تمام حاجيان در آن سال نوشته مىشود و همچنين ارزاق و عمرها و آنچه از وقايع و اتّفاقات در سال پيش مىآيد مقدّر مىگردد .\r\nراوى مىگويد : محضر مباركش عرض كردم : پس كسى كه در شب قدر نامش در صف حاجيان نوشته نشده استطاعت رفتن به حجّ را ندارد ؟\r\nحضرت فرمودند : خير .\r\nعرض كردم : چطور چنين مىباشد ؟\r\nحضرت فرمودند : من با شما خصومت و مجادله نمىكنم ، واقع امر اين طور است .\r\n\r\nباب صد و پنجاه و نهم سرّ اينكه حرم به اين مقدار فعلى قرار داده شده است .\r\nحديث ( 1 )\r\nپدرم رضى الله عنه ، از على بن ابراهيم بن هاشم ، از پدرش ، از احمد بن محمّد بن ابى نصر بزنطى نقل كرده كه وى گفت : از حضرت ابا الحسن الرضا عليه السّلام راجع به حرم و نشانه هايش سؤال كرده و عرضه داشتم چرا برخى از آنها نزديكتر از بعضى بوده و بعضى از برخى دور تر مىباشند ؟\r\nحضرت فرمودند : حق تبارك و تعالى وقتى آدم عليه السّلام را از بهشت فرو فرستاد روى كوه ابو قبيس قرارش داد ، وى از وحشتى كه در او پيدا شده بود به حق عزّ و جل شكايت كرده و عرضه داشت آنچه را كه در بهشت مىشنيدم اينجا نمىشنوم ، خداوند متعال ياقوت سرخى را از بهشت فرو فرستاد و آن را در مكانى كه امروز بيت هست قرار داد ، جناب آدم عليه السّلام دور آن طواف مىنمود و نور آن به نشانه هايى كه امروز به عنوان حدود حرم نصب شده مىرسيد پس اعلام و نشانه هاى امروزى منتهى اليه شعاع نورهاى آن ياقوت بوده كه حق تعالى آنها را حدّ حرم قرار داده است .\r\nحديث ( 2 )\r\nمحمّد بن الحسن بن احمد بن وليد رضى الله عنه ، از محمّد بن الحسن الصفّار ، از احمد بن محمّد بن عيسى ، از ابو همام اسماعيل بن همام ، از حضرت ابى الحسن الرضا عليه السّلام نظير همين روايت را نقل كرده است .\r\n","description":"","footnote":"","page_name":" 355 ","page_number":355},
  {"content":"\r\n\r\n","description":"","footnote":"","page_name":" 356 ","page_number":356},
  {"content":"\r\nحديث ( 3 )\r\nمحمّد بن موسى بن متوكَّل رضى الله عنه از عبد الله بن جعفر حميرى ، از احمد بن محمّد بن عيسى ، از حسن بن محبوب از محمّد بن اسحاق ، از حضرت ابى جعفر از آباء گرامش عليهم السلام نقل كرده كه فرمودند :\r\nخداوند متعال به جبرئيل وحى نمود : من خداوند بخشنده و مهربانم ، به آدم و حوّاء ترحّم نمودم زيرا بسيار شكوه و شكايت كردند لذا خيمه و چادرى از چادرهاى بهشتى برايشان فرو فرستادم به خاطر گريه و وحشت و تنهايى آنها مورد رحم و مهربانى خويش قرارشان دادم ، پس خيمه را بر ترعه كه بين كوههاى مكَّه هست بر سر پا نمودم .\r\n« ترعه جايگاه بيت و ستونهاى آن كه فرشتگان پيش از آدم آن را بالا برده‌اند مىباشد » بارى جبرئيل خيمه را كه به مقدار حجم بيت بود جاى آن نصب كرد و آدم را از صفا و حوّاء را از مروه آورد و هر دو را در خيمه جمع فرمود .\r\nحضرت فرمودند : ستون خيمه شاخه اى از ياقوت سرخ بود كه نور و شعاعش كوههاى مكه و اطراف آن را روشن كرده بود ، اين نور امتداد داشت و نهايت برد و تابش آن حدود حرم امروزى است لذا حق تبارك و تعالى منتهى اليه اين نور را از اطراف حرم براى خيمه عمود منظور فرمود و سرّ حرم قرار دادن براى خيمه و عمود آن بود كه اين دو از بهشت محسوب شده لا جرم احترامشان لازم بود از اين رو حق تعالى اجر و ثواب حسنات را مضاعف و مؤاخذه و عقوبت سيئات را نيز دو چندان قرار داده است .\r\nسپس حضرت فرمودند : و طناب و ريسمانهاى خيمه از اطراف كشيده شد و منتهاى آنها كه ميخهاى چادر را آن جا مىكوبند اطراف و حريم مسجد الحرام به حساب آمد .\r\nامام عليه السّلام فرمودند : ميخهاى خيمه ، سنگهايى از طلاى ناب بهشتى و طنابهاى آن از موهاى بافته شده سرخ رنگ بود .\r\nحضرت فرمودند : خداى متعال به جبرئيل عليه السّلام وحى فرمود : هفتاد هزار فرشته بر زمين فرود آورد تا خيمه را از دستياران ابليس محافظت كرده و در ضمن با آدم مأنوس بوده به منظور تعظيم بيت و خيمه دور آن طواف كنند .\r\nحضرت فرمودند : جبرئيل فرشتگان را پايين آورد و آنها در آستانه خيمه به\r\n","description":"","footnote":"","page_name":" 357 ","page_number":357},
  {"content":"\r\n\r\n","description":"","footnote":"","page_name":" 358 ","page_number":358},
  {"content":"\r\nحفاظت و جلوگيرى از گزند دستياران شياطين پرداخته اطراف ستونهاى بيت و خيمه هر روز و شب طواف مىكردند همان طورى كه در آسمان دور بيت المعمور مىگرديدند .\r\nامام فرمودند : اركان و ستونهاى بيت الحرام در زمين به موازى و محاذى بيت المعمور بوده كه در آسمان مىباشد بارى حق تعالى به جبرئيل عليه السّلام وحى فرمود كه به زمين نزد آدم و حوّا برو و آنها را از جاى ستونهايى كه بعدا براى بيت من نصب مىشود دور كن و ستونهاى خانه‌ام را براى فرشتگان و آفريدگانم از فرزندان آدم بالا ببر .\r\nجبرئيل به نزد آدم و حوّا آمد و آنها را از خيمه بيرون كرد و از ترعه و پايه هاى بيت كنار بر دو خيمه را از جاى پايه هاى دور تر سر پا كرد و سپس آدم را بر كوه صفا و حوّا را بر مروه نهاد .\r\nآدم عليه السّلام فرمود : اى جبرئيل : آيا به واسطه غضب پروردگار جلّ ذكره ما را منتقل كرده و بين ما دو نفر جدايى انداختى يا تقدير الهى بر ما چنين اقتضايى نمود ؟\r\nجبرئيل گفت : غضب پروردگار متوجّه شما نشد ولى در عين حال از فعل خدا نبايد سؤال نمود ، اى آدم هفتاد هزار فرشته اى را كه حق تعالى به زمين فرستاده تا با تو انس گرفته و اطراف اركان و عمودهاى خيمه طواف كنند از خداى عزّ و جل در خواست كرده‌اند كه حضرتش براى ايشان به جاى خيمه دور مكان آن بيتى مبارك و ميمون به محاذات بيت المعمور بناء كند تا ايشان دور آن طواف نموده همان طورى كه در آسمان اطراف بيت المعمور طواف مىنمايند ، پس حق تعالى به من وحى فرمود تا تو را دور كرده و خيمه را بالا برم .\r\nآدم عليه السّلام پس از استماع اين كلام گفت : ما به تقدير خداوند متعال راضى بوده و به امرش كه در باره ما نافذ و مؤثّر است خشنود هستيم .\r\nپس جبرئيل عمودهاى بيت را با سنگى از صفا و سنگى از مروه و سنگى از طور سينا و سنگى از كوه « السّلام » كه پشت كوفه است ساخت و بالا برد ، بعد حق تعالى به جبرئيل عليه السّلام وحى فرمود بيت را بساز و تمام كن ، جبرئيل به فرمان خدا چهار سنگ را از مواضع اربعه با بالش كند و در همان جاهايى كه حق تعالى به او امر فرموده بود در اركان بيت روى پايه هايى كه حضرت جبّار جل جلاله تقدير و معين فرموده بود قرار داد و نشانه هاى آنها را نيز نصب فرمود سپس به جبرئيل وحى نمود بيت را از سنگ كوه ابو قبيس ساخته و براى آن دو درب تعبيه كند ، دربى در مشرق و دربى در مغرب .\r\n","description":"","footnote":"","page_name":" 359 ","page_number":359},
  {"content":"\r\n\r\n","description":"","footnote":"","page_name":" 360 ","page_number":360},
  {"content":"\r\nامام عليه السّلام فرمودند : بدين ترتيب جبرئيل عليه السّلام خانه را ساخت و تمام كرد و وقتى از بناء آن فارغ شد فرشتگان اطرافش به طواف پرداختند و چون آدم و حوّا طواف فرشتگان را ديدند آنها نيز حركت كرده و به دور بيت هفت شوط طواف نموده سپس از طواف بيرون آمدند و به دنبال طعامى رفتند كه تناول كنند .\r\nحديث ( 4 )\r\nمحمّد بن الحسن بن احمد بن وليد رضى الله عنه از محمّد بن الحسن الصفّار ، از عبّاس بن معروف از صفوان بن يحيى ، وى مىگويد : از حضرت امام حسن عليه السّلام راجع به حرم و نشانه هاى آن سؤال شد ؟\r\nحضرت فرمودند : هنگامى كه جناب آدم از بهشت فرو فرستاده شد روى كوه ابو قبيس قرار گرفت ولى مردم معتقدند كه آن حضرت در هند نازل شد ، بارى آن جناب از وحشت به درگاه الهى شكايت كرد و اظهار نمود كه آنچه در بهشت مىشنيد اكنون نمىشنود ، پس حق تعالى ياقوتى سرخ به زمين فرستاد كه جاى بيت نصب گرديد و آدم آن را طواف كند و نور اين ياقوت به مكانى كه نشانه ها را نصب كرده‌اند مىرسيد پس نشانه ها و حدود حرم را در منتهى اليه شعاع نور آن ياقوت قرار دادند و حق تعالى اين محوطه را حرم اعلام فرمود .\r\n\r\nباب صد و شصتم سرّ تأثير گذاردن دو قدم ابراهيم عليه السّلام در مقام و سبب انتقال دادن مقام از مكانش به موضعى كه فعلا در آن مىباشد\r\nحديث ( 1 )\r\nپدرم رحمة الله عليه از سعد بن عبد الله از احمد و على دو فرزند حسن بن على بن فضّال ، از عمرو بن سعيد مدائنى ، از موسى بن قيس فرزند برادر عمّار بن موسى ساباطى ، از مصدّق بن صدقه از عمّار بن موسى ، از حضرت ابى عبد الله عليه السّلام .\r\nيا از عمّار ، از سليمان بن خالد ، از حضرت ابى عبد الله عليه السّلام ، آن حضرت فرمودند :\r\nوقتى خداوند تعالى به ابراهيم عليه السّلام وحى فرمود كه به مردم اعلام حج نمايند ، آن حضرت سنگى را كه در آن اثر دو قدمش بود يعنى مقام را برداشت و آن را محاذى بيت و چسبيده به آن در مقابل آن مكانى كه فعلا در آن هست قرار داد و سپس روى\r\n","description":"","footnote":"","page_name":" 361 ","page_number":361},
  {"content":"\r\n\r\n","description":"","footnote":"","page_name":" 362 ","page_number":362},
  {"content":"\r\nآن ايستاد و با صداى بلند امر خداوند را به مردم ابلاغ كرد و ايشان را به حج دعوت فرمود و وقتى شروع به سخن گفتن نمود سنگ تحمّل نياورد و پاهاى آن حضرت در سنگ فرو رفت ، ابراهيم عليه السّلام دو پاى خود را از سنگ بيرون كشيد و وقتى مردم نفراتشان انبوه شد و آماده شدند براى انجام اعمال مشقّت بار و رنج آور حج اطراف سنگ ازدحام و اجتماع كردند ، آنها رأيشان بر اين قرار گرفت كه سنگ را در همين جايى كه امروزه در آن هست قرار دهند تا بدين ترتيب مطاف و محل طواف براى كسانى كه اطراف بيت دور مىزنند خالى از مانع باشد بارى پس از آنكه حق تعالى حضرت پيامبر خاتم صلى الله عليه و آله را مبعوث فرمود و نيز در زمان ابو بكر و ابتداء حكومت عمر سنگ همچنان در مطاف بود ولى بعدا عمر گفت :\r\nمردم بر اين مقام اجتماع كرده‌اند اينك از شما مىپرسم كه كداميك از شما جايگاه اين سنگ را در زمان جاهليّت مىدانيد ؟\r\nمردى گفت : من قدر و اندازه جاى آن را دقيق مىدانم .\r\nعمر گفت : آيا مقدار جاى اين سنگ و اندازه اش را تو مىدانى ؟\r\nآن مرد گفت : آرى .\r\nعمر گفت : موضع آن را نشان بده .\r\nآن مرد موضع آن در عصر جاهليّت را نشان داد ، پس از آن سنگ را حمل نمود و به جايى كه امروزه در آن هست برگرداند .\r\n\r\nباب صد و شصت و يكم سر استلام و مسّ نمودن حجر الاسود و ركن يمانى و ركن مستجار\r\nحديث ( 1 )\r\nپدرم رحمة الله عليه ، از على بن ابراهيم بن هاشم ، از پدرش ، از محمّد بن ابى عمير ، از حمّاد بن عثمان ، از عبيد الله بن على حلبى « 1 » ، از حضرت ابى عبد الله عليه السّلام ، حلبى مىگويد : از امام عليه السّلام پرسيدم : براى چه حجر الاسود را مسّ مىكنند ؟\r\nحضرت فرمودند : زيرا تجديد عهد نمودن خلائق با خدا در همين مسّ مىباشد .\r\nو در حديث ديگر آمده كه امام عليه السّلام در جواب سؤال مذكور فرمودند : به خاطر اين كه\r\n\r\n","description":"","footnote":"\r\n« 1 » - عبيد اللَّه بن على بن ابى الحلبى وى ثقه و صحيح الرّواية بوده است .\r\n","page_name":" 363 ","page_number":363},
  {"content":"\r\n\r\n","description":"","footnote":"","page_name":" 364 ","page_number":364},
  {"content":"\r\nوقتى حق تعالى از بندگان اخذ ميثاق گرفت به حجر امر فرمود ، پس حجر مواثيق بندگان را در خود فرو برد ، پس هر كس كه پيمان دوستى را حفظ نمود حجر برايش شهادت مىدهد كه او پيمان و عهدش را نشكسته و به آن وفادار مىباشد .\r\nحديث ( 2 )\r\nعلىّ بن محمّد رحمة الله عليه از محمّد بن ابى عبد الله كوفى از محمّد بن اسماعيل برمكى ، از على بن عبّاس ، از قاسم بن ربيع صحاف ، از محمّد بن سنان نقل كرده كه وى گفت : حضرت ابا الحسن على بن موسى الرضا عليهما السّلام در جواب سؤالات و مسائل من مرقوم فرمودند :\r\nسرّ استلام و مس نمودن حجر الاسود اين است كه حق تعالى وقتى پيمان و عهد از بنى آدم گرفت حجر آن ميثاق را در خود فرو برد و به همين خاطر است كه مردم مكلَّف شده‌اند آن ميثاق را با استلام حجر نمودن تجديد كنند فلذا در مقابل حجر الاسود كه مىرسند به آن خطاب كرده و مىگويند : امانت من را بده و ميثاق و عهد خود را با تو تجديد مىكنم تا شهادت دهى كه به آن وفاء كرده‌ام و اشاره به همين معنا دارد كلام سلمان فارسى عليه الرحمه كه فرموده : روز قيامت البتّه حجر الاسود مىآيد همچون كوه ابو قبيس يك زبان و دو لب دارد و براى كسانى كه با او تجديد عهد كرده‌اند شهادت مىدهد كه ايشان به عهدشان وفاء نموده‌اند .\r\nحديث ( 3 )\r\nمحمّد بن الحسن بن احمد بن وليد رضى الله عنه از احمد بن ادريس ، از محمّد بن حسّان از وليد بن ابان از على بن جعفر ، از محمّد بن مسلم ، از حضرت ابى عبد الله عليه السّلام ، حضرت فرموده :\r\nرسول خدا صلى الله عليه و آله فرمودند : دور بيت الله طواف كنيد و ركن را استلام و مسّ نماييد زيرا ركن ( حجر الاسود ) بركت خدا است در زمين ، خلق خدا با آن مصافحه مىكنند همچون مصافحه بنده يا مرد و در عرض ركن ( حجر الاسود ) در باره هر كسى كه او را مسّ نموده شهادت مىدهد كه وى به عهدش وفاء نموده است .\r\nمصنّف اين كتاب ( مرحوم صدوق ) مىفرمايد :\r\nمعناى « يمين الله » در اين روايت عبارت است از طريق خدا كه مؤمنين از آن راه به بهشت مىروند و لهذا امام صادق عليه السّلام فرمودند :\r\nحجر الاسود باب ما است ، باب و دربى كه ما از آن داخل بهشت مىشويم و بر اساس همين معنا آن حضرت فرمودند : در بيت الله دربى از دربهاى بهشت بوده و\r\n","description":"","footnote":"","page_name":" 365 ","page_number":365},
  {"content":"\r\n\r\n","description":"","footnote":"","page_name":" 366 ","page_number":366},
  {"content":"\r\nاز آن روز كه باز گرديده بسته نشده است و در آن نهرى از بهشت جارى است كه اعمال و كردار بندگان در آن ريخته مىشوند و آن ركن يمانى است نه ركن حجر الاسود .\r\nحديث ( 4 )\r\nمحمّد بن الحسن بن احمد بن وليد رضى الله عنه از حسين بن حسن بن ابان ، از حسين بن سعيد ، از ابن فضّال از يونس از كسى كه ذكرش كرده از حضرت ابى عبد الله عليه السّلام ، راوى مىگويد :\r\nاز آن حضرت پرسيدم : كسى كه ملتزم به حجر و متوسّل به آن شده براى چه چيزى ملتزم شود و چه چيزى را در التزامش ذكر نمايد ؟\r\nحضرت فرمودند : در جنب حجر نهرى از بهشت جارى است كه در هر پنجشنبه اعمال بندگان را در آن مىاندازند .\r\nحديث ( 5 )\r\nمحمّد بن الحسن بن احمد بن وليد رحمة الله على ، از محمّد بن الحسن الصفّار ، از عبّاس بن معروف ، از حمّاد بن عيسى از حريز ، از ابى بصير و زراره و محمّد بن مسلم جميعا از ابى عبد الله عليه السّلام فرمودند :\r\nخداوند تبارك و تعالى حجر الاسود را آفريد سپس از بندگان پيمان و ميثاق گرفت بعد به حجر الاسود فرمود اين ميثاق و پيمان را فرو ببر و اهل ايمان ميثاق و عهدشان را نزد حجر الاسود تجديد مىكنند .\r\nحديث ( 6 )\r\nمحمّد بن الحسن بن احمد بن وليد رضى الله عنه از محمّد بن الحسن الصفّار از محمّد بن عيسى بن عبيد از زياد قندى ، از عبد الله بن سنان ، وى مىگويد : در طواف بوديم ، مردى از آل عمر از نزديك ما گذشت و دستش را مردى ديگر گرفته بود ، پس وى حجر را استلام نمود ، آن مرد عمرى كه دستش را وى گرفته بود بر سرش فرياد زد و با او درشتى نمود و به وى گفت : حجّت باطل است ، اين چيزى را كه تو استلام مىكنى سنگ بوده نه نفعى به حال تو داشته و نه ضررى .\r\nعبد الله بن سنان مىگويد : من خدمت امام صادق عليه السّلام عرض كردم : فدايت شوم ، آيا كلام مرد عمرى را شنيديد و ملاحظه فرموديد كه وى به آنكه استلام نمود چه گفت و به او چه رساند آنچه را كه رساند ؟\r\nحضرت فرمودند : چه چيزى به او گفت ؟\r\n","description":"","footnote":"","page_name":" 367 ","page_number":367},
  {"content":"\r\n\r\n","description":"","footnote":"","page_name":" 368 ","page_number":368},
  {"content":"\r\nمحضرش عرضه داشتم : به او گفت ، اى بنده خدا حجّ تو باطل است ، سپس اضافه كرد كه اين چيزى كه تو آن را استلام مىكنى سنگ است نه ضررى داشته و نه نفعى . حضرت امام صادق عليه السّلام فرمودند : دروغ گفت ، دروغ گفت ، دروغ گفت ، روز قيامت حجر الاسود زبانى تيز و گويا داشته با آن براى كسانى كه او را استلام كرده‌اند و بدين وسيله به عهد خود وفاء نموده‌اند شهادت به وفادارى ايشان مىدهد .\r\nسپس حضرت فرمودند : وقتى حق تعالى آسمانها و زمين را آفريد ، دو دريا ايجاد نمود ، يكى شيرين و ديگرى تلخ ، تربت آدم عليه السّلام را از درياى شيرين آفريد سپس از درياى تلخ بر آن پاشيد ، بعد آدم را از آن آفريد آنگاه آن را همچون پوست ماليد سپس رهايش نمود و وقتى خواست در آن روح بدمد او را به صورت شبح و تمثالى ايستاند بعد يك مشت از كتف راستش برداشت بلافاصله اجزاء ريزى همچون مورچه از آن خارج شدند .\r\nپس فرمود : اينها اهل بهشت هستند و يك مشت هم از كتف چپش برداشت و فرمود : اينها اهل جهنّم هستند ، بعد حق تعالى اصحاب يمين و ذرّاتى كه از كتف راست بيرون آمده بودند و اصحاب يسار يعنى ذرّاتى كه از كتف چپ خارج گشتند را به سخن در آورد ، اصحاب يسار عرضه داشتند : پروردگارا ، چرا آتش را براى ما آفريدى ، و حق را براى ما روشن نكردى به سوى ما رسولى مبعوث نداشتى ؟\r\nخداوند عزّ و جلّ به آنها مىفرمايد :\r\nبه خاطر آنكه مىدانم شما به طرف جهنم مىرويد اگر چه بعد از بعث رسل و تبيين و روشن نمودن واقع باشد و من شما را به زودى مىآزمايم ، پس حق تعالى به آتش امر فرمود گرم شود ، آتش گرم شد و افروخته گرديد ، سپس به آنها فرمود جميعا داخل آتش شويد من آن را براى شما سرد و سالم مىگردانم .\r\nآنها عرضه داشتند : پروردگارا ، ما از تو پرسيديم چرا براى ما آتش آفريدى و مقصودمان از اين سؤال فرار و گريز از آن بود حال ما را امر مىكنى كه در آن داخل شويم ، اگر به اصحاب يمين نيز اين فرمان را بدهى داخل آن نمىشوند ، حقّ عزّ و جل به آتش امر فرمود گرم شود و افروخته گردد ، پس از آن به اصحاب يمين فرمان داد كه در آتش گداخته داخل شوند و آتش برايشان سرد و سالم مىگردد ، بعد به تمام آنها فرمود : آيا من پروردگار شما نيستم ؟\r\nاصحاب يمين از روى ميل گفتند : چرا و اصحاب يسار از روى كراهت جواب دادند و چرا گفتند پس بارى تعالى از جملگى آنها پيمان گرفت و ايشان را بر خودشان شاهد قرار داد .\r\n","description":"","footnote":"","page_name":" 369 ","page_number":369},
  {"content":"\r\n\r\n","description":"","footnote":"","page_name":" 370 ","page_number":370},
  {"content":"\r\nبعد امام عليه السّلام فرمود : حجر الاسود آن وقت در بهشت بود پس خداوند عزّ و جل بيرونش آورد و آن ، ميثاق و پيمان خلائق را در خود فرو برد و به همين معنا اشاره دارد فرموده حق تعالى : * ( وَلَه أَسْلَمَ مَنْ فِي السَّماواتِ وَالأَرْضِ طَوْعاً وَكَرْهاً وَإِلَيْه يُرْجَعُونَ ) * ( تمام موجودات در آسمان و زمين خواه و ناخواه مطيع او بوده و رجوعشان بسوى او است ) .\r\nو زمانى كه حق تبارك و تعالى حضرت آدم عليه السّلام را در بهشت ساكن نمود و وى مرتكب لغزش گرديد ، حق تعالى حجر را از بهشت فرود فرستاد و آن را در ركنى از اركان بيت خود قرار داد و جناب آدم عليه السّلام را از بهشت به زمين روى كوه صفا هبوط داد ، آدم براى مدّت مديدى آن جا درنگ نمود سپس حجر را در بيت ديد آن را شناخت و ياد ميثاق و عهدش افتاد از اين رو نزد حجر آمد و به سرعت خود را به آن جا رسانيد و سپس خويش را ، روى آن افكند و مدّت چهل بامداد گريست و از خطايش توبه نمود و از اين كه عهد را نقض كرده اظهار پشيمانى كرد .\r\nسپس امام عليه السّلام فرمودند : و به همين خاطر امر شده‌ايد هر گاه حجر را استلام كرديد بگوييد : امانتى ادّيتها و ميثاقى تعاهدته لتشهد لي بالموافاة يوم القيامة .\r\nحديث ( 7 )\r\nپدرم رضى الله عنه از سعد بن عبد الله ، از محمّد بن الحسين بن ابى الخطاب ، از احمد بن محمّد بن ابى نصر از عبد الكريم بن عمر و خثعمى ، از عبد الله بن ابى يعفور ، از حضرت ابى عبد الله عليه السّلام ، آن حضرت فرمودند :\r\nارواح لشكرهايى هستند آراسته و منظَّم در صفوف متعدّد پس آنچه از ارواح در عالم ميثاق با هم آشنا و هم صف بودند در اينجا و عالم دنيا با يك ديگر الفت و انس دارند و آنچه از آنها در عالم ميثاق بينشان تفرقه و تناكر بوده در اين عالم نيز بينشان اختلاف و مخاصمه مىباشد و ميثاق و عهد در اين حج نهفته است .\r\nسپس حضرت فرمودند :\r\nبه خدا سوگند حجر دو چشم و دو گوش و يك دهان و يك زبان تيز و گويا دارد اين سنگ در ابتداء سفيدتر از شير بود ولى به واسطه استلام مجرمين و گناهكاران و منافقين رفته رفته تيره شد تا به اين وضعى كه مىبينيد در آمد .\r\nحديث ( 8 )\r\nمحمّد بن الحسن بن احمد بن وليد رضى الله عنه ، از محمّد بن الحسن الصفّار ، از على بن\r\n","description":"","footnote":"","page_name":" 371 ","page_number":371},
  {"content":"\r\n\r\n","description":"","footnote":"","page_name":" 372 ","page_number":372},
  {"content":"\r\nحسان واسطى ، از عمويش عبد الرحمن بن كثير الهاشمى ، از حضرت ابى عبد الله عليه السّلام ، حضرت فرمودند :\r\nعمر بن خطَّاب بر حجر الاسود عبور كرد و گفت : اى سنگ به خدا سوگند مىدانيم كه تو سنگ هستى نه نفعى داشته و نه ضررى دارى منتهى ديده‌ايم كه رسول خدا صلَّى الله عليه و آله و سلَّم تو را دوست دارد از اين جهت ما نيز تو را دوست داريم .\r\nامير المؤمنين عليه السّلام به او فرمود : اى پسر خطَّاب چگونه اين سخن مىگويى ، به خدا قسم حتمى است كه حق تعالى در روز قيامت اين سنگ را برانگيخته در حالى كه يك زبان و دو لب دارد ، پس شهادت مىدهد در حق كسانى كه با او وفادار بوده‌اند ، اين سنگ بركت خدا در زمين است ، مخلوقات الهى با او بيعت مىنمايند .\r\nعمر گفت : خدا ما را در شهرى كه در آن على بن ابى طالب نباشد باقى ندارد .\r\nحديث ( 9 )\r\nعلى بن حاتم در مكتوبى كه به من مرقوم نمود خبر داد از جميل بن زياد ، از احمد بن الحسين النخّاس ، از زكريا ابى محمّد مؤمن ، از عامر بن معقل ، از ابان بن تغلب ، وى گفت : حضرت ابو عبد الله عليه السّلام فرمودند :\r\nآيا مىدانى براى چه مردم حجر الاسود را مىبوسند ؟\r\nابان مىگويد : عرضه داشتم : خير .\r\nحضرت فرمودند : آدم عليه السّلام از وحشت در زمين به حق تعالى شكايت كرد ، جبرئيل نازل شد و ياقوتى از بهشت آورد كه هر گاه آدم عليه السّلام در بهشت به آن عبور مىكرد با پايش به آن ميزد وقتى آن را در زمين ديد شناخت بلافاصله بوسيدش و از آن جا است كه مردم نيز حجر را مىبوسند چه آنكه حجر همان ياقوت مىباشد .\r\nحديث ( 10 )\r\nابو عبد الله محمّد بن شاذان بن احمد بن عثمان پروازى از ابو على محمّد بن حارث بن سفيان حافظ سمرقندى از صالح بن سعيد ترمذى از عبد المنعم بن ادريس ، از پدرش ، از وهب يمانى ، از ابن عبّاس نقل شده كه گفت : پيامبر اكرم صلَّى الله عليه و آله و سلَّم طواف مىفرمود و عائشه نيز در خدمتش بود وقتى ركن را استلام كرده و به حجر رسيدند به عائشه فرمودند :\r\nاگر ارجاس و آلودگيهاى جاهليّت بر اين سنگ منطبع و منتقل نشده بود به واسطه اش از هر بيمارى انسان شفا مىيافت و نيز به همان هيئتى كه روز اوّل حق تعالى آن را به زمين فرو فرستاد ديده مىشد ، اين سنگ در اصل ياقوت سفيد بود\r\n","description":"","footnote":"","page_name":" 373 ","page_number":373},
  {"content":"\r\n\r\n","description":"","footnote":"","page_name":" 374 ","page_number":374},
  {"content":"\r\nكه از ياقوتهاى بهشتى به حساب مىآمد ولى حق عزّ و جل حسن آن را به واسطه معصيت عاصيان تغيير داد و آن را از سردمداران و ظلمه مستور فرمود زيرا براى ستمكاران شايسته نيست به چيزى كه پيدايشش از بهشت بوده بنگرند چه آنكه هر كسى به شيئى كه مبدأ و آغازش از بهشت بوده نگاه كند بهشت بر او واجب مىشود .\r\nسپس فرمود :\r\nركن بركت خداى تعالى در زمين بوده و حق جلَّت عظمته آن را در روز قيامت مبعوث فرموده در حالى كه زبان و دو لب و دو چشم دارد و در آن روز آن را به نطق و سخن در آورده و آن با زبانى گويا براى كسى كه استلامش نموده شهادت مىدهند ، استلام حجر در امروز بيعت است در حق كسانى كه بيعت با رسول خدا صلَّى الله عليه و آله و سلَّم را درك نكرده‌اند .\r\nوهب يمانى مىگويد : ركن و مقام هر دو ، دو ياقوت از ياقوتهاى بهشتى هستند كه در اين دنيا آورده و بر روى كوه صفا نهاده شدند ، پس نور آنها بين مشرق و مغرب را براى اهل زمين روشن كرده همان طورى كه در شب تار چراغ فروزان ظلمت را به روشنايى مبدّل مىنمايد .\r\nبه واسطه آنها هر اضطراب و نگرانى بر طرف و انس و الفت حاصل مىگشت حق تعالى اين دو را مبعوث فرمود در حالى كه از نظر عظمت و بزرگى همچون كوه ابو قبيس بوده و براى هر كسى كه آنها را استلام كرده و بدين وسيله تجديد عهد نموده و شهادت به وفادارى مىدهند ، بعدا نور و درخشندگى از آنها رفع گرديد و حسنشان تغيير داده شد و به وضعى كه الآن هست در آمدند .\r\n\r\nباب صد و شصت و دوّم سرّ اين كه چرا حجر كه سفيد بود سياه گشته و علَّت بهبودى نيافتن بيمار به سبب مسّ نمودن حجر در اين زمان\r\nحديث ( 1 )\r\nپدرم رضى الله عنه از سعد بن عبد الله از احمد بن محمّد بن عيسى ، از عبد الرحمن بن ابى نجران و حسين بن سعيد ، جميعا از حمّاد بن عيسى ، از حريز بن عبد الله ، از حضرت ابى عبد الله عليه السّلام ، حضرت فرمودند :\r\nحجر الاسود قبلا از شير سفيدتر بود ، اگر ارجاس و آلودگيهاى جاهليّت آن را مسّ\r\n","description":"","footnote":"","page_name":" 375 ","page_number":375},
  {"content":"\r\n\r\n","description":"","footnote":"","page_name":" 376 ","page_number":376},
  {"content":"\r\nنمىكرد هيچ صاحب مرضى آن را استلام نمىكرد مگر آنكه از مرضش بهبودى پيدا مىنمود .\r\nحديث ( 2 )\r\nمحمّد بن الحسن بن احمد بن وليد رضى الله عنه از سعد بن عبد الله ، از اسماعيل بن محمّد تغلبى ، از ابو طاهر ورّاق ، از حسن بن ايّوب « 1 » ، از عبد الكريم بن عمرو ، از عبد الله بن ابى يعفور ، از حضرت ابى عبد الله عليه السّلام ، راوى نام حجر الاسود را محضر مباركش آورد ، آن حضرت فرمودند :\r\nتوجه داشته باش ، حجر دو چشم و يك بينى و يك زبان دارد قبلا از شير سفيدتر بود و نيز مقام هم ، همين منزله و موقعيّت را داشت .\r\n\r\nباب صد و شصت و سوّم سرّ اين كه چرا مردم حجر و ركن يمانى را استلام كرده و دو ركن ديگر را استلام نمىكنند و سبب اين كه مقام ابراهيم عليه السّلام چرا بر چپ عرش مىباشد\r\nحديث ( 1 )\r\nعلى بن حاتم ، از على بن الحسين النحوى ، از ابن فضّال ، از ثعلبة بن ميمون و غيرش از بريد بن معاويه عجلى ، وى مىگويد : محضر امام صادق عليه السّلام عرض كردم چرا مردم حجر و ركن يمانى را استلام كرده ولى دو ركن ديگر را استلام نمىكنند ؟\r\nحضرت فرمودند :\r\nعباد بن صهيب بصرى نيز از من همين سؤال را كرد و من به او گفتم :\r\nبه خاطر آنكه رسول خدا صلَّى الله عليه و آله و سلَّم اين دو را فقط استلام نمودند و آن دو ركن ديگر را مسّ نكردند و بر مردم لازم است آنچه را كه رسول اكرم صلَّى الله عليه و آله و سلَّم انجام دادند ، انجام دهند و به زودى به تو خبر خواهم داد غير آنچه را كه به عباد خبر دادم و آن اين است كه :\r\nحجر الاسود و ركن يمانى در طرف راست عرش هستند و حق تبارك و تعالى امر فرموده آنچه در طرف راست عرش هست را استلام كنيم .\r\nبريد مىگويد : عرضه داشتم : چطور مقام ابراهيم در سمت چپ عرش قرار گرفته ؟\r\n\r\n","description":"","footnote":"\r\n« 1 » - امامى است ولى مجهول الحال مىباشد .\r\n","page_name":" 377 ","page_number":377},
  {"content":"\r\n\r\n","description":"","footnote":"","page_name":" 378 ","page_number":378},
  {"content":"\r\nحضرت فرمودند : به خاطر آنكه حضرت ابراهيم عليه السّلام در قيامت مقامى داشته و حضرت محمّد صلَّى الله عليه و آله و سلَّم نيز در قيامت مقامى دارند ، مقام پيامبر اكرم در طرف راست عرش و مقام ابراهيم در جانب چپ عرش مىباشد از اين رو مقام ابراهيم در قيامت در جاى خودش كه چپ عرش باشد قرار دارد و عرش پروردگار رويش به طرف ما است نه پشت آن « 1 » .\r\nحديث ( 2 )\r\nپدرم رضى الله عنه از سعد بن عبد الله ، از ايّوب بن نوح ، از صفوان بن يحيى ، از معاوية ابن عمّار ، از حضرت ابى عبد الله عليه السّلام ، آن حضرت فرمودند :\r\nدر طواف بودم كه شخصى پرسيد : چرا اين دو ركن يعنى حجر و ركن يمانى را مردم مسح كرده ولى آن دو ركن ديگر را مسح نمىكنند ؟\r\nدر جواب گفتم : زيرا رسول خدا صلَّى الله عليه و آله و سلَّم اين دو را مسح نموده و آن دو ركن ديگر را مسح نفرمودند ، و ما نبايد متعرّض كارى شويم كه رسول گرامى صلَّى الله عليه و آله متعرّضش نشده‌اند .\r\nحديث ( 3 )\r\nپدرم رضى الله عنه از سعد بن عبد الله از محمّد بن عبد الجبّار از جعفر بن محمّد كوفى ، از شخصى كه از اصحاب ما است مرفوعا از حضرت ابى عبد الله عليه السّلام نقل كرده كه آن حضرت فرمودند :\r\nرسول خدا صلَّى الله عليه و آله و سلَّم در طواف به ركن غربى رسيدند ، ركن به آن سرور عرض كرد :\r\nاى رسول خدا آيا من ركنى از اركان بيت پروردگارت نيستم ؟ پس چرا مرا استلام\r\n\r\n","description":"","footnote":"\r\n« 1 » - در ذيل اين عبارت مرحوم مجلسى اوّل شرحى ايراد نموده‌اند كه در ذيل آن را مىآوريم .\r\nمرحوم مجلسى اوّل فرموده : اگر بيت را در دنيا و قيامت محاذى عرش قرار داده و چنين تصور كنيم كه بيت به منزله مردى است كه صورتش به طرف مردم و به طرف باب مىباشد قهرا اگر ما به طرف بيت توجّه كنيم مقام ابراهيم طرف راست ما و حجر الاسود جانب چپ ما قرار گرفته و نسبت به بيت عكس است يعنى حجر الاسود جانب راست بيت و مقام طرف چپ آن واقع مىباشد و همچنين است عرش نسبت به الآن و قيامت و حجر الاسود به منزله مقام پيامبر اكرم صلَّى اللَّه عليه و آله و سلَّم بوده و ركن يمانى به مثابه مقام ائمه ما صلوات اللَّه عليهم اجمعين مىباشد ، و همان طورى كه مقام نبى و ائمه صلوات اللَّه عليهم در دنيا طرف راست بيت و به ازاء راست عرش مىباشد در آخرت نيز چنين مىباشد زيرا عرش صورتش به طرف ما است نه پشتش زيرا اگر پشتش به طرف ما مىبود لازم مىآمد كه يمين و جانب راست تعلَّق به ابراهيم داشته و طرف چپ متعلَّق به نبى اكرم و ائمه طاهرين صلوات اللَّه عليهم اجمعين باشد در حالى كه گفتيم چنين نيست سپس مرحوم مجلسى فرموده : آنچه گفتيم تفسير خبر به حسب ظاهر بود ولى ممكن است بگوييم تعبير در روايت اشاره است به علوّ رتبه پيامبر ما صلَّى اللَّه عليه و آله و افضليّت آن سرور بر رتبه حضرت ابراهيم عليه السّلام كه افضل انبياء بعد از پيامبر اكرم و ائمّه عليهم السلام مىباشد .\r\n","page_name":" 379 ","page_number":379},
  {"content":"\r\n\r\n","description":"","footnote":"","page_name":" 380 ","page_number":380},
  {"content":"\r\nو مسّ نمىكنند ؟\r\nپيامبر صلَّى الله عليه و آله و سلَّم نزديكش رفته و به آن فرمودند : آرام بگير ، سلام بر تو باد ، مهجور و كنار گذارده نشدى .\r\n\r\nباب صد و شصت و چهارم سرّ اين كه چرا حق تعالى حجر الاسود را در ركنى كه فعلا در آن است قرار داد نه در اركان ديگر و علَّت بوسيدن آن و سبب اخراجش از بهشت و وجه قرار دادن ميثاق را در آن\r\nحديث ( 1 )\r\nپدرم رحمة الله عليه از محمّد بن يحيى عطَّار ، از محمّد بن احمد از موسى ، از عمر ، از ابن سنان از ابو سعيد قمّاط ، از بكير بن اعين ، وى مىگويد : از حضرت ابا عبد الله عليه السّلام پرسيدم : براى چه خداوند متعال را در ركنى كه فعلا در آن است قرار داد نه در اركان ديگر ؟\r\nو براى چه بوسيده مىشود ؟\r\nو براى چه از بهشت اخراج شد ؟\r\nو براى چه ميثاق و عهد بندگان در آن قرار داده شده نه در ساير اركان فدايت شوم از اين علل مرا با خبر كنيد كه سرگردان و متحيّر مىباشم ؟\r\nبكير مىگويد : امام عليه السّلام فرمودند :\r\nاز مسأله بسيار مشكل و سختى پرسيده و پىگيرى نمودى ، پس بدان و دلت را فارغ بدار و گوش فرا بده ان شاء الله به تو خبر مىدهم ، خداوند تبارك و تعالى حجر الاسود را كه سنگ گرانبهايى بود از بهشت بيرون آورد و نزد حضرت آدم قرار داد و در آن ركن را وضع كرد زيرا ميثاق و پيمان خلائق در آن بود و توضيح آن اين است كه :\r\nزمانى كه ذريّه بنى آدم از پشت آنها خارج شده و حق تعالى در همان مكان از آنها اخذ ميثاق نمود و ايشان را رؤيت كرد و نيز از همان مكان طير و پرنده بر حضرت قائم عليه السّلام هبوط نمود ، اوّلين كسى كه با قائم آل محمّد عليهم السّلام بيعت نمود همان طير است كه به خدا سوگند جبرئيل عليه السّلام بود و به همان مقام حضرتش تكيه خواهد داد و آن تكيه گاه حجّت و برهان است بر حضرت قائم عليه السّلام چنانچه شاهد است براى هر كسى كه با آن جناب در آن مكان وفاء به عهد كرده و نيز شهادت مىدهد براى كسى\r\n","description":"","footnote":"","page_name":" 381 ","page_number":381},
  {"content":"\r\n\r\n","description":"","footnote":"","page_name":" 382 ","page_number":382},
  {"content":"\r\nكه ميثاق و عهدى را كه خداوند از بندگان اخذ كرده است به آن حضرت اداء كند .\r\nامّا اين كه آن را بوسيده و استلامش مىكنند علَّتش آن است كه با اين وسيله مردم تجديد عهد و ميثاق نموده و بيعت خود را يك بار ديگر تجديد مىنمايند و عهدى را كه از آنها در عالم ميثاق گرفته شده به آن اداء مىكنند ، لذا در هر سال نزد حجر آمده و آن پيمان و ميثاق را با آن تجديد مىكنند مگر توجه نمىكنى كه وقتى به حجر رسيدى مىگوئى : امانتم را اداء كرده و ميثاقم را تجديد نموده تا برايم شهادت دهى كه به عهدم وفاء نمودم .\r\nبه خدا سوگند غير از شيعيان ما احدى آن عهد را وفاء نمىكند و اساسا غير از ايشان هيچ كس آن عهد و ميثاق را نگه نداشته است .\r\nو شيعيان هر گاه نزدش مىآيند ايشان را شناخته و تصديقشان مىكند و ديگران كه به حضورش مىرسند انكارشان كرده و در آنچه مىگويند تكذيبشان مىنمايد و جهتش آن است كه غير از شما شيعيان كسى آن امانت و عهد را حفظ و نگهدارى نكرده در نتيجه به نفع شما و بر عليه و ضرر ديگران شهادت مىدهد يعنى شهادت مىدهد كه شما به عهد وفا كرديد و غير شما آن را نقض و انكار كرده و به آن كفر ورزيده‌اند و شهادت حجر در روز قيامت حجّت بالغه خداوند متعال بر عليه آنان است در روز قيامت حجر مىآيد در حالى كه زبانى گويا و دو چشم دارد و اين هيأت حجر همان صورت اوّلى او است كه تمام خلائق او را با آن صورت شناخته و انكارش نمىكنند ، بارى هر كسى با آن در دنيا به عهدش وفاء نمود و پيمان و ميثاق را با استلامش تجديد كرد و بدين وسيله نشان داد آن را حفظ كرده و نگاه داشته و امانت را به آن تحويل داده البته حجر بر نفعش شهادت مىدهد و هر كسى آن را انكار نموده و ميثاق را فراموش نموده قطعا در حقّش شهادت به كفر و انكار مىدهد .\r\nو امّا علَّت اخراجش از بهشت :\r\nآيا مىدانى اصل حجر الاسود چيست ؟\r\nبكير مىگويد : عرضه داشتم : خير .\r\nحضرت فرمودند : حجر فرشته اى عظيم الشأن و از بزرگان ملائكه بوده و وقتى حق عزّ و جلّ از فرشتگان اخذ ميثاق كرد او اوّلين نفرى از فرشتگان بود كه اقرار نمود و ايمان آورد لا جرم بارى تعالى بر جميع مخلوقات امينش قرار داد و ميثاق خلائق را در او به رسم امانت قرار داد و از تمام مخلوقات اقرار گرفت كه نزد او در هر سال اقرار به ميثاق و عهدى كه خداوند از آنها گرفته است را تجديد نمايند .\r\n","description":"","footnote":"","page_name":" 383 ","page_number":383},
  {"content":"\r\n\r\n","description":"","footnote":"","page_name":" 384 ","page_number":384},
  {"content":"\r\nسپس حق تعالى او را با آدم در بهشت قرين قرار داد تا وى را متذكَّر ميثاق مزبور نموده و نيز هر سال جناب آدم نزد او به عهد و پيمان گرفته شده اقرار كند و آن را بدين وسيله تجديد نمايد ، و وقتى آدم عصيان نمود و از بهشت بيرون شد خداوند متعال عهدى را كه از آدم و فرزندانش براى محمّد صلَّى الله عليه و آله و سلَّم و وصيّش صلوات الله عليه اخذ كرده بود از ياد آدم برد و وى را به نيسان انداخت « 1 » و او را متحيّر و مبهوت قرار داد و هنگامى كه حق جلّ و على توبه آدم را پذيرفت آن فرشته را ( حجر ) به صورت درّه اى سفيد نمود و سپس از بهشت به طرف آدم پرتابش كرد ، آدم در آن وقت در سرزمين هند بود و وقتى آن درّه را ديد با آن انس گرفت ولى بيش از اين كه آن جوهر و سنگ قيمتى است شناختى نسبت به آن نداشت ، خداوند عزّ و جل آن سنگ را به نطق آورد و گفت : اى آدم آيا مرا مىشناسى ؟\r\nآدم عليه السّلام گفت : خير .\r\nسنگ گفت : بلى مرا مىشناسى منتهى شيطان بر تو غالب شد و پروردگارت را از يادت برد سپس به همان صورتى كه در بهشت با آدم بود در آمد و گفت : كجا رفت آن عهد و ميثاق كه حق تعالى از تو گرفت ؟\r\nآدم پريد به سوى او و ميثاق به يادش آمد و گريست و براى سنگ خضوع و خشوع نمود و آن را بوسيد و اقرار به عهد و ميثاق را نزد او تجديد كرد .\r\nسپس خداوند متعال آن فرشته را به سنگ درّى سفيد و شفاف و نورانى درخشنده تبديل كرد ، آدم عليه السّلام در مقام تجليل و تعظيم بر آمده و آن را به دوش گرفت و هر گاه خسته مىشد جبرئيل عليه السّلام آن را از آدم مىگرفت و با خود نقل مىكرد و به همين منوال مىرفتند تا به مكَّه رسيدند ، بارى پيوسته آدم عليه السّلام با آن مأنوس بود و در كنارش در مكَّه به سر مىبرد و در هر روز و شب اقرار به ميثاق و عهد مىكرد و آن را تجديد مىنمود .\r\nسپس حق تعالى وقتى جبرئيل را به زمين فرستاد و كعبه را بنا نمود ، جبرئيل به آن مكان كه بين ركن و باب بيت باشد فرود آمد و در آن مكان آدم را ديد و اين همان مكانى بود كه حق تعالى اخذ ميثاق نمود و فرشته عهد و ميثاق را در همان جا در خود فرو برد و به خاطر همين علَّت حق تعالى حجر را در آن ركن قرار داد نه در ركنهاى\r\n\r\n","description":"","footnote":"\r\n« 1 » - مرحوم عليّين و ساده مجلسى عطَّر اللَّه مرقده در مرآت العقول مىفرمايد :\r\nكسانى كه انساء بر انبياء را جايز ندانسته و مىگويند : صحيح نيست خداوند متعال نسيان را بر انبياء غالب كند مىفرمايند مقصود از نسيان در اينجا ترك مىباشد .\r\n","page_name":" 385 ","page_number":385},
  {"content":"\r\n\r\n","description":"","footnote":"","page_name":" 386 ","page_number":386},
  {"content":"\r\nديگر سپس حق تعالى آدم را از جاى بيت به طرف صفا و حوّا ، را به جانب مروه راند بعد حجر را گرفت و با قدرتش در همان ركن قرار داد و وقتى آدم از صفا چشمش به حجر افتاد كه در ركن نصب شده الله اكبر و لا إله الَّا الله گفت و خدا را تمجيد و تعظيم نمود فلذا سنّت است كه در هنگام روبرو شدن با ركنى كه حجر در آن است از صفا تكبير بگويند و خداوند عهد و ميثاق را در آن حجر به وديعه نهاد و در بين فرشتگان تنها او بود كه آن ميثاق را در خود فرو برد زيرا خداوند وقتى از فرشتگان راجع به ربوبيّت خود و نبوّت حضرت محمّد صلَّى الله عليه و آله و سلَّم و وصى بودن حضرت امير المؤمنين على عليه السّلام اقرار خواست پشت ملائكه لرزيد و اوّلين كسى كه سرعت نمود و به آن اقرار كرد همان فرشته ( حجر ) بود و از او محبّتر نسبت به محمّد و آل محمّد هيچ فرشته اى نبود از اين رو خداوند او را از بين آنها اختيار كرد و ميثاق را در او نهاد و او روز قيامت خواهد آمد در حالى كه زبان گويا و چشم بينا داشته و براى تمام آنان كه با او در آن مكان تجديد عهد كرده و امانت را حفظ نموده‌اند شهادت خواهد داد .\r\nمحمّد بن على مؤلف اين كتاب مىگويد :\r\nخبر مذكور با همين الفاظ و عباراتى كه نقل گرديد حكايت شده و معناى « انّ الله أهبط الى ارضه و بنى الكعبة » آن است كه خداوند متعال وقتى آنها را به زمين فرو فرستاد يعنى آن فرشته و آدم و حوّا و جبرئيل را .\r\nو مراد از « ارضه » بين ركن و مقام مىباشد .\r\nو اين مكان ثواب و اجر بسيارى براى آدم داشت لذا در همان مكان حق تعالى اخذ ميثاق نمود .\r\nو امّا معناى « اخذ الله الحجر بيده » مقصود از « يد » قدرت مىباشد .\r\n\r\nباب صد و شصت و پنجم سرّ ناميدن صفا به نام « صفا » و مروه به اسم « مروه »\r\nحديث ( 1 )\r\nپدرم رضى الله عنه از سعد بن عبد الله ، از احمد بن محمّد بن خالد ، از پدرش از محمّد بن سنان ، از اسماعيل بن جابر و عبد الكريم بن عمرو از عبد الحميد بن ابى الدّيلم از حضرت ابى عبد الله عليه السّلام ، حضرت فرمودند :\r\nصفا را به اين خاطر صفا خوانده‌اند كه : مصطفى و برگزيده شده آدم بود كه بر كوه صفا هبوط كرد لذا از اسم آدم ( يعنى از كلمه مصطفى ) نامى و اسمى براى كوه اتخاذ\r\n","description":"","footnote":"","page_name":" 387 ","page_number":387},
  {"content":"\r\n\r\n","description":"","footnote":"","page_name":" 388 ","page_number":388},
  {"content":"\r\nشد و دليل بر اين كه آدم مصطفى است آيه شريفه : * ( إِنَّ الله اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ ) * ( خداوند آدم و نوح و آل ابراهيم و آل عمران را بر جهانيان برگزيد ) مىباشد و چون حوّا بر كوه مروه فرود آمد اين كوه را به اين نام خواندند چه آنكه مرأه يعنى ( زن ) كه حوّا باشد بر آن نازل گرديد پس براى كوه نامى از اسم مرأه اتخاذ گرديد .\r\n\r\nباب صد و شصت و ششم سرّ تشريع شدن سعى بين دو كوه صفا و مروه\r\nحديث ( 1 )\r\nپدرم رضى الله عنه از سعد بن عبد الله ، از يعقوب بن يزيد ، از محمّد بن ابى عمير از معاوية بن عمّار ، از حضرت ابى عبد الله عليه السّلام ، آن جناب فرمودند :\r\nحضرت ابراهيم عليه السّلام وقتى اسماعيل را كه شيرخواره اى بود در مكَّه گذارد وى تشنه بود و بين كوه صفا و مروه درختى بود ، مادر اسماعيل از منزلش بيرون شد تا به كوه صفا رسيد ، كسى را در آن جا نديد پس گفت : آيا در اين وادى انيس نمىباشد ؟\r\nكسى جوابش را نداد ، پس از آن جا گذشت تا به مروه رسيد در آن جا نيز احدى را مشاهده نكرد باز گفت : آيا در اينجا انيسى نمىباشد ؟\r\nهيچ جوابى نشنيد ، پس به صفا برگشت دوباره كلامش را تكرار كرد و جوابى نيامد سپس به مروه برگشت و اين عمل هفت بار تكرار شد ، پس حق تعالى آن را سنّت قرار داد كه حاجىها از صفا به مروه و از مروه به صفا تا هفت مرتبه بروند بارى جبرئيل بر آن مخدّره نازل شد و به او فرمود : تو كيستى ؟\r\nآن مخدّره گفت : من مادر فرزند ابراهيم هستم .\r\nجبرئيل گفت : ابراهيم شما را به چه كسى سپرده و رفته ؟\r\nآن مخدّره گفت : همين جمله را وقتى ابراهيم مىخواست برود به او گفتم و او در جواب گفت : به خداى تعالى شما را مىسپارم .\r\nجبرئيل گفت : او شما را به كسى سپرده كه كفايتكننده است .\r\nبعد حضرت فرمود : مردم به خاطر نبودن آب در راه مكَّه از رفت و آمد در آن راه اجتناب مىكردند .\r\nبارى طفل شير خوار از شدّت عطش پا بر زمين ساييد و در اثر آن چشمه زمزم از زمين جوشيد ، مادر وقتى از مروه برگشت و به نزد طفل رسيد چشمه را كه ديد جلو\r\n","description":"","footnote":"","page_name":" 389 ","page_number":389},
  {"content":"\r\n\r\n","description":"","footnote":"","page_name":" 390 ","page_number":390},
  {"content":"\r\nآمد اطراف آن را خاك ريخت تا آب جارى نشود و اگر اين كار را نمىكرد البته آب چشمه روان مىشد .\r\nحضرت فرمودند : وقتى آب در داخل توده خاك جمع شد به صورت حوض در آمد ، طيور و پرندگان كه آن را ديدند اطرافش حلقه زدند در همين هنگام قافله اى از يمين عبور مىكرد وقتى پرندگان را ديدند كه دور توده اى از خاك حلقه زده‌اند گفتند پرندگان جايى حلقه نمىزنند مگر آنكه آب در آن جا باشد پس خود را به آن جا رساندند تا آب بياشامند و وقتى رسيدند و آب را ديدند از آن آشاميده و طعامشان را هم همان جا تناول كردند و خداوند تبارك و تعالى از آن آب روزى آنها كرد و با خود بردند ، قافله به مكَّه كه عبور كردند از طعامشان به اهل مكه اطعام كرده و از آبى هم كه با خود برداشته بودند به آنها نوشانيدند .\r\n\r\nباب صد و شصت و هفتم سرّ تشريع هروله بين صفا و مروه\r\nحديث ( 1 )\r\nپدرم رحمة الله عليه از سعد بن عبد الله ، از ايّوب بن نوح ، از صفوان بن يحيى ، از معاوية بن عمّار ، از حضرت ابى عبد الله عليه السّلام نقل كرده كه آن جناب فرمودند :\r\nسعى بين صفا و مروه به خاطر اين تشريع شد كه ابليس بر حضرت ابراهيم عليه السّلام ظاهر شد پس جبرئيل به حضرت فرمان داد بر او سخت بگيرد و از خود براندش ابراهيم عليه السّلام چنين كرد ، يعنى به صورت هروله سر در عقب ابليس گذارد ، ابليس فرار كرد لذا هروله در بين اين دو كوه سنت گرديد .\r\nحديث ( 2 )\r\nپدرم رضى الله عنه از سعد بن عبد الله ، از احمد و عبد الله فرزندان محمّد بن عيسى ، از محمّد بن ابى عمير ، از حمّاد ، از حلبى ، وى مىگويد : از حضرت ابى عبد الله عليه السّلام پرسيدم :\r\nچرا سعى بين صفا و مروه تشريع شده است ؟\r\nحضرت فرمودند : زيرا شيطان در اين وادى به نظر حضرت ابراهيم آمد پس ابراهيم سعى كرد و به دنبالش دويد و او را از خود دور نمود ، جناب ابراهيم عليه السّلام محارب و مخاصم شيطان مىباشد .\r\n","description":"","footnote":"","page_name":" 391 ","page_number":391},
  {"content":"\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nباب صد و شصت و هشتم سرّ اين كه مسعى ( بين صفا و مروه ) محبوبترين مكانها نزد خدا است\r\nحديث ( 1 )\r\nپدرم رضى الله عنه ، از سعد بن عبد الله ، از محمّد بن الحسين بن ابى الخطَّاب ، از ابن ابى عمير ، از معاوية بن عمّار ، وى مىگويد : حضرت ابو عبد الله عليه السّلام فرمودند : هيچ مكان و بقعه اى نزد خدا محبوبتر از مكان سعى نيست و جهتش آن است كه اينجا هر جبّار و ستمگر منحرفى ذليل و خوار مىگردد .\r\nحديث ( 2 )\r\nمحمّد بن الحسن بن احمد بن وليد ، از محمّد بن يحيى عطَّار و احمد بن ادريس جملگى از محمّد بن احمد بن يحيى بن عمران اشعرى از محمّد بن الحسين بن ابى الخطَّاب ، از محمّد بن اسلم « 1 » ، از يونس از ابو بصير ، وى مىگويد : از حضرت امام صادق عليه السّلام شنيدم كه مىفرمودند : هيچ مكان و بقعه اى نزد خداى عزّ و جل محبوبتر از محل سعى نيست زيرا در آن جا هر ستمگرى خوار و ذليل مىگردد .\r\n\r\nباب صد و شصت و نهم سرّ اين كه رسول خدا صلَّى الله عليه و آله و سلَّم از مسجد الشجره محرم شدند نه از غير آن\r\nحديث ( 1 )\r\nعلى بن حاتم از قاسم بن محمّد ، از حمدان بن الحسين ، از حسين بن وليد ، از كسى كه ذكرش نموده ، راوى مىگويد : محضر مبارك امام ششم عرض كردم : براى چه رسول خدا صلَّى الله عليه و آله و سلَّم از مسجد شجره محرم شدند نه از غير آن ؟\r\nامام عليه السّلام فرمودند :\r\nزيرا وقتى حضرتش را به آسمان حركت دادند و روى آسمان به محاذى مسجد شجره رسيدند فرشتگان به بيت المعمور كه مىآمدند از محاذى همه مواقيت عبور مىكردند به استثناء مسجد شجره ، هنگامى كه نبى اكرم صلَّى الله عليه و آله و سلَّم به محاذى اين مسجد رسيدند نداء آمد : اى محمّد صلَّى الله عليه و آله .\r\n\r\n","description":"","footnote":"\r\n« 1 » - محمّد بن اسلم الطَّبرى ، اصلش كوفى است ، مرحوم علَّامه در خلاصه فرموده وى غالى و فاسد المذهب است .\r\n","page_name":" 393 ","page_number":393},
  {"content":"\r\n\r\n","description":"","footnote":"","page_name":" 394 ","page_number":394},
  {"content":"\r\nحضرت عرضه داشت : لبيك .\r\nخداوند فرمود : آيا تو را يتيم نيافتم پس مكانت دادم و گمشده نيافتم پس راه را نشانت دادم ؟\r\nنبى اكرم صلَّى الله عليه و آله و سلَّم عرض كرد : حمد و نعمت و سلطنت تمام از آن تو است ، شريك و همتايى ندارى ، لبيك ، از اين رو از مسجد شجرة احرام بستند نه ساير مواقيت .\r\nحديث ( 2 )\r\nپدرم رضى الله عنه از سعد بن عبد الله ، از ايوب بن نوح ، از صفوان بن يحيى ، از معاوية بن عمّار وى گفت : حضرت ابو عبد الله عليه السّلام فرمودند :\r\nبدان كه حج صحيح و عمره سالم آن است كه از ميقاتى كه رسول خدا معيّن فرموده‌اند محرم شوى و از آن نگذرى مگر آنكه محرم باشى ، رسول خدا صلَّى الله عليه و آله و سلَّم براى اهل عراق آن زمانى كه عراقى نبود وادى عقيق از طرف عراق را ميقات قرار دادند .\r\nو براى اهل طائف قرن المنازل و براى اهل مغرب جحفه كه نزد ما مهيعه نوشته شده و براى اهل مدينه ذو الحليفه و براى اهل يمن يلملم را به عنوان ميقات معيّن فرموده‌اند .\r\nو كسانى كه منزلشان پشت اين مواقيت به طرف مكَّه هست ( يعنى فاصله منزل آنها تا مكَّه از فاصله تمام اين مواقيت نسبت به مكَّه كمتر مىباشد ) ميقاتشان همان منزلشان مىباشد .\r\nحديث ( 3 )\r\nپدرم رحمة الله عليه از على بن ابراهيم ، از پدرش ، از صفوان بن يحيى ، از ابى ايّوب خزّاز ، وى مىگويد : محضر مبارك امام صادق عليه السّلام عرضه داشتم : بفرماييد وادى عقيق ميقاتى است كه رسول خدا صلَّى الله عليه و آله معيّن فرموده‌اند يا مردم خودشان آن را ميقات قرار داده‌اند ؟\r\nحضرت فرمودند : رسول خدا صلَّى الله عليه و آله و سلَّم براى اهل مدينه ذو الحليفه و براى اهل مغرب جحفه را كه نزد ما مهيعه نوشته شده و براى اهل يمن يلملم و براى اهل طائف قرن المنازل و براى اهل نجد عقيق و هر سرزمينى كه منتهى به نجد شود را ميقات قرار داده‌اند .\r\n\r\nباب صد و هفتادم سرّ تشريع اشعار و تقليد\r\nحديث ( 1 )\r\nپدرم رحمة الله عليه از سعد بن عبد الله از ابراهيم بن هاشم ، از پدرش ، از نوفلى ،\r\n","description":"","footnote":"","page_name":" 395 ","page_number":395},
  {"content":"\r\n\r\n","description":"","footnote":"","page_name":" 396 ","page_number":396},
  {"content":"\r\nاز سكونى ، از حضرت جعفر بن محمّد سلام الله عليهما ، راوى از حضرت سؤال مىكند :\r\nچرا شتر را تقليد نموده ( مقصود از تقليد آن است كه حاجى نعل و كفش خود را به گردن حيوان مىآويزد ) يا اشعار مىكنند ( مراد از اشعار آن است كه سمت راست كوهان را چاك مىزنند و با خونش پشت حيوان را آلوده مىكنند ) ؟\r\nحضرت فرمودند : امّا تقليد كه عبارت است از آويختن نعل و كفش به گردن حيوان جهتش آن است كه بدين وسيله شناخته مىشود كه اين حيوان قربانى است لذا اگر گم شود كسى در آن تصرّف نمىكند ، از اين گذشته صاحب شتر به واسطه كفش خود كه در گردن حيوان آويخته شتر خويش را شناخته و از ساير شتران امتيازش مىدهد .\r\nو امّا اشعار كه عبارتست از چاك زدن كوهان شتر و آلوده نمودن پشت حيوان را به خون خودش جهتش آن است كه بدين وسيله اعلام مىكنند كه پشت حيوان و سوارشدنش بر صاحبش حرام است و شيطان نيز قدرت ندارد آن را مسّ كند .\r\nحديث ( 2 )\r\nمحمّد بن الحسن رحمة الله عليه از محمّد بن الحسن الصفّار ، از عبّاس بن معروف ، از على بن مهزيار از فضاله ، از سيف بن عميرة ، از عمرو بن شمر از جابر ، از حضرت ابى جعفر عليه السّلام ، آن جناب فرمودند :\r\nشترها را نيكو اشعار كنيد زيرا اوّلين قطره خون كه از حيوان مىريزد خداوند صاحب آن شتر را مىآمرزد .\r\nحديث ( 3 )\r\nپدرم رحمة الله عليه از سعد بن عبد الله ، از احمد و عبد الله فرزندان محمّد بن عيسى از محمّد بن ابى عمير ، از حمّاد ، از حلبى ، از حضرت ابى عبد الله عليه السّلام ، آن جناب فرمودند : هر كسى شترى را براى قربانى سوق دهد پس قبل از اين كه حيوان به محلّ قربانى برسد دست يا پايش شكست يا مرد بر آن شخص واجب است در صورت توان و قدرت داشتن آن حيوان را نحر و قربانى كند بعد كفش خود كه به گردن حيوان انداخته بود را به خونش آلوده نمايد و به رسم نشانه همان جا بگذارد تا عابرين بدانند حيوان تذكيه شده و اگر خواستند از گوشتش بخورند .\r\nو اگر قربانى كه دست يا پايش شكسته و يا مرده مضمون باشد بر صاحبش واجب است حيوان ديگرى به جاى آن بخرد و قرار دهد .\r\nمقصود از مضمون آن است كه بر شخص به واسطه نذر يا غير نذر همچون قسم واجب بوده كه قربانى را سوق دهد و به قربانگاه ببرد .\r\n","description":"","footnote":"","page_name":" 397 ","page_number":397},
  {"content":"\r\n\r\n","description":"","footnote":"","page_name":" 398 ","page_number":398},
  {"content":"\r\nو اگر قربانى دست يا پا شكسته و يا مرده مضمون نباشد بلكه صاحبش آن را تبرّعا سوق داده و به دلخواه خويش آورده واجب نيست به جاى آن حيوان ديگرى بخرد بلكه اگر خواست مىتواند برايش بدل قرار دهد .\r\n\r\nباب صد و هفتاد و يكم سرّ ناميده شدن روز ترويه به روز ترويه\r\nحديث ( 1 )\r\nپدرم رحمة الله عليه از على بن ابراهيم ، از پدرش ، از محمّد بن ابى عمير ، از حمّاد بن عثمان ، از عبيد الله بن على حلبى ، از حضرت ابى عبد الله عليه السّلام ، راوى مىگويد : از حضرت پرسيدم : چرا روز ترويه را روز ترويه ناميده‌اند ؟\r\nحضرت فرمودند : زيرا در عرفات آب نبود و حاجىها روز هشتم ذى حجة از مكَّه آب بر مىداشتند و به عرفات مىبردند و برخى از ايشان به بعضى ديگر مىگفتند : تروّيتم ، تروّيتم ( سيراب شديد ، سيراب شديد ) لذا به خاطر همين روز هشتم را روز ترويه ناميدند .\r\n\r\nباب صد و هفتاد و دوّم سرّ ناميده شدن منى به منى\r\nحديث ( 1 )\r\nمحمّد بن الحسن بن احمد بن وليد رضى الله عنه از حسين بن حسن بن ابان ، از حسين بن سعيد ، از فضالة بن ايوب ، از معاوية بن عمّار ، از حضرت ابى عبد الله عليه السّلام نقل كرده كه آن جناب فرمودند :\r\nجبرئيل عليه السّلام در اين سرزمين نزد حضرت ابراهيم عليه السّلام آمد و به آن جناب عرض كرد : اى ابراهيم تمنّا و آرزو كن پس مردم آن سرزمين را منى ناميدند .\r\nحديث ( 2 )\r\nعلى بن احمد رحمة الله عليه از محمّد بن ابى عبد الله كوفى ، از محمّد بن اسماعيل برمكى ، از على بن عبّاس از قاسم بن ربيع صحّاف ، از محمّد بن سنان نقل كرده كه حضرت ابا الحسن الرّضا عليه السّلام در مكتوب به او چنين مرقوم فرمودند :\r\nعلَّت اين كه منى را منى مىگويند اين است كه جبرئيل در منى به حضرت ابراهيم گفت : اين ابراهيم آنچه مىخواهى از پروردگارت تمنّا كن .\r\n","description":"","footnote":"","page_name":" 399 ","page_number":399},
  {"content":"\r\n\r\n","description":"","footnote":"","page_name":" 400 ","page_number":400},
  {"content":"\r\nابراهيم عليه السّلام در ضميرش تمنّا نمود كه خداوند متعال به جاى فرزندش اسماعيل قوچى را قرار دهد و امر به ذبحش نمايد و بدين ترتيب قوچ فداء براى اسماعيل باشد ، خداوند قادر آرزوى او را بر آورد و همان طورى كه خواسته بود انجام داد .\r\n\r\nباب صد و هفتاد و سوّم سرّ ناميدن عرفات به عرفات\r\nحديث ( 1 )\r\nحمزة بن محمّد علوى از على بن ابراهيم ، از پدرش ، از محمد بن ابى عمير ، از معاوية بن عمّار نقل كرده كه وى گفت : از حضرت ابا عبد الله عليه السّلام پرسيدم : چرا عرفات را به عرفات موسوم نموده‌اند ؟\r\nحضرت فرمودند : روز عرفه جبرئيل عليه السّلام حضرت ابراهيم صلوات الله عليه را بيرون برد وقتى خورشيد به زوال گراييد به او گفت :\r\nاى ابراهيم : اعتراف بذنبك و اعرف مناسكك ( به لغزش خود اعتراف كن و به مناسك خويش آگاه شو ) پس به خاطر كلام جبرئيل كه گفت : اعترف و ابراهيم هم اعتراف نمود آن سرزمين را عرفه خواندند .\r\n\r\nباب صد و هفتاد و چهارم سرّ ناميده شدن خيف به خيف\r\nحديث ( 1 )\r\nمحمّد بن الحسن رحمة الله عليه از حسين بن الحسن بن ابان ، از حسين بن سعيد ، از صفوان بن يحيى ، از معاوية بن عمّار از حضرت ابى عبد الله عليه السّلام ، راوى مىگويد :\r\nمحضر مباركش عرض كردم : براى چه خيف را خيف ناميده‌اند ؟\r\nحضرت فرمودند : به خاطر آن خيف را خيف ناميدند كه از وادى بالاتر واقع شده و هر مكانى كه از وادى مرتفع باشد خيف خوانده مىشود .\r\n\r\nباب صد و هفتاد و پنجم سرّ ناميده شدن مزدلفه به مزدلفه\r\nحديث ( 1 )\r\nمحمّد بن الحسن بن احمد بن وليد رضى الله عنه از حسين بن حسن بن ابان از حسين بن سعيد ،\r\n","description":"","footnote":"","page_name":" 401 ","page_number":401},
  {"content":"\r\n\r\n","description":"","footnote":"","page_name":" 402 ","page_number":402},
  {"content":"\r\nاز صفوان ، از معاوية بن عمّار ، از حضرت ابى عبد الله عليه السّلام ، آن حضرت در حديث ابراهيم عليه السّلام فرمودند : جبرئيل عليه السّلام به موقف ( عرفات ) منتهى شد و به آن رسيد پس در آن اقامه كرد تا خورشيد غروب نمود سپس ابراهيم عليه السّلام را از آن جا بيرون برد و به او گفت : اى ابراهيم : ازدلف الى المشعر الحرام يعنى كوچ كن به طرف مشعر الحرام ، پس مشعر الحرام را مزدلفه خواندند .\r\nحديث ( 2 )\r\nپدرم رحمة الله عليه از سعد بن عبد الله ، از ابراهيم بن مهزيار ، از برادرش على بن مهزيار ، از فضالة بن ايّوب ، از معاوية بن عمّار ، از حضرت ابى عبد الله عليه السّلام نقل كرده كه آن سرور فرمودند :\r\nمزدلفه را به اين خاطر مزدلفه ناميده‌اند كه حاجىها از عرفات به سويش كوچ مىكنند .\r\n\r\nباب صد و هفتاد و ششم سرّ ناميده شدن مزدلفه به وادى جمع\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن خالد ، از پدرش از محمّد بن سنان ، از اسماعيل بن جابر و عبد الكريم بن عمرو ، از عبد الحميد بن ابى الديلم ، از حضرت ابى عبد الله عليه السّلام نقل كرده كه آن حضرت فرمودند :\r\nمزدلفه را به اين جهت جمع خوانده‌اند كه آدم عليه السّلام در آن بين نماز مغرب و عشاء جمع نمود .\r\nحديث ( 2 ) پدرم رضى الله عنه در رساله و نامه اش به من نوشت : مزدلفه را به خاطر اين جمع گفته‌اند كه در آن نماز مغرب و عشاء را با يك اذان و دو اقامه مىخوانند .\r\n\r\nباب صد و هفتاد و هفتم سر تشريع شدن رمى جمار\r\nحديث ( 1 )\r\nپدرم رحمة الله عليه از محمّد بن يحيى عطَّار از عمركى خراسانى از على بن جعفر از برادرش حضرت موسى بن جعفر عليهما السّلام ، وى مىگويد : از آن حضرت پرسيدم :\r\n","description":"","footnote":"","page_name":" 403 ","page_number":403},
  {"content":"\r\n\r\n","description":"","footnote":"","page_name":" 404 ","page_number":404},
  {"content":"\r\nبراى چه رمى جمار ( پرتاب كردن ريگ ) تشريع شده است ؟\r\nحضرت فرمودند : براى اين كه در مكانى كه ريگ پرتاب مىكنند ابليس ملعون به نظر حضرت ابراهيم آمد ، آن جناب او را با ريگ زد و پس از آن اين عمل در آن جا سنّت شد .\r\nحديث ( 2 )\r\nپدرم رحمة الله عليه از سعد بن عبد الله ، از ايّوب بن نوح از صفوان بن يحيى ، از معاوية بن عمّار ، از حضرت ابى عبد الله عليه السّلام ، آن حضرت فرمودند : اوّلين كسى كه ريگها را پرتاب كرد آدم عليه السّلام بود ، بعد فرمود :\r\nجبرئيل نزد ابراهيم آمد و گفت : اى ابراهيم بيانداز ، ابراهيم جمره عقبه را با ريگ زد زيرا شيطان در جنب آن براى ابراهيم ممثّل شد .\r\n\r\nباب صد و هفتاد و هشتم سرّ تشريع شدن قربانى\r\nحديث ( 1 )\r\nپدرم رحمة الله عليه از سعد بن عبد الله ، از حسين بن يزيد نوفلى ، از اسماعيل بن مسلم سكونى ، از حضرت جعفر بن محمّد از آباء گرامش عليهم السلام حضرت فرمودند : رسول خدا صلى الله عليه و آله فرمودند :\r\nخداوند متعال اين قربانى را تشريع فرمود تا مساكين شما از ناحيه گوشت در فراخى قرار بگيرند ، پس ايشان را اطعام نماييد .\r\nحديث ( 2 )\r\nعلى بن احمد بن محمّد رضى الله عنه ، از محمّد بن ابى عبد الله الكوفى الاسدى ، از موسى بن عمران نخعى از عمويش حسين بن يزيد نوفلى ، از على بن ابى حمزه ، از ابى بصير از حضرت ابى عبد الله عليه السّلام ، ابو بصير مىگويد محضر مباركش عرضه داشتم :\r\nسرّ جعل و تشريع قربانى چيست ؟\r\nحضرت فرمودند : خداوند متعال هنگام ريختن اوّلين قطره خون حيوان به زمين صاحب قربانى را مىبخشد ، اين يكى از علل تشريع قربانى است ، ديگر آنكه بدين وسيله اهل تقوى از غيرشان ممتاز شده و تنها عمل ايشان مقبول واقع مىشود چنانچه خدا در قرآن فرموده : هرگز به رضاى خدا نخواهد رسيد و مقبول درگاهش واقع نخواهد شد گوشت حيواناتى كه تصدّق داده شده و نه خون ريخته شده آنها\r\n","description":"","footnote":"","page_name":" 405 ","page_number":405},
  {"content":"\r\n\r\n","description":"","footnote":"","page_name":" 406 ","page_number":406},
  {"content":"\r\nبلكه آن تقواى صاحب اين قربانىها مقبول درگاهش مىباشد .\r\nسپس در تأييد اين حكمت ( حكمت دوّم ) امام فرمودند : بنگر چگونه خداوند متعال قربانى هابيل را قبول و قربانى قابيل را ردّ نمود و اين نبود مگر به خاطر آنكه هابيل اهل تقوى و قابيل فاقد آن بود .\r\nحديث ( 3 )\r\nمحمّد بن الحسن بن احمد بن وليد رضى الله عنه مىگويد : محمّد بن الحسن الصفّار ، از عبّاس بن معروف ، از ابى جميله ، از حضرت ابى عبد الله عليه السّلام ابى جميله مىگويد : از امام عليه السّلام راجع به گوشت قربانى سؤال كردم ؟\r\nحضرت فرمودند : حضرت على بن الحسين و فرزندشان حضرت محمّد باقر عليهم السلام يك سوّم از اين گوشت را به همسايگانشان تصدّق نموده و يك سوّم هم به مساكين مىدادند و يك سوّم باقيمانده را براى اهل خانه نگه مىداشتند .\r\n\r\nباب صد و هفتاد و نهم سرّ استحباب اختيار نمودن قربانى صحيح و سالم\r\nحديث ( 1 )\r\nمحمّد بن موسى بن متوكَّل رضى الله عنه از محمّد بن يحيى عطَّار از محمّد بن احمد بن يحيى ابن عمران اشعرى ، از موسى بن جعفر بغدادى ، از عبيد الله بن عبد الله ، از موسى بن ابراهيم ، از حضرت ابى الحسن موسى عليه السّلام ، آن حضرت فرمود : رسول خدا صلَّى الله عليه و آله و سلَّم فرمودند :\r\nقربانىهاى صحيح و سالم انتخاب كنيد زيرا آنها مركبهاى شما هستند بر صراط .\r\n\r\nباب صد و هشتادم سرّ عدم جواز اطعام از گوشت قربانى به مساكين بابت كفّاره قسم\r\nحديث ( 1 )\r\nعلى بن احمد بن محمّد رضى الله عنه از محمّد بن ابى عبد الله كوفى ، از سهل بن زياد ، از حسين بن يزيد از اسماعيل بن ابى زياد ، از حضرت بن محمّد از پدر بزرگوارش سلام الله عليهما نقل كرده‌اند كه آن حضرت فرمودند :\r\nاز حضرت على عليه السّلام سؤال شد آيا از گوشت قربانى بابت كفّاره قسم مىتوان به مساكين اطعام نمود ؟\r\n","description":"","footnote":"","page_name":" 407 ","page_number":407},
  {"content":"\r\n\r\n","description":"","footnote":"","page_name":" 408 ","page_number":408},
  {"content":"\r\nحضرت فرمودند : خير ، زيرا قربانى فقط براى حق تعالى است در مورد ديگر نمىتوان صرفش كرد .\r\n\r\nباب صد و هشتاد و يكم سرّ نهى از حبس كردن گوشت قربانى بيشتر از سه روز\r\nحديث ( 1 )\r\nمحمّد بن الحسن بن احمد بن وليد رضى الله عنه ، از محمّد بن الحسن الصفّار از احمد بن محمّد بن عيسى از عبد الرّحمن بن ابى نجران از محمّد بن حمران ، از محمّد بن مسلم ، از حضرت ابى جعفر عليه السّلام ، آن سرور فرمودند :\r\nنبى اكرم صلَّى الله عليه و آله و سلم از اين كه گوشت قربانى را به خاطر احتياج بيش از سه روز نگه دارند و مصرف نكنند نهى مىفرمودند امّا در اين زمان اين امر اشكال ندارد .\r\nحديث ( 2 )\r\nاحمد بن محمّد بن يحيى عطَّار رضى الله عنه از پدرش ، از محمّد بن الحسين بن ابى الخطاب از محمّد بن اسماعيل بن بزيع ، از يونس ، از جميل بن درّاج ، وى مىگويد : راجع به حبس كردن گوشتهاى قربانى بيش از سه روز در منى از حضرت امام صادق عليه السّلام سؤال كردم ؟\r\nحضرت فرمودند : در اين زمان اشكالى ندارد ، رسول خدا صلَّى الله عليه و آله و سلَّم از اين امر اوّلا و در آن زمان نهى فرمودند : زيرا مردم در آن عصر در رنج و تعب و سختى به سر مىبردند امّا امروزه كه اين مشكل وجود ندارد نگه دارى آن اشكالى ندارد و حضرت امام صادق عليه السّلام فرمودند :\r\nقبلا ما مردم را نهى مىكرديم از اين كه گوشتهاى قربانى را بعد از سه روز به مصرف برسانند و اين به خاطر كمبود گوشت و كثرت مردم بود ولى اكنون كه گوشت فراوان و جمعيّت مردم كمتر است اشكالى نيست در اين كه گوشت را بعد از سه روز به مصرف برسانند .\r\nحديث ( 3 )\r\nمحمّد بن الحسن بن احمد بن وليد رضى الله عنه ، از عبد الله بن عبّاس علوى ، از محمّد بن عبد الله بن موسى ابن عبد الله ، از پدرش ، از دايىاش زيد بن على ، از پدرش ، از جدّ خود از على عليه السّلام حضرت فرمود : رسول خدا صلَّى الله عليه و آله و سلَّم فرمودند :\r\nمن شما را از سه چيز نهى مىكردم :\r\n","description":"","footnote":"","page_name":" 409 ","page_number":409},
  {"content":"\r\n\r\n","description":"","footnote":"","page_name":" 410 ","page_number":410},
  {"content":"\r\nالف : از زيارت قبورت نهى مىكردم ، حال توجّه كنيد ، اعلام مىكنم : قبور را زيارت كنيد .\r\nب : از بيرون آوردن گوشتهاى قربانى از منى بعد از سه روز نهى مىكردم ، حال توجّه كنيد اعلام مىكنم : آنها را بخوريد و ذخيره نماييد .\r\nج : از نبيذ و شراب انداختن ، حال توجّه كنيد اعلام مىكنم : شراب بياندازيد ولى مسكر آن حرام است مقصود اين است كه :\r\nنبيذ و شرابى كه صبح انداخته شود و شب نوشيده شود يا شب انداخته شود و صبح خورده شود جايز است امّا وقتى غليان آمد ديگر حرام بوده و آشاميدنش جايز نيست .\r\n\r\nباب صد و هشتاد و دوّم سرّ اين كه جايز است پوست قربانى را به سلَّاخ آن داد\r\nحديث ( 1 )\r\nپدرم رحمة الله عليه و محمّد بن الحسن بن احمد بن وليد رحمة الله عليهما ، از محمّد بن يحيى عطَّار ، از محمّد بن احمد بن يحيى بن عمران اشعرى ، از على بن اسماعيل ، از صفوان بن يحيى الازرق ، وى مىگويد :\r\nمحضر مبارك حضرت ابى ابراهيم عليه السّلام عرض كردم : آيا شخص مىتواند به سلَّاخ ، پوست قربانى را بدهد ؟\r\nحضرت فرمودند : اشكالى ندارد ، خداوند عزّ و جل در قرآن مىفرمايد :\r\n* ( فَكُلُوا مِنْها وَأَطْعِمُوا ) * ( از گوشت قربانى بخوريد و به ديگران اطعام كنيد ) و پوست نه خورده مىشود و نه اطعام مىگردد و به همين سبب كه عنوان مأكول و مطعوم بر آن صادق نيست اعطائش به سلَّاخ اشكال و ايرادى ندارد .\r\n\r\nباب صد و هشتاد و سوّم سرّ اين كه استقراض ثمن قربانى بر كسى كه واجد آن نيست واجب است\r\nحديث ( 1 )\r\nمحمّد بن موسى بن متوكَّل رضى الله عنه از محمّد بن يحيى عطَّار ، از محمّد بن احمد بن يحيى بن عمران اشعرى ، از موسى بن جعفر بغدادى ، از عبيد الله بن عبد الله ، از\r\n","description":"","footnote":"","page_name":" 411 ","page_number":411},
  {"content":"\r\n\r\n","description":"","footnote":"","page_name":" 412 ","page_number":412},
  {"content":"\r\nموسى بن ابراهيم ، از حضرت ابى الحسن موسى عليه السّلام ، آن سرور فرمود : رسول خدا صلَّى الله عليه و آله و سلَّم به ام سلمه كه محضر مباركش عرضه داشته بود : اى رسول خدا صلى الله عليه و آله عيد قربان فرا رسيده و مالى كه با آن قربانى تهيّه كرده و ذبح كنم ندارم آيا به اين منظور قرض كرده و اقدام به قربانى بنمايم ؟\r\nفرمودند : قرض كن و اين دين پرداخت شده است .\r\nحديث ( 2 )\r\nپدرم رضى الله عنه از سعد بن عبد الله ، از احمد بن ابى عبد الله برقى ، از احمد بن يحيى مقرى از عبد الله بن موسى ، از اسرائيل ، از ابى اسحاق ، از شريح بن هانى ، از على عليه السّلام نقل كرده كه آن حضرت فرمودند : اگر مردم اجر و ثوابى كه در قربانى است مىدانستند قطعا قرض مىكردند و اقدام به آن مىنمودند ، هنگامى كه اوّلين قطره خون قربانى به زمين مىريزد صاحب آن آمرزيده مىشود .\r\n\r\nباب صد و هشتاد و چهارم سرّ كفايت نمودن شتر از يك نفر و كافى بودن گاو از پنج نفر\r\nحديث ( 1 )\r\nپدرم رحمة الله عليه از على بن ابراهيم بن هاشم از على بن معبد از حسين بن خالد ، از حضرت ابى الحسن عليه السّلام راوى مىگويد : محضر مبارك امام عليه السّلام عرض كردم : شتر از چند نفر مجزى و كافى است ؟\r\nحضرت فرمودند : از يك نفر .\r\nعرض نمودم : گاو از چند نفر ؟\r\nفرمودند : از پنج نفر مشروط به اين كه اين افراد كنار يك سفره طعام بخورند .\r\nعرضه داشتم : چطور شتر از يك نفر مجزى بوده ولى گاو از پنج نفر ؟\r\nحضرت فرمودند : زيرا علَّتى كه در بقره وجود دارد در شتر نيست و آن علَّت اين است كه : آنان كه به قوم موسى امر كردند گوساله را بپرستند پنج نفر بودند كه جملگى بر سر يك سفره طعام مىخوردند اين پنج نفر عبارت بودند از : اذيبويه ، برادرش مذويه ، پسر برادر و پسر دخترش و همسرش ، ايشان گاوى را كه حق تعالى امر به ذبحش نموده بود را ذبح كردند مصنّف اين كتاب ( صدوق « ره » ) مىگويد :\r\n","description":"","footnote":"","page_name":" 413 ","page_number":413},
  {"content":"\r\n\r\n","description":"","footnote":"","page_name":" 414 ","page_number":414},
  {"content":"\r\nحديث به همين نحوى كه نقل كرديم آمده لذا من آن را همان طورى كه وارد شده با ذكر علَّتى كه در آن بيان گرديده ايراد نمودم ولى آنچه من به آن فتوى داده و اعتماد دارم آن است گاو و شتر هر دو از هفت نفر مجزى بوده اعمّ از آنكه جملگى از يك اهل بيت بوده يا غير آن باشند مدرك من بر اين فتوى دو حديثى است كه در ذيل نقل مىكنم : 1 - محمّد بن الحسن بن احمد بن وليد رضى الله عنه مىگويد :\r\nمحمّد ابن الحسن الصفّار از محمّد بن الحسين بن ابى الخطَّاب ، از وهيب بن حفص « 1 » ، از ابى بصير ، از حضرت ابى عبد الله عليه السّلام نقل كرده كه آن حضرت فرمودند :\r\nگاو و شتر از هفت نفر كفايت مىكنند چه از يك اهل بيت بوده و چه اين طور نباشد . 2 - پدرم رضى الله عنه از سعد بن عبد الله ، از بنان بن محمّد « 2 » ، از محمّد بن الحسن ، از يونس ابن يعقوب ، وى مىگويد :\r\nاز حضرت ابى عبد الله عليه السّلام راجع به گاو قربانى پرسيدم ؟\r\nحضرت فرمودند : از هفت نفر متفرّق كه از يك اهل بيت نباشند كفايت مىكند .\r\n\r\nباب صد و هشتاد و پنجم سرّ كافى بودن ميش يك ساله و عدم كفايت بز يك ساله در قربانى حجّ\r\nحديث ( 1 )\r\nمحمّد بن موسى متوكَّل رضى الله عنه ، از سعد بن عبد الله ، از احمد بن محمّد بن عيسى ، از عبّاس بن معروف از على بن مهزيار ، از محمّد بن يحيى الخزّاز از حمّاد بن عثمان ، وى مىگويد : محضر مبارك امام صادق عليه السّلام عرض كردم : كمترين سنّى از غنم كه در قربانى مجزى است چيست ؟\r\nحضرت فرمودند : ميش يك ساله .\r\nعرض كردم : آيا بز يك ساله هم كافى است ؟\r\nحضرت فرمودند : مجزى نيست .\r\nعرضه داشتم : فدايت شوم علَّت آن چيست ؟\r\n\r\n","description":"","footnote":"\r\n« 1 » - نجاشى فرموده وى واقفى بوده ولى ثقه محسوب مىشده است .\r\n« 2 » - مرحوم ممقانى در رجال فرموده وى حسن مىباشد .\r\n","page_name":" 415 ","page_number":415},
  {"content":"\r\n\r\n","description":"","footnote":"","page_name":" 416 ","page_number":416},
  {"content":"\r\nفرمودند : ميش يك ساله عمل لقاح و توليد مثل را انجام مىدهد بخلاف بز يك ساله كه قادر بر آن نيست .\r\n\r\nباب صد و هشتاد و ششم سرّ ساقط بودن قربانى از كسى كه از طرف مادر عمره تمتّع و از جانب پدرش محرم به احرام حج گرديده\r\nحديث ( 1 )\r\nپدرم رضى الله عنه از احمد بن ادريس ، از محمّد بن احمد بن يحيى بن عمران اشعرى ، از محمّد بن الحسين بن ابى الخطاب از محمّد بن اسماعيل بن بزيع ، از صالح بن عقبه از حارث بن مغيره ، از حضرت ابى عبد الله عليه السّلام راوى مىگويد : از حضرت پرسيدم :\r\nمردى از طرف مادر عمره تمتّع و از جانب پدر احرام حج بسته تكليفش چيست ؟\r\nحضرت فرمودند :\r\nاگر قربانى كرده كه آن برايش خير و خوب است و اگر اقدام به آن نكرده ، بر او واجب نيست زيرا عمره تمتّع را از طرف مادرش بجا آورده و احرام حجّش هم از جانب پدرش مىباشد .\r\n\r\nباب صد و هشتاد و هفتم سرّ ساقط بودن ذبح و سر تراشيدن از اهل يمن\r\nمترجم مىگويد : در ذيل اين باب حديثى نقل نشده است .\r\n\r\nباب صد و هشتاد و هشتم سرّ ناميده شدن حجّ به حجّ اكبر\r\nحديث ( 1 )\r\nمحمّد بن الحسن رحمة الله عليه ، از محمّد بن الحسن الصفّار ، از على بن محمّد كاشانى ، از قاسم بن محمّد اصفهانى ، از سليمان بن داود منقرى ، از حفص بن غياث نخعى القاضى ، از وى مىگويد : از حضرت ابو عبد الله عليه السّلام راجع به فرموده حق تعالى كه مىفرمايد : * ( وَأَذانٌ مِنَ الله وَرَسُولِه إِلَى النَّاسِ يَوْمَ الْحَجِّ الأَكْبَرِ ) * ، پرسيدم ؟ حضرت فرمود امير المؤمنين عليه السّلام فرمودند : من اذان در بين مردم هستم .\r\n","description":"","footnote":"","page_name":" 417 ","page_number":417},
  {"content":"\r\n\r\n","description":"","footnote":"","page_name":" 418 ","page_number":418},
  {"content":"\r\nعرض كردم : معناى لفظ « حجّ اكبر » چيست ؟\r\nحضرت فرمودند : به خاطر اين حج اكبر به آن گفتند كه در سالى هم مسلمانان و هم مشركين حج بجا آوردند و بعد از آن سال ديگر مشركين حجّ نكردند .\r\n\r\nباب صد و هشتاد و نهم سرّ ناميده شدن طائف به طائف\r\nحديث ( 1 )\r\nپدرم رحمة الله عليه از سعد بن عبد الله ، از ابراهيم بن مهزيار ، از برادرش على به اسنادش نقل كرده كه حضرت ابو الحسن عليه السّلام در باره « طائف » فرمودند :\r\nآيا مىدانى براى چه طائف را طائف ناميده‌اند ؟\r\nراوى مىگويد : عرضه داشتم خير .\r\nحضرت فرمودند : حضرت ابراهيم عليه السّلام به درگاه پروردگارش ناليد و دعاء نمود كه حق جلّ و علا از تمام ميوه ها به اهل او روزى كند ، پس بارى تعالى قطعه زمينى را از اردن جدا نمود آن زمين جلو آمد تا به بيت رسيد و دور آن هفت بار طواف كرد سپس حق تعالى آن را در جايش مستقرّ و آرام نمود و از اين جهت كه دور بيت طواف كرده به آن طائف گفته شد .\r\nحديث ( 2 )\r\nعلى بن حاتم از محمّد بن جعفر و على بن سليمان از احمد بن محمّد نقل كرده‌اند كه وى گفت :\r\nحضرت رضا عليه السّلام فرمودند : آيا مىدانى چرا طائف ، طائف ناميده شده ؟\r\nعرض كردم : خير .\r\nحضرت فرمودند : براى اين كه وقتى حضرت ابراهيم خدا را خواند كه از تمام ميوه ها به اهلش روزى كند حق تعالى به قطعه اى از اراضى اردن امر فرمود ، آن زمين ميوه هايش را حركت داد تا به بيت رسيدند ، پس دور بيت طواف نمودند آنگاه بارى تعالى به آنها امر فرمود كه به همين مكان فعلى كه موسوم به طائف است برگردد و به جهت طوافى كه دور بيت نموده به آن طائف گفتند .\r\n\r\nباب صد و نودم سرّ اين كه مشعر الحرام موقف قرار داده شد نه حرم\r\nحديث ( 1 )\r\nحسين بن على بن احمد صائغ رحمة الله عليه از حسين بن حجّال ، از سعد بن\r\n","description":"","footnote":"","page_name":" 419 ","page_number":419},
  {"content":"\r\n\r\n","description":"","footnote":"","page_name":" 420 ","page_number":420},
  {"content":"\r\nعبد الله ، از محمّد بن الحسن الهمدانى ، وى مىگويد : از ذا النون مصرى سؤال كرده و پرسيدم : اى ابا الفيض چرا موقف مشعر شد نه حرم ؟\r\nاو گفت : كسى كه همين سؤال را از حضرت امام صادق عليه السّلام كرد و جواب گرفت به من اين طور گفت : امام صادق عليه السّلام فرمودند : زيرا كعبه بيت الله و حرم حجاب آن و مشعر درب آن مىباشد ، پس وقتى زائرين قصد بيت را مىكنند درب آن توقّف كرده تا به ايشان اذن داده شود و به داخل فرا خوانده شوند سپس آنها را جنب حجاب دوّم يعنى مزدلفه متوقّف مىنمايند و وقتى به طولانى شدن تضرّع ايشان توجّه شد به آنها امر مىشود قربانىهاى خويش را نزديك بياورند ، پس از آنكه قربانىها را نزديك آوردند و اعمالى كه از احرام در مىآيند را انجام داده و از گناهانى كه بين ايشان و خالقشان حجاب شده بود پاك گرديدند به آنها امر مىشود كه با طهارت بيت را زيارت نمايند .\r\nراوى گفت : سپس محضرش عرضه داشتم : چرا در ايّام التشريق « 1 » روزه گرفتن مكروه است ؟\r\nحضرت فرمودند : زيرا حاجىها زوّار خدا و ميهمانان او هستند و براى ميهمان شايسته نيست نزد ميزبان و كسى كه وى به زيارتش رفته صائم باشد .\r\nعرض كردم : اين كه شخص به پرده كعبه چنگ زده و به آن مىچسبد چه معنايى دارد ؟\r\nحضرت فرمودند : مثل اين شخص مثل كسى است كه بين او و بين ديگرى جنايتى واقع شده پس جانى چنگ زده و به جامه مجنىّ عليه مىچسبد و از او مىخواهد كه جرم و گناهانش را ببخشد .\r\n\r\nباب صد و نود و يكم سرّ اين كه تا چهار ماه براى حاجى گناه نوشته نمىشود\r\nحديث ( 1 )\r\nمحمّد بن الحسن از محمّد بن الحسن الصفّار ، از احمد بن محمّد بن عيسى ، از پدرش ، از حسين بن خالد نقل كرده ، وى گفت : محضر حضرت ابى عبد الله عليه السّلام عرض كردم : براى چه بر حاجىها تا چهار ماه گناه نوشته نمىشود ؟\r\nحضرت فرمودند : زيرا خداوند تبارك و تعالى براى مشركين اشهر حرم را كه\r\n\r\n","description":"","footnote":"\r\n« 1 » - عبارت است از سه روز بعد از عيد قربان يعنى روز يازدهم و دوازدهم و سيزدهم ذى حجة الحرام\r\n","page_name":" 421 ","page_number":421},
  {"content":"\r\n\r\n","description":"","footnote":"","page_name":" 422 ","page_number":422},
  {"content":"\r\nچهار ماه است مباح و آنها را در اين چهار ماه در توسعه و آزادى مطلق قرار داد چنانچه در قرآن كريم مىفرمايد : * ( فَسِيحُوا فِي الأَرْضِ أَرْبَعَةَ أَشْهُرٍ ) * « 1 » يعنى پس اى مشركان سير كنيد در زمين و از ترس تعرّض مسلمانان در امان باشيد به مدّت چهار ماه .\r\nفلذا حق تعالى تا چهار ماه از مراسم حج گذشته گناهان آنان كه بيت الله را زيارت كرده‌اند مىبخشد و منظور نمىفرمايد .\r\n\r\nباب صد و نود و دوّم سرّ نحوه خارج شدن رسول خدا صلَّى الله عليه و آله و سلم از مشعر بر خلاف اهل جاهليّت\r\nحديث ( 1 )\r\nپدرم رضى الله عنه از سعد بن عبد الله از احمد بن محمّد بن عيسى ، از حسين بن سعيد ، از صفوان بن يحيى و ابن ابى عمير و فضاله از معاوية بن عمّار از حضرت ابى عبد الله عليه السّلام ، آن جناب فرمودند : اهل جاهليّت وقتى از مشعر مىخواستند خارج شوند صبر مىكردند تا خورشيد طلوع كند سپس مىگفتند : ثبير طالع شد و تابيد ( مقصودشان از « ثبير » خورشيد بود ) تا ما مكان خود را تغيير دهيم ( يعنى از مشعر بيرون بياييم ) .\r\nآنها وقتى از مشعر خارج مىشدند اسبها و شتران را سريع مىتاختند ولى رسول خدا صلَّى الله عليه و آله و سلَّم بر خلاف آنها با آرامى و سنگينى و با ذكر خدا و استغفار كردن از مشعر بيرون مىرفتند و پيوسته زبانشان حركت مىكرد .\r\n\r\nباب صد و نود و سوم سرّ اين كه بر جانى در حرم اقامه حدّ كرده ولى جانى در غير حرم وقتى پناهنده به حرم شد حدّ بر او اقامه نمىكنند\r\nحديث ( 1 )\r\nپدرم رحمة الله عليه از سعد بن عبد الله ، از ابراهيم بن مهزيار ، از برادرش على ، از ابن ابى عمير ، از حفص بن بخترى ، وى گفت : از حضرت ابا عبد الله عليه السّلام پرسيدم : مردى\r\n\r\n","description":"","footnote":"\r\n« 1 » - سوره توبه آيه\r\n","page_name":" 423 ","page_number":423},
  {"content":"\r\n\r\n","description":"","footnote":"","page_name":" 424 ","page_number":424},
  {"content":"\r\nدر غير حرم جنايت كرده سپس به حرم پناهنده شده آيا حدّ بر او اقامه مىكنند ؟\r\nحضرت فرمودند : خير ، ولى طعام و آب به او نداده و با وى سخن نگفته و بيع و شراء ننمايند و وقتى چنين كردند اميد است كه از حرم بيرون بيايد آنگاه بر وى حدّ جارى كنند و اگر در حرم مرتكب جنايت شد حدّ بر وى جارى مىكنند زيرا وى احترام حرم را رعايت نكرد .\r\n\r\nباب صد و نود و چهارم سرّ ناميده شدن ابطح به ابطح\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن خالد ، از پدرش از محمّد بن سنان ، از اسماعيل بن جابر و عبد الكريم بن عمرو ، از عبد الحميد بن ابى الديلم « 1 » ، از حضرت ابى عبد الله عليه السّلام ، حضرت فرمودند :\r\nابطح را به اين خاطر ابطح ناميدند كه جناب آدم عليه السّلام امر شد خود را در سنگلاخ و قسمت پست وادى جمع به روى زمين افكند ، حضرتش چنين كرد تا صبح طالع شد پس از آن به وى امر گرديد بالاى كوه اين وادى رود پس چنين نمود ، آنگاه مأمور شد بعد از طلوع آفتاب به گناهش اعراف نمايد ، پس اعتراف نمود در اين هنگام حق تعالى از آسمان آتشى فرستاد و آن آتش قربانى او را گرفت و بدين ترتيب توبه اش مقبول قرار گرفت .\r\n\r\nباب صد و نود و پنجم سرّ اين كه محرم در صورت اضطرار اكل صيد برايش جايز است و علَّت روايتى كه خوردن ميته را براى او تجويز نموده\r\nحديث ( 1 )\r\nپدرم رحمة الله عليه ، از محمّد بن يحيى عطَّار ، از عمركى ، از على بن جعفر ، از برادرش موسى بن جعفر عليهما السّلام ، على بن جعفر مىگويد : از برادرم پرسيدم : محرم هر گاه مضطرّ باشد كه از صيد و ميته تناول كند و معتقدم كه حق تعالى صيد را حرام و ميته\r\n\r\n","description":"","footnote":"\r\n« 1 » - مرحوم علَّامه در خلاصه مىفرمايد : ابن الغضائرى گفته است كه وى ضعيف مىباشد .\r\n","page_name":" 425 ","page_number":425},
  {"content":"\r\n\r\n","description":"","footnote":"","page_name":" 426 ","page_number":426},
  {"content":"\r\nرا براى مضطرّ حلال كرده حال وظيفه اش چيست ؟\r\nحضرت فرمودند از صيد بخورد و فديه و كفّاره اش را بدهد چه آنكه در اين صورت از مال خود خورده است .\r\nحديث ( 2 )\r\nمحمّد بن الحسن از محمّد بن الحسن الصفّار ، از عبّاس بن معروف ، از على بن مهزيار ، از فضاله ، از ابان ، از ابى ايّوب ، وى مىگويد : از حضرت ابا عبد الله عليه السّلام پرسيدم : مردى كه محرم مىباشد مضطر به تناول از صيد يا ميته شده از كدام بخورد ؟\r\nحضرت فرمودند : از صيد بخورد .\r\nعرضه داشتم : صيد را خداوند بر محرم حرام كرده ولى ميته را در صورت اضطرار حلال قرار داده است ، چرا از صيد بخورد نه از ميته ؟\r\nحضرت فرمودند : از صيد بخورد و كفّاره اش را بدهد كه در اين صورت از مال خود خورده است .\r\nحديث ( 3 )\r\nپدرم رحمة الله عليه از سعد بن عبد الله ، از محمّد بن عبد الحميد ، از يونس بن يعقوب « 1 » ، از منصور بن حازم ، وى مىگويد : محضر مبارك حضرت ابا عبد الله عليه السّلام عرض كردم : محرمى مضطر شده به خوردن از صيد يا ميته اى ، از كدام بخورد ؟\r\nحضرت فرمودند : از صيد بخورد .\r\nعرض كردم : مگر خداوند متعال ميته را براى مضطرّ حلال كرده ؟\r\nفرمودند : آرى ولى فديه و كفّاره صيد را بدهد مگر نمىبينى كه اگر صيد را بخورد و بر عهده اش كفاره بيايد در حقيقت از مال خود تناول نموده نه از صيد .\r\nو در روايتى آمده است كه وى از ميته بخورد زيرا ميته براى مضطرّ حلال است ولى صيد براى او حلال نيست .\r\n\r\nباب صد و نود و ششم سرّ كراهت داشتن اقامه در مكَّه\r\nحديث ( 1 )\r\nپدرم رحمة الله عليه ، از احمد بن ادريس ، از احمد بن محمّد بن عيسى ، از\r\n\r\n","description":"","footnote":"\r\n« 1 » - يونس بن يعقوب بن قيس : وى از اصحاب امام صادق عليه السّلام بوده و كتب زيادى دارد مرحوم شيخ طوسى ( ره ) و ديگران فرموده‌اند : وى ثقه است .\r\n","page_name":" 427 ","page_number":427},
  {"content":"\r\n\r\n","description":"","footnote":"","page_name":" 428 ","page_number":428},
  {"content":"\r\nحسين بن سعيد ، از محمّد بن فضل ، از ابى الصّباح الكنانى ، وى مىگويد : از حضرت ابا عبد الله عليه السّلام راجع به فرموده حق تعالى : * ( وَمَنْ يُرِدْ فِيه بِإِلْحادٍ بِظُلْمٍ نُذِقْه مِنْ عَذابٍ أَلِيمٍ ) * ( و كسى كه در آن جا اراده الحاد و تعدى كرده و به خلق ظلم و ستم كند عذاب دردناك به او مىچشانيم ) سؤال كردم ؟\r\nحضرت فرمودند : هر ظلمى كه شخص در مكَّه به نفس خويش نموده همچون سرقت يا در آن جا به احدى ستم نمايد من آن را الحاد مىدانم فلذا به خاطر همين جهت است كه از سكونت و اقامه در حرم نهى شده است .\r\nحديث ( 2 )\r\nجعفر بن محمّد بن مسرور رحمة الله عليه از حسين بن محمّد بن عامر ، از احمد بن محمّد سيّارى نقل كرده كه وى گفت : جمعى از اصحاب مرفوعا نقل نموده‌اند كه امام صادق عليه السّلام از اقامه در مكَّه كراهت داشتند زيرا رسول خدا صلى الله عليه و آله را از آن جا بيرون كردند و كسى كه در آن جا اقامه كند دلش قسى و سخت مىگردد تا زمانى كه به غير آن برود .\r\nحديث ( 3 )\r\nجعفر بن محمّد بن مسرور از حسين بن محمّد ، از احمد بن محمّد سيّارى ، از محمّد بن جمهور « 1 » ، وى مرفوعا از امام صادق عليه السّلام نقل كرده كه آن جناب فرمودند :\r\nهر گاه يكى از شما اعمال حجّ خود را بجا آورد مركبش را سوار شود و بدون درنگ به اهلش ملحق شود زيرا اقامه در مكَّه موجب قساوت قلب مىباشد .\r\nحديث ( 4 )\r\nپدرم رحمة الله عليه از على بن سليمان رازى از محمّد بن خالد خزّاز ، از علا ، از محمّد بن مسلم از حضرت ابى جعفر عليه السّلام نقل كرده كه آن جناب فرمودند :\r\nسزاوار نيست كه شخص يك سال در مكَّه مقيم شود .\r\nراوى مىگويد : عرضه داشتم پس شخص چه بكند ؟\r\nحضرت فرمودند : از آن جا به مكان ديگر منتقل شود ، سپس فرمودند :\r\nو سزاوار نيست كه انسان بناء منزل و خانه اش را بلندتر از كعبه نمايد .\r\n\r\nباب صد و نود و هفتم سرّ مكروه بودن احتباء ( نشستن و دست را در زانو حلقه كردن ) در مسجد الحرام\r\nحديث ( 1 )\r\nپدرم رحمة الله عليه از سعد بن عبد الله ، از احمد بن يحيى ، از حمّاد بن عثمان\r\n\r\n","description":"","footnote":"\r\n« 1 » - مرحوم علَّامه در خلاصه فرموده : وى در نقل حديث ضعيف و در مذهب اهل غلوّ بوده و به حديثى كه نقل مىنمايد التفاتى نيست .\r\n","page_name":" 429 ","page_number":429},
  {"content":"\r\n\r\n","description":"","footnote":"","page_name":" 430 ","page_number":430},
  {"content":"\r\nنقل كرده كه وى گفت : حضرت ابا عبد الله عليه السّلام را ديدم كه از هيئت احتباء براى محرم كراهت داشتند ، حضرت فرمودند :\r\nاحتباء ( نشستن و دست را در زانوا حلقه كردن ) در مسجد الحرام مكروه است زيرا تعظيم و بزرگداشت كه كعبه مقتضى ترك اين كار مىباشد .\r\n\r\nباب صد و نود و هشتم سرّ افضل بودن سواره حج نمودن از پياده انجام دادن آن\r\nحديث ( 1 )\r\nپدرم رحمة الله عليه از على بن ابراهيم از پدرش ، از ابن ابى عمير ، از رفاعة بن موسى النخّاس از حضرت ابى عبد الله عليه السّلام ، از آن جناب سؤال شد : آيا حج سواره افضل است يا پياده ؟\r\nحضرت فرمودند : بلكه حجّ سواره افضل است زيرا رسول خدا صلَّى الله عليه و إله و سلم سواره حجّ بجا آوردند .\r\nحديث ( 2 )\r\nعلى بن حاتم از حسن بن على بن مهزيار ، از پدرش ، از ابن ابى عمير ، از رفاعه و عبد الله بن بكير از حضرت صادق عليه السّلام مثل حديث قبل را نقل نموده‌اند .\r\nحديث ( 3 )\r\nعلى بن حاتم از محمّد بن حمدان از عبد الله بن احمد ، از ابن ابى عمير ، از رفاعة بن موسى الخنّاس مثل حديث قبلى را نقل نموده است .\r\nحديث ( 4 )\r\nعلى بن حاتم ، از محمّد بن حمدان كوفى از حسن بن محمّد بن سماعة ، از صفوان بن يحيى ، از سيف بن تمّار ، وى مىگويد : محضر مبارك امام صادق عليه السّلام عرض كردم : ما پياده به حجّ مىرويم و خبرى از شما به سمع ما رسيده خواستيم رأى مبارك خود را بفرماييد ؟\r\nحضرت فرمودند : مردم هم سواره و هم پياده به حجّ مىروند .\r\nعرض نمودم : اين را سؤال نكردم .\r\nحضرت فرمودند : پس از چه چيزى سؤال نمودى ؟\r\nعرض كردم : از اين سؤال نمودم كه كدام يك از پياده و سواره نزد شما محبوبتر است كه ما همان را بجا آوريم .\r\nحضرت فرمودند : سواره به حجّ رويد نزد من مطلوبتر است زيرا سواره رفتن ، شما را در عبادت و دعا تقويت مىكند .\r\n","description":"","footnote":"","page_name":" 431 ","page_number":431},
  {"content":"\r\n\r\n","description":"","footnote":"","page_name":" 432 ","page_number":432},
  {"content":"\r\nحديث ( 5 )\r\nعلى بن احمد رحمة الله عليه ، از احمد بن ابى عبد الله كوفى از سهل بن زياد از احمد بن محمّد بن ابى نصر از على بن ابى حمزه ، از ابى بصير ، وى مىگويد : از حضرت ابا عبد الله عليه السّلام پرسيدم پياده به حج رفتن افضل است يا سواره ؟\r\nحضرت فرمودند : اگر شخص موسر و توانگر است و به اين خاطر پياده به حج مىرود تا نفقه و هزينه كمترى صرف كند ، البته سواره رفتن در حقّ وى افضل است .\r\nحديث ( 6 )\r\nعلى بن احمد ، از محمّد بن ابى عبد الله از موسى بن عمران ، از حسين بن سعيد ، از فضل بن يحيى از سليمان ، از وى مىگويد : محضر مبارك حضرت ابى عبد الله عليه السّلام عرضه داشتم : مىخواهيم پياده به مكَّه رويم آيا اين كار را انجام دهيم ؟\r\nحضرت فرمودند : پياده نرويد بلكه سواره حج انجام دهيد .\r\nعرض كردم : خدا حالتان را خوش دارد ، از حضرت امام حسن بن على صلوات الله عليهما به ما رسيده كه ايشان بيست حج پياده بجا آوردند .\r\nحضرت فرمودند : حضرت حسن بن على عليهما السّلام حج مىنمود و مركبها از جلو آن جناب حركت مىكردند .\r\n\r\nباب صد و نود و نهم سرّ اين كه مستحب است ايام التشريق در منى دنبال پانزده نماز تكبير بگويند و در شهرها به دنبال ده نماز\r\nحديث ( 1 )\r\nپدرم رحمة الله عليه از سعد بن عبد الله ، از يعقوب بن يزيد و محمّد بن الحسين و على بن اسماعيل ، از حمّاد بن عيسى ، از حريز ، از زراره نقل كرده كه وى گفت :\r\nمحضر مبارك حضرت ابى جعفر عليه السّلام عرض كردم : تكبير در ايام التشريق دنبال هر نماز بايد گفته شود ؟\r\nحضرت فرمودند : در منى دنبال پانزده نماز مستحبى است تكبير بگويند به اين نحو :\r\nاز نماز ظهر روز دهم تا نماز صبح روز سيزدهم ، سپس حضرت فرمودند :\r\nدر اين تكبير مىگويى : الله اكبر ، الله اكبر ، لا إله الَّا الله و الله اكبر ، الله اكبر على ما\r\n","description":"","footnote":"","page_name":" 433 ","page_number":433},
  {"content":"\r\n\r\n","description":"","footnote":"","page_name":" 434 ","page_number":434},
  {"content":"\r\nهدانا و الله اكبر على ما رزقنا من بهيمة الانعام و الحمد لله على ما ابلانا . و در ساير شهرها اين تكبير را مستحب است به دنبال ده نماز بگويند يعنى بعد از نماز ظهر روز دهم تا بعد از نماز صبح روز دوازدهم .\r\nو سرّ اين كه در منى بعد از پانزده نماز و در شهرهاى ديگر بعد از ده نماز تكبير مىگويند آن است كه : مردم وقتى در كوچ اوّل از منى كه روز دوازدهم است ، كوچ كرده و به شهرهاى خود رفتند ديگر به دنبال نمازهايشان تكبير نمىگويند . پس تكبير در شهرها بعد از ده نماز قطع مىشود ولى اهل منى تا مادامى كه در منى هستند يعنى تا روز سيزدهم كه نفر و كوچ دوّم در اين روز صورت مىگيرد تكبير مىگويند قهرا ايشان تا بعد از پانزده نماز تكبير مىگويند .\r\n\r\nباب دويستم سرّ متحرّك بودن ركن شامى در زمستان و تابستان\r\nحديث ( 1 )\r\nپدرم رحمة الله عليه از محمّد بن يحيى عطَّار ، از حسين بن اسحاق تاجر و از على بن مهزيار ، از حسن بن حصين ، از محمّد بن فضيل ، از عزرمى وى گفت :\r\nدر حجر ( حجر اسماعيل ) زير ناودان با حضرت امام صادق عليه السّلام نشسته بودم .\r\nدر اين اثنا مردى با مرد ديگر به منازعه و مخاصمه مشغول شدند ، يكى از آن دو به ديگرى مىگفت : به خدا سوگند نمىدانيم باد از كجا مىورزد و وقتى در اين موضوع سخن به درازا كشاند ، حضرت ابا عبد الله عليه السّلام فرمودند :\r\nآيا مىدانى از كجا باد مىوزد ؟\r\nعرضه داشت : خير از مردم سخنانى شنيده‌ام كه مىگويند ، پس به حضرت عرض كردم از كجا باد مىوزد ؟\r\nحضرت فرمودند : باد زيرا اين ركن شامى محبوس است ، هر گاه خداوند متعال اراده كند مقدارى از آن را آزاد كرده و از جانبى بيرون مىفرستد يا از طرف جنوب كه در اين صورت باد جنوبى است يعنى از جانب جنوب مىوزد ، و يا از طرف شمال آن را خارج كرده كه در اين صورت از شمال مىوزد چنانچه اگر از طرف صباء و مشرق بيرونش بياورد باد صبا شده و باد شرقى مىوزد و اگر آن را از جهت مغرب اخراج كند پس باد مغربى مىوزد ( بادى كه از مغرب مىوزد ) .\r\nسپس فرمودند : نشانه آن اين است كه اين ركن على الدّوام متحرّك است چه در\r\n","description":"","footnote":"","page_name":" 435 ","page_number":435},
  {"content":"\r\n\r\n","description":"","footnote":"","page_name":" 436 ","page_number":436},
  {"content":"\r\nزمستان و چه در تابستان ، در شب و در روز .\r\n\r\nباب دويست و يكم سرّ مرتفع گرديدن بيت از زمين به طورى كه بالا رفتن از نردبان به آن مىتوان دست يافت\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از ابن ابى عمير ، از ابى على صاحب انماط ( صاحب فرشهاى گستردنى ) از ابان بن تغلب ، وى مىگويد :\r\nپس از آنكه حجّاج كعبه را خراب نمود مردم خاكهاى آن را بين خود تقسيم و توزيع نموده و آن مكان را با زمين يكسان نمودند ، بعدا كه خواستند آن را از نو بنا كنند مارى از زمين بيرون آمد و از ساختن آنها جلوگيرى كرد به طورى كه مردم از وحشت فرار نموده و نزد حجّاج رفته و واقعه را براى او بازگو نمودند وى ترسيد كه از بناء و ساختن كعبه ممنوع گردد لا جرم بالاى منبر رفت و مردم را فراخواند و گفت :\r\nخدا رحمت كند بنده اى را كه بداند چاره آنچه ما به آن مبتلاشده‌ايم چيست و ما را از آن خبر كند .\r\nابان مىگويد : پير مردى از جا برخاست و گفت : اگر چاره اين كار نزد كسى باشد او همان كسى است كه ديدم به طرف كعبه آمد و اندازه آن را گرفت و رفت .\r\nحجّاج گفت او كيست ؟\r\nپير مرد : اظهار نمود كه وى حضرت على بن الحسين عليهما السّلام است .\r\nحجّاج گفت : او معدن و مركز اصل اين معنا است پس كسى را محضر مباركش فرستاد و از آن حضرت خواست كه در مجلس وى حاضر شوند ، حضرت به مجلس حجّاج تشريف آورده و نشستند ، حجّاج واقعه را براى آن جناب بيان كرد و اظهار نمود حق تعالى وى را از ساختن كعبه منع نموده است .\r\nحضرت على بن الحسين عليهما السّلام فرمودند : اى حجّاج تو بنايى را كه جناب ابراهيم عليه السّلام و اسماعيل ساخته بودند منهدم نمودى و خاكهايش را در جاده ريخته و سپس آنها را غارت كردى گويا پنداشتى آنها ميراث تو هستند ، وظيفه آن است كه به منبر رفته و به مردم بگويى احدى از آنها چيزى از خاكهاى كعبه را نگاه نداشته بلكه آنچه نزدشان هست را برگردانند .\r\n","description":"","footnote":"","page_name":" 437 ","page_number":437},
  {"content":"\r\n\r\n","description":"","footnote":"","page_name":" 438 ","page_number":438},
  {"content":"\r\nراوى مىگويد : حجّاج فرمان امام عليه السّلام را انجام داد و مردم را قسم داد كه هيچ كدام چيزى از خاكهاى كعبه را نگاه نداشته بلكه آنچه نزدشان هست را برگردانند ، مردم چنين كردند ، حجّاج وقتى ديد تمام خاكها را آوردند و يك جا جمع گرديد محضر حضرت على بن الحسين عليهما السّلام رفت ، حضرت اساس و پايه بيت را وضع نموده و سپس امر فرمود آن را حفر نمايند راوى مىگويد : مار از ايشان گريخت و غائب شد و آنان پايه بيت را گود كرده تا به جايگاه ستونهاى رسيدند ، حضرت على بن الحسين عليهما السّلام به آنان امر فرمود :\r\nدور شويد ، آنان دور شدند و حضرت نزديك آمده و با جامه مباركشان روى جايگاه ستونها را پوشانده و سپس گريستند آنگاه با دست خود خاك روى آنها ريخته و بدين وسيله آنها را پوشاندند ، بعد كارگران را خوانده و فرمودند :\r\nساختمان را بنا كنيد ، آنها بناء را ساخته و وقتى ديوارها بالا آمد امر فرمودند كه خاكها را در جوف و داخل بنا بريزند از اين رو بيت مرتفع و بلند گرديد به طورى كه به واسطه پلكان بايد به آن رسيد .\r\n\r\nباب دويست و دوّم سرّ اين كه قريش چرا كعبه را منهدم نمودند\r\nحديث ( 1 )\r\nمحمّد بن على ماجيلويه ، از عمويش محمّد بن ابى القاسم ، از احمد بن ابو عبد الله ، از پدرش ، از ابن ابى عمير ، از كسى كه يادش كرده است از حضرت ابى عبد الله عليه السّلام حضرت فرمودند : قريش به خاطر اين جهت كعبه را منهدم كردند كه سيل غالبا از بالاى مكَّه مىآمد و چون كعبه پايين قرار داشت بدين ترتيب سيل داخل كعبه مىشد و آن را مىشكافت و خراب مىكرد لذا قريش تصميم گرفتند آن را طورى بسازند كه از اين خطر مصون بماند .\r\n\r\nباب دويست و سوّم\r\nالف : سرّ اين كه رسول خدا صلَّى الله عليه و آله در تمام حجّهاى خود از مأزمين عبور كرده و آن جا فرود آمده و ادرار كردند ب : سرّ اين كه مستحب است در وقت دخول به مسجد الحرام از باب بنى شيبه\r\n","description":"","footnote":"","page_name":" 439 ","page_number":439},
  {"content":"\r\n\r\n","description":"","footnote":"","page_name":" 440 ","page_number":440},
  {"content":"\r\nوارد شوند .\r\nج : سرّ اين كه گفتن تكبير فشار و سختى را بر طرف مىكند د : سرّ مستحب بودن داخل شدن صروره ( كسى كه براى بار اوّل به حج آمده ) به كعبه ه : سرّ واجب بودن تراشيدن سر بر صروره و : سرّ مستحب بودن لگدمال كردن صروره سرزمين مشعر الحرام را\r\nحديث ( 1 )\r\nمحمّد بن احمد سنانى و على بن احمد بن محمّد دقّاق و حسين بن ابراهيم بن احمد بن هشام المكتب و على بن عبد الله ورّاق و احمد بن حسن قطان رضى الله عنهم از ابو العبّاس احمد بن يحيى بن زكريا القطان از بكر بن عبد الله بن حبيب از تميم بن بهلول ، از پدرش ، از ابى الحسن العبدى ، از سليمان بن مهران ، وى مىگويد :\r\nمحضر مبارك حضرت جعفر بن محمّد عليهما السّلام عرض كردم : رسول خدا صلَّى الله عليه و آله چند حج بجا آوردند ؟\r\nحضرت فرمودند : پيامبر اكرم صلَّى الله عليه و آله و سلَّم بيست حج پنهانى نموده و در هر يك از آنها از مأزمين « 1 » عبور نمودند و در آن جا فرود آمده و ادرار كردند .\r\nعرض كردم : چرا آن جا فرود آمده و ادرار كردند ؟\r\nحضرت فرمودند : زيرا آنجا اوّلين مكانى بود كه در آن بتها پرستيده شدند و نيز سنگى كه بت هبل را از آن تراشيدند از آن جا آورده بودند . ( بت هبل همان بتى بود كه على عليه السّلام وقتى روى دوش نبى اكرم صلَّى الله عليه و آله و سلَّم قرار گرفتند آن را از بام كعبه به زير انداختند و رسول خدا صلَّى الله عليه و آله و سلَّم امر فرمودند كه در آستانه درب بنى شيبه دفنش كنند از اين رو دخول به مسجد الحرام از اين درب سنّت گرديد تا بدين ترتيب اين بت عملا پايمال زائرين بيت الله قرار گيرد ) .\r\nسليمان مىگويد : عرضه داشتم : سرّ اين كه تكبير گفتن زائرين در هنگام وارد شدن به مسجد از درب بنى شيبه از فشار و سختى جمعيّت مىكاهد چيست ؟\r\nحضرت فرمودند :\r\nسرّش اين است كه وقتى بنده مىگويد : الله اكبر معنايش اين است كه : خدا بزرگتر\r\n\r\n","description":"","footnote":"\r\n« 1 » - مكانى است بين عرفه و مشعر و نيز نام قريه اى است كه بين آن و عسقلان يك فرسخ فاصله است .\r\n","page_name":" 441 ","page_number":441},
  {"content":"\r\n\r\n","description":"","footnote":"","page_name":" 442 ","page_number":442},
  {"content":"\r\nاست از اين كه همچون بتهاى تراشيده شده يا خدايان دروغى باشد و چون ابليس با دستياران و اعوانش در همين موضع ( درب بنى شيبه ) راه را بر حاجيان و زائران تنگ و سخت مىكنند وقتى صداى تكبير واردين را مىشنوند از وحشت و ترس جملگى آن جا را ترك كرده و فرار مىكنند و فرشتگان نيز آنها را تعقيب كرده تا جايى كه آنها در رود نيل مىافتند .\r\nعرض كردم : چرا براى صروره مستحب است داخل كعبه شود نه آنان كه قبلا به حج آمده بودند ؟\r\nحضرت فرمودند :\r\nزيرا صروره را دعوت كرده‌اند كه به قصد بيت الله به آن جا رود و وى اين واجب را اداء مىكند پس لازم است داخل بيتى شود كه وى را به سوى آن خوانده‌اند تا در آن جا مورد اكرام واقع شود .\r\nعرض كردم : چرا تراشيدن سر بر صروره فقط واجب است نه آنان كه قبلا نيز حج نموده‌اند ؟\r\nحضرت فرمودند : به خاطر اين كه وى با تراشيدن سر نشانه گذارده مىشود و معلوم مىگردد كه وى در امان مىباشد و شاهد بر اين گفتار فرموده حق تعالى است كه مىفرمايد :\r\n* ( لَتَدْخُلُنَّ الْمَسْجِدَ الْحَرامَ إِنْ شاءَ الله آمِنِينَ مُحَلِّقِينَ رُؤُسَكُمْ وَمُقَصِّرِينَ لا تَخافُونَ ) * ( البتّه شما مؤمنان اگر خدا بخواهد داخل مسجد الحرام مىشويد در حالى كه در امانيد ، سرهايتان را تراشيده و بدون ترس و هراسى ناخنهايتان را كوتاه نموده‌ايد ) .\r\nعرض كردم : چرا لگدمال كردن صروره زمين مشعر را واجب است ؟\r\nحضرت فرمودند : تا بدين ترتيب مستحق شود قدم به وسط بهشت نهد .\r\n\r\nباب دويست و چهارم سرّ اين كه ايّام توقّف حاجىها در منى سه روز مىباشد\r\nحديث ( 1 )\r\nپدرم و محمّد بن الحسن بن احمد بن وليد از سعد بن عبد الله ، از ابراهيم بن هاشم از محمّد بن ابى عمير از برخى از اصحابش از حضرت ابى عبد الله عليه السّلام ، راوى مىگويد :\r\nحضرت به من فرمودند : آيا مىدانى چرا ايام توقّف حاجىها در منى سه روز قرار\r\n","description":"","footnote":"","page_name":" 443 ","page_number":443},
  {"content":"\r\n\r\n","description":"","footnote":"","page_name":" 444 ","page_number":444},
  {"content":"\r\nداده شده ؟\r\nعرضه داشتم : فدايت شوم براى چه ؟\r\nفرمودند : كسى كه برهه اى از اين زمان و اندكى از آن را درك كند تمام حجّ را درك كرده است .\r\nمحمّد بن على بن الحسين مصنّف اين كتاب مىگويد : اين حديث همين طورى كه نقل شده روايت گرديده و من آن را در اينجا به اين خاطر آوردم كه علَّت احكام مذكور در آن ذكر شده و ابراهيم بن هاشم در نقل آن متفرّد بوده و ديگرى روايتش نكرده است .\r\nوى اين روايت را در نوادرش اخراج و ضبط كرده است ولى آنچه من به آن فتوى داده و در اين معنا به آن اعتماد نموده‌ام روايتى است كه شيخ ما محمّد بن الحسن بن احمد بن وليد رضى اللَّه عنه حديث نموده ، ايشان فرموده : محمّد بن الحسن الصفّار ، از يعقوب بن يزيد از محمّد بن ابى عمير ، از جميل بن درّاج ، از حضرت ابى عبد الله عليه السّلام نقل كرده كه آن حضرت فرمودند :\r\nكسى كه روز قربانى ( روز دهم ) پيش از زوال آفتاب مشعر الحرام را درك كند ، حج را درك كرده و كسى كه روز عرفه ( روز نهم ذى حجة الحرام ) پيش از زوال آفتاب مشعر الحرام را درك نمايد متعه و عمره را درك نموده است .\r\n\r\nباب دويست و پنجم سرّ اين كه شخص در وقتى كه اراده احرام دارد جايز نيست روغنى كه در آن مشك يا عنبر هست را به خود بمالد\r\nحديث ( 1 )\r\nپدرم رضى الله عنه از سعد بن عبد الله ، از احمد و عبد الله فرزندان محمّد بن عيسى از محمّد بن ابى عمير ، از حمّاد بن عثمان ناب ، از عبيد الله بن على الحلبى ، از حضرت ابى عبد الله عليه السّلام نقل كرده كه آن حضرت فرمودند :\r\nدر وقتى كه مىخواهى محرم شوى روغنى كه در آن مشك يا عنبر هست را به خود نمال ؛ زيرا بوى آن بعد از احرام باقى مىماند ولى روغنى كه چنين نيست را مىتوانى استعمال كنى و وقتى محرم شدى روغن بر تو حرام مىشود تا زمانى كه از احرام در آيى و محلّ شوى .\r\n","description":"","footnote":"","page_name":" 445 ","page_number":445},
  {"content":"\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nباب دويست و ششم سرّ اين كه جائز نيست پرنده اهلى را وقتى داخل حرم شد صيد كرد\r\nحديث ( 1 )\r\nپدرم رضى الله عنه از سعد بن عبد الله ، از ايّوب بن نوح ، از صفوان بن يحيى ، از معاوية بن عمّار ، از حضرت ابى عبد الله عليه السّلام ، راوى مىگويد از امام عليه السّلام سؤال شد : پرنده اهلى هر گاه داخل حرم شد حكمش چيست ؟\r\nحضرت فرمودند : نبايد آن را بگيرد زيرا خداوند متعال در قرآن مىفرمايد :\r\n* ( وَمَنْ دَخَلَه كانَ آمِناً ) * « 1 » ( هر موجودى كه داخل حرم شود در امان است ) .\r\n\r\nباب دويست و هفتم سرّ اين كه رسول خدا صلَّى الله عليه و آله و سلَّم به عبّاس اذن دادند شبهايى را كه بايد در منى باشند وى در مكَّه بماند\r\nپدرم و محمّد بن الحسن بن احمد بن الوليد رضى الله عنهما از سعد بن عبد الله ، از هيثم بن ابى مسروق النهدى ، از حسن بن محبوب ، از على بن رئاب ، از مالك بن اعين از حضرت ابى جعفر عليه السّلام نقل كرده كه آن جناب فرمودند :\r\nعباس از رسول خدا صلَّى الله عليه و آله و سلَّم اذن خواستند كه شبهايى را كه بايد در منى باشند وى در مكَّه بماند ، حضرت به او اذن دادند به خاطر آنكه وى به حاجىها آب دهد .\r\n\r\nباب دويست و هشتم سرّ اين كه امير المؤمنين عليه السّلام بعد از هجرت از مكَّه تا وقت رحلت از اين دنيا در مكَّه معظَّمه شب را صبح نكردند\r\nحديث ( 1 )\r\nپدرم رضى الله عنه از احمد بن ادريس از محمّد بن احمد بن يحيى بن عمران اشعرى از محمّد بن معروف از برادرش عمر از جعفر بن عقبه ، از حضرت ابى الحسن عليه السّلام نقل كرده كه آن جناب فرمودند : على عليه السّلام پس از هجرت نمودن از مكه تا زمانى كه از دنيا رفتند در مكَّه شب را به صبح نرسانده و در آن بيتوته نكردند .\r\n\r\n","description":"","footnote":"\r\n« 1 » - سوره آل عمران آيه ( 97 )\r\n","page_name":" 447 ","page_number":447},
  {"content":"\r\n\r\n","description":"","footnote":"","page_name":" 448 ","page_number":448},
  {"content":"\r\nراوى مىگويد : محضر مبارك امام عليه السّلام عرض كردم : سرّ آن چه بود ؟\r\nحضرت فرمودند : امير المؤمنين عليه السّلام كراهت داشتند در سرزمينى كه پيامبر خدا صلَّى الله عليه و آله از آن هجرت كرده‌اند بيتوته كنند لذا نماز عصر خود را آن حضرت در مكَّه مىخواندند و از آنجا خارج شده و در غير ان سرزمين شب را به صبح مىرساندند .\r\n\r\nباب دويست و نهم سرّ اين كه براى محرم جايز نيست بدون جهت سايبان بر سر قرار دهد\r\nحديث ( 1 )\r\nمحمّد بن الحسن رحمة الله عليه ، از حسين بن الحسن بن ابان از حسين بن سعيد از حمّاد ، از عبد الله بن مغيره ، وى مىگويد : محضر مبارك حضرت ابى الحسن الاوّل عليه السّلام عرض كردم : در حالى كه محرم هستم سايبان بر سر خود قرار بدهم ؟\r\nحضرت فرمودند : خير .\r\nعرض كردم : مىتوانم از سايبان استفاده كنم و كفّاره را هم بدهم ؟\r\nحضرت فرمودند : خير .\r\nعرض كردم : اگر بيمار شوم چطور ؟\r\nحضرت فرمودند : در اين صورت كفّاره بده و از سايبان استفاده كن ، سپس حضرت فرمودند :\r\nمگر نمىدانى رسول خدا صلَّى الله عليه و آله و سلَّم فرمودند : هيچ حاجى نيست كه ظهر كند در حالى كه تلبيه بگويد تا آفتاب غروب كند مگر آنكه گناهانش نيز با غايب شدن آفتاب غايب مىشوند .\r\n\r\nباب دويست و دهم نوادر اسرار حجّ\r\nحديث ( 1 )\r\nپدرم رحمة الله عليه از سعد بن عبد الله از احمد بن محمّد ، از حسين بن سعيد ، از حمّاد ، از ربعى ، از عبد الرّحمن بن ابى عبد الله ، وى مىگويد : محضر مبارك حضرت امام صادق عليه السّلام عرضه داشتم ، گروهى از اين معركه گيرها مىگويند : وقتى شخص يك بار حج بجا آورد و ديگر به حج نرود و به جاى آن پولش را صدقه داده و صله رحم كند\r\n","description":"","footnote":"","page_name":" 449 ","page_number":449},
  {"content":"\r\n\r\n","description":"","footnote":"","page_name":" 450 ","page_number":450},
  {"content":"\r\nاز حج برايش بهتر است .\r\nحضرت فرمودند : اگر مردم اين كار را بكنند ، اين بيت تعطيل مىشود در حالى كه خداوند متعال آن را براى قيام مردم از آن جا جعل فرموده است .\r\nحديث ( 2 )\r\nو با همين اسناد از حسين بن سعيد ، از ابن ابى عمير ، از عمر بن اذينه نقل كرده ، وى گفت از حضرت ابا عبد الله عليه السّلام راجع به معناى آيه شريفه * ( وَلِلَّه عَلَى النَّاسِ حِجُّ الْبَيْتِ مَنِ اسْتَطاعَ إِلَيْه سَبِيلًا ) * پرسيده و عرضه داشتم ؟\r\nمقصود فقط حجّ است نه عمره ؟\r\nحضرت فرمودند : خير هر دو مراد مىباشند يعنى هر كس استطاعت براى هر كدام را كه پيدا نمود بايد آن را بجا آورد زيرا هر دو فرض و واجب مىباشند .\r\nحديث ( 3 )\r\nمحمّد بن موسى بن متوكَّل رحمة الله عليه از عبد الله بن جعفر حميرى از احمد بن محمّد ، از حسن بن محبوب از خالد بن جرير « 1 » ، از ابى الرّبيع الشّامى نقل كرده كه وى گفت : از حضرت امام صادق عليه السّلام راجع به فرموده حق عزّ و جل : * ( وَلِلَّه عَلَى النَّاسِ حِجُّ الْبَيْتِ مَنِ اسْتَطاعَ إِلَيْه سَبِيلًا ) * سؤال شد ؟\r\nحضرت فرمودند : مردم در تفسيرش چه مىگويند ؟\r\nمحضر مباركش عرض شد : مىگويند مقصود از « سبيل » و استطاعت داشتن توشه و مركب است .\r\nحضرت فرمودند :\r\nاگر كسى توشه و مركب داشته باشد به قدر قوت عيالش به حدّى كه از مردم بىنياز باشد و بگوييم بر وى حج واجب است و بايد آن را صرف رفتن به حج بكند و اين مقدار از زاد و راحله از عيال سلب كرده و در اين راه صرف كند لازمه اين حكم آن است كه مردم هلاك مىشوند زيرا طول اين مدّت كه وى مىرود و برمىگردد عيالش از چه گذران كنند ! ! محضرش عرض شد : پس مقصود از سبيل و استطاعت چيست ؟\r\nحضرت فرمودند : توسعه در مال به قدرى كه با مقدارى از آن حج رفته و مقدارى ديگر از آن را براى قوت عيالش بگذارد چنانچه در مورد زكات حق تعالى آن را بر كسى واجب كرده كه مالك دويست درهم باشد كه پنج درهم آن را به عنوان زكات داده\r\n\r\n","description":"","footnote":"\r\n« 1 » - مرحوم ممقانى در رجال فرموده : وى حسن است زيرا نه در مورد مدح قرار گرفته و نه ذمّ .\r\n","page_name":" 451 ","page_number":451},
  {"content":"\r\n\r\n","description":"","footnote":"","page_name":" 452 ","page_number":452},
  {"content":"\r\nو باقى تعلَّق به خودش دارد ، امّا كسى كه فقط پنج درهم دارد پس بر وى لازم نيست آن را به عنوان زكات بدهد و خودش بىمال باقى بماند .\r\nحديث ( 4 )\r\nمحمّد بن الحسن از محمّد بن الحسن الصفّار ، از حسين بن حسن بن ابان از حسين بن سعيد ، از ابن ابى عمير از حمّاد بن عثمان و معاوية بن حفص ، از منصور جميعا از حضرت ابى عبد الله عليه السّلام ، راوى مىگويد : حضرت ابى عبد الله عليه السّلام در مسجد الحرام بودند ، محضر مباركشان عرض شد : پرنده درنده اى روى بام كعبه نشسته و هر كبوترى از كبوتران حرم كه از آن حوالى پرواز كند را زده و صيد مىكند ، تكليف چيست ؟\r\nحضرت فرمودند : برايش چاره اى بيانديشيد و آن را بكشيد زيرا طغيانش در حرم از حدّ گذشته است .\r\nحديث ( 5 )\r\nو با همين اسناد از حسين بن سعيد ، از محمّد بن ابى عمير و فضاله نقل شده كه وى گفت محضر مبارك حضرت ابى عبد الله عليه السّلام عرض كردم : درختى است كه ريشه و ساقه اش در حرم و شاخه هايش در خارج حرم است آيا مىتوان شاخه هايش را قطع نمود ؟\r\nحضرت فرمودند : قطع شاخه اش حرام است به خاطر آنكه اصلش در حرم مىباشد .\r\nحديث ( 6 )\r\nو با همين اسناد از حسين بن سعيد ، از صفوان بن يحيى ، از ابن مسكان از ابراهيم بن ميمون نقل شده كه وى گفت : محضر مبارك حضرت ابى عبد الله عليه السّلام عرض كردم : مردى پرى از پرهاى كبوتر حرم را كنده حكمش چيست ؟\r\nحضرت فرمودند : لازم است به مسكين صدقه دهد و واجب است با همان دستى كه پر را ، كنده به مسكين اعطاء كند ؛ زيرا با آن دست حيوان را به درد آورده است .\r\nحديث ( 7 )\r\nو با همين اسناد از حسين بن سعيد ، از فضاله و حمّاد از معاويه ، وى گفت : از حضرت ابى عبد الله عليه السّلام پرسيدم : پرنده اى اهلى روى به حرم آورده و داخل آن گشت وظيفه ما نسبت به آن چيست ؟\r\n","description":"","footnote":"","page_name":" 453 ","page_number":453},
  {"content":"\r\n\r\n","description":"","footnote":"","page_name":" 454 ","page_number":454},
  {"content":"\r\nحضرت فرمودند : نبايد آن را بگيريد زيرا خداى متعال فرموده : هر موجودى كه داخل حرم شد در امان است .\r\nحديث ( 8 )\r\nمحمّد بن الحسن از محمّد بن الحسن الصفّار ، از عبّاس بن معروف ، از على بن مهزيار از حسين بن سعيد ، از صفوان ، از عبد الرحمن بن حجّاج نقل كرده كه وى گفت : از حضرت ابى عبد الله عليه السّلام پرسيدم : مردى به صيدى كه در خارج حرم بوده و به طرف حرم مىرود و دو فرسخ با مسجد فاصله دارد تيرى مىزند و حيوان فرار مىكند و خود را به حرم مىرساند و در آن جا از ضرب تير از پاى در مىآيد آيا بر تير انداز كفّاره اى هست يا نه ؟\r\nحضرت فرمودند : كفّاره اى بر او نيست و وى مانند كسى است كه در خارج حرم تله اى نصب مىكند ، پس صيدى در آن مىافتد و با اضطراب و زحمت خود را به حرم مىرساند و داخل آن مىشود ولى در حرم مىميرد ، در اينجا بر نصبكننده تله كفّاره اى نيست زيرا در جايى تله گذارده كه براى حلال بوده ، در مورد سؤال نيز تير انداز در جايى تير انداخته كه برايش حلال بوده پس بر او كفّاره اى نيست .\r\nعرض كردم اين بيان از نظر مردم قياس است .\r\nحضرت فرمودند : چيزى را براى تو به چيز ديگر تشبيه كردم تا بدانى ، قصدم قياس نبود .\r\nحديث ( 9 )\r\nپدرم رحمة الله عليه ، از على بن ابراهيم ، از پدرش ، از ابن ابى عمير ، از خلَّاد ، از حضرت ابى عبد الله عليه السّلام نقل كرده ، راوى مىگويد : در باره شخصى كه كبوترى از كبوتران حرم را سر بريد حضرت فرمودند :\r\nوى بايد فداء و عوض آن را بپردازد .\r\nراوى عرض كرد : آيا مىتواند آن را بخورد ؟\r\nحضرت فرمودند : خير .\r\nراوى عرض كرد : پس بعد از سر بريدن اگر حيوان را بياندازد و برود چطور حضرت فرمودند : يك عوض ديگر بر عهده اش مىآيد .\r\nراوى عرض كرد : پس وى چكار بكند ؟\r\nحضرت فرمودند : حيوان را بايد دفن كند تا تنها يك عوض بر عهده اش باشد .\r\n","description":"","footnote":"","page_name":" 455 ","page_number":455},
  {"content":"\r\n\r\n","description":"","footnote":"","page_name":" 456 ","page_number":456},
  {"content":"\r\nحديث ( 10 )\r\nمحمّد بن الحسن ، از حسين بن حسن بن ابان ، از حسين بن سعيد ، از حمّاد بن عيسى ، از معاوية بن وهب ، وى مىگويد : محضر مبارك امام صادق عليه السّلام عرض كردم : آيا مكَّه و مدينه مانند ساير بلاد هستند و حكمشان با هم متّحد مىباشد ؟\r\nحضرت فرمودند : بلى عرض كردم : برخى از اصحاب روايت كرده‌اند كه شما به ايشان فرموده‌ايد : در مدينه پنج نماز را تمام بخوانند .\r\nحضرت فرمودند : اين اصحاب شما به مدينه مىآمدند و هنگام نماز از مسجد بيرون مىرفتند از اين معنا من كراهت داشتم از اين رو به ايشان اين عبارت را گفتم .\r\nحديث ( 11 )\r\nو با همين اسناد از حمّاد بن عيسى و فضاله ، از معاويه ، وى گفت : محضر مبارك امام صادق عليه السّلام عرض كردم : در سفر حج مادرم با من همراه بوده و دردمند و بيمار است وظيفه وى چيست ؟\r\nحضرت فرمودند : به او بگو از آخرين ميقات و نزديكترين آنها به مكَّه محرم شود زيرا رسول خدا صلَّى الله عليه و آله و سلَّم براى اهل مدينه ذو الحليفه و براى اهل مغرب جحفه را ميقات قرار داده‌اند .\r\nمعاويه مىگويد : مادرم از جحفه محرم گرديد .\r\nحديث ( 12 )\r\nمحمّد بن موسى بن متوكَّل از محمّد بن جعفر حميرى ، از احمد بن محمّد ، از حسن بن محبوب نقل كرده كه وى گفت : ابراهيم كرخى گفت از حضرت ابو عبد الله عليه السّلام پرسيدم : مردى در غير اشهر حج از غير مواقيتى كه رسول خدا صلَّى الله عليه و آله و سلَّم معيّن فرموده‌اند احرام حج بسته است حكم وى چيست ؟\r\nحضرت فرمودند : احرامش صحيح نيست ، اگر خواست به منزلش برگردد ، برگردد و تكليفى بر او نيست و اگر خواست ادامه دهد و بگذرد ، بگذارد منتهى وقتى به يكى از مواقيت تعيين شده رسيد از آن جا محرم گشته و عملش را عمره قرار دهد نه حجّ ، اين كار از رجوع به منزلش افضل و بهتر است ؛ زيرا وى اعلان كرده كه به احرام حج محرم شده است ، حال رجوعش به منزل و انصراف از آن سزاوار نيست .\r\nحديث ( 13 )\r\nمحمّد بن الحسن رحمة الله عليه ، از محمّد بن الحسن الصفّار ، از عباس بن\r\n","description":"","footnote":"","page_name":" 457 ","page_number":457},
  {"content":"\r\n\r\n","description":"","footnote":"","page_name":" 458 ","page_number":458},
  {"content":"\r\nمعروف ، از على بن مهزيار از حسين بن سعيد ، از نضر بن عاصم ، از ابى بصير نقل كرده كه وى گفت : از حضرت امام صادق عليه السّلام پرسيدم : محرمى كمربندى كه در آن نفقه اش را گذارده به شكمش بسته اين كار چه صورت دارد ؟\r\nحضرت فرمودند : از نفقه اش نيكو حفاظت و نگهدارى كند زيرا با ان حجّش را به اتمام مىرساند .\r\nحديث ( 14 )\r\nپدرم رحمة الله عليه از سعد بن عبد الله ، از يعقوب بن يزيد ، از حمّاد ، از حريز از زراره ، از حضرت ابى جعفر عليه السّلام نقل كرده كه آن جناب راجع به محرمى كه نسيانا با همسرش هم بستر شده فرمودند :\r\nچيزى در عهده اش نيست زيرا وى به منزله كسى است كه در ماه رمضان نسيانا غذا خورده باشد .\r\n\r\nباب دويست و يازدهم سرّ وجوب نزديك شدن به كوهها در عرفات\r\nحديث ( 1 )\r\nمحمّد بن الحسن رحمة الله عليه از محمّد بن الحسن الصفّار ، از احمد و عبد الله فرزندان محمّد و عيسى از محمّد بن ابى عمير ، از حمّاد بن عثمان ، از عبيد الله بن على الحلبى نقل كرده كه وى گفت حضرت ابو عبد الله عليه السّلام فرمودند :\r\nهر گاه در عرفات وقوف نمودى به كوهها نزديك شود ؛ زيرا رسول خدا صلى الله عليه و آله فرمودند : براى اصحاب اراك حجّى نيست ، اصحاب اراك كسانى هستند كه نزديك اراك وقوف مىنمايند .\r\n\r\nباب دويست و دوازدهم سرّ ممنوع بودن صيد براى محرم\r\nحديث ( 1 )\r\nپدرم رحمة الله عليه ، از سعد بن عبد الله ، از احمد و عبد الله فرزندان محمّد بن عيسى ، از محمّد بن ابى عمير ، از حمّاد ، از حلبى ، وى مىگويد : از حضرت ابا عبد الله عليه السّلام معناى آيه شريفه : * ( يا أَيُّهَا الَّذِينَ آمَنُوا لَيَبْلُوَنَّكُمُ الله بِشَيْءٍ مِنَ الصَّيْدِ تَنالُه أَيْدِيكُمْ وَرِماحُكُمْ ) * ( اى اهل ايمان خدا شما را به چيزى از صيد مىآزمايد كه در دسترس و تيرهاى شما آيند . . . ) را پرسيدم ؟\r\n","description":"","footnote":"","page_name":" 459 ","page_number":459},
  {"content":"\r\n\r\n","description":"","footnote":"","page_name":" 460 ","page_number":460},
  {"content":"\r\nحضرت فرمودند : مقصود اين است كه از هر طرف و از هر جانب صيد براى مؤمنين در حال احرام فراهم و جمع مىشود و به قدرى به ايشان نزديك مىگردند كه در دسترس و تيررس ايشان واقع مىشوند تا بدين وسيله حق تعالى ايشان را آزموده و معلوم نمايد آيا حرام الهى را كه صيد باشد مرتكب مىشوند يا نه .\r\n\r\nباب دويست و سيزدهم سرّ مكروه بودن سرمه كشيدن براى زن محرمه\r\nحديث ( 1 )\r\nپدرم رحمة الله عليه از سعد بن عبد الله ، از احمد و عبد الله فرزندان محمّد بن عيسى ، از محمّد بن ابى عمير ، از حمّاد ، از حلبى ، وى مىگويد از حضرت ابى عبد الله عليه السّلام راجع به زن محرمى كه سرمه مىكشد سؤال كردم ؟\r\nحضرت فرمودند : سرمه نكشد .\r\nعرض كردم : با رنگ سياهى كه در آن چيز خوشبو نيست چطور ؟\r\nحضرت فرمودند : مكروه است زيرا زينت محسوب مىشود و سپس فرمودند :\r\nالبته اگر زن محرم به كشيدن سرمه مضطرّ باشد ، سرمه بكشد و اشكالى ندارد .\r\nحديث ( 2 )\r\nمحمّد بن الحسن ، از حسين بن حسن بن ابان از حسين بن سعيد ، از حمّاد بن عيسى ، از حريز ، از حضرت ابى عبد الله عليه السّلام نقل كرده كه آن جناب فرمودند :\r\nزن با رنگ سياه سرمه نكشد زيرا سياهى زينت مىباشد .\r\n\r\nباب دويست و چهاردهم سرّ وجوب بدنه ( شتر ) بر محرمى كه به ساق پا و يا عورت زنى بنگرد و محتلم شود\r\nحديث ( 1 )\r\nمحمّد بن على ماجيلويه ، از عمويش محمّد بن ابى القاسم ، از محمّد بن على كوفى ، از خالد بن اسماعيل از كسى كه ذكرش نموده ، از ابو بصير ، وى مىگويد : راجع به محرمى كه به ساق پا يا عورت زنى نگريسته و محتلم شده است از حضرت امام صادق عليه السّلام سؤال كردم ؟\r\n","description":"","footnote":"","page_name":" 461 ","page_number":461},
  {"content":"\r\n\r\n","description":"","footnote":"","page_name":" 462 ","page_number":462},
  {"content":"\r\nحضرت فرمودند : اگر وى توانگر و ثروتمند است بر او يك شتر واجب بوده و اگر متوسط الحال است گاو بايد بدهد و در صورتى كه فقير است گوسفند بر عهده اش مىآيد ، سپس فرمودند :\r\nتوجه داشته باش كفّاره ياد شده نه به خاطر احتلام و خروج منى از او است بلكه علَّتش نظر كردن وى به چيزى است كه نگاه به آن حلال و جايز نيست .\r\n\r\nباب دويست و پانزدهم سرّ اين كه حج افضل و برتر از نماز و روزه گرديده است\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از حسين بن سعيد ، از صفوان از سيف تمّار « 1 » ، از حضرت ابى عبد الله عليه السّلام نقل كرده كه آن جناب فرمودند :\r\nپدرم مىفرمود : حجّ از نماز و روزه افضل مىباشد و جهتش آن است كه :\r\nنمازگزار براى ساعتى از اهل خود رو مىگرداند و به عبادت مشغول مىشود و روزه دار صرفا به مقدار روشنى روز از همسرش خوددارى مىنمايد ولى حاجى بدنش را به تعب انداخته و نفسش را در تنگنا قرار داده و مالش را صرف نموده و غيبتش از اهل و همسرش طولانى بوده نه به مالش اميد داشته و نه به تجارتش از اين رو اين عبادت از نماز و روزه برتر مىباشد و نيز پدرم مىفرمود : نيست كسى برتر و افضل از مردى كه به حج آمده و اهلش را به دنبال آورده در حالى كه مردم در صحراى عرفات وقوف داشته و راست و چپ بيابان را اشغال كرده‌اند ، وى اهلش را به حجّ آورده و در ميان اين انبوه جمعيّت كه واقع مىشود خدا را طلب مىكند و از او مىخواهد كه اهلش را محافظت نمايد .\r\nحديث ( 2 )\r\nو با همين اسناد ، از صفوان و فضاله ، از قاسم بن محمّد ، از كاهلى نقل كرده كه وى گفت : از حضرت ابا عبد الله عليه السّلام شنيدم كه از حج ذكرى به ميان آورده و بعد فرمودند :\r\nرسول خدا صلَّى الله عليه و آله و سلَّم فرمودند :\r\n\r\n","description":"","footnote":"\r\n« 1 » - مرحوم ممقانى در رجال وى را توثيق نموده است .\r\n","page_name":" 463 ","page_number":463},
  {"content":"\r\n\r\n","description":"","footnote":"","page_name":" 464 ","page_number":464},
  {"content":"\r\nجهاد دو تا است و حج يكى از آن دو محسوب مىشود ، حج جهاد ضعفاء است و ما ضعفاء هستيم ، توجّه داشته باش هيچ عبادتى افضل از حج نيست مگر نماز در حجّ ، در حج نماز هست ولى در نماز حج نيست ، پس حج از نماز هم افضل مىباشد ، در حالى كه قدرت دارى حج را ترك مكن ، آيا دقّت نمىكنى و توجّه ندارى كه در حج سر تو گرد آلود شده و پوست صورت و بدنت سوخته مىشود ، از نظر به زنان ممنوع هستى .\r\nو امّا ما با اين كه در اينجا بوده و نزديك به مكه هستيم و براى ما آبهاى متّصل بوده و از امكانات خيلى بيشترى برخورداريم با اين حال سفر حج بر ايمان مشقتبار مىباشد چه رسد به شما كه در شهرهاى دور و فاصله هاى بعيد قرار داريد و از وسائلى كه در اختيار ما هست محروم مىباشيد .\r\nهيچ سلطان و رعيّتى به حج نمىآيد مگر آنكه مشقّت فوق العاده اى را بايد متحمّل شود زيرا طعام و شرابش تغيير كرده در مسير جريان باد موذى و تابش آفتاب سوزان كه قادر بر علاج آن نيست قرار مىگيرد چنانچه حق تبارك و تعالى در قرآن به همين معنا اشاره كرده و مىفرمايد :\r\n* ( وَتَحْمِلُ أَثْقالَكُمْ إِلى بَلَدٍ لَمْ تَكُونُوا بالِغِيه إِلَّا بِشِقِّ الأَنْفُسِ إِنَّ رَبَّكُمْ لَرَؤُفٌ رَحِيمٌ ) * « 1 » ( و بارهاى سنگين شما را كه جز به مشقت بسيار نتوانيد برد از شهرى به شهر ديگرى برند كه خدا در باره شما رئوف و مهربان است )\r\n\r\nباب دويست و شانزدهم سرّ اين كه براى محرم به طور مطلق جايز است كنه و كرم بزرگ را از خود بياندازد\r\nحديث ( 1 )\r\nپدرم رحمة الله عليه از على بن ابراهيم ، از پدرش ، از ابن ابى عمير ، از حمّاد ، از حلبى از حضرت ابى عبد الله عليه السّلام نقل كرده : وى مىگويد : مردى از آن حضرت پرسيد : اگر در حالى كه محرم هستم كنه يا كرم ضخيم و درشت به من چسبيده بود مىتوانم از خودم بياندازم ؟\r\nحضرت فرمودند : بلى كوچك اين دو را هم مىتوانى زيرا در جايى آرميده‌اند كه\r\n\r\n","description":"","footnote":"\r\n« 1 » - سوره نحل آيه\r\n","page_name":" 465 ","page_number":465},
  {"content":"\r\n\r\n","description":"","footnote":"","page_name":" 466 ","page_number":466},
  {"content":"\r\nجاى آرميد نشان نيست .\r\n\r\nباب دويست و هفدهم سرّ اين كه در برخى اوقات جدال ، جدال نيست\r\nحديث ( 1 )\r\nمحمّد بن على ماجيلويه ، از عمويش محمّد بن ابى القاسم ، از محمّد بن على كوفى ، از خالد بن اسماعيل ، از كسى كه ذكرش نموده ، از ابو بصير ، وى مىگويد : از حضرت ابا عبد الله عليه السّلام پرسيدم : شخص محرمى مىخواهد كارى را انجام دهد و صاحب و رفيقش مىگويد تو را به خدا سوگند مكن و او در جواب اظهار مىكند به خدا قسم حتما خواهم نمود و اين گفتگو چندين بار بين آنها ردّ و بدل مىشود و اين شخص براى بار چند مخالفت مىكند آيا آنچه بر محرمى كه جدال مىكند لازم مىآيد بر وى نيز لازم مىآيد يا نه ؟\r\nراوى مىگويد : حضرت فرمودند : خير ، زيرا وى با اين كلام قصدش اكرام به برادر دينى خود مىباشد و كفاره در آن جايى است كه شخص معصيت خدا را بكند .\r\nراوى مىگويد : آن مرد سؤال ديگر از حضرت نمود و عرضه داشت :\r\nاگر محرمى آهويى را با تير زد و تير به دست حيوان اصابت كرد و آن را لنگ نمود حكمش چيست ؟\r\nحضرت فرمودند : اگر آهوى روى اين دست راه رفته و به چرا رود بر تيرانداز چيزى واجب نمىشود و اگر حيوان روى دست حركت نكرد بلكه با صورت رفت و تير انداز ندانست چه بر سر آهو آمد بايد عوضش را بدهد چون از حال حيوان مطَّلع نيست شايد هلاك شده باشد .\r\n\r\nباب دويست و هيجدهم سرّ اين كه محرم جايز نيست در آئينه نگاه كند\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از حسين بن سعيد از حمّاد ، از حريز ، از حضرت ابى عبد الله عليه السّلام نقل كرده كه آن جناب فرمودند : در حالى كه محرم هستى در آئينه نگاه مكن زيرا اين فعل زينت محسوب مىشود .\r\n","description":"","footnote":"","page_name":" 467 ","page_number":467},
  {"content":"\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nباب دويست و نوزدهم سرّ اين كه زن محرم مىتواند شلوار بپوشد\r\nحديث ( 1 )\r\nمحمّد بن الحسن رحمة الله عليه از محمّد بن الحسن الصفّار از حسين بن حسن بن ابان ، از حسين بن سعيد از صفوان ، از اسحاق بن عمّار ، از ابو بصير نقل كرده كه وى گفت : محضر مبارك امام صادق عليه السّلام عرض كردم : مردى محرمى به ساق پاى زنى نگريسته و محتلم شده حكمش چيست ؟\r\nحضرت فرمودند : اگر توانگر و ثروتمند است يك شتر بايد بدهد و در صورتى كه متوسط الحال بوده يك گاو در عهده اش مىآيد و اگر فقير و ناتوان است ذمّه اش به يك گوسفند مشغول مىشود ، سپس حضرت فرمودند :\r\nاين كفّاره نه به خاطر اين باشد كه وى محتلم شده بلكه كفّاره مزبور را بر او قرار دادم چون به چيزى نظر كرده كه براى او نگريستن به آن حلال نبوده است .\r\nحديث ( 2 )\r\nو با همين اسناد ، از حسين بن سعيد ، از فضاله و حمّاد و ابن ابى عمير ، از معاويه ، از حضرت ابى عبد الله عليه السّلام نقل كرده كه آن حضرت فرمودند :\r\nهر گاه محرم شدى از كشتن تمام جنبندگان دورى كن مگر افعى و عقرب و موش امّا جواز كشتن موش : به خاطر آن است كه اين حيوان مشك را پاره مىكند و بسا اهل خانه را آتش مىزند .\r\nو امّا جواز كشتن عقرب : به خاطر آن است كه پيامبر خدا صلَّى الله عليه و آله و سلَّم دست مبارك را در سوراخى كردند و عقرب آن را گزيد ، حضرت خطاب به آن فرمودند : خدا لعنت كند و تو را كه نه شخص صالح و خوب را وامىگذارى مىگذارى و نه فاجر را .\r\nو امّا مار ( افعى ) هر گاه اراده تو را نمود آن را بكش و اگر متعرّض تو نشده تو نيز متعرّضش مشو .\r\nو امّا سگگيرنده و حيوان درنده هر گاه قصد تو را نمودند البته آنها را بكش و در غير اين صورت كارى به آنها نداشته باش و امّا مار سياه بزرگ را در هر حال بكش و كلاغ را با تير از پشت شتر خود بزن و نيز فرمودند .\r\nكنه از شتر نبوده و جايش آن جا نيست پس مىتوانى از بدن شتر آن را بيفكنى ولى حلمه يعنى كرمكى كه در پوست شتر مىافتد جايش در همان جا است لذا انداختنش از بدن شتر و اسقاطش جايز نيست .\r\n","description":"","footnote":"","page_name":" 469 ","page_number":469},
  {"content":"\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nباب دويست و بيستم سرّ ناميده شدن مسجد فضيخ به فضيخ\r\nحديث ( 1 )\r\nمحمّد بن الحسن بن احمد بن وليد رضى الله عنه از محمّد بن الحسن الصفّار ، از احمد بن محمّد بن عيسى ، از حسن بن على بن فضّال ، از مفضّل بن صالح ، از ابو بصير ( ليث مرادى ) نقل كرده كه وى گفت : محضر مبارك حضرت ابى عبد الله عليه السّلام عرض كردم :\r\nچرا مسجد فضيخ را مسجد فضيخ ناميده‌اند ؟\r\nحضرت فرمودند : درخت خرما را فضيخ گويند و چون در اين مسجد درخت خرما بوده از اين رو اين مسجد را به نام فضيخ خواندند « 1 »\r\n\r\nباب دويست و بيست و يكم سرّ اين كه بعد از حجّ زيارت نبى اكرم صلَّى الله عليه و آله و ائمّه عليهم السّلام واجب است .\r\nحديث ( 1 )\r\nمحمّد بن احمد سنانى رضى الله عنه از احمد بن محمّد بن يحيى بن زكريّا القطان از ابو بكر بن عبد الله بن حبيب از تميم بن بهلول ، از پدرش ، از اسماعيل بن مهران ، از حضرت جعفر بن محمّد عليهما السّلام نقل كرده كه آن حضرت فرمودند :\r\nهر گاه يكى از شما حج بجا آورد لازم است كه حجّش را به زيارت ما خاتمه دهد زيرا اين زيارت متمّم حجّ خواهد بود .\r\nحديث ( 2 )\r\nمحمّد بن على ماجيلويه رضى الله عنه از محمّد بن يحيى عطَّار ، از محمّد بن الحسين بن الخطَّاب ، از محمّد بن سنان از عمّار بن مروان ، از جابر ، از حضرت ابى جعفر عليه السّلام ، حضرت فرمودند :\r\nتمام بودن حج و كامل بودنش به اين است كه بعد از آن ، امام زيارت و ملاقات گردد .\r\n\r\n","description":"","footnote":"\r\n« 1 » - مرحوم مجلسى عطَّر اللَّه مرقده الشريف در بحار الانوار ج ( 100 ) ص ( 214 ) مىفرمايد :\r\nفضيخ به معناى نخل در هيچ كتاب لغتى كه در دسترس است نمىباشد و بعيد نيست كه اين اسمى بوده براى درخت خرمايى كه در آن مسجد كاشته بودند و مؤيّد اين احتمال عبارتى است در كافى كه فرموده : لنخل يسمّى الفضيخ .\r\n","page_name":" 471 ","page_number":471},
  {"content":"\r\n\r\n","description":"","footnote":"","page_name":" 472 ","page_number":472},
  {"content":"\r\nحديث ( 3 )\r\nمحمّد بن الحسن بن احمد بن وليد رضى الله عنه از محمّد بن الحسن الصفّار ، از احمد بن محمّد بن عيسى از حسن بن على الوشّاء ، وى مىگويد : از حضرت ابا الحسن الرضا عليه السّلام شنيدم كه مىفرمودند :\r\nهر امامى در گردن دوستان و شيعيانش عهدى دارد و وفاء كامل به عهد و نيكو اداء كردنش به اين است كه اولياء و دوستان قبور آنها را زيارت كنند چه آنكه هر كس ايشان را از روى رغبت و ميل زيارت كند در روز قيامت ايشان شفعاء او خواهند بود .\r\nحديث ( 4 )\r\nپدرم رضى الله عنه از على بن ابراهيم ، از پدرش ، از محمّد بن ابى عمير ، از عمر بن اذينه ، از زراره ، از حضرت ابى جعفر عليه السّلام ، حضرت فرمودند :\r\nمردم مأمور شدند اين سنگها را بياورند و طوافشان كنند سپس نزد ما آمده و ايشان را به دوستى خود خبرشان دهيم و ايشان كمك و نصرتشان را بر ما عرضه بدارند .\r\nحديث ( 5 )\r\nمحمّد بن موسى بن متوكَّل رضى الله عنه از على بن الحسن السعدآبادي ، از احمد بن ابى عبد الله برقى از عثمان بن عيسى ، از معلى بن شهاب ، از حضرت ابى عبد الله عليه السّلام ، آن حضرت فرمودند :\r\nحضرت حسن بن على عليهما السّلام به رسول خدا صلَّى الله عليه و آله و سلَّم عرض كردند :\r\nاى پدر جزاء و پاداش كسى كه شما را زيارت كند چيست ؟\r\nرسول خدا صلَّى الله عليه و آله و سلَّم فرمودند : فرزندام كسى كه در حيات و ممات من به زيارتم آيد يا پدر و يا برادرت و يا تو را زيارت كند بر من است كه او را در روز قيامت زيارت كرده پس از گناهانش او را رها نمايم .\r\nحديث ( 6 )\r\nپدرم رضى الله عنه از محمّد بن يحيى عطَّار از محمّد بن الحسين بن ابى الخطَّاب ، از محمّد بن اسماعيل بن بزيع از صالح بن عقبه ، از زيد شحّام نقل كرده كه وى گفت :\r\nمحضر مبارك حضرت ابى عبد الله عليه السّلام عرضه داشتم : كسى كه يكى از شما خاندان را زيارت كند جزايش چيست ؟\r\nحضرت فرمودند : او مانند كسى است كه رسول خدا صلَّى الله عليه و آله و سلَّم را زيارت كرده باشد .\r\nحديث ( 7 )\r\nپدرم رضى الله عنه ، از سعد بن عبد الله ، از عباد بن سليمان ، از ديلمى ، از ابراهيم بن ابى حجر\r\n","description":"","footnote":"","page_name":" 473 ","page_number":473},
  {"content":"\r\n\r\n","description":"","footnote":"","page_name":" 474 ","page_number":474},
  {"content":"\r\nاسلمى ، از حضرت ابى عبد الله عليه السّلام ، حضرت فرمودند : رسول خدا صلَّى الله عليه و آله و سلَّم فرمودند :\r\nكسى كه به مكَّه آيد به منظور انجام حجّ و مرا در مدينه زيارت نكند جفا كرده و كسى كه به من جفا كند من نيز در روز قيامت به او جفا مىكنم و كسى كه مرا زيارت كند شفاعت من براى او حتمى است و كسى كه شفاعت من شاملش شد بهشت بر او واجب است .\r\nمصنّف اين كتاب ( صدوق عليه الرحمه ) مىگويد : علَّت و سبب در زيارت نبى اكرم صلى الله عليه و آله آن است كه هر كس حج انجام دهد و حضرتش را زيارت نكند به آن جناب جفا نموده و زيارت ائمه عليهم السّلام نيز به منزله زيارت رسول الله صلى الله عليه و آله مىباشد چه آنكه اين معنا از امام صادق عليه السّلام نقل و روايت گرديده .\r\n\r\nباب دويست و بيست و دوّم نوادر\r\nحديث ( 1 )\r\nجعفر بن محمّد بن مسرور رحمة الله عليه از حسين بن محمّد بن عامر ، از معلَّى بن محمّد بصرى ، از بسطام بن مرة ، از اسحاق بن حسان ، از هيثم بن واقد ، از على بن الحسن العبدى ، از وى گفت : از ابو سعيد خدرى سؤال شد : رأى شما راجع به اين ماهى كه اهل كوفه مىپندارند حرام است چيست ؟\r\nابو سعيد گفت : از رسول خدا صلَّى الله عليه و آله و سلَّم شنيدم كه مىفرمودند :\r\nكوفه مغز عرب و نيزه خداى تبارك و تعالى و گنج ايمان مىباشد ، پس از اهل آن فرا گيريد .\r\nرسول خدا صلَّى الله عليه و آله و سلَّم خبر داده‌اند كه يك روز و يك شب در مكَّه در وادى ذى طوبى درنگ فرمود ، سپس از آن جا بيرون رفته و من نيز با آن حضرت خارج شدم ، پس با كاروانى برخورديم كه نشسته بودند و غذا تناول مىكردند ، ما را كه ديدند گفتند : اى رسول خدا بفرماييد غذا بخوريد .\r\nرسول خدا صلَّى الله عليه و آله و سلَّم به ايشان فرمودند : به پيامبر خود جا دهيد ، آنها جا باز كرده و حضرت بين دو نفر نشسته و من نيز نشستم ، حضرت گرده نانى را برداشته آن را نصب كردند ، سپس به خورش ايشان نگريسته و فرمودند : خورشتان چيست ؟\r\nگفتند : مار ماهى .\r\nحضرت نصف نانى كه در دست داشتند انداختند و سپس از جا برخاسته و از جمع آنها كناره گرفتند .\r\n","description":"","footnote":"","page_name":" 475 ","page_number":475},
  {"content":"\r\n\r\n","description":"","footnote":"","page_name":" 476 ","page_number":476},
  {"content":"\r\nابو سعيد مىگويد : من همان جا نشستم تا ببينم رأى مردم نسبت به مارماهى چگونه است .\r\nمردم بينشان اختلاف شد ، برخى گفتند : رسول خدا صلَّى الله عليه و آله مارماهى را حرام نموده و بعضى گفتند : حضرتش آن را حرام نكرده فقط از آن خوششان نيامده ، اگر حرام كرده بودند ما را از خوردنش باز مىداشتند .\r\nابو سعيد مىگويد : اقوال و آراء قوم را به خاطر سپردم و به دنبال رسول خدا صلَّى الله عليه و آله و سلَّم رفته تا به حضرتش ملحق شدم و به اتّفاق رفتيم تا به قافله ديگرى برخورديم كه ايشان نيز غذا مىخوردند ، آنها تا حضرت را ديدند ، گفتند : يا رسول الله بفرماييد غذا ميل نماييد .\r\nحضرت فرمودند : آرى بينتان جا دهيد تا بنشينم ، آنها جا داده و حضرت بين دو نفر نشسته و من هم نشستم وقتى پاره نانى از آنها گرفتند به خورش آنها نگريسته و فرمودند : اين خورش چيست ؟\r\nگفتند : يا رسول الله سوسمار است .\r\nحضرت پاره نان را از دست انداخته و بلند شدند ، او سعيد مىگويد : من بعد از رفتن حضرت نشستم تا آراء مردم را بشنوم ، اينجا نيز مردم دو گروه شدند ، بعضى گفتند : رسول خدا صلَّى الله عليه و آله سوسمار را حرام نمودند بنا بر اين از آن نخوردند و گروهى ديگر گفتند : حضرت از آن خوششان نيامده و اگر حرام كرده بودند ما را از خوردنش نهى مىفرمودند .\r\nابو سعيد مىگويد : به دنبال رسول خدا صلَّى الله عليه و آله و سلَّم رفته تا به آن سرور ملحق شدم و به اتّفاق رفتيم تا به آخر صفا رسيده و با گروهى مواجه شديم كه ديزىهايى را بار گذارده بودند و آنها مىجوشيد آن جماعت گفتند : يا رسول الله بر ما منّت گذارده و از آنچه در اين ديزىها است ميل فرماييد .\r\nحضرت فرمودند : در اين ديزىها چه مىباشد ؟\r\nگفتند : درازگوشهايى ( الاغهايى ) داشتيم ، سوارشان شديم كه حركت كنيم آنها از رفتن بازمانده و ايستادند ، ما آنها را سر بريده و گوشتشان را در اين ديزىهاى پختيم .\r\nرسول خدا صلَّى الله عليه و آله و سلَّم نزديك ديزىها شده و با پاى مبارك آنها را واژگون نمودند و سپس مركب تاخته و رفتند .\r\nابو سعيد مىگويد : من ماندم و شنيدم كه بعضى گفتند : رسول خدا صلَّى الله عليه و آله تناول گوشت الاغ را حرام فرمودند و برخى ديگر گفتند : اين طور نيست ، حضرت به خاطر\r\n","description":"","footnote":"","page_name":" 477 ","page_number":477},
  {"content":"\r\n\r\n","description":"","footnote":"","page_name":" 478 ","page_number":478},
  {"content":"\r\nاين ديزىها را واژگون نمودند تا شما اين كار را تكرار نكرده و حيوانات خود را سر نبريد .\r\nابو سعيد مىگويد : دنبال رسول خدا صلَّى الله عليه و آله و سلَّم رفته تا به آن جناب ملحق شدم ، حضرت فرمودند : اى ابو سعيد بلال را بطلب ، وقتى بلال محضر رسول خدا صلَّى الله عليه و آله مشرّف شد ، حضرت فرمودند : اى بلال بالاى كوه ابو قبيس برو و با صداى بلند بگو :\r\nرسول خدا مارماهى و سوسمار و الاغ اهلى را حرام كرده ، از خدا بترسيد و از هيچ ماهى تغذيه نكنيد مگر آنچه پوست داشته و با پوست پولك باشد ، خداوند تبارك و تعالى هفتصد امّت از امم سابق را كه اوصياء بعد از انبياء را عصيان نمودند مسخ فرمود ، چهار صد امّت از اين هفتصد تا را در خشكى و سيصد تا را در دريا قرار داد سپس اين آيه شريفه را تلاوت فرمود :\r\n* ( فَجَعَلْناهُمْ أَحادِيثَ وَمَزَّقْناهُمْ كُلَّ مُمَزَّقٍ ) * ( ما آنها را عبرت داستانها كرده و به طور كلَّى پراكنده و متفرقشان نموديم ) .\r\nحديث ( 2 )\r\nمحمّد بن الحسن رحمة الله عليه از محمّد بن الحسن الصفّار ، از عبّاس بن معروف ، از حسن بن محبوب ، از على بن رئاب نقل كرده كه وى گفت : از حضرت ابا الحسن موسى عليه السّلام شنيدم كه مىفرمودند :\r\nهر گاه مؤمنى از دنيا مىرود فرشتگان و مكانهايى از زمين كه وى روى آنها عبادت خدا را مىكرد و دربهاى آسمان كه اعمال او را از آنها به بالا مىبردند جملگى ميگريند و رخنه اى در اسلام پديد مىآيد كه هيچ چيزى آن را ترميم نمىكند ، زيرا مؤمنين بناهاى محكم و استوارى اسلامند همچون بناى محكم حصار شهر .\r\nحديث ( 3 )\r\nمحمّد بن الحسن با همين اسناد از عبّاس بن معروف ، از ابن ابى عمير ، از عبد الرحمن بن الحجّاج ، از حضرت ابى عبد الله عليه السّلام نقل كرده كه آن حضرت فرمودند :\r\nروزى بر پيامبر اكرم صلَّى الله عليه و آله و سلَّم نگذشت كه سختتر باشد از روز خيبر زيرا عرب در اين روز به آن جناب ظلم و ستم كردند .\r\nحديث ( 4 )\r\nپدرم رحمة الله عليه ، از سعد بن عبد الله ، از ابو الجوزاء منبه بن عبد الله ، از حسين بن علوان ، از عمر بن خالد ، از زيد بن على ، از پدران گراميش از حضرت\r\n","description":"","footnote":"","page_name":" 479 ","page_number":479},
  {"content":"\r\n\r\n","description":"","footnote":"","page_name":" 480 ","page_number":480},
  {"content":"\r\nعلى عليه السّلام ، حضرت فرمود :\r\nرسول خدا صلَّى الله عليه و آله و سلَّم فرمودند : هر گاه دو مسلمان بدون جهت شرعى با شمشير با هم مقابل شدند و كارزار كردند قاتل و مقتول هر دو در دوزخ هستند .\r\nمحضر مباركش عرض شد : يا رسول الله قاتل معلوم است كه در دوزخ مىباشد ، امّا مقتول چرا ؟\r\nفرمودند : زيرا وى قصد داشت طرف مقابل را بكشد .\r\nحديث ( 5 )\r\nمحمّد بن الحسن رحمة الله عليه از حسين بن حسن بن ابان ، از حسين بن سعيد ، از محمّد بن فضيل ، از ابو الصباح الكنانى ، از حضرت ابى عبد الله عليه السّلام نقل كرده كه آن جناب فرمودند :\r\nدر زمان حضرت على عليه السّلام كودكانى با نيزه بازى مىكردند يكى از بچه ها نيزه خود را انداخت و آن اصابت كرد با دندانهاى رباعيّة يكى ديگر از بچه ها و آنها را به هم كوبيد .\r\nمخاصمه را محضر مبارك على عليه السّلام بردند زننده شاهد اقامه كرد كه در وقت پرتاب نيزه به طفل مورد اصابت واقع شده گفته با خبر باش و او مراقبت از خودش ننموده ، حضرت فرمودند قصاص از زننده ساقط بوده و سپس فرمودند :\r\nكسى كه خبر باش گفته معذور است .\r\nحديث ( 6 )\r\nپدرم رحمة الله عليه از سعد بن عبد الله ، از ايّوب بن نوح ، از صفوان بن يحيى ، از معاوية بن عمّار نقل كرده كه وى گفت : حضرت ابو عبد الله عليه السّلام فرمودند :\r\nصاعقه به مؤمن اصابت نمىكند .\r\nمردى عرضه داشت : ما فلانى را كه از اهل ايمان است ديديم در مسجد الحرام به نماز ايستاده بود و صاعقه اى آمد و با او اصابت كرد .\r\nحضرت فرمودند : آن به خاطر اين بود كه كبوتر حرم را با تير زده بود .\r\nحديث ( 7 )\r\nو با همين اسناد نقل شده كه حضرت فرمودند :\r\nصاعقه با مؤمن و كافر اصابت مىكند ولى با ذاكر و آن كس كه ياد خدا باشد اصابتى ندارد .\r\nحديث ( 8 )\r\nپدرم رحمة الله عليه از عبد الله بن جعفر حميرى ، از هارون بن مسلَّم ، از\r\n","description":"","footnote":"","page_name":" 481 ","page_number":481},
  {"content":"\r\n\r\n","description":"","footnote":"","page_name":" 482 ","page_number":482},
  {"content":"\r\nمسعدة بن صدقه از حضرت جعفر بن محمّد ، از پدر بزرگوارش عليهما السّلام نقل كردند كه آن جناب فرمودند : حضرت على عليه السّلام در اوّلين باران هر سالى كه مىباريد مىايستادند تا سر و محاسن و لباسهايشان خيس مىشد ، به آن جناب عرض مىكردند : يا امير المؤمنين زيرا سقف و داخل بنايى برويد تا از خيس شدن مصون بمانيد ؟\r\nحضرت مىفرمودند : اين آبى است كه از نزديك عرش الهى آمده و سپس انشاء حديث مىنمود و مىفرمود :\r\nدر زير عرش دريايى بوده كه در آن آبى است و با آن ارزاق حيوانات از زمين مىرويد ، و هر گاه جناب اقدس الهى بخواهد از زمين آنچه را كه مشيّتش به آن تعلَّق گرفت بروياند و رحمتش را بدين وسيله شامل حيوانات قرار دهد وحى فرموده و بلافاصله باران كه فعلا به صورت تكَّه هاى يخ بوده از آسمان اوّل به آسمان دوّم و از آن به آسمان بعد مىبارد تا جايى كه بارش باران به آسمان دنيا رسيده و با ابرهاى زير اين آسمان ملاقات مىكند ، ابر به منزله غربال بوده كه از خود دانه ها را ردّ مىنمايد ، سپس حقّ عزّ و جل به باد وحى مىنمايد كه باران را نرم و ذوب كن همان طورى كه نمك در آب ذوب و حلّ مىشود و سپس هر قطره اى از آن را در فلان موضع و فلان مكان بيانداز ، پس ببار بر ايشان چنين و چنان ( كنايه از اين كه به شدّت يا به آهستگى ) به صورت سيل و غير آن ، پس باد باران را بر خلائق مىبارد به همان نحوى كه مأمور به آن شده لذا هيچ قطره اى از بالا به زمين نمىبارد مگر آنكه با آن فرشته اى است كه آن قطره را در جاى خودش قرار مىدهد و نيز هيچ دانه اى از باران به زمين نمىافتد مگر به مقدارى كه معين شده و وزنى كه معلوم گرديده مگر باران روز طوفان در عهد نوح كه از نظر وزن و مقدار ضابطه نداشت .\r\nحديث ( 9 )\r\nپدرم رحمة الله عليه از احمد بن ادريس ، از محمّد بن احمد ، از على بن ريّان ، از حسين بن محمّد از عبد الرحمن بن ابى نجران ، از عبد الرحمن بن حمّاد ، از ذريح محاربى از حضرت ابى عبد الله عليه السّلام نقل كرده كه آن جناب فرمودند :\r\nمردى محضر مبارك پيامبر اكرم صلَّى الله عليه و آله و سلَّم مشرّف شد و عرض كرد : يا رسول الله آيا خداوند از غير فريضه سؤال خواهد نمود ؟\r\nحضرت فرمودند : خير .\r\nآن مرد عرضه داشت : سوگند به آن كسى كه شما را به حق برانگيخت به عملى غير از فريضه به خدا تقرّب نجستم .\r\n","description":"","footnote":"","page_name":" 483 ","page_number":483},
  {"content":"\r\n\r\n","description":"","footnote":"","page_name":" 484 ","page_number":484},
  {"content":"\r\nحضرت فرمودند : چرا ؟\r\nعرض كرد : براى اين است كه خداوند متعال مرا قبيح منظر و بد صورت آفريده .\r\nامام عليه السّلام فرمودند : پيامبر صلَّى الله عليه و آله و سلَّم درنگ فرمود ، جبرئيل عليه السّلام نازل شد و به پيامبر عرض كرد : اى محمّد صلَّى الله عليه و آله پروردگارت سلام مىرساند و مىفرمايد :\r\nبه بنده من فلانى سلام مرا برسان و به او بگو : اگر فرداى قيامت تو را در زمره آنان كه از عذاب در امانند قرار دهم خشنود و راضى مىشوى ؟\r\nپيامبر اكرم صلَّى الله عليه و آله پيامبر حق جلّ و على را به آن مرد رسانيدند ، آن مرد عرض كرد :\r\nيا رسول الله خداوند متعال مرا نزد خود ياد نمود ! ! ! پيامبر صلَّى الله عليه و آله فرمودند : آرى .\r\nعرض كرد : سوگند به آن كسى كه شما را به حق برانگيخته باقى نمىماند عملى كه با آن به خدا تقرّب جسته مىشود مگر آنكه بجايش خواهم آورد .\r\nحديث ( 10 )\r\nحمزة بن محمّد علوى از احمد بن محمّد همدانى از منذر بن محمّد از حسين بن محمّد ، از سليمان بن جعفر ، از حضرت رضا عليه السّلام نقل كرده كه آن جناب فرمودند :\r\nپدرم از پدرش از جدّش نقل كردند كه امير المؤمنين على عليه السّلام خربزه اى را گرفتند تا تناول فرمايند و وقتى آن را شكسته تا بخورند تلخ بود ، حضرت آن را به زمين انداخته و فرمودند : بعدا و سحقا ( از چشم دور شوى و نابود گردى ) محضر مباركش عرض شد : يا امير المؤمنين اين خربزه چه نقصى دارد ؟\r\nحضرت فرمودند : رسول خدا صلَّى الله عليه و آله و سلَّم فرمودند : خداوند تبارك و تعالى مودّت و دوستى ما را به هر حيوان و نباتى عرضه كرد آنچه از آنها پذيرفتند شيرين و پاكيزه گشته و آنچه نپذيرفتند شور و تلخ گرديدند .\r\nحديث ( 11 )\r\nمحمّد بن على ماجيلويه رحمة الله عليه از محمّد بن يحيى عطَّار ، از حسين بن حسن بن ابان از محمّد بن اورمه ، از حسن بن سعيد ، از محمّد بن اسحاق ، از محمّد بن فيض وى مىگويد : محضر مبارك امام عرض كردم : فدايت شوم : از ما شخصى بيمار مىگردد ، او را نزد طبيب معالجه مىبرند ، وى و ساير اطباء نظرشان اين است كه او بايد پرهيز كند .\r\nامام عليه السّلام فرمودند : اين دستور به طور كلَّى درست نيست ، طبابت از نظر ما آن است كه بيمار از هيچ مطعوم و مشروبى پرهيز نبايد بكند مگر از خرما و ما او را با سبب و آن خنك مداوا مىكنيم .\r\n","description":"","footnote":"","page_name":" 485 ","page_number":485},
  {"content":"\r\n\r\n","description":"","footnote":"","page_name":" 486 ","page_number":486},
  {"content":"\r\nسائل پرسيد : چرا از خرما بايد پرهيز كند ؟\r\nفرمود : چون پيامبر خدا صلَّى الله عليه و آله على عليه السّلام را كه بيمار شده بودند از خوردن خرما پرهيز دادند .\r\nحديث ( 12 )\r\nپدرم رحمة الله عليه از سعد بن عبد الله از محمّد بن عيسى بن عبيد ، از قاسم بن يحيى ، از جدّش حسن بن راشد ، از ابو بصير ، از حضرت ابى عبد الله عليه السّلام ، آن جناب فرمودند : پدرم از جدّم ، از پدران گراميشان عليهم السّلام نقل كردند كه امير المؤمنين عليه السّلام فرمودند : نعمتهايى را كه داريد پيش از آنكه از دست بدهيد نيكو از آنها استفاده كنيد زيرا آنها از دست خواهند رفت و در قيامت بر صاحبانشان شهادت داده و از بهره بردارى بد و نادرست آنها شكايت خواهند نمود .\r\nحديث ( 13 )\r\nو با همين اسناد نقل شده كه حضرت امير المؤمنين عليه السّلام فرمودند :\r\nسليمان وقتى در جهاد همراه و مددكار كسى بود كه ايمان به حكم شارع نداشته و امر خداوند عزّ و جل در فيء و غنيمت را نافذ نمىداند حتمى و قطعى است كه اگر در همان مكان از دنيا برود وى را ياور و معين دشمن ما در حبس حق و تباه نمودن خون ما محسوب كرده و مردنش ، مردن جاهليّت كه مردن با حال كفر است تلقّى مىگردد .\r\nحديث ( 14 )\r\nو با همين اسناد نقل شده كه حضرت امير المؤمنين عليه السّلام فرمودند :\r\nفرزندانتان را پيش از تولَّد نام نهيد و اگر ندانيد پسر يا دخترند اسم آنها را از اسمهايى انتخاب كنيد كه براى مذكَّر و مؤنّث هر دو مىگذارند ، پس فرزند سقط شده شما بدون اين كه نامى برايش گذارده باشيد روز قيامت كه با شما ملاقات كند به پدر مىگويد : آيا براى من نامى نگذاردى در حالى كه رسول خدا صلَّى الله عليه و آله نام محسن را براى فرزندش قبل از تولَّد گذارد .\r\nو نيز حضرت فرمودند : از آشاميدن آب در حال ايستاده خوددارى كنيد زيرا مورث مرضى است كه دارويى ندارد مگر آنكه خداوند عزّ و جلّ شفا دهد .\r\nمؤلَّف اين كتاب ( صدوق عليه الرحمه ) مىگويد : مقصود آشاميدن آب در شب\r\n","description":"","footnote":"","page_name":" 487 ","page_number":487},
  {"content":"\r\n\r\n","description":"","footnote":"","page_name":" 488 ","page_number":488},
  {"content":"\r\nاست امّا در روز نوشيدن آب در حال ايستاده بهتر است زيرا امام صادق عليه السّلام فرمود :\r\nدر روز ايستاده آب خوردن عروق و رگهاى را باز و بدن را تقويت مىكند .\r\nو نيز على عليه السّلام فرمودند : هر گاه خواستيد بخوابيد دست راست را زيرا طرف راست صورت گذاريد و بخوابيد زيرا نمىدانيد آيا از اين خواب بيدار مىشويد يا نه .\r\nحديث ( 15 )\r\nمحمّد بن على ماجيلويه از عمويش محمّد بن ابى القاسم ، از احمد بن ابى عبد الله ، از على بن محمّد كاشانى ، از ابراهيم بن محمّد ثقفى ، از على بن معلى ، از ابراهيم بن خطَّاب بن فراء وى مرفوعا از حضرت ابى عبد الله عليه السّلام نقل كرده كه آن حضرت فرمودند :\r\nقسمتهاى زيرين ديوارها از سنگينى قسمتهاى بالا به خداوند متعال شكايت كردند ، حق عزّ و جلّ به قسمتهاى بالا وحى فرمود كه بعضى از اجزائت بايد برخى ديگر را بردارد تا سنگينى به آنها فشار نياورد .\r\nو نيز حضرت ابى عبد الله عليه السّلام فرمودند :\r\nهر گاه كلمه اى ناروا و احمقانه بدون انديشه از شخصى صادر شد كه نفس او را در مخاطره قرار دهد لازم است به دنبال آن كلمه اى شگفت انگيز بياورد تا بدين وسيله كلمه دوّم حفظ و اوّلى فراموش شود .\r\nحديث ( 16 )\r\nمحمّد بن الحسن رحمة الله عليه از محمّد بن الحسن الصفّار ، از عبّاس بن معروف ، از حسن بن محبوب از على بن رئاب ، از محمّد بن قيس « 1 » نقل كرده كه وى گفت : از حضرت ابا جعفر عليه السّلام شنيدم كه مىفرمودند : دو فرشته از آسمان به زمين فرود آمدند در بين هوا با هم برخوردند ، يكى از آنها به ديگرى گفت : براى چه فرود مىآيى ؟\r\nگفت : حقّ عزّ و جل مرا به طرف درياى اهل إيل فرستاده تا ماهيى را صيد نموده و به يكى از جابرين و ستمكاران برسانم چه آنكه وى از خداوند متعال ماهى اين دريا را تقاضا و درخواست نموده از اين رو حق جلّ و على مرا مأمور ساخت نزد صيّادى كه ماهيهاى آن دريا را صيد مىكند رفته و او را به صيد ماهى درياى مزبور ترغيب\r\n\r\n","description":"","footnote":"\r\n« 1 » - محمّد بن قيس البجليّ ، كنيه وى ابو عبد اللَّه است ، مرحوم علَّامه در خلاصه فرموده : محمّد بن قيس بجلى ثقه و عين است .\r\n","page_name":" 489 ","page_number":489},
  {"content":"\r\n\r\n","description":"","footnote":"","page_name":" 490 ","page_number":490},
  {"content":"\r\nكرده تا بدين ترتيب حق عزّ و جلّ آن جابر و كافر را به منّتهاى آرزويش برساند .\r\nسپس او به رفيقش گفت : تو براى چه فرستاده شدى ؟\r\nگفت : خداوند عزّ و جل مرا براى امرى عجيبتر از آنچه تو را به آن مبعوث نموده فرستاده ، مرا فرستاده به سراغ بنده مؤمنش كه روزه دار و قائم الليل است و دعاء و روزه‌اش در آسمان معروف و مشهور مىباشد و امر فرموده كه ديزى طعامى را كه وى پخته و براى افطارش آماده كرده واژگون نمايم تا بدين وسيله آزمايش نهايى ايمان از او صورت گرفته باشد .\r\nحديث ( 17 )\r\nپدرم رحمة الله عليه از سعد بن عبد الله ، از احمد بن محمّد ، از بكر بن صالح جعفرى نقل كرده كه وى گفت : از حضرت موسى بن جعفر عليهما السّلام شنيدم كه مىفرمودند :\r\nمعالجه و طبابت اطباء را در مورد درد جزئى و كم رها كنيد زيرا معالجه به منزله بناء بوده كه اندكش منجر به كثرت مىشود .\r\nمترجم گويد : مقصود اين است كه براى دردهاى ناچيز و غير قابل توجّه نزد اطباء نرويد و به آن معالجات خود را مشغول نكنيد زيرا شروع در اين معالجات موجب زيادى مرض و احتياج به داروى زيادتر مىباشد .\r\nحديث ( 18 )\r\nاحمد بن محمّد از پدرش ، از عمركى ، از على بن جعفر از برادر بزرگوارش حضرت موسى بن جعفر از آباء گراميش عليهم السّلام ، فرمود :\r\nرسول خدا صلَّى الله عليه و آله و سلَّم فرمودند : روز قيامت امر مىشود كه مردانى را به دوزخ ببرند سپس حق عزّ و جلّ به مالك كه خازن دوزخ است مىفرمايد به آتش بگو : پاهاى ايشان را نسوزاند زيرا با اين قدمها به مساجد مىرفتند و نيز صورتهايشان را نسوزاند چون آنها را وضوء شاداب مىدادند و دستهايشان را هم نسوزاند زيرا براى دعاء آنها را بلند مىكردند و همچنين زبانهايشان را نسوزاند براى اين كه زياد با آن تلاوت قرآن مىكردند سپس حضرت فرمودند :\r\nخازن جهنّم به آنها مىگويد : اى اشقياء براى چه شما را به دوزخ آورده‌اند ؟\r\nآنها مىگويند : ما چون براى غير خدا كار مىكرديم ، به ما گفته شد پاداش عملتان را از كسى كه برايش كار كرديد بگيريد .\r\nحديث ( 19 )\r\nحسن بن احمد رحمة الله عليه از پدرش ، از محمّد بن حميم نقل كرده كه وى\r\n","description":"","footnote":"","page_name":" 491 ","page_number":491},
  {"content":"\r\n\r\n","description":"","footnote":"","page_name":" 492 ","page_number":492},
  {"content":"\r\nگفت : به او گفته شد مذمّت مردم را مكن .\r\nوى گفت : من از نفس خود خشنود نيستم لذا از ملامت و مذمّت آن فارغ شده و به مذمّت مردم پرداخته‌ام ؛ زيرا مردم از معاصى و گناهانى كه ديگران مرتكب مىشوند خائف بوده ولى از گناهان خويش در امان مىباشند و هيچ هراسى ندارند .\r\nحديث ( 20 )\r\nبا همين اسناد ، از محمّد بن احمد ، از محمّد بن عبد الحميد ، از ابراهيم بن مهزم نقل كرده كه وى گفت : در زمان وهب بن منبه سنگى يافت شد كه در آن به خط غير عربى عبارتى نوشته شود وهب از كسى كه آن خط را بخواند تفحّص نمود ولى كسى را نيافت تا بالاخره شخصى را نزد وى آوردند ، او صاحب كتب بسيارى بود وقتى سنگ را به او ارائه داده آن را خواند ، روى سنگ نوشته بود :\r\nاى فرزند آدم اگر كوتاهى باقيمانده از عمر خود را بدانى قطعا از درازى آرزوهايت كاسته و نسبت به آنها بىرغبت خواهى شد و نيز حرص و خواسته ات كم شده بلكه سعى مىكنى به كردار و عمل خود بيفزايى ؛ زيرا وقتى كوتاهى عمر برايت معلوم و محقّق بود خواهى دانست كه به زودى با روزى ملاقات خواهى كرد كه اگر در مدّت عمر خود لغزش قدمى از تو سر زده باشد پس از آن روز ديگر به اهل خود مراجعت نخواهى نمود و ديگر به اعمال و كردار خويش نمىتوانى بيفزايى ، بنا بر اين تا در قيد حيات هستى براى روز قيامت عمل نما و پيش از آنكه به حسرت و ندامت گرفتار شوى براى خود ذخيره اى فراهم كن .\r\nحديث ( 21 )\r\nپدرم رحمة الله عليه از سعد بن عبد الله ، از يعقوب بن يزيد ، از محمّد بن عمرو ، از صالح بن سعيد ، از برادرش سهل حلوانى ، از حضرت ابى عبد الله عليه السّلام ، آن حضرت فرمودند :\r\nحضرت عيسى بن مريم عليه السّلام در ضمن سياحت به قريه اى رسيد كه تمام اهالى آن مرده بودند و در كوچه ها و خانه ها جنازه هايشان ديده مىشد ، جناب عيسى عليه السّلام دانست كه آنها به غضب الهى مرده‌اند زيرا در غير اين صورت دفن مىشدند ، بارى اصحاب آن حضرت عرض كردند : دوست داريم حكايت و سرگذشت ايشان را بدانيم .\r\nبه حضرتش گفته شد : اى روح الله آنها را صدا بزن .\r\nحضرت عيسى عليه السّلام فرمود : اى اهل قريه ، يك نفر از آنها در جواب گفت : بلى يا روح الله\r\n","description":"","footnote":"","page_name":" 493 ","page_number":493},
  {"content":"\r\n\r\n","description":"","footnote":"","page_name":" 494 ","page_number":494},
  {"content":"\r\nحضرت فرمود : اين چه حالى است و قصّه شما چيست ؟\r\nاو در جواب گفت : صبح در عافيت و سلامتى بوده و شب در هاويه و گرفتارى افتاديم .\r\nحضرت فرمود : هاويه چيست ؟\r\nاو گفت : دريايى از آتش كه در آن كوههايى از آتش مىباشد .\r\nحضرت فرمودند : چه عملى شما را به اين روزى كه مشاهده مىكنم انداخته است ؟\r\nاو گفت : حبّ به دنيا و اطاعت و پرستش طاغوت .\r\nحضرت فرمودند : مگر حبّ شما به دنيا چه مقدار بوده ؟\r\nاو گفت : همان مقدارى كه طفل به مادرش محبّت دارد كه وقتى مادرش به طرف او مىآيد و مىخواهد او را شير دهد طفل مسرور و شادمان گشته و وقتى به او پشت مىكند و از وى جدا مىگردد محزون مىشود .\r\nحضرت فرمود : چقدر عبادت و اطاعت طاغوت را مىكرديد ؟\r\nاو گفت : هر وقت امر مىكردند ما اطاعتشان را مىنموديم .\r\nحضرت فرمود : از بين اين همه چطور تو فقط جواب مرا دادى ؟\r\nاو گفت : زيرا سايرين لجامهايى از آتش بر دهانشان هست ، فرشتگان درشت و سختى بر آنها موكَّل بوده كه نمىتوانند سخن بگويند و من اگر چه در ميان ايشان هستم ولى از آنها نيستم منتهى وقتى عذاب بر ايشان نازل شد من را هم كه در بين آنها بودم شامل گشت ولى من به درختى آويزان شده‌ام كه مىترسم از آن در آتش واژگون گردم .\r\nجناب عيسى عليه السّلام به اصحابش فرمود : در مزبله ها و خاكدانها خوابيده و نان جو تناول نمودن خيلى نعمت است به شرطى كه با سلامتى دين همراه باشد .\r\nحديث ( 22 )\r\nاحمد بن الحسن قطَّان ، از حسن بن على كوفى از محمّد بن زكريا جوهرى از جعفر بن محمّد بن محمّد غماره ، از پدرش ، وى مىگويد : از حضرت صادق عليه السّلام شنيدم كه مىفرمودند :\r\nمؤمن علوى است ، زيرا در معرفت مقام عالى و بلندى دارد .\r\nمؤمن هاشمى است ، زيرا ضلالت و گمراهى را شكست مىدهد .\r\nمؤمن قرشى است ، زيرا به شيئى كه از ما اخذ شده اقرار دارد .\r\n","description":"","footnote":"","page_name":" 495 ","page_number":495},
  {"content":"\r\n\r\n","description":"","footnote":"","page_name":" 496 ","page_number":496},
  {"content":"\r\nمؤمن عجمى است ، زيرا ابواب شرّ بر او بسته است .\r\nمؤمن عربى است ، زيرا پيامبرش صلى الله عليه و آله عربى بوده و كتابش به زبان عربى آشكار مىباشد .\r\nمؤمن نبطى است ، زيرا علم را درك نموده و فهميده است .\r\nمؤمن مهاجرى است ، زيرا از گناهان و زشتىها دورى گزيده است .\r\nمؤمن انصارى است ، زيرا رسول و اهل بيت او را نصر و يارى كرده است .\r\nمؤمن مجاهد است زيرا با دشمنان خدا جهاد مىكند به اين نحو كه در زمان دولت باطل تقيّه نموده و در عصر دولت حقّه با شمشير با آنها كارزار مىنمايد .\r\nحديث ( 23 )\r\nابو سعيد محمّد بن فضل بن محمّد بن اسحاق مذكر نيشابورى مىگويد : از عبد الرحمن بن محمّد بن محمود نقل شده كه مىگويد : از ابراهيم بن محمّد بن سفيان شنيدم كه مىگفت : مخاصمه احمد بن حنبل با حضرت على بن ابى طالب به خاطر اين بود كه جدّ وى يعنى ذو الثدية را كه رئيس خوارج بود على عليه السّلام در روز نهروان كشت .\r\nحديث ( 24 )\r\nابو سعيد براى ما نقل كرد كه اين حكايت را از ابراهيم بن محمّد بن سفيان عينا شنيده است .\r\nحديث ( 25 )\r\nابو سعيد محمّد بن فضل از عبد الرّحمن بن محمّد بن محمود نقل كرده كه وى گفت : از محمّد بن احمد بن يعقوب جوزجانى قاضى هرات شنيدم كه مىگفت : از محمّد بن فورك هروى شنيدم كه مىگفت : از على بن حشرم شنيدم كه مىگفت : در مجلس احمد بن حنبل بودم ذكر على بن ابى طالب عليه السّلام به ميان آمد ، احمد بن حنبل گفت : شخص مجرم و گناهكار نيست مگر وقتى كه بغض و عداوتش نسبت به على كم باشد .\r\nعلى بن حشرم مىگويد من گفتم : شخص مجرم و گناهكار نيست اگر نسبت به على عليه السّلام حبّ زياد داشته باشد .\r\nالبته در غير اين حكايت على بن حشرم گفته : مرا كتك زدند و از مجلس بيرون كردند .\r\nحديث ( 26 )\r\nحسين بن يحيى بجلى از پدرش از ابن عوانه ، از عطاء بن سايب از ابن عبادة بن\r\n","description":"","footnote":"","page_name":" 497 ","page_number":497},
  {"content":"\r\n\r\n","description":"","footnote":"","page_name":" 498 ","page_number":498},
  {"content":"\r\nصامت از پدرش از جدّش ، وى گفت :\r\nهر گاه ديديد كه مردى از انصار بغض على بن ابى طالب عليه السّلام را به دل دارد بدانيد اصلش يهودى است .\r\nحديث ( 27 )\r\nعلى بن عبد الله ورّاق و على بن محمّد الحسن معرف به ابن مقبره قزوينى ، از سعد بن عبد الله ، از محمّد بن حكم ، از بشر بن غياث ، از ابو يوسف از ابن ابى ليلى ، از نافع ، از ابن عمر ، از رسول خدا صلَّى الله عليه و آله و سلَّم حضرت فرمودند :\r\nنماز شب دو ركعت ، دو ركعت است و اگر وقت ضيق بود و بيم داشتى كه صبح طالع شود فقط يك ركعت وتر را بخوان ، خداوند متعال وتر را دوست دارد زيرا خودش وتر و واحد مىباشد .\r\nحديث ( 28 )\r\nابو الحسن طاهر بن محمّد بن يونس فقيه از محمّد بن عثمان هروى از ابو حامد احمد بن تميم از محمّد بن عبيدة از محمّد بن حميده رازى از محمّد بن عيسى ، از عبد الله بن يزيد ، از ابى الدّرداء نقل كرده كه وى گفت : شنيدم رسول خدا صلَّى الله عليه و آله و سلَّم مىفرمودند : خداوند عزّ و جلّ روز قيامت علماء را جمع نموده و به ايشان مىفرمايد :\r\nنور و حكمت خود را در سينه هاى شما قرار ندادم مگر آنكه خير دنيا و آخرت را از آن قصد نمودم ، برويد ، تمام شما را آمرزيدم .\r\nحديث ( 29 )\r\nاحمد بن حسن قطَّان از حسن بن على سكرى از محمّد بن زكريّا جوهرى از جعفر بن محمّد بن عمّار از پدرش نقل كرده كه وى گفت : حضرت صادق جعفر بن محمّد عليهما السّلام فرمودند : خواسته هاى مردم در اين دنيايى فانى چهار چيز است :\r\nبىنيازى ، آسايش ، فراغت خاطر ، عزّت .\r\nامّا بىنيازى در قناعت است ، هر كس آن را در كثرت مال طلب كند نخواهد يافت و امّا آسايش در سبك بارى است ، هر كس بار خود را سنگين كند آن را نخواهد يافت و امّا فراغت خاطر در كمى مشاغل است ، هر كس آن را در كثرت مشاغل بجويد نيابدش .\r\nو امّا عزّت در فرمانبردارى و اطاعت از خالق است ، هر كس آن را در خدمت مردم بجويد نيابدش .\r\n","description":"","footnote":"","page_name":" 499 ","page_number":499},
  {"content":"\r\n\r\n","description":"","footnote":"","page_name":" 500 ","page_number":500},
  {"content":"\r\nحديث ( 30 )\r\nعبد الله بن محمّد بن عبد الوهّاب از منصور بن عبد الله بن ابراهيم اصفهانى ، از على بن عبد الله اسكندرانى از سعيد بن عثمان ، از محمّد بن ابى القاسم ، از عباد بن يعقوب از على بن هاشم ، ناصح بن عبد الله اسكندرانى از سماك بن حرب ، از ابى سعيد خدرى ، وى گفت : سلمان فارسى محضر مبارك پيامبر اكرم صلَّى الله عليه و آله و سلَّم عرض نمود : اى پيامبر خدا ، هر پيامبرى وصيّى دارد وصىّ شما كيست ؟\r\nسلمان مىگويد : پيامبر جواب مرا ندادند ، فردا كه مرا از دور ديدند فرمودند : اى سلمان .\r\nعرض كردم : بلى و به سرعت خود را به آن حضرت رساندم .\r\nحضرت فرمودند : آيا مىدانى وصىّ حضرت موسى چه كسى بود ؟\r\nعرض كردم : يوشع بن نون .\r\nحضرت فرمودند : يوشع به خاطر اين كه بهترين امّت و داناترين آنها بود وصىّ جناب موسى عليه السّلام شد و من امروز شهادت مىدهم كه على عليه السّلام بهترين امت و برترين آنها است و او ولى و وصى و وارث من مىباشد .\r\nحديث ( 31 )\r\nحسن بن محمّد بن يحيى علوى رحمة الله عليه مىگويد : جدّم از بكر بن عبد الوهاب از عيسى بن عبد الله ، از پدرش ، از جدّش نقل كرده كه گفت :\r\nرسول خدا صلَّى الله عليه و آله و سلَّم فاطمه بنت اسد بن هاشم را دفن نمودند ، اين بانو از مهاجرين بوده و در روحاء « 1 » مقابل حمّاد ابو قطيعه با رسول خدا بيعت نمود بارى حضرت رسول خدا صلَّى الله عليه و آله آن مخدّره را در پيراهن خود كفن نمودند و در قبرش داخل شده و در لحدش خوابيدند .\r\nمحضر مباركش عرض شد كه سبب اين همه لطف و عنايت چيست ؟\r\nحضرت فرمودند : پدرم كه از دنيا رفت من طفلى صغير بودم و اين بانو و همسرش مرا تحت تكفّل خود گرفته و بسيار مرا در توسعه و فراخى نهادند حتى مرا بر فرزندانشان مقدّم مىكردند لذا دوست دارم كه حق تبارك و تعالى با خوابيدن من در قبرش ، قبر را براى او فراخ نموده و توسعه دهد .\r\nحديث ( 32 )\r\nحسن بن محمّد بن يحيى علوى رضى الله عنه مىگويد : جدّم از يعقوب ، از ابن ابى عمير ، از\r\n\r\n","description":"","footnote":"\r\n« 1 » - روحاء به گفته حموى در مراصد الاطَّلاع در چهل ميلى شهر مدينه واقع است .\r\n","page_name":" 501 ","page_number":501},
  {"content":"\r\n\r\n","description":"","footnote":"","page_name":" 502 ","page_number":502},
  {"content":"\r\nعبد الله بن سنان ، از حضرت ابى عبد الله عليه السّلام نقل كرده كه آن حضرت فرمودند :\r\nحضرت فاطمه بنت اسد بن هاشم وصيّت نمود به رسول خدا صلَّى الله عليه و آله و سلَّم ، و حضرت نبى اكرم صلَّى الله عليه و آله و سلَّم نير وصيّت آن بانو را پذيرفتند .\r\nآن مخدّره عرضه داشت : يا رسول الله مىخواهم كنيزم را آزاد كنم .\r\nرسول خدا صلَّى الله عليه و آله و سلَّم فرمودند : هر عمل خيرى را كه پيش فرستى پاداش آن را خواهى يافت .\r\nبارى پس از آنكه عليا مخدّره فاطمه بنت اسد رضوان الله عليهما از دنيا رفت رسول خدا صلَّى الله عليه و آله پيراهن خود را از بدن در آورده و به حاضرين فرمودند : آن بانو را در آن كفن كنيد و خود آن حضرت در لحد قبرش خوابيده و بعد فرمودند :\r\nامّا پيراهن من براى آن خانم امان است در روز قيامت و امّا خوابيدنم در قبرش ، به واسطه آن حق عزّ و جلّ قبرش را توسعه مىدهد .\r\nحديث ( 33 )\r\nحسين بن يحيى بن ضريس بجلى از ابو جعفر عمارة سكونى سريانى از ابراهيم بن عاصم در قزوين ، از عبد الله بن هارون كرخى از ابو جعفر احمد بن عبد الله بن يزيد بن سلام بن عبد الله آزاد كرده رسول خدا صلَّى الله عليه و آله از ابى عبد الله بن يزيد از يزيد بن سلام نقل كرده كه وى از رسول خدا سؤال كرد و محضر مباركش عرض نمود :\r\nبراى چه به قرآن فرقان مىگويند ؟\r\nحضرت فرمودند : زيرا آيات و سوره هايش متفرّق و پراكنده بوده و وقتى نازل شد جملگى در الواح يك جا نبودند ولى غير قرآن يعنى صحف و تورات و انجيل و زبور كه كتابهاى آسمانى هستند تمامشان يك جا در الواح و اوراق نازل شده‌اند .\r\nسپس سائل پرسيد : چرا خورشيد و ماه در شعاع و نور با هم مساوى نيستند ؟\r\nحضرت فرمودند : وقتى حق تعالى اين دو را آفريد ، هر دو اطاعت بارى تعالى را نموده و كوچكترين عصيانى ننمودند ، پس حق عزّ و جلّ به جبرئيل امر فرمود كه شعاع و نور ماه را محو و نابود كند ، جبرئيل فرمان حق تعالى را اجراء نمود و نور ماه را محو كرد و اثر اين محو خطوط سياهى است كه در صفحه ماه نمايان مىباشد .\r\nقابل توجّه است اگر ماه به حال خود واگذارده مىشد و همچون خورشيد نور از آن محو نمىگشت شب از روز و روز از شب ممتاز و مشخص نبود چنانچه بر روزه داران معلوم نبود كه چه مقدار از زمان بايد امساك و خوددارى نمايند و نيز مردم تعداد سالها را نمىدانستند و به همين معنا اشاره دارد فرموده حق تعالى در قرآن شريف :\r\n","description":"","footnote":"","page_name":" 503 ","page_number":503},
  {"content":"\r\n\r\n","description":"","footnote":"","page_name":" 504 ","page_number":504},
  {"content":"\r\n* ( وَجَعَلْنَا اللَّيْلَ وَالنَّهارَ آيَتَيْنِ فَمَحَوْنا آيَةَ اللَّيْلِ وَجَعَلْنا آيَةَ النَّهارِ مُبْصِرَةً لِتَبْتَغُوا فَضْلًا مِنْ رَبِّكُمْ وَلِتَعْلَمُوا عَدَدَ السِّنِينَ وَالْحِسابَ ) * ( ما شب و روز را دو نشانه قدرت خود قرار داديم آنگاه از روشنى ماه كاستيم و خورشيد و آيه روز را هميشه تابان ساختيم تا شما در روز ، روزى حلال از خدا بخواهيد و نيز تا آنكه شما سالها و حساب اوقات را بدانيد . . . ) سائل گفت : اى محمّد راست گفتى ، اكنون مرا خبر بده چرا ليل ( شب ) را ليل مىگويند ؟\r\nحضرت فرمودند : براى اين كه در اين برهه از زمان مردان با زنان تماس و انس گرفته همان طورى كه لباس به بدن تماس پيدا مىكند ، خداوند عزّ و جلّ شب را الفت و لباس قرار داده چنانچه در قرآن مجيد مىفرمايد :\r\n* ( وَجَعَلْنَا اللَّيْلَ لِباساً وَجَعَلْنَا النَّهارَ مَعاشاً ) * ما شب را لباس و روز را معاش شما قرار داديم ) .\r\nسائل عرضه داشت : راست گفتى اى محمّد ، اينك بفرماييد : با اين كه مقدار و اندازه ستارگان با هم مساوى است با اين حال چرا كوچك و بزرگ به چشم مىآيند ؟\r\nحضرت فرمودند : زيرا بين كواكب و آسمان دنيا دريايى است كه باد وقتى مىوزد به سطح اين دريا كه مىخورد امواج پديد آمده و چون موجها بزرگ و كوچك هستند قهرا ستارگان كه از فراسوى اين امواج ديده مىشوند به حسب بزرگى و كوچكى امواج متفاوت به نظر مىآيند .\r\nسائل پرسيد : چرا دنيا را دنيا مىگويند ؟\r\nحضرت فرمودند : دنيا پست است و از آخرت نازلتر آفريده شده و اگر در عرض و مقارن آن مىبود اهل آن فانى نمىشدند همان طورى كه اهل آخرت فانى نمىگردند .\r\nسائل پرسيد : چرا قيامت را قيامت مىگويند ؟\r\nحضرت فرمودند : زيرا در آن روز مخلوقات براى حساب مىايستند .\r\nسائل پرسيد : چرا آخرت را آخرت مىگويند ؟\r\nحضرت فرمودند : براى اين كه بعد از دنيا مىآيد و سالهاى توصيف نشده و ايّامش شمارش نگشته و سكَّانش هرگز نمىميرند .\r\nسائل گفت : اى محمّد راست گفتى اكنون بفرماييد : اوّلين روزى كه حق تعالى مخلوقات را آفريد چه روزى بود ؟\r\n","description":"","footnote":"","page_name":" 505 ","page_number":505},
  {"content":"\r\n\r\n","description":"","footnote":"","page_name":" 506 ","page_number":506},
  {"content":"\r\nحضرت فرمودند : روز يك شنبه بود .\r\nسائل عرض كرد : چرا آن را يك شنبه مىگويند ؟\r\nحضرت فرمودند : چون يكى است و محدود مىباشد و قبل از آن روزى نبوده .\r\nسائل عرض كرد : دوشنبه چه روزى است ؟\r\nحضرت فرمودند : روز دوّم دنيا .\r\nعرضه داشت : سه شنبه چه روزى است ؟\r\nحضرت فرمودند : روز سوّم دنيا .\r\nعرضه داشت : چهارم شنبه چه روزى است ؟\r\nحضرت فرمودند : روز چهارم دنيا .\r\nعرضه داشت : پنجشنبه چه روزى است ؟\r\nحضرت فرمودند : روز پنجم دنيا بوده و آن روزى است كه انسان با آن انس و الفت دارد در آن روز ابليس از درگاه خدا رانده شد و ادريس عليه السّلام ترفيع مقام پيدا نمود .\r\nعرض كرد : جمعه چه روزى است ؟\r\nحضرت فرمودند : روزى است كه در آن مردم جمع شده و آن روز شاهد و مشهود هر دو مىباشد .\r\nعرض كرد : روز سبت چه روزى است ؟\r\nحضرت فرمودند : روزى است كه در آن عمل و عملى صورت نگرفته و معطَّل گذارده شده است و كلام حق عزّ و جلّ در قرآن شريف اشاره به همين معنا دارد :\r\nسائل عرض كرد : آيا آدم از تمام و كلّ گلها آفريده شده يا از يك گل خلق گرديده ؟\r\nحضرت فرمودند : از تمام گلها ، زيرا اگر از يك گل آفريده شده بود برخى از مردم بعضى ديگر را نمىشناختند و از اين گذشته بايد تمام به يك صورت و يك منظور مىبودند .\r\nسائل عرضه داشت : بنا بر اين بايد در دنيا مواد و اجسامى بوده كه مماثل مردم باشند ؟\r\nحضرت فرمودند : خاك از نظر رنگ و طعم و جنس انواع و اقسامى دارد .\r\nامّا از حيث رنگ : اقسام خاك از جهت رنگ به اين شرح است :\r\nسفيد ، سبز ، سرخ ، و سفيد ، كدر و خاكى ، قرمز ، كبود و امّا از نظر طعم : برخى از خاكها شيرين و بعضى شور مىباشند .\r\n","description":"","footnote":"","page_name":" 507 ","page_number":507},
  {"content":"\r\n\r\n","description":"","footnote":"","page_name":" 508 ","page_number":508},
  {"content":"\r\nو امّا از جهت جنس : دسته اى از خاكها زبر و بخشى از آنها نرم هستند .\r\nبارى خاكى كه از جناب آدم از آن آفريده شده چون اين انواع و اقسام در آن مىباشد لا جرم مردم نيز مثل آن خاك اقسام و انحايى دارند فلذا در بين آنها برخى نرم و بعضى خشن ، دسته اى سفيد و گروهى زرد و سرخ و جماعتى سرخ و سفيد و پاره اى سياه مىباشند همان طورى كه خاك با اين الوان و رنگها ديده مىشود .\r\nسائل عرض كرد : بيان فرماييد آيا آدم از حوّا ، خلق شده يا حوّاء ، از آدم ؟\r\nحضرت فرمودند : حوّاء از آدم آفريده شده و اگر آدم از حوّاء آفريده شده بود مىبايد طلاق در دست زنان باشد نه مردان .\r\nسائل عرضه داشت : آيا حوّاء از تمام آدم خلق شده يا از بعضش ؟\r\nحضرت فرمودند : از بعضش خلق شده و اگر از تمامش آفريده شده بود مىبايد قصاص در زنان همچون قصاص در مردان جايز باشد .\r\nسائل عرض كرد : آى حوّاء از ظاهر آدم خلق شده يا از باطنش ؟\r\nحضرت فرمودند : از باطنش و اگر از ظاهر او آفريده شده بود مىبايد زنان همچون مردان بدون پوشش باشند و به همين خاطر است كه طائفه نسوان بايد مستور و پوشيده باشند .\r\nسائل عرض كرد : از راست آدم آفريده شد يا از قسمت چپش ؟\r\nحضرت فرمودند : از قسمت چپ آدم خلق شد و اگر از سمت راست او آفريده شده بود بايستى اناث از نظر حظَّ ارثى با ذكور مساوى باشند و به همين خاطر است كه براى اناث يك سهم و براى ذكور دو سهم خدا قرار داده است و نيز شهادت دو زن مثل شهادت يك مرد منظور قرار داده شده است .\r\nسائل عرض كرد : از كجاى قسمت چپ آدم خلق شده است ؟\r\nحضرت فرمودند : از گل زيادى دنده چپ .\r\nسائل عرضه داشت : اى محمّد راست و درست فرمودى ، اينك بفرماييد براى چه به وادى مقدّس ، مقدّس مىگويند ؟\r\nحضرت فرمودند : زيرا در آن وادى ارواح تقديس و تنزيه شده و فرشتگان را به صف كشيده‌اند و حق عزّ و جلّ با جناب موسى عليه السّلام تكلَّم فرموده است .\r\nسائل عرض كرد : چرا جنّت ( بهشت ) را جنّت خوانده‌اند ؟\r\nحضرت فرمودند : زيرا مستور و پنهان از مخلوقات است و نيز پسنديده و پاكيزه بوده و نزد خدا ذكرش و يادش مطلوب و مرضى است .\r\n","description":"","footnote":"","page_name":" 509 ","page_number":509},
  {"content":"\r\n\r\n","description":"","footnote":"","page_name":" 510 ","page_number":510},
  {"content":"\r\nحديث ( 34 )\r\nابو الحسن محمّد بن هارون ريحانى مىگويد : معاذ بن مثنى عنبرى از عبد الله بن اسماء از جويرية بن سفيان ، از منصور ، از ابى وائل ، از وهب نقل كرده كه وى گفت :\r\nدر برخى از كتابهاى آسمانى ديدم كه ذو القرنين وقتى از ساختن سدّ فارغ شد خوشحال و مسرور گرديد ، وى همواره و پيوسته در بين لشكريانش به اطراف و بلاد سير و حركت مىنمود در بين اين سفرهايش به پير مردى برخورد نمود كه مشغول نماز بود ، وى با لشكريان ايستادند تا وى از نماز فارغ شد ، پس از آن ذو القرنين به او گفت : چطور از اين همه لشكر كه در اينجا حاضر شدند وحشت نكردى و همچنان سر گرم نماز بودى ؟\r\nپير مرد گفت : با كسى مناجات مىكردم كه عساكر و لشكريانش از تو بيشتر و نيرو و سلطنتش از تو زيادتر مىباشد و اگر از او منصرف و به تو توجّه مىكردم حاجت خود را از او نگرفته بودم .\r\nذو القرنين گفت : آيا همراه من مىآيى تا هم من به تو يارى نمايم و هم تو در برخى از كارها ناصر و ياور من باشى ؟\r\nپير مرد گفت : اگر ضمانت چهار چيزى را بپذيرى البتّه همراهت خواهم آمد و آنها عبارتند از :\r\nنعمتى كه زائل نشود ، سلامتى كه در آن بيمارى نباشد ، جوانى كه به پيرى نگرايد و زندگانى كه مرگ نداشته باشد .\r\nذو القرنين گفت : كدام مخلوقى است كه بر اين چهار چيز قدرت داشته باشد ! ! ؟\r\nپير مرد گفت : من اكنون با كسى هستم كه بر آنها قادر بوده و مالك آنها و تو نيز مىباشد .\r\nذو القرنين از آن پير مرد گذشت و به عالم دانشمندى رسيد ، آن عالم به ذو القرنين گفت : مرا خبر ده از دو چيزى كه از به دو آفرينش قايم و سر پا بوده‌اند و دو چيزى كه جارى و سارى هستند و دو چيزى كه با هم مختلفند و دو چيزى كه نسبت به يك ديگر متباغض و متناقض مىباشند ؟\r\nذو القرنين گفت : امّا آن دو چيزى كه سر پا و قائمند عبارتند از آسمان و زمين و آن دو چيزى كه جارى و سارى هستند خورشيد و ماه بوده و آن دو چيز مختلف عبارتند از شب و روز و آن دو چيز متباغض و متناقض مرگ و زندگى مىباشند .\r\nآن دانشمند گفت : برو كه تو عالم هستى .\r\n","description":"","footnote":"","page_name":" 511 ","page_number":511},
  {"content":"\r\n\r\n","description":"","footnote":"","page_name":" 512 ","page_number":512},
  {"content":"\r\nذو القرنين از آن مرد نيز گذشت و پيوسته در شهرها و قصبات سير مىكرد تا به پير مردى رسيد كه جمجمه مردگان را زير و زبر مىكرد ، ذو القرنين با لشكريان بالاى سر او ايستاده و به او گفت : اى پير مرد براى چه اين جمجمه ها را زير و زبر مىكنى ؟\r\nپير مرد گفت : براى اين كه افراد شريف را از پست و ثروتمند را از فقير بشناسم ولى نتوانستم آنها را از هم جدا كنم و من بيست سال است كه به اين كار مبادرت مىورزم تاكنون به مقصود و منظور خود نرسيده‌ام ، ذو القرنين از او جدا شد و وى را رها كرد و گفت : منظورت از اين كلام فقط من بوده و ديگرى را قصد ندارى سپس به سير و حركتش ادامه داد و در اثناء به امّت عادله كه قوم موسى عليه السّلام بودند برخورد نمود ، آنها خلق را به حق خوانده و به راستى و درستى عدل مىنمودند ذو القرنين وقتى ايشان را ديد به آنها گفت : مرا از حال خود آگاه كنيد زيرا تمام كره زمين ، شرق و غرب ، خشكى و دريا ، سرزمينهاى مسطح و هموار و كوهستانى مناطق روشن و تاريك آن را سير كرده و گشته‌ام با هيچ قوم و گروهى كه مثل شما باشند مواجه نشده‌ام ، اكنون مايلم بگوييد چرا قبور مردگان خود را در آستانه منازل خود قرار داده‌ايد ؟\r\nگفتند : اين كار را كرده‌ايم تا مرگ را فراموش نكرده و يادش از دلهايمان نرود .\r\nذو القرنين گفت : چرا منازل شما درب ندارد ؟\r\nگفتند : چون در ميان ما نه دزد بوده و نه متّهم به آن بلكه افراد ما جملگى امين و مورد اطمينان هستند .\r\nذو القرنين گفت : چرا بر شما اميران و فرمانروايان حاكم نيستند ؟\r\nگفتند : ما به يك ديگر ستم نمىكنيم تا محتاج به امراء باشيم .\r\nذو القرنين گفت : چرا در ميان شما سلاطين و پادشاهان نمىباشند ؟\r\nگفتند : چون در بين ما نبرد و كارزارى صورت نمىگيرد .\r\nذو القرنين گفت : چرا تفاوت و تفاضل بين شما نيست ؟\r\nگفتند : چون مواسات و برابرى و ترحّم و ملاطفت بين ما حاكم مىباشد .\r\nذو القرنين گفت : چطور بين شما نزاع و اختلاف واقع نمىشود ؟\r\nگفتند : زيرا دلهاى ما به هم الفت داشته و صلح و صفات بينمان مىباشد .\r\nذو القرنين گفت : چطور به يك ديگر ناسزا نگفته و با هم مقاتله نمىكنيد ؟\r\nگفتند : زيرا بر طبايع خود غالب بوده و عزم و جزم ما حاكم مىباشد و از طرفى خود را مؤدّب نموده‌ايم به حكم و نصايح .\r\n","description":"","footnote":"","page_name":" 513 ","page_number":513},
  {"content":"\r\n\r\n","description":"","footnote":"","page_name":" 514 ","page_number":514},
  {"content":"\r\nذو القرنين گفت : چطور با هم متّحد بوده و راه جملگى شما راست و مستقيم مىباشد ؟\r\nگفتند : چون به يك ديگر دروغ نگفته و نسبت به هم خدعه و نيرنگ به كار نبرده و همچنين برخى از ما غيبت و پشتسرگويى از بعضى ديگر نمىكند .\r\nذو القرنين گفت : چرا در ميان شما مسكين و فقير نمىباشد ؟\r\nگفتند : به خاطر آنكه اموال خود را بين خويش به طور مساوى تقسيم مىكنيم .\r\nذو القرنين گفت : چرا درشت خويى و غيظ در بين شما نيست ؟\r\nگفتند : چون نسبت به هم خاكى و متواضع و فروتن مىباشيم .\r\nذو القرنين گفت : چرا خداوند عمر شما را طولانىتر از مردمان ديگر قرار داده ؟\r\nگفتند : چون ما حق را گرفته و به عدل حكم مىكنيم .\r\nذو القرنين گفت : چرا مبتلا به قحط و غلا نمىشويد ؟\r\nگفتند : زيرا از استغفار غفلت نداريم .\r\nذو القرنين گفت : چرا محزون و غمگين نيستند ؟\r\nگفتند : چون خود را آماده براى ابتلائات و صدمات كرده و بدين ترتيب نفس را صابر قرار داده‌ايم .\r\nذو القرنين گفت : چرا آفات و بليّات به شما نمىرسد ؟\r\nگفتند : چون به غير خدا توكَّل و اميد نداشته و از طرفى ديگر باران را از انواء « 1 » و نجوم نمىطلبيم .\r\nذو القرنين گفت : اى قوم پدرانتان اين چنين عمل مىكردند ؟\r\nگفتند : پدرانمان به مساكين ترحّم نموده و با فقراء به مواسات رفتار كرده و از ستم ستمگران مىگذشتند و آنها را عفو مىنمودند و به آنان كه با ايشان بدى مىكردند ، خوبى و احسان مىنمودند و براى گناهكاران استغفار مىكردند ، صله ارحام بجا مىآوردند ، امانات را به صاحبانشان رد مىكردند ، راست گفته و دروغ نمىگفتند از اين رو خداوند متعال كار آنها را اصلاح مىفرمود .\r\nذو القرنين گفت : پس از اين گفت و شنودها نزد آن جماعت توقّف كرد و ماند تا از دنيا رفت و سن او در هنگام مرگ پانصد سال بود .\r\n\r\n","description":"","footnote":"\r\n« 1 » - مقصود از « انواء » منازل بيست و هشتگانه قمر است كه كره ماه هر شب در يكى از اين منازل وارد مىشود و عرب در سابق اعتقادشان اين بود كه هر منزلى كه سقوط كرده و رقيب آن طلوع نمايد موجب باريدن باران مىباشد .\r\n","page_name":" 515 ","page_number":515},
  {"content":"\r\n\r\n","description":"","footnote":"","page_name":" 516 ","page_number":516},
  {"content":"\r\nحديث ( 35 )\r\nمحمّد بن الحسن بن احمد بن وليد رضى الله عنه از محمّد بن الحسن الصفّار ، از عباس بن معروف از على بن مهزيار ، از فضالة بن ايّوب ، از ابان بن عثمان ، از محمّد بن مسلم از حضرت ابى جعفر الباقر عليه السّلام ، حضرت فرمودند :\r\nرسول خدا صلَّى الله عليه و آله و سلَّم خالد بن وليد را به طرف قبيله بنى المصطلق كه از طائفه بنى جذيمه محسوب مىشدند و بين ايشان و طائفه بنى مخزوم در عصر جاهليّت عداوت و خصومت بود فرستادند .\r\nبنى المصطلق قبلا مطيع رسول خدا صلَّى الله عليه و آله و سلَّم شده و از آن حضرت مكتوبى دريافت كردند كه در آن حسن سيره و رفتار مسلمين با ايشان قيد شده بود بارى وقتى خالد بر ايشان وارد گشت امر كرد منادى نداء كند براى خواندن نماز و پس از اجتماع مردم خالد نماز گذارد و قبيله بنى المصطلق نيز نماز خواندند ، سپس خالد به لشكريان فرمان داد بر آن قبيله تاخته و غارتشان كنند آنها در صدد پيدا كردن آن مكتوب بر آمده و پس از تفحّص آن را يافتند ، مكتوب را محضر مبارك نبى اكرم صلَّى الله عليه و آله آورده و كرده هاى خالد را به آن جناب عرضه داشتند ، رسول خدا صلَّى الله عليه و آله به طرف قبله ايستاده و به درگاه الهى عرضه داشتند .\r\nخداوندا ، از آنچه خالد بن وليد مرتكب شده من بيزارى مىجويم .\r\nسپس امام عليه السّلام فرمودند : بعد از اين واقعه مبلغى زر و سيم و امتعه براى پيامبر اكرم صلَّى الله عليه و آله و سلَّم آوردند ، حضرت به على عليه السّلام فرمودند :\r\nنزد بنى جذيمه كه گروهى از بنى المصطلق هستند برو و از عملى كه خالد بن وليد كرده پوزش بخواه و آنها را با اعطاء مال خشنود و راضى گردان .\r\nسپس نبى اكرم صلَّى الله عليه و آله و سلَّم دو قدم على عليه السّلام را بلند نموده و فرمودند : يا على ، حكم اهل جاهليّت را زير پاهايت قرار بده و كوچكترين توجّهى به آن نداشته باش بارى على عليه السّلام نزد بنى جذيمه رفت و وقتى به ايشان رسيد به حكم خداى عزّ و جلّ در ميان ايشان حكم فرمود و وقتى به سوى پيامبر اكرم صلَّى الله عليه و آله و سلَّم برگشت ، حضرت فرمودند : يا على چه كار انجام دادى ؟\r\nعلى عليه السّلام : عرضه داشت : يا رسول الله در مقابل هر خونى كه ريخته شد ديه دادم و براى هر جنينى كه سقط گرديده برده و كنيز داده و به جهت هر مالى كه تلف شده\r\n","description":"","footnote":"","page_name":" 517 ","page_number":517},
  {"content":"\r\n\r\n","description":"","footnote":"","page_name":" 518 ","page_number":518},
  {"content":"\r\nمالى پرداختم و از اموالى كه با من بود مقدارى زائد آمد كه مبلغى از آن را در قبال ظروفى كه سگان ايشان در آن ولوغ « 1 » مىكردند و ريسمانهاى چوپانهاى ايشان كه نابود شده بود اعطاء نمودم و از مقدار زائد ديگر جزئى را بابت وحشت زنان و به فزع آمدن كودكان و بخشى را در ازاء آنچه دانسته يا نمىدانستند كه چيست تلف شده به آنها دادم و بالاخره مقدار مالى كه از پرداخت جملگى زائد آمد به ايشان داده تا از شما راضى و خشنود گردند .\r\nرسول خدا صلَّى الله عليه و آله و سلَّم فرمودند : به ايشان پرداختى تا از من راضى شوند ؟ يا على خدا از تو راضى گردد ، تو نسبت به من به منزله هارون نسبت به موسى هست منتهى بعد از من پيامبر نمىباشد .\r\n\r\nباب دويست و بيست و سوّم سرّ واجب شدن آتش جهنم بر اهل گناهان كبيره\r\nحديث ( 1 )\r\nمحمّد بن الحسن از محمّد بن الحسن الصفّار ، از على بن حسان واسطى ، از عمويش عبد الرحمن بن كثير از حضرت ابى عبد الله عليه السّلام نقل كرده كه آن حضرت فرمودند :\r\nكبائر هفت تا است كه دستور آنها در باره ما نازل شده و از جهت مخالفت و هتك حرمت ما تحقّق پيدا مىكنند ، اوّلى آنها شرك به خداى بزرگ بوده ، دوّم : كشتن نفسى كه خدا كشتنش را حرام كرده ، سوّم : خوردن مال يتيم ، چهارم : نافرمانى پدر و مادر و حق ناشناسى ايشان ، پنجم : نسبت ناروا به زن پاكدامن و شوهردارى دادن ، ششم : فراز از جهاد ، هفتم : انكار حق ما اهل بيت را نمودن .\r\nو امّا شرك به خداى بزرگ : خداوند متعال در باره ما آياتى در قرآن مجيد نازل فرموده « 2 » .\r\nو رسول خدا صلَّى الله عليه و آله و سلَّم نيز راجع به ما سفارشاتى نموده « 3 » ولى اين مردم خدا و رسولش را تكذيب كرده و به خدا شرك آورده‌اند .\r\nو امّا كشتن نفسى كه خدا آن را حرام كرده : اين مردم حضرت حسين بن على\r\n\r\n","description":"","footnote":"\r\n« 1 » - كلمه « ولوغ » به ضم واو و لام عبارت است از آشاميدن سگ آنچه را كه در ظرف است با زبانش .\r\n« 2 » - مانند آيه ( 23 ) از سوره شورى : * ( قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى\r\n.\r\n« 3 » - نظير حديث ثقلين : انّى تارك فيكم الثقلين ، كتاب اللَّه و عترتى اهل بيتى لن يفترقا حتّى يردا عليّ الحوض « بحار الانوار » ، ج ص ( 226 ) .\r\n","page_name":" 519 ","page_number":519},
  {"content":"\r\n\r\n","description":"","footnote":"","page_name":" 520 ","page_number":520},
  {"content":"\r\nصلوات الله عليهما و يارانش را كشتند .\r\nو امّا خوردن مال يتيم ، اين مردم سهم خمس كه خدا براى ما قرار داده است را برده و به ديگران دادند .\r\nو امّا نافرمانى و حق ناشناسى پدر و مادر : خدا در كتابش فرموده : پيغمبر به مردم از خودشان سزاوارتر است به مراعات و اطاعت كردن و همسران آن حضرت مادران مؤمنين محسوب مىشوند ، رسول خدا را در باره فرزندانش نافرمانى و حق كشى كردند و حضرت خديجه امّ المؤمنين را نيز نسبت به فرزندانش عصيان و نافرمانى نمودند .\r\nو امّا نسبت ناروا به زنان شوهردار و عفيفه دادن : همانا فاطمه زهراء را بر سر منبرهاى خود به نسبت ناروا متّهم كردند .\r\nو امّا فرار از جهاد : با كمال ميل و رغبت و بدون هيچ هراسى دست بيعت به امير المؤمنين عليه السّلام دادند ولى سپس از او گريختند و حضرتش را به خود واگذاردند .\r\nو امّا انكار حق ما : اين امرى است كه در آن نزاعى نبوده و همگان معترف به آن مىباشند .\r\nحديث ( 2 )\r\nمحمّد بن الحسن بن احمد بن وليد رحمة الله عليه از محمّد بن الحسن الصفّار ، از ايّوب بن نوح و ابراهيم بن هاشم از محمّد بن ابى عمير ، از برخى اصحابش ، از حضرت ابى عبد الله عليه السّلام نقل كرده كه آن جناب فرمودند :\r\nدر كتاب على عليه السّلام يافتيم كه : معاصى كبيره پنج تا است به اين شرح :\r\nشرك ، نافرمانى و حق ناشناسى پدر و مادر ، رباخوارى پس از دانستن حكم آن ، گريز از جبهه جنگ ، پس از كوچ به كشور اسلامى دوباره به كشور اهل كفر رفتن .\r\nحديث ( 3 )\r\nپدرم رحمة الله عليه از سعد بن عبد الله ، از احمد بن محمّد ، از حسين بن محبوب ، از عبد العزيز عبدى از عبيد بن زراره ، وى مىگويد : محضر امام صادق عليه السّلام عرض كردم :\r\nاز معاصى كبيره به من خبر دهيد كه آنها كدامند ؟\r\nحضرت فرمودند : معاصى كبيره پنج تا بوده و آنها عبارتند از آنچه كه خداوند متعال بر آن آتش دوزخ را واجب فرموده ، حق تبارك و تعالى در قرآن مىفرمايد :\r\nكسانى كه اموال يتيمها را از روى ستم مىخورند در شكمهايشان آتش وارد مىنمايند و به زودى در آتش فروزان دوزخ خواهند افتاد .\r\n","description":"","footnote":"","page_name":" 521 ","page_number":521},
  {"content":"\r\n\r\n","description":"","footnote":"","page_name":" 522 ","page_number":522},
  {"content":"\r\nدر جاى ديگر مىفرمايد :\r\nاى اهل ايمان هر گاه با تهاجم و تعرّض كافران در ميدان كارزار روبرو شديد مبادا از ترس آنها پشت به دشمن كرده و از صحنه نبرد بگريزيد .\r\nو نيز از معاصى كبيره محسوب مىشود آنچه در فرموده حقّ عزّ و جل آمده :\r\nاى كسانى كه ايمان آورده‌ايد از خدا بترسيد و زيادى و ربا مگيريد اگر به راستى اهل ايمان مىباشيد .\r\nو همچنين از معاصى كبيره است : نسبت ناروا به زنان عفيف و مؤمنه دادن و عمدا مؤمنى را به خاطر دينش كشتن .\r\n\r\nباب دويست و بيست و چهارم سرّ تحريم شراب\r\nحديث ( 1 )\r\nمحمّد بن موسى بن متوكَّل رحمة الله عليه مىگويد :\r\nعلى بن الحسين سعدآبادى از احمد بن محمّد بن خالد ، از پدرش ، از محمّد بن سنان نقل كرده كه وى گفت : از حضرت ابى الحسن على بن موسى بن جعفر عليهم السّلام شنيدم كه مىفرمودند : خداوند عزّ و جل خمر و شراب را به خاطر چند جهت حرام فرموده :\r\nالف : در آن فساد است .\r\nب : عقل شارب را تغيير داده و زايل مىكند .\r\nج : شارب را وادار مىكند كه خداوند عزّ و جلّ را انكار كند .\r\nد : شارب را وادار مىكند كه بر خدا و انبيائش دروغ ببندد .\r\nه : فسادهاى ديگرى از شارب سر مىزد .\r\nو : قتل و نسبت ناروا دادن و مبادرت به زنا ناشى از شرب خمر مىباشد .\r\nز : شرب خمر سبب مىشود كه شارب نسبت به اجتناب از محارم الهى بىاعتناء و كم مبالات باشد سپس امام فرمودند : به خاطر اين جهت حكم نموديم كه هر شراب و مايع مستكننده اى حرام است زيرا عاقبتى كه بر خمر مترتّب است بر اين مايعات نيز به مترتّب مىباشد يعنى آنچه از فساد كه به دنبال شرب خمر هست به دنبال شرب اين مايعات نيز خواهد بود لذا كسى كه به خدا و روز آخرت ايمان داشته و دوستى و ولايت ما را دارد و اساسا مودّت و محبّت ما خاندان پيامبر صلَّى الله عليه و آله دين او\r\n","description":"","footnote":"","page_name":" 523 ","page_number":523},
  {"content":"\r\n\r\n","description":"","footnote":"","page_name":" 524 ","page_number":524},
  {"content":"\r\nمىباشد بايد از شارب مسكر اجتناب و احتراز كند چه آنكه بين ما و شارب مسكر هيچ ارتباطى نمىباشد .\r\nحديث ( 2 )\r\nمحمّد بن على ماجيلويه ، از عمويش محمّد بن ابى القاسم ، از محمّد بن على كوفى ، از عبد الرحمن بن سالم ، از مفضّل بن عمر نقل كرده كه وى گفت : محضر امام صادق عليه السّلام عرض كردم : براى چه خدا شراب را حرام كرده است ؟\r\nحضرت فرمودند : خداوند متعال شراب را به خاطر تأثيرى كه داشته و فسادى كه ايجاد مىكند حرام فرموده زيرا شراب موجب پيدا شدن ارتعاش در شارب آن بوده و نور و جوانمردى او را از بين برده و وادارش مىكند كه بر ارتكاب محرّمات جرات پيدا كرده و بر ريختن خونها مبادرت نموده و بر مرتكب شدن زنا اقدام نمايد و اساسا شارب خمر وقتى مست شد اطمينانى نيست بلكه بسا با محارم خود نزديكى كرده در حالى كه عقل و ادراكش بجا نيست و شرب خمر در شارب آن ايجاد نمىكند مگر هر شرّ و بدى را .\r\nحديث ( 3 )\r\nمحمّد بن الحسن رحمة الله عليه از محمّد بن الحسن الصفّار ، از يعقوب بن يزيد ، از ابراهيم از ابى يوسف ، از ابى بكر حضرمى از امام باقر يا امام صادق عليهما السّلام ، حضرت فرمودند :\r\nغناء لانه و محلّ پيدا شدن نفاق بوده و شرب خمر كليد هر بدى و شرّى مىباشد و شارب خمر به منزله بت پرست بوده ، وى كتاب خدا را تكذيب مىنمايد زيرا اگر كتاب حق تعالى را تصديق مىكرد حرام خدا را حرام مىدانست .\r\n\r\nباب دويست و بيست و پنجم سرّ بدتر بودن شرب خمر از ترك نماز\r\nحديث ( 1 )\r\nپدرم رضى الله عنه از ابراهيم بن هاشم ، از پدرش ، از محمّد بن ابى عمير ، از اسماعيل بن يسار نقل كرده كه وى گفت : مردى از حضرت ابا عبد الله عليه السّلام پرسيد : آيا شرب خمر بدتر است يا ترك نماز ؟\r\nحضرت فرمودند : شرب خمر از ترك نماز بدتر است ، سپس فرمودند : مىدانى چرا ؟\r\n","description":"","footnote":"","page_name":" 525 ","page_number":525},
  {"content":"\r\n\r\n","description":"","footnote":"","page_name":" 526 ","page_number":526},
  {"content":"\r\nآن مرد عرضه داشت : خير .\r\nحضرت فرمودند : زيرا شخص با شرب خمر در حالتى قرار مىگيرد كه نه خداى تعالى را مىشناسد و نه مىداند كه خالقش كيست .\r\n\r\nباب دويست و بيست و ششم سرّ حلال بودن آنچه از مطعومات و مشروبات كه به ثلث بر مىگردند\r\nحديث ( 1 )\r\nپدرم رحمة الله عليه از محمّد بن يحيى عطَّار از سهل بن زياد از حسن بن محبوب ، از خالد بن حريز از ابى الربيع الشامى ، از حضرت ابى عبد الله عليه السّلام نقل كرده كه آن جناب فرمودند : هنگامى كه حضرت آدم عليه السّلام از بهشت به زمين فرود آورده شد ميل نمود كه از ميوه هاى بهشتى بخورد از اين رو خداوند تبارك و تعالى دو شاخه انگور از بهشت بر او فرستاد ، آدم عليه السّلام اين دو شاخه را كاشت و وقتى برگ و ميوه آورده و به حدّ خوردن رسيدند ، ابليس آمد و دور آنها را ديوارى كشيد .\r\nحضرت آدم عليه السّلام به او فرمود : اى ملعون تو را چه مىشود كه چنين مىكنى ؟\r\nابليس گفت : اين دو درخت مال من مىباشد .\r\nآدم فرمود : دروغ مىگويى ، بالاخره با هم تراضى كردند كه هر چه روح القدس حكم كند به آن خشنود باشند وقتى نزد او رفتند آدم داستان را براى او گفت ، روح القدس مقدارى آتش برداشت و روى دو درخت پاشيد شاخه هاى دو درخت شعله ور گرديد به حدّى كه آدم بيمناك شد كه چيزى باقى نمانده و تمام بسوزند چنانچه ابليس نيز همين تصوّر را نمود .\r\nامام عليه السّلام فرمودند : آتش به آن جا كه بايد برسد رسيد و دو ثلث از آن دو درخت را سوزاند و يك ثلث باقى ماند روح القدس به آدم گفت : آنچه سوخته از بين رفته حظَّ و بهره ابليس بوده و آنچه باقى مانده بهره تو است .\r\nحديث ( 2 )\r\nاحمد بن زياد بن جعفر همدانى رضى الله عنه از على بن ابراهيم بن هاشم ، از پدرش از اسماعيل بن مرار ، از يونس بن عبد الرحمن ، از علاء ، از محمّد بن مسلَّم ، از حضرت ابى عبد الله عليه السّلام نقل كرده كه آن حضرت فرمودند :\r\nپدرم عليه السّلام مىفرمودند : هنگامى كه جناب نوح عليه السّلام مأمور شد به كاشتن درخت انگور\r\n","description":"","footnote":"","page_name":" 527 ","page_number":527},
  {"content":"\r\n\r\n","description":"","footnote":"","page_name":" 528 ","page_number":528},
  {"content":"\r\nابليس در جنب حضرت بود لذا به مجرّد اين كه آن جناب اراده كرد انگور بكارد ، ابليس گفت : اين درخت مال من است .\r\nنوح به او گفت : دروغ مىگويى .\r\nابليس عرض كرد : پس از آن چه مال من مىباشد ؟\r\nنوح فرمود : دو ثلث آن مال تو است و يك ثلث تعلَّق به من دارد و از همين جا حلَّيت مأكولاتى كه به ثلث برمىگردند و از آنها همين مقدار مىماند ناشى گرديده است .\r\nحديث ( 3 )\r\nابو عبد الله محمّد بن شاذان بن احمد بن عثمان پروازى از ابو على محمّد بن محمّد بن الحارث بن سفيان حافظ سمرقندى از صالح بن سعيد ترمذى ، از عبد المنعم بن ادريس ، از پدرش ، از وهب بن منبه يمانى نقل كرده كه وى گفت : وقتى نوح عليه السّلام از كشتى بيرون آمد شاخه هاى درختان خرما و انگور و ساير درختان ميوه را كه با او در كشتى بودند كاشت پس در ساعت ميوه دادند .\r\nزمانى كه نوح عليه السّلام در كشتى قرار داشت شاخه انگور با او بود و آخرين محموله اى كه از كشتى بيرون آورده شد همان شاخه انگور بود كه بعدا جناب نوح نيافتش و جهتش آن بود كه ابليس آن را مخفيانه برداشت ، نوح پس از گردش و نيافتن آن برخاست كه داخل كشتى شده و آن جا را تفحّص كند ، فرشته اى كه با نوح بود عرضه داشت :\r\nاى پيامبر خدا بنشين به زودى آن را نزد شما خواهند آورد .\r\nنوح بجايش نشست ، فرشته عرض كرد : در عصير ( آبى كه از فشردن انگور به دست مىآيد ) آن شريك دارى لذا حق شريكت را نيكو رعايت نما .\r\nنوح فرمود : يك هفتم از عصير مال شريك و شش قسمت ديگر مال من .\r\nفرشته عرضه داشت : احسان كن و به او بيشتر بده چه آنكه تو نيكوكار مىباشى .\r\nنوح فرمود : يك ششم مال او پنج ششم ديگر مال من .\r\nفرشته عرضه داشت : باز احسان كن كه تو محسن و نيكوكار مىباشى .\r\nنوح فرمود : يك پنجم مال او و چهار پنجم ديگر مال من .\r\nفرشته عرضه داشت : احسان كن كه تو محسن و نيكوكار هستى .\r\nنوح فرمود : يك چهارم مال او و سه چهارم ديگر مال من .\r\nفرشته عرضه داشت : باز در حق او احسان كن كه تو محسن و نيكوكار مىباشى .\r\n","description":"","footnote":"","page_name":" 529 ","page_number":529},
  {"content":"\r\n\r\n","description":"","footnote":"","page_name":" 530 ","page_number":530},
  {"content":"\r\nنوح فرمود : نصف مال او و نصف ديگر مال من .\r\nفرشته عرضه داشت : باز در حقّش احسان كن كه تو محسن و نيكوكار هستى .\r\nنوح فرمود : يك ثلث مال من و دو ثلث مال او ، فرشته خشنود گشت ، پس آنچه زائد بر يك ثلث است و در طبخ بخار مىشود از ابليس بوده و حظَّ او مىباشد و ثلث باقيمانده و آنچه كمتر از آن است مال نوح است كه حظَّ و بهره وى بوده و آن براى آشاميدن حلال و طيّب است .\r\n\r\nباب دويست و بيست و هفتم سرّ ممنوع بودن شرب خمر در حال اضطرار\r\nحديث ( 1 )\r\nعلى بن حاتم در مكتوبى كه برايم ارسال داشت نوشته بود : محمّد بن عمر از على بن محمّد بن زياد از احمد بن فضيل معروف به ابى عمر ، از يونس بن عبد الرحمن ، از على بن ابى حمزه ، از ابى بصير ، از حضرت ابى عبد الله عليه السّلام نقل كرده كه آن جناب فرمودند :\r\nمضطرّ شراب نياشامد زيرا :\r\nاوّلا : شرب در شارب صرفا شرّ و بدى ايجاد مىكند .\r\nثانيا : شارب را خواهد كشت .\r\nبنا بر اين مضطرّ يك قطره هم از آن نياشامد .\r\nو در روايتى آمده : خمر عطش شارب را زياد مىكند .\r\nمحمّد بن على بن الحسين مصنّف اين كتاب مىگويد :\r\nاين حديث به همين كيفيّتى كه نقل شد به ما رسيده ولى بايد توجّه داشت كه شرب خمر در حال اضطرار از نظر فتواى فقهاء مباح و مطلق مىباشد نظير مردار و خون و گوشت خوك .\r\nو من اين روايت را با اين كه با فتواى فقهاء مخالف است در اينجا آورده‌ام زيرا مشتمل بر علَّت مىباشد و لا قوة الَّا با لله .\r\n\r\nباب دويست و بيست و هشتم سرّ حرام شدن قتل نفس\r\nحديث ( 1 )\r\nعلى بن احمد از محمّد بن ابى عبد الله ، از محمّد بن اسماعيل ، از على بن عبّاس ،\r\n","description":"","footnote":"","page_name":" 531 ","page_number":531},
  {"content":"\r\n\r\n","description":"","footnote":"","page_name":" 532 ","page_number":532},
  {"content":"\r\nاز قاسم بن ربيع صحّاف از محمّد بن سنان نقل كرده كه وى گفت :\r\nحضرت ابا الحسن علىّ بن موسى الرضا عليه السّلام در مكتوبى كه جواب مسائل او را مرقوم فرموده بودند نوشتند : قتل نفس حرام شده زيرا :\r\nاوّلا : در تحليل و حكم بجواز آن مخلوقات فاسد و تباه شده .\r\nثانيا : موجودات فانى مىگردند .\r\nثالثا : تدبير و علاج ، تباه و فاسد مىشود .\r\nحديث ( 2 )\r\nمحمّد بن موسى از على بن الحسين سعدآبادى از احمد بن محمّد بن ابى عبد الله ، از عبد العظيم بن عبد الله ، از محمّد بن على ، از پدرش ، از جدّش نقل كرده كه وى گفت : از حضرت ابى عبد الله عليه السّلام شنيدم كه مىفرمودند :\r\nقتل نفس از معاصى كبيره است زيرا حق تعالى مىفرمايد :\r\n* ( وَمَنْ يَقْتُلْ مُؤْمِناً مُتَعَمِّداً ) * الى آخر ( كسى كه عمدا مؤمنى را بكشد كيفرش آتش جهنم بوده كه در آن براى هميشه خواهد ماند و غضب و لعنت خدا بر او بوده و برايش عذاب بزرگى مهيا گرديده است ) .\r\n\r\nباب دويست و بيست و نهم سرّ حرام شدن عقوق والدين و نافرمانى از ايشان\r\nحديث ( 1 )\r\nعلى بن احمد از محمّد بن ابى عبد الله از محمّد بن اسماعيل ، از على بن عبّاس از قاسم بن ربيع صحّاف از محمّد بن سنان نقل كرده كه وى گفت : حضرت رضا عليه السّلام در مكتوبى به او مرقوم فرمودند : خداوند متعال عقوق والدين و نافرمانى از ايشان را حرام كرده و سرّ آن چند چيز است كه ذيلا شرح داده مىشوند :\r\nالف : در نافرمانى و الدين انسان از توفيق براى اطاعت حق تعالى خارج مىشود .\r\nب : عقوق والدين و نافرمانى از ايشان موجب مىشود كه شخص پدر و مادر را توقير و تعظيم نكند .\r\nج : نافرمانى والدين انسان را از اجتناب نمودن از كفران نعمت محروم مىنمايد .\r\nد : عقوق والدين شكر نعمت را باطل و تباه مىكند .\r\nه : عقوق والدين منجر به قلَّت نسل و انقطاع آن مىشود زيرا از ناحيه آن تعظيم نكردن والدين و آگاه نبودن به حق ايشان و قطع نمودن ارحام و بىرغبت شدن\r\n","description":"","footnote":"","page_name":" 533 ","page_number":533},
  {"content":"\r\n\r\n","description":"","footnote":"","page_name":" 534 ","page_number":534},
  {"content":"\r\nوالدين نسبت به فرزند و رها كردنشان تربيت فرزندان را ناشى مىگردد و علَّت و سبب تمام اينها آن است كه فرزند احسان به پدر و مادر را ترك نموده است .\r\nحديث ( 2 )\r\nمحمّد بن موسى ، از على بن الحسين سعدآبادى ، از احمد بن ابى عبد الله ، از عبد العظيم بن عبد الله الحسنى ، از محمّد بن على ، از پدرش ، از جدّش نقل كرده كه گفت :\r\nاز حضرت ابا عبد الله عليه السّلام شنيدم كه مىفرمودند :\r\nعقوق والدين و نافرمانى ايشان از كبائر است زيرا حق تعالى عاقّ را عاصى و شقىّ قرار داده است .\r\n\r\nباب دويست و سىام سرّ حرام شدن زنا\r\nحديث ( 1 )\r\nعلى بن احمد از محمّد بن ابى عبد الله ، از محمّد بن اسماعيل ، از على بن عبّاس از قاسم بن ربيع صحّاف ، از محمّد بن سنان نقل كرده كه وى گفت :\r\nحضرت ابا الحسن على بن موسى الرّضا عليه السّلام در مكتوبى به او در جواب مسائلش فرمودند : زنا حرام شده زيرا در آن فساد مىباشد و آن عبارت است از :\r\nكشتن نفوس ، از بين رفتن انساب ، ترك تربيت اطفال ، تباه شدن ميراث و امورى شبيه به اينها كه جملگى از وجوه فساد محسوب مىشوند .\r\nحديث ( 2 )\r\nعلى بن حاتم از محمّد بن نوفلى ، از احمد بن هلال ، از على بن اسباط ، از ابن اسحاق خراسانى ، از پدرش نقل كرده كه گفت : على عليه السّلام فرمودند : بر شما است كه از زنا دورى كنيد زيرا در آن شش خصلت و خصيصه مىباشد سه تا در دنيا و سه تا در آخرت ، امّا سه تايى كه در دنيا است :\r\n1 - نشاط و درخشندگى صورت را از بين مىبرد .\r\n2 - رزق حلال را قطع مىكند .\r\n3 - مرگ و فنا را نزديك و فاعل را به جهنّم مىبرد .\r\nو امّا سه تايى كه در آخرت مىباشد :\r\n","description":"","footnote":"","page_name":" 535 ","page_number":535},
  {"content":"\r\n\r\n","description":"","footnote":"","page_name":" 536 ","page_number":536},
  {"content":"\r\nالف : فاعل را گرفتار سوء حساب مىكند .\r\nب : موجب غضب بارى تعالى مىباشد .\r\nج : فاعل را در آتش مخلَّد مىنمايد .\r\n\r\nباب دويست و سى و يكم سرّ حرام شدن نسبت ناروا به زنان عفيف دادن\r\nحديث ( 1 )\r\nعلى بن احمد مىگويد :\r\nمحمّد بن ابى عبد الله از محمّد بن اسماعيل ، از على بن عبّاس از قاسم بن ربيع صحّاف ، از محمّد بن سنان نقل كرده كه وى گفت : حضرت ابو الحسن على بن موسى الرّضا عليه السّلام در مكتوبى به او در جواب مسائلش مرقوم فرمودند :\r\nخداوند عزّ و جل نسبت ناروا به زنان عفيف را حرام كرده زيرا در آن مفاسدى است به اين شرح :\r\nالف : فساد و تباه شدن انساب .\r\nب : نفى و سلب كردن فرزند از مادر .\r\nج : ابطال و از بين بردن مواريث .\r\nد : ترك تربيت فرزند .\r\nه : نابود شدن معارف .\r\nو : مسادى و شرور و علَّتهاى ديگرى كه جملگى موجب فساد مخلوق مىباشند .\r\nحديث ( 2 )\r\nمحمّد بن موسى بن متوكَّل از على بن الحسين سعدآبادى ، از احمد بن محمّد از عبد العظيم بن عبد الله الحسنى ، از حضرت محمّد بن على عليهما السّلام ، حضرت فرمودند :\r\nپدرم فرمود : شنيدم از پدرم كه مىفرمود : از حضرت جعفر بن محمّد عليهما السّلام شنيدم كه مىفرمودند :\r\nنسبت ناروا به زن عفيفه دادن از معاصى كبيره است زيرا حق عزّ و جل در قرآن مىفرمايد :\r\n* ( لُعِنُوا فِي الدُّنْيا وَالآخِرَةِ وَلَهُمْ عَذابٌ عَظِيمٌ ) * ( آنان كه به زنان عفيفه نسبت ناروا مىدهند در دنيا و آخرت مورد لعن بوده و بر ايشان عذاب بزرگى آماده شده است ) .\r\n","description":"","footnote":"","page_name":" 537 ","page_number":537},
  {"content":"\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nباب دويست و سى و دوّم سرّ حرام شدن خوردن مال يتيم به ظلم و ستم\r\nحديث ( 1 )\r\nعلى بن احمد از محمّد بن ابى عبد الله ، از محمّد بن اسماعيل ، از على بن عبّاس ، از قاسم بن ربيع صحّاف ، از محمّد بن سنان نقل كرده كه وى گفت :\r\nحضرت ابى الحسن على بن موسى الرّضا عليه السّلام در مكتوبى به او در جواب مسائلش فرمودند : خوردن مال يتيم از روى ظلم و ستم به خاطر علل و اسباب بسيارى حرام است :\r\nاوّل : هر گاه كسى از روى ستم مال يتيمى را بخورد بر كشتنش كمك كرده زيرا يتيم محتاج و فقير بوده و از طرفى نمىتواند خود را بكشد و بردارد و اساسا قائم به خويش نبوده و كسى را هم ندارد كه همچون پدر و مادر وى را كفايت كنند از اين رو وقتى كسى مالش را بخورد گويا او را كشته و به فقر و فاقه انداخته اش مضافا به هشدارى كه حق عزّ و جل داده و از ستم به يتيم و افراد ضعيف بر حذر داشته و اخبار به عقوبت داده چنانچه در قرآن فرموده :\r\nبايد بندگان از مكافات عمل خود بترسند ( و با يتيمان نيك رفتار كنند ) كسانى مىترسند كودكان ناتوان از آنها باقى ماند و زير دست مردم شوند ، آنان بايد از خدا بترسند .\r\nدوّم : حضرت ابو جعفر عليه السّلام فرمودند : خداوند عزّ و جل در خوردن مال يتيم وعده دو عقوبت داده ، يك عقوبت در دنيا و ديگرى در آخرت .\r\nپس حكمت و مصلحت در تحريم مال يتيم يكى ابقاء يتيم و قائم به نفس نمودنش بوده و ديگرى حفظ نمودن اعقاب و فرزندان از آنچه به ايتام مىرسد چه آنكه متصدّيان امور ايتام وقتى وعده عقوبت حق عزّ و جلّ به متصرّفين در اموال ايتام را ملاحظه كردند از خوردن اموال ايشان اجتناب كرده و هيچ گونه خيانتى در مال آنها نمىكنند در نتيجه هم ايتام با داشتن مال قائم به نفس گشته و نياز به مال ديگران ندارند و هم فرزندان متصدّيان به سرنوشت سوء ايتامى كه مالشان را اولياء خورده‌اند كه مبتلا نمىشوند از اين گذشته آنان كه مال ايتام را مىخورند بعدا كه اطفال يتيم رشد كرده و به سن درك و بلوغ رسيدند حق خود را مطالبه كرده و بدين ترتيب عداوت و خصومت و بغض و كينه بين طرفين حاكم مىشود .\r\n","description":"","footnote":"","page_name":" 539 ","page_number":539},
  {"content":"\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nباب دويست و سى و سوّم سرّ حرمت فرار از جبهه جنگ و تقرّب بعد از هجرت\r\nحديث ( 1 )\r\nعلى بن احمد از محمّد بن ابى عبد الله ، از محمّد بن اسماعيل ، از على بن عبّاس از قاسم بن ربيع صحّاف ، از محمّد بن سنان نقل كرده كه وى گفت : حضرت ابا الحسن الرّضا عليه السّلام در مكتوبى به او در جواب مسائلش فرمودند : خداوند تبارك و تعالى گريختن از جبهه جنگ را حرام كرده و علَّتش چند چيز است .\r\nالف : گريختن موجب سستى و شكست در دين مىباشد .\r\nب : گريز از جنگ باعث سبك شمردن رسل و پيشوايان عادل دين خواهد بود .\r\nج : فرار از جهاد معنايش ترك نصرت و يارى نمودن ائمّه عليهم السّلام است بر عليه دشمنان و رها كردن آن حضرات و همراهى نكردنشان در عقوبت و تنبيه كردن دشمنان در مقابل انكار آنها آنچه را كه به آن از سوى رؤساى دين دعوت به آن شده‌اند يعنى اقرار به ربوبيّت و اظهار عدل و ترك جور و ستم و از بين بردن فساد مىباشد .\r\nد : گريختن از ميدان نبرد سبب مىشود كه دشمنان بر مسلمين جرات پيدا كرده و دست به اسارت و كشتار مسلمانان دراز كرده و دين خدا را تباره و باطل نمايند .\r\nسپس حضرت فرمودند :\r\nتعرّب بعد از هجرت ( يعنى بعد از مستبصر شدن و هجرت از كفر به اسلام دوباره به بلاد كفرنشين رفتن و با آنها حشر و نشر داشتن ) نيز حرام است و جهتش چند چيز است :\r\n1 - تعرّب بعد از هجرت معنايش رجوع از دين و ترك يارى كردن انبياء و حجج عليهم السلام است .\r\n2 - در آن فساد و ابطال حق هر صاحب حقّى است .\r\nعلت و سبب حرمت همان است كه گفته شد نه صرف سكنا نمودن در بلاد اهل جهل و كفر فلذا اگر شخصى كاملا به دين عارف و عالم باشد باز جايز نيست كه با اهل جهل و كفر هم مسكن گردد و در بلاد مشركين متمركز شود زيرا بيم آن هست كه وى به مرور از اعتقادات مذهبى دست كشيده و علم را رها نموده و با اهل كفر و جهل هم مرام شود و سپس به عقيده باطل مستمر بماند .\r\n","description":"","footnote":"","page_name":" 541 ","page_number":541},
  {"content":"\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nباب دويست و سى و چهارم سرّ حرام بودن حيوانى كه هنگام ذبح نام غير خدا بر آن برده شده\r\nحديث ( 1 )\r\nعلى بن احمد از محمّد بن ابى عبد الله از محمّد بن اسماعيل ، از على بن عباس ، از قاسم بن ربيع صحّاف از محمّد بن سنان نقل كرده كه وى گفت : حضرت ابو الحسن الرضا عليه السّلام در مكتوبى به او در جواب مسائلش مرقوم فرمود :\r\nحيوانى كه هنگام ذبح نام غير خدا بر آن برده شده به خاطر اين حرام است كه حق عزّ و جلّ بر مخلوقاتش واجب كرده كه اقرار به او نموده و اسم آن حضرت را بر ذبايح محلَّل ببرند نه نام ديگرى است .\r\nو سرّ ديگرش اين است كه بين آنچه به واسطه اش به حضرت بارى تقرّب حاصل مىشود كه و آنچه عبادت و پرستش شياطين و بتها است نبايد مساوات باشد و وقتى ذبيحه اى كه اسم غير خدا بر آن برده شده را حرام بدانيم رعايت اين جهت شده است چه آنكه در نام خدا را بردن ، شخص بدين وسيله به ربوبيّت و وحدانيّت حضرت حق عزّ و جل اقرار كرده و اگر اسم غير او را ببرد اظهار شرك نموده و به غير ذات جلالش تقرّب جسته ، پس ذكر نام « الله » بر ذبيحه فارق است بين ذبيحه محلَّل و محرّم به اين معنا كه اگر نام حق عزّ و جلّ بر آن برده شود حلال بوده و در غير اين صورت حرام مىباشد .\r\n\r\nباب دويست و سى و پنجم سرّ تحريم پرندگان درنده و حيوانات وحشى و درنده\r\nحديث ( 1 )\r\nعلى بن احمد با همان اسناد قبل نقل كرده :\r\nحضرت رضا عليه السّلام مكتوبى به محمّد بن سنان نوشته و در آن مرقوم فرمودند :\r\nتمام پرندگان درنده و حيوانات وحشى درنده حرام هستند زيرا مردار و گوشت انسانها و قاذورات و اشباه اينها را مىخورند لذا خداوند عزّ و جل نشانه هايى را جهت امتياز حيوانات وحشى از حلال گوشت و پرندگان حلال از حرام گوشت آنها قرار داده چنانچه پدرم عليه السّلام در همين باره فرموده :\r\nهر حيوان درنده اى كه صاحب دندان نيش بوده و هر پرنده اى كه چنگال داشته باشد\r\n","description":"","footnote":"","page_name":" 543 ","page_number":543},
  {"content":"\r\n\r\n","description":"","footnote":"","page_name":" 544 ","page_number":544},
  {"content":"\r\nحرام گوشت است چنانچه هر پرنده اى كه سنگدان دارد گوشتش حلال مىباشد .\r\nو فارق و امتياز ديگرى كه بين پرندگان حلال و حرام مىباشد اين است كه در فرموده پدرم عليه السّلام به آن اشاره شده و آن حضرت فرموده‌اند :\r\nهر پرنده اى كه در وقت پرواز بالش را تكان دهد آن را بخورد كه حلال بوده و آنچه از پرندگان هنگام پرواز بالشان را صاف نگاه مىدارند نخور كه حرام گوشت هستند .\r\nسپس فرمودند : خرگوش حرام بوده زيرا به منزله سنّور ( نوعى گربه ) است و همان طورى كه حيوانات درنده وحشى و سنّور چنگال دارند خرگوش نيز داراى چنگال مىباشد مضافا به اين كه ذاتا خرگوش قذر و خبيث است و از اين گذشته در وصف آن گفته‌اند همچون زنان خون حيض مىبيند زيرا از جمله ممسوخات است و اين خود يكى از عوامل قذر و خبيث بودنش محسوب مىشود .\r\n\r\nباب دويست و سى و ششم سرّ تحريم ربا\r\nحديث ( 1 )\r\nعلى بن احمد رحمة الله عليه مىگويد :\r\nمحمّد بن ابى عبد الله از محمّد بن ابى بشر ، از على بن عبّاس ، از عمر بن عبد العزيز از هشام بن حكم نقل كرده كه وى گفت : از حضرت ابا عبد الله عليه السّلام راجع به علَّت و سبب تحريم ربا پرسيدم ؟\r\nحضرت فرمودند : اگر ربا حلال مىبود مردم تجارت را رها مىكردند و نيازى به آن نداشتند از اين رو حقّ عزّ و جلّ ربا را حرام فرمود تا مردم از حرام دورى كرده و رو به تجارات و بيع و شراء آورند ، پس ربا در قرض بين مردم باقى ماند .\r\nحديث ( 2 )\r\nعلى بن حاتم از ابو عبد الله محمّد بن احمد بن ثابت از عبيد ، از ابن ابى عمير ، از هشام ابن سالم ، از حضرت ابى عبد الله عليه السّلام ، حضرت فرمودند :\r\nخداوند عزّ و جلّ ربا را حرام كرد تا مردم از انجام معروف و امر پسنديده خوددارى نكنند .\r\nحديث ( 3 )\r\nعلى بن حاتم از ابو القاسم حميد از عبد الله بن احمد نهيكى از على بن حسن طاطرى از درست بن ابى منصور ، از محمّد بن عطيّه ، از زراره ، وى مىگويد :\r\nحضرت ابو جعفر عليه السّلام فرمودند :\r\n","description":"","footnote":"","page_name":" 545 ","page_number":545},
  {"content":"\r\n\r\n","description":"","footnote":"","page_name":" 546 ","page_number":546},
  {"content":"\r\nخداوند عزّ و جلّ ربا را حرام كرد تا معروف و امر پسنديده از بين نرود .\r\nحديث ( 4 )\r\nعلى بن احمد مىگويد : محمّد بن ابى عبد الله از محمّد بن اسماعيل ، از على بن عبّاس ، از قاسم بن ربيع صحّاف از محمّد بن سنان نقل كرده كه وى گفت : حضرت ابا الحسن على بن موسى الرّضا عليهما السّلام در مكتوبى به او در جواب مسائلش فرمودند :\r\nعلَّت تحريم ربا ان است كه حق عزّ و جل از آن نهى فرموده زيرا در آن اموال فاسد و تباه مىشوند چه آنكه انسان وقتى يك درهم را به دو درهم خريد ثمن و عوض يك درهم همان يك درهم بوده و درهم ديگر باطل و فاسد است پس بيع و شراء ربوى در هر حال براى مشترى و بايع ضرر و زيان آور است از اين رو خداوند تبارك و تعالى به خاطر فاسد اموال و جلوگيرى از آن ربا را حرام و ممنوع فرموده همان طورى كه سپردن مال سفيه را به او از ممنوعات قرار داده است زيرا بيم آن هست كه سفيه مالش را فاسد كند .\r\nبلى وقتى با رشد انس گرفت و خوب و بد ، صلاح و فساد را تشخيص داد البته مىتوان مالش را به وى سپرد ، پس به خاطر همين علت ( فساد اموال ) حق عزّ و جل ربا و فروختن يك درهم به دو درهم را حرام كرده و علَّت حرام نمودن ربا بعد از بيان و علم به آن اين است كه مرتكب ربا حرام الهى را سبك شمرده و بدون اعتناء به آن واردش شده است و اين خود از معاصى كبيره مىباشد زيرا با علم به حرمت و اين كه حق تبارك و تعالى آن را حرام نموده با اين حال به آن اقدام شود چيزى غير از سبك شمردن محرّم الهى نمىباشد و سبك شمردن محرّم الهى موجب دخول در كفر است .\r\nو علَّت تحريم ربا در بيع و شراء نسيه آن است كه معروف از بين رفته و اموال تلف گشته و مردم به گرفتن سود رغبت پيدا نموده و قرض را ترك كرده و امور معروف و پسنديده را رها مىكنند مضافا به اين كه اين ربا نيز موجب فساد و ظلم و نابودى اموال مىباشد .\r\n\r\nباب دويست و سى و هفتم سرّ حرام كردن خداوند تبارك و تعالى شراب و مردار و خون و گوشت خوك و بوزينه و خرس و فيل و سپرز\r\nحديث ( 1 )\r\nمحمّد بن الحسن رحمة الله عليه از محمّد بن حسن صفّار ، از محمّد بن حسين بن ابى الخطَّاب ، از محمّد بن اسماعيل بن بزيع ، از محمّد بن عذافر ، از برخى رجالش ، از\r\n","description":"","footnote":"","page_name":" 547 ","page_number":547},
  {"content":"\r\n\r\n","description":"","footnote":"","page_name":" 548 ","page_number":548},
  {"content":"\r\nحضرت ابى جعفر عليه السّلام راوى مىگويد : محضر مبارك امام عليه السّلام عرض كردم : براى چه خداوند عزّ و جل شراب و مردار و خون و گوشت خوك را حرام فرموده است ؟\r\nحضرت فرمودند : خداوند تبارك و تعالى اين اشياء را بر بندگان حرام نكرد و غير آنها را حلال قرار نداد تا ايشان را به آنچه حلال كرده راغب و از آنچه حرام فرموده بىميل نموده باشد بلكه پس از آفرينش مخلوقات آنچه كه ابدان ايشان به آن قائم است و در راستاى مصلحت و خير آنها هست را به آنها تعليم فرمود و پس از آن تفهيمشان نمود كه اين سنخ از اشياء بر ايشان مباح و حلال است و نيز آنچه به ضرر ابدانشان هست را به آنها هشدار داد و اعلام فرمود كه اين قبيل از اشياء بر آنها حرام است سپس فرمود : كسى كه از شما در وقتى از اوقات مضطرّ شد و بدنش قائم و پا بر جا نشد مگر به يكى از اين محرّمات البته در چنين وضعى مىتواند به مقدارى كه حاجتش بر طرف شده و مشكلش حلّ شود از آن استفاده كند نه بيش از اين مقدار .\r\nپس از آن فرمود : امّا مردار : احدى حق ندارد از آن تناول كند مگر آنكه بدنش مبتلا به ضعف مفرط بوده يا قوّت از او رفته و بدون استفاده از آن نسلش منقطع مىگردد و اساسا خورنده مردار مبتلا به مرگ ناگهانى مىگردد .\r\nو امّا خون : خوردن آن در خورنده آن زرد ايجاد كرده و او را مبتلا به مرض عطش و قساوت قلب و كم مهرى نموده به طورى كه به خويشاوندان و يارانش هيچ ايمان و اعتقادى ندارد .\r\nو امّا گوشت خوك : خداوند تبارك و تعالى طائفه اى را در صورتهاى مختلف نظير صورت خوك و بوزينه و خرس مسخ فرمود و سپس نهى كرد از خوردن گوشت حيوانات مماثل و هم شكل ايشان تا بدين وسيله از استفاده شدن ممسوخات جلوگيرى به عمل آمده و از طرفى به عقوبت و بلايى كه آنها به آن مبتلا شده‌اند استخفافى واقع نگردد .\r\nو امّا خمر و شراب : خداوند متعال آن را حرام فرمود زيرا هم مستى ايجاد مىكند و هم فاسد است سپس فرمود : خورنده شراب به منزله كسانى است كه بت مىپرستند و شرب خمر در شارب ارتعاش و لرزه ايجاد كرده و مروّت و جوانمردى را از او زائل نموده و باعث مىشود كه وى بر انجام محارم الهى از قبيل ريختن خونها و مرتكب شدن زنا جرات پيدا نمايد حتى كار بجايى مىرسد كه از آدم مست بعيد نيست كه با محارم خود در حال زوال عقل جمع شود بارى شراب در شارب هر شر و بدى را ايجاد مىكند .\r\n","description":"","footnote":"","page_name":" 549 ","page_number":549},
  {"content":"\r\n\r\n","description":"","footnote":"","page_name":" 550 ","page_number":550},
  {"content":"\r\nحديث ( 2 )\r\nپدرم رضى الله عنه از سعد بن عبد الله ، از احمد بن محمّد بن عيسى و ابراهيم بن هاشم جميعا از محمّد بن اسماعيل بن بزيع ، از محمّد بن عذافر ، از پدرش ، از حضرت ابى جعفر عليه السّلام روايتى مانند روايت اوّل را نقل نموده .\r\nحديث ( 3 )\r\nپدرم رحمة الله عليه از محمّد بن ابى القاسم ماجيلويه از محمّد بن على كوفى ، از عبد الرحمن بن سالم ، از مفضّل بن عمر نقل كرده كه وى گفت : محضر امام صادق عليه السّلام عرض كردم : بيان فرماييد چرا خداوند تعالى خوك را حرام فرموده ؟\r\nحضرت فرمودند :\r\nخداوند متعال طائفه اى را در شكلهاى مختلف همچون خوك و بوزينه و خرس مسخ فرموده و سپس از تناول گوشت حيوانات مماثل و هم شكل آنها نهى نمود تا آنها مورد استفاده قرار نگرفته و به عقوبت و بلايى كه مبتلا به آن شده‌اند استخفافى واقع نگردد .\r\nحديث ( 4 )\r\nعلى بن احمد بن محمّد رضى الله عنه ، از محمّد بن ابى عبد الله كوفى ، از محمّد بن اسماعيل برمكى ، از على بن عبّاس از قاسم بن ربيع صحّاف ، از محمّد بن سنان نقل كرده كه وى گفت : حضرت رضا عليه السّلام در مكتوبى به من در جواب مسائلهم فرمودند :\r\nخوك به خاطر اين حرام شده كه حيوانى است بسيار كريه و زشت ، حق تبارك و تعالى اين زشتى را وسيله پند و عبرت خلائق و سبب خوف و بيم مردمان و نشانه وقوع مسخ بر خلقتش قرار داده است .\r\nو دليل ديگر بر حرمتش آن است غذاء اين حيوان ناپاكترين ناپاكىها است و علل بسيار ديگر كه نامى از آنها در اينجا برده نشده .\r\nو همچنين بوزينه نيز حرام است زيرا همچون خوك از ممسوخات بوده و حق تعالى زشتى اين حيوان را نيز وسيله عبرت خلائق و نشانه وقوع مسخ بر خلقتش قرار داده است .\r\nناگفته نماند كه حق جلّ و على يك شباهتى از انسان در اين حيوان گذارده تا مردم بدانند كه اين موجود از مخلوقاتى است كه مورد غضب و سخط الهى واقع شده است .\r\nو نيز حضرت رضا عليه السّلام در مكتوبى به محمّد بن سنان در جواب مسائلش مرقوم\r\n","description":"","footnote":"","page_name":" 551 ","page_number":551},
  {"content":"\r\n\r\n","description":"","footnote":"","page_name":" 552 ","page_number":552},
  {"content":"\r\nفرمودند : مردار حرام است زيرا تغذيه از آن موجب فساد و تباه شدن ابدان و پيدا شدن آفات در آنها مىباشد و وجه ديگر براى حرمت آن اين است كه حق تعالى بدين وسيله خواسته است هشدار دهد كه تسميه ( گفتن بسم الله در وقت ذبح ) سبب است براى حلال شدن مذبوح و تركش باعث حرام بودن آن مىباشد .\r\nو حق تعالى خون را نيز همچون مردار حرام فرموده زيرا تغذيه از آن سبب فساد ابدان و موجب پيدا شدن آب زرد و بوى متعفّن دهان و بد بو شدن شخص و بد خلق شدن وى و سخت دل شدن و كم مهر گرديدن نسبت به ديگران مىگردد حتى كار بجايى مىرسد كه فرزند به واسطه تغذيه از آن پدر و دوست و همسرش را به قتل مىرساند .\r\nو نيز حق عزّ و جل طحال و سپرز را حرام فرمود زيرا در آن خون مىباشد و از طرفى علَّت تحريم آن با علَّت تحريم خون و مردار يكى مىباشد چه آنكه طحال در فساد به منزله آنها مىباشد .\r\nحديث ( 5 )\r\nمحمّد بن على بن ماجيلويه رضى الله عنه ، از عمويش محمّد بن ابى القاسم ، از احمد بن ابى عبد الله برقى از محمّد بن اسلم جبلى ، از حسين بن خالد نقل كرده كه وى گفت :\r\nاز حضرت ابا الحسن الرّضا عليه السّلام پرسيدم : آيا تناول گوشت فيل حلال است ؟\r\nحضرت فرمودند : خير .\r\nعرض كردم : چرا ؟\r\nفرمودند : زيرا اين حيوان مماثل فيل است و حق تعالى گوشت ممسوخات و گوشت آنچه كه مثل آنها هستند را حرام فرموده .\r\n\r\nباب دويست و سى و هشتم سرّ مكروه بودن تناول گوشت كلاغ\r\nحديث ( 1 )\r\nپدرم رضى الله عنه از سعد بن عبد الله ، از محمّد بن حسين بن ابى الخطاب ، از محمّد بن يحيى خزّاز ، از غياث بن ابراهيم ، از حضرت جعفر بن محمّد عليهما السّلام نقل كرده كه آن حضرت تناول گوشت كلاغ را خوش نداشتند زيرا فاسق و بدكار است .\r\n","description":"","footnote":"","page_name":" 553 ","page_number":553},
  {"content":"\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nباب دويست و سى و نهم اسرار ممسوخات و اقسام آنها\r\nحديث ( 1 )\r\nپدرم رضى الله عنه از على بن ابراهيم ، از پدرش ، از اسماعيل بن مهران ، از محمّد بن الحسن بن علان نقل كرده كه وى گفت : از حضرت ابا الحسن عليه السّلام در باره مسخشده ها سؤال كردم ؟\r\nحضرت فرمودند :\r\nممسوخ دوازده صنف بوده و برايشان اسرارى است :\r\nامّا فيل : اين حيوان مسخ شده ؛ زيرا در اصل سلطانى بوده كه زنا و لواط مىكرده .\r\nخرس : اين حيوان نيز از ممسوخ است ؛ زيرا در اصل مردى ديّوث « 1 » بوده .\r\nخرگوش : حيوانى است كه مسخ شده ؛ زيرا در اصل زنى بوده كه به شوهرش خيانت مىنمود و از حيض و جنابت غسل نمىكرد .\r\nخفّاش : حيوانى است مسخ شده ؛ زيرا خرماهاى مردم را سرقت مىكرد .\r\nسهيل : ستاره اى است مسخ شده ؛ زيرا مردى در يمن به شغل گمركچى بودن اشتغال داشت .\r\nزهره : ستاره اى است مسخ شده ؛ زيرا زنى بود كه به واسطه اش هاروت و ماروت گول خوردند .\r\nو امّا بوزينه ها و خوكها : اينها طائفه اى از بنى اسرائيل بوده كه در روز شنبه ظلم و ستم كردند .\r\nو امّا جرّى ( نوعى ماهى است ) و سوسمار : زمانى كه مائده آسمانى براى جناب عيسى عليه السّلام نازل شد گروهى از بنى اسرائيل به آن حضرت ايمان نياوردند در نتيجه به سرگردانى مبتلا شدند پس برخى در دريا افتاده و بعضى در خشكى ماندند آنها كه در دريا افتادند به صورت جرّى در آمده و آنان كه در خشكى ماندند به شكل سوسمار شدند .\r\nامّا عقرب ، در اصل مردى سخن چين بود پس مسخ شد و به اين شكل در آمد .\r\nامّا زنبور ، در اصل گوشت فروش بود و در وقت فروش از ترازو كم مىگذاشت .\r\nحديث ( 2 )\r\nعلى بن احمد بن محمّد رحمة الله عليه ، از محمّد بن ابى عبد الله كوفى از\r\n\r\n","description":"","footnote":"\r\n« 1 » - به مردى گويند كه مردان اجنبى را نزد همسرش ببرد .\r\n","page_name":" 555 ","page_number":555},
  {"content":"\r\n\r\n","description":"","footnote":"","page_name":" 556 ","page_number":556},
  {"content":"\r\nمحمّد بن احمد بن اسماعيل علوى ، على بن الحسين بن على بن ابى طالب ، از على بن جعفر ، از برادر بزرگوارش حضرت موسى بن جعفر ، از حضرت جعفر بن محمّد عليهم السّلام ، حضرت فرمودند :\r\nمسخشده ها سيزده تا است :\r\nفيل ، خرس ، خرگوش ، كژدم ، سوسمار ، عنكبوت ، كرم سياه ، سگ ماهى ، خفّاش ، بوزينه ، خوك ، زهره و سهيل .\r\nمحضر مباركش عرض شد : اى فرزند رسول خدا سبب مسخ شدن آنها چه بود ؟\r\nحضرت فرمودند : امّا فيل : مردى ستمگر و لواطه كن بود از رطب و يابس نمىگذشت ( يعنى به هر كس دست مىيافت اين عمل شنيع را مرتكب مىشد ) و امّا خرس : مردى بود كه حالت زنانگى در او بود و مردان را به خود دعوت مىكرد .\r\nو امّا خرگوش : زنى بود آلوده كه نه از حيض غسل مىكرد و نه از جنابت و نه از غير اين دو .\r\nو امّا كژدم : مرد هرزه گويى بود كه احدى از او و آزارش در امان نبود .\r\nو امّا سوسمار : مردى بيابانى بود كه با عصاى خويش اموال حاجيان را مىدزديد .\r\nو امّا عنكبوت : زنى بود كه به شوهرش خيانت نمود .\r\nو امّا كرم سياه : مرد سخن چينى بود كه بين دوستان جدايى مىانداخت .\r\nو امّا سگماهى : مرد ديّوثى بود كه مردان اجنبى را به همسران خود دعوت مىكرد .\r\nو امّا خفّاش : مرد دزدى بود كه از سر درختان خرما ، خرماى مردم را مىدزديد .\r\nو امّا بوزينه : يهود در روز شنبه خيانت و ستم كردند لذا به بوزينه مسخ شدند .\r\nو امّا خوكها : جمعى از نصارى از پروردگار درخواست كردند بر ايشان مائده نازل كنند ، بعد از نزول مائده در تكذيب پيامبر خود سختتر شدند .\r\nو امّا سهيل : مردى گمركچى در يمن بود .\r\nو امّا زهره : زنى بود موسوم به ناهيد و او همان زنى است كه مردم در باره اش\r\n","description":"","footnote":"","page_name":" 557 ","page_number":557},
  {"content":"\r\n\r\n","description":"","footnote":"","page_name":" 558 ","page_number":558},
  {"content":"\r\nمىگفتند هاروت و ماروت به واسطه اش فريفته شدند .\r\nحديث ( 3 )\r\nعلى بن عبد الله ورّاق رضى الله عنه از سعد بن عبد الله ، از عباد بن سليمان ، از محمّد بن سليمان ديلمى ، از حضرت رضا عليه السّلام نقل كرده كه حضرتش فرمودند :\r\nخفّاش ( شب پره ) زنى بود كه رقيب خود را سحر كرد لذا حق تعالى او را به صورت خفّاش مسخ نمود و موش يكى از اسباط يهود بود كه مورد غضب خدا واقع شدند و آنها را به صورت موش مسخ فرمود و پشه مردى بود كه انبياء عليهم السّلام را مسخره مىكرد و ناسزا به ايشان مىگفت و با ايشان روترش نموده و در مقابلشان كف مىزد ، حق تعالى او را به صورت پشه مسخ فرمود .\r\nو شپش حيوانى است كه منشأ ايجاد و هستى آن جسد مىباشد و شرح مسخ شدن آن اين است كه :\r\nپيامبرى از پيامبران بنى اسرائيل ايستاده بود و نماز مىگذارد در اين هنگام نادانى از نادانان بنى اسرائيل جلو آمد و او را به استهزاء گرفت و رو به آن جناب ترش كرد ، پس از جايش برنخاست مگر آنكه حق سبحانه و تعالى او را به صورت شپش مسخ فرمود .\r\nو مارمولك سبطى از اسباط بنى اسرائيل بود كه اولاد انبياء را سبّ و نفرين كرده و ايشان را مورد بغض و كينه قرار مىدادند ، پس حق تعالى آنها را به صورت مارمولك مسخ فرمود .\r\nامّا عنقاء از ناحيه غضب خداوند تبارك و تعالى به اين صورت در آمد و حق تعالى اين مبغوض را مثل عنقاء و به صورت آن مسخ فرمود ، پناه مىبريم به خدا از غضب و سخط او .\r\nحديث ( 4 )\r\nمحمّد بن على ماجيلويه رضى الله عنه از محمّد بن يحيى عطَّار ، از محمّد بن احمد بن يحيى بن عمران اشعرى از محمّد بن حسين بن ابى الخطَّاب ، از على بن اسباط از على بن جعفر ، از مغيره ، از حضرت ابى عبد الله ، از پدرش ، از جدّش عليهم السّلام ، حضرت فرمودند :\r\nمسخ شده از بين انسانها سيزده صنف است به اين شرح :\r\nبوزينه ، خوك ، شبپره ، سوسمار ، خرس ، فيل ، كرم سياه ، سگماهى ، كژدم ، سهيل ، خارپشت ، زهره و عنكبوت .\r\n","description":"","footnote":"","page_name":" 559 ","page_number":559},
  {"content":"\r\n\r\n","description":"","footnote":"","page_name":" 560 ","page_number":560},
  {"content":"\r\nامّا بوزينه : طائفه اى در شهرى كنار دريا فرود آمده و آن جا مىزيستند ، اين مردم در روز شنبه مرتكب عصيان و تعدّى شده و ماهىها را كه از صيدشان در اين روز ممنوع بودند شكار مىكردند در نتيجه حق تعالى آنها را به صورت بوزينه مسخ فرمود .\r\nو امّا خوكها : قومى از بنى اسرائيل مورد نفرين حضرت عيسى بن مريم واقع شده در نتيجه حق تعالى ايشان را به هيئت خوكها مسخ فرمود .\r\nو امّا شب پره : زنى با رقيب خود مىزيست ولى در حقش خيانت و سحر نمود ، حق تعالى او را به صورت شبپره مسخ فرمود .\r\nو امّا سوسمار : مرد بيابانى بود كه هر كس به او مىگذشت وى رعايتش را نكرده و او را مىكشت از اين رو حق تعالى او را به صورت سوسمار مسخ فرمود .\r\nو امّا فيل : مردى بود كه با بهائم جمع مىشد لذا حق تعالى او را به صورت فيل مسخ فرمود .\r\nو امّا كرم خاكى : مردى بود زناكار كه از هيچ چيز نمىگذشت و رعايت آن را اصلا نمىنمود پس حق تعالى او را به صورت كرم خاكى مسخ فرمود .\r\nو امّا سگماهى : مردى بود سخن چين ، حق تعالى او را به صورت سگماهى مسخ نمود .\r\nو امّا كژدم : اين حيوان مردى عيب جوى و هرزه زبان بود ، خداوند متعال وى را به صورت عقرب مسخ فرمود .\r\nو امّا خرس : در اصل مردى بود كه اموال حاجىها را مىربود ، خداى تبارك و تعالى او را به صورت خرس مسخ نمود .\r\nو امّا سهيل : مردى بود گمركچى و نديم و همدم كسى كه از مردم باج مىگرفت محسوب مىشد ، حق تعالى او را به صورت سهيل مسخ فرمود .\r\nو امّا زهره : زنى بود كه هاروت و ماروت به واسطه اش فريفته شدند ، خداوند او را به صورت زهره مسخ فرمود .\r\nو امّا عنكبوت : زنى بود بدخلق و نافرمان نسبت به شوهرش و پشت به او\r\n","description":"","footnote":"","page_name":" 561 ","page_number":561},
  {"content":"\r\n\r\n","description":"","footnote":"","page_name":" 562 ","page_number":562},
  {"content":"\r\nمىنمود حق تبارك و تعالى وى را به صورت عنكبوت مسخ فرمود .\r\nو امّا خارپشت : مردى بد خلق بود كه حق تبارك و تعالى به صورت خارپشت مسخش نمود .\r\nحديث ( 5 )\r\nابو الحسن على بن عبد الله اسوارى از مكَّى بن احمد بن سعدويه برذعى از ابو زكريا بن يحيى بن عبيد عطَّار بدمياط از قلانسى ، از عبد العزيز بن عبد الله اويسى ، از على بن جعفر از معتب غلام حضرت جعفر بن محمّد عليهما السّلام از آن حضرت ، از پدر گرامش ، از جدّ بزرگوارش ، از على بن ابى طالب عليهم السّلام نقل كردند كه ، حضرت فرمودند :\r\nاز رسول خدا صلَّى الله عليه و آله و سلَّم راجع به مسوخ سؤال نمودند ؟\r\nحضرت فرمودند : مسوخ سيزده تا مىباشند به اين شرح :\r\nفيل ، خرس ، خوك ، بوزينه ، سگماهى ، تمساح ، خفّاش ، كرم سياه ، كژدم ، عنكبوت ، خرگوش ، زهره و سهيل .\r\nمحضر مباركش عرض شد : اى رسول خدا سبب مسخ شدن ايشان چه بود ؟\r\nحضرت فرمودند : امّا فيل : مردى بود اهل لواط از هيچ موردى نمىگذشت و هيچ تر و خشكى را رها نمىنمود .\r\nو امّا خرس : مردى بود مخنّث و ابنه اى ، مردان را به خود دعوت مىكرد .\r\nو امّا خوك : نصارى از پروردگار تبارك و تعالى درخواست كردند كه برايشان مائده اى نازل فرمايد و وقتى اين مائده نازل شد به جاى ايمان آوردن و متنبّه شدن بر كفر و تكذيبشان افزودند از اين رو حق تعالى ايشان را به صورت خوك مسخ نمود .\r\nو امّا بوزينه : طائفه اى بودند كه روز شنبه ستم و ظلم نمودند .\r\nو امّا سگ ماهى : مردى ديّوث بود كه مردان را به اهل و خويشان مؤنّث خود دعوت مىكرد .\r\nو امّا تمساح : مرد بيابانى بود كه با عصايش اموال حجّاج را مىربود .\r\nو امّا خفّاش : شخصى بود كه از روى درختان خرما ، و ميوه ها را سرقت مىكرد .\r\nو امّا كرم سياه : كسى بود كه بين دوستان سخن چينى و نمّامى مىنمود .\r\nو امّا كژدم : مردى بود كه با زبانش ديگران را نيش مىزد و احدى از زبان او در امان نبود .\r\nو امّا عنكبوت : زنى بود كه همسرش را مسحور نمود .\r\n","description":"","footnote":"","page_name":" 563 ","page_number":563},
  {"content":"\r\n\r\n","description":"","footnote":"","page_name":" 564 ","page_number":564},
  {"content":"\r\nو امّا خرگوش : زنى بود كه نه از حيض و نه از غير آن غسل مىكرد .\r\nو امّا سهيل : شخصى بود كه در يمن گمركچى بود .\r\nو امّا زهره : زن نصرانيّه اى بود كه تعلَّق به برخى از سلاطين بنى اسرائيل داشت و به واسطه اش هاروت و ماروت مفتون و فريفته شدند ، اسمش ناهيل بود ولى مردم به او ناهيد مىگويند .\r\nمحمّد بن على بن الحسين مصنّف اين كتاب مىگويد :\r\nمردم در باره زهره و سهيل اشتباه كرده و مىگويند : اين دو ، دو ستاره‌اند ولى اين طور نيست چه آنكه آن دو ، دو موجود زنده دريايى بوده كه به نام اين دو ستاره موسوم مىباشند .\r\nچنانچه حمل ( برّه ) و ثور ( گاو ) و سرطان ( خرچنگ ) و اسد ( شير ) و عقرب ( كژدم ) و حوت ( ماهى ) و جدى ( بزغاله ) حيواناتى هستند كه نام ستارگان را روى آنها گذارده‌اند و راجع به آنها كسى مرتكب اشتباه و غلط نشده .\r\nو سرّ اين كه مردم تنها نسبت به اين دو ( سهيل و زهره ) به اشتباه افتاده‌اند نه غير آنها ، آن است كه : مشاهده اين دو حيوان ممكن نبوده و نمىتوان آنها را شناخت ؛ زيرا آنها دو جانورى هستند كه در اقيانوسى زندگى مىكنند كه بر گرد جهان مىچرخد ، به طورى كه كشتى بدان نرسيده و تدبيرى در آن كار نمىكند .\r\nنمىتوان گفت : خداى عزّ و جل گناهكاران را ستاره تابناكى نموده كه در بيابان و دريا وسيله هدايت باشند و تا آسمان و زمين بر پا هستند بمانند .\r\nعاصيان و مجرمانى كه مسخ مىشدند بيشتر از سه روز زنده نبوده و پس از آن مىمردند ، از آنها فرزندى باقى نماند .\r\nاين جانورانى كه مسوخ ناميده شده‌اند ، اسامى آنها مجاز و از باب استعاره است ، اين حيوانات مسوخاتى بوده كه حق تعالى تناول گوشت آنها را حرام كرده ؛ زيرا در آنها مضارّ و فساد است .\r\nحضرت ابو جعفر الباقر عليه السّلام فرمودند :\r\nسرّ اين كه حق تعالى از تناول گوشت حيوان مثله شده نهى فرموده آن است كه از آن استفاده نشود و ديگر اين كه عقوبت و تنبيهش سبك نگردد .\r\nمحمّد بن على بن بشّار قزوينى از ابو الفرج مظفّر بن احمد قزوينى نقل كرده كه وى گفت : از ابو الحسين محمّد بن جعفر اسدى كوفى شنيدم كه در باره سهيل و زهره مىگفت :\r\n","description":"","footnote":"","page_name":" 565 ","page_number":565},
  {"content":"\r\n\r\n","description":"","footnote":"","page_name":" 566 ","page_number":566},
  {"content":"\r\nاين دو ، دو جانور از جانوران دريايى بوده كه دور دنيا جريان دارد ، آن دريا در جايى مىباشد كه كشتى بدان نرسيده و تدبيرى در آن كار نمىكند .\r\nاين دو از اصناف مسوخ شمرده شده‌اند و آنان كه پنداشته‌اند : سهيل و زهره همان دو ستاره معروف مىباشند اشتباه كرده‌اند ، چنانچه اعتقاد به فرشته بودن هاروت و ماروت نيز خطاء است چه آنكه اين دو ، دو موجود روحانى بوده كه آفريده و آماده شده بودند براى فرشته شدن ولى نرسيدند به حدّ فرشتگان ، رنج و محنت و گرفتارى را پذيرفتند و خود را در بوته امتحان قرار دادند ، پس واقع شد در باره آنها آنچه واقع شد ، اگر ايشان فرشته بودند از ارتكاب گناه بر كنار مىماندند و عصيان و نافرمانى نمىكردند در حالى كه از اين ابتلاء به سلامت بيرون نيامدند ، و اين كه خداوند متعال در كتابش ( قرآن ) اين دو را ملك خوانده مراد اين است كه :\r\nايشان را آفريديم تا ملك و فرشته شوند نه آنكه بالفعل فرشته مىباشند چنانچه حق تعالى به پيامبر گراميش مىفرمايد :\r\n* ( إِنَّكَ مَيِّتٌ وَإِنَّهُمْ مَيِّتُونَ ) * ( پيامبر تو مرده و ايشان نيز مردگانند ) يعنى به زودى تو و ايشان مىميريد نه اين كه بالفعل از مردگان هستيد .\r\n\r\nباب دويست و چهلم سرّ اين كه مؤمن گاهى مرتكب محرّمات شده و كافر زمانى حسنات را انجام مىدهد\r\nحديث ( 1 )\r\nمحمّد بن موسى بن متوكَّل رضى الله عنه از على بن حسين سعدآبادى ، از احمد بن ابى عبد الله ، از پدرش ، از عبد الله بن محمّد همدانى ، از اسحاق قمى نقل كرده كه وى گفت : بر حضرت ابى جعفر امام باقر عليه السّلام وارد شده محضرش عرض كردم :\r\nفدايت شوم ، بيان فرماييد : آيا مؤمن زنا مىكند ؟\r\nفرمودند : خير .\r\nعرض كردم : آيا لواط مىكند ؟\r\nفرمودند : خير .\r\nعرض كردم : آيا مسكر و شراب مىآشامد ؟\r\nفرمودند : خير .\r\nعرض كردم : مرتكب گناه مىشود ؟\r\n","description":"","footnote":"","page_name":" 567 ","page_number":567},
  {"content":"\r\n\r\n","description":"","footnote":"","page_name":" 568 ","page_number":568},
  {"content":"\r\nفرمودند : آرى .\r\nعرض كردم : فدايت شوم اگر زنا و لواط نكرده و مرتكب سيّئات و بديها نمىشود ، پس گناهى كه مرتكب مىشود چيست ؟\r\nفرمودند : اى اسحاق حق تبارك و تعالى فرموده : آنان كه از گناهان بزرگ و اعمال زشت دورى مىكنند مگر از لمم و گناه صغيره .\r\nمؤمن گاهى گناه صغيره اى كه قصدش را نداشته انجام مىدهد .\r\nعرض كردم : فدايت شوم ، بفرماييد : آيا كسى كه نصب عداوت شما نموده و سبّ خاندان رسالت را مىنمايد با چيزى پاك و تطهير مىشود ؟\r\nفرمودند : خير .\r\nعرض كردم : فدايت شوم گاهى مىبينم مؤمن يكتاپرستى را كه اعتقادش همچون اعتقاد من بوده و به ولايت و محبّت شما خاندان پابند بوده و بين من و او هيچ اختلافى نيست با اين حال شرب خمر نموده و زنا و لواط كرده و وقتى براى يك حاجت نزدش مىروم و به او عرضه مىكنم با روى گرفته و ترش كرده اش مواجه شده و مشاهده مىكنم در بر آوردن حاجتم كند و سخت مىباشد .\r\nو از آن طرف گاهى ناصبى كه در اعتقاد با من مخالف است ديده مىشود وقتى براى حاجتى نزدش مىروم و مرا مىشناسد كه در عقيده با او مخالف هستم با اين حال با روى گشاده و باز با من برخورد كرده و سريعا به حاجت من پرداخته و با نشاط و سرور كه حاكى از دوست داشتنش در روا كردن نياز من هست اقدام به آن مىكند ، مشاهده مىكنم كه نماز بسيار مىخواند و روزه زياد مىگيرد و صدقه و زكات فراوان مىدهد و در امانتى كه نزدش مىگذارند خيانت نكرده و آن را رد مىنمايد ، سرّ اين دو حركت چيست ؟\r\nحضرت فرمودند : آيا نمىدانيد كه از كجا و به چه سبب گناه و عصيان از شما سر مىزند ؟\r\nعرض كردم : خير به خدا قسم فدايت شوم ، مگر آنكه شما آگاهم نماييد .\r\nحضرت فرمودند : خداوند تبارك و تعالى چون در يگانگى متفرّد و منحصر بود لا جرم تمام اشياء را آفريده ولى نه از چيزى و مادّه اى بلكه شرح آفرينشش چنين است :\r\nآب شيرين را بر زمين پاك و پاكيزه هفت شبانه روز جارى نمود ، سپس آب را بند آورد و يك مشت از خاك پاك و طاهرى كه گل شده بود را برداشت ، اين مشت گل ،\r\n","description":"","footnote":"","page_name":" 569 ","page_number":569},
  {"content":"\r\n\r\n","description":"","footnote":"","page_name":" 570 ","page_number":570},
  {"content":"\r\nطينت و گل اهل بيت عصمت و طهارت بود ، سپس از زير آن گل ، مشتى ديگر برداشت و آن گل و طينت شيعيان ما بود ، سپس ما را براى خودش اختيار فرمود و اگر طينت و گل شيعيان را همچون طينت ما به خود وامىگذارد هرگز احدى از ايشان مرتكب زنا و سرقت و لواط و شرب مسكر و افعال قبيحه اى كه نام بردى نمىشد ولى اين طور نشد بلكه حق تعالى هفت شبانه روز آب شور را بر روى زمين ملعونه و ناپاك جارى فرمود سپس آن را قطع كرد و پس از آن مشتى از آن گل را كه گل ملعونه و به واسطه طول مجاورتش با آب تغيير يافته و سياه رنگ شده بود ( لجن ) برداشت .\r\nاين مشت گل طينت آلوده و فاسد بود كه عبارت باشد از طينت دشمنان ما اگر خداوند عزّ و جلّ طينت دشمنان ما را به حال خود مىگذارد هرگز آنها را در ميان انسانها نمىديدى و ابدا به شهادتين اقرار نكرده و روزه نگرفته و نماز نخوانده و زكات نداده و حج بيت الله نرفته ، و هيچ گاه ايشان را با حسن خلق ملاقات نمىكردى ولى حق تبارك و تعالى طينت شما و ايشان را جمع نمود و با هم مخلوط كرد و به هم ماليد همچون ماليدن پوست و سپس آن دو را با هم در آب ممزوج فرمود ، پس هر لفظ ناهنجار يا عمل زنا يا افعال قبيحه اى كه ياد كردى از قبيل شرب مسكر يا غير آن از برادر مؤمن خود مشاهده مىكنى ناشى از جوهريّت و طينت و يا از ايمان او نيست بلكه به واسطه تماسى كه ناصبى با طينت او پيدا كرده وى بر انجام اين سيّئات و قبائح اقدام و مبادرت مىكند چنانچه هر فعل نيكو و خلق زيبا و يا از ايمان او نيست بلكه به واسطه تماسى كه ناصبى با طينت او پيدا كرده وى بر انجام اين سيئات و قبائح اقدام و مبادرت مىكند چنانچه هر فعل نيكو و خلق زيرا و يا روزه و نماز يا حج بيت الله يا صدقه يا معروفى از ناصبى سر مىزند مستند به جوهريّت و طينت او نبوده بلكه تماسّش با ايمان سبب اكتساب اين افعال پسنديده و صدورش در خارج گرديده است .\r\nعرض كردم : فدايت شوم ، وقتى قيامت به پا شود چه خواهد شد ؟\r\nحضرت به من فرمودند : اى اسحاق آيا خداوند خير و شر را در يك جا جمع خواهد فرمود ؟\r\nوقتى قيامت شود حق تعالى آنچه از ايمان را كه با طينت ناصبىها اصابت كرده و منشأ افعال حسنه شده از ايشان گرفته و به شيعيان ما رد نموده و به عكس آنچه از خباثت ناصبى با طينت شما مقرون گرديده و باعث صدور قبايح گرديده است را از شما گرفته و به ايشان بر مىگرداند و اساسا هر چيزى به عنصر اوّلى كه ابتدائش بوده بر مىگردد .\r\nمگر خورشيد در هنگامى كه ابتداء طلوعش هست را نديدى ، آيا شعاع محرّك و\r\n","description":"","footnote":"","page_name":" 571 ","page_number":571},
  {"content":"\r\n\r\n","description":"","footnote":"","page_name":" 572 ","page_number":572},
  {"content":"\r\nنيرو بخشش متّصل به آن است يا بائن و جدا از كره آفتاب مىباشد ؟\r\nعرضه داشتم : فدايت شوم : خورشيد وقتى غروب مىكند شعاع به آن بر مىگردد همان طورى كه از آن صادر و خارج گشته بود و اين خود دليل است كه شعاع از كره جدا نيست و الَّا نبايد به آن باز گردد .\r\nحضرت فرمودند : آرى ، هر چيزى به جوهره خود كه از آن صدور يافته باز مىگردد .\r\nعرضه داشتم : فدايت شوم آيا حسنات و افعال نيك ناصبىها را گرفته و به ما بر مىگردانند و به عكس افعال قبيح و ناپسند ما را به ايشان ارجاع مىدهند ؟\r\nحضرت فرمودند : آرى به خدايى كه غير از او معبودى نيست امر چنين مىباشد .\r\nعرض كردم : فدايت شوم در كتاب خدا آيه اى كه شاهد بر اين گفتار باشد مىيابم يا نه ؟\r\nحضرت فرمودند : آرى .\r\nعرضه داشتم : در كدام آيه اين مضمون مىباشد ؟\r\nفرمودند : آيا اين آيه را تلاوت نكرده اى ؟\r\n* ( فَأُوْلئِكَ يُبَدِّلُ الله سَيِّئاتِهِمْ حَسَناتٍ وَكانَ الله غَفُوراً رَحِيماً ) * « 1 » ( آن كسانى كه از گناه توبه كنند و با ايمان به خدا عمل صالح به جاى آورند خدا گناهان آنها را به ثواب بدل گرداند چه آنكه خداوند در حق بندگان بسيار مهربان و آمرزنده است ) .\r\nخداوند متعال تنها سيّئات شما را كه دوستان ما هستيد به حسنات مبدّل مىفرمايد .\r\n\r\nباب دويست و چهل و يكم سرّ بوى خوش و سبب آن\r\nحديث ( 1 )\r\nمحمّد بن الحسن رحمة الله عليه ، از محمّد بن الحسن الصفّار ، از على بن حسان واسطى ، از برخى اصحابش ، از حضرت ابى عبد الله عليه السّلام نقل كرده كه آن جناب فرمودند : حضرت آدم عليه السّلام از بهشت به كوه صفا و حوّاء به كوه مروه هبوط داده شدند و اين در حالى بود كه حوّاء در بهشت موهايش را شانه زده بود ،\r\n\r\n","description":"","footnote":"\r\n« 1 » - سوره فرقان آيه ( 70 )\r\n","page_name":" 573 ","page_number":573},
  {"content":"\r\n\r\n","description":"","footnote":"","page_name":" 574 ","page_number":574},
  {"content":"\r\nهنگامى كه در زمين قرار گرفت گفت : در حالى كه مورد غضب و سخط الهى مىباشم از شانه شدن موهايم خشنود نبوده و به آن دلبستگى ندارم ، لذا آرايش موها را بهم ريخت و آنها را از هم گشود ، موها پراكنده و منتشر شدند و از انتشارشان عطرى كه از ناحيه شانه زدن در بهشت در موها پديد آمده بود متصاعد شد باد آن را برد و در هند متمركز ساخت از اين رو عطر و بوى خوش در هند پديد آمد .\r\nو در حديث ديگر آمده : وقتى حوّا گيسوان بافته خود را گشود حق تبارك و تعالى باد را فرستاد تا به موهاى پريشان و گشوده او وزيده و بوى عطر آن را در مشرق و مغرب پراكنده ساخت .\r\nحديث ( 2 )\r\nپدرم رحمة الله عليه از على بن سليمان رازى از محمّد بن الحسين ، از احمد بن محمّد بن ابى نصر از حضرت ابى الحسن الرّضا عليه السّلام نقل كرده ، وى مىگويد :\r\nمحضر مباركش عرض كردم : ابتداء پيدايش و كيفيّت بروز عطر و بوى خوش چه وقتى و چطور واقع شد ؟\r\nحضرت فرمودند : كسانى كه قبل از شما بودند در اين باره چه مىگويند ؟\r\nعرض كردم : مىگويند : آدم عليه السّلام وقتى به زمين دنيا هبوط كرد به هند فرود آمد و به خاطر فراقش از بهشت آنقدر در اين سرزمين گريست كه اشكهايش در زمين به صورت نهر جارى شد و همين اشكها فضاى عالم را خوشبو نمودند .\r\nحضرت فرمودند : آن طورى كه ايشان مىگويند نيست ، بلكه سبب و كيفيّت پيدايش عطر در دنيا آن بود كه حوّا زمانى كه در بهشت بود گيسوانش را در غلافى از سرشاخه هاى درختان بهشتى قرار داده بود و هنگامى كه به زمين فرود آمد و به لغزش مبتلا شد خون حيض ديد و مأمور شد به غسل كه كردن بناچار گيسوانش را تكانيد تا غلافها از گيسوانش جدا شدند حق تعالى بادى را فرستاد تا اين غلافها را به صورت ذرّاتى به هر كجا كه حضرتش خواست ببرند و از اينجا بود كه عطر و بوى خوش در دنيا پديد آمد و در همه نواحى پراكنده شد .\r\n\r\nباب دويست و چهل و دوّم امتناع حق عزّ و جلّ از پذيرفتن توبه شخص بد خلق\r\nحديث ( 1 )\r\nپدرم رحمة الله عليه از محمّد بن يحيى ، از محمّد بن احمد بن محمّد ، از پدرش ،\r\n","description":"","footnote":"","page_name":" 575 ","page_number":575},
  {"content":"\r\n\r\n","description":"","footnote":"","page_name":" 576 ","page_number":576},
  {"content":"\r\nاز يونس بن عبد الرحمن از كسى كه يادش كرده ، از حضرت ابى عبد الله عليه السّلام ، حضرت فرمودند :\r\nخداوند تبارك و تعالى امتناع دارد از اين كه توبه شخص بد خلق را بپذيرد .\r\nمحضر مباركش عرض شد : چرا ؟\r\nحضرت فرمودند : زيرا اين شخص از گناهى بيرون نمىآيد مگر آنكه در آنچه بزرگتر از آن است واقع مىشود .\r\n\r\nباب دويست و چهل و سوّم سرّ پذيرفته نشدن توبه بدعتگذار در دين\r\nحديث ( 1 )\r\nجعفر بن محمّد بن مسرور رحمة الله عليه ، از حسين بن محمّد بن عامر ، از معلَّى بن محمّد از محمّد بن جمهور العمى با اسنادش به طور مرفوعه نقل كرده كه رسول خدا صلَّى الله عليه و آله و سلَّم فرمودند : خداوند متعال امتناع دارد كه توبه بدعتگذار را بپذيرد .\r\nمحضر مباركش عرض شد : يا رسول الله چرا چنين مىباشد ؟\r\nفرمودند : زيرا محبّت و وابستگى به بدعت در قلبش رسوخ كرده .\r\nحديث ( 2 )\r\nپدرم رحمة الله عليه از سعد بن عبد الله ، از ايّوب بن نوح ، از محمّد بن ابى عمير از هشام بن حكم ، از حضرت ابى عبد الله عليه السّلام نقل كرده كه آن جناب فرمودند :\r\nدر زمانهاى اوّل و پيش مردى بود كه دنيا را از راه حلال طلب نمود و بر آن دست نيافت سپس از طريق حرام پىگيرى كرد باز به آن نرسيد ، شيطان نزدش آمد و به او گفت : فلانى دنيا را از راه حلال و حرام طلب كردى و به آن نرسيدى اكنون مىخواهى تو را به چيزى راهنمايى كنم كه دنياى تو آباد و فراوان شود ؟\r\nآن مرد گفت : آرى .\r\nشيطان گفت : دينى جديد اختراع كن و مردم را به آن دعوت نما .\r\nآن مرد چنين كرد و مردم دعوتش را پذيرفته و اطاعتش كردند ، مدتى گذشت و دنياى آن مرد آباد و ثروت فراوان نصيبش گرديد ولى ناگهان به خود آمد و گفت :\r\nاين دينى كه اختراع كرده و مردم را به آن دعوت كرده‌ام توبه اى برايش نمىبينم مگر آنكه نزد كسانى كه منحرفشان كرده‌ام رفته و آنان را از دينى كه به آنها دعوتشان كرده‌ام برگردانم ، لذا پيش ياران و اصحابش رفت و گفت :\r\n","description":"","footnote":"","page_name":" 577 ","page_number":577},
  {"content":"\r\n\r\n","description":"","footnote":"","page_name":" 578 ","page_number":578},
  {"content":"\r\nآنچه شما را به آن دعوت كرده‌ام و شما نيز آن را پذيرفتيد باطل بوده و از ساخته هاى خود من است نه دين خدا .\r\nآنها گفتند : دروغ مىگويى و حق همان است و تو در دينت شك و ترديد كرده و از آن برگشته اى .\r\nوقتى آن مرد چنين ديد زنجيرى تهيه نمود و ميخى به آن نصب كرد و زنجير را به گردنش انداخته و ميخ را به زمين كوبيد و گفت : زنجير را از گردنم نمىگشايم تا حق تعالى توبه مرا بپذيرد .\r\nحق تعالى به پيامبرى از پيامبران آن عصر وحى فرمود كه به فلانى بگو :\r\nسوگند به عزّت و بزرگى خود اگر آنقدر مرا بخوانى كه مفاصل استخوانهايت از هم جدا شوند جوابت را نداده مگر تمام آنان كه به دين تو از دنيا رفته‌اند را زنده كنى و از دين باطل و اختراعى خود آنان را برگردانى .\r\n\r\nباب دويست و چهل و چهارم سرّ اين كه شبپره روى زمين راه نرفته و در خانه ها ساكن مىشود\r\nحديث ( 1 )\r\nابو الحسن محمّد بن عمرو بن على بن عبد الله بصرى از ابو عبد الله محمّد بن عبد الله بن احمد بن جبله واعظ از ابو القاسم عبد الله بن احمد بن عامر الطائي از پدرش از حضرت على بن موسى الرّضا ، از پدرش موسى بن جعفر از پدرش جعفر بن محمّد ، از پدرش محمّد بن على ، از پدرش على بن الحسين ، از پدرش حسين بن على ، از پدرش على بن ابى طالب عليهم السّلام حضرت فرمودند :\r\nمردى از اهل شام از مسائلى چند سؤال كرد و در ضمن سؤالاتش اظهار نمود :\r\nچرا شبپره روى زمين راه نمىرود ؟\r\nحضرت فرمودند : زيرا اين حيوان دور بيت المقدس نوحه مىكرد و به مدّت چهل سال گريه نمود و با جناب آدم عليه السّلام اشك ريخت و به همين خاطر در خانه ها سكونت گزيد در حالى كه با او نه آيه از آيات قرآنى كه آدم عليه السّلام آنها را در بهشت قرائت مىنمود بود ، اين آيات تا روز قيامت با اين حيوان هستند آيات مزبور عبارتند از : سه آيه از اوّل سوره كهف و سه آيه از سوره * ( سُبْحانَ الَّذِي أَسْرى ) * و اين سه آيه از * ( وَإِذا قَرَأْتَ الْقُرْآنَ جَعَلْنا بَيْنَكَ ) * الخ شروع مىشود و سه آيه از سوره يس و آنها از * ( وَجَعَلْنا ) *\r\n","description":"","footnote":"","page_name":" 579 ","page_number":579},
  {"content":"\r\n\r\n","description":"","footnote":"","page_name":" 580 ","page_number":580},
  {"content":"\r\n* ( مِنْ بَيْنِ أَيْدِيهِمْ سَدًّا وَمِنْ خَلْفِهِمْ سَدًّا ) * شروع مىشوند .\r\n\r\nباب دويست و چهل و پنجم سرّ اين كه گاو چشم برهم مىنهد و سرش را به آسمان بلند نمىكند\r\nحديث ( 1 )\r\nابو الحسن محمّد بن عمرو بن على بن عبيد الله بصرى از ابو عبد الله محمّد بن عبد الله بن احمد بن جبلة الواعظ ، از ابو القاسم عبد الله بن احمد بن عامر طايى از پدرش از حضرت على بن موسى الرّضا عليه السّلام از پدر بزرگوارش ، از آباء گرامش ، از حضرت على بن ابى طالب عليه السّلام ، حضرت فرمودند : مردى از اهل شام راجع به مسائلى از من سؤال نمود و در ضمن سؤالاتش پرسيد : چرا گاو چشمهايش را بر هم مىنهد و سر به آسمان بلند نمىكند ؟\r\nحضرت فرمودند : به جهت شرم از خدا زيرا هنگامى كه قوم موسى گوساله پرستيدند اين حيوان سرش را به زير افكند .\r\nحديث ( 2 )\r\nابو الحسن محمّد بن عمرو بن على بن عبد الله بصرى از ابو اسحاق ابراهيم بن حمّاد بن عمر نهاوندى از ابو بكر احمد بن محمّد بن مستثنى بن ابى الخصيب در مصيصه ، از موسى بن حسن در مدينه الرسول صلَّى الله عليه و آله و سلَّم از ابراهيم بن شريح كندى از ابن وهب ، از يحيى بن ايّوب ، از جميل بن انس نقل كرده كه وى گفت :\r\nرسول خدا صلَّى الله عليه و آله و سلَّم فرمودند :\r\nگاو را اكرام كنيد زيرا بزرگ و سرور چهارپايان است ، اين حيوان از شرم و حيا نسبت به خداوند متعال از زمانى كه گوساله پرستيده شده سر به آسمان بلند نكرد .\r\n\r\nباب دويست و چهل و ششم سرّ اين كه بز دمش بالا و عورتش آشكار بوده ولى گوسفند عورتش مستور و پنهان است\r\nحديث ( 1 )\r\nابو الحسن محمّد بن عمرو بن على بن عبد الله بصرى از ابو عبد الله محمّد بن عبد الله بن احمد بن جبلة الواعظ از ابو القاسم عبد الله بن احمد بن عامر طايى از\r\n","description":"","footnote":"","page_name":" 581 ","page_number":581},
  {"content":"\r\n\r\n","description":"","footnote":"","page_name":" 582 ","page_number":582},
  {"content":"\r\nپدرش از حضرت على بن موسى الرضا عليه السّلام از پدرش از آباء گرامش عليهم السّلام نقل كرده كه فرمودند : از حضرت على بن ابى طالب عليه السّلام سؤال شد : چرا دم بز بالا و فرج و عورتش نمايان است ؟\r\nحضرت فرمودند :\r\nزيرا وقتى حضرت نوح عليه السّلام بز را داخل كشتى نمودند به مدافعه و مبارزه پرداخت در نتيجه دمش شكست و به اين صورت كه ملاحظه مىشود در آمد ولى گوسفند خودش به داخل شدن در كشتى مبادرت نمود و نوح دست بر فرج و دمش كشيد در نتيجه كپلهايش هم آمد و بدين ترتيب عورتش پنهان و مخفى گشت .\r\n\r\nباب دويست و چهل و هفتم سر نشان داغ بودن بر دستهاى چهارپايان و بچه قاطرها\r\nحديث ( 1 )\r\nمحمّد بن موسى بن متوكل رضى الله عنه از على بن حسين سعدآبادى ، از احمد بن ابى عبد الله برقى از پدرش ، از محمّد بن يحيى ، از حمّاد بن عثمان نقل كرده كه وى گفت :\r\nمحضر مبارك حضرت ابى عبد الله عليه السّلام عرض كردم : در ميان دستهاى چهار پايان نشانى مىبينيم مانند نشان داغ ، اين جهتش چيست ؟\r\nحضرت فرمودند : آن نشان دو طرف سوراخ بينى آنها است چه آنكه چهار پايان در شكم مارد سرنگونند و اطراف بينى آنها در ميان دستهاى آنها چسبيده و از اين جهت نشانى در آن جا بهم رسيده به خلاف آدمى كه در شكم مادر مستوى القامه و راست مىباشد و به خاطر همين است كه حق تعالى در قرآن مىفرمايد : * ( لَقَدْ خَلَقْنَا الإِنْسانَ فِي كَبَدٍ ) * يعنى : ما انسان را در شكم مادر مستوى القامه آفريديم .\r\nو غير فرزند آدم ، اولاد حيوانات در شكم مادر سرشان در پشت و دو دستشان مقابلشان مىباشد .\r\nحديث ( 2 )\r\nو با همين اسناد ، از احمد بن ابى عبد الله برقى ، از پدرش ، از يونس بن عبد الرحمن ، از عبد الله بن مسكان ، از ابو عبد الله عليه السّلام نقل كرده كه آن حضرت فرمودند :\r\nهر گاه حيوانى از دو جنس مختلف متولَّد شود عقيم بوده و توليد مثل نمىكند .\r\nابن مسكان مىگويد : محضرش عرضه داشتم : مردم معتقدند كه كبوتر راعبى ( خواننده ) يكى از پدر و مادرش قمرى است و ديگرى حيوان ديگر و با اين حال مىبينيم كه تخم گذارده و تخمش جوجه مىشود ؟\r\n","description":"","footnote":"","page_name":" 583 ","page_number":583},
  {"content":"\r\n\r\n","description":"","footnote":"","page_name":" 584 ","page_number":584},
  {"content":"\r\nحضرت فرمودند : مردم دروغ مىگويند ، قمرى گاهى روى پرنده و كبوترى رفته و با آن جفتگيرى نموده و تخم گذارده و تخمش جوجه مىشود ولى اين جوجه كه نسل قمرى است هرگز صاحب نسل نخواهد شد .\r\n\r\nباب دويست و چهل و هشتم سرّ آفرينش گربه و خوك\r\nحديث ( 1 )\r\nابو عبد الله محمّد بن شاذان بن احمد بن عثمان برواذى ، از ابو على محمّد بن محمّد بن حارث بن سفيان حافظ سمرقندى ، از صالح بن سعيد ترمذى ، از عبد المنعم بن ادريس ، از پدرش ، از وهب بن منبه يمانى نقل كرده كه وى گفت :\r\nهنگامى كه جناب نوح عليه السّلام سوار كشتى شد حق تعالى آرامش بر اهل و سكنه كشتى حاكم فرمود به طورى كه تمام حيوانات وحشى و چهار پايان و پرندگان بدون كوچكترين جنبشى در آن به سر مىبردند و هيچ يك متعرّض ديگرى نمىشدند حتى گوسفند نزديك گرگ و گاو در جنب شير و گنجشك روى مار قرار گرفته بود و با اين حال به هيچ يك آزارى متوجّه نمىشد و اساسا در آن كشتى نه دلتنگى و نه فرياد و نه ناسزا و دشنام و نه لعن و نفرينى وجود داشت ، هر يك به خود مشغول بوده و آهنگ ديگرى را نمىنمود و حق تبارك و تعالى قصد و نيّت هر قاصدى را نسبت به ديگرى محو و معدوم فرموده بود ، بارى پيوسته در كشتى به همين منوال بودند تا از آن پياده شدند و به واسطه طول مكث مسافران در كشتى قاذورات و عذرات زيادى در كشتى انباشته شد و از طرفى وجود بعضى از مطعومات و اشياء ديگر سبب فراوان شدن موشها گرديده بود .\r\nاز اين رو حق تعالى به جناب نوح عليه السّلام وحى فرمود كه شير را مسخ نمايد و پس از آن شير عطسه اى نمود و از مجراى بينى آن دو گربه نر و ماده بيرون آمده و با خوردن بسيارى از موشها تعدادشان كم شد و نيز صورت فيل را مسح فرمود و با يك عطسه از بينى آن نيز دو خوك نر و ماده بيرون آمده و با خوردن قاذورات آنها را تخفيف و كاهش دادند .\r\n\r\nباب دويست و چهل و نهم سرّ آفرينش و خلقت مگس\r\nحديث ( 1 )\r\nمحمّد بن على ماجيلويه رضى الله عنه ، از عمويش محمّد بن ابى القاسم ، از احمد بن\r\n","description":"","footnote":"","page_name":" 585 ","page_number":585},
  {"content":"\r\n\r\n","description":"","footnote":"","page_name":" 586 ","page_number":586},
  {"content":"\r\nابى عبد الله برقى ، از پدرش ، از كسى كه ذكرش نموده ، از ربيع نديم و صاحب منصور دوانيقى ، وى مىگويد : روزى منصور در محضر مبارك امام صادق عليه السّلام بود مگسى بر او نشست ، منصور آن را پراند ، بار بر وى نشست و منصور براى بار دوّم آن را پراند ، مگس براى مرتبه سوّم بر او نشست ، وى به امام عليه السّلام عرض كرد : براى چه خداوند متعال مگس را آفريده است ؟\r\nحضرت فرمودند : براى اين كه به واسطه اش ستمگران را خوار و ذليل كند .\r\nحديث ( 2 )\r\nحسين بن احمد بن ادريس رضى الله عنه از پدرش ، از محمّد بن ابى صهبان ، از ابن ابى عمير ، از هشام بن سالم ، از حضرت ابى عبد الله عليه السّلام نقل كرده كه آن جناب فرمودند :\r\nاگر مگس بر روى طعام مردم نمىنشست تمام آنها مبتلا به جذام مىشدند .\r\n\r\nباب دويست و پنجاهم سرّ آفرينش سگ\r\nحديث ( 1 )\r\nاحمد بن محمّد بن محمّد بن عيسى علوى حسينى رضى الله عنه ، از محمّد بن ابراهيم بن اسباط ، از احمد بن محمّد بن زياد قطان ، از ابو الطيّب احمد بن محمّد بن عبد الله ، از عيسى بن جعفر علوى عمرى ، از پدرانش ، از عمر بن على ، از پدرش حضرت على بن ابى طالب عليه السّلام نقل كرده كه آن حضرت فرمودند : از پيامبر اكرم صلَّى الله عليه و آله سؤال شد : خداوند سگ را از چه آفريد ؟\r\nحضرت فرمودند : حق تعالى آن را از آب دهان ابليس آفريد .\r\nمحضر مباركش عرض شد : يا رسول الله چگونه ؟\r\nحضرت فرمودند : هنگامى كه خداوند متعال آدم و حوّا را به زمين هبوط داد ، آن دو همچون دو جوجه لرزان مىلرزيدند ، ابليس نزد درندگانى كه پيش از آدم در زمين بودند رفت و به آنها گفت : دو پرنده از آسمان به زمين آمده‌اند كه تا به حال بزرگتر از آنها ديده نشده ، برويم و آنها را بخوريد .\r\nدرندگان به طرف ايشان حركت كردند و ابليس پيوسته ايشان را تحريص و ترغيب مىكرد و فرياد مىزد و درندگان را به مسافتى نزديك آدم و حوّا آورده بود ، از سرعت و شتاب در كلامش آب دهان او بيرون ريخت و خداوند متعال از آن آب دو سگ آفريد ، يكى نر و ديگرى ماده ، اين دو سگ در اطراف آدم و حوّا ايستادند سگ\r\n","description":"","footnote":"","page_name":" 587 ","page_number":587},
  {"content":"\r\n\r\n","description":"","footnote":"","page_name":" 588 ","page_number":588},
  {"content":"\r\nماده در جدّه و سگ نر در هند و نگذاردند كه درندگان نزديك آن دو شوند و از همان روز سگ دشمن درندگان و درندگان نيز دشمن سگ گرديدند .\r\n\r\nباب دويست و پنجاه و يكم سرّ پيدايش ذرّات منتشر در فضا\r\nحديث ( 1 )\r\nاحمد بن محمّد بن عيسى علوى حسينى رحمة الله عليه ، از محمّد بن ابراهيم بن اسباط ، از احمد بن محمّد بن زياد قطَّان ، از ابو الطيّب احمد بن محمّد بن عبد الله ، از عيسى بن جعفر علوى عمرى از پدرانش از عمر بن على ، از پدر بزرگوارش حضرت على بن ابى طالب عليه السّلام ، از حضرت سؤال شد : خداوند متعال ذرّاتى را كه داخل در روزنه هاى خانه مىباشند از چه آفريده ؟\r\nحضرت فرمودند : هنگامى كه موسى عليه السّلام به حضرت پروردگار عرض نمود :\r\nپروردگارا خود را به من بنما تا به تو نظر كنم .\r\nخداوند تبارك و تعالى فرمود : اگر اين كوه به خاطر نور من پا بر جا ماند البتّه قدرت خواهى داشت به من نظر كنى و اگر پا بر جا نماند ضعف ديدگانت مانع مىشوند از اين كه قدرت نظر به من را داشته باشى ، بارى وقتى حق جلَّت عظمته بر كوه تجلَّى نمود ، كوه سه قطعه شد ، يك بخش آن به آسمان بالا رفت و بخش ديگرش به زمين فرو رفت و يك قطعه ديگرش ذرّه ، ذرّه شد و در فضا منتشر گرديد ، اين ذرّات داخل در روزنه خانه ها از غبار آن كوه مىباشد .\r\n\r\nباب دويست و پنجاه و دوّم سرّ فرسوده و شكسته شدن صورت بدون رسيدن پيرى\r\nحديث ( 1 )\r\nاحمد بن محمّد بن عيسى علوى حسينى رضى الله عنه از محمّد بن ابراهيم بن اسباط نقل كرده كه وى گفت :\r\nاحمد بن محمّد بن زياد قطَّان ، از ابو الطيّب احمد بن محمّد بن عبد الله ، از عيسى بن جعفر علوى عمرى ، از پدرانش از عمر بن على ، از پدر بزرگوارش حضرت على بن ابى طالب عليه السّلام نقل كرده كه آن حضرت فرمودند :\r\nنبىّ اكرم صلَّى الله عليه و آله و سلَّم فرمودند : برادرم عيسى عليه السّلام به شهرى عبور نمود كه در آن مرد و زنى\r\n","description":"","footnote":"","page_name":" 589 ","page_number":589},
  {"content":"\r\n\r\n","description":"","footnote":"","page_name":" 590 ","page_number":590},
  {"content":"\r\nفرياد مىكردند ، حضرت به آنها فرمود :\r\nشما را چه مىشود و چرا فرياد مىكنيد ؟\r\nآن مرد عرض كرد : اى پيامبر خدا ، اين همسر من است و هيچ بدى هم ندارد بلكه زنى است صالحه ولى در عين حال دوست دارم از او جدا شوم .\r\nحضرت عيسى عليه السّلام فرمود : به هر حال بگو چه نقصى در او است كه مىخواهى از وى جدا شوى ؟\r\nآن مرد عرضه داشت : بدون اين كه پير شده باشد صورتش شكسته و فرسوده شده .\r\nحضرت به آن زن فرمود : اى زن دوست دارى طراوت صورتت به تو برگردد ؟\r\nآن زن عرضه داشت : آرى .\r\nحضرت فرمود : هر گاه غذا تناول مىكنى ، زنهار پيش از سير شدن از آن دست بكش زيرا طعام وقتى در شكم و معده زياد شد طراوت و نشاط صورت را مىبرد .\r\nزن به اين دستور عمل نمود ، طراوت صورتش دوباره بازگشت .\r\n\r\nباب دويست و پنجاه و سوّم علامات صبر و شكيبايى\r\nحديث ( 1 )\r\nاحمد بن محمّد بن عيسى علوى حسينى رضى الله عنه از محمّد بن ابراهيم بن اسباط ، از احمد بن محمّد بن زياد قطَّان ، از ابو الطيّب احمد بن محمّد بن عبد الله نقل كرده كه وى گفت :\r\nعيسى بن جعفر علوى عمرى از پدرانش ، از عمر بن على بن ابى طالب عليه السّلام نقل كرده كه فرمود : نبى اكرم صلَّى الله عليه و آله و سلَّم فرمودند :\r\nعلامت شخص صابر و شكيبا سه چيز است :\r\nاوّل : آنكه سست و بىحال نيست .\r\nدوّم : آنكه ملول و محزون نمىباشد .\r\nسوّم : آنكه از پروردگار متعال شكايت نمىكند .\r\nزيرا شخص وقتى كسل و سست شد حقوق ديگران را ضايع نموده و وقتى ملول و محزون گرديد اداء شكر نمىكند و هر گاه از پروردگار شاكى شد عصيانش را مىنمايد .\r\n","description":"","footnote":"","page_name":" 591 ","page_number":591},
  {"content":"\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nباب دويست و پنجاه و چهارم سرّ اين كه زنها قصد و توجهشان به مردان است\r\nحديث ( 1 )\r\nپدرم رحمة الله عليه ، از سعد بن عبد الله ، از محمّد بن حسين بن ابى الخطَّاب ، از محمّد بن يحيى خزّاز ، از غياث بن ابى ابراهيم ، از حضرت ابى عبد الله عليه السّلام نقل كرده كه آن حضرت فرمودند :\r\nزن از مرد آفريده شده « 1 » لذا قصد و توجّه زنها به مردان معطوف است از اين رو آنها را در خانه ها حبس و حفظ نماييد ولى مرد چون از زمين خلق شده « 2 » تمام همّت و قصد او به خاك متوجّه مىباشد .\r\n\r\nباب دويست و پنجاه و پنجم سرّ مشروع شدن شاهد قرار دادن بر وقوع نكاح\r\nحديث ( 1 )\r\nمحمّد بن الحسن رحمة الله عليه ، از محمّد بن الحسن الصفّار ، از ابراهيم بن هاشم ، از كسى كه ذكرش نموده از درست بن ابى منصور ، از محمّد بن عطيّه ، از زراره ، وى مىگويد : حضرت ابو جعفر عليه السّلام فرمودند : قرار دادن شاهد بر وقوع نكاح به منظور ميراث و حفظ آن مشروع شده است .\r\n\r\nباب دويست و پنجاه و ششم سرّ حرام بودن جمع بين دو خواهر در ازدواج\r\nحديث ( 1 )\r\nعلى بن حاتم ، از قاسم بن محمّد ، از حمدان بن حسين ، از حسن بن وليد ، از مروان بن دينار ، وى مىگويد : محضر مبارك حضرت ابى ابراهيم عليه السّلام ( امام هفتم عليه السّلام ) عرض كردم : چرا مرد نمىتواند بين دو خواهر جمع كرده و با هر دو ازدواج كند ؟\r\nحضرت فرمودند : براى حفظ اسلام چه آنكه سائر اديان آن را تجويز مىكنند .\r\n\r\nباب دويست و پنجاه و هفتم سرّ نهى شدن مرد از ازدواج با زنى كه عمّه يا خاله اش همسر اوست\r\nحديث ( 1 )\r\nعلى بن احمد رحمة الله عليه ، از محمّد بن ابى عبد الله ، از محمّد بن اسماعيل ، از\r\n\r\n","description":"","footnote":"\r\n« 1 » - اشاره است به خلقت حوّاء از جناب آدم عليه السّلام .\r\n« 2 » - اشاره است به آفرينش حضرت آدم عليه السّلام از خاك\r\n","page_name":" 593 ","page_number":593},
  {"content":"\r\n\r\n","description":"","footnote":"","page_name":" 594 ","page_number":594},
  {"content":"\r\nعلى بن عبّاس ، از عبد الرحمن بن محمّد اسدى ، از ابى ايّوب خزّاز ، از محمّد بن مسلم ، از حضرت ابى جعفر عليه السّلام حضرت فرمودند :\r\nرسول خدا صلَّى الله عليه و آله و سلم از ازدواج با زنى كه عمّه يا خاله اش همسر مرد است نهى فرمودند و اين به خاطر بزرگداشت عمّه و خاله مىباشد و هر گاه عمّه و خاله اذن دادند البته ازدواج با آن زن بلا اشكال مىباشد .\r\nحديث ( 2 )\r\nپدرم رحمة الله عليه از سعد بن عبد الله ، از احمد بن محمّد ، از حسين بن على بن فضّال از ابن بكير ، از محمّد بن مسلم ، از حضرت ابى جعفر عليه السّلام نقل كرده كه آن جناب فرمودند : با زنى كه دختر برادر يا دختر خواهر همسرت هست و بدين ترتيب همسرت عمّه يا خاله آن زن مىشود ازدواج مكن ولى با عمّه و يا خاله همسرت بدون اذن همسرت مىتوانى ازدواج كنى .\r\n\r\nباب دويست و پنجاه و هشتم سرّ اين كه مهر السنّه مبلغ پانصد درهم گرديده است\r\nحديث ( 1 )\r\nمحمّد بن على ماجيلويه از على بن ابراهيم ، از پدرش ، از على بن معبد ، از حسين بن خالد نقل كرده كه وى گفت : از حضرت ابا الحسن عليه السّلام راجع به مهر السنّه سؤال كرده و پرسيدم : چگونه پانصد درهم گرديده است ؟\r\nحضرت فرمودند : خداوند تبارك و تعالى بر خود واجب نمود كه هر گاه مؤمنى صد بار الله اكبر و صد بار الحمد الله و صد بار سبحان الله و صد بار لا إله الَّا الله و صد بار صلوات بر محمّد و آل محمّد فرستاده و سپس بگويد : اللَّهم زوّجنى من الحور العين ( خدايا حور العين را به تزويج من در بياور ) حتما يك حورى از حوريهاى بهشتى را به تزويجش در مىآورد و اين اذكار را مهر آن قرار داده است سپس به پيامبرش وحى فرمود كه مهريه زنان مؤمنه را پانصد درهم قرار دهد رسول خدا صلَّى الله عليه و آله و سلَّم نيز چنين كردند .\r\nحديث ( 2 )\r\nحسين بن احمد بن ادريس ، از پدرش ، از احمد بن محمّد ، از عيسى ، از ابن ابى نصر از حسين بن خالد نقل كرده كه وى گفت : محضر حضرت ابى الحسن عليه السّلام عرض كردم فدايت شوم چگونه مهريّه زنان پانصد درهم يعنى دوازده وقيه « 1 » و يك نش « 2 » مىباشد ؟\r\n\r\n","description":"","footnote":"\r\n« 1 » - وقيه چهل درهم است قهرا دوازده وقيه چهار صد و هشتاد درهم مىشود .\r\n« 2 » - نش بيست درهم است در نتيجه مجموع دوازده وقيه و يك نش پانصد درهم مىگردد .\r\n","page_name":" 595 ","page_number":595},
  {"content":"\r\n\r\n","description":"","footnote":"","page_name":" 596 ","page_number":596},
  {"content":"\r\nحضرت فرمودند : خداوند تبارك و تعالى بر خود واجب نموده كه هر گاه مؤمنى صد بار الله اكبر و صد بار الحمد لله و صد بار سبحان الله و صد بار لا إله الَّا الله گفته و صد بار صلوات بر محمّد و آل محمّد فرستاده و سپس بگويد : اللَّهم زوّجنى من الحور العين حتما يك حورى از حورىهاى بهشتى را به تزويجش در بياورد و به خاطر همين مهريه زنان را پانصد درهم قرار داده .\r\nو هر مؤمنى كه نزد برادر ايمانى خود از حرم او خواستگارى كرده و پانصد درهم برايش بياورد و او آن حرم را به تزويج وى در نياورد محقّقا با اين عملش برادر مؤمن را آزرده و مستحق است كه حق تعالى حورى بهشتى را به تزويجش در نياورد .\r\n\r\nباب دويست و پنجاه و نهم سرّ اين كه مهريّه زنان نزد مخالفين شيعه چهار هزار درهم گرديده\r\nحديث ( 1 )\r\nپدرم رحمة الله عليه از سعد بن عبد الله ، از احمد بن ابى عبد الله از سيّارى ، از كسى كه ذكرش نموده ، از حمّاد ، از حريز ، از محمّد بن اسحاق ، وى مىگويد :\r\nحضرت ابو جعفر عليه السّلام فرمودند : آيا مىدانى از كجا مهريه زنان چهار هزار درهم شده است ؟\r\nعرض كردم : خير .\r\nفرمود : امّ حبيبه دختر ابو سفيان در حبشه بود ، نبى اكرم صلَّى الله عليه و آله و سلَّم از او خواستگارى فرمود و نجاشى از طرف پيامبر صلَّى الله عليه و آله و سلَّم چهار هزار درهم فرستاد از اين رو مخالفين به اين مبلغ اخذ كرده و آن را مهريّه زن قرار دادند ولى مهر السنّه در واقع همان دوازده اوقيه و يك نش كه مجموعا پانصد درهم است مىباشد .\r\n\r\nباب دويست و شصتم سرّ اين كه مرد مىتواند به زنى كه مىخواهيد با او ازدواج كند نگاه نمايد\r\nحديث ( 1 )\r\nپدرم رحمة الله عليه ، از سعد بن عبد الله ، از احمد بن محمّد بن عيسى ، از بزنطى ، از يونس بن يعقوب ، وى مىگويد : محضر مبارك حضرت ابى عبد الله عليه السّلام عرض كردم : آيا مردى كه با زنى مىخواهد ازدواج كند مىتواند به او نگاه كند ؟\r\n","description":"","footnote":"","page_name":" 597 ","page_number":597},
  {"content":"\r\n\r\n","description":"","footnote":"","page_name":" 598 ","page_number":598},
  {"content":"\r\nحضرت فرمودند : آرى بلكه آن زن مىتواند براى او لباس نازك و بدن نما نيز بپوشد تا او وى را به خوبى مشاهده كند زيرا آن مرد مىخواهد او را با ثمنى گران و سنگين بخرد .\r\n\r\nباب دويست و شصت و يكم سرّ اين كه اگر مرد به همسرش بگويد : وقتى پيش من آمدى باكره نبودى ، حدّ بر او نيست\r\nحديث ( 1 )\r\nپدرم رحمة الله عليه ، از عبد الله بن جعفر حميرى ، از ابراهيم بن هاشم ، از صفوان ، از موسى بن بكير ، از زراره ، از حضرت ابى جعفر عليه السّلام در باره مردى كه به همسرش گفت : وقتى پيش من آمدى باكره نبودى ، آن حضرت فرمودند :\r\nبر مرد حدّى نيست زيرا گاهى پرده بكارت بدون جماع و عمل نزديكى زائل مىشود پس كلام مرد دلالت بر نسبت ناروا به زن ندارد تا حدّ بر او ثابت شود .\r\n\r\nباب دويست و شصت و دوّم سرّ مشروعيّت مهر و وجوبش بر مردان\r\nحديث ( 1 )\r\nعلىّ بن احمد رحمة الله عليه ، از محمّد بن ابى عبد الله ، از محمّد بن اسماعيل ، از علىّ بن عبّاس از قاسم بن ربيع صحّاف ، از محمّد بن سنان نقل كرده كه وى گفت :\r\nحضرت ابا الحسن علىّ بن موسى الرّضا عليه السّلام در جواب مسائلش از جمله اين مسأله كه چرا مهر بر مردان واجب بوده ولى بر زنان واجب نيست به مردان اعطاء كنند فرمودند :\r\nعلَّتش آن است كه : بر مردان هزينه اداره زنان واجب است چه آنكه زن نفس خود را فروخته و مرد مشترى آن است و بدون شك بيع بدون ثمن نبوده و اساسا خريد بدون پرداخت ثمن تحقّق نمىيابد .\r\nاز اين گذشته زنان از معامله و تجارت ممنوع هستند لذا بر آنها پرداخت ثمن و مهر مشروع نمىباشد و از اين بيان كه بگذاريم علَّتهاى بسيارى وجود دارد كه مهر بر مرد واجب بوده نه بر زن .\r\n","description":"","footnote":"","page_name":" 599 ","page_number":599},
  {"content":"\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nباب دويست و شصت و سوّم سرّ اين كه مكروه است مهر كمتر از ده درهم باشد\r\nحديث ( 1 )\r\nپدرم رحمة الله عليه ، از سعد بن عبد الله ، از احمد بن ابى عبد الله ، از پدرش از وهب بن وهب ، از حضرت جعفر بن محمّد عليهما السّلام ، از پدر بزرگوارش ، از پدران گراميش عليهم السّلام ، از على عليه السّلام ، حضرت فرمودند :\r\nمن خوش ندارم كه مهر را كمتر از ده درهم كنند بلكه بيشتر از آن قرار دهند تا به مهر زنان نابكار ( زانيه ) شباهت پيدا نكند .\r\n\r\nمقاله مؤلَّف\r\nمؤلَّف محمّد بن على ( صدوق ) مىگويد : حديث مذكور به همين بيانى كه نقل شد روايت گرديده و به خاطر اشتمالش بر علَّت حكم آن را در اينجا ذكر نمودم ولى آنچه در اين حكم معتمد من بوده و به آن فتوى مىدهم آن است كه مهر هر چيزى است كه زن و مرد هر دو رضايت به آن داشته اگر چه عكس سكره « 1 » باشد و شاهد اين ادّعاء حديث دوّم است .\r\nحديث ( 2 )\r\nمحمّد بن الحسن رحمة الله عليه ، از محمّد بن الحسن الصفّار ، از يعقوب بن يزيد ، از صفوان بن يحيى ، از ابن مسكان ، از ابى ايّوب خراسانى ، از محمّد بن مسلم نقل كرده كه وى گفت : محضر مبارك امام صادق عليه السّلام عرض كردم : كمترين مالى كه براى مهر قرار دادن مجزى است چقدر مىباشد ؟\r\nحضرت فرمودند : عكسى از سكره .\r\n\r\nباب دويست و شصت و چهارم سرّ اين كه اگر مردى پيش از تماس با همسرش زنا كند بين او و همسرش جدايى مىاندازند\r\nحديث ( 1 )\r\nپدرم رحمة الله عليه ، از محمّد بن يحيى و احمد بن ادريس ، از احمد بن محمّد بن يحيى خزّاز ، از طلحة بن زيد ، از حضرت جعفر بن محمّد عليهما السّلام ، از پدر بزرگوارش نقل\r\n\r\n","description":"","footnote":"\r\n« 1 » - كلمه « سكره » به ضم سين به معناى كاسه سفالى است و به معناى دانه تلخه در گندم نيز آمده است .\r\n","page_name":" 601 ","page_number":601},
  {"content":"\r\n\r\n","description":"","footnote":"","page_name":" 602 ","page_number":602},
  {"content":"\r\nكرده‌اند كه آن حضرت فرمودند : در كتاب على عليه السّلام خواندم كه مرد هر گاه با زنى ازدواج نمود و پيش از هم بستر شدن با او با زنى ديگر زنان كرد زنى كه به ازدواجش در آمده بر او حلال نيست چون وى زناكار است و بينشان جدايى انداخته و نصف مهر را هم بايد به زن بپردازد .\r\n\r\nمقاله مرحوم مؤلَّف\r\nمؤلف اين كتاب ( صدوق ) مىگويد : حديث مذكور به همين نحو كه نقل شد روايت گرديده و به خاطر اشتمالش بر ذكر علَّت آن را در اينجا آوردم ولى آنچه مورد اعتماد من بوده و به آن فتوى مىدهم مضمون حديثى است كه ذيلا نقل مىكنم :\r\nمحمّد بن الحسن رحمة الله عليه ، از محمّد بن الحسن الصفّار ، از احمد بن محمّد بن عيسى ، از حسين بن سعيد ، از ابن ابى عمير و فضالة بن ايّوب ، از رفاعه نقل كرده كه وى گفت :\r\nاز حضرت ابا عبد الله عليه السّلام پرسيدم : مردى پيش از آنكه با همسرش هم بستر شود مرتكب زنا گرديده آيا او را سنگسار مىكنند ؟\r\nحضرت فرمودند : خير .\r\nعرض كردم : وقتى قبل از تماس با همسرش مرتكب زنا شد بين وى و حليله اش جدايى مىاندازند ؟\r\nحضرت فرمودند : خير .\r\nابن ابى عمير دنبال حديث اضافه كرده و گفته است : احصان « 1 » با داشتن كنيز حاصل نمىشود .\r\n\r\n","description":"","footnote":"\r\n« 1 » - در تحقّق احصان به اصطلاح فقهى شش شرط معتبر است :\r\nالف : مرد بالغ باشد .\r\nب : مرد عاقل باشد .\r\nج : مرد آزاد باشد .\r\nد : مرد در فرجى ( مقصود قبل مىباشد ) كه به عقد دائم يا رقيّت مملوكش هست دخول نموده باشد .\r\nه : اين دخول با اقرار يا شهادت عدول ثابت و محرز باشد .\r\nو : هر صبح و شام يعنى اوّل روز و آخر آن از چنين دخولى تمكّن داشته باشد .\r\nو عينا در احصان زن نيز اين شش شرط معتبر مىباشد و پس از تحقق شروط اگر هر كدام از زن و مرد مرتكب زنا شوند حدّشان سنگسار مىباشد و شرح آن در كتب فقهى آمده است .\r\nاز حديث دوّم در اينجا اين طور بر مىآيد كه زناء مزبور موجب سنگسار كردن مرد نبوده و احصان محقّق نشده است و همين معنا مختار مرحوم صدوق است چنانچه ابن ابى عمير فرموده داشتن كنيز موجب تحقق احصان نيست بلكه در تحققش داشتن زن عقدى با شرائط ديگر معتبر مىباشد .\r\n","page_name":" 603 ","page_number":603},
  {"content":"\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nباب دويست و شصت و پنجم سرّ اين كه اگر زن پيش از دخول شوهرش به او مرتكب زنا شود بين او و شوهرش جداى انداخته و مستحق مهر نيز نمىباشد\r\nحديث ( 1 )\r\nپدرم رحمة الله عليه ، از احمد بن ادريس ، از عبد الله بن محمّد بن عيسى ، از پدرش از عبد الله بن مغيره ، از اسماعيل بن ابى زياد ، از حضرت جعفر بن محمّد عليهما السّلام از پدرش بزرگوارش از حضرت على عليه السّلام در باره زنى كه پيش از دخول شوهرش به او مرتكب زنا شده بود حضرت فرمودند :\r\nبين او و شوهرش جدايى بايد انداخت و مستحق مهر هم نيست زيرا اين حادثه از ناحيه او رخ داده است .\r\n\r\nباب دويست و شصت و ششم سرّ اين كه جايز است با زن شكَّاك « 1 » ازدواج نمود ولى جايز نيست به مرد شكاك زن داد\r\nحديث ( 1 )\r\nپدرم رحمة الله عليه ، از سعد بن عبد الله ، از ايّوب بن نوح ، از صفوان ، از موسى بن بكير ، از زراره ، از حضرت ابى عبد الله عليه السّلام نقل كرده كه آن حضرت فرمودند : با زنان شكَّاك ازدواج بكنيد ولى زنان را به ازدواج مردان شكَّاك در نياوريد زيرا زن از ادب زوجش اخذ كرده و شوهرش او را بر دين خود مقهور مىكند .\r\n\r\nباب دويست و شصت و هفتم سرّ اين كه اگر پسر بچه اى در اطاق باشد مجامعت و هم بستر شدن مرد با زن جايز نيست\r\nحديث ( 1 )\r\nمحمّد بن الحسن رحمة الله عليه ، از محمّد بن الحسن الصفّار ، از احمد بن محمّد ،\r\n\r\n","description":"","footnote":"\r\n« 1 » - در تفسير شكّاك تعبيرهاى مختلفى در روايات آمده ، در برخى شكّاك را به ضالَّين و منحرفين و در بعضى به غير عارف به امام عليه السّلام و در دسته اى به مستكبرين و در طائفه اى به معانى ديگر تفسير گرديده است و قدر جامع و معناى عامش همان منحرف و گمراه مىباشد .\r\n","page_name":" 605 ","page_number":605},
  {"content":"\r\n\r\n","description":"","footnote":"","page_name":" 606 ","page_number":606},
  {"content":"\r\nاز پدرش ، از قاسم بن محمّد جوهرى ، از اسحاق بن ابراهيم ، از حنان بن سدير ، از پدرش نقل كرده كه گفت : از حضرت ابا عبد الله عليه السّلام شنيدم كه مىفرمود : اگر پسر بچه اى در اطاق هست مرد با همسر يا كنيزش مجامعت نكند زيرا اين عمل موجب زناكار شدن آن پسر بچه مىگردد .\r\n\r\nباب دويست و شصت و هشتم سرّ استبراء « 1 » نمودن كنيزان\r\nحديث ( 1 )\r\nپدرم رحمة الله عليه ، از سعد بن عبد الله ، از محمّد بن الحسن ، از موسى بن سعدان ، از عبد الله بن قاسم ، از عبد الله بن سنان نقل كرده كه وى گفت : محضر مبارك حضرت ابى عبد الله عليه السّلام عرض كردم : كنيزى تعلَّق به مردى دارد كه مورد وثوق و اطمينان است و من او را از وى خريده‌ام حال اگر وى خبر دهد كه از وقت حيض ديدن كنيز و پاكشدنش با وى تماس نگرفته آيا مىتوانم با او تماس بر قرار كنم ؟\r\nحضرت فرمودند : براى شما جايز نيست قبل از استبراء نمودن كنيز با يك بار حيض شدن نزد او برويد ولى از غير فرجش مىتوانيد استفاده كنيد و علَّت اين حكم آن است كه :\r\nآنان كه كنيز مىخرند و پيش از استبراء نمودن كنيزان با آنها نزديكى مىكنند با اموالشان زنا نموده‌اند .\r\n\r\nباب دويست و شصت و نهم سرّ اين كه مرد دو زندار مىتواند يكى را بر ديگر برترى دهد\r\nحديث ( 1 )\r\nپدرم رحمة الله عليه ، از احمد بن ادريس ، از احمد بن محمّد بن عيسى ، از پدرش ، از صفوان بن يحيى ، از عبد الله بن مسكان ، از حسن بن زياد ، وى مىگويد : از حضرت ابا عبد الله عليه السّلام پرسيدم : مردى كه دو همسر دارد و يكى از آن دو نزدش محبوبتر است آيا مىتواند او را بر ديگرى برترى دهد ؟\r\nحضرت فرمودند : آرى ، وى مىتواند سه شب را نزد او رفته و يك شب را پيش\r\n\r\n","description":"","footnote":"\r\n« 1 » - مقصود آن است كه مشترى بعد از خريدن كنيز صبر كند تا وى يك بار حيض ببيند و سپس با او تماس پيدا كند .\r\n","page_name":" 607 ","page_number":607},
  {"content":"\r\n\r\n","description":"","footnote":"","page_name":" 608 ","page_number":608},
  {"content":"\r\nديگرى بسر برد زيرا وى حق دارد چهار همسر اختيار كند و هر شب را به يكى اختصاص دهد پس در هر چهار شب ، يكى از شبها مال آن زنى است كه ديگرى بر او برترى دارد و مرد آن يك شب را در هر كجا كه بخواهد مىتواند قرار دهد ، لذا جايز است شب اوّل را پيش او رفته و سه شب ديگر را متواليا نزد آن ديگرى كه نزدش محبوبتر است برود .\r\nحديث ( 2 )\r\nو با همين اسناد ، از حسن بن زياد ، از حضرت ابى عبد الله عليه السّلام نقل كرده كه حضرت فرمودند :\r\nمرد مىتواند برخى از زنانش را بر بعضى ديگر برترى دهد مثلا نزد يكى از آنها شبها بيشتر رود مشروط به اين كه چهار همسر نداشته باشد چه آنكه در اين فرض حق تفضيل نداشته و مىبايد بين تمام بالسويّه رفتار كند .\r\nحديث ( 3 )\r\nمحمّد بن الحسن رحمة الله عليه مىگويد :\r\nمحمّد بن الحسن الصفّار ، از احمد بن محمّد ، از حسن بن على بن فضّال ، از على بن عقبه ، از مردى ، از حضرت ابى عبد الله عليه السّلام راجع به مردى كه دو همسر دارد مىپرسد : آيا مىتواند يكى را بر ديگرى تفضيل داده و سه شب را نزد او و يك شب را نزد ديگر برود ؟\r\nحضرت مىفرمايند : آرى .\r\n\r\nباب دويست و هفتادم سرّ جايز نبودن ازدواج اسير تا مادامى كه در دست مشركين اسير است\r\nحديث ( 1 )\r\nپدرم رحمة الله عليه ، از سعد بن عبد الله ، از قاسم بن محمّد ، از سليمان بن داود از عيسى بن يونس ، از اوزاعى ، از زهرى ، از على بن الحسين عليهما السّلام حضرت فرمودند :\r\nبراى اسير جايز نيست تا مادامى كه در دست مشركين اسير است ازدواج كند زيرا بيم آن هست كه فرزندى از او بهم رسد و در دست مشركين به حالت كفر باقى بماند .\r\n","description":"","footnote":"","page_name":" 609 ","page_number":609},
  {"content":"\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nباب دويست و هفتاد و يكم سرّ اين كه مرد مىتواند چهار زن بگيرد و بيش از آن جايز نيست و سر اين كه زن بيش از يك شوهر نمىتواند بكند و علَّت اين كه بنده دو همسر مىتواند بگيرد\r\nحديث ( 1 )\r\nعلى بن احمد ، از محمّد بن ابى عبد الله ، از محمّد بن اسماعيل ، از على بن عبّاس ، از قاسم بن ربيع صحّاف ، از محمّد بن سنان نقل كرده كه وى گفت : حضرت رضا عليه السّلام در جواب مسائلش مرقوم فرمودند :\r\nسرّ اين كه مرد مىتواند چهار زن گرفته ولى بر زن حرام است بيش از يك شوهر نمايد آن است كه اگر مرد چهار همسر داشته باشد فرزند از هر كدام كه بهم رسد به مرد منسوب است ولى اگر زن دو شوهر يا بيشتر داشته باشد و از وى فرزندى متولَّد گردد معلوم نيست كه فرزند از كدام شوهر مىباشد چه آنكه جملگى در اين كه با زن نكاح كرده و با وى هم بستر شده‌اند با هم مشترك مىباشند و بدون ترديد اين امر موجب فساد نسب و ميراث و معارف شرعى خواهد گرديد .\r\n\r\nمقاله محمّد بن سنان\r\nمحمّد بن سنان مىگويد : يكى از علل و اسرار حلال بودن چهار زن براى يك مرد آن است كه تعداد زنان از مردان بيشتر مىباشد چنانچه حق تبارك و تعالى در قرآن مىفرمايد : * ( فَانْكِحُوا ما طابَ لَكُمْ مِنَ النِّساءِ مَثْنى وَثُلاثَ وَرُباعَ ) * ( اى مؤمنين نكاح كنيد با زنانى كه براى شما حلال هستند و آنها را به ازدواج خود در آوردى دو تا و سه تا و چهار تا . . . ) تقدير اين آيه آن است كه اگر خواستيد با دو تا و در صورتى كه بخواهيد با سه يا چهار تا از زنان اهل ايمان ازدواج كنيد و با اين تقدير حق عزّ و جل غنى و فقير را در توسعه قرار داده و فرموده مرد مىتواند به مقدار توان و طاقتش اقدام به امر ازدواج كند ولى حدّ آن تزويج دائمى چهار زن بوده نه بيشتر ولى در گرفتن و خريدن كنيز توسعه بيشترى داده و حدّى برايش ذكر نفرموده زيرا كنيز مال و جلب ثروت است و مرد مىتواند هر مقدار از مال كه بخواهد جمع نمايد .\r\nو سرّ اين كه عبد تنها با دو زن مىتواند ازدواج كند نه بيشتر از آن اين است كه وى در باب طلاق و نكاح از نظر شارع مقدّس نصف مرد آزاد محسوب مىشود و چون مرد آزاد با چهار زن مىتواند ازدواج كند قهرا بنده با دو تا فقط حق ازدواج دارد ،\r\n","description":"","footnote":"","page_name":" 611 ","page_number":611},
  {"content":"\r\n\r\n","description":"","footnote":"","page_name":" 612 ","page_number":612},
  {"content":"\r\nوى نه مالك خود بوده و نه مالى دارد بلكه آقايش بر او انفاق مىكند .\r\nو علَّت ديگرش آن است كه اين حكم را براى بنده قرار داده‌اند تا بين او و مرد آزاد فرق باشد .\r\nو جهت ديگر آن است همسران او بايد از همسران مرد آزاد كمتر باشد ؛ زيرا در غير اين صورت از خدمت نمودن براى آقايش بازمانده و مشغول به همسرانش مىگردد .\r\n\r\nباب دويست و هفتاد و دوّم سرّ اين كه حق تعالى غيرت را براى مردان قرار داده نه براى زنان\r\nحديث ( 1 )\r\nمحمّد بن الحسن ، از محمّد بن الحسن الصفّار ، از احمد بن محمّد بن عيسى ، از على بن حكم از محمّد بن فضل ، از سعد جلَّاب ، از حضرت ابى عبد الله عليه السّلام ، حضرت فرمودند : خداوند متعال براى زنان غيرت را قرار نداده است ، فقط منكرات و افعال قبيح از ايشان سر مىزند ، البته زنان مؤمنه اين طور نيستند ، خداى متعال غيرت را براى مردان قرار داده ؛ زيرا براى ايشان ازدواج دائم با چهار زن را حلال و تملَّك كردن كنيزان بىحدّ و بىشمار را در حقّشان مباح نموده در حالى كه براى زن تنها يك شوهر را حلال قرار داده و چنانچه با داشتن شوهر مرتكب فحشاء شده و با ديگرى تماس بر قرار نمايد زانيه محسوب مىگردد .\r\n\r\nباب دويست و هفتاد و سوّم سرّ تراشيدن موى نوزاد\r\nحديث ( 1 )\r\nپدرم رضى الله عنه ، از محمّد بن يحيى عطَّار ، از محمّد بن احمد بن يحيى بن عمران اشعرى از عبّاس بن معروف ، از صفوان بن يحيى ، از كسى كه برايش حديث نقل نموده ، از حضرت ابى عبد الله عليه السّلام مىپرسد : علَّت تراشيدن موى سر نوزاد چيست ؟\r\nحضرت فرمودند : علَّتش پاك نمودن سر نوزاد است از موى رحم .\r\n","description":"","footnote":"","page_name":" 613 ","page_number":613},
  {"content":"\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nباب دويست و هفتاد و چهارم سرّ مشروعيّت ختان\r\nحديث ( 1 )\r\nمحمّد بن موسى بن متوكَّل رحمة الله عليه از عبد الله بن جعفر حميرى ، از احمد بن محمّد بن عيسى و محمّد بن الحسين بن ابى الخطاب جميعا از حسن بن محبوب ، از محمّد بن قزعه « 1 » ، وى گفت : محضر حضرت ابى عبد الله عليه السّلام عرض كردم : پيشينيان ما مىگفتند : حضرت ابراهيم خليل الرحمن عليه السّلام با تيشه اى بر سر خم بزرگى خود را ختنه نمود .\r\nحضرت فرمودند : عجبا ! ! اين طور نيست كه آنها مىگفتند ، آنها بر ابراهيم عليه السّلام دروغ بسته‌اند .\r\nعرض كردم : شما اين قضيه را برايم بيان فرماييد كه واقع چه بوده ؟\r\nحضرت فرمودند : در انبياء عظام عليهم السّلام روز هفتم از ولادت غلاف نرينه و نافشان مىافتد .\r\nو زمانى كه خداوند منّان از هاجر اسماعيل را به حضرت ابراهيم عليه السّلام عنايت فرموده ساره كه همسر حرّه و آزاده جناب ابراهيم بود هاجر را به جرم كنيز بودن مورد سرزنش قرار داد هاجر متأثّر شد و گريست ، اسماعيل كه حال دگرگون مادر را ديد او نيز به گريه در آمد در اين وقت جناب ابراهيم داخل شد و آن منظره را كه ديد فرمود :\r\nپسرم چرا گريه مىكنى ؟\r\nاسماعيل عرضه داشت : ساره مادرم را با الفاظ كذا و كذا مورد ملامت قرار داد و او گريست من نيز به خاطر گريستن او گريه نمودم .\r\nحضرت ابراهيم عليه السّلام به نماز خانه خود رفت و به مناجات با پروردگار پرداخت و از حضرتش خواست با نظريه ساره را نسبت به هاجر عوض كرده و ديگر او را مورد ايذاء و شماتت قرار ندهد .\r\nحق تعالى دعايش را مستجاب نمود و ساره را از اين معنا منصرف كرد ، پس از آنكه اسحاق از ساره متولَّد شد روز هفتم ولادتش ناف اسحاق افتاد ولى غلاف نرينه او ساقط نشد ، ساره از اين رهگذر به جزع و فزع در آمد ، ابراهيم در اين حال داخل شد ، ساره عرضه داشت : اين چه اتّفاقى است كه در آل و دودمان ابراهيم واقع\r\n\r\n","description":"","footnote":"\r\n« 1 » - وى به گفته مرحوم ممقانى امامى است ولى مجهول الحال مىباشد .\r\n","page_name":" 615 ","page_number":615},
  {"content":"\r\n\r\n","description":"","footnote":"","page_name":" 616 ","page_number":616},
  {"content":"\r\nشده ! ! اسحاق پسر تو است ، نافش افتاده ولى غلاف نرينه اش ساقط نگرديده ؟\r\nابراهيم عليه السّلام به نماز خانه رفت و با پروردگارش به مناجات مشغول شد و عرض كرد : پروردگارا اين چه اتّفاقى است كه در دودمان ابراهيم و فرزندان پيامبرانت واقع شده اسحاق پسر من است ، نافش افتاده ولى غلاف نرينه اش ساقط نگرديده .\r\nحق تعالى به جناب ابراهيم وحى نمود : اين حادثه به خاطر ملامت و سرزنشى است كه ساره نسبت به هاجر مرتكب شده و من قسم خورده‌ام كه از هيچ يك از فرزندان انبياء پس از اين عمل هاجر غلاف نرينه اش را ساقط نكنم ، بنا بر اين با آهن اسحاق را ختنه كن و به او حرارت و سوزش آهن را بچشان .\r\nابراهيم عليه السّلام با آهنى اسحاق را ختنه كرد و بعد از آن ختنه با آهن بين مردم سنّت شد .\r\nحديث ( 2 )\r\nپدرم رحمة الله عليه از على بن ابراهيم ، از پدرش ، از محمّد بن ابى عمير ، از معاوية بن عمّار از حضرت ابى عبد الله عليه السّلام نقل كرده كه آن جناب فرمودند :\r\nساره پس از آن حركت زشتى كه نسبت به هاجر مرتكب شد به درگاه الهى عرضه داشت : اللَّهم لا تؤاخذنى بما صنعت بهاجر ( خدايا به واسطه آنچه نسبت به هاجر انجام دادم مرا مورد مؤاخذه قرار مده ) در اين كلام ساره براى هاجر فروتنى نمود و پس از آن اين نوع از فروتنى سنّت شد .\r\n\r\nباب دويست و هفتاد و پنجم سرّ اين كه طلاق منحصرا بر طبق كتاب و سنّت واقع مىشود\r\nحديث ( 1 )\r\nاحمد بن الحسن القطان ، از بكر بن عبد الله بن حبيب ، از تميم بن بهلول از پدرش ، از اسماعيل بن فضل هاشمى ، وى مىگويد : حضرت ابو عبد الله عليه السّلام فرمود : طلاق منحصرا بر طبق كتاب و سنت واقع مىشود زيرا حدّى است از حدود خداوند عزّ و جل و خدا در قرآنش فرموده :\r\n* ( إِذا طَلَّقْتُمُ النِّساءَ فَطَلِّقُوهُنَّ لِعِدَّتِهِنَّ وَأَحْصُوا الْعِدَّةَ ) * ( هر گاه زنان را طلاق داديد به وقت عدّه اشان طلاق داده و زمان عدّه را بشماريد ) .\r\nو نيز مىفرمايد : * ( وَأَشْهِدُوا ذَوَيْ عَدْلٍ مِنْكُمْ ) * ( در وقت خواندن طلاق دو نفر عادل از خودتان را شاهد قرار دهيد ) .\r\n","description":"","footnote":"","page_name":" 617 ","page_number":617},
  {"content":"\r\n\r\n","description":"","footnote":"","page_name":" 618 ","page_number":618},
  {"content":"\r\nو نيز مىفرمايد : * ( وَتِلْكَ حُدُودُ الله وَمَنْ يَتَعَدَّ حُدُودَ الله فَقَدْ ظَلَمَ نَفْسَه ) * ( اين احكام حدود شرع خدا است و هر كس از حدود الهى تجاوز كند بر خويش ستم نموده ) و رسول خدا صلَّى الله عليه و آله و سلَّم طلاق عبد الله بن عمر را به خاطر آن كه بر خلاف كتاب و سنّت بود ردّ فرمود .\r\n\r\nباب دويست و هفتاد و ششم سرّ مشروع شدن طلاق عدّى و سرّ اين كه بعد از وقوع نه طلاق زن به مرد حلال نبوده و سرّ اين كه طلاق مملوك دو بار است\r\nحديث ( 1 )\r\nعلى بن احمد رحمة الله عليه ، از محمّد بن ابى عبد الله ، از محمّد بن اسماعيل ، از على بن عبّاس ، از قاسم بن ربيع صحّاف ، از محمّد بن سنان نقل كرده كه حضرت على بن موسى الرّضا عليه السّلام در ضمن مكتوبى در جواب مسائلش مرقوم فرمودند :\r\nسرّ اين كه سه بار طلاق مشروع شده آن است كه بين طلاق اوّل و سوّم مهلتى باشد شايد در اثناء آن ميل و رغبت در مرد پيدا شود و از جدايى منصرف گردد يا غضبش ساكن و بر طرف شود و دوباره با همسرش زندگى را ادامه دهد و نيز سرّ ديگرش آن است كه بدين وسيله زن ادب شده و از نافرمانى نسبت به شوهرش بر حذر داشته شود چه آنكه زنان به خاطر اقدامشان بر كارى كه شايسته نيست و نافرمانى شوهر محسوب مىگردد مستحقّ جدايى مىباشند .\r\nو سرّ اين كه زن بعد از وقوع نه طلاق بر مرد حرام شده و ديگر تا ابد حلال نيست آن است كه : اوّلا : مرد با طلاق باز نكرده و زن را ضعيف نشمرده و نپندارد هر وقت كه خواست مىتواند او را طلاق دهد و دوباره با وى زندگى نمايد .\r\nثانيا : در امور و كارهايش دقت كند و بيدار شده و عبرت گيرد .\r\nثالثا : مأيوس شود از اين كه بتواند بعد از نه طلاق با زن ، ديگر زندگى نمايد .\r\nو سرّ اين كه طلاق مملوك دوباره است نه بيشتر آن است كه طلاق كنيز نصف طلاق زن حرّه و آزاد مىباشد و چون در زن حرّه طلاق سه تا است در كنيز دو تا قرار داده‌اند نه يك طلاق و نيم زيرا در فرائض و واجبات احتياط مقتضى است كه آنها را كامل بياوريم نه نصف و همچنين است فرق بين حرّه و كنيز در عدّه وفات زيرا عدّه وفات در حرّه چهار ماه و ده روز بوده و در كنيز دو ماه و پنج روز مىباشد .\r\nحديث ( 2 )\r\nمحمّد بن ابراهيم بن اسحاق طالقانى رضى الله عنه از احمد بن محمّد همدانى ، از على بن\r\n","description":"","footnote":"","page_name":" 619 ","page_number":619},
  {"content":"\r\n\r\n","description":"","footnote":"","page_name":" 620 ","page_number":620},
  {"content":"\r\nالحسن بن على بن فضّال ، از پدرش نقل كرده كه وى گفت : از حضرت رضا عليه السّلام پرسيدم سرّ اين كه زن وقتى سه طلاق داده شد ديگر بر همسرش حلال نيست مگر شوهر ديگرى نموده و از او طلاق بگيرد چيست ؟\r\nحضرت فرمودند : خداوند تبارك و تعالى اذن داده كه مردان دوباره همسرشان را طلاق دهند چنانچه در قرآن فرموده : * ( الطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ ) * ( طلاقى كه شوهر رجوع در آن تواند كرد دو مرتبه است پس چون طلاق داد يا رجوع كند و به خوشى و سازگارى زن را نگهدارد و يا به نيكى و خير انديشى او را رها نمايد ) مقصود از رها كردن بعد از « مرّتان » طلاق سوّم است .\r\nو چون مرد بعد از اقدام به اطلاق سوّم مكروه حق تعالى را كه طلاق باشد انجام داده از اين رو بارى تعالى مطلَّقه را بر وى حرام نموده و اين زن بر او حلال نمىشود مگر آنكه شوهر كرده و بعد از طلاق از شوهر دوّم با وى ازدواج كند و اين حكم به خاطر ان است كه مردم طلاق را امر سبكى نشمرند و با اقدام به آن به زنان ضرر نرسانند .\r\n\r\nباب دويست و هفتاد و هفتم سرّ اين كه عدّه مطلقه سه ماه يا ديدن سه حيض بوده و عدّه وفات چهار ماه و ده روز است\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن خالد برقى ، از محمّد بن خالد از محمّد بن سليمان ديلمى ، از ابى الهيثم نقل كرده كه وى گفت : از حضرت ابا الحسن ثانى عليه السّلام پرسيدم : چگونه عدّه مطلَّقه سه حيض يا سه ماه قرار داده شده و عدّه وفات چهار ماه و ده روز ؟\r\nحضرت فرمودند : امّا اين كه عدّه مطلقه سه حيض يا سه ماه قرار داده شده به خاطر آن است كه با اين وسيله رحم زن از بودن نطفه در آن استبراء و پاك مىشود و امّا اين كه عدّه زنى كه شوهرش وفات كرده چهار ماه و ده روز است ، جهتش آن است كه خداوند متعال به نفع زنان شرطى نموده كه در آن و در شرطى كه بر عليه آنها فرموده تقصير نكرده بلكه در شرط بر آنها همچون شرط به نفعشان جانب مصلحت\r\n","description":"","footnote":"","page_name":" 621 ","page_number":621},
  {"content":"\r\n\r\n","description":"","footnote":"","page_name":" 622 ","page_number":622},
  {"content":"\r\nرا رعايت نموده است .\r\nامّا شرطى كه به نفع آنها است : خداوند متعال در مورد ايلاء « 1 » به نفع زنان چهار ماه را تعيين نموده زيرا مىداند كه نهايت صبر ايشان تا اين مدّت است .\r\nخداوند عزّ و جل در قرآن مىفرمايد : * ( لِلَّذِينَ يُؤْلُونَ مِنْ نِسائِهِمْ تَرَبُّصُ أَرْبَعَةِ أَشْهُرٍ ) * ( و آنان كه با زنان خود ايلاء مىكنند چهار ماه انتظار بكشند . . . ) .\r\nپس در ايلاء خداوند متعال مرد را مجاز قرار نداده بيشتر از چهار ماه ترك مباشرت با همسرش را بكند زيرا مىداند كه اين مدّت نهايت صبر زنان بوده كه مىتوانند خود را از مردان باز دارند .\r\nو امّا شرطى كه عليه آنها است : خداوند متعال در قرآن مىفرمايد : عدّتهنّ * ( أَرْبَعَةَ أَشْهُرٍ وَعَشْراً ) * ( عدّه زنانى كه شوهرشان فوت كرده چهار ماه و ده روز است ) .\r\nيعنى هر گاه زنى شوهرش فوت نمود خداوند بر او واجب كرده به مقدارى كه در زمان حيات شوهرش در صورت ايلاء صبر مىكرد ( چهار ماه ) حال نيز صبر كند چه آنكه خدا مىداند نهايت صبر زن بر ترك مباشر چهار ماه است از اين رو حق تعالى اين مدّت را بر او و عليه او شرط كرده است .\r\nحديث ( 2 )\r\nعلى بن حاتم ، از قاسم بن محمّد ، از حمدان بن حسين ، از حسين بن وليد ، از محمّد بن بكير ، از عبد الله بن سنان نقل كرده كه وى گفت : محضر مبارك حضرت ابى عبد الله عليه السّلام عرض كردم : براى چه عدّه زن مطلَّقه سه ماه بوده و عدّه زنى كه شوهرش فوت نموده چهار ماه و ده روز مىباشد ؟\r\nحضرت فرمودند : زيرا سوزش زن مطلقه در ظرف سه ماه تمام مىشود ولى سوزش زن شوهر مرده تمام نمىشود مگر بعد از چهار ماه و ده روز .\r\n\r\n","description":"","footnote":"\r\n« 1 » - ايلاء عبارت است از اين كه مرد قسم بخورد كه با همسر دائمى خود به طور دائم يا به مدت بيش از چهار ماه هم بستر نشود و مقصودش از اين قسم اضرار به زن باشد و حكم آن اين است كه اگر زن به حاكم شكايت نمود حاكم به مرد چهار ماه مهلت مىدهد و پس از آن وى را مجبور مىكند كه يا از قسمى كه خورده شده برگردد و كفّاره دهد يا همسرش را طلاق بدهد .\r\n","page_name":" 623 ","page_number":623},
  {"content":"\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nباب دويست و هفتاد و هشتم سرّ حرام ابدى شدن زنى كه با شوهرش لعان « 1 » نموده\r\nحديث ( 1 )\r\nعلى بن حاتم از قاسم بن محمّد ، از حمدان بن حسين از حسين بن وليد ، از مروان ابن دينار ، از حضرت ابى الحسن موسى بن جعفر عليهما السّلام ، راوى مىگويد :\r\nمحضر امام عليه السّلام عرض كردم : براى چه زنى كه با شوهرش لعان نموده براى ابد و هميشه با هم حرام مىشوند ؟\r\nحضرت فرمودند : به خاطر آنكه قسمهايى كه به ذات جلاله خورده‌اند قولشان را تصديق و تثبيت مىكند زيرا لفظ و قولشان اقتضاء دارد براى هميشه از هم جدا شوند و بديهى است قسمهايى كه هر دو خورده‌اند اين معنا را ثابت مىنمايد .\r\n\r\nباب دويست و هفتاد و نهم سرّ پذيرفته نشدن شهادت زنان در مورد طلاق و ديدن هلال\r\nحديث ( 1 )\r\nعلى بن احمد ، از محمّد بن ابى عبد الله ، از محمّد بن اسماعيل ، از على بن عبّاس ، از قاسم بن ربيع صحّاف ، از محمّد بن سنان ، وى مىگويد : حضرت ابا الحسن الرّضا عليه السّلام در جواب مسائلش مرقوم فرمودند :\r\n\r\n","description":"","footnote":"\r\n« 1 » - مقصود از « لعان » آن است كه وقتى مردى فرزندى كه همسرش زاييده را از خود نفى نمود يا نسبت فحشاء به متعلَّقه اش داد و شاهدى براى اثبات آن نداشت حكم آن است كه مرد براى حدّى كه به واسطه اين نسبت به او متوجّه شده مىتواند لعان كند يعنى چهار مرتبه خدا را شاهد بگيرد كه در نسبتى كه داده صادق است يعنى چهار مرتبه بگويد : اشهد باللَّه أنّى لمن الصّادقين فيما رميتها به سپس در مرتبه پنجم بگويد : انّ لعنة اللَّه علىّ ان كنت من الكاذبين .\r\nسپس زن چهار مرتبه بگويد : اشهد باللَّه أنّه لمن الكاذبين فيما رمانى به و بعد در مرتبه پنجم بگويد : انّ غضب اللَّه علىّ ان كان من الصّادقين\r\n","page_name":" 625 ","page_number":625},
  {"content":"\r\n\r\n","description":"","footnote":"","page_name":" 626 ","page_number":626},
  {"content":"\r\nعلَّت نپذيرفتن شهادت زنان در طلاق و ثبوت هلال اين است كه : زنان ديدشان از رؤيت هلال ضعيف و ناتوان است و نيز در رابطه با طلاق كمك و ياور هم جنسهاى خود بوده از اين رو شهادتشان اگر قبول شود بسا حق مردان در اينجا ضايع مىگردد فلذا شهادت ايشان نافذ نيست مگر در مورد ضرورت همچون شهادت قابله و مواردى كه جايز نيست مردان به صحنه و منظره اى بنگرند كه در اين قبيل موارد چاره اى نيست از پذيرفتن شهادت زنان چنانچه در برخى مواضع ضرورت ايجاب مىكند شهادت اهل كتاب را بپذيريم مانند آن جايى كه غير از ايشان كسى نبوده تا صحنه را تحمل كرده و ملاحظه نموده باشد چنانچه حق تعالى در قرآن به آن گوشزد نموده و مىفرمايد :\r\n* ( اثْنانِ ذَوا عَدْلٍ مِنْكُمْ أَوْ آخَرانِ مِنْ غَيْرِكُمْ ) * ( براى وصيّت خود دو شاهد عادل را كه از خود شما مسلمانان باشد گواه بگيريد يا دو نفر از غير خودتان كه كافر مىباشند ) .\r\nو نظير شهادت اطفال بر وقوع قتل كه در صورت نبودن كسى غير از ايشان شهادتشان پذيرفته مىشود .\r\n\r\nباب دويست و هشتادم سرّ پذيرفته شدن شهادت يك مرد با دو زن\r\nمترجم گويد : در ذيل اين عنوان روايتى را مرحوم صدوق نقل نكرده است .\r\n\r\nباب دويست و هشتاد و يكم سرّ اين كه بر مطلَّقه واجب است از روز وقوع طلاق عدّه نگه داشته ولى زن شوهر مرده از وقتى كه خبر مرگ شوهر به او رسيد مىبايد عدّه وفات نگه دارد\r\nحديث ( 1 )\r\nپدرم رحمة الله عليه ، از سعد بن عبد الله ، از احمد بن محمّد بن عيسى ، از احمد بن محمّد بن ابى نصر بزنطى از حضرت رضا عليه السّلام :\r\nحضرت در باره مطلَّقه فرمودند : اگر شاهد عادل قائم شد كه مرد در فلان روز همسرش را طلاق داده و از آن تاريخ تا حال عدّه اش منقضى و سپرى گرديده باشد زن از مرد جدا مىگردد ولى زنى كه شوهرش فوت كرده بايد از زمانى كه خبر مرگ را\r\n","description":"","footnote":"","page_name":" 627 ","page_number":627},
  {"content":"\r\n\r\n","description":"","footnote":"","page_name":" 628 ","page_number":628},
  {"content":"\r\nشنيد عدّه نگه دارد ؛ زيرا مىخواهد به پاس احترام شوهرش كه از دنيا رفته زينت نمودن را ترك نمايد پس مىبايد از همان هنگام شنيدن خبر مرگ ترك زينت كند اگر چه مرگ شوهر در زمانى بسيار قبل اتّفاق افتاده باشد .\r\n\r\nباب دويست و هشتاد و دوّم سرّ اين كه در ثبوت زنا چهار شاهد لازم است ولى در ثبوت قتل دو شاهد كافى است\r\nحديث ( 1 )\r\nپدرم رحمة الله عليه ، از عبد الله بن جعفر حميرى ، از احمد بن محمّد بن عيسى ، از على بن اشيم از اصحابى كه آن را از حضرت ابى عبد الله عليه السّلام روايت كرده‌اند :\r\nبه حضرت عرض شد : چرا در زنا چهار شاهد لازم بوده ولى در قتل دو شاهد كافى است ؟\r\nحضرت فرمودند : خداوند تبارك و تعالى متعه و ازدواج موقّت را براى شما حلال نموده و چون مىدانست اين ازدواج مورد انكار قرار مىگيرد لا جرم به منظور احتياط و مصلحت شما چهار شاهد را براى ثبوت زنا اعتبار فرمود و اگر چنين حكمى نمىنمود بسا در موردى كه شما نكاح موقّت نموده‌ايد مورد نسبت سوء واقع مىشديد و زانى تلقّى مىگرديديد و حكم آن بر شما اجراء مىشد ولى بعد از اعتبار قيام چهار شاهد چون كمتر اتّفاق مىافتد كه چهار شاهد عادل بر وقوع امرى ( زنا ) متّفقا به توانند شهادت دهند لا جرم از پيامدهاى سوء آن بدين ترتيب محفوظ گرديده‌ايد .\r\nحديث ( 2 )\r\nعلى بن احمد از محمّد بن ابى عبد الله ، از محمّد بن اسماعيل ، از على بن عبّاس ، از قاسم بن ربيع صحّاف از محمّد بن سنان نقل كرده كه وى گفت : حضرت رضا عليه السّلام در جواب مسائلش در مكتوبى مرقوم فرمودند :\r\nدر زنا چهار شاهد عادل و در سائر حقوق دو شاهد كافى است ، زيرا سنگسار كردن محصن ( مرد زندار و زن شوهردار با شرائطى كه در كتب فقهى مذكور است ) امر سخت و سنگينى است چه آنكه در آن قتل نفس بوده لا جرم شهادت در آن دو برابر\r\n","description":"","footnote":"","page_name":" 629 ","page_number":629},
  {"content":"\r\n\r\n","description":"","footnote":"","page_name":" 630 ","page_number":630},
  {"content":"\r\nو شديدتر از موارد ديگر ( ساير حقوق ) مىباشد و جهت شديدتر بودنش آن است كه :\r\nدر آن قتل نفس و تباه شدن نسب فرزند و فساد ميراث مىباشد « 1 »\r\nحديث ( 3 )\r\nمحمّد بن الحسن رحمة الله عليه ، از محمّد بن الحسن الصفّار ، از عبّاس بن معروف ، از على بن مهزيار ، از على بن احمد بن محمّد ، از پدرش ، از اسماعيل بن حمّاد بن ابى حنيفه ، از پدرش حمّاد ، از پدرش ابى حنيفه ، وى مىگويد : محضر مبارك حضرت ابى عبد الله عليه السّلام عرض كردم : زنا شديدتر است يا قتل نفس ؟\r\nحضرت فرمود : قتل .\r\nعرض كردم : پس چرا در قتل دو شاهد كافى است ولى در زنا غير از چهار شاهد كفايت نمىكند ؟\r\nحضرت به من فرمودند : اى ابو حنيفه در اين باره چه مأخذ و مدركى شما داريد ؟\r\nابو حنيفه مىگويد : عرض كردم : ما تنها حديثى كه داريم اين خبر است كه عمر گفت : خداوند در شهادت دو كلمه بر بندگان اظهار نموده است .\r\nحضرت فرمودند : اى ابو حنيفه اين طور نيست ولى بدان كه در زنا دو حدّ است ( حدّى تعلَّق به مرد داشته و حدّى ديگر متعلَّق است به زن ) و براى هر كدام دو شاهد منظور گرديده كه مجموعا چهار شاهد اعتبار شده منتهى جايز نيست كه چهار شاهد توزيع و تقسيم گشته و هر دو نفر بر يك حدّ شهادت دهند زيرا مرد و زن جملگى يك حدّ دارند و به عبارت ديگر حدّ زنا اگر چه در واقع دو حدّ است ولى تشريعا يك حدّ بسيطى است كه مثبت آن شهادت چهار شاهد عادل مىباشد و امّا در قتل يك حدّ است به حسب واقع و به ملاحظه شرع و آن حدّى است كه با شهادت عدلين بر قاتل ثابت شده و از مقتول ساقط مىگردد .\r\n\r\nباب دويست و هشتاد و سوّم سرّ اين كه هر گاه مردى همسرش را در مرض وفات طلاق داد و با همان مرض از دنيا رفت يا زن زودتر فوت كرد زن از مرد ارث مىبرد ولى مرد از زن ارث نمىبرد\r\nحديث ( 1 )\r\nپدرم رحمة الله عليه از على بن ابراهيم ، از پدرش ، از صالح بن سعيد و غيرش كه\r\n\r\n","description":"","footnote":"\r\n« 1 » - امّا قتل نفس زيرا با سنگباران نمودن مجرم كشته مىشود و تباه شدن نسب فرزند به خاطر آن است كه فرزند متولد شده از زنا نه پدر دارد و نه مادر و فساد ميراث به خاطر آن است كه نسب وقتى فاسد و تباه شد ميراث نيز منتفى است .\r\n","page_name":" 631 ","page_number":631},
  {"content":"\r\n\r\n","description":"","footnote":"","page_name":" 632 ","page_number":632},
  {"content":"\r\nاز اصحاب يونس است از يونس از رجال بسيارى به طور پراكنده از حضرت ابى عبد الله عليه السّلام نقل كرده :\r\nراوى مىگويد : محضر مباركش عرض كردم : علَّت چيست كه هر گاه مردى همسرش را در حالى كه مريض است به قصد اضرار طلاق دهد اگر مرد زودتر فوت نمود زن از او ارث مىبرد ولى اگر زن قبل از مرد از دنيا رفت مرد از وى ارث نمىبرد و حدّ و ميزان اضرار چيست ؟\r\nحضرت فرمودند : همين طلاق اضرار مىباشد و معناى اضرار اين است كه : مرد با دادن طلاق قصدش اين باشد كه زن را از ارث ممنوع و محروم كند ولى خداوند متعال مردم را اين طور عقوبت نموده كه اگر از دنيا رفت زن ارث خود را برده ولى در صورتى كه زن جلوتر از دنيا رفت مرد از ارث محروم مىباشد .\r\n\r\nباب دويست و هشتاد و چهارم سرّ اين كه اگر زنان شيعه در يك مجلس بدون فاصله شدن رجوع سه طلاق بگيرند براى مخالفين و اهل سنّت حلال نبوده ولى اگر زنان اهل سنّت چنين طلاقى بگيرند براى شيعه حلال هستند\r\n« 1 »\r\nحديث ( 1 )\r\nمحمّد بن ماجيلويه رحمة الله عليه ، از محمّد بن يحيى ، از احمد بن محمّد ، از جعفر بن محمّد اشعرى ، از پدرش نقل كرده كه وى گفت : از حضرت ابا الحسن الرّضا عليه السّلام از ازدواج با زنانى كه در يك مجلس و بدون فاصله شدن رجوع سه طلاق گرفته‌اند پرسيدم ؟\r\nحضرت به من فرمودند : شما اگر زنانتان را سه طلاق دهيد مخالفين شما با اين زنان نمىتوانند ازدواج كنند ولى اگر مخالفين همسرانشان را مطابق مذهب خودشان سه طلاق دهند براى شما حلال است كه با اين زنان نكاح و ازدواج كنيد\r\n\r\n","description":"","footnote":"\r\n« 1 » - حكم مذكور را در جايى بايد فرض كرد كه مرد شيعى همسرش را در يك مجلس و بدون فاصله شدن رجوع سه طلاق بدهد اين زن مطابق مذهب شيعه ( برخى از فقهاء ) از شوهرش جدا نشده و طلاقش باطل است لذا با مردى كه از اهل سنّت است حق ندارد ازدواج كند و براى آن مرد جايز نيست با وى نكاح كند ولى اگر مرد سنّى مذهب همسرش را چنين طلاقى دهد آن زن سنّى مىتواند با شيعه ازدواج كند و مرد شيعى برايش نكاح اين زن حلال است چون به عقيده زن طلاق صحيح بوده و ازدواجش با مرد شيعى بلا مانع است مترجم گويد : البته بطلان سه طلاق در يك مجلس مذهب برخى از فقهاء شيعه است و جماعت بسيارى آن را صحيح دانسته و مىگويند يك طلاق واقع مىشود و مطابق رأى ايشان روايت مذكور فرض ندارد .\r\n","page_name":" 633 ","page_number":633},
  {"content":"\r\n\r\n","description":"","footnote":"","page_name":" 634 ","page_number":634},
  {"content":"\r\nزيرا چنين طلاقى از نظر شما حكمى نداشته و باطل است از اين رو همسران شما از شما با اين طلاق جدا نمىشوند لا جرم حرام است با ديگران ازدواج كنند حتى با اهل خلاف كه اين طلاق را صحيح مىدانند ولى چون به عقيده آنها اين طلاق موجب جدايى زن از شوهرش مىباشد از اين رو با زنان ايشان كه چنين طلاقى گرفته‌اند و به عقيده خودشان از شوهرشان جدا شده‌اند براى شما ازدواج با ايشان حلال است .\r\n\r\nباب دويست و هشتاد و پنجم سرّ محصن شدن مرد آزاد به واسطه داشتن كنيز\r\nحديث ( 1 )\r\nپدرم رحمة الله عليه ، از سعد بن عبد الله ، از ابراهيم بن مهزيار ، از برادرش على ، از حسن بن سعيد ، از صفوان بن يحيى ، از اسحاق بن عمّار نقل كرده كه وى گفت : از حضرت ابا ابراهيم عليه السّلام پرسيدم : مردى با داشتن كنيزك فراشى و خدمتكار كه با هر دو تماس و نزديكى مىكند مرتكب زنا شده ، آيا بودن كنيزك نزد وى او را محصن كار قرار مىدهد تا زنا از قبيل زنا محصن باشد يا نه ؟\r\nحضرت فرمودند : آرى زيرا اين مرد كسى نزدش هست كه نياز به ارتكاب زنا نداشته باشد .\r\nعرض كردم : اگر همسر موقّت داشته باشد آيا محصن محسوب مىشود ؟\r\nحضرت فرمودند : خير ، احصان در صورت داشتن حليله دائمى تحقّق پيدا مىكند .\r\n\r\nمقاله مرحوم مصنّف\r\nمصنّف اين كتاب محمّد بن على ( صدوق ) مىگويد :\r\nاين حديث به همين نحوى كه ذكر شد نقل گرديده و من نيز مطابق آنچه وارد شده آن را در اينجا آوردم زيرا حديث مشتمل است بر ذكر علَّت و سبب ولى آنچه فتواى من بوده و در اين حكم مورد اعتمادم مىباشد سه حديثى است كه در اين باب به شرح زير وارد شده است : 1 - محمّد بن الحسن رضى الله عنه از محمّد بن الحسن الصفّار ، از احمد و عبد الله فرزندان محمّد بن عيسى از محمّد بن ابى عمير ، از حمّاد ، از حلبى ، از حضرت ابى عبد الله عليه السّلام نقل كرده كه حضرت فرمودند : نه مملوك و كنيز مرد آزاده را محصن قرار مىدهد و نه عبد زن آزاده را در شمار محصنين مىآورد .\r\n","description":"","footnote":"","page_name":" 635 ","page_number":635},
  {"content":"\r\n\r\n","description":"","footnote":"","page_name":" 636 ","page_number":636},
  {"content":"\r\n2 - پدرم رحمة الله عليه از سعد بن عبد الله ، از احمد بن محمّد بن عيسى ، از حسين بن سعيد ، از نضر بن سويد ، از عاصم بن حميد ، از محمّد بن مسلم نقل كرده كه وى گفت : از حضرت ابا جعفر عليه السّلام پرسيدم : مردى مرتكب زنا شده و با همسرش هم بستر نشده آيا وى محصن مىباشد ؟\r\nحضرت فرمودند : خير و با داشتن كنيز نيز محصن محسوب نمىشود . 3 - محمّد بن موسى بن متوكَّل ، از عبد الله بن جعفر حميرى ، از احمد بن محمّد بن عيسى ، از حسن بن محبوب ، از علاء بن رزين و ابن بكير ، از محمّد بن مسلم نقل كرده كه وى گفت : از حضرت ابا جعفر عليه السّلام پرسيدم : مردى بدون اذن همسرش با كنيز وى نزديكى مىكند حكمش چيست ؟\r\nحضرت مىفرمايند : حدّ زانى كه صد تازيانه باشد به او مىزنند ، سپس فرمودند :\r\nاگر اين مرد با زن يهوديّه يا نصرانيّه و يا كنيز زنا كند سنگسارش نمىكنند ، چنانچه با داشتن كنيز و زن يهوديّه يا نصرانيّه اگر با زن حرّه اى زنا كند ، اين زنا ، زنا محصنه محسوب نمىگردد و نيز اگر همسرى حرّه و آزاده داشته و با اين حال با زن يهوديّه يا نصرانيّه يا كنيز زنا كند ، زنا محصنه مرتكب نشده است .\r\n\r\nباب دويست و هشتاد و ششم سرّ برترى داده شدن مردان بر زنان\r\nحديث ( 1 )\r\nمحمّد بن على ماجيلويه ، از عمويش ، از احمد بن ابى عبد الله ، از ابى الحسن برقى ، از عبد الله بن جبله ، از معاوية بن عمّار ، از حسن بن عبد الله ، از پدرانش ، از جدّش حسن بن على بن ابى طالب عليهم السّلام ، حضرت فرمودند : گروهى از يهود محضر مبارك رسول خدا صلَّى الله عليه و آله و سلم رسيدند ، اعلم و داناترين ايشان مسائلى چند از آن حضرت پرسيد و در بين اين سؤالات عرض نمود : برترى مردان بر زنان چيست ؟\r\nنبى اكرم صلَّى الله عليه و آله و سلَّم فرمودند : فضل و برترى مردان بر زنان همچون برترى آسمان است بر زمين و مانند برترى آب است بر خاك و همان طورى كه آب خاك و زمين را زنده مىكند مردان نيز زنان را احياء مىنمايند ، اگر مردان نبودند زنان را خداوند نمىآفريد ، خداوند عزّ و جل مىفرمايد :\r\n* ( الرِّجالُ قَوَّامُونَ عَلَى النِّساءِ بِما فَضَّلَ الله بَعْضَهُمْ عَلى بَعْضٍ وَبِما أَنْفَقُوا مِنْ ) *\r\n","description":"","footnote":"","page_name":" 637 ","page_number":637},
  {"content":"\r\n\r\n","description":"","footnote":"","page_name":" 638 ","page_number":638},
  {"content":"\r\n* ( أَمْوالِهِمْ ) * ( مردان را بر زنان تسلَّط و حق نگهبانى است ، به واسطه آن برترى كه خدا بعضى را بر بعضى مقرّر داشته و هم به واسطه آنكه مردان از مال خود بايد به زن نفقه دهند . . . ) يهودى عرض كرد : چرا چنين مىباشد ؟\r\nنبى اكرم صلَّى الله عليه و آله و سلَّم فرمودند :\r\nخداوند متعال آدم عليه السّلام را از گل آفريد و از زيادى و باقيمانده آن حوّا را خلق فرمود و اوّل كسى كه اطاعت زنان را نمود جناب آدم عليه السّلام بود پس حق تعالى او را از بهشت به زمين هبوط و نزول داد و برترى مردان بر زنان در دنيا را بيان فرمود و آن اين است كه : مگر نمىبينى زنان حيض مىبينند و در آن حال ناپاكى امكان ندارد به نماز بايستند ولى مردان اصلا به اين ناپاكى مبتلا نمىگردند .\r\nيهودى عرضه داشت : راست فرمودى يا محمّد صلَّى الله عليه و آله و سلَّم .\r\n\r\nباب دويست و هشتاد و هفتم سرّ اين كه مرد با داشتن متعه و همسر موقّت محصن نمىشود\r\nحديث ( 1 )\r\nپدرم رحمة الله عليه ، از سعد بن عبد الله ، از احمد بن محمّد بن عيسى ، از حسين بن سعيد ، از محمّد بن ابى عمير ، از هشام و حفص بن بخترى از كسى كه ذكرش نموده ، از حضرت ابى عبد الله عليه السّلام ، راوى مىگويد : از حضرتش پرسيدم : مرد با ازدواج موقّت و گرفتن متعه آيا محصن مىشود ؟\r\nحضرت فرمودند : خير ، فقط تحقّق پيدا كردن احصان با گرفتن همسر دائم مىباشد .\r\n\r\nباب دويست و هشتاد و هشتم سرّ اين كه مردان نهى شده‌اند از اطاعت كردن زنان\r\nحديث ( 1 )\r\nعلى بن احمد بن عبد الله بن احمد بن ابى عبد الله برقى رحمة الله عليه ، از پدرش ، از جدّش از احمد بن ابى عبد الله ، از پدرش ، از محمّد بن ابى عمير از جماعتى از حضرت صادق جعفر بن محمّد از پدرش از آباء گرامش عليهم السّلام ، حضرت فرمودند :\r\n","description":"","footnote":"","page_name":" 639 ","page_number":639},
  {"content":"\r\n\r\n","description":"","footnote":"","page_name":" 640 ","page_number":640},
  {"content":"\r\nمردى از اصحاب امير المؤمنين عليه السّلام از همسرانش شكايت نمود ، على عليه السّلام به خطبه ايستاد و فرمود : در هيچ حال اطاعت از زنان را نكنيد و ايشان را بر مال خود امين ندانيد و وامگذاريدشان كه امر واجب النفقه هايتان را به عهده گرفته و آنها را اداره كنند چه آنكه ايشان را اگر با اراده خودشان واگذاريد به مهالك كشيده شده و از مالك سرپيچى مىكنند زيرا ما ايشان را اين طور يافته‌ايم كه در هنگام نياز تقوى و ورع نداشته و هنگام طغيان شهوت صبر و شكيبايى ندارند تكبّر و فخر ملازم ايشان بوده اگر چه بزرگ باشند ، عجب و خود پسندى همراهشان است اگر چه عاجز و ناتوان به نظر بيايند « 1 » هنگامى كه از نعمت كم ممنوع شوند شكر نعمت زياد بجا نياورند ، خير را فراموش كرده و شرّ را نگاه مىدارند ، پيوسته گرفتار بهتان بوده و متّصل و به طور مستمرّ در طغيان و سركشى به سر برده و در خدمت شيطان روزگار سپرى مىكنند ولى با اين حال در هر حال با ايشان مدارا كرده و سخن نيكو به آنها بگوييد شايد بدين وسيله كردارشان پسنديده شود .\r\n\r\nباب دويست و هشتاد و نهم اسرار احكام نادره نكاح\r\nحديث ( 1 )\r\nمحمّد بن الحسن رضى الله عنه از محمّد بن الحسن الصفّار ، از احمد بن محمّد بن عيسى ، از حسن بن محبوب ، از هشام بن سالم ، از حسين بن زراره ، از پدرش نقل كرده كه وى گفت : از حضرت ابى جعفر عليه السّلام پرسيدم : اگر مردى با زنى ازدواج كند و تعيين مقدار مهر را موكول به حكم زن نمايد چه صورت دارد ؟\r\nحضرت فرمودند : به حكم زن از مهور آل محمّد تجاوز نكند ، مهور ايشان دوازده اوقيه و نيم كه معادل پانصد درهم نقره است مىباشد .\r\nعرض كردم : چه مىفرماييد اگر زن با مرد ازدواج نمود و راضى شد هر چه مرد حكم نمايد همان ممضى باشد .\r\nحضرت فرمودند : آنچه مرد حكم كند بر زن نافذ بوده كم باشد يا زياد .\r\nعرض كردم : چرا حكم زن را بر مرد نافذ قرار نداديد ولى حكم مرد را بر زن ممضى دانستيد ؟\r\n\r\n","description":"","footnote":"\r\n« 1 » - رضايت و خشنودى ايشان در اداره نمودن فروجشان مىباشد .\r\n","page_name":" 641 ","page_number":641},
  {"content":"\r\n\r\n","description":"","footnote":"","page_name":" 642 ","page_number":642},
  {"content":"\r\nحضرت فرمودند : زيرا زن حق ندارد از آنچه رسول خدا سنّت قرار داده و زنان و همسرانش را با آن عقد فرموده تجاوز كند لذا در صورت تجاوز از آن به مهر السنّه برگردانده مىشود ولى حكم مرد از اين جهت نافذ است كه خود زن امر مهر را به او واگذار كرده و به حكمش راضى گشته لا جرم به آنچه وى حكم كند زن بايد قبول كند كم بوده يا زياد باشد .\r\nحديث ( 2 )\r\nدر خبر ديگر نقل شده كه امام صادق عليه السّلام فرمودند : سرّ اين كه مهر بر عهده مرد است نه زن با اين كه فعل هر دو يكى مىباشد آن است كه : مرد وقتى نيازش از زن بر طرف شد ( مقصود اشباع شدن مرد از زن است در وقتى عمل نزديكى ) از او جدا شده و منتظر بر طرف حاجت زن نمىگردد از اين رو مهر بر عهده او است نه بر ذمّه زن .\r\nحديث ( 3 )\r\nمحمّد بن على ( شبامى ) ابو الحسين فقيه در مروروذ از ابو حامد احمد بن محمّد بن احمد بن الحسين ، از ابو الحسن احمد بن خالد خالدى از محمّد بن احمد بن صالح تميمى از ابو احمد صالح تميمى از محمّد بن حاتم عطَّار ، از حمّاد بن عمرو ، از حضرت جعفر بن محمّد ، از پدرش ، از جدّش ، از حضرت على بن ابى طالب عليهم السّلام :\r\nحضرت در حديث طولانى وصيّت نبى اكرم صلَّى الله عليه و آله و سلَّم را ذكر نموده و مىفرمايد رسول خدا صلَّى الله عليه و آله و سلَّم اظهار كراهت كردند از اين كه مرد با زن در حال حيض هم بستر شود و اگر چنين كرد و فرزندى مبتلا به جذام يا برص متولَّد شد كسى غير از خود را ملامت نكند و نيز ناپسند دانستند كه مرد در حالى كه محتلم شده و غسل نكرده با همسرش نزديكى كند و اگر مرتكب اين عمل شده و فرزندى متولَّد گشت كه ديوانه بود غير از خود كسى ديگرى را سرزنش نكند .\r\nحديث ( 4 )\r\nمحمّد بن احمد سنانى رحمة الله عليه از محمّد بن ابى عبد الله كوفى ، از سهيل بن زياد آدمى ، از عبد العظيم بن عبد الله الحسنى ، از حضرت على بن محمّد العسكرى ، از پدر بزرگوارش حضرت محمّد بن على ، از پدر گرامش حضرت رضا ( على بن موسى ) از پدرش موسى ، از پدرش جعفر از پدرش عليهم السّلام ، حضرت فرمودند :\r\nمكروه است كه مرد در شب اوّل و وسط و آخر ماه با همسرش نزديكى كند و اگر\r\n","description":"","footnote":"","page_name":" 643 ","page_number":643},
  {"content":"\r\n\r\n","description":"","footnote":"","page_name":" 644 ","page_number":644},
  {"content":"\r\nچنين نمود فرزند ديوانه متولَّد مىشود ، مگر نمىبينى اكثر اوقاتى كه صرع بر مجانين عارض مىشود اوّل و وسط و آخر ماه مىباشد .\r\nو نيز فرمودند : كسى كه ازدواج كرده و قمر در عقرب باشد خوبى نخواهد ديد و همچنين فرمودند : كسى كه در آخر ماه و وقت محاق ازدواج كند بايد تسليم سقط شدن فرزند باشد .\r\nحديث ( 5 )\r\nمحمّد بن ابراهيم ابو العبّاس الطالقانى رحمة الله عليه مىگويد : از ابو سعيد الحسن بن على العدوى از يوسف بن يحيى اصفهانى از ابو يعقوب ، از ابو على اسماعيل بن حاتم نقل كرده كه وى گفت :\r\nابو جعفر احمد بن صالح بن سعيد مكَّى از عمر بن حفص ، از اسحاق بن نجيح ، از حصين از مجاهد ، از ابو سعيد خدرى نقل كرده كه وى گفت : رسول خدا صلَّى الله عليه و آله و سلَّم به على بن ابى طالب عليه السّلام وصيّت نموده و فرمودند :\r\nاى على ، وقتى عروس داخل اطاقت شد وقتى كه مىنشينند كفشهايش را در بياور و پاهايش را بشوى و آب جمع شده را از درب خانه ات تا دورترين موضع خانه ات كه حدّ آن است بريز و وقتى چنين نمودى خداوند هفتاد نوع فقر را از خانه ات دور و هفتاد نوع بركت به جاى آن داخل منزلت نموده و هفتاد رحمت بر تو نازل كرده كه بالاى سر عروس قرار مىگيرند و از آن جا به هر گوشه اى از خانه ات توزيع شده و تا مادامى كه اين رحمتها و بركاتشان در اين خانه مىباشند عروس از جنون و جذام و برص در امان است .\r\nسپس پيامبر اكرم صلَّى الله عليه و آله و سلَّم فرمودند : اى على در هفته اوّل ازدواج عروس را از تناول شيرها و سركه و خربزه و سيب ترش بازدار .\r\nعلى عليه السّلام عرضه داشت : يا رسول الله براى چه او را از تناول اين چهار تا بازدارم ؟\r\nحضرت فرمودند : در اثر تناول اين چهار تا رحم عقيم شده و از پرورش و نشو و نما نمودن فرزند در آن سرد مىشود و يك حصير و بوريا كه در گوشه اى از خانه افتاده باشد بهتر است از زنى كه عقيم بوده و نازا است .\r\nعلى عليه السّلام عرضه داشت : يا رسول الله ، چطور سركه را از او منع نمايم ؟\r\nحضرت فرمودند : زيرا زنى كه سركه خورده اگر حيض شود هرگز به طور كلَّى پاك نمىشود و خربزه نيز خون حيض را در شكم زن زياد نموده و كار ولادت را دشوار مىسازد چنانچه سيب ترش حيض را بند آورده و مورث مرض و بيمارى مىشود .\r\n","description":"","footnote":"","page_name":" 645 ","page_number":645},
  {"content":"\r\n\r\n","description":"","footnote":"","page_name":" 646 ","page_number":646},
  {"content":"\r\nنبى اكرم صلَّى الله عليه و آله و سلَّم فرمودند : يا على در اوّل و وسط و آخر ماه با همسرت نزديكى مكن چه آنكه به واسطه هم بستر شدن در اين اوقات جنون و جذام و بيمارى فلجى به زن و فرزندش متوجّه مىگردد . يا على بعد از ظهر با همسرت نزديكى مكن زيرا اگر فرزندى بين شما مقدّر شده باشد دو بين مىگردد و شيطان از بيمار مزبور در انسان مسرور و خوشحال مىگردد .\r\nيا على هنگام نزديكى زياد سخن مگو زيرا اگر فرزندى متولَّد شود از مرض لالى در امان نيست و هنگام نزديكى به فرج و آلت همسرت نگاه مكن و ديدگانت را بپوشان زيرا نظر به عورت موجب كورى مىباشد ( يعنى كورى فرزند ) يا على با تمايل و شهوت به زن ديگرى با همسرت نزديكى مكن زيرا بيم آن دارم كه فرزندت مخنّث « 1 » و زن صفت و بخيل گردد .\r\nيا على هر گاه در بستر با همسرت بودى و جنب گرديدى قرآن مخوان زيرا خوف دارم كه آتش از آسمان بر شما ببارد و بسوزاند شما را .\r\nيا على با همسرت نزديكى مكن مگر آنكه با تو و در بدنت جبّه اى و در تن همسرت نيز لباسى باشد و با يك خرقه و پارچه هر دو خود را پاك نكرده و استفاده نكنيد چه آنكه شهوت بر شهوت واقع شده و به دنبال آن بين شما عداوت حاكم مىگردد و اين منجر به جدايى و طلاق خواهد شد .\r\nيا على ، در حال ايستاده مجامعت مكن زيرا اين فعل درازگوش بوده و اگر فرزندى از شما متولَّد گردد در بسترش ادرار كرده همچون درازگوش كه در هر مكانى بول مىكند .\r\nيا على ، در شب عيد فطر مجامعت مكن زيرا اگر خداوند فرزندى نصيب شما كرده باشد اين فرزند بزرگى كه شد خداوند به او فرزندى نمىدهد مگر در كبر سن يا على در شب عيد قربان با همسرت نزديك مكن زيرا اگر فرزندى متولَّد شود شش يا چهار انگشتى مىباشد .\r\nيا على زير درخت ميوه دار با همسرت مجامعت مكن زيرا اگر فرزندى به دنيا بايد جلَّاد و قاتل و كاهن مىگردد .\r\nيا على مقابل قرص خورشيد و شعاع آن مجامعت مكن مگر بين شما و آفتاب ساتر و پرده اى باشد زيرا اگر چنين نمودى و فرزندى متولَّد شد پيوسته در فقر و فاقه\r\n\r\n","description":"","footnote":"\r\n« 1 » - مقصود از « مخنّث » مردى است كه تمايل به مفعول واقع شدن دارد همچون زنان لذا كلمه « مونّثا » در متن روايت عطف تفسير است براى آن .\r\n","page_name":" 647 ","page_number":647},
  {"content":"\r\n\r\n","description":"","footnote":"","page_name":" 648 ","page_number":648},
  {"content":"\r\nخواهد بود تا از دنيا برود . يا على بين اذان و اقامه با همسرت نزديكى مكن زيرا اگر فرزندى متولَّد شد بر ريختن خون مردم حريص مىباشد .\r\nيا على هر گاه همسرت حامله و باردار بود بدون وضوء با او جماع مكن زيرا اگر فرزند متولَّد شود كورباطن و بخيل و ممسك مىگردد .\r\nيا على در نيمه شعبان با همسرت وقاع مكن زيرا اگر فرزند متولَّد شود زشت و بد مو و بد صورت خواهد بود .\r\nيا على در آخر درجه و آخرين اوقات ماه شعبان ( يعنى هنگامى كه دو روز از آن باقى مانده ) با همسرت مجامعت مكن زيرا اگر فرزندى متولد شود احمق و كم فهم مىگردد .\r\nيا على با همسرت به عشق خواهرش مجامعت مكن زيرا اگر فرزندى متولَّد شود عشّار ( گمركچى ) يا مددكار ظالم شده و گروهى از مردم به دستش هلاك مىگردند .\r\nيا على روى سقف ساختمان با همسرت مجامعت مكن زيرا اگر فرزندى متولَّد شود منافق و مخاصم و مبدع مىگردد .\r\nيا على وقتى به سفر رفتى در آن شب با همسرت هم بستر مشو زيرا اگر فرزندى متولَّد شود مالش را در راه باطل و غير حق صرف مىكند و رسول خدا صلَّى الله عليه و آله و سلَّم اين آيه را قرائت فرمود :\r\n* ( إِنَّ الْمُبَذِّرِينَ كانُوا إِخْوانَ الشَّياطِينِ ) * ( تبذيركنندگان هم بستگان و ياوران شياطين هستند ) ! ! يا على هر گاه به سفرى كه سه شبانه روز مىباشد رفتى با همسرت مجامعت مكن زيرا اگر فرزندى متولَّد شود مددكار ظالمى كه به تو ستم مىكند مىگردد .\r\nيا على بر تو باد كه شب دوشنبه مبادرت به جماع نمايى زيرا فرزندى كه متولَّد مىشود حافظ قرآن بوده و به آنچه حق عزّ و جل تقسيم كرده خشنود و راضى مىباشد .\r\nيا على اگر با اهل خود در شب سه شنبه هم بستر شوى و فرزندى متولَّد شود به وحدانيت حق تعالى و رسالت محمّد مصطفى شهادت داده و به فيض شهادت نائل خواهد گشت ، حق عزّ و جل او را در آخرت با مشركين عذاب نمىكند دهانش خوشبو و قلبش مهربان و سخى اليد و زبانش از غيبت و دروغ و بهتان منزّه مىباشد .\r\n","description":"","footnote":"","page_name":" 649 ","page_number":649},
  {"content":"\r\n\r\n","description":"","footnote":"","page_name":" 650 ","page_number":650},
  {"content":"\r\nيا على اگر در شب پنجشنبه با همسرت نزديكى نمودى و خدا فرزندى به شما عنايت فرمود فرمانروايى از فرمانروايان يا عالمى از علماء خواهد شد و اگر در روز پنجشنبه هنگام زوال آفتاب مواقعه نمودى و فرزندى متولَّد شد تا زمانى كه اين فرزند پير شود شيطان نزديكش نرفته و شخصى بافهم بوده و سلامت در دين و دنيا را خداوند نصيبش مىفرمايد و اگر شب جمعه مجامعت نمودى و فرزندى متولَّد شد خطيب و سخنور مىگردد و اگر روز جمعه بعد از عصر مواقعه نمودى و فرزندى متولَّد گرديد معروف و مشهور مىشود .\r\nو اگر در شب جمعه بعد از عشاء مجامعت نمودى اميد مىرود كه فرزند بدلى از ابدال گردد .\r\nيا على در اوّل ساعت از شب با اهل خود مجامعت مكن زيرا اگر فرزندى به دنيا بيايد ساحر گشته و دنيا را بر آخرت بر مىگزيند .\r\nيا على اين وصايا و سفارشات را از من حفظ نما همان طورى كه من از جبرئيل عليه السّلام حفظ نمودم .\r\nحديث ( 6 )\r\nمحمّد بن الحسن رحمة الله عليه ، از محمّد بن الحسن الصفّار ، از ابراهيم بن هاشم ، از صالح بن سعيد « 1 » و غيرش از اصحاب يونس ، از يونس ، از اصحابش از حضرت ابى جعفر و ابى عبد الله عليهما السّلام ، راوى مىگويد : محضر مبارك امام عليه السّلام عرض كردم مردى همسرش به كفّار ملحق شده و حق تعالى در كتابش مىفرمايد :\r\n* ( وَإِنْ فاتَكُمْ شَيْءٌ مِنْ أَزْواجِكُمْ إِلَى الْكُفَّارِ فَعاقَبْتُمْ فَآتُوا الَّذِينَ ذَهَبَتْ أَزْواجُهُمْ مِثْلَ ما أَنْفَقُوا ) * ( و اگر از زنان شما كسانى به سوى كافران رفتند پس ايشان را عقوبت كرده و به شوهرهاى ايشان به قدر همان مهر و نفقه اى كه خرج كرده‌اند بدهيد ) .\r\nمعناى عقوبت در اينجا چيست ؟\r\nحضرت فرمودند : مردى كه همسرش رفته و به كفّار ملحق شده او را عقوبت كند يعنى همسرى ديگر اختيار كند و وقتى ازدواج نمود بر امام واجب است كه مهريه زنى را كه رفته است به مرد بپردازد .\r\nپرسيدم : پس چگونه است كه مؤمنين مهر را به همسر آن زن ردّ نموده با اين كه ايشان هيچ عملى كه موجب رفتن آن زن به بلاد اهل كفر باشد مرتكب نشده‌اند و نيز\r\n\r\n","description":"","footnote":"\r\n« 1 » - صالح بن سعيد ، از ابو سعيد قماط ، مرحوم ممقانى در رجال فرموده كه وى حسن است .\r\n","page_name":" 651 ","page_number":651},
  {"content":"\r\n\r\n","description":"","footnote":"","page_name":" 652 ","page_number":652},
  {"content":"\r\nچگونه است كه مؤمنين از غنائمى كه به دستشان رسيده نفقه اى را كه شوهر بر آن زن خرج كرده به وى مىدهند ؟\r\nحضرت فرمودند : امام مسلمين بر شوهر زن مزبور مهريّه و نفقات خرج شده را ردّ مىكند اعم از آنكه مسلمانان غنيمتى از كفّار به دست آورده يا به دست نياورده باشند زيرا بر امام واجب است كه از آنچه در دست دارد حاجت اين مرد را ترميم و جبران كند و هنگامى كه غنائم را تقسيم مىكنند امام عليه السّلام به كسانى كه پيش از قسمت از طرفش نائب بودند از غنيمت داده و رفع نيازشان را مىنمايند و اگر بعد از آن چيزى از غنائم باقى ماند بين مؤمنين تقسيم نموده و در صورتى كه باقى نماند ديگر آنها نصيبى ندارند « 1 »\r\nحديث ( 7 )\r\nپدرم رحمة الله عليه از سعد بن عبد الله ، از احمد و عبد الله فرزندان محمّد بن عيسى ، از حسن بن محبوب ، از جميل ، از ابى عبيده ، وى مىگويد : از حضرت ابى عبد الله عليه السّلام پرسيدم :\r\nمردى با دخترى باكره يا زنى ثيّب ازدواج مىكند سپس بر آن مرد و زن و بينشان ستر و حاجبى فاصله شده يا درب به روى آنها بسته مىشود ( مقصود آن است كه بينشان بغض و كينه واقع شده و از هم منزجر مىگردند ) در نتيجه مرد زن را طلاق مىدهد ، زن مىگويد مرد با من تماس پيدا نكرده و مرد نيز مدّعى است كه با زن نزديكى نكرده حكم چيست ؟\r\nحضرت فرمودند : آن دو را نبايد تصديق كرد زيرا زن مدّعى است كه مدخول بها نيست تا تكليف نگه داشتن عدّه در عهده اش نيايد و مرد نيز مدّعى است با او نزديكى نكرده تا تمام مهر در ذمّه اش نيايد .\r\nحديث ( 8 )\r\nپدرم رحمة الله عليه از احمد بن ادريس از محمّد بن احمد ، از ابراهيم بن هاشم ، از حسين بن الحسن القزوينى ، از سليمان بن جعفر بصرى ، از عبد الله بن الحسين بن زيد بن على بن ابى طالب از\r\n\r\n","description":"","footnote":"\r\n« 1 » - از احكام زنان مهاجر آن است كه : اگر زنى از كفّار به مسلمين ملحق شد ابتداء او را امتحان نموده و سوگندش مىدهند كه بغض شوهر او را به هجرت وادار نكرده چنانچه عشق و علاقه به مرد مسلمانى او را به دار الاسلام نكشانده بلكه صرفا به خاطر اسلام پناهنده به مسلمين شده است و پس از خوردن چنين سوگندى امام مسلمين مهريّه اش را به شوهرش كه در دار الكفر مانده مىپردازد ، حال اگر زنى از مسلمين به كفّار ملحق شد حكم آن است كه بر امام عليه السّلام واجب است مهريّه و هزينه هايى را كه شوهرش متحمّل شده را به شوهر بپردازد اعم از آنكه غنائمى از كفّار به دست آمده يا به دست نيامده است و مدرك اين حكم آيه شريفه * ( « وَإِنْ فاتَكُمْ شَيْءٌ مِنْ أَزْواجِكُمْ »\r\nاست و سبب نزول آن اين بود كه عمر بن خطاب شوهر قاطبه دختر ابى اميّه بود و وقتى عمر از بلاد شرك هجرت نمود و به دار الاسلام ملحق شد همسرش از مهاجرت با او كراهت داشت و نيامده و معاويه با او ازدواج كرد ، حق تعالى رسولش را امر فرموده كه مهريّه او را به عمر بدهند .\r\n","page_name":" 653 ","page_number":653},
  {"content":"\r\n\r\n","description":"","footnote":"","page_name":" 654 ","page_number":654},
  {"content":"\r\nپدرش ، از حضرت جعفر بن محمّد ، از پدرش ، از آباء گرامش عليهم السّلام ، حضرت فرمود :\r\nرسول خدا صلَّى الله عليه و آله و سلَّم فرمودند :\r\nهر گاه مرد و زن مجامعت مىنمايند همچون دو درازگوش عريان نشوند زيرا در اين صورت فرشتگان از بين ايشان مىروند .\r\n\r\nباب دويست و نودم سرّ مكروه بودن دميدن به ظرف طعام\r\nحديث ( 1 )\r\nعلى بن حاتم مىگويد : محمّد بن جعفر بن حسين مخزومى ، از محمّد بن عيسى بن زياد ، از حسن بن على بن فضّال ، از ثعلبة ، از به كار بن ابى بكر حضرمى ، از حضرت ابى عبد الله عليه السّلام مىپرسد : شخصى به قدح و ظرف طعامش مىدمد اين چه صورت دارد ؟\r\nحضرت مىفرمايد : اشكالى ندارد فقط مكروه است مشروط به اين كه با شخص ديگرى باشد زيرا مكروه است با دميدن هم غذاى خود را از تناول معاف دارد .\r\nو نيز پرسيد فوت كردن شخص در طعام چه صورت دارد ؟\r\nفرمود : مگر قصدش اين نيست كه غذا سرد شود ؟\r\nعرض كرد : آرى .\r\nفرمود : اشكالى ندارد .\r\n\r\nمقاله مرحوم مؤلَّف\r\nمؤلَّف اين كتاب ( مرحوم صدوق ) مىگويد : آنچه به آن فتوى داده و اعتماد دارم اين است كه :\r\nدميدن و فوت كردن به غذا و آب جايز نيست چه شخص تنها بوده و ظرف طعام و شراب اختصاص به خودش داشته باشد و چه با ديگرى بوده و ظرف مشترك بين آنها باشد و علَّتى كه در اين روايت آمده تنها در همين خبر است و در هيچ حديث و خبرى ديده نشده .\r\n\r\nباب دويست و نود و يكم سرّ اين كه جايز نيست زمينى كه در آن گندم و جو مىكارند به گندم و جو اجاره دهند ولى جايز است به طلا و نقره آن را اجاره دهند\r\nحديث ( 1 )\r\nمحمّد بن الحسن از محمّد بن الحسن الصفّار ، از ابراهيم بن هشام ، از اسماعيل بن مرار ، از يونس بن عبد الرحمن از جماعتى ، از حضرت ابى جعفر و ابى عبد الله عليهما السّلام\r\n","description":"","footnote":"","page_name":" 655 ","page_number":655},
  {"content":"\r\n\r\n","description":"","footnote":"","page_name":" 656 ","page_number":656},
  {"content":"\r\nسؤال شد : سرّ اين كه جايز نيست زمين را به طعام ( گندم و جو ) اجاره دهند ولى مىتوان به طلا و نقره اجاره داد چيست ؟\r\nفرمودند : جهتش آن است كه آنچه از زمين مزبور مىرويد گندم و جو است و جايز نيست گندم به گندم و جو به جو اجاره داده شود .\r\n\r\nباب دويست و نود و دوّم سرّ اين كه جايز نيست موى شارب و زير بغل و زهار را بلند نگاه دارند\r\nحديث ( 1 )\r\nمحمّد بن على ماجيلويه رحمة الله عليه ، از على بن ابراهيم ، از پدرش ، از حسين بن يزيد ، از اسماعيل بن مسلَّم « 1 » ، از حضرت جعفر بن محمّد ، از پدر بزرگوارش ، از پدران گرامش عليهم السّلام نقل كرده كه فرمود : رسول خدا صلَّى الله عليه و آله و سلَّم فرمودند :\r\nهيچ يك از شما موى شارب و زهار و زير بغلش را بلند نكند زيرا شيطان اين مواضع را مخفيگاه قرار داده و به وسيله موى آنها خود را مستور مىنمايد .\r\n\r\nباب دويست و نود و سوّم سرّ اين كه مملوك شخص از او مىباشد\r\nحديث ( 1 )\r\nعلى بن حاتم از حسين بن محمّد ، از احمد بن محمّد سيّارى ، از عمركى ، از كسى كه يادش نموده ، وى گفت : محضر مبارك امام صادق عليه السّلام عرض كردم : سر اين كه فرموديد مملوك شخص از او است چيست ؟\r\nحضرت فرمودند : زيرا مملوك انسان از طينت آقايش آفريده شده سپس بينشان جدايى افتاده و اسارت او را به آقايش رسانده پس معطوف نموده به او آنچه را كه از او بوده و پس از آن آقا او را آزاد مىنمايد و به همين خاطر مملوك از آقا و جزء او محسوب مىشود .\r\n\r\nباب دويست و نود و چهارم سرّ نهى از جمع بين ميوه ها در وقت خوردن\r\nحديث ( 1 )\r\nپدرم رحمة الله عليه ، از سعد بن عبد الله ، از احمد بن ابى عبد الله برقى ، از\r\n\r\n","description":"","footnote":"\r\n« 1 » - اسماعيل بن مسلَّم مكّى ، مرحوم ممقانى در رجال فرموده وى مجهول مىباشد .\r\n","page_name":" 657 ","page_number":657},
  {"content":"\r\n\r\n","description":"","footnote":"","page_name":" 658 ","page_number":658},
  {"content":"\r\nموسى بن قاسم بجلى از على بن جعفر ، از برادرش حضرت موسى بن جعفر عليهما السّلام ، على بن جعفر مىگويد : از حضرت امام موسى الكاظم عليه السّلام راجع به جمع كردن بين انجير و خرما و ساير ميوه ها سؤال كردم ؟\r\nحضرت فرمودند : رسول خدا صلَّى الله عليه و آله و سلَّم از جمع بين ميوه ها و اختلاطشان با هم نهى فرمودند حال اگر تنها بودى و كسى با تو مصاحبت نداشت ميوه ها را هر طورى كه خواستى تناول كن و اگر با طائفه اى از مسلمين بودى البته ميوه ها را با هم جمع مكن .\r\n\r\nباب دويست و نود و پنجم سرّ مكروه بودن سير و پياز و تره\r\nحديث ( 1 )\r\nپدرم رحمة الله عليه ، از سعد بن عبد الله ، از محمّد بن الحسن ، از ابن ابى عمير ، از ابن اذينه از محمّد بن مسلَّم از حضرت ابى جعفر عليه السّلام ، محمّد بن مسلَّم مىگويد : از امام عليه السّلام راجع به سير پرسيدم ؟\r\nحضرت فرمودند : رسول خدا صلَّى الله عليه و آله و سلَّم به خاطر بويش از آن نهى نموده و فرمودند : كسى كه اين گياه بدبوى را تناول كند به مسجد ما نزديك نشود ولى اگر آن را خورد ولى به مسجد نيايد اشكالى ندارد .\r\nحديث ( 2 )\r\nعلى بن حاتم مىگويد :\r\nمحمّد بن جعفر رزّاز از عبد الله بن محمّد بن خلف ، از حسن بن على وشّاء ، از محمّد بن سنان نقل كرده كه وى گفت : راجع به خوردن پياز و تره از حضرت ابى عبد الله عليه السّلام پرسيدم :\r\nحضرت فرمودند : اين دو را چه پخته و چه خام بخورند اشكالى ندارد منتهى اگر بودار اينها را شخص خورد به مسجد نرود زيرا بوى آن همنشينان شخص در مسجد را اذيّت مىكند .\r\nحديث ( 3 )\r\nمحمّد بن موسى بن متوكل رحمة الله عليه ، از على بن الحسين سعدآبادى ، از احمد بن ابى عبد الله ، از پدرش از فضاله ، از داود بن وقد ، از ابى عبد الله عليه السّلام ، حضرت فرمود :\r\n","description":"","footnote":"","page_name":" 659 ","page_number":659},
  {"content":"\r\n\r\n","description":"","footnote":"","page_name":" 660 ","page_number":660},
  {"content":"\r\nرسول خدا صلَّى الله عليه و آله و سلَّم فرمودند : هر كس اين سبزى را خورد به مسجد نرود و نفرمودند كه حرام است .\r\n\r\nباب دويست و نود و ششم سر ناميده شدن تبّع به تبّع\r\nحديث ( 1 )\r\nابو الحسن محمّد بن عمرو بن على بن عبد الله بصرى از ابو عبد الله محمّد بن عبد الله بن احمد بن جبلة الواعظ ، از ابو القاسم عبد الله بن احمد بن عامر طايى از پدرش ، از حضرت على بن موسى الرّضا ، از پدر بزرگوارش ، از پدران گراميش عليهم السّلام فرمودند :\r\nاز حضرت على بن ابى طالب عليه السّلام پرسيدند : چرا به تبّع ، تبّع گفته‌اند ؟\r\nحضرت فرمودند : زيرا وى غلامى كاتب بود و براى سلطانى كه پيش از وى سلطنت مىكرد كتابت مىنمود و هر گاه به نوشتن مكتوبى آغاز مىكرد ابتداء مىنوشت :\r\nبسم الله الذى خلق ضحّا و ريحا ( به نام خداوندى كه آفريد آنچه را كه خورشيد بر آن مىتابد و باد بر آن مىوزد ) سلطان گفت : بنويس ولى ابتداء كن به اسم سلطان رعد ( نام همان سلطان بود ) غلام گفت : ابتداء نمىكنم مگر به نام پروردگارم ، پس از آن به خواسته تو توجه مىنمايم ، حق تعالى از او تشكَّر نمود و ملك و پادشاهى آن سلطان را به غلام داد و مردم متابعتش را نمودند از اين رو به نام « تبّع » معروف گشت .\r\n\r\nباب دويست و نود و هفتم سرّ اين كه فرار و گريختن از وباء منهى مىباشد\r\nحديث ( 1 )\r\nمحمّد بن موسى بن متوكَّل رحمة الله عليه ، از على بن الحسين سعدآبادى ، از احمد بن ابى عبد الله از ابن محبوب ، از عاصم بن حميد ، از على بن مغيره نقل كرده كه وى گفت : محضر مبارك حضرت ابى عبد الله عليه السّلام عرض كردم : مردم در شهر بوده و مرگ در بينشان واقع مىشود مثل اين كه مرض وباء در بين ايشان شايع مىگردد و آنها را از پاى در مىآورد آيا مىتوانند از آن شهر گريخته و جاى ديگر بروند ؟\r\n","description":"","footnote":"","page_name":" 661 ","page_number":661},
  {"content":"\r\n\r\n","description":"","footnote":"","page_name":" 662 ","page_number":662},
  {"content":"\r\nحضرت فرمودند : آرى .\r\nعرضه داشتم : به ما رسيده كه رسول خدا صلَّى الله عليه و آله و سلَّم گروهى را به خاطر اين كار ملامت و سرزنش كردند ؟\r\nحضرت فرمودند : آنها گروهى بودند در مقابل دشمن كه رسول خدا صلَّى الله عليه و آله مأمورشان كرده بودند در جاى خود مانده و به جاى ديگرى نروند ، وقتى مرگ و هلاكت در بينشان واقع شد از آن مكان به جاى ديگرى گريختند و اين گريز به مثابه اين بود كه از صحنه نبرد جهاد گريخته بودند از اين رو مورد نهى و ملامت قرار گرفتند .\r\nحديث ( 2 )\r\nو با همين اسناد از ابن محبوب ، از جميل بن صالح ، از ابى مريم « 1 » نقل شده كه وى گفت :\r\nدر ذيل فرموده حق تعالى : * ( وَأَرْسَلَ عَلَيْهِمْ طَيْراً أَبابِيلَ ، تَرْمِيهِمْ بِحِجارَةٍ مِنْ سِجِّيلٍ ) * « 2 » ( و مرغان ابابيل را براى هلاكت ايشان فرستاد ، آن مرغان آن قوم را با سنگهاى سجّيل سنگباران كردند ) حضرت ابى جعفر عليه السّلام فرمودند :\r\nاين مرد از اهل مدينه بوده كه در ساحل دريا به طرف مشرق بين يمامه و بحرين قرار داشتند ، ايشان راهزنى كرده و به فعل منكرات مشغول بودند ، حق تعالى پرندگانى را بر ايشان مسلَّط كرد كه از طرف دريا آمده و روى سر ايشان قرار گرفتند ، سرهاى اين پرندگان همچون سر درندگان و چشمهايشان نظير چشمهاى پرندگان درنده بود ، با هر كدام سه سنگ بود ، دو سنگ در دو چنگشان و يك سنگ در منقار آنها بود ، اين پرندگان آن مردم را سنگباران كرده تا جايى كه اجساد و ابدانشان آبله دار گرديد و بدين ترتيب حق تعالى آنها را به واسطه اين پرندگان هلاك فرمود ، قبل از آن اين پرندگان را كسى نديده و اثرى از آبله در بينشان نبود و جماعتى از آن مردم كه گريخته و از ترس جان فرار كرده بودند به حضر موت كه وادى است در يمن رسيدند حق تعالى سيلى فرستاد و غرقشان نمود در حالى كه قبل از اين حادثه اصلا در آن وادى آب نبود و به همين خاطر آن وادى را حضر موت نام گذاردند يعنى وادى كه آن گروه در آن مردند .\r\n\r\n","description":"","footnote":"\r\n« 1 » - ابو مريم انصارى نامش عبد الغفار بن قاسم است و به فرموده مرحوم علامه در خلاصه ثقه مىباشد .\r\n« 2 » - سوره فيل آيه\r\n","page_name":" 663 ","page_number":663},
  {"content":"\r\n\r\n","description":"","footnote":"","page_name":" 664 ","page_number":664},
  {"content":"\r\n\r\nباب دويست و نود و هشتم سرّ اين كه خداوند متعال عقوبت بندگان را تأخير مىاندازد\r\nحديث ( 1 )\r\nپدرم رحمة الله عليه ، از محمّد بن يحيى عطَّار از عمركى ، از على بن جعفر ، از برادرش حضرت موسى بن جعفر ، از پدرش ، از حضرت على عليهم السّلام ، حضرت فرمودند :\r\nخداوند متعال هنگامى كه بخواهد اهل زمين را به عذابى مبتلا نمايد مىفرمايد :\r\nاگر نبودند آنان كه مشتاق جلال من بوده و مساجد مرا آباد كرده و در بامدادان استغفار مىكنند البته عذابم را فرو مىفرستادم .\r\nحديث ( 2 )\r\nمحمّد بن موسى بن متوكَّل از على بن الحسين السّعدآبادي ، از احمد بن ابى عبد الله البرقى ، از على بن الحكم ، از سيف بن عميره ، از سعد بن طريف « 1 » ، از اصبغ بن نباته نقل كرده كه وى گفت :\r\nامير المؤمنين عليه السّلام فرمودند :\r\nحق تبارك و تعالى وقتى مىبيند اهل زمين مرتكب معاصى شده و به قبائح مبادرت مىورزند قصد مىكند تمام ايشان را عذاب كند حتّى يك نفر را هم باقى نگذارد ولى چون نظرش به پيران مىافتد كه به طرف نماز گام بر مىدارند و اطفال كه قرآن مىآموزند به ايشان ترحّم نموده و عذابشان را تأخير مىاندازد .\r\nحديث ( 3 )\r\nپدرم رحمة الله عليه ، از عبد الله بن جعفر ، از هارون بن مسلَّم ، از سعدة بن صدقه ، از حضرت جعفر بن محمّد عليه السّلام ، حضرت فرمود : پدرم عليه السّلام فرمود :\r\nامير المؤمنين عليه السّلام فرمودند : رسول خدا صلَّى الله عليه و آله و سلَّم فرمودند :\r\nخداوند جلّ جلاله هنگامى كه ببيند اهل قريه اى در معاصى اسراف و زياده روى مىكنند و حال آنكه در بين ايشان سه نفر از اهل ايمان مىباشند آنان را خوانده و مىفرمايد : اى اهل عصيان اگر ميان شما مؤمنينى كه مشتاق جلال من هستند و با نمازشان زمين و مساجد مرا آباد نموده و در سحرها از خوف من استغفار و طلب آمرزش مىكنند نبودند عذابم را بر شما فرو مىفرستادم و باكى هم نداشتم .\r\n\r\n","description":"","footnote":"\r\n« 1 » - سعد بن طرف الحنظلي معروف به سعد الخفّاف ، وى صحيح الحديث مىباشد .\r\n","page_name":" 665 ","page_number":665},
  {"content":"\r\n\r\n","description":"","footnote":"","page_name":" 666 ","page_number":666},
  {"content":"\r\nحديث ( 4 )\r\nمحمّد بن على ماجيلويه ، از عمويش محمّد بن ابى القاسم ، از محمّد بن على همدانى ، از على بن ابى حمزه ، از ابو بصير نقل كرده كه وى گفت : از حضرت ابا عبد الله عليه السّلام شنيدم كه مىفرمود : اگر مردم زيارت اين بيت ( بيت الله ) را ترك مىكردند قطعا حق تعالى عذاب بر ايشان نازل مىفرمود و مهلتشان هم نمىداد .\r\nحديث ( 5 )\r\nپدرم رحمة الله عليه از على بن ابراهيم ، از پدرش ، از ابن ابى عمير از هشام بن سالم از ابن عبّاس ، از حضرت ابى عبد الله عليه السّلام ، حضرت فرمودند : مردمى مرتكب گناهانى شدند و از اين بابت در هراس و وحشت افتادند پس مردمى ديگر نزدشان آمده و به آنها گفتند : شما را چه مىشود ؟\r\nآنها گفتند : گناهانى مرتكب شده و از اين جهت بيمناك هستيم .\r\nايشان گفتند : ما گناهان شما را به عهده مىگيريم .\r\nحق تبارك و تعالى فرمود : آنها خوف داشته و ايشان جرات ، و هراسى از عذاب من ندارند ! ! در ساعت عذابش را بر آنها نازل فرمود .\r\nحديث ( 6 )\r\nپدرم رحمة الله عليه ، از عبد الله بن جعفر از هارون بن مسلم ، از مسعدة بن صدقة ، از حضرت جعفر بن محمّد عليهما السّلام ، حضرت فرمود : حضرت امير المؤمنين عليه السّلام فرمودند :\r\nاى مردم ، خداوند متعال عموم را به واسطه گناه خصوصى از مردم عذاب نمىكند مشروط به اين كه گناه كنندگان پنهانى و بدون اطَّلاع عموم مبادرت به عصيان نمايند ولى اگر علنى و در حضور عموم مرتكب نافرمانى خدا شوند و عامّه مردم نيز از اعمال ايشان متأثّر نشده و آنها را از گناه باز ندارند البتّه هر دو گروه مستحقّ عقوبت خداوند متعال مىشوند .\r\nحديث ( 7 )\r\nعلى بن حاتم ، از احمد بن محمّد عاصمى و على بن محمّد بن يعقوب عجلى ، اين دو از على بن الحسين ، از عباس بن على غلام حضرت ابى الحسن موسى عليه السّلام نقل كرده‌اند كه وى گفت : از حضرت رضا عليه السّلام شنيدم كه مىفرمود : هر گاه بندگان مرتكب گناهان شناخته نشده اى شوند حق تعالى آنها را به بلاهاى غير شناخته شده اى مبتلا مىكند .\r\n","description":"","footnote":"","page_name":" 667 ","page_number":667},
  {"content":"\r\n\r\n","description":"","footnote":"","page_name":" 668 ","page_number":668},
  {"content":"\r\n\r\nباب دويست و نود و نهم سرّ جاودانى بودن اهل بهشت در آن و مخلَّد بودن اهل دوزخ در دوزخ\r\nحديث ( 1 )\r\nپدرم رحمة الله عليه ، از سعد بن عبد الله ، از قاسم بن محمّد ، از سليمان بن داود شاذكونى از احمد بن يونس ، از ابى هاشم ، وى مىگويد : از حضرت ابى عبد الله عليه السّلام راجع به خلود اهل بهشت در بهشت و جاودانى بودن اهل دوزخ در دوزخ پرسيدم ؟\r\nحضرت فرمودند :\r\nاهل دوزخ به خاطر اين در دوزخ مخلَّد هستند كه نيّتشان اين بود كه اگر براى هميشه در دنيا باشند عصيان و نافرمانى حق تعالى را بنمايند .\r\nو اهل بهشت به اين جهت در بهشت جاودانى هستند كه نيّتشان در دنيا اين بود كه اگر در آن باقى بمانند پيوسته اطاعت خداوند را نمايند پس نيّت اين دو گروه باعث مخلَّد بودنشان در بهشت و دوزخ گرديده ، سپس آن جناب فرموده حق تعالى را تلاوت فرمود :\r\n* ( قُلْ كُلٌّ يَعْمَلُ عَلى شاكِلَتِه ) * « 1 » ( اى پيامبر تو به خلق بگو كه هر كس بر حسب ذات و طبيعت خود عملى انجام خواهد داد ) بعد حضرت دنبال آيه فرمودند : يعنى بر حسب نيّت و قصد خود .\r\n\r\nباب سيصدم سرّ موسوم شدن مؤمن به مؤمن\r\nحديث ( 1 )\r\nپدرم رحمة الله عليه ، از سعد بن عبد الله ، از محمّد بن الحسين بن ابى الخطاب ، از محمّد بن سنان ، از على بن فضّال ، از مفضّل بن عمر ، از حضرت ابى عبد الله عليه السّلام نقل كرده كه آن جناب فرمودند :\r\nمؤمن را به اين خاطر مؤمن مىگويند كه در دنيا و آخرت براى غير دعاء نموده و از آنها شفاعت مىكند پس حق تعالى نيز دعايش را مستجاب و شفاعتش را قبول مىكند .\r\n\r\n","description":"","footnote":"\r\n« 1 » - سوره اسراء آيه ( 84 )\r\n","page_name":" 669 ","page_number":669},
  {"content":"\r\n\r\n","description":"","footnote":"","page_name":" 670 ","page_number":670},
  {"content":"\r\nحديث ( 2 )\r\nپدرم رحمة الله عليه ، از عبد الله بن جعفر ، از هارون بن مسلَّم ، از مسعدة بن صدقه ، از حضرت جعفر بن محمّد عليهما السّلام ، حضرت فرمود : رسول خدا صلَّى الله عليه و آله و سلَّم فرمودند : كسى كه برادر مؤمنش را با كلمه اى كه به واسطه اش اظهار لطف مىنمايد اكرام كرده يا حاجتش را بر آورد و يا حزن و اندوهى را از او بر طرف كند پيوسته در ظل حمايت حق تعالى بوده و تا مادامى كه به اكرام و بر آوردن حاجت او مشغول است رحمت حق تعالى بر او نازل مىگردد .\r\nسپس فرمود :\r\nآيا خبر بدهم شما را كه چرا به مؤمن ، مؤمن مىگويند ، جهتش آن است كه مردم او را بر نفس و مال خود امين و مطمئن مىدانند .\r\nآيا خبر بدهم شما را كه چرا به مسلمان ، مسلمان مىگويند ، سببش آن است كه مسلمان كسى است كه مردم از دست و زبانش سالم باشند .\r\nآيا خبر بدهم شما را از مهاجر كه چرا به او مهاجر مىگويند ، جهتش آن است كه مهاجر كسى است كه از وادى سيّئات و قبايح هجرت كرده و از آنچه بر او خدا حرام فرموده دورى گزيند سپس فرمودند :\r\nكسى كه مؤمنى را دفع كرده تا بدين وسيله او را ذليل و خوار نمايد يا لطمه و سيلى به او زند يا امر مكروهى را به او وارد نمايد فرشتگان وى را مورد لعن و نفرين قرار مىدهند تا مادامى كه آن مؤمن را خشنود كرده و حقّش را ترميم نموده و توبه و طلب آمرزش نمايد .\r\nپس از آن فرمودند :\r\nبر حذر باش از تنى به كسى ؛ زيرا شايد او مؤمن بوده و شما مطَّلع نباشيد .\r\nو بر شما باد به نرمى و آرامى و فرار از سلاح شيطان ، چه آنكه چيزى نزد خدا محبوبتر از آرامى و نرمش نمىباشد .\r\n\r\nباب سيصد و يكم سرّ اين كه نيّت مؤمن بهتر از عملش مىباشد\r\nحديث ( 1 )\r\nپدرم رحمة الله عليه ، از حبيب بن الحسين الكوفى از محمّد بن الحسين بن ابى الخطاب ، از احمد بن صبيح الاسدى ، از زيد شحّام نقل كرده كه وى گفت :\r\n","description":"","footnote":"","page_name":" 671 ","page_number":671},
  {"content":"\r\n\r\n","description":"","footnote":"","page_name":" 672 ","page_number":672},
  {"content":"\r\nمحضر مبارك حضرت ابى عبد الله عليه السّلام عرض كردم : شنيده‌ام كه فرموده‌ايد : نيّت مؤمن از عملش بهتر است . سؤالم اين است كه چگونه نيّت بهتر از عمل مىباشد ؟\r\nحضرت فرمودند : زيرا عمل بسا از روى رياء صورت گرفته در حالى كه نيت خالص براى پروردگار مىباشد از اين رو حق تعالى در مقابل نيّت چيزى عطاء مىفرمايد كه در قبال عمل منظور نمىكند .\r\nحضرت امام صادق عليه السّلام به عنوان شاهد اين گفتار فرمودند :\r\nبنده در روز نيّت مىكند كه در شب نماز نافله بخواند ولى به واسطه غلبه خواب اين عبادت از او فوت مىشود ، حق تبارك و تعالى برايش نماز ثبت و ضبط فرموده و نفسش را تسبيح و خوابش را صدقه محسوب مىفرمايد .\r\nحديث ( 2 )\r\nپدرم رحمة الله عليه ، از محمّد بن يحيى عطَّار ، از محمّد بن احمد ، از عمران بن موسى ، از حسن بن على بن نعمان ، از حسن بن حسين انصارى ، از برخى رجالش ، از حضرت ابى جعفر عليه السّلام آن جناب فرمودند :\r\nنيّت مؤمن از عملش برتر است زيرا وى نيت كار خيرى را مىكند ولى دركش نمىنمايد و نيّت كافر از عملش بدتر است چه آنكه كافر نيّت كار شرّى را مىكند و آرزوى انجامش را داشته ولى به آن نمىرسد .\r\n\r\nباب سيصد و دوّم سرّ حلال بودن مال فرزند براى پدر\r\nعلى بن احمد رحمة الله عليه ، از عمير بن ابى عبد الله ، از محمّد بن اسماعيل ، از على بن عبّاس ، از قاسم بن ربيع صحّاف ، از محمّد بن سنان ، وى گفت :\r\nحضرت ابا الحسن الرّضا عليه السّلام در جواب مسائل او مرقوم فرمودند :\r\nسرّ حلال بودن مال فرزند براى پدر و بدون اذن او و حلال نبودن مال پدر بدون اذنش براى فرزند اين است كه :\r\nفرزند در فرموده حق تعالى بخشيده شده به پدر معرّفى شده ، خداوند فرموده :\r\n* ( يَهَبُ لِمَنْ يَشاءُ إِناثاً وَيَهَبُ لِمَنْ يَشاءُ الذُّكُورَ ) * ( خدا به هر كسى كه بخواهد مؤنث بخشيده و به آن كس كه دوست داشته باشد مذكَّر هبه مىكند ) و بديهى است وقتى خود فرزند بخشيده شده به پدر باشد مالش به طريق اولى موهوب او محسوب مىگردد .\r\n","description":"","footnote":"","page_name":" 673 ","page_number":673},
  {"content":"\r\n\r\n","description":"","footnote":"","page_name":" 674 ","page_number":674},
  {"content":"\r\nاز اين گذشته پدر مسئول مئونه فرزند است در حال صغر و كبر و از اين نظر مورد مواخذه واقع مىشود چنانچه فرزند را به او نسبت داده و به مقتضاى فرموده حق تعالى او را براى پدر مىخواند حق تعالى در قرآن مىفرمايد :\r\n* ( ادْعُوهُمْ لِآبائِهِمْ هُوَ أَقْسَطُ عِنْدَ الله ) * ( شما پسر خوانده ها را به پدرانشان نسبت دهيد كه اين نزد خدا به عدل و راستى نزديكتر است ) .\r\nو دليل ديگر بر اين كه پدر مىتواند مال فرزند را بدون اذنش بر دارد فرموده نبى اكرم صلَّى الله عليه و آله و سلَّم است كه مىفرمايد :\r\nانت و مالك لابيك ( تو و مالت ، مال پدرت مىباشيد ) .\r\nولى مادر اين طور نبوده و حق ندارد از مال فرزندش بدون اذن او يا اذن پدرش بردارد چه آنكه پدر در ارتباط با نفقه فرزند مورد مؤاخذه است نه مادر .\r\n\r\nباب سيصد و سوّم سرّ اين كه كنيز پسر بر پدر حرام بوده ولى كنيز دختر براى او حلال مىباشد\r\nحديث ( 1 )\r\nپدرم رحمة الله عليه از عبد الله بن جعفر حميرى از محمّد بن الحسين ، از محمّد بن اسماعيل ، از صالح بن عقبه ، از عروة الحنّاط ، از حضرت ابى عبد الله عليه السّلام ، وى مىگويد : محضر مبارك امام عليه السّلام عرض كردم : چرا كنيز پسر براى پدر حرام است اگر چه پسر صغير باشد ولى كنيز دختر براى پدر حلال است ؟\r\nحضرت فرمودند : زيرا دختر با كنيز نكاح و نزديكى نمىكند ولى پسر با او تماس برقرار مىنمايد و اگر پدر با كنيز پسر نزديكى كند بسا اين امر بر پسر مخفى مانده و وى پس از رسيدن به جوانى با اين كنيز كه متعلَّق به خودش هست تماس پيدا كند و او را نكاح نمايد و ضرر و و بال اين عمل و پيامدهاى غير مطلوبش در عهده پدر مىباشد كه قبلا با اين كنيز نكاح نموده بود .\r\n\r\nمقاله مؤلَّف كتاب\r\nمؤلَّف اين كتاب ( مرحوم صدوق ) مىگويد :\r\nاين خبر همان طورى كه نقل شد روايت گرديده و مضمونش صحيح مىباشد و آن اين است كه براى پدر اصلح و شايسته تر آن است كه با كنيز پسرش هم بستر نشود اگر چه پسر صغير و كودك باشد و گاهى مجامعت پدر با كنيز پسر جايز مىباشد و آن\r\n","description":"","footnote":"","page_name":" 675 ","page_number":675},
  {"content":"\r\n\r\n","description":"","footnote":"","page_name":" 676 ","page_number":676},
  {"content":"\r\nوقتى است كه پسر با كنيز مواقعه نكرده است و علَّت جواز آن است كه پسر و آنچه مال او است مال پدر مىباشد ولى در صورتى كه پسر به كنيز دخول نموده باشد البته براى پدر هم بستر شدن با كنيز مشروع نيست .\r\nو آنچه من به آن فتوى مىدهم آن است كه كنيز دختر نيز براى پدر جايز الدخول نمىباشد .\r\n\r\nباب سيصد و چهارم سرّ ناميدن طبيب به طبيب\r\nحديث ( 1 )\r\nپدرم رحمة الله عليه ، از سعد بن عبد الله ، از احمد بن ابى عبد الله برقى با اسنادش به طور مرفوعه از حضرت امام صادق عليه السّلام نقل كرده كه آن جناب فرمودند :\r\nطبيب را قبلا معالج مىخواندند ، حضرت موسى بن عمران عليه السّلام به درگاه الهى عرضه داشت پروردگارا ، درد از كيست ؟\r\nخدا فرمود : از من .\r\nجناب موسى عرضه داشت ، دواء از كيست ؟\r\nخدا فرمود : از من عرض كرد : پس مردم با معالج چكار دارند كه به وى مراجعه مىنمايند ؟\r\nخدا فرمود : با مراجعه به او فقط دلشان خوش مىشود .\r\nسپس امام عليه السّلام فرمود : بعد از اين سخن طبيب را طبيب گفتند ( يعنى موجب دلخوشى ) .\r\n\r\nباب سيصد و پنجم سرّ اين كه حق تعالى ابليس را تا وقتى معلوم مهلت داده\r\nحديث ( 1 )\r\nپدرم رحمة الله عليه از سعد بن عبد الله ، از حسن بن عطيّه « 1 » نقل كرده كه وى گفت : محضر مبارك حضرت ابى عبد الله عليه السّلام عرض كردم : بفرماييد چرا و براى چه خداوند عزّ و جل به ابليس فرمود تو از مهلت داده شدگانى تا وقت معلوم ؟\r\n\r\n","description":"","footnote":"\r\n« 1 » - حسن بن عطيه حناط كوفى ، به فرموده نجاشى ثقه مىباشد .\r\n","page_name":" 677 ","page_number":677},
  {"content":"\r\n\r\n","description":"","footnote":"","page_name":" 678 ","page_number":678},
  {"content":"\r\nحضرت فرمودند : براى چيزى كه خداوند متعال خواست از آن تشكَّر بجا آورد .\r\nعرض كردم : آن چه بود ؟\r\nحضرت فرمودند : دو ركعت نماز بود كه ابليس آن را در آسمان بجا آورد و دو يا چهار هزار سال طول كشيد .\r\nحديث ( 2 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از على بن حسان ، از على بن عطيّه « 1 » نقل كرده كه وى گفت : حضرت ابو عبد الله عليه السّلام فرمودند :\r\nابليس در آسمان دو ركعت نماز را ظرف هفت هزار سال بجا آورد و حق تعالى در مقابل عبادتش ثواب آن را اعطاء كرد به او آنچه اعطاء فرمود .\r\n\r\nباب سيصد و ششم سرّ ناميدن رجيم به رجيم\r\nحديث ( 1 )\r\nپدرم رحمة الله عليه ، از على بن ابراهيم ، از پدرش از حمّاد ، از حلبى نقل كرده كه وى گفت : از حضرت ابا عبد الله عليه السّلام پرسيدم : براى چه رجيم به رجيم ناميده شده است ؟\r\nحضرت فرمودند : زيرا رجم و سنگباران شد .\r\nعرض كردم : پس از رجم شدن آيا مرد ؟\r\nفرمود : خير ولى در علم خدا بود كه ابليس رجم و سنگباران مىشود .\r\n\r\nباب سيصد و هفتم سرّ ناميدن خنّاس به خنّاس\r\nحديث ( 1 )\r\nپدرم رحمة الله عليه ، از سعد بن عبد الله ، از ابى بصير ، از حضرت ابى عبد الله عليه السّلام ، راوى مىگويد از آن جناب راجع به خنّاس پرسيدم ؟\r\nحضرت فرمودند : ابليس بر قلب و دل مسلَّط مىشود و وقتى ذكر خدا در آن شود مىگريزد لذا به خاطر همين است كه به آن خنّاس يعنى گريزنده مىگويند .\r\n\r\n","description":"","footnote":"\r\n« 1 » - على بن عطيّه ، مرحوم ممقانى در رجال فرموده وى امامى و مجهول الحال مىباشد .\r\n","page_name":" 679 ","page_number":679},
  {"content":"\r\n\r\n","description":"","footnote":"","page_name":" 680 ","page_number":680},
  {"content":"\r\n\r\nباب سيصد و هشتم سرّ نهى شدن از آميزش و معامله با اشخاص كم روزى و بىبخت\r\nحديث ( 1 )\r\nمحمّد بن موسى بن متوكَّل رحمة الله عليه از عبد الله بن جعفر حميرى ، از احمد بن محمّد ، از حسن بن محبوب ، از عبّاس بن وليد ، از صبيح ، از پدرش نقل كرده كه وى گفت :\r\nحضرت امام صادق عليه السّلام فرمودند : اى وليد از كسى كه كم روزى و بد اقبال است براى من چيزى نخر زيرا در معامله با ايشان هيچ بركتى نيست .\r\nحديث ( 2 )\r\nمحمّد بن الحسن ، از محمّد بن الصفّار ، از عبّاس بن معروف ، از حسن بن على بن فضّال ، از ظريف بن ناصح نقل كرده كه وى گفت :\r\nحضرت ابو عبد الله عليه السّلام فرمودند : معامله نكنيد مگر با كسى كه نشو و نمائش در خير و بركت بوده .\r\n\r\nباب سيصد و نهم سرّ مكروه بودن معامله با صاحبان آفت و بلا\r\nحديث ( 1 )\r\nمحمّد بن الحسن رحمة الله عليه از محمّد بن يحيى عطَّار ، از محمّد بن احمد بن يحيى ، از احمد بن محمّد با اسنادش به طور مرفوعه نقل كرده كه حضرت امام صادق عليه السّلام فرمودند :\r\nاز معامله با صاحبان آفت و بلا دورى كنيد زيرا ايشان عقيده اى هستند .\r\n\r\nباب سيصد و دهم سرّ مكروه بودن معامله با كردها\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد ، از على بن حكم از كسى كه برايش حديث گفته از ابى الربيع الشّامى ، وى مىگويد : از حضرت ابى عبد الله عليه السّلام سؤال كرده و محضر مباركش عرضه داشتم : گروهى از كردها هستند كه نزد ما بوده و به منظور بيع و شراء با ما تماس گرفته و ما هم با ايشان خريد و فروش مىكنيم آيا اين كار را بكنيم يا نه ؟\r\n","description":"","footnote":"","page_name":" 681 ","page_number":681},
  {"content":"\r\n\r\n","description":"","footnote":"","page_name":" 682 ","page_number":682},
  {"content":"\r\nحضرت فرمودند : اى ربيع با ايشان معامله مكن ، زيرا اين جماعت گروهى از طائفه جن بوده كه حق تعالى آشكارشان فرموده است .\r\nحديث ( 2 )\r\nمحمّد بن الحسن رحمة الله عليه از حسن بن متيل ، از محمّد بن الحسين ، از جعفر بن بشير ، از حفص از كسى كه برايش حديث گفته از ابى الربيع شامى ، وى مىگويد : از حضرت امام صادق عليه السّلام سؤال كرده و محضر مباركش عرض كردم :\r\nگروهى از كردها نزد ما هستند و پيوسته با ما تماس پيدا كرده و به منظور خريد و فروش به ما مراجعه مىكنند ما هم با آنها معامله مىكنيم ، اين كار چه صورت دارد ؟\r\nحضرت فرمودند : اى ابا ربيع با ايشان معامله مكن زيرا كردها طائفه اى از جنّ هستند كه خداوند آشكارشان فرموده است .\r\n\r\nباب سيصد و يازدهم سرّ مكروه بودن معامله با افراد فرومايه\r\nحديث ( 1 )\r\nپدرم رحمة الله عليه ، از احمد بن ادريس ، از محمّد بن احمد ، از محمّد بن عيسى ، از حسين بن مياح از عيسى ، وى مىگويد : حضرت ابو عبد الله عليه السّلام فرمودند :\r\nاز معامله با فرومايگان دورى كنيد زيرا مآل كارشان به خير و بركت نيست .\r\n\r\nباب سيصد و دوازدهم سرّ مكروه بودن قرض\r\nحديث ( 1 )\r\nمحمّد بن الحسن از محمّد بن الحسن الصفّار ، از احمد بن محمّد ، از پدرش از ابن مغيره ، از سكونى از حضرت جعفر بن محمّد ، از پدرش عليهم السلام ، حضرت فرمودند :\r\nرسول خدا فرمودند :\r\nاز قرض گرفتن و پيدا شدن دين اجتناب كنيد زيرا موجب حزن و غم در شب و ذلَّت و خوارى در روز مىشود .\r\nحديث ( 2 )\r\nمحمّد بن على ماجيلويه از على بن ابراهيم ، از پدرش ، از عبد الله بن ميمون ، از\r\n","description":"","footnote":"","page_name":" 683 ","page_number":683},
  {"content":"\r\n\r\n","description":"","footnote":"","page_name":" 684 ","page_number":684},
  {"content":"\r\nحضرت جعفر بن محمّد از پدرش ، از حضرت على عليهم السلام ، حضرت فرمودند :\r\nاز قرض كردن دورى كنيد زيرا موجب ذلَّت در روز و حزن در شب و پرداختن آن در دنيا و آخرت مىباشد .\r\nحديث ( 3 )\r\nاحمد بن محمّد ، از پدرش ، از محمّد بن احمد ، از يوسف بن حارث از عبد الله بن يزيد ، از حياة بن شريح از سالم بن غيلان از دراج ، از ابى الهيثم ، از ابى سعيد خدرى ، وى مىگويد : از رسول خدا صلَّى الله عليه و آله و سلَّم شنيدم كه مىفرمودند :\r\nپناه به خدا مىبرم از كفر و قرض .\r\nمحضر مباركش عرض شد : آيا قرض را معادل و در عرض كفر قرار مىدهيد ؟\r\nفرمودند : آرى .\r\nحديث ( 4 )\r\nمحمّد بن الحسن از محمّد بن الحسن الصفّار ، از عبّاس بن معروف ، از حسن بن محبوب ، از حنّان بن سدير ، از پدرش ، از حضرت ابى جعفر عليه السّلام نقل كرده كه آن جناب فرمودند : هر گناهى را كشته شدن در راه خدا جبران مىكند مگر قرض كه هيچ جابر و كفّاره اى ندارد مگر آنكه بدهكار آن را پرداخته يا رفيقش از جانب او پرداخت كند و يا صاحب قرض وى را ببخشد .\r\nحديث ( 5 )\r\nحسين بن احمد از پدرش ، از محمّد بن احمد از ابو عبد الله الرازى از حسن بن على بن ابى عثمان ، از حفص بن غياث ، از ليث نقل كرده كه وى گفت :\r\nسعد از عمر بن ابى سلمه از ابو هريره نقل كرده كه وى گفت : نبى اكرم صلَّى الله عليه و آله و سلَّم فرمودند : تا مادامى كه مؤمن قرض دارد نفسش گرفتار و ناراحت است .\r\nحديث ( 6 )\r\nحسين بن احمد با همين اسناد از محمّد بن احمد ، از يعقوب بن يزيد از برخى اصحاب به طور مرفوعه از يكى از ائمه عليهم السّلام نقل كرده كه فرمودند :\r\nروز قيامت بدهكار را در حالى كه از همّ و حزن شكايت مىكند مىآورند ، در صورتى كه اعمال حسنه داشته باشد آنها را براى طلبكارش منظور مىكنند و اگر افعال و اعمال نيك نداشته باشد سيّئات و قبايح طلبكار را براى وى حساب مىنمايند .\r\nدر زمان رسول خدا صلَّى الله عليه و آله و سلَّم مردى كه در عهده اش دو دينار قرض بود از دنيا رفت به\r\n","description":"","footnote":"","page_name":" 685 ","page_number":685},
  {"content":"\r\n\r\n","description":"","footnote":"","page_name":" 686 ","page_number":686},
  {"content":"\r\nرسول گرامى صلَّى الله عليه و آله و سلَّم خبر دادند ، آن جناب از خواندن نماز بر او امتناع فرمودند .\r\nسپس امام عليه السّلام فرمودند : البته اين عمل از رسول خدا صلى الله عليه و آله به خاطر اين بود كه مردم برگرفتن قرض جرات پيدا نكنند نه اين كه واقعا دين و قرض حرام باشد چه آنكه رسول اكرم صلَّى الله عليه و آله و سلم از دنيا رفتند و در عهده اش قرض بوده و همچنين على عليه السّلام در حالى كه قرضدار بودند شهيد شدند چنانچه امام حسن مجتبى عليه السّلام با داشتن دين از دنيا رحلت نمودند و بالاخره حضرت سيّد الشّهداء وقتى شهيد شدند در عهده اشان قرض بود .\r\nحديث ( 7 )\r\nحسين بن احمد با همين اسناد از محمّد بن احمد ، از ابن عيسى ، از عثمان بن سعيد از عبد الكريم همدانى ، از ابو ثمامه نقل كرده كه گفت : محضر مبارك حضرت ابو جعفر عليه السّلام رسيده و عرضه داشتم : فدايت شوم ، من مردى هستم كه مىخواهم ملازم مكَّه شده و آن جا بمانم و در عهده‌ام دينى مىباشد كه صاحبش شخصى است از فرقه مرجئه چه مىفرماييد .\r\nحضرت فرمودند :\r\nنزد دهنده قرض برو و صبر و تأمّل كن تا دين او را پرداخته آنگاه بدون اين كه در عهده ات قرض باشد خدا را ملاقات كنى چه آنكه مؤمن خيانت نمىكند .\r\nحديث ( 8 )\r\nحسين بن احمد با همين اسناد از محمّد بن عيسى ، از هيثم ، از ابن ابى عمير ، از حمّاد بن عثمان از وليد بن صبيح نقل كرده كه وى گفت : مردى محضر ابى عبد الله عليه السّلام رسيد و ادّعاء مىكرد كه در عهده معلى بن خنيس « 1 » دين دارد ، وى مىگفت : معلى بن خنيس حقّ مرا برده و تلف كرده است . امام عليه السّلام فرمودند : حقّ تو را كسى تلف كرده كه معلَّى بن خنيس را كه كشته است پس از آن حضرت به وليد فرمودند : پيش اين مرد مدّعى برو و حقّش را اداء كن چون دوست دارم معلَّى بن خنيس را خنك كنم اگر چه خنك مىباشد .\r\n\r\n","description":"","footnote":"\r\n« 1 » - معلى بن خنيس المدنى ، وى آزاد كرده حضرت امام صادق عليه السّلام بوده و در باره وى اختلاف است برخى او را ضعيف و گروهى او را ثقه و ممدوح مىدانند و از عباراتى كه دلالت بر وثاقت و مدح او دارد كلام كشتى است كه مىفرمايد : وقتى خبر قتل معلى بن خنيس را به امام صادق عليه السّلام دادند حضرت فرمودند : به خدا سوگند او داخل بهشت شد و نيز منقول است كه وقتى داود بن على او را كشت حضرت با حالتى غضبناك بر او وارد شده در حالى كه اسماعيل فرزندشان به دنبال آن حضرت بود ، فرمود : اى داود غلام مرا كشتى ، او گفت من نكشتم و شرطه من او را كشت ، حضرت فرمود : با اذن تو بود يا بدون اذن ، گفت : بدون اذن من بود حضرت به اسماعيل فرمود :\r\nسزايش را بده ، اسماعيل با شمشير برهنه به سراغ شرطه رفت و او را كشت .\r\n","page_name":" 687 ","page_number":687},
  {"content":"\r\n\r\n","description":"","footnote":"","page_name":" 688 ","page_number":688},
  {"content":"\r\nحديث ( 9 )\r\nپدرم رحمة الله عليه از عبد الله بن جعفر حميرى ، از هارون بن مسلم ، از سعدان نقل كرده كه وى گفت : ابو الحسن ليثى از حضرت محمّد عليهما السّلام از پدران گرامش عليهم السّلام نقل كرده كه فرمودند : رسول خدا صلَّى الله عليه و آله و سلَّم فرمودند :\r\nدردى نيست مگر درد چشم و رنج و تعبى نيست مگر تعب و رنج قرض . و با همين أسناد نقل كرده كه رسول خدا صلَّى الله عليه و آله و سلَّم فرمودند :\r\nقرض و دين علامت خداى تعالى در زمين است و وقتى خدا بخواهد بنده اى را ذليل كند آن را در گردنش قرار مىدهد .\r\n\r\nباب سيصد و سيزدهم سرّ اين كه خانه و خادم را براى پرداخت دين نمىفروشند\r\nحديث ( 1 )\r\nپدرم رحمة الله عليه ، از سعد بن عبد الله از ابراهيم بن هاشم از نضر بن سويد از مردى از حلبى از حضرت ابى عبد الله عليه السّلام ، آن حضرت فرمودند :\r\nبراى پرداخت قرض و دين خانه و كنيز را نبايد فروخت زيرا براى مرد مسلمان سر پناهى لازم است كه در آن ساكن شده و خادمى كه خدمتش را بنمايد .\r\nحديث ( 2 )\r\nمحمّد بن الحسن رحمة الله عليه از على بن ابراهيم ، از پدرش نقل كرده كه وى گفت : ابن ابى عمير مردى بزّاز بود و از شخصى ده هزار درهم مىخواست ، اموال ابن ابى عمير تلف شد و فقير گرديد آن شخص بدهكار خانه اش را به ده هزار درهم فروخت و پولها را برداشت و به نزد ابن ابى عمير برد به منزل او كه رسيد دقّ الباب نمود ، محمّد بن ابى عمير رحمة الله عليه بيرون آمده ، آن مرد گفت : اين مالى است كه از من مىخواستى ، بگير .\r\nابن ابى عمير گفت : اين مال را از كجا آورده اى ، آيا ارثى به تو رسيده ؟\r\nآن مرد گفت : خير .\r\nابن ابى عمير گفت : كسى به تو بخشيده ؟\r\nگفت : خير ، خانه‌ام را فروخته‌ام تا بدهى خويش را بپردازم .\r\nابن ابى عمير گفت : ذريح محاربى از امام صادق عليه السّلام برايم نقل كرد كه حضرت فرمودند :\r\n","description":"","footnote":"","page_name":" 689 ","page_number":689},
  {"content":"\r\n\r\n","description":"","footnote":"","page_name":" 690 ","page_number":690},
  {"content":"\r\nبه خاطر دين و قرض شخص را از مأوى و منزلش بيرون نمىكنند ( مقصود اين است كه خانه شخص را به منظور وصول قرض و پرداخت دينش از او نگرفته و آن را نبايد فروخت ) اين پولها را بردار من احتياجى به آنها ندارم ، به خدا سوگند در اين زمان به يك درهم از آن نيازمندم ولى در عين حال يك درهمش را بر نمىدارم .\r\n\r\nباب سيصد و چهاردهم سرّ مكروه بودن پاره اى از حرفه ها\r\nحديث ( 1 )\r\nمحمّد بن الحسن رحمة الله عليه ، از محمّد بن الحسن الصفّار ، از احمد بن محمّد از جعفر بن يحيى خزاعى ، از يحيى بن ابى العلاء ، از اسحاق بن عمّار نقل كرده كه وى گفت : محضر مبارك امام صادق عليه السّلام رسيدم و عرضه داشتم خداوند فرزندى به من عطاء فرموده .\r\nحضرت فرمودند : آيا نامش را محمّد نگذاشتى ؟\r\nعرض كردم : چرا ، او را به اين نام موسوم كردم .\r\nحضرت فرمودند : محمّد را نزد و دشنامش نده ، خداوند او را در هنگام حياتت نور چشمت و بعد از مماتت خلف و جانشين صالحى قرار داده است .\r\nعرضه داشتم : فدايت شوم ، او را به چه شغل و حرفه اى مشغول نمايم ؟\r\nحضرت فرمودند : از پنج حرفه بازش دار و به هر شغل ديگرى كه مشغولش نمودى اشكالى ندارد .\r\nاو را به زرگر مسپار و به اين حرفه سرگرمش مكن زيرا زرگر از ربا سالم نمىماند و نيز او را نزد كفن فروش مگذار زيرا از مبتلا شدن مردم به مرض و با و مردن آنها مسرور مىشود و همچنين وى را به طعام فروش مسپار چه آنكه اين گروه از سوداگران از احتكار سالم نيستند و به سلَّاخ نيز او را تسليم مكن زيرا مهربانى از ايشان سلب شده و قساوت قلب دارند و بالاخره او را نزد برده فروش مگذار ؛ زيرا رسول خدا فرمودند : بدترين مردم كسانى هستند كه مردم را مىفروشند .\r\nحديث ( 2 )\r\nمحمّد بن الحسن رحمة الله عليه از محمّد بن الحسن الصفّار ، از احمد بن ابى عبد الله ، از محمّد بن عيسى از عبيد الله دهقان ، از درست بن ابى منصور واسطى ، از ابراهيم بن عبد الحميد ، از حضرت ابى الحسن موسى عليه السّلام ، حضرت فرمودند :\r\n","description":"","footnote":"","page_name":" 691 ","page_number":691},
  {"content":"\r\n\r\n","description":"","footnote":"","page_name":" 692 ","page_number":692},
  {"content":"\r\nمردى محضر مبارك نبى اكرم صلَّى الله عليه و آله و سلَّم مشرّف شد و عرض كرد : يا رسول الله به فرزندم كتابت و نوشتن را تعليم كرده‌ام پس از آن به چه حرفه و شغلى او را وادارم ؟\r\nحضرت فرمودند : خدا پدرت را رحمت كند او را به هر كارى كه خواستى مشغول كن فقط به پنج حرفه وادارش ننما و به دست پنج گروه مسپار ، اين پنج گروه عبارتند از :\r\nسيّاء ، صائغ ، قصّاب ، حنّاط و نخّاس .\r\nآن مرد عرضه داشت : يا رسول الله ، سيّاء كيست ؟\r\nحضرت فرمودند : كفن فروش بوده كه مرگ امّت من را آرزومند است در حالى كه يك مولود از امّت من برايم بهتر است از آنچه خورشيد بر او مىتابد .\r\nو امّا صائغ ( زرگر ) : وى در فكر مغبون ساختن امّت من مىباشد و قصّاب حيوانات را سر مىبرد و اين باعث سنگدلشدنش مىگردد و طعام فروش غذاى امّت من را احتكار و حبس مىكند و محقّقا اگر خدا با بنده سارق ملاقات كند بهتر است تا با محتكرى كه چهل روز طعام و غذاى امّتم را حبس نموده باشد و راجع به بنده فروش جبرئيل به من گفت : اى محمّد بدترين افراد امّت من كسانى هستند كه مردم را مىفروشند .\r\nحديث ( 3 )\r\nپدرم رحمة الله عليه از سعد بن عبد الله ، از احمد بن محمّد ، از محمّد بن يحيى خزّاز ، از طلحة بن زيد از حضرت جعفر بن محمّد از پدرش عليهما السّلام نقل كرده كه آن حضرت فرمودند : رسول خدا صلَّى الله عليه و آله و سلَّم فرمودند :\r\nپسر بچّه اى را به دست خاله‌ام سپرده و سفارش كردم او را حجّام يا قصّاب يا زرگر نكند .\r\n\r\nباب سيصد و پانزدهم سرّ اين كه واجب است به خلاف آنچه اهل سنّت مىگويند اخذ نمود\r\nحديث ( 1 )\r\nپدرم رحمة الله عليه از احمد بن ادريس ، از ابو اسحاق ارجانى حديث را به طور مرفوعه نقل كرده ، وى مىگويد : حضرت ابو عبد الله عليه السّلام فرمودند :\r\n","description":"","footnote":"","page_name":" 693 ","page_number":693},
  {"content":"\r\n\r\n","description":"","footnote":"","page_name":" 694 ","page_number":694},
  {"content":"\r\nآيا مىدانى چرا به شما فرمان داديم به خلاف آنچه عامّه ( اهل سنّت ) مىگويند اخذ كنيد ؟\r\nعرضه داشتم : نمىدانيم .\r\nفرمودند : حضرت امير المؤمنين عليه السّلام ، به آنچه معتقد و متديّن بود امّت ( عامه ) خلافش را گفته و غير آن را دين خود قرار داده‌اند و غرضشان از آن اين است كه امامت و ولايت حضرتش را باطل كنند و بسيار بود كه چيزى را نمىدانستند و از آن جناب مىپرسيدند و وقتى حضرت جوابشان را مىدادند از پيش خود ضدّ آن را جعل مىكردند تا بدين ترتيب امر را بر مردم مشتبه نمايند .\r\nحديث ( 2 )\r\nجعفر بن على ، از على بن عبد الله ، از معاذ نقل كرده كه وى گفت : محضر مبارك امام صادق عليه السّلام عرض كردم : در مجلس و محفلى مىنشينم ، شخصى وارد مىشود اگر بدانم كه از مخالفين شما است رأى و نظريه و مخالفين شما را ابراز و اظهار مىكنم و اگر از كسانى است كه به رأى و نظريّه شما قايل است من نيز رأى شما را ابراز مىكنم و اگر او را نشناسم هم نظريه شما و هم رأى مخالفين شما را اظهار كرده تا او به هر كدام كه قايل است براى خود اختيار نمايد .\r\nحضرت فرمودند : خدا تو را رحمت كند اين چنين عمل نما .\r\nحديث ( 3 )\r\nپدرم رحمة الله عليه از سعد بن عبد الله ، از عمرو بن ابى المقدام ، از على بن الحسين ، از حضرت ابى عبد الله عليه السّلام ، حضرت فرمودند :\r\nهر گاه در تحت سلطه ائمّه جور و سلاطين ظلم بوديد و به احكام ايشان مشى و رفتار كنيد و بر حذر باشيد كه خود را مشخّص و نمايان كنيد كه كشته مىشويد و هر گاه به احكام ايشان معامله نماييد براى شما البتّه بهتر است .\r\nحديث ( 4 )\r\nعلى بن احمد ، از احمد بن ابى عبد الله ، از على بن أسباط نقل كرده كه وى گفت :\r\nمحضر مبارك او يعنى حضرت رضا عليه السّلام عرض كردم : امرى برايم اتّفاق مىافتد كه بايد حكمش را بدانم و در شهر از دوستان شما كسى نيست كه از وى آن را سؤال كنم تكليفم چيست ؟\r\nحضرت فرمودند : نزد فقيه شهر ( يعنى فقيه عامّه ) برو و از او استفتاء نما و وقتى به چيزى فتوى داد تو خلاف آن را بگير زيرا حق در خلاف آن مىباشد .\r\n","description":"","footnote":"","page_name":" 695 ","page_number":695},
  {"content":"\r\n\r\n","description":"","footnote":"","page_name":" 696 ","page_number":696},
  {"content":"\r\n\r\nباب سيصد و شانزده سرّ گسيخته شدن پرده و آشكار شدن راز بنده\r\nحديث ( 1 )\r\nمحمّد بن الحسن رحمة الله عليه ، از محمّد بن الحسن الصفّار ، از عبّاس بن معروف ، از عبد الله بن عبد الرحمن اصم بصرى ، از عبد الله بن مسكان ، از حضرت ابى عبد الله عليه السّلام روايت را مرفوعا به حضرت امير المؤمنين عليه السّلام رسانده و نقل كرده كه آن حضرت فرمودند :\r\nهيچ بنده اى نيست مگر آنكه بر او چهل پرده و پوشش احاطه كرده است تا هنگامى كه چهل معصيت كبيره از او صادر شود و پس از انجام چهل كبيره پرده ها گسيخته مىشوند و فرشتگانى كه حافظ و نگهبان او بوده و با وى مىباشند مىگويند :\r\nپروردگارا ، اين بنده تو است كه پرده ها و پوششها از او كنار رفته است ، حق تعالى به ايشان وحى مىفرمايد كه بنده‌ام را بابلهايتان مستور كنيد ، فرشتگان حسب الامر بارى تعالى با بالهاى خود او را مىپوشانند ، وى هيچ قبيح و عمل منكرى نيست مگر آنكه مرتكبش مىشود و به انجام آنها نزد مردم افتخار نيز مىكند .\r\nفرشتگان به درگاه پروردگار عرضه مىدارند : بار الها ، اين بنده ات فعل قبيح و منكرى نيست مگر آنكه انجامش داده و ما از كردار او شرمسار مىباشيم .\r\nحق تعالى به آنها وحى مىفرمايد : بالهاى خود را از او برداريد ، هنگامى كه اين عبد عاصى به ما اهل بيت بغض ورزيد و نسبت به ما شروع به اظهار عداوت نمود حق تبارك و تعالى پرده ها و حجابها را كه قبايح او را مستور نموده بودند در آسمان كنار زد و آنها را بر اهل آن ظاهر و روشن ساخت ولى در زمين منكران و كردار زشت او را همچنان بر اهل زمين مستور نگاه داشت ، فرشتگان عرضه داشتند :\r\nپروردگارا ، اين بنده گنهكارت همچنان مهتوك السّتر مانده و حجاب از اعمال زشتش كنار نرفته است .\r\nخداوند به ايشان وحى فرمود : اگر حاجت و نياز به او مىداشتم فرمان نمىدادم كه بالهاى خود را از او برداريد .\r\n\r\nباب سيصد و هفدهم سرّ نهى از خوردن گل\r\nحديث ( 1 )\r\nپدرم رحمة الله عليه از سعد بن عبد الله ، از احمد بن ابى عبد الله ، از حسن بن\r\n","description":"","footnote":"","page_name":" 697 ","page_number":697},
  {"content":"\r\n\r\n","description":"","footnote":"","page_name":" 698 ","page_number":698},
  {"content":"\r\nعلى ، از هشام بن حكم ، از حضرت ابى عبد الله عليه السّلام ، حضرت فرمودند :\r\nخداوند متعال آدم را از گل آفريد از اين رو خوردن طين و گل را بر ذرّيه آدم حرام نمود .\r\nحديث ( 2 )\r\nپدرم رحمة الله عليه از احمد بن ادريس ، از احمد بن عيسى ، از ابى يحيى واسطى ، از مردى ، وى مىگويد : حضرت ابى عبد الله عليه السّلام فرمودند :\r\nگل مانند گوشت خوك حرام است و كسى كه آن را بياشامد و سپس بميرد من بر او نماز نمىگزارم مگر گل قبر حضرت امام حسين عليه السّلام كه در آن شفاء از هر دردى است و كسى كه آن را با ميل بخورد نه به قصد استشفاء البته در آن شفاء نمىباشد .\r\nحديث ( 3 )\r\nمحمّد بن موسى بن متوكَّل رحمة الله عليه از عبد الله بن جعفر از احمد بن محمّد ، از ابن محبوب ، از ابراهيم بن مهزم از طلحة ، از حضرت ابى عبد الله عليه السّلام نقل كرده كه آن جناب فرمودند :\r\nكسى كه سعى كند در خوردن گل و خاك در خون خود شريك مىباشد .\r\nحديث ( 4 )\r\nمحمّد بن الحسن از محمّد بن الحسن الصفّار ، از على بن حسان هاشمى از عبد الله بن كثير ، از يحيى بن عبد الله بن الحسن ، از حضرت ابى عبد الله عليه السّلام نقل كرده كه آن جناب فرمودند :\r\nكسى كه خاك كوفه را بخورد گوشت مردم را خورده زيرا كوفه ابتداء نيزار و بيشه بوده سپس به قبرستان مبدّل گشت پس خاك آن ، خاك مردگان است و حضرت ابى عبد الله عليه السّلام فرمود كه رسول خدا صلَّى الله عليه و آله و سلَّم فرمودند :\r\nهر كسى كه خاك بخورد ملعون و از رحمت خدا به دور مىباشد .\r\nحديث ( 5 )\r\nمحمّد بن موسى از على بن الحسين سعدآبادى ، از احمد بن ابى عبد الله ، از على بن حكم ، از اسماعيل بن محمّد بن ابى زياد از جدّش زياد از حضرت ابى جعفر عليه السّلام نقل كرده كه آن حضرت فرمودند :\r\nخوردن خاك كردارى ناهنجار بوده و بيشترين مورد دام شيطان محسوب مىشود ، خوردن خاك باعث پيدايش بيمارى در جسد بوده و مهيّج مرض مىباشد ، كسى كه خاك بخورد نيروى قبل از خاك خوردنش ضعيف و از عملى كه انجام مىدهد ناتوان مىگردد و بر آنچه از او در بين ضعف و قوّتش صادر شده محاسبه شده و عذاب مىگردد .\r\n","description":"","footnote":"","page_name":" 699 ","page_number":699},
  {"content":"\r\n\r\n","description":"","footnote":"","page_name":" 700 ","page_number":700},
  {"content":"\r\nاخبارى را كه در اين باب نقل كردم در مبحث مناهى از كتاب عقاب الاعمال آورده‌ام .\r\n\r\nباب سيصد و هيجدهم سرّ مكروه بودن خلال كردن با چوب ريحان و شاخه انار\r\nحديث ( 1 )\r\nپدرم رحمة الله عليه از سعد بن عبد الله ، از محمّد بن عيسى ، از درست واسطى ، از ابراهيم بن عبد الحميد از حضرت ابى الحسن عليه السّلام نقل كرده كه آن جناب فرمودند :\r\nبا چوب ريحان و شاخه انار خلال نكنيد زيرا اين دو رگ جذام را تحريك و تهييج مىكنند .\r\n\r\nباب سيصد و نوزدهم سرّ مكروه بودن پوشيدن كفشهاى نرم\r\nحديث ( 1 )\r\nپدرم رحمة الله عليه از سعد بن عبد الله بن محمّد بن عيسى بن عبيد ، از قاسم بن يحيى ، از جدّش حسن بن راشد از ابو بصير ، از حضرت ابى عبد الله عليه السّلام نقل كرده كه آن جناب فرمودند : پدرم از جدّش از پدرانش نقل فرمود كه امير المؤمنين عليه السّلام فرمودند :\r\nكفش نرم براى خود انتخاب مكنيد زيرا آن كفش فرعون بوده و وى اوّلين كسى است كه كفش نرم را برگزيد .\r\n\r\nباب سيصد و بيستم سرّ اين كه در صورت وقوع زنا بين جوان نابالغ و زن ، زن را سنگسار نمىكنند اگر چه شوهر هم داشته باشد\r\nحديث ( 1 )\r\nپدرم رحمة الله عليه از سعد بن عبد الله ، از هيثم بن ابى مسروق نهدى از حسن بن محبوب ، از ايّوب از سليمان بن خالد از ابى بصير ، وى مىگويد : از حضرت امام صادق عليه السّلام سؤال شد : طفل نابالغى كه ده ساله است با زنى زناء نموده حكمش چيست ؟\r\n","description":"","footnote":"","page_name":" 701 ","page_number":701},
  {"content":"\r\n\r\n","description":"","footnote":"","page_name":" 702 ","page_number":702},
  {"content":"\r\nحضرت فرمودند : طفل را كمتر از مقدار حدّ « 1 » تازيانه زده و زن را حدّ كامل مىزنند .\r\nمحضر مباركش عرضه شد : اگر زن محصنه باشد چه حكمى دارد ؟\r\nحضرت فرمودند : زن را رجم و سنگسار نمىكنند ؛ زيرا كسى كه با او نزديكى نموده بالغ نبوده و اگر بالغ مىبود البتّه زن را سنگسار مىكردند .\r\n\r\nباب سيصد و بيست و يكم سرّ اجراء حدّ بر كسى كه زن اكراه شده را نسبت به زنا دهد\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از حسن بن محبوب ، از بعضى اصحابش حديث را مرفوعا تا حضرت ابى عبد الله عليه السّلام نقل كرده و گفته است :\r\nاز آن جناب سؤال شد : مردى با كنيز مادرش نزديكى كرده و او را صاحب فرزند نموده حال شخصى به فرزند كنيز نسبت ناروا « 2 » مىدهد حكمش چيست ؟\r\nحضرت فرمودند : نسبت دهنده را بايد حدّ زد زيرا كنيز مورد اكراه واقع شده و از روى ميل اقدام به زنا نكرده .\r\n\r\nباب سيصد و بيست و دوّم سرّ جارى نكردن حدّ بر جوان نابالغى كه نسبت ناروا به كسى داده\r\nحديث ( 1 )\r\nمحمّد بن الحسن از محمّد بن الحسن الصفّار ، از عبّاس بن معروف ، از على بن مهزيار ، از حسن بن سعيد ، از نضر بن سويد ، از قاسم بن سليمان ، از ابى مريم انصارى نقل كرده كه وى گفت : از حضرت ابو جعفر عليه السّلام پرسيدم : آيا جوان نابالغى كه به مردى نسبت ناروا داده است را حدّ مىزنند ؟\r\nحضرت فرمودند : خير زيرا اگر آن مرد به اين جوان نسبت ناروا مىداد حدّ نمىخورد .\r\n\r\n","description":"","footnote":"\r\n« 1 » - مقصود حدّ كافى است كه صد تازيانه مىباشد .\r\n« 2 » - مثلا مىگويد ولد زناء است .\r\n","page_name":" 703 ","page_number":703},
  {"content":"\r\n\r\n","description":"","footnote":"","page_name":" 704 ","page_number":704},
  {"content":"\r\nحديث ( 2 )\r\nو با همين اسناد از على بن مهزيار ، از حسن بن سعيد از نضر بن سويد ، از عاصم بن حميد از ابو بصير نقل كرده كه وى گفت : از حضرت ابو عبد الله عليه السّلام پرسيدم : اگر مردى دختر بچه نابالغى را قذف كند و مورد نسبت ناروا قرار دهد آيا حدّ مىخورد ؟\r\nحضرت فرمودند : او را حدّ نمىزنند مگر آنكه آن دختر بالغ شده يا نزديك به بلوغ رسيده باشد .\r\n\r\nباب سيصد و بيست و سوّم سرّ قطع نكردن دست سارقى كه زير شكنجه اعتراف به سرقت كرده ولى مال مسروق را نياورده است\r\nحديث ( 1 )\r\nمحمّد بن الحسن رحمة الله عليه ، از محمّد بن الحسن الصفّار از عبّاس بن معروف ، از على بن مهزيار از حسن بن سعيد ، از نضر بن سويد و محمّد بن خالد ، از ابن ابى عمير جميعا از هشام بن سالم از سليمان بن خالد نقل كرده كه وى گفت : از حضرت ابو عبد الله عليه السّلام پرسيدم مردى مالى را سرقت كرده ولى انكار مىكند ، او را مىزنند تا وى مال را حاضر مىكند آيا دستش را قطع مىنمايند ؟\r\nحضرت فرمودند : بلى ولى اگر اعتراف به سرقت نمود و مال مسروق را نياورد دستش را قطع نمىكنند زيرا اعترافش به خاطر شكنجه بوده و تا مال را نياورد سرقت مال ثابت نمىگردد .\r\n\r\nباب سيصد و بيست و چهارم سرّ قطع نكردن دست اجير و ميهمانى كه مال مستأجر و ميزبان را سرقت كرده اند\r\nحديث ( 1 )\r\nپدرم رحمة الله عليه از على بن ابراهيم ، از پدرش ، از ابن ابى عمير ، از برخى اصحاب ، از حضرت ابى عبد الله عليه السّلام نقل كرده كه آن جناب فرمودند : دست اجير و ميهمانى كه مال مستأجر و ميزبان را سرقت كرده‌اند قطع نمىكنند زيرا اين دو امن مىباشند .\r\nحديث ( 2 )\r\nمحمّد بن الحسن از محمّد بن الحسن الصفّار ، از احمد بن محمّد بن عيسى ، از\r\n","description":"","footnote":"","page_name":" 705 ","page_number":705},
  {"content":"\r\n\r\n","description":"","footnote":"","page_name":" 706 ","page_number":706},
  {"content":"\r\nسماعه نقل كرده كه وى گفت : از او پرسيدم : مردى اجيرى گرفته ، اجير متاع مستأجر را بر مىدارد حكمش چيست ؟\r\nحضرت فرمودند : اجير امين است سپس فرمودند :\r\nاجير و ميهمان امين بوده و حدّ سرقت را بر آنها جارى نمىكنند .\r\nحديث ( 3 )\r\nمحمّد بن موسى بن متوكَّل رحمة الله عليه از على بن الحسين سعدآبادى از احمد بن ابى عبد الله برقى از حسن بن محبوب از على بن رئاب از محمّد بن قيس ، از حضرت ابو جعفر عليه السّلام نقل كرده كه آن جناب فرمودند : ميهمان هر گاه مال ميزبان را سرقت كند دستش را قطع نمىكنند ولى اگر ميهمان شخص ديگرى را به خانه ميزبان خود ضيافت كند و آن شخص مالى را از آن خانه سرقت نمايد دست ميهمان ميهمان را قطع مىكنند .\r\nحديث ( 4 )\r\nپدرم رحمة الله عليه از سعد بن عبد الله ، از احمد و عبد الله پسران محمّد بن عيسى ، از ابن ابى عمير از حمّاد ، از حلبى ، از حضرت ابى عبد الله عليه السّلام مىپرسد :\r\nمردى اجيرى مىگيرد و او را بر متاع و مالش مىنشاند و مىرود ، اجير متاع را مىدزدد حكمش چيست ؟\r\nحضرت مىفرمايد : اجير امين است .\r\nسپس راوى از امام عليه السّلام مىپرسد : اگر شخصى نزد ديگرى آمد و گفت : فلانى كه دوست تو است مرا فرستاده است كه مال كذايى را به من دهى تا به دستش برسانم .\r\nو آن شخص مال را به او داد و تصديقش كرد كه فرستاده دوست او است سپس دوست خود را ملاقات كرد و گفت : فرستاده ات پيش من آمد و مال كذايى را به او دادم كه به دست برساند .\r\nآن دوست گفت : من كسى را نزد تو نفرستاده و هيچ كس چيزى به دست من نرسانده است اكنون در اينجا حكم چيست ؟\r\nحضرت فرمودند : اگر بيّنه اى قايم شود كه او رسول را نفرستاده البتّه دست آن رسول سارق را قطع مىكنند .\r\nو معناى اين كلام آن است كه رسول خدا يك بار اقرار نموده كه آن شخص وى را نفرستاده سپس حضرت اضافه كرده و فرمودند : و اگر بيّنه قائم نشده آن شخص بايد قسم به خدا بخورد كه وى را نفرستاده ، در اين صورت صاحب مال ، مالش را از رسول مىگيرد .\r\n","description":"","footnote":"","page_name":" 707 ","page_number":707},
  {"content":"\r\n\r\n","description":"","footnote":"","page_name":" 708 ","page_number":708},
  {"content":"\r\nراوى مىگويد : عرض كردم چه مىفرماييد : اگر رسول ادّعاء كند احتياج و نياز او را وادار به اين عمل كرده است ؟\r\nحضرت فرمودند : دستش را قطع مىكنند زيرا مال آن شخص را سرقت كرده است .\r\n\r\nباب سيصد و بيست و پنجم سرّ اين كه سارق را بر بيش از قطع دست و پا شكنجه نمىكنند\r\nحديث ( 1 )\r\nمحمّد بن الحسن رحمة الله عليه از حسين بن حسن بن ابان ، از حسين بن سعيد ، از نضر بن سويد ، از عاصم بن حميد ، از محمّد بن قيس ، از حضرت ابى جعفر عليه السّلام نقل كرده كه آن جناب فرمودند : حضرت امير المؤمنين عليه السّلام در باره سارق چنين حكم فرمودند :\r\nهر گاه سارق سرقت كرد ابتداء دست راستش را قطع كرده و اگر بار دوّم به سرقت مبادرت نمود پاى چپ او را قطع مىنمايند و سپس اگر بار ديگر مرتكب سرقت شد زندانش كرده و پاى راستش را قطع نمىكنند بلكه آن را به حال خود گذارده كه با آن راه رفته و براى قضاء حاجت بتواند خود را به بيت التخليه برساند و نيز دست چپش را قطع نكرده و به حال خود مىگذارند تا با آن غذا خورده و نيز بتواند استنجاء كند .\r\nسپس حضرت فرمودند : من از خدا شرم مىكنم سارق را به حالى قرار دهم كه نتواند از هيچ چيز استفاده نموده و بهره ببرد ولى در عين حال زندانش مىكنم تا در زندان بميرد و نيز فرمودند : حضرت محمّد صلَّى الله عليه و آله و سلَّم بعد از قطع دست و پاى سارق هيچ عضو ديگرى را از او قطع نمىفرمودند .\r\nحديث ( 2 )\r\nو با همين اسناد از حسين بن سعيد ، از فضالة بن ايّوب از ابان بن عثمان ، از زراره از حضرت ابى جعفر عليه السّلام نقل كرده كه آن جناب فرمودند :\r\nحضرت امير المؤمنين عليه السّلام هيچ سارقى را بر بيش از قطع دست و پا شكنجه نمىكرده و مىفرمودند : از پروردگارم شرم مىكنم كه سارق را به حالى رها كنم كه نتواند استنجاء كرده يا خود را تطهير نمايد .\r\nراوى مىگويد : و از آن حضرت پرسيدم : اگر سارق پس از قطع دست و پايش دوباره سرقت كرد با او چه خواهيد نمود ؟\r\n","description":"","footnote":"","page_name":" 709 ","page_number":709},
  {"content":"\r\n\r\n","description":"","footnote":"","page_name":" 710 ","page_number":710},
  {"content":"\r\nحضرت فرمودند : او را در زندان گذارده و بدين وسيله مردم را از شرّ او در امان قرار مىدهيم .\r\nحديث ( 3 )\r\nو با همين اسناد از حسين بن سعيد ، از نضر بن سويد ، از قاسم بن سليمان ، از عبيد بن زراره نقل كرده كه وى گفت : از حضرت ابا عبد الله عليه السّلام پرسيدم : آيا على عليه السّلام كسى را كه حدّ بر او واجب بود حبس مىفرمودند :\r\nحضرت فرمودند : خير ، مگر سارق را كه اگر بعد از قطع دست و پا براى بار سوّم سرقت مىنمود به حبس مىفرستادند .\r\nحديث ( 4 )\r\nمحمّد بن الحسن رحمة الله عليه ، از محمّد بن الحسن الصفّار ، از عبّاس بن معروف ، از على بن مهزيار ، از حسين بن سعيد ، از عثمان بن عيسى ، از سماعه نقل كرده كه وى گفت : از او پرسيدم : سارقى كه دستش را قطع كرده‌اند و باز سرقت نموده چه بايد نمود ؟\r\nحضرت فرمودند : بعد از دست ، پايش را قطع مىكنند و اگر بار سوّم سرقت نمود در زندان ، او را زندانى مىكنند و از بيت المال مسلمين بر او انفاق كرده و اداره اش مىنمايند .\r\nحديث ( 5 )\r\nو با همين اسناد از حسين بن سعيد ، از صفوان بن يحيى ، از اسحاق بن عمّار ، از حضرت ابى ابراهيم عليه السّلام نقل كرده كه آن جناب فرمودند :\r\nدست سارق را قطع مىكنند و انگشت شصت و گودى كف دستش را باقى مىگذارند چنانچه پايش را قطع كرده ولى پاشنه پا را به حال خود گذارده تا روى آن بتواند راه برود .\r\nحديث ( 6 )\r\nمحمّد بن موسى بن متوكَّل از عبد الله بن جعفر حميرى ، از احمد بن محمّد بن عيسى ، از حسن بن محبوب ، از ابن سنان ، از حضرت ابى عبد الله عليه السّلام پرسيد :\r\nمردى كه دست راست يا دست چپش شل مىباشد اگر سرقت كند حكمش چيست ؟\r\nحضرت فرمودند : در هر حال دست راستش را بايد قطع نمود .\r\n","description":"","footnote":"","page_name":" 711 ","page_number":711},
  {"content":"\r\n\r\n","description":"","footnote":"","page_name":" 712 ","page_number":712},
  {"content":"\r\nحديث ( 7 )\r\nو با همين اسناد از حسن بن محبوب ، از علاء ، از محمّد بن مسلَّم و على بن رئاب ، از زراره جملگى از حضرت ابى جعفر عليه السّلام نقل كرده‌اند كه آن جناب در باره مردى كه دست راستش شل بود و سرقت كرد فرمودند :\r\nدست راست او را قطع بايد كرد اعم از آنكه صحيح بوده يا فاسد و شل باشد و اگر دوباره سرقت نمود پاى چپش را مىبرند و در صورتى كه بار سوّم مرتكب آن شد وى را زندان ابد مىكنند و از بيت المال مسلمانان طعامش را تهيّه كرده و به وى مىدهند و بدين وسيله شرّ او را از سر مردم كم مىكنند .\r\nحديث ( 8 )\r\nمحمّد بن الحسن از محمّد بن الحسن الصفّار ، از عبّاس بن معروف ، از على بن مهزيار از حسن بن سعيد از عثمان بن عيسى ، از سماعه نقل كرده كه وى گفت :\r\nحضرت ابا عبد الله عليه السّلام فرمودند :\r\nمردانى را نزد امير المؤمنين عليه السّلام آوردند كه جملگى سارق بوده فلذا دستهايشان را قطع كرده بودند ، حضرت به آنها فرمودند : اعضاء و جوارحى را كه از شما باقى مانده و ديده مىشوند به آتش دوزخ رسيده‌اند اگر از كردار خود توبه كنيد شما آنها را از آتش دور كرده و نجاتشان مىدهيد و اگر توبه نكنيد آنها شما را به آتش مىكشاند .\r\n\r\nباب سيصد و بيست و ششم اسرار نادره حدود\r\nحديث ( 1 )\r\nپدرم رحمة الله عليه فرمود :\r\nسعد بن عبد الله ، از احمد بن محمّد بن عيسى ، از حسين بن سعيد ، از فضاله ، از موسى بن بكير ، از على بن سعيد نقل كرده كه وى گفت : از حضرت ابو عبد الله عليه السّلام پرسيدم : مردى درازگوشى را كرايه مىكند و با آن به نزد لباس فروشان رفته و از آنها يك يا دو جامه مىخرد و سپس درازگوش را رها كرده و جامه را با خود مىبرد بدون اين كه ثمن آن را بپردازد حكم در اينجا چيست ؟\r\nحضرت مىفرمايند : درازگوش را بايد به صاحبش برگرداند و آن كس كه جامه را برده تعقيب كنند و او را بگيرند ولى دستش را قطع نبايد كرد چون فعل او سرقت نبوده بلكه خيانت مىباشد .\r\n","description":"","footnote":"","page_name":" 713 ","page_number":713},
  {"content":"\r\n\r\n","description":"","footnote":"","page_name":" 714 ","page_number":714},
  {"content":"\r\nحديث ( 2 )\r\nپدرم رحمة الله عليه از سعد بن عبد الله ، از ابراهيم بن مهزيار ، از برادرش على ، از حسين بن سعيد از صفوان بن يحيى ، از اسحاق بن عمّار ، از ابو بصير نقل كرده كه وى گفت : از آن حضرت شنيدم كه مىفرمود : كسى كه بر مملوكى افتراء ببندد تعزيرش مىكنند زيرا اسلام احترام دارد و بايد حرمتش را نگاه داشت .\r\nحديث ( 3 )\r\nمحمّد بن موسى بن متوكَّل رحمة الله عليه از عبد الله بن جعفر حميرى ، از احمد بن محمّد بن عيسى از حسن بن محبوب ، از اسحاق بن حريز ، از سدير ، از حضرت ابى جعفر عليه السّلام نقل كرده كه آن جناب در باره مردى كه با چهارپايى نزديكى كرده بود فرمودند :\r\nاو را بايد به مقدار كمتر از حدّ تازيانه زد و سپس قيمت چهار پا را از وى گرفت و به صاحب حيوان داد زيرا او حيوان را فاسد كرده و بدين ترتيب به صاحبش ضرر زده است آنگاه حيوان را بايد سر بريد و جسدش را سوزاند و خاكسترش را دفن كرد مشروط به اين كه حيوان مأكول اللَّحم باشد و اگر حيوانى باشد كه به منظور سوارى از او استفاده مىكنند بايد از جانى قيمتش را گرفت و وى را به مقدار كمتر از حدّ تازيانه زد و سپس حيوان را از شهرى كه در آن اين جنايت با او شده بيرون نموده و بجايى ببرد كه شناخته نشود آنگاه آن را آن جا بفروشند تا صاحبش مورد ملامت قرار نگيرد .\r\nحديث ( 4 )\r\nمحمّد بن الحسن رحمة الله عليه از محمّد بن الحسن الصفّار از عبّاس بن معروف ، از على بن مهزيار از محمّد بن يحيى ، از حمّاد بن عثمان نقل كرده كه وى گفت : محضر مبارك حضرت ابى عبد الله عليه السّلام عرضه داشتم : تعزير چيست ؟\r\nحضرت فرمودند : تازيانه به كمتر از حدّ .\r\nعرضه داشتم : كمتر از هشتاد ؟\r\nفرمود : خير ، كمتر از چهل ؛ زيرا چهل حدّ مملوك است .\r\nعرض كردم : چه مقدار بايد باشد ؟\r\nفرمود : به مقدارى كه والى از حيث گناه شخص و نيروى بدن او صلاح مىداند .\r\nحديث ( 5 )\r\nو با همين اسناد از محمّد بن مسلَّم نقل شده كه وى گفت : از آن حضرت راجع به شارب خمر سؤال كردم ؟\r\n","description":"","footnote":"","page_name":" 715 ","page_number":715},
  {"content":"\r\n\r\n","description":"","footnote":"","page_name":" 716 ","page_number":716},
  {"content":"\r\nفرمودند : هر شخصى كه لغزشى از او سر بزند من وى را تعزير مىكنم ، اما كسى كه پيوسته و دايم مرتكب شرب خمر شود در عقوبتش سعى خواهم نمود ؛ زيرا وى محرّمات الهى را حلال مىشمرد و به آنها مبادرت مىورزد و اگر مردم را همچنان به حال خود واگذارده شوند و مجازات نگردند فساد خواهند نمود .\r\nحديث ( 6 )\r\nمحمّد بن موسى بن متوكَّل از اسحاق بن عمّار نقل كرده كه وى گفت : از حضرت ابا عبد الله عليه السّلام راجع به كسى كه يك دهان پر كردن شراب آشاميده سؤال كردم ؟\r\nحضرت فرمودند : او را بايد هشتاد ضربه تازيانه زد ؛ زيرا شراب چه كم و چه زياد حرام است .\r\nحديث ( 7 )\r\nو از حضرت امام صادق عليه السّلام منقول است كه فرمودند :\r\nقدامة بن مظعون شرب خمر كرده بود و وى را نزد عمر بن خطَّاب آوردند ، بيّنه بر آن قايم شد و شهادت داد كه وى شرب خمر كرده است .\r\nعمر از حضرت على عليه السّلام سؤال كرد كه چه بايد بكند ، امير عليه السّلام به او فرمودند كه آن مرد را هشتاد تازيانه بزند ، قدامه محضر مبارك امير عليه السّلام عرضه داشت : يا امير المؤمنين بر من تازيانه نيست زيرا من از اهل اين آيه هستم :\r\n* ( لَيْسَ عَلَى الَّذِينَ آمَنُوا وَعَمِلُوا الصَّالِحاتِ جُناحٌ فِيما طَعِمُوا ) * ( جناح و ايرادى نيست بر كسانى كه ايمان آورده و عمل پسنديده انجام مىدهند در آنچه تناول كنند ) پس آيه را خواند تا به اتمام رساند .\r\nعلى عليه السّلام به او فرمود : تو از كسانى كه اهل اين آيه بوده و طعامى را كه بر ايشان حلال است مىخورند نيستى ، سپس حضرت فرمودند :\r\nشارب خمر وقتى خمر آشاميد و مست شد ديگر نمىداند چه مىخورد و چه انجام مىدهد ، بارى به فرمان حضرت هشتاد ضربه تازيانه به او زدند .\r\nحديث ( 8 )\r\nمحمّد بن الحسن ، از زراره نقل كرده كه وى گفت : از حضرت ابو جعفر عليه السّلام شنيدم و نيز از حضرات شنيدم كه مىفرمودند : على عليه السّلام فرمود :\r\nوقتى شخص شراب آشاميد مست مىشود و وقتى مست شد هذيان مىگويد و وقتى هذيان گفت افتراء مىبندد پس در اين هنگام او را به مقدار حدّ افتراء زننده\r\n","description":"","footnote":"","page_name":" 717 ","page_number":717},
  {"content":"\r\n\r\n","description":"","footnote":"","page_name":" 718 ","page_number":718},
  {"content":"\r\nيعنى هشتاد ضربت تازيانه بزنيد حضرت ابو جعفر عليه السّلام فرمودند : هر گاه شخص از نبيند و شراب انگور مست شد هشتاد تازيانه بايد بخورد .\r\nحديث ( 9 )\r\nو با همين اسناد از امام باقر يا امام صادق عليهما السّلام منقول است كه فرمودند :\r\nعلى عليه السّلام به كسى كه خمر يا شراب انگور مىآشاميد هشتاد تازيانه مىزدند و فرقى نمىگذاشتند بين اين كه شارب آزاد بوده يا بنده باشد ، يهودى بوده يا نصرانى باشد و سپس مىفرمودند :\r\nايشان ( يهود و نصارى ) حق ندارند علنى شرب مسكر كنند ، بايد در خانه هايشان بياشامند نه در شوارع و ملأ عام .\r\nسپس زراره مىگويد : شنيدم كه حضرت باقر عليه السّلام فرمودند :\r\nكسى كه خمر بياشامد او را تازيانه بزنيد پس اگر تكرار كرد باز تازيانه اش بزنيد و اگر براى بار سوّم مبادرت به آن نمود وى را بكشيد .\r\nحديث ( 10 )\r\nمحمّد بن موسى بن متوكَّل از عبد الله بن جعفر حميرى از عنبسة بن مصعب نقل كرده كه وى گفت : محضر مبارك حضرت ابى عبد الله عليه السّلام عرضه داشتم : كنيزى دارم كه شرب خمر نموده و من خود ديدم آيا او را حدّ بزنم ؟\r\nحضرت فرمودند : آرى ولى در خفا حدّ بزن تا به سمع والى و سلطان نرسد .\r\nحديث ( 11 )\r\nو از حضرت ابى جعفر عليه السّلام در مورد نسبت ناروا دادن به زن محصنه آزاد روايت شده كه آن جناب فرمودند : نسبت دهنده را هشتاد تازيانه بايد زد ؛ زيرا اين مقدار از تازيانه حق آن زن مىباشد .\r\nحديث ( 12 )\r\nپدرم رحمة الله عليه ، از على بن ابراهيم ، از پدرش ، از ابن ابى عمير ، از ابى الحسن حذّاء نقل كرده كه وى گفت : محضر مبارك حضرت ابى عبد الله عليه السّلام بودم ، مردى از من سؤال كرد و گفت : غريم و بدهكارت چه كرد ؟\r\nمن گفتم : اى پسر زن زانيه بدهكارم او است ، در اين هنگام حضرت ابو عبد الله عليه السّلام نظر تندى به من فرمود ، من عرض كردم : فدايت شوم : اين مرد زرتشتى بوده و با مادر و خواهر ازدواج مىكند .\r\nحضرت فرمودند : مگر اين نكاح در دين ايشان نيست ؟ !\r\n","description":"","footnote":"","page_name":" 719 ","page_number":719},
  {"content":"\r\n\r\n","description":"","footnote":"","page_name":" 720 ","page_number":720},
  {"content":"\r\nحديث ( 13 )\r\nپدرم رحمة الله عليه ، از سعد بن عبد الله به طور مرفوعه اين حديث را از حضرت ابى عبد الله عليه السّلام نقل كرده كه آن جناب فرمودند :\r\nپير مرد و پير زن هر گاه مرتكب زنا شوند البتّه ايشان را سنگسار كنيد زيرا اين دو شهوتشان منقضى شده و نمىبايد به اين عمل مبادرت مىورزيدند و بر مرد محصن و زن محصنه كه زنا كرده باشند سنگسار شدن واجب است .\r\nحديث ( 14 )\r\nمحمّد بن الحسن ، از حسن بن الحسن بن ابان از اسماعيل بن خالد نقل كرده كه وى گفت : محضر مبارك ابى عبد الله عليه السّلام عرضه داشتم : آيا در قرآن سنگسار آمده است ؟\r\nحضرت فرمودند : آرى ، بعد فرمودند :\r\nپير مرد و پير زن هر گاه زنا كردند سنگسارشان كنيد زيرا دوران شهوت ايشان سپرى شده است .\r\nحديث ( 15 )\r\nو با همين اسناد از حسن بن كثير ، از پدرش نقل كرده كه گفت : امير المؤمنين عليه السّلام دستور دادند شراحه همدانيّه را از خانه خارج كردند ، مردم به قدرى ازدحام كرده بودند كه به واسطه كثرت جمعيّت برخى تلف شدند وقتى حضرت امير المؤمنين عليه السّلام اين صحنه را مشاهده نمودند فرمان دادند شراحه را به خانه برگرداند تا ازدحام و تراكم جمعيّت آرام شود و پس از آن او را از خانه بيرون آورده و درب را بستند سپس فرمود : او را سنگسار كنيد ، مردم آن قدر به او سنگ زدند تا مرد سپس حضرت دستور داد درب را گشودند و او را داخل كردند ، هر كس كه داخل خانه مىشد شراحه را لعنت مىكرد وقتى حضرت امير چنين ديدند فرمان داد منادى ندا كند اى مردم زبان از لعن فروببنديد ؛ زيرا حدّ وقتى بر مجرمى جارى شد همان كفّاره گناهش هست .\r\nراوى مىگويد : به خدا قسم پس از آن هيچ لبى حركت نكرد و او را لعن ننمود .\r\nحديث ( 16 )\r\nو از حضرت ابو جعفر عليه السّلام مروى است كه فرمودند :\r\nعلى عليه السّلام در باره مردى كه با همسر مردى ديگر ازدواج كرده بود حكم نمودند او را حدّ زده و زن را سنگسار كنند و بعد به آن مرد زانى فرمودند :\r\n","description":"","footnote":"","page_name":" 721 ","page_number":721},
  {"content":"\r\n\r\n","description":"","footnote":"","page_name":" 722 ","page_number":722},
  {"content":"\r\nاگر مىدانستم كه تو مىدانى آن زن شوهردار است سرت را با سنگ مىشكستم .\r\nحديث ( 17 )\r\nو با همين اسناد از حضرت ابى جعفر عليه السّلام نقل شده كه فرمود : امير المؤمنين عليه السّلام فرمودند : زن و مرد را سنگسار نمىكنند مگر آنكه چهار شاهد بر ادخال و اخراج ( ادخال آلت مرد در فرج زن و اخراجش از آن ) شهادت دهند ، سپس فرمودند :\r\nمن خوش ندارم اوّلين نفر از شهود چهارگانه باشم زيرا خوف دارم آن شهود ديگر نكول كرده و شهادت ندهند در نتيجه من تازيانه بخورم .\r\nحديث ( 18 )\r\nو با همين اسناد از حضرت ابى جعفر عليه السّلام مروى است كه فرمودند :\r\nاوّل چيزى را كه امراء و حكَّام حلال شمردند شكنجه بود به خاطر افتراء و دروغى كه انس بن مالك بر رسول خدا صلَّى الله عليه و آله و سلَّم بست و آن اين است كه گفت : « رسول خدا قطع كرد دست مردى را و نگذاشت وارد بستان شود » و از آن به بعد امراء و واليان عذاب و شكنجه را حلال شمردند .\r\nحديث ( 19 )\r\nپدرم رحمة الله عليه از سعد بن عبد الله ، از موسى بجلى ، از حضرت ابى عبد الله عليه السّلام نقل كرده كه آن حضرت فرمودند : حضرت امير المؤمنين عليه السّلام مردى را كه با زنى در يك اطاق بود نود و نه يا نود و هشت تازيانه زدند .\r\nراوى مىگويد : عرض كردم : آيا امير المؤمنين عليه السّلام بدون بيّنه تازيانه زدند ؟\r\nحضرت فرمود : بلى ، مگر نمىبينى كه آن جناب فرمودند : اگر بيّنه قايم بشود حدّ تمام خواهم زد .\r\n\r\nباب سيصد و بيست و هفتم سرّ اين كه بين اهل ذمّه معاقله و تحمّل جواز از همديگر وجود ندارد\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از حسن بن محبوب ، از ابى ولَّاد از حضرت ابى عبد الله عليه السّلام نقل كرده كه آن جناب فرمودند :\r\nبين اهل ذمّه نسبت به جناياتى كه مرتكب مىشوند از قبيل قتل يا جرح معاقله يعنى تحمّل جور از همديگر وجود ندارد بلكه ضمان جناياتشان را از اموالشان\r\n","description":"","footnote":"","page_name":" 723 ","page_number":723},
  {"content":"\r\n\r\n","description":"","footnote":"","page_name":" 724 ","page_number":724},
  {"content":"\r\nترميم مىكنند و اگر مال نداشته باشند صاحب حق به امام عليه السّلام مراجعه مىكند زيرا ايشان جزيه را به امام مىدهند پس براى دريافت حق الجناية نيز بايد به آن جناب رجوع گردد همان طورى كه بنده ضريبه « 1 » را به مولايش مىدهد و مولى هم در عوض جنايات او را جبران و ترميم مىكند و اهل ذمّه در واقع مماليك امام عليه السّلام مىباشند پس هر كدام از آنها كه اسلام آوردند آزاد مىباشند .\r\n\r\nباب سيصد و بيست و هشتم سرّ اين كه در مورد اموال بر مدّعي بيّنه واجب بوده و بر مدّعى عليه قسم و در مورد دماء بر مدّعى عليه بينه و بر مدّعى قسامه مىباشد\r\nحديث ( 1 )\r\nپدرم رحمة الله عليه از سعد بن عبد الله ، از محمّد بن الحسين ، از ابن ابى عمير ، از ابن اذينه ، از بريده ، از ابى عبد الله عليه السّلام راجع به قسامه مىپرسد ؟\r\nحضرت فرمودند : در تمام حقوق بر مدّعى لازم است اقامه بيّنه كرده و بر مدّعى عليه خوردن قسم واجب است مگر در خصوص دماء زيرا رسول خدا صلَّى الله عليه و آله و سلَّم هنگامى كه در وادى خيبر بودند انصارى مردى از خود را گم كرده و پس از چندى او را مقتول يافتند ، پس گفتند : فلان يهودى او را كشته است .\r\nرسول خدا صلَّى الله عليه و آله و سلَّم به طالبين خونش فرمودند :\r\nدو مرد عادل از غير خودتان بياوريد كه شهادت دهند فلان يهودى او را كشته و اگر چنين شهودى نيافتيد پنجاه نفر از شما بايد قسم بخورند كه او قاتل اين مرد انصارى است .\r\nانصارى عرضه داشتند : يا رسول الله صلَّى الله عليه و آله و سلَّم : اوّلا : دو شاهد عادلى كه از ما نباشد و چنين شهادتى دهد را نداشته و ثانيا : چيزى را كه ما خود نديده‌ايم چگونه قسم بر آن بخوريم ، حضرت ديه مقتول را از مال خودشان به انصار دادند . سپس امام صادق عليه السّلام فرمودند :\r\nرسول خدا صلَّى الله عليه و آله و سلَّم خون مسلمين را به واسطه قسامه حفظ فرمودند ؛ زيرا وقتى فاجر و\r\n\r\n","description":"","footnote":"\r\n« 1 » - مقصود از ضريبه آن است كه مملوك با مولا قرار مىگذارند در بيست و چهار ساعت مثلا پانزده ساعت بنده براى مولا كار كند و نه ساعت باقيمانده هر چه كسب كرد مال خودش باشد حال آنچه در پانزده ساعت كسب مىكند ضريبه نام دارد .\r\n","page_name":" 725 ","page_number":725},
  {"content":"\r\n\r\n","description":"","footnote":"","page_name":" 726 ","page_number":726},
  {"content":"\r\nفاسقى موقعيّتى يافته كه دشمن خود را از پا در آورده و او را بكشد تصوّر اين معنا كه با قيام قسامه فعلش آشكار شده و او را در عوض خواهند كشت وى را از انجام آن باز مىدارد و بدين ترتيب خون هر دو محفوظ مىماند و اگر قسامه اى نبود مدّعى عليهم قسم مىخوردند كه ما اين مقتول را نكشته و از قاتلش اطَّلاعى نداريم و بدين ترتيب قصاص را از خود دفع مىكنند و در صورتى كه مقتول را بين قومى از آنها بيابند و مدّعى قتل نتواند افراد قسامه را براى خوردن قسم فراهم كند مدّعى عليهم ديه مقتول را مىپردازند و در نتيجه خون مقتول محفوظ نمانده و پايمال مىشود در حالى كه اگر قسامه را مشروع بدانيم به بيان ياد شده خون آحاد و نفرات مسلمين محفوظ مىماند .\r\nحديث ( 2 )\r\nعلى بن احمد رحمة الله عليه از محمّد بن ابى عبد الله ، از محمّد بن اسماعيل ، از علىّ بن عبّاس ، از قاسم بن ربيع صحّاف از محمّد بن سنان نقل كرده كه وى گفت :\r\nحضرت رضا عليه السّلام در جواب مسائل من مرقوم فرمودند :\r\nسرّ اين كه در تمام حقوق باستثناء خون بيّنه بر مدّعى بوده و قسم بر مدّعى عليه واجب مىباشد اين است كه : مدّعى عليه منكر بوده و بدين ترتيب نمىتواند بر امر مورد انكارش بيّنه اقامه كند زيرا انكار مجهول و غير معلوم است از اين رو وى را مكلَّف به خوردن قسم نموده‌اند .\r\nو امّا در مورد دم كه بيّنه را در عهده مدّعى عليه و قسم را وظيفه مدّعى قرار داده‌اند جهتش آن است كه خون ريسمانى است كه به واسطه اش مسلمانان حفظ مىشوند تا خون احدى از افراد مسلمانان باطل نشود .\r\nو جهت ديگرش آن است كه اين امر سبب مىشود قاتل از كشتن و قتل نفس خود را باز دارد ؛ زيرا اقامه بيّنه براى او بسيار مشكل و سخت است به خاطر آنكه كسى كه شهادت دهد وى اين كار را انجام نداده قليل و اندك مىباشد .\r\nو امّا علَّت و سبب قسامه يعنى پنجاه نفر قسم بخورند و اين كه چطور اين گونه از تغليظ و تشديد و احتياط منظور گرديده جهتش آن است كه خون مسلمان هدر نرود .\r\nحديث ( 3 )\r\nپدرم رحمة الله عليه ، از سعد بن عبد الله ، از احمد بن محمّد بن عيسى ، از ابن ابى نجران ، از عبد الله بن سنان نقل كرده كه وى گفت : راجع به قسامه از حضرت\r\n","description":"","footnote":"","page_name":" 727 ","page_number":727},
  {"content":"\r\n\r\n","description":"","footnote":"","page_name":" 728 ","page_number":728},
  {"content":"\r\nابى عبد الله عليه السّلام سؤال كردم ؟\r\nحضرت فرمودند : قسامه حق است و درست و اگر نبود مردم يك ديگر را مىكشتند و اتّفاقى هم نمىافتاد ، قسامه ريسمانى است كه به واسطه اش مردم نگاه داشته مىشوند .\r\nحديث ( 4 )\r\nمحمّد بن على ماجيلويه رحمة الله عليه ، از محمّد بن يحيى عطَّار ، از سهل بن زياد ، از محمّد بن عيسى ، از يونس بن عبد الرّحمن ، از ابن سنان نقل كرده كه وى گفت : از حضرت ابا عبد الله عليه السّلام شنيدم كه مىفرمود : قسامه براى نگهدارى و حفاظت مردم وضع گرديده چه آنكه فاجر وقتى دشمن خود را ديد نه تنها او را نمىكشد بلكه از وى فرار مىكند زيرا اگر وى را به قتل رساند به واسطه قيام قسامه فعلش آشكار شده و قصاصش مىكنند .\r\n\r\nباب سيصد و بيست و نهم سرّ اين كه قاتل مجنون را قصاص نمىكنند\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از حسن بن محبوب ، از على بن رئاب ، از ابو بصير نقل كرده كه وى گفت : شنيدم كه حضرت ابو جعفر عليه السّلام در باره مردى كه ديوانه اى را كشته بود فرمودند :\r\nاگر ديوانه قصد كشتن وى را كرده و او در مقام دفع ديوانه وى را كشته چيزى در عهده اش نيست نه قصاص و نه ديه بلكه ديه ديوانه را از بيت المال مسلمين به ورثه اش مىدهند و اگر بدون اين كه مجنون به او حمله كند وى را كشته البتّه قاتل را قصاص نمىكنند ولى بايد از مال خود ديه مجنون را به ورثه اش بدهد و علاوه بر آن از خدا طلب آمرزش نمايد .\r\n\r\nباب سيصد و سىام سرّ اين كه وقتى سر ميّتى را ببرند ديه اش را بايد صرف وجوه برّ براى ميّت نمود نه آنكه به ورثه اش بدهند چنانچه ديه جنين را به ورثه او مىدهند\r\nحديث ( 1 )\r\nپدرم رحمة الله عليه فرمود :\r\n","description":"","footnote":"","page_name":" 729 ","page_number":729},
  {"content":"\r\n\r\n","description":"","footnote":"","page_name":" 730 ","page_number":730},
  {"content":"\r\nمحمّد بن يحيى عطَّار از محمّد بن احمد از ابراهيم بن هاشم ، از عمر بن عثمان ، از برخى اصحابش از حسين بن خالد ، از حضرت ابى الحسن موسى عليه السّلام نقل كرده كه آن جناب فرمودند :\r\nديه جنين در صورتى كه مادرش را بزنند پس وى بچه اش را از شكم سقط كند پيش از آنكه در آن روح دميده شده باشد صد دينار است كه اين مال تعلَّق به ورثه اش دارد ولى ديه ميّتى كه سرش را بريده و شكمش را شكافته‌اند به ورثه اش تعلَّق نداشته بلكه مال خودش مىباشد .\r\nمحضر مباركش عرض كردم : چه فرقى بين جنين و ميّت مىباشد ؟\r\nفرمودند : جنين موجودى است كه در آينده انتظار نفع از آن دارند ولى ميّت امرش منقضى شده و حياتش سپرى گشته و منفعتش تمام شده و رفته است لذا وقتى او را بعد از مرگش مثله كنند ديه مثله از آن خودش بوده نه ديگرى در نتيجه لازم است مال ديه را صرف انجام حجّ از طرف او نموده و با آن وجوه برّ از قبيل صدقات و غير آن را بجا آورد .\r\n\r\nباب سيصد و سى و يكم سرّ اين كه زانى را صد تازيانه و شارب خمر را هشتاد تازيانه مىزنند\r\nحديث ( 1 )\r\nپدرم رحمة الله عليه از احمد بن ادريس ، از محمّد بن احمد بن يحيى ، از ابى عبد الله رازى ، از حسن بن على بن ابى حمزه ، از پدرش ، از ابى عبد الله مؤمن ، از اسحاق بن عمّار نقل كرده كه گفت :\r\nمحضر امام صادق عليه السّلام عرض كردم : آيا زنا بدتر است يا شرب خمر ؟\r\nحضرت فرمودند : شرب خمر .\r\nعرض كردم : پس چرا شارب خمر را هشتاد تازيانه و زانى را صد تازيانه مىزنند ؟\r\nحضرت فرمودند : اى اسحاق حدّ هميشه يكى است و اين كه در زنا اضافه مىباشد به خاطر آن است كه زانى نطفه را تباه كرده و آن را در غير موضعى كه خدا امر نموده در آن بريزند ، ريخته است .\r\nحديث ( 2 )\r\nعلى بن احمد رحمة الله عليه ، از محمّد بن ابى عبد الله ، از محمّد بن اسماعيل ، از\r\n","description":"","footnote":"","page_name":" 731 ","page_number":731},
  {"content":"\r\n\r\n","description":"","footnote":"","page_name":" 732 ","page_number":732},
  {"content":"\r\nعلى بن عبّاس ، از قاسم بن ربيع صحّاف ، از محمّد بن سنان نقل كرده كه وى گفت : حضرت ابا الحسن عليه السّلام در جواب مسائل من مرقوم فرمودند :\r\nعلَّت اين كه تازيانه را به بدن زانى شديد و سخت مىزنند آن است كه وى مباشرت و مبادرت به زنا نموده و تمام بدنش را با اين فعل منكر التذاذ برده‌اند از اين رو به منظور عقوبت وى و عبرت گرفتن ديگران تازيانه را به بدن وى مىزنند و اين فعل قبيح از اعظم جنايات مىباشد .\r\n\r\nباب سيصد و سى و دوّم سرّ اين كه دست طرّار و اختلاسكننده را نمىبرند\r\nحديث ( 1 )\r\nپدرم رحمة الله عليه از محمّد بن يحيى ، از محمّد بن احمد ، از ابان بن محمّد ، از پدرش ، از ابن مغيره از سكونى ، از حضرت جعفر بن محمّد عليهما السّلام ، از حضرت على عليه السّلام ، آن حضرت فرمودند :\r\nدست جيب بر و رباينده مال را قطع نمىكنند زيرا فعل اين دو يك فساد و عمل ناهنجار علنى است امّا آن كس كه مال ديگرى را مخفيانه برمىدارد دستش را مىبرند .\r\n\r\nباب سيصد و سى و سوّم سرّ اين كه به سايه كسى كه پنداشته با مادر ديگرى محتلم گرديده تازيانه مىزنند\r\nحديث ( 1 )\r\nپدرم رحمة الله عليه از سعد بن عبد الله ، از ابراهيم بن مهزيار ، از برادرش على از عثمان بن عيسى ، از سماعه نقل كرده كه وى گفت : حضرت ابو عبد الله عليه السّلام فرمودند :\r\nدر زمان على عليه السّلام مردى با شخصى مواجه شد و به او گفت : من با مادرت در خواب محتلم شده‌ام .\r\nآن شخص نزد امير المؤمنين عليه السّلام شكايت كرد و عرض نمود :\r\nاين مرد به من افتراء زده .\r\nحضرت فرمودند : چه به تو گفته است ؟\r\nعرض كرد : پنداشته كه با مادرم در خواب محتلم شده است .\r\n","description":"","footnote":"","page_name":" 733 ","page_number":733},
  {"content":"\r\n\r\n","description":"","footnote":"","page_name":" 734 ","page_number":734},
  {"content":"\r\nامير المؤمنين عليه السّلام فرمودند : اگر بخواهى او را در آفتاب نگه مىدارم و بر سايه اش تازيانه مىزنم ، زيرا خواب مانند سايه است ولى او را به خاطر ايذاء تو خواهم زد تا بار ديگر مسلمانان را اذيّت نكند .\r\n\r\nباب سيصد و سى و چهارم سرّ عدم اقامه حدّ در زمين دشمن\r\nحديث ( 1 )\r\nپدرم رحمة الله عليه از سعد بن عبد الله از احمد بن محمّد ، از محمّد بن يحيى الخزّاز ، از غياث بن ابراهيم ، از حضرت ابى عبد الله عليه السّلام ، از پدر بزرگوارش نقل كرده كه آن جناب فرمودند :\r\nامير المؤمنين عليه السّلام فرمودند : بر احدى در سرزمين دشمن حدّ نخواهم زد مگر از آن جا خارج شود زيرا در صورت اجراء حدّ بر مجرم در ارض دشمن غيرت او را ملحق به دشمن مىكند .\r\n\r\nباب سيصد و سى و پنجم سرّ اين كه حدّ قاذف و شارب خمر هشتاد تازيانه است\r\nحديث ( 1 )\r\nعلى بن احمد رحمة الله عليه از محمّد بن ابى عبد الله ، از محمّد بن اسماعيل ، از على بن عبّاس از قاسم بن ربيع صحّاف از محمّد بن سنان نقل كرده كه وى گفت :\r\nحضرت ابا الحسن الرضا عليه السّلام در جواب مسائل من مكتوبى فرستاده و در آن مرقوم فرمودند :\r\nعلَّت اين كه قاذف ( نسبت ناروا دهنده ) و شارب خمر را هشتاد تازيانه مىزنند آن است كه : در قذف هم فرزند نفى شده و هم نسل قطع مىگردد و هم نسب زايل مىشود و همچنين است شارب خمر زيرا وقتى شخص شرب خمر كرد ، هذيان گفته و وقتى هذيان گفت افتراء مىزند و زمانى كه افتراء بست حدّ مىخورد پس واجب است حدّ افتراء زننده را بخورد .\r\n","description":"","footnote":"","page_name":" 735 ","page_number":735},
  {"content":"\r\n\r\n","description":"","footnote":"","page_name":" 736 ","page_number":736},
  {"content":"\r\n\r\nباب سيصد و سى و ششم سرّ اين كه مرد وقتى به همسرش نسبت ناروا داد بايد چهار بار شهادت دهد ولى اگر غير شوهر اين نسبت را دهد حدّ مىخورد\r\nحديث ( 1 )\r\nحسين بن احمد ، از محمّد بن على كوفى ، از محمّد بن اسلم جبلى ، از برخى اصحابش نقل كرده كه گفت :\r\nاز حضرت رضا عليه السّلام سؤال كرده و محضرش عرضه داشتم : چرا مرد وقتى همسرش را مورد قذف قرار دهد چهار بار بايد شهادت دهد و اگر غير شوهر اين نسبت را بدهد او را مورد حدّ قرار مىدهند اگر چه پدر يا برادر آن زن باشد ؟\r\nحضرت فرمودند : از حضرت جعفر بن محمّد عليهما السّلام همين سؤال را كردند ، آن جناب در جواب فرمودند : علَّتش آن است كه شوهر وقتى همسرش را مورد قذف و نسبت ناروا اقرار داد به او مىگويند : چگونه دانستى كه همسرت مرتكب فحشاء شده ؟\r\nاگر بگويد آن را با چشم خود از او ديدم ، پس موظَّف است چهار بار خدا را شاهد بگيرد اين معنا را شهادت دهد .\r\nو اين كه چطور مىتواند بگويد اين فعل را با چشم خود از او ديدم ، جهتش آن است كه براى شوهر جايز است در مواضع پنهانى كه ديگران حق ورود به آن جا را ندارند داخل شده و همسرش را زير نظر بگيرد در حالى كه اين معنا بر احدى حتّى فرزند و پدر زن جايز نيست نه در شب و نه در روز از اين رو وقتى ادّعا رؤيت با چشم نمود مىبايد چهار مرتبه خدا را بر آن گواه و شاهد قرار دهد و به ذات او قسم بخورد و امّا اگر گفت : با چشم خود اين را نديده‌ام ، در اين فرض قاذف محسوب شده و بدين ترتيب به او حدّ مىزنند مگر آنكه بيّنه عادل اقامه كند .\r\nو امّا اگر غير شوهر اين نسبت را دهد و ادّعا كند كه فعل مزبور را از زن ديده ، به او مىگويند : چگونه ديدى و چطور در پنهانى او را زير نظر قرار دادى در حالى كه در ديدنت متّهم مىباشى ؟ پس اگر صادقى ، در مرتبه تهمت بوده به ناچار بايد تو را تأديب نمود .\r\nو امّا اين كه شوهر بايد چهار مرتبه قسم بخورد جهتش آن است كه هر يك بار به جاى يك شاهد عادل محسوب مىشود .\r\n","description":"","footnote":"","page_name":" 737 ","page_number":737},
  {"content":"\r\n\r\n","description":"","footnote":"","page_name":" 738 ","page_number":738},
  {"content":"\r\n\r\nباب سيصد و سى و هفتم سرّ اين كه حدّ بنده نصف حدّ آزاد مىباشد\r\nحديث ( 1 )\r\nمحمّد بن الحسن از محمّد بن الحسن الصفّار ، از ابراهيم بن هاشم ، از اصبغ بن نباته از محمّد بن سليمان مصرى « 1 » ، از مروان بن مسلم « 2 » ، از عبيد بن زراره يا از بريد عجلى « 3 » ( ترديد و شك از محمّد بن سليمان مىباشد ) بارى راوى مىگويد : محضر حضرت ابى عبد الله عليه السّلام عرض كردم بنده اى مرتكب زنا شده چه بايد كرد ؟\r\nحضرت فرمودند : بايد او را نصف حدّ آزاد زد .\r\nعرض كردم : اگر دوباره مرتكب شد چطور ؟\r\nحضرت فرمود : بر نصف حدّ اضافه نمىزنند .\r\nعرض كردم : آيا در صورت مرتكب شدن فعلى كه موجب سنگسار است او را سنگسار مىكنند ؟\r\nحضرت فرمودند : آرى ، و اگر هشت بار مرتكب اين فعل شد او را در مرتبه هشتم مىكشند .\r\nعرض كردم : چه فرقى است بين مملوك و آزاد با اين كه هر دو از نظر فعل يكى هستند يعنى فعل هر دو زنا محسوب مىگردد ؟\r\nحضرت فرمودند : علَّت اين فرق آن است كه خداوند تبارك و تعالى ترحّم فرموده و نخواسته مملوك را ريسمان بندگى و رقيت به گردنش بياندازد ولى حدّ آزاد را بر او جارى كند .\r\nراوى مىگويد : سپس امام عليه السّلام فرمودند :\r\nو بر امام مسلمين است كه قيمت بنده را از سهم « رقاب » به مولاى او بپردازد و بدين ترتيب بعد از كشتن عبد فقدانش را نزد مولاى او ترميم كند .\r\n\r\nباب سيصد و سى و هشتم سرّ اين كه ساحر مسلمانان را مىكشند ولى ساحر كفّار را نمىكشند\r\nحديث ( 1 )\r\nمحمّد بن الحسن بن احمد بن وليد رحمة الله عليه از محمّد بن الحسن الصفّار ، از\r\n\r\n","description":"","footnote":"\r\n« 1 » - محمّد بن سليمان بن مصرى ، مرحوم ممقانى در رجال فرموده وى مهمل است .\r\n« 2 » - مروان بن مسلم ، كوفى است و ثقه مىباشد .\r\n« 3 » - بريد بن معاوية بن عجلى ، ثقه و فقيه بوده و به شهادت اهل رجال از اصحاب اجماع مىباشد .\r\n","page_name":" 739 ","page_number":739},
  {"content":"\r\n\r\n","description":"","footnote":"","page_name":" 740 ","page_number":740},
  {"content":"\r\nاحمد بن ابى عبد الله البرقى ، از حسين بن يزيد نوفلى ، از اسماعيل بن مسلَّم سكونى ، از حضرت جعفر بن محمّد عليهما السّلام از پدر بزرگوارشان نقل كرده كه آن جناب فرمودند :\r\nرسول خدا صلَّى الله عليه و آله و سلَّم فرمودند : ساحر مسلمانان را بايد كشت ولى ساحر كفّار را نبايد كشت .\r\nمحضر مباركش عرض شد : يا رسول الله چرا ساحر كفّار را نبايد كشت ؟\r\nحضرت فرمودند : زيرا شركى كه دارد بزرگتر از ساحر بودنش مىباشد در حالى كه به خاطر شركش او را نمىكشند چه آنكه سحر و شرك در او با هم قرين مىباشند .\r\nو از معصوم مروى است كه توبه ساحر آن است كه مشكلات را باز كند و عقد نكرده و گره نزند .\r\n\r\nباب سيصد و سى و نهم سرّ اين كه زانى و شارب الخمر را بعد از اقامه سه بار حدّ مىكشند\r\nحديث ( 1 )\r\nعلى بن احمد رحمة الله عليه از محمّد بن ابى عبد الله ، از محمّد بن اسماعيل ، از على بن عبّاس ، از قاسم بن ربيع صحّاف ، از محمّد بن سنان نقل كرده كه وى گفت : حضرت ابى الحسن الرضا عليه السّلام در جواب مسائل من مكتوبى ارسال داشته و در آن مرقوم فرمودند :\r\nعلَّت اين كه شخص دو بار حدّ خورده را در مرتبه سوّم مىكشند آن است كه وى به حكم الهى استخفاف نموده و باكى از خوردن حدّ ندارد .\r\nو علَّت ديگر آنكه خفيف شمارنده خدا و حدّ ، كافر است لذا لازم است او را كشت چون داخل در سلك كفّار مىباشد .\r\nحديث ( 2 )\r\nپدرم رحمة الله عليه از سعد بن عبد الله ، از يعقوب بن يزيد ، از محمّد بن ابى عمير ، از جميل بن درّاج ، از حضرت ابى عبد الله عليه السّلام نقل كرده كه آن جناب فرمودند :\r\nشارب الخمر وقتى شرب خمر نمود او را تازيانه مىزنند و اگر دوباره مرتكب شد باز او را مىزنند و اگر بار سوّم مرتكب شد وى را مىكشند .\r\n","description":"","footnote":"","page_name":" 741 ","page_number":741},
  {"content":"\r\n\r\n","description":"","footnote":"","page_name":" 742 ","page_number":742},
  {"content":"\r\nجميل مىگويد : برخى از اصحاب روايت كرده‌اند كه او را در بار چهارم مىكشند ، در روايت آمده : كسى كه مبادرت به شرب خمر كند در مرتبه چهارم كشته مىشود .\r\n\r\nباب سيصد و چهلم سرّ حرام بودن لواط و مساحقه\r\nحديث ( 1 )\r\nعلى بن احمد رحمة الله عليه از محمّد بن ابى عبد الله ، از محمّد بن اسماعيل ، از على بن اسماعيل ، از قاسم بن ربيع صحّاف از محمّد بن سنان ، وى مىگويد : حضرت ابى الحسن الرّضا عليه السّلام در جواب مسائل من مكتوبى ارسال داشته و در آن مرقوم فرمودند :\r\nعلَّت حرام بودن جنس ذكور براى ذكور و اناث آن است كه نسل قطع شده و چاجويى باطل و دنيا خراب مىگردد .\r\nحديث ( 2 )\r\nپدرم رحمة الله عليه از محمّد بن يحيى عطَّار ، از محمّد بن احمد ، از ابى جعفر ، از ابى الجوزاء ، از حسين بن علوان ، از عمرو بن خالد ، از زيد بن على از پدران گرامش صلوات الله عليهم نقل كرده كه فرمودند :\r\nرسول خدا صلَّى الله عليه و آله و سلَّم فرمودند : خداوند متعال وقتى امر فرمود كه جناب آدم به زمين هبوط كند حضرت آدم با همسرش به زمين فرود آمد ، ابليس نيز بدون داشتن همسر به زمين فرود آمد و مار نيز بدون داشتن جفت به زمين نزول كرد و اوّلين كسى كه در زمين با خود لواط كرد ابليس بود لذا فرزندانش از خود او هستند و همچنين است مار ولى فرزندان آدم از همسرش مىباشند ، پس حق تعالى به آدم و همسرش خبر داد كه ابليس و مار دشمنان آنها هستند .\r\nحديث ( 3 )\r\nمحمّد بن موسى بن متوكَّل از عبد الله بن جعفر ، از محمّد بن الحسين ، از احمد بن محمّد بن ابى نصر بزنطى از ابان بن عثمان ، از ابى بصير ، از امام باقر يا امام صادق عليهما السّلام در ذيل قول لوط كه فرموده : * ( إِنَّكُمْ لَتَأْتُونَ الْفاحِشَةَ ما سَبَقَكُمْ بِها مِنْ أَحَدٍ مِنَ الْعالَمِينَ ) * ( آيا عمل زشتى كه پيش از شما هيچ كس بدان مبادرت نكرده بجا مىآوريد ) فرمودند :\r\nابليس با هيئتى زيبا در حالى كه لباسهاى نيكو به تن داشت و حالت انوثيّت به\r\n","description":"","footnote":"","page_name":" 743 ","page_number":743},
  {"content":"\r\n\r\n","description":"","footnote":"","page_name":" 744 ","page_number":744},
  {"content":"\r\nخود گرفته بود نزد قوم لوط آمد و خود را به جوانان آنها رسانيد و از آنها خواست كه با او لواط كنند و اگر از ايشان مىخواست كه مفعول او واقع شوند البته نمىپذيرفتند لذا درخواست كرد كه با او اين عمل منكر را انجام دهند و وقتى آنها به اين كار مبادرت ورزيدند لذّت بردند پس از آن ابليس از پيش آنها رفت و ايشان را ترك نمود و برخى را حواله به بعضى داد كه با هم اين عمل شنيع را انجام دهند .\r\nحديث ( 4 )\r\nمحمّد بن موسى بن عمران متوكَّل رحمة الله عليه از عبد الله بن جعفر حميرى ، از احمد بن محمّد بن عيسى ، از حسن بن محبوب ، از هشام بن سالم ، از ابى بصير نقل كرده كه وى گفت :\r\nمحضر مبارك حضرت ابى جعفر عليه السّلام عرض كردم : آيا رسول الله صلَّى الله عليه و آله و سلَّم از بخل به خدا پناه مىبرد ؟\r\nحضرت فرمودند : بلى اى ابا محمّد ، در هر صبح و شام و ما نيز به خدا از آن پناه مىبريم ، خداوند در قرآن مىفرمايد : * ( وَمَنْ يُوقَ شُحَّ نَفْسِه فَأُولئِكَ هُمُ الْمُفْلِحُونَ ) * ( و هر كسى خود را از خوى بخل و حرص دنيا نگهدارد آنان به حقيقت رستگاران عالمند ) .\r\nو به زودى تو را از عاقبت بخل با خبر خواهم نمود ، قوم لوط اهل قريه اى بودند كه بر طعام بخل و حرص مىورزيدند و اين خوى ايشان را مبتلا نمود به بيمارى در فروجشان كه دوايى نداشت .\r\nعرض كردم : بيمارى كه به دنبال حرص و بخل ايشان پيدا شد چه بود ؟\r\nحضرت فرمودند : قريه اى كه قوم لوط در آن بودند سر راه عابرين به شام و مصر بود لذا مسافران بر اين قوم وارد مىشدند و ايشان هم آنها را ضيافت و پذيرايى مىكردند و وقتى نفرات واردين و ميهمانان زياد گرديد اهالى اين قريه يعنى قوم لوط دلتنگى و بخل و فرومايگى كه داشتند ايشان را در مضيقه قرار داد لذا بخل آنها را وادار كرد به اين كه وقتى ميهمانان بر ايشان نازل مىشدند با آنها عمل شنيع نموده و رسوايشان كرده بدون اين كه هيچ شهوتى به ايشان داشته باشند و مقصود آنها از اين فعل قبيح آن بود كه واردين از ايشان بيمناك گشته و نزدشان نيايند بارى افعال و اعمال زشت آنها منتشر شد و بدين ترتيب مسافرين و عابرين را بازداشت از اين كه بر آنها وارد شوند و اين بخل آنها بود كه به بلايى مبتلايشان نمود كه قادر بر دفع آن از خود نبوده بدون اين كه شهوتى به اين كار داشته باشند و رفته رفته كارشان به جايى\r\n","description":"","footnote":"","page_name":" 745 ","page_number":745},
  {"content":"\r\n\r\n","description":"","footnote":"","page_name":" 746 ","page_number":746},
  {"content":"\r\nرسيد كه در شهرها و قراء مىگرديدند و از مردان مىخواستند كه به اين فعل زشت مبادرت ورزند و در قبال آن به آنها عوض مىپرداختند .\r\nسپس امام عليه السّلام مىفرمايند : پس چه دردى دردناكتر از بخل و بدعاقبتتر و زشتتر از آن نزد خدا مىتواند باشد .\r\nابو بصير مىگويد : محضر مبارك آن حضرت عرضه داشتم : فدايت شوم تمام اهل قريه لوط چنين مىكردند و به اين عمل ناپسند مبتلا بودند ؟\r\nحضرت فرمودند : آرى مگر يك خانواده از ايشان كه خدا پرست و مؤمن بودند ، مگر نشنيده اى فرموده حق تعالى در قرآن را كه مىفرمايد :\r\n* ( فَأَخْرَجْنا مَنْ كانَ فِيها مِنَ الْمُؤْمِنِينَ فَما وَجَدْنا فِيها غَيْرَ بَيْتٍ مِنَ الْمُسْلِمِينَ ) * ( و از اهل ايمان هر كه بود از آن ديار خارج كرديم و لكن در همه آن ديار جز يك خانه لوط ، ديگر مسلمان خدا پرست نيافتيم ) .\r\nپس از آن امام عليه السّلام فرمودند :\r\nلوط در ميان قومش سى سال زيست و آنها را به خدا دعوت نمود و از عذابش بيم داد ، قوم او كسانى بودند كه وقتى از تخلَّى فارغ مىشدند مخرج غايط را تنظيف نمىنموده و پس از جنب شدن غسل نمىكردند .\r\nجناب لوط عليه السّلام پسر خاله حضرت ابراهيم عليه السّلام و همسر ابراهيم عليه السّلام ساره خواهر لوط بود و اين دو بزرگوار هر دو نبى و مرسل و منذر بودند .\r\nحضرت لوط مردى با سخاوت و كريم و پذيراى ميهمانانى بود كه بر آن جناب وارد مىشدند و همواره آنها را از قومش بر حذر مىداشت .\r\nامام عليه السّلام فرمودند : وقتى قوم او چنين ديدند به لوط گفتند : ما تو را از حمايت اين مردم باز مىداريم و گوشزد مىكنيم هيچ ميهمانى را به خود راه مده و از آنها پذيرايى مكن و اگر سخنان ما را نشنوى و آنها را راه دهى هم ميهمانان تو را رسوا كرده و هم تو را منكوب مىنماييم لذا هر ميهمانى كه بر جناب لوط وارد مىشد آن حضرت به خاطر خوفى كه از قوم خود نسبت به آن ميهمان داشت ورود او را پنهان مىكرد و حتّى الامكان سعى مىنمود آنها از آن مطَّلع نشوند و چون آن حضرت قوم و خويش و عشيره اى نداشت كه كمكش كنند به ناچار بسيار به او سخت مىگذشت .\r\nسپس امام عليه السّلام فرمودند : جناب لوط و ابراهيم عليهما السّلام پيوسته منتظر نزول عذاب الهى بر قومشان بودند و آن قدر آن دو بزرگوار نزد بارى تعالى منزلت داشتند كه هر گاه حق تعالى مىخواست قوم لوط را عذاب كند مودّت و دوستى ابراهيم و محبّت\r\n","description":"","footnote":"","page_name":" 747 ","page_number":747},
  {"content":"\r\n\r\n","description":"","footnote":"","page_name":" 748 ","page_number":748},
  {"content":"\r\nلوط عليهما السّلام باعث مىشد آن دو را منظور داشته و مراقبت نموده و عذاب را تأخير بياندازد . بعد حضرت فرمودند :\r\nو وقتى در اثر كثرت فعل گناه غضب حق تعالى بر قوم لوط شديد شد و بر آنها عذاب مقدّر فرمود و جناب ابراهيم وقتى از حكم الهى به عذاب قوم لوط مطَّلع شد سخت محزون و اندوهگين گرديد و پروردگار مهربان به منظور تسلَّى خاطر پيامبرش و اين كه آن حضرت را از غم و اندوه بيرون آورد فرشتگانى را به رسالت نزد آن حضرت فرستاد كه به او بشارت دهند به زودى فرزندى دانا به وى عنايت خواهد شد و حضرت اسماعيل را به او خواهد داد ، فرشتگان بر جناب ابراهيم عليه السّلام شب داخل شدند ، آن حضرت ترسيد و پنداشت كه دزدان به خانه اش آمده‌اند رسولان وقتى فزع و وحشت آن حضرت را ديدند گفتند : سلام بر تو .\r\nابراهيم جواب سلام آنها را داده و گفت : از اين كه بىموقع بر من داخل شديد بيمناك هستم .\r\nآنها گفتند : مترس ما رسولان پروردگارت بوده و آمده‌ايم تو را به فرزندى دانا بشارت دهيم .\r\nحضرت ابو جعفر عليه السّلام فرمودند : مقصود از « غلام عليم » حضرت اسماعيل بن هاجر مىباشد .\r\nحضرت ابراهيم عليه السّلام به رسولان فرمود : مرا در اين سنّ پيرى مژده فرزند مىدهيد ، نشانه اين مژده چيست ؟\r\nگفتند : ما تو را به حقّ بشارت داديم و تو هرگز از لطف خدا نااميد مباش .\r\nابراهيم عليه السّلام فرمود : بعد از بشارت بگوييد براى چه كار ديگر مبعوث شده‌ايد ؟\r\nرسولان پاسخ دادند : ما را براى هلاك قومى زشتكار فرستاده‌اند ، ايشان ، قوم لوط بوده كه مردمى فاسق هستند ما آمده‌ايم تا آنها را از عذاب پروردگار عالميان بيم دهيم .\r\nحضرت ابو جعفر عليه السّلام فرمودند : ابراهيم عليه السّلام به فرشتگان فرمود : در ميان اين قوم جناب لوط عليه السّلام مىباشد ! ! فرشتگان گفتند : ما به كسى كه در ميان ايشان هست واقف و آگاهيم ، ما او و تمام اهلش غير از همسرى كه داشته و مقدّر كرده‌ايم كه با زشتكاران هلاك شود را از بلا نجات خواهيم داد .\r\n","description":"","footnote":"","page_name":" 749 ","page_number":749},
  {"content":"\r\n\r\n","description":"","footnote":"","page_name":" 750 ","page_number":750},
  {"content":"\r\nحضرت فرمودند : وقتى فرشتگان كه فرستاده حق تبارك و تعالى بودند بر لوط و خانواده اش وارد شدند لوط به آنها فرمود : شما اشخاص ناآشناييد و من هيچ شما را نمىشناسم .\r\nفرشتگان پاسخ دادند : ما بر انجام وعده عذاب كه قوم تو در آن شك و انكار داشتند فرستاده شده‌ايم و به حق و راستى به سوى تو آمده و به تو گوشزد مىكنيم قوم خود را از عذاب الهى بيم بده و آنچه مىگوييم راست و صدق محض است ، مأموريم به تو بگوييم : پس از هفت شبانه روز ديگر تو و جميع خانواده ات مگر همسرى كه دارى شبانه از اين ديار بيرون رويد و احدى از شما برنگردد و در همان شب بدان سو كه مأموريد به سرعت روان شويد .\r\nحضرت ابو جعفر عليه السّلام فرمودند : فرشتگان اين فرمان را به لوط اعلام كردند كه اين قوم تا آخرين نفر صبحگاه هلاك خواهند شد ، بعد امام عليه السّلام اضافه فرمودند :\r\nبامداد روز هشتم خداوند متعال فرشتگانى را به سوى حضرت ابراهيم فرستاد و او را به اسحاق بشارت داده و بدين ترتيب او را به واسطه هلاكت قوم لوط تسلَّى دادند و آن فرموده حق تعالى است در قرآن كه مىفرمايد :\r\nو آنگاه فرستادگان ما بر ابراهيم خليل به سلامتى بشارت آوردند و او را سلام گفته و از او پاسخ سلام شنيدند ، آنگاه ابراهيم براى آنها از گوشت گوساله كبابى مهيّا كرد .\r\nمقصود از « عجل حنيذ » گوساله اى است كه سربريده و بريان و پخته باشند .\r\nبارى وقتى جناب ابراهيم عليه السّلام ديد كه آنان به طعام دست دراز نمىكنند بيمناك شد ، آنان حس كرده و گفتند : مترس كه ما فرستاده خدا به قوم لوط مىباشيم ، در آن حال همسر ابراهيم ( ساره ) ايستاده بود كه متبسّم گرديد ، پس ما آن زن را به فرزندى به نام اسحاق و سپس به يعقوب بشارت داديم .\r\nآن زن خنديد يعنى از كلام ايشان تعجّب كرد سپس گفت : آيا مىشود از من با آنكه پير سالخورده‌ام و شوهرم نيز مردى پير و فرتوت است فرزندى پديد آيد ، اين چيزى شگفت انگيز است ! ! ؟\r\nفرشتگان به او گفتند : آيا از كار خدا تعجّب مىكنى ، رحمت و بركات خدا مخصوص شما اهل بيت رسالت است ، او خدايى ستوده و بزرگوار مىباشد .\r\nحضرت ابو جعفر عليه السّلام فرمودند : وقتى فرشتگان به ابراهيم بشارت اسحاق را داده و\r\n","description":"","footnote":"","page_name":" 751 ","page_number":751},
  {"content":"\r\n\r\n","description":"","footnote":"","page_name":" 752 ","page_number":752},
  {"content":"\r\nوحشت و هراس را از او بردند به مناجات با پروردگار پرداخت و از درگاه ربوبى تقاضا نمود كه بلا و عذاب را از قوم لوط بر دارد .\r\nخداوند متعال فرمود : اى ابراهيم از اين درخواست بگذر ، امر حتمى پروردگارت صادر شده و پس از طلوع آفتاب در آن روز معلوم عذاب حتمى من خواهد آمد و در اين تقدير برگشتى نخواهد بود .\r\nحديث ( 5 )\r\nو با همين اسناد از حسن بن محبوب ، از مالك بن عطيّه ، از ابى حمزه ثمالى ، از حضرت ابو جعفر عليه السّلام منقول است كه فرمودند :\r\nرسول خدا صلَّى الله عليه و آله و سلَّم از جبرئيل پرسيد : هلاكت قوم لوط به چه كيفيّتى بود ؟\r\nجبرئيل محضر مباركش عرض كرد : قوم لوط از قريه اى بودند كه آنها مخرج غايطشان را تنظيف نمىكرده و غسل جنابت نيز نمىنمودند و از خصوصيّات ديگر آنها اين كه بر طعام حريص بودند ، جناب لوط عليه السّلام سى سال در بين آنها بود ، بر آنها وارد شد ولى از آنها نبود ، عشيره و خويشاوندى در بين آنها نداشت ، پيوسته ايشان را به خدا و ايمان به او و پيروى از فرامينش دعوت مىكرد و از انجام فواحش و قبايح بازشان مىداشت آن حضرت قومش را بر طاعت خدا وادار مىكرد ولى آنها اجابتش نكرده و از حق تعالى اطاعت نمىنمودند .\r\nو حق تبارك و تعالى وقتى خواست اين قوم را عذاب كند رسولانى كه حجّت و بيم دهنده بودند را فرستاد تا آنها را از كردار قبيح و زشتشان باز دارند ولى آنها همچنان به سركشى و طغيان خود ادامه مىدادند و چون آن قوم امر و فرمان پروردگار را اطاعت نكرده و از آن سرپيچى نمودند بارى تعالى فرشتگانى را به سوى آن قوم فرستاد تا مؤمنين را از قريه آنها بيرون كنند پس تمام اهل ايمان از بين آنها خارج شده و غير از يك خانواده از مسلمين و مؤمنين كسى ديگر در ميانشان نماند ، فرشتگان آن خانواده را نيز بيرون برده و به حضرت لوط عرضه داشتند و در دل شب اهل خود را از اين قريه خارج كن و نگذار احدى از آنها برگردند بلكه به همان مقصدى كه مأمور به آن جا شده‌اند بروند ، چون شب فرا رسيد جناب لوط دختران خود را حركت داد ولى همسرش برگشت و به جناب خويشان خود رفت و به آنها خبر داد كه لوط دخترانش را از قريه خارج كرده .\r\nسپس جبرئيل عرضه داشت : وقتى صبح دميد به من نداء شد : اى جبرئيل عذاب قوم لوط حتمى شد ، پس به نزد اين گروه فرود آى و قريه ايشان و اطراف آن\r\n","description":"","footnote":"","page_name":" 753 ","page_number":753},
  {"content":"\r\n\r\n","description":"","footnote":"","page_name":" 754 ","page_number":754},
  {"content":"\r\nرا از زير هفت زمين بركن و آن را به آسمان ببر و سپس آن را نگه دار تا امر خالق جبّار برسد و به تو فرمان دهد آن را واژگون نمايى منتهى بايد منزل لوط را از جا نكنى و به منظور عبرت براى عابرين به جاى بگذارى ، من به زمين فرود آمده و خود را به قريه ستمگران رسانده سپس بال راست را بر اطراف شرقى آن قريه زده و بعد بال چپ خود را بر مغرب آن زده و شهر را با اطرافش از بيخ كندم تنها منزل لوط را براى عبرت عابرين به جاى گذاردم ، پس از آن شهر را به پشت بالهايم نگه داشته به حدّى كه اهل آسمان بانگ خروسها و زوزه سگهاى شهر را مىشنيدند در بامداد و طالع شدن آفتاب عالمتاب از مقابل عرش به من نداء شد ، اى جبرئيل شهر را بر اهلش واژگون نما .\r\nمن شهر را بر اهلش واژگون كرده به طورى كه زير را زبر و زبر را زير نمودم بعد حق تعالى سنگهاى بلا كه از امر خدا نشاندار و معيّن بود بر سر آنها باريد ، البتّه اى محمّد اين گونه بلا و هلاكت نيز از ستمگران امّت تو دور نخواهد بود .\r\nرسول خدا صلَّى الله عليه و آله و سلَّم فرمود : اى جبرئيل قريه آنها از كدام بلاد بود ؟\r\nجبرئيل عرض كرد : جاى قريه آنها در مكانى از بحيره كه امروزه طبريه به آن گفته و در نواحى شام مىباشد قرار داشت .\r\nرسول خدا صلَّى الله عليه و آله و سلَّم به جبرئيل فرمود : وقتى شهر را بر ايشان واژگون نمودى در كدام نقطه زمين پايين آمد ؟\r\nجبرئيل عرض كرد : اى محمّد بن درياى شام به طرف مصر افتاد و در بين دريا غرق گرديد .\r\nحديث ( 6 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از احمد بن محمّد بن ابى نصر ، از ابان ، از ابو بصير و غير او از امام باقر يا امام صادق عليهما السّلام نقل كرده كه آن حضرت فرمودند :\r\nهنگامى كه فرشتگان براى هلاك قوم لوط آمدند گفتند : ما اهل اين قريه را هلاك خواهيم نمود .\r\nساره گفت : من از كمى آنها و زيادى اهل قريه به شگفت آمدم لذا گفت : چه كسى طاقت قوم لوط را دارد ! فرشتگان او را به اسحاق و بعد از اسحاق به يعقوب بشارت دادند .\r\nساره خنديد و گفت : من پير زن و فرتوتى عقيم هستم ( او در آن روز زنى نود\r\n","description":"","footnote":"","page_name":" 755 ","page_number":755},
  {"content":"\r\n\r\n","description":"","footnote":"","page_name":" 756 ","page_number":756},
  {"content":"\r\nساله و ابراهيم مردى صد و بيست ساله بود ) .\r\nبارى ابراهيم با فرشتگان عذاب به مجادله پرداخت و فرمود : چگونه اين قوم را هلاك مىكنيد و حال آنكه در ميان ايشان لوط مىباشد ؟ ! جبرئيل گفت : ما از كسى كه در بين اين قوم هست كاملا مطَّلع هستيم .\r\nابراهيم اصرار و ابرام نمود در برداشته شدن عذاب از قوم لوط .\r\nجبرئيل گفت :\r\nاى ابراهيم از اين خواسته درگذر امر پروردگارت مبنى بر عذاب ايشان صادر شده و قطعا عذابى كه تخلفى در آن نيست بر ايشان نازل خواهد شد .\r\nسپس امام عليه السّلام فرمودند : هنگامى كه جبرئيل و فرشتگان ديگر براى هلاكت قوم لوط نزد آن جناب آمدند قوم آن حضرت آگاه شده و به قصد عمل زشتى كه در آن سابقه داشتند به سرعت به درگاه او وارد شدند ، لوط ايستاد و دست بر درب منزل نهاد و آنها را سوگند داد و گفت : از خدا بترسيد و مرا در ميان ميهمانانم سر افكنده نكنيد .\r\nآنها گفتند : مگر ما تو را نهى نكرده و از پذيرفتن ميهمان بازنداشتيم .\r\nلوط دختران خود را بر ايشان عرضه كرد و پيشنهاد نمود كه به جاى آن عمل ناروا با ايشان ازدواج كنيد .\r\nآنها گفتند : ما را رغبت و ميلى به آنها دختران نيست و تو به خوبى مىدانى كه مقصود ما چيست .\r\nحضرت لوط عليه السّلام فرمود : آيا در ميان شما يك مرد خير خواه رشيد خداپرست نمىباشد ؟\r\nامام عليه السّلام فرمود : آنها ابا و امتناع نمودند .\r\nلوط عليه السّلام فرمود : اى كاش مرا بر منع شما اقتدارى بود يا آنكه چون قدرت ندارم از شرّ شما به ركن محكمى پناه خواهم برد .\r\nحضرت فرمود : جبرئيل به ايشان مىنگريست و پس از كلام لوط گفت : كاش مىدانست چه اقتدار و نيرويى دارد ، سپس جبرئيل لوط را خواند و آن حضرت نزد وى رفت در همين هنگام آن قوم درب را گشوده و داخل خانه شدند ، جبرئيل با دست به ايشان اشاره كرد در جا نابينا شدند ، پس وقتى خواستند از منزل برگردند چون درب منزل را نمىديدند با دست ديوار را مسّ مىكردند تا درب را پيدا كرده و از آن خارج شوند ، بارى فرشتگان به خدا سوگند مىخوردند كه اگر صبح بدمد يك نفر از قوم لوط را باقى نمىگذاريم .\r\n","description":"","footnote":"","page_name":" 757 ","page_number":757},
  {"content":"\r\n\r\n","description":"","footnote":"","page_name":" 758 ","page_number":758},
  {"content":"\r\nامام عليه السّلام فرمودند : وقتى جبرئيل به لوط گفت ما فرستادگان پروردگارت هستيم .\r\nلوط به جبرئيل فرمود : اى جبرئيل در عذاب اين قوم شتاب كن .\r\nجبرئيل گفت : آرى .\r\nلوط عليه السّلام فرمود : اى جبرئيل در عذاب ايشان تعجيل كن .\r\nجبرئيل گفت : وعده ايشان طلوع صبح است ، آيا صبح نزديك نيست ؟ ! سپس جبرئيل گفت : اى لوط خود و فرزندانت از اين قريه بيرون رويد تا به فلان مكان برسيد لوط فرمود : اى جبرئيل الاغهاى سوارى من نحيف و ناتوان هستند و نمىتوانند ما را به سرعت از اين قريه به فلان موضع ببرند .\r\nجبرئيل گفت : وقت را مغتنم شمرده و زود از اينجا بيرون رويد .\r\nلوط با همراهانش از قريه بيرون رفتند ، زمان مىگذشت تا سحر فرا رسيد ، جبرئيل در اين هنگام به قريه ستمگران فرود آمد و بالش را زير قريه برد تا آن را از بيخ كند و بلند نمود و سپس شهر را بر اهلش واژگون ساخت و ديوارهاى شهر را با سنگهايى از گل سخت شده هدف اصابت قرار داد ، همسر لوط صداى مهيب و هولناكى شنيده و به واسطه آن هلاك شد .\r\nحديث ( 7 )\r\nپدرم رحمة الله عليه از محمّد بن يحيى عطَّار از محمّد بن احمد ، از موسى بن جعفر سعدآبادى ، از على بن معبد ، از عبيد الله دهقان ، از درست ، از عطيّه برادر ابى المغراء ، وى مىگويد : محضر مبارك حضرت ابى عبد الله عليه السّلام سخن از مردان ملوط ( مردانى كه به آنها عمل شنيع لواط انجام مىشود ) به ميان آمد ، حضرت فرمودند :\r\nخداوند متعال كسى را كه به او حاجت دارد « 1 » به اين مبتلا نمىسازد .\r\nدر پشت اين مردان رحمهايى است واژگون و عورت پشت آنها همچون عورت زنان است و يكى از ابناء و فرزندان ابليس بنام « زوال » در نطفه ايشان شركت نموده و هر مردى كه زوال در نطفه اش شركت كرده باشد منكوح و ملوط بوده چنانچه هر زنى كه زوال در نطفه اش شركت نموده باشد از مولود و فرزند دار شدن عقيم مىباشد و هر مردى كه عامل چنين فعل شنيع و قبيحى باشد وقتى سنّش به چهل رسيد ديگر آن را ترك نكرده و رهايش نمىنمايد ، اين اشخاص از بقاياى قوم سدوم\r\n\r\n","description":"","footnote":"\r\n« 1 » - مقصود از « حاجت خدا به شخص » طبق فرموده مرحوم مجلسى در مرآت العقول كنايه از آن است كه آن شخص از اولياء خدا و مطيعين او بوده و از كسانى است كه حق تعالى خير را در او مىداند .\r\n","page_name":" 759 ","page_number":759},
  {"content":"\r\n\r\n","description":"","footnote":"","page_name":" 760 ","page_number":760},
  {"content":"\r\nهستند ، البته مقصود از اين كلام آن نيست كه ايشان اولاد سدوم هستند ، بلكه منظورم آن است كه از طينت آنها مىباشند .\r\nراوى مىگويد : محضر امام عليه السّلام عرض كردم : آيا سدوم همان كسانى بودند كه شهر بر آنها واژگون شد و به غضب الهى گرفتار شدند ؟\r\nحضرت فرمودند : چهار شهر بود كه واژگون گرديد و آنها عبارت بودند از :\r\nسدوم ، صديم ، لدنا و عميرا ، جبرئيل وقتى براى عذاب و هلاكت آنها مأمور شد به زمين فرود آمد و بالش را زير اين چهار شهر برد و آنها را به آسمان بلند كرد تا جايى كه اهل آسمان دنيا صداى زوزه سگهاى ايشان را مىشنيدند و سپس آنها را واژگون و سرنگون نمود .\r\n\r\nباب سيصد و چهل و يكم سرّ اين كه حق تبارك و تعالى به بندگانش امر فرمود در وقت قرض دادن و معامله كردن نوشته اى بين خود تنظيم كنند\r\nحديث ( 1 )\r\nمحمّد بن موسى بن متوكَّل رحمة الله عليه ، از عبد الله بن جعفر حميرى ، از احمد بن محمّد بن عيسى ، از ابن محبوب از مالك بن عطيّه ، از ابو حمزه ثمالى ، از حضرت ابى جعفر الباقر عليه السّلام نقل كرده كه آن حضرت فرمودند : حق تعالى اسماء و عمرهاى انبياء را بر حضرت آدم عليه السّلام عرضه داشت به اسم داود و عمر آن جناب كه رسيد عمرش را در دنيا چهل سال معرّفى كرد .\r\nحضرت آدم عليه السّلام عرضه داشت : پروردگارا چقدر عمر داود كم و چقدر عمر من زياد است ، بار خدايا آيا ممكن است سى سال از عمر من را به او ببخشى ؟\r\nخداوند فرمود : آرى اى آدم .\r\nآدم عليه السّلام عرض كرد : پس از عمر من سى سال كم كن و به عمر او بيافزا .\r\nحضرت ابو جعفر عليه السّلام فرمودند : خداوند متعال سى سال به عمر حضرت داود عليه السّلام افزود و آن را براى حضرتش ثابت قرار داد و اين امر البته نزد حق جلَّت عظمته ثابت بود و فرمود حق تعالى كه مىفرمايد :\r\n* ( يَمْحُوا الله ما يَشاءُ وَيُثْبِتُ وَعِنْدَه أُمُّ الْكِتابِ ) * ( آنچه را كه خدا بخواهد محو نموده و اثبات مىكند و نزد او امّ الكتاب يعنى لوح محفوظ مىباشد ) به همين معنا اشاره دارد .\r\n","description":"","footnote":"","page_name":" 761 ","page_number":761},
  {"content":"\r\n\r\n","description":"","footnote":"","page_name":" 762 ","page_number":762},
  {"content":"\r\nسپس امام عليه السّلام فرمودند : بنا بر اين آنچه نزد حق تعالى براى آدم ثابت بود را حضرتش محو نمود و آنچه نزدش براى داود ثابت نبود را ثابت قرار داد ، پس از آن حضرت فرمودند :\r\nپس عمر آدم سپرى و منقضى شد و ملك الموت براى قبض روحش نزد او حاضر گرديد ، آدم به او گفت : اى ملك الموت هنوز سى سال از عمر من باقى مانده است .\r\nملك الموت گفت : روزى كه تو در وادى دخياء بودى و حق تعالى اسماء انبياء و عمرهاى ايشان را به تو عرضه كرد مگر اين سه سال را از عمر خود كسر نكرده و براى فرزندت داود پيغمبر عليه السّلام قرار دادى ؟\r\nآدم گفت : يادم نمىآيد .\r\nملك الموت گفت : اين را انكار مكن ، مگر از خداى تعالى نخواستى كه آن را براى داود ثابت كرده و از عمر تو محوش نمايد ، حق تعالى آن را در زبور داود اثبات و در ذكر از عمر تو محو نمود .\r\nآدم عليه السّلام گفت : تا آن را بدانم .\r\nحضرت ابو جعفر عليه السّلام فرمود : آدم عليه السّلام راست مىگفت ؛ زيرا يادش نبود و انكار هم نمىكرد فلذا از آن روز به بعد حق تعالى به بندگانش امر فرمود در وقت قرض دادن يا انجام معامله و تعيين كردن وقت قرض و معامله نوشته اى مشتمل بر جزئيات معامله را بين خود تنظيم كنند زيرا آدم عليه السّلام آنچه را كه بر خود ملتزم شده بود فراموش كرد و انكار نمود .\r\n\r\nباب سيصد و چهل و دوّم سرّ وقوع مدّ و جزر\r\nحديث ( 1 )\r\nابو الحسن محمّد بن عمر بن على بن عبد الله بصرى از ابو عبد الله بن احمد بن خالد بن جبله واعظ از ابو القاسم عبد الله بن احمد بن عامر طايى از پدرش ، از حضرت على بن موسى الرضا عليه السّلام از پدرش از آباء گرامش از حضرت على بن ابى طالب عليهم السلام ، از آن حضرت راجع به مدّ و جزر سؤال شد كه اين دو چه مىباشند ؟\r\nحضرت فرمودند : فرشته اى موكَّل درياها است به نام رومان هنگامى كه گام در\r\n","description":"","footnote":"","page_name":" 763 ","page_number":763},
  {"content":"\r\n\r\n","description":"","footnote":"","page_name":" 764 ","page_number":764},
  {"content":"\r\nدريا مىنهد آب بالا مىآيد و مدّ ايجاد مىشود و زمانى كه آن را از دريا بيرون مىآورد آب پايين مىرود و جزر به وقوع مىپيوندد .\r\nحديث ( 2 )\r\nمحمّد بن على بن ماجيلويه رحمة الله عليه ، از عمويش محمّد بن ابى القاسم ، از احمد بن ابى عبد الله برقى از پدرش از خلف بن حمّاد اسدى ، از ابى الحسن العبدى ، از سليمان بن مهزيار ، از عباية بن ربعى ، وى گفت : از عبد الله بن عبّاس راجع به مدّ و جزر سؤال شد ؟\r\nوى گفت : خداوند متعال فرشته اى را موكَّل وسط درياها قرار داده ، اين فرشته هر گاه پا در دريا نهد آب آن بالا آمده و مدّ پيدا مىشود و هنگامى كه پا از آن بردارد ، آب پايين رفته و جزر واقع مىگردد .\r\n\r\nباب سيصد و چهل و سوّم سرّ زلزله\r\nحديث ( 1 )\r\nپدرم رحمة الله عليه از محمّد بن يحيى عطَّار ، از محمّد بن احمد ، از يعقوب بن يزيد از برخى اصحابش ، از محمّد بن سنان از كسى كه نامش را برده ، از حضرت ابى عبد الله عليه السّلام نقل كرده كه آن جناب فرمودند :\r\nخداوند متعال زمين را آفريد سپس به ماهى امر فرمود آن را به پشت خود گرفته حمل نمايد ، ماهى گفت :\r\nبا نيرو و قوّت خود آن را برداشته و حمل كردم ، حق تعالى سپس ماهى كوچكى به قدر يك وجب را آفريد و آن ماهى كوچك داخل منفذ بينى آن ماهى بزرگ شد ، ماهى تا چهل بامداد مضطرب بود و هر وقت خداوند متعال اراده كند زمين را بلرزاند ماهى كوچك را نازل كرده و فرو مىفرستد بلافاصله زمين به لرزه در مىآيد .\r\nحديث ( 2 )\r\nمروى است كه وقتى ذو القرنين به سدّ رسيد از آن جا گذشت و داخل وادى ظلمات شد و در آن جا به فرشته اى برخورد كه بر روى كوهى ايستاده ، طول آن فرشته پانصد ذراع بود ، آن فرشته به ذو القرنين گفت : پشت سر تو سلطانى است كه به او ذو القرنين مىگويند : ذو القرنين به او گفت تو كيستى ؟\r\nگفت : فرشته اى از فرشتگان رحمان بوده و موكَّل اين كوه مىباشم ، هيچ كوهى را خداوند نيافريده مگر رشته اى از آن به اين كوه متّصل مىشود و وقتى خداوند\r\n","description":"","footnote":"","page_name":" 765 ","page_number":765},
  {"content":"\r\n\r\n","description":"","footnote":"","page_name":" 766 ","page_number":766},
  {"content":"\r\nعزّ و جلّ بخواهد شهرى را بلرزاند به من وحى مىفرمايد و من آن را به لرزه در مىآورم .\r\nمحمّد بن احمد مىگويد : عيسى بن محمّد از على بن مهزيار ، از عبد الله بن عمر ، از عباد بن حماد از حضرت ابى عبد الله عليه السّلام اين حديث را براى من نقل كرده است .\r\nحديث ( 3 )\r\nمحمّد بن الحسن رحمة الله عليه مىگويد :\r\nمحمّد بن الحسن الصفّار به اسنادش به طور مرفوعه از امام باقر يا امام صادق عليهما السّلام نقل كرده كه آن حضرت فرمودند :\r\nخداوند تبارك و تعالى ماهى را امر نمود كه زمين را به پشت خود حمل كرده و هر شهرى از شهرها را روى پولكى از پولكهايش قرار داد و هر گاه حق تعالى اراده نمود نقطه اى از زمين را بلرزاند ماهى را امر نمود آن پولكى كه نقطه مقصود روى آن قرار گرفته است را حركت دهد و با حركت دادن ماهى پولك را آن نقطه از زمين به لرزه در مىآيد و اگر پولك را بلند مىكرد و آن قسمت از زمين به اذن خداى عزّ و جلّ زير و زبر و واژگون مىشد .\r\nحديث ( 4 )\r\nاحمد بن محمّد از پدرش ، از محمّد بن احمد از هيثم نهدى ، از برخى اصحاب به اسنادش به طور مرفوع نقل كرده كه حضرت امير المؤمنين صلوات الله عليه در هنگام وقوع زلزله دو آيه ذيل را قرائت مىفرمودند :\r\nالف : * ( إِنَّ الله يُمْسِكُ السَّماواتِ وَالأَرْضَ أَنْ تَزُولا وَلَئِنْ زالَتا إِنْ أَمْسَكَهُما مِنْ أَحَدٍ مِنْ بَعْدِه إِنَّه كانَ حَلِيماً غَفُوراً ) * ( محققا خدا آسمانها و زمين را از اين كه نابود شوند نگه مىدارد و اگر رو به زوال نهند گذشته از او هيچ كس آنها را محفوظ نتواند داشت و بدانيد كه خدا بر كيفر و گناه خلق بسيار بردبار و آمرزنده است ) .\r\nب : * ( وَيُمْسِكُ السَّماءَ أَنْ تَقَعَ عَلَى الأَرْضِ إِلَّا بِإِذْنِه إِنَّ الله بِالنَّاسِ لَرَؤُفٌ رَحِيمٌ ) * ( و آسمان را او نگه داشته كه بر زمين نيفتند كه همانا خدا در باره بندگان بسيار رئوف و مهربان است ) .\r\nحديث ( 5 )\r\nو با همين اسناد از محمّد بن احمد ، از يحيى بن محمّد بن ايّوب ، از علىّ بن مهزيار ، از ابن سنان از يحيى حلبى ، از عمر بن ابان ، از جابر نقل كرده كه گفت :\r\nتميم بن جذيم گفت : هنگامى كه على عليه السّلام به طرف بصره مىرفتند در محضر مباركش بودم در وقتى كه از مركبها پايين آمده بوديم زمين لرزيد ، امام عليه السّلام دست بر\r\n","description":"","footnote":"","page_name":" 767 ","page_number":767},
  {"content":"\r\n\r\n","description":"","footnote":"","page_name":" 768 ","page_number":768},
  {"content":"\r\nزمين زده سپس به زمين فرمودند : تو را چه مىشود پس از آن روى به ما آورده و فرمودند :\r\nاگر اين زلزله همان زلزله اى بود كه حق عزّ و جلّ در كتابش از آن ياد كرده جواب من را مىداد ولى اين ، آن زلزله نيست .\r\nحديث ( 6 )\r\nو با همين اسناد از محمّد بن خالد ، از محمّد بن عيسى ، از على بن مهزيار نقل كرده كه گفت : محضر مبارك حضرت ابو جعفر عليه السّلام مكتوبى فرستاده و در آن از كثرت زلزله در اهواز شكايت كرده و معروض داشتم آيا صلاح مىدانيد از آن جا به مكان ديگرى منتقل شويم :\r\nحضرت در جواب نوشتند : از آن جا منتقل نشويد ، روزهاى چهارشنبه و پنجشنبه و جمعه را روزه بگيريد و سپس غسل كرده و لباسهاى طاهر بپوشيد و روز جمعه از منازل بيرون آمده و خدا را بخوانيد و دعاء نماييد مسلَّما حق تعالى آن را از شما بر طرف مىكند .\r\nراوى مىگويد : ما همين كار را كرديم پس زلزله ها ساكت شدند و نيز امام عليه السّلام فرمودند : هر كس كه از شما گنه كار است توبه و انابه نمايد و دعاى خير نمايد .\r\nحديث ( 7 )\r\nو با همين اسناد از محمّد بن احمد ، از ابراهيم بن اسحاق ، از محمّد بن سليمان ديلمى نقل كرده كه وى گفت : از حضرت ابا عبد الله عليه السّلام پرسيدم : زلزله چيست ؟\r\nحضرت فرمودند : آيه و نشانه اى است .\r\nعرضه داشتم : سبب آن چيست ؟\r\nفرمودند : خداوند تبارك و تعالى براى رشته هاى زمين فرشته اى را موكَّل قرار داده و هر گاه بخواهد زمين را بلرزاند به آن فرشته وحى مىكند فلان رشته و فلان رشته را حركت بده ، پس آن فرشته ، رشته هاى زمين را كه حق تعالى امر فرموده حركت مىدهد بلافاصله زمين با اهلش به حركت و لرزه در مىآيند .\r\nراوى مىگويد : عرضه داشتم وقتى چنين پيش آمد چكار بكنم ؟\r\nحضرت فرمود : نماز كسوف ( آيات ) بخوان و وقتى از نماز فارغ شدى به سجده برو و در سجود بگو : يا من يمسك السّموات * ( وَالأَرْضَ أَنْ تَزُولا وَلَئِنْ زالَتا إِنْ أَمْسَكَهُما مِنْ أَحَدٍ مِنْ بَعْدِه إِنَّه كانَ حَلِيماً غَفُوراً ) * امسك عنّا السّوء * ( إِنَّكَ عَلى كُلِّ شَيْءٍ قَدِيرٌ ) * ( اى كسى كه آسمانها و زمين را از اين كه نابود شوند نگه مىدارى و اگر رو به\r\n","description":"","footnote":"","page_name":" 769 ","page_number":769},
  {"content":"\r\n\r\n","description":"","footnote":"","page_name":" 770 ","page_number":770},
  {"content":"\r\nزوال نهند گذشته از او هيچ كس آنها را محفوظ نتواند داشت كه او بردبار و آمرزنده است بدى و شر را از ما دور بدار محقّقا تو بر هر چيزى قادر هستى ) .\r\nحديث ( 8 )\r\nو با همين اسناد از محمّد بن احمد از ابو عبد الله رازى ، از احمد بن محمّد بن ابى نصر ، از روح بن صالح ، از هارون بن خارجه مرفوعا از حضرت فاطمه عليهما السّلام نقل كرده كه آن حضرت فرمودند :\r\nدر عهد ابو بكر زلزله اى آمد مردم فزع كنان و با شيون نزد ابو بكر و عمر آمده ، ديدند آن دو نيز با فزع و جزع محضر على عليه السّلام آمده‌اند ، مردم به تبعيّت از آن دو خود را به درب منزل على عليه السّلام رساندند ، على عليه السّلام از منزل خارج شده و به طرف مردم آمد در حالى كه از آنچه مردم به خاطرش وحشت زده و محزون بودند ، اندوهى نداشته و غمگين نبودند ، امام عليه السّلام از مردم گذشتند و مردم هم به دنبال حضرتش حركت كردند ، حضرت رفتند تا به تپّه اى رسيدند و بر بالاى آن نشسته و مردم اطراف تپّه قرار و آرام گرفته و چشم به ديوارهاى شهر دوخته و وحشت زده مىديدند كه ديوارها مىجنبند و در حال رفتن و آمدن مىباشند .\r\nحضرت به آنها فرمودند : گويا از آنچه مىبينيد به هول و وحشت افتاده‌ايد ؟\r\nعرضه داشتند : چگونه هول و وحشت نداشته باشيم و حال آنكه هرگز مثل اين صحنه را نديده‌ايم .\r\nحضرت فاطمه سلام الله عليها فرمودند : امير المؤمنين عليه السّلام دو لب مبارك را حركت داده سپس دست بر زمين زده و فرمودند : تو را چه مىشود آرام باش .\r\nزمين آرام گرفت ، مردم بيش از آن وقتى كه حضرت از منزل خارج شد و به طرفشان آمد در شگفت شدند ، بارى امام عليه السّلام به آنها فرمودند : از اين عمل و حركت من تعجّب كرديد ؟\r\nگفتند : آرى .\r\nحضرت فرمودند : من كسى هستم كه خداوند متعال در قرآن راجع به او فرموده :\r\n* ( إِذا زُلْزِلَتِ الأَرْضُ زِلْزالَها ، وَأَخْرَجَتِ الأَرْضُ أَثْقالَها وَقالَ الإِنْسانُ ما لَها ) * ( هنگامى كه زمين به سختترين زلزله خود به لرزه در آيد و بارهاى سنگين اسرار درون خويش همه را از دل خاك بيرون افكند ، در آن روز انسان گويد : زمين را چه مىشود ) .\r\nمن همان انسانى هستم كه به زمين مىگويد : تو را چه مىشود .\r\n","description":"","footnote":"","page_name":" 771 ","page_number":771},
  {"content":"\r\n\r\n","description":"","footnote":"","page_name":" 772 ","page_number":772},
  {"content":"\r\n* ( يَوْمَئِذٍ تُحَدِّثُ أَخْبارَها ) * ( در آن روز زمين مردم را به حوادث بزرگ خويش آگاه مىسازد ) .\r\nمنظور از « اخبارها » من هستم كه زمين اخبار از من مىنمايد .\r\n\r\nباب سيصد و چهل و چهارم سرّ تنظيف و شستن و زدودن چربى از كودكان\r\nحديث ( 1 )\r\nپدرم رحمة الله عليه از سعد بن عبد الله ، از محمّد بن عيسى بن عبيد ، از قاسم بن يحيى ، از جدّش حسن بن راشد ، از ابو بصير ، از حضرت ابى عبد الله عليه السّلام نقل كرده كه آن حضرت فرمودند :\r\nپدرم از جدّم از آباء و اجداد گرامش نقل كردند كه امير المؤمنين عليه السّلام فرمودند :\r\nچربى را از كودكانتان بشوييد زيرا شيطان در خواب به سراغ آنها آمده و چربى را استشمام مىكند و كودك به فزع و فرياد مىآيد و از طرف ديگر دو ملك نويسنده نيز از آن متأذّى مىگردند .\r\n\r\nباب سيصد و چهل و پنجم سرّ بدتر بودن غيبت از عمل فحشاء و زنا\r\nحديث ( 1 )\r\nپدرم رحمة الله عليه گفت :\r\nمحمّد بن يحيى عطار از محمّد بن احمد از ابو عبد الله رازى ، از حسن بن على بن نعمان ، از اسباط بن محمّد مرفوعا از حضرت نبى اكرم صلَّى الله عليه و آله و سلَّم نقل كرده كه آن حضرت فرمودند :\r\nغيبت بدتر از زنا است .\r\nمحضر مباركش عرض شد ، يا رسول الله براى چه غيبت از زنا شديدتر است ؟\r\nحضرت فرمودند : زيرا صاحب زنا توبه مىكند و خداوند توبه اش را مىپذيرد ولى صاحب غيبت توبه مىنمايد و خداوند توبه اش را نمىپذيرد تا وقتى كه شخص غيبت شده او را حلال كند .\r\n","description":"","footnote":"","page_name":" 773 ","page_number":773},
  {"content":"\r\n\r\n","description":"","footnote":"","page_name":" 774 ","page_number":774},
  {"content":"\r\n\r\nباب سيصد و چهل و ششم سرّ اين كه مؤمن گاهى از همه تيزبينتر و بخيلتر و مشتاقتر به نكاح مىباشد و علَّت اين كه مؤمن در دينش از كوه سختتر است\r\nحديث ( 1 )\r\nپدرم رحمة الله عليه از عبد الله بن جعفر حميرى از هارون بن مسلم ، از مسعدة بن صدقه ربعى ، از حضرت جعفر بن محمّد عليهما السّلام نقل كرده كه آن حضرت فرمودند :\r\nمحضر مبارك پدرم عرض شد : چرا مؤمن از همه افراد تيزبينتر مىباشد ؟\r\nحضرت فرمودند : زيرا حدّت و باريك بينى قرآن در قلب او بوده و ايمان خالص در سينه اش مىباشد و او بنده اى است مطيع حق تعالى و تصديقكننده رسولش .\r\nمحضرش عرض شد : چرا مؤمن از همه بخيلتر مىباشد ؟\r\nفرمودند : زيرا رزق خود را سعى مىكند از راه حلال تحصيل كند و بديهى است مطلوب حلال نزد طالب عزيز بوده لا جرم دوست ندارد آن را از خود جدا كند چه آنكه مىداند تهيه و تحصيل مطلوبش دشوار و سخت است و اگر نفسش سخاوت وجود نشان دهد صرفا آن مطلوب را در موردش قرار داده و سعى مىكند در جايى كه شايسته است صرفش كند .\r\nمحضر مباركش عرض شد : چرا مؤمن گاهى از ديگران به نكاح و دفع غريزه جنسى مشتاقتر بوده و از همه مبادرتش به آن بيشتر است ؟\r\nحضرت فرمودند : زيرا مؤمن مىخواهد خود را از نامحرمان بر حذر داشته و نسبت به فروجى كه بر او حرام هستند تعدّى نكند لذا نمىگذارد شهوتش به هر طرف ميل كند بلكه آن را مهار مىنمايد ولى وقتى به حلال دست يابد به آن اكتفاء كرده و با استفاده كامل از آن خود را از غيرش مستغنى و بىنياز قرار مىدهد .\r\nسپس امام عليه السّلام فرمودند :\r\nقوّت و نيروى مؤمن در قلبش مىباشد ، لذا مىبينيد با اين كه بسا مؤمن ضعيف البدن و نحيف الجسم است مع ذلك قائم اللَّيل و صائم النّهار مىباشد .\r\nو نيز فرمودند :\r\nمؤمن در دينش از كوههاى راسخ استوارتر است و شاهد بر اين گفتار آن است كه بسا از كوهها برخى از اجزائشان را جدا مىكنند ولى احدى قادر نيست كه از دين مؤمن بكاهد و آن را تجزيه نمايد و سرّش آن است كه مؤمن نسبت به دينش بخيل بوده و از آن به كسى نمىدهد .\r\n","description":"","footnote":"","page_name":" 775 ","page_number":775},
  {"content":"\r\n\r\n","description":"","footnote":"","page_name":" 776 ","page_number":776},
  {"content":"\r\n\r\nباب سيصد و چهل و هفتم سرّ پيدايش نقصان و قصور در ماهها\r\nحديث ( 1 )\r\nپدرم رحمة الله عليه ، از سعد بن عبد الله ، از يعقوب بن يزيد ، از حمّاد بن عيسى ، از صباح بن سيابه از حضرت ابى جعفر عليه السّلام نقل كرده كه آن جناب فرمودند :\r\nخداوند متعال ماه ها را دوازده تا آفريده و مجموعا سيصد و شصت روز مىباشند ، پس شش روز از آن كسر نمود و در آن آسمانها و زمين را آفريد فلذا در ماه ها نقص و قصور پيدا شده است .\r\n\r\nباب سيصد و چهل و هشتم سرّ اين كه جعفر بن ابى طالب عليه السّلام هرگز شراب بياشاميد و دروغ نگفت و زناء نكرد و عبادت بت ننمود\r\nحديث ( 1 )\r\nپدرم رضى الله عنه فرمود :\r\nسعد بن عبد الله از احمد بن ابى عبد الله برقى ، از پدرش ، از احمد بن نضر خزّاز از عمرو بن شمر ، از جابر بن يزيد جعفى ، از حضرت ابى جعفر عليه السّلام نقل كرده كه آن حضرت فرمودند :\r\nخداوند متعال به رسول گراميش صلَّى الله عليه و آله و سلَّم وحى نمود و فرمود :\r\nمن از چهار خصلت جعفر بن ابى طالب تشكَّر مىكنم .\r\nپيامبر اكرم صلَّى الله عليه و آله و سلَّم جعفر را خوانده و به او اين خبر را دادند .\r\nجعفر محضر مباركش عرض كرد : اگر خداوند تبارك و تعالى به شما خبر نداده بود من نيز به شما خبر آن را نمىدادم اين چهار خصلت عبارتند از :\r\nالف : هرگز شراب نياشاميدم زيرا مىدانستم كه اگر آن را بنوشم عقلم زايل مىشود .\r\nب : ابدا دروغ نگفتم زيرا دروغ مروّت و جوانمردى را كاهش مىدهد .\r\nج : هيچ گاه مرتكب زنا نشدم چون بيم داشتم اگر چنين كنم با من نيز همين بشود .\r\n","description":"","footnote":"","page_name":" 777 ","page_number":777},
  {"content":"\r\n\r\n","description":"","footnote":"","page_name":" 778 ","page_number":778},
  {"content":"\r\nد : هرگز بت نپرستيدم زيرا مىدانم كه بت نه نافع بوده و نه مضرّ .\r\nپيامبر اكرم صلَّى الله عليه و آله و سلَّم دست بر شانه او زد و فرمود :\r\nحق دارد خداى عزّ و جلّ كه دو بال به تو داده تا در بهشت با فرشتگانش پرواز كنى .\r\n\r\nباب سيصد و چهل و نهم سرّ مكروه بودن مشاورت در امور با بنده و افراد فرومايه\r\nحديث ( 1 )\r\nپدرم رحمة الله عليه از محمّد بن يحيى عطَّار ، از محمّد بن احمد ، از موسى بن عمر ، از محمّد بن سنان از عمّار ساباطى ، وى مىگويد : حضرت ابو عبد الله عليه السّلام فرمودند :\r\nاز عمّار اگر دوست دارى كه نعمت براى كامل شود و مودّت و دوستى برايت تكميل گردد و معيشتت به صلاح گرايد با بنده و اشخاص فرومايه مشورت مكن زيرا اگر آنها را امين خود قرار دهى به تو خيانت نموده و اگر سخن با تو بگويند تكذيبت كرده و اگر در رنج و محنت افتى مخذولت مىكنند و اگر به تو وعده دهند انجامش نمىدهند .\r\nحديث ( 2 )\r\nو با همين اسناد از محمّد بن احمد ، از محمّد بن الحسن ، از ابن محبوب ، از معاوية بن وهب ، از حضرت ابى عبد الله عليه السّلام نقل كرده و گفته : از آن حضرت شنيدم كه مىفرمود :\r\nپدرم مىفرمودند : قيام به حق كن و متعرّض آنچه از تو فوت شد مشو و از كارى كه برايت مهمّ نيست دورى نما و از دشمنت اجتناب كن و دوستت را از مردم بر حذر دار مگر از اشخاص امين و امين كسى است كه از خدا بترسد .\r\nو با فاجر و فاسق مصاحبت مكن و او را سرّ خود مطَّلع نگردان و بر امانتت امين ندان و در امور و كارهايت با كسانى كه از خدا و مخالفتش هراس دارند مشورت نما .\r\n\r\nباب سيصد و پنجاهم سرّ مكروه بودن مشورت با ترسو و بخيل و حريص\r\nحديث ( 1 )\r\nپدرم رحمة الله عليه ، از محمّد بن يحيى ، از محمّد بن احمد ، از محمّد بن آدم ، از\r\n","description":"","footnote":"","page_name":" 779 ","page_number":779},
  {"content":"\r\n\r\n","description":"","footnote":"","page_name":" 780 ","page_number":780},
  {"content":"\r\nپدرش به اسنادش مرفوعا نقل كرده كه رسول خدا صلَّى الله عليه و آله و سلَّم فرمودند :\r\nاى على با ترسو مشورت مكن زيرا مورد درآمد و روزى را بر تو تنگ مىكند و با بخيل و آزمند به شور منشين به خاطر آنكه تو را از مقصد و هدفت باز مىدارد و حريص را مشاور خود قرار مده و زيرا سوء و زشتى عاقبت كار را از نظرت محو كرده و آن را مزيّن مىنمايد .\r\nاى على بدان كه ترس و بخل و حرص يك غريزه و طبيعت بوده كه جامع آنها سوء ظن مىباشد .\r\n\r\nباب سيصد و پنجاه و يكم سرّ مكروه بودن زياد دست را داخل ريش نمودن\r\nحديث ( 1 )\r\nپدرم رحمة الله عليه از احمد بن ادريس از محمّد بن احمد ، از موسى بن عمر از يحيى بن عمر ، از صفوان جمّال نقل كرده كه وى گفت : حضرت ابو عبد الله عليه السّلام فرمودند :\r\nزياد دست را داخل ريش خود مكن كه اين عمل موجب زشتى رو و صورت مىگردد .\r\n\r\nباب سيصد و پنجاه و دوّم سرّ اين كه انسان مأمور است به پايينتر از خود بنگرد نه بالاتر از خويش\r\nحديث ( 1 )\r\nمحمّد بن موسى بن متوكَّل رحمة الله عليه از عبد الله بن جعفر حميرى از محمّد بن عيسى ، از ابن محبوب ، از هشام بن سالم نقل كرده كه وى گفت : از حضرت ابا عبد الله عليه السّلام شنيدم كه به حمران بن اعين فرمودند : اى حمران به كسى بنگر كه پايينتر از تو است نه آنكه از حيث روزى و رزق بالاتر از تو مىباشد زيرا اين سبب مىشود كه به آنچه به تو داده شده قانع گشته و شايستگى پيدا كنى براى اين كه پروردگارت بيش از آن به تو اعطاء كند .\r\nبدان عمل اندكى كه از روى يقين باشد به مراتب نزد خدا برتر است از عمل زيادى كه عامل آن را از روى يقين بجا نياورده باشد .\r\n","description":"","footnote":"","page_name":" 781 ","page_number":781},
  {"content":"\r\n\r\n","description":"","footnote":"","page_name":" 782 ","page_number":782},
  {"content":"\r\nو نيز بدان كه هيچ ورع و زهدى نافعتر از اجتناب از محرّمات الهى و بازداشتن خود از آزار به مسلمين و دورى از پشتسرگويى ديگران نبوده و هيچ زندگانى گواراتر از حسن خلق نيست و مالى نافعتر از قناعت كردن به اندك بضاعتى كه كافى بوده و رفع نياز را نمايد نبوده و هيچ جهل و نادانى زيانآورتر از عجب و خود پسندى نمىباشد .\r\n\r\nباب سيصد و پنجاه و سوّم سرّ شناخته نشدن مؤمن بين مردم\r\nحديث ( 1 )\r\nمحمّد بن موسى بن متوكَّل رحمة الله عليه از على بن الحسين سعدآبادى ، از احمد بن ابى عبد الله برقى به اسنادش مرفوعا از حضرت ابى عبد الله عليه السّلام نقل كرده كه آن جناب فرمودند :\r\nمؤمن پنهان است زيرا محاسن و خوبىهاى او را نزد حق تعالى مىبرند و در نتيجه بين مردم منتشر نمىگردد و آنها او را نمىشناسد و كافر مشهور و معروف است زيرا اعمال خوبش براى مردم است و بين آنها منتشر مىباشد و به آسمان برده نمىشوند .\r\nحديث ( 2 )\r\nپدرم رحمة الله عليه از على بن ابراهيم ، از پدرش ، از نوفلى ، از سكونى ، از حضرت جعفر بن محمّد از پدر بزرگوارش از آباء گرامش عليهم السّلام نقل كرده كه فرمودند : رسول خدا صلَّى الله عليه و آله و سلَّم فرمودند : دست قدرت خداى تعالى بالاى سر مؤمنين به رحمت گشوده است .\r\nحديث ( 3 )\r\nعلى بن حاتم از احمد بن محمّد ، از محمّد بن اسماعيل از حسين بن موسى ، از پدرش ، از حضرت موسى بن جعفر از پدرش ، از جدّش ، از على بن الحسين ، از پدرش ، از حضرت على بن ابى طالب عليهم السّلام نقل كرده كه آن جناب فرمودند :\r\nرسول خدا صلَّى الله عليه و آله و سلَّم پنهان شده بود و از معروف و حسن فعلش تشكَّر و قدردانى نمىشد در حالى كه بر قرشى و عربى و عجمى افعال حسن و كردار پسنديده اش جارى و آشكار بوده و چه كسى را مىتوان يافت كه نيكو كردارتر از رسول خدا صلَّى الله عليه و آله و سلَّم بر خلايق باشد ؟\r\n","description":"","footnote":"","page_name":" 783 ","page_number":783},
  {"content":"\r\n\r\n","description":"","footnote":"","page_name":" 784 ","page_number":784},
  {"content":"\r\nو با اين حال از آن جناب تشكَّر نشد و ما اهل بيت پيامبر نيز پنهانشده‌ايم و از افعال ما نيز تشكَّر نمىشود چنانچه نيكان از اهل ايمان هم پنهان بوده و از افعال پسنديده اشان شكر و قدردانى نمىشود .\r\nحديث ( 4 )\r\nمحمّد بن موسى بن متوكَّل رحمة الله عليه از على بن الحسين سعدآبادى ، از احمد بن ابى عبد الله برقى ، از پدرش و حسن بن على بن فضّال ، از على بن نعمان ، از يزيد بن خليفه نقل كرده كه وى گفت : حضرت ابى عبد الله عليه السّلام فرمودند :\r\nاگر يكى از شما روى قلَّه كوهى باشد خطر و گزندى به او متوجه نمىشود تا اين كه زمان مرگ او فرا برسد بعد فرمودند : مىخواهيد مردم شما را ببينند ؟ كسى كه براى مردم عملى انجام دهد اجرش بر مردم است كه به او دهند و كسى كه براى خدا كارى را انجام داد البته ثوابش را خدا به او خواهد داد محقّقا هر ريايى كه در خارج محقّق شود شرك محسوب مىشود .\r\n\r\nباب سيصد و پنجاه و چهارم سرّ اين كه عقوبت مؤمن در دنيا است نه در آخرت\r\nحديث ( 1 )\r\nمحمّد بن الحسن رحمة الله عليه از محمّد بن الحسن الصفّار از احمد بن محمّد بن خالد از على بن حكم ، از عبد الله بن جندب از سفيان بن سمط نقل كرده كه وى گفت :\r\nحضرت ابو عبد الله عليه السّلام فرمودند :\r\nهر گاه خداوند متعال براى بنده اى خير بخواهد پس در صورتى كه آن بنده گناهى مرتكب شد به دنبال آن گرفتار نقمت و عذابى او را نموده تا بدين وسيله متوجه طلب آمرزش و استغفار گردد و زمانى كه براى بنده اى بدى را خواسته باشد به دنبال گناهش به او نعمتى مىدهد تا استغفار را فراموش كرده و در گناه پيوسته بماند و به همين معنا اشاره دارد فرموده حق تعالى :\r\n* ( سَنَسْتَدْرِجُهُمْ مِنْ حَيْثُ لا يَعْلَمُونَ ) * « 1 » ( به زودى آنها را به عذاب و هلاكت مىافكنيم از جايى كه نمىدانند ) .\r\nمقصود اين است كه هنگام انجام معاصى به ايشان نعمت مىدهيم .\r\n\r\n","description":"","footnote":"\r\n« 1 » - سوره اعراف آيه ( 182 )\r\n","page_name":" 785 ","page_number":785},
  {"content":"\r\n\r\n","description":"","footnote":"","page_name":" 786 ","page_number":786},
  {"content":"\r\n\r\nباب سيصد و پنجاه و پنجم سرّ اين كه حق تعالى گوشت گاو و گوسفند و شتر و ساير حيوانات مأكول را حلال كرده\r\nحديث ( 1 )\r\nعلى بن احمد رحمة الله عليه ، از محمّد بن ابى عبد الله ، از محمّد بن اسماعيل ، از على بن عبّاس ، از قاسم بن ربيع صحّاف ، از محمّد بن سنان نقل كرده كه حضرت ابا الحسن الرّضا عليه السّلام در جواب مسائلش مكتوبى فرستاده و در آن مرقوم فرمودند :\r\nحق تعالى گوشت گاو و گوسفند و شتر را حلال كرد چون اين حيوانات زياد بوده و وجودشان ممكن است و نيز گاو وحشى و غيرش را از انواع حيوانات وحشى مأكول اللَّحم را حلال فرمود زيرا غذايى كه مىخورند نه حرام بوده و نه مكروه و از طرفى اين حيوانات نسبت به هم مضرّ نبوده چنانچه به انسانها نيز ضررى وارد نكرده مضافا به اين كه در آفرينش آنها هيچ زشتى و قباحتى ديده نمىشود .\r\n\r\nباب سيصد و پنجاه و ششم سرّ مكروه بودن تناول نمودن غدّه ها\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد از محمّد بن شمون ، از عبد الله بن عبد الرحمن از مسمع بن عبد الملك ، از حضرت ابى عبد الله عليه السّلام نقل كرده كه آن حضرت فرمود :\r\nامير المؤمنين عليه السّلام فرمودند :\r\nوقتى يكى از شما گوشت خريد غدّه هاى داخل آن را بيرون بياورد زيرا تناول اين غدّه ها رگ جذام را تحريك مىكند .\r\n\r\nباب سيصد و پنجاه و هفتم سرّ حرام بودن تناول نخاع و طحال و بيضتين\r\nحديث ( 1 )\r\nمحمّد بن موسى بن متوكَّل رحمة الله عليه از على بن الحسين سعدآبادى ، از احمد بن محمّد بن خالد ، از احمد بن محمّد بزنطى ، از ابان بن عثمان نقل كرده كه وى گفت : محضر مبارك حضرت ابى عبد الله عليه السّلام عرض كردم : چگونه تناول طحال ( سپرز )\r\n","description":"","footnote":"","page_name":" 787 ","page_number":787},
  {"content":"\r\n\r\n","description":"","footnote":"","page_name":" 788 ","page_number":788},
  {"content":"\r\nحرام گشته با اين كه از ذبيحه محسوب مىشود ؟\r\nحضرت فرمودند :\r\nقوچى از ثبير كه كوهى است در مكَّه بر جناب ابراهيم عليه السّلام فرود آمد تا آن حضرت ذبحش نمايد ، ابليس نزد آن جناب آمد و عرض كرد : نصيب من را از اين قوچ بده .\r\nابراهيم عليه السّلام فرمود : تو چه نصيبى در اين دارى با اين كه قربانى پروردگارم و فداء براى فرزندم مىباشد .\r\nخداوند متعال به حضرتش وحى فرمود : او در اين قوچ نصيبى دارد و آن طحال حيوان مىباشد زيرا طحال مركز تجمّع خون است و بيضتين نيز حرام است زيرا مكان نكاح و جماع بوده و مجراى نطفه مىباشد ، براى ابراهيم طحال و بيضتين را به ابليس دادند .\r\nراوى مىگويد : محضر مباركش عرض كردم : چرا نخاع حرام شده است ؟\r\nحضرت فرمودند : زيرا محل آب جهنده ( منى ) بوده كه در هر مذكَّر و مؤنّثى مىباشد نخاع رشته مغزى است طولانى كه در مهره هاى پشت كشيده شده است .\r\nابان مىگويد : سپس حضرت ابو عبد الله عليه السّلام فرمودند :\r\nاز حيوانى كه سر بريده‌اند تناول ده چيز مكروه است به اين شرح :\r\nطحال ( سپرز ) بيضتين ، نخاع ( مغز حرام ) خون ، پوست ، استخوان ، شاخ ، سم غدّه ها ، آلت نرينه .\r\nو ده چيز از ميته و مردار آزاد و غير ممنوع است به اين شرح :\r\nپشم ، مو ، پر ، بيضه ( تخم ) دندان ، شاخ ، سمّ ، نافچه ، پوست ، شير زمانى كه در پستان حيوان باشد و حيوان بميرد .\r\nحديث ( 2 )\r\nمحمّد بن الحسن از محمّد بن الحسن الصفّار ، از ابى طالب عبد الله بن صلت ، از عثمان بن عيسى عامرى از سماعة بن مهران ، از حضرت ابى عبد الله عليه السّلام نقل كرده كه آن جناب فرمودند :\r\nجرّى ( ماهى باريك و درازى است كه پولك ندارد ) و مارماهى و طافى ماهى مرده كه روى آب آمده ) و اربيان ( نوعى از ماهى است ) و سپرز را نخور و علَّت نهى از سپرز آن است كه اين عضو حيوان جاى خون و جويده شده شيطان مىباشد .\r\n","description":"","footnote":"","page_name":" 789 ","page_number":789},
  {"content":"\r\n\r\n","description":"","footnote":"","page_name":" 790 ","page_number":790},
  {"content":"\r\n\r\nباب سيصد و پنجاه و هشتم سرّ مكروه بودن تناول كليتين ( قلوه ها )\r\nحديث ( 1 )\r\nعلى بن حاتم از حسين بن على بن زكريا از محمّد بن صدقه ، از حضرت موسى بن جعفر ، از پدرش ، از حضرت محمّد بن على عليهم السّلام نقل شده كه فرمودند :\r\nرسول خدا صلَّى الله عليه و آله و سلَّم بدون اين كه حكم به تحريم تناول قلوه ها كنند آن را نمىخوردند زيرا اين دو عضو نزديك به ادرار مىباشند .\r\n\r\nباب سيصد و پنجاه و نهم سرّ اين كه رسول خدا صلَّى الله عليه و آله و سلَّم از خوردن گوشت الاغ اهلى در روز خيبر نهى فرمودند و علَّت حرام نمودن گوشت قاطر\r\nحديث ( 1 )\r\nپدرم رحمة الله عليه از سعد بن عبد الله از محمّد بن الحسين ، از ابن ابى عمير ، از ابن اذينه ، از زراره و محمّد بن مسلم از حضرت ابى جعفر عليه السّلام نقل كرده كه آن جناب وقتى از خوردن گوشت الاغهاى اهلى سؤال شدند : فرمودند :\r\nرسول خدا صلَّى الله عليه و آله و سلَّم روز خيبر از خوردن آنها نهى فرمودند و سرّ نهى از آن اين است كه اين حيوان باركش مردم است ( يعنى حرام نيست ولى مكروه مىباشد ) چه آنكه حرام آن است كه خداى متعال در قرآن حرام كرده است .\r\nحديث ( 2 )\r\nمحمّد بن الحسن رحمة الله عليه از محمّد بن الحسن الصفّار ، از احمد بن محمّد بن عيسى ، از حسين بن سعيد ، از حمّاد از حريز از محمّد بن مسلم ، از حضرت ابى جعفر عليه السّلام نقل كرده كه آن جناب فرمودند :\r\nرسول خدا صلَّى الله عليه و آله و سلَّم از تناول گوشت الاغهاى اهلى نهى فرمودند و نهى آن حضرت به خاطر آن است كه از پشت اين حيوانات جهت حمل و نقل استفاده مىشود و ذبح آنها و خوردن گوشتشان بسا آنها را در معرض فانى و نابود شدن قرار مىدهد و باب اين استفاده بسته مىشود و الَّا خوردن گوشت آنها حرام نيست سپس حضرت اين آيه را قرائت فرمودند :\r\n* ( قُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُه ) * . . . تا آخر آيه ( بگو اى پيامبر در آنچه خدا به من وحى كرده حرامى را بر خورندگان نمىيابيم كه خوردنش حرام باشد ) .\r\n","description":"","footnote":"","page_name":" 791 ","page_number":791},
  {"content":"\r\n\r\n","description":"","footnote":"","page_name":" 792 ","page_number":792},
  {"content":"\r\nحديث ( 3 )\r\nپدرم رحمة الله عليه از عبد الله بن جعفر حميرى از هارون بن مسلم نقل كرده كه وى گفت :\r\nابو الحسن ليثى از قول حضرت جعفر بن محمّد عليهما السّلام حديثى را به اين شرح حكايت نمود :\r\nحضرت فرمودند : از پدرم عليه السّلام راجع به گوشت الاغ اهلى سؤال شد ؟\r\nحضرت فرمودند : پيامبر اكرم صلَّى الله عليه و آله و سلَّم از خوردن اين گوشت نهى فرمودند زيرا الاغ اهلى در آن روز باركش براى مردم بود نه آنكه تناول گوشتش حرام باشد بلكه حرام صرفا همان است كه خداوند متعال در قرآن تحريم فرموده است .\r\nحديث ( 4 )\r\nعلى بن احمد رحمة الله عليه از محمّد بن ابى عبد الله ، از محمّد بن اسماعيل ، از على بن العبّاس از قاسم بن ربيع صحّاف ، از محمّد بن سنان نقل كرده كه وى گفت :\r\nحضرت رضا عليه السّلام در مكتوبى كه مشتمل بود بر جوابهاى مسائل من مرقوم فرمودند :\r\nخوردن گوشت قاطر و الاغ اهلى مكروه است زيرا مردم از پشت اين دو حيوان استفاده كرده و به منظور حمل و نقل محموله هاى خود به آن نياز دارند لذا اگر آنها را ذبح كرده و صرف خوردن كنند خوف اين هست كه نسل اين دو به خاطر كم بودنشان نه زشتى خلقت و يا بدخوراك بودنشان فانى و نابود شود .\r\n\r\nباب سيصد و شصتم سرّ مكروه بودن سوت زدن\r\nحديث ( 1 )\r\nپدرم رحمة الله عليه از سعد بن عبد الله از محمّد بن الحسين ، از حسن بن محبوب ، از سالم ، از حضرت ابى عبد الله عليه السّلام نقل كرده كه محضر مباركش عرض شد : چگونه و چطور قوم لوط دانستند رجالى نزد حضرت لوط آمده‌اند ؟\r\nحضرت فرمودند : همسر لوط از خانه خارج شد و سوت زد و بانگ نمود و وقتى قوم لوط صداى سوت او را شنيدند به خانه لوط آمدند فلذا سوت زدن از آن تاريخ به بعد مكروه اعلام شد .\r\n","description":"","footnote":"","page_name":" 793 ","page_number":793},
  {"content":"\r\n\r\n","description":"","footnote":"","page_name":" 794 ","page_number":794},
  {"content":"\r\n\r\nباب سيصد و شصت و يكم سرّ مكروه بودن خواستن حوائج از مخالفين\r\nحديث ( 1 )\r\nپدرم از احمد بن ادريس ، از حنان نقل كرده كه وى گفت : از حضرت ابا جعفر عليه السّلام شنيدم كه مىفرمودند :\r\nاز مخالفين حوائج خود را نخواهيد و آنها را مكلَّف به رفع نيازمنديهاى خود نكنيد زيرا ايشان نيز روز قيامت ما را مكلَّف مىكنند حوائجشان را بر طرف نماييم .\r\nحديث ( 2 )\r\nو با همين اسناد از حضرت ابو جعفر عليه السّلام منقول است كه فرمودند :\r\nحوائج و نيازهاى خود را از مخالفين نخواهيد چه آنكه اين وسيله اى مىشود براى آنكه در روز قيامت ايشان به رسول خدا صلَّى الله عليه و آله و سلَّم راه پيدا كنند .\r\n\r\nباب سيصد و شصت و دوّم سرّ اين كه روز قيامت مردم را به اسم مادرهايشان مىخوانند\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد ، از حسن بن محبوب ، از ابى ولَّاد از حضرت ابى عبد الله عليه السّلام نقل كرده كه آن جناب فرمودند :\r\nخداوند تبارك و تعالى روز قيامت مردم را به اسم مادرهايشان مىخواند و نداء مىرسد :\r\nكجا است فلان بن فلانه ( فلانى پسر فلان زن ) و اين به خاطر آن است كه حق تعالى ايشان را در ستر و پوشش خوانده باشد نه به طور علنى و آشكار .\r\n\r\nباب سيصد و شصت و سوّم سرّ اين كه فرزند زنا داخل بهشت نمىشود\r\nحديث ( 1 )\r\nاحمد بن محمّد رحمة الله عليه از پدرش ، از محمّد بن احمد از ابراهيم بن اسحاق ، از محمّد بن على كوفى ، از محمّد بن فضل از سعد بن عمر جلاب نقل كرده كه وى گفت :\r\nحضرت ابى عبد الله عليه السّلام به من فرمودند :\r\n","description":"","footnote":"","page_name":" 795 ","page_number":795},
  {"content":"\r\n\r\n","description":"","footnote":"","page_name":" 796 ","page_number":796},
  {"content":"\r\nخداوند متعال بهشت را پاك و پاكيزه آفريده لذا داخل آن نمىشود مگر كسى كه ولادتش پاك و فرزند حلال باشد ، سپس آن حضرت فرمودند :\r\nخوشا به حال كسى كه مادرش عفيفه و صالحه باشد .\r\nحديث ( 2 )\r\nو با همين اسناد از محمّد بن احمد از ابراهيم بن اسحاق ، از محمّد بن سليمان ديلمى ، از پدرش حديث را مرفوعا به حضرت صادق عليه السّلام رسانده و نقل كرده كه آن جناب فرمودند :\r\nولد زنا به درگاه الهى عرضه مىدارد : پروردگارا ، گناه من چيست ، من راجع به خود كارى نكرده‌ام ؟\r\nمنادى نداء مىكند : تو بدترين افراد سه گانه هستى پدر و مادرت مرتكب گناه شدند ، پس تو بر آنها مهربان شدى و به فعلشان راضى گشته ، تو پليد و ناپاك مىباشى و در بهشت داخل نمىشود مگر كسى كه پاك باشد .\r\n\r\nباب سيصد و شصت و چهارم سرّ حرمت نگاه كردن به موهاى زنان مستور\r\nحديث ( 1 )\r\nعلى بن احمد رحمة الله عليه ، از محمّد بن ابى عبد الله ، از محمّد بن اسماعيل ، از على بن عبّاس ، از قاسم بن ربيع صحّاف ، از محمّد بن سنان نقل كرده كه گفت :\r\nحضرت امام رضا عليه السّلام در جواب سؤالات من مكتوبى مرقوم و بسوى من ارسال داشتند در آن آمده :\r\nنگاه كردن به موهاى زنان مستور و بانوان شوهردار و غير ايشان حرام است زيرا اين نگاه مرد را تهييج و تحريك نموده و تهييج شخص را به فساد و چيزى كه حلال و پسنديده نيست مىكشاند و همچنين است حكم غير مو كه نگاه مرد به آنها حلال نيست مگر در موردى كه حق تعالى در قرآن آن را استثناء كرده و فرموده است :\r\n* ( وَالْقَواعِدُ مِنَ النِّساءِ اللَّاتِي لا يَرْجُونَ نِكاحاً فَلَيْسَ عَلَيْهِنَّ جُناحٌ ) * و زنان سالخورده كه از ولادت و عادت بازنشسته و اميد ازدواج ندارند بر آنان باكى نيست كه لباسهايشان غير از چادر را بر زمين بگذارند و اشكالى ندارد كه به موهاى مثل اين زنان نگاه شود .\r\n","description":"","footnote":"","page_name":" 797 ","page_number":797},
  {"content":"\r\n\r\n","description":"","footnote":"","page_name":" 798 ","page_number":798},
  {"content":"\r\n\r\nباب سيصد و شصت و پنجم سرّ جواز نظر به سرهاى اهل تهامه و اعراب و كوه نشينان از اهل ذمّه\r\nحديث ( 1 )\r\nمحمّد بن موسى بن متوكَّل رحمة الله عليه از عبد الله بن جعفر حميرى ، از احمد بن محمّد بن عيسى ، از حسن بن محبوب ، از عباد بن صهيب نقل كرده كه وى گفت : از حضرت ابا عبد الله شنيدم كه مىفرمودند : اشكالى ندارد كه به سرهاى اهل تهامه و اعراب و كوه نشينان از اهل ذمّه نگاه نمود زيرا ايشان را اگر نهى كنند اطاعت نمىكنند و نيز حضرت فرمودند :\r\nاشكالى ندارد كه به موها و جسد زنان مغلوبه و زير دست ( شايد مراد كلفتها و خدمتكاران باشند ) نگاه نمودن به شرطى كه عمدا نباشد .\r\nحديث ( 2 )\r\nپدرم رحمة الله عليه از احمد بن ادريس از محمّد بن عبد الجبّار ، از صفوان بن يحيى ، از عبد الرحمن بن حجّاج نقل كرده كه وى گفت از حضرت ابى عبد الله عليه السّلام پرسيدم : دختر بچه نابالغ چه وقت بايد سر خود را از نامحرم بپوشاند و در چه زمانى لازم است سر خود را در نماز با مقنعه بپوشاند ؟\r\nحضرت فرمودند : سرش را لازم نيست بپوشاند تا وقتى كه خواندن نماز بر او حرام مىگردد . « 1 »\r\n\r\nباب سيصد و شصت و ششم سرّ جايز نبودن كشتن اسيرى كه از راه رفتن عاجز است براى اسيركننده\r\nحديث ( 1 )\r\nپدرم رحمة الله عليه فرمودند :\r\nسعد بن عبد الله ، از قاسم بن محمّد اصفهانى ، از سليمان بن داود منقرى از عيسى بن يونس از اوزاعى از زهرى از حضرت على بن الحسين عليهما السّلام ، حضرت فرمودند :\r\nاگر كسى را اسير كردى و وى از راه رفتن ناتوان و عاجز گرديد و محملى نداشته\r\n\r\n","description":"","footnote":"\r\n« 1 » - مقصود از حرام شدن نماز ، ديدن خون حيض است كه كنايه از بلوغ دختر مىباشد .\r\n","page_name":" 799 ","page_number":799},
  {"content":"\r\n\r\n","description":"","footnote":"","page_name":" 800 ","page_number":800},
  {"content":"\r\nكه او را در آن بنشانى رهايش كن و وى را نكش ؛ زيرا نمىدانى كه امام عليه السّلام در باره او چه حكمى مىفرمايد .\r\nو نيز حضرت فرمودند : هر گاه اسير اسلام آورد خونش محفوظ مانده و در عداد فىء و غنائم محسوب مىگردد .\r\n\r\nباب سيصد و شصت و هفتم سرّ طولانى و كوتاه شدن سلطنت سلاطين\r\nحديث ( 1 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از عثمان بن عيسى ، از ابى اسحاق ارجانى ، از حضرت ابى عبد الله عليه السّلام نقل كرده كه آن جناب فرمودند :\r\nخداوند تبارك و تعالى براى كسى كه به او سلطنت و فرمانروايى داده مدّتى از شبها و ايّام و سالها و ماهها را منظور و مقدّر فرموده ، حال اگر در بين مردم به عدالت رفتار كند حق عزّ و جل به صاحب فلك امر مىفرمايد كه در حركتش كند سير كند در نتيجه ايّام و شبها و سنوات و ماهها طولانى گشته و بدين ترتيب سلطنت وى طولانى مىشود و اگر در بين مردم ستم و ظلم كند بارى تعالى به صاحب فلك امر مىفرمايد كه در حركتش تسريع نموده و شبها و روزها و سنوات و ماهها را زود و به سرعت طى كند و بدين ترتيب سلطنت وى كوتاه مىگردد .\r\n\r\nباب سيصد و شصت و هشتم سرّ اين كه جايز نيست شخص از طائفه نبط ولى و ياور اتّخاذ كند\r\nحديث ( 1 )\r\nپدرم رحمة الله عليه از محمّد بن يحيى عطَّار از حسين بن ظريف از هشام از حضرت ابى عبد الله عليه السّلام نقل كرده كه آن جناب فرمودند :\r\nاى هشام طائفه نبط نه از عرب بوده و نه از عجم لذا از ايشان ولى و ياورى اتّخاذ مكن ايشان اصولى دارند كه به غير وفاء انسان را دعوت مىكند .\r\n","description":"","footnote":"","page_name":" 801 ","page_number":801},
  {"content":"\r\n\r\n","description":"","footnote":"","page_name":" 802 ","page_number":802},
  {"content":"\r\n\r\nباب سيصد و شصت و نهم سرّ اين كه وصيّت به ثلث مال تعلَّق مىگيرد\r\nحديث ( 1 )\r\nپدرم رحمة الله عليه از احمد بن ادريس از احمد بن محمّد بن عيسى ، از حسين بن سعيد ، از حمّاد بن عيسى از معاوية بن عمّار ، از حضرت ابى عبد الله عليه السّلام نقل كرده كه آن جناب فرمودند :\r\nبراء بن مغرور انصارى در مدينه بود و رسول خدا صلَّى الله عليه و آله و سلَّم در مكَّه ، موت براء فرا رسيد وى وصيّت نمود كه ثلث مالش را برايش به مصرف رسانند از آن تاريخ سنّت بر اين جارى شد كه وصيّت را به ثلث تعلَّق دادند .\r\nحديث ( 2 )\r\nپدرم رحمة الله عليه از عبد الله بن جعفر حميرى از هارون بن مسلم ، از مسعدة بن صدقة الربعى از حضرت جعفر بن محمّد ، عليهما السّلام از پدر بزرگوارش نقل كرده كه آن جناب فرمودند :\r\nمردى از انصار فوت كرد و دختر بچّه اى و شش مملوك داشت ، در وقت مرگ مماليك را آزاد نمود و غير از آنها مال ديگرى نداشت پس از مرگش بازماندگانش محضر نبى اكرم صلَّى الله عليه و آله و سلَّم رفته و خبر او را به آن حضرت دادند ، حضرت فرمودند :\r\nصاحب خود را چه كرديد ؟\r\nعرض كردند : او را دفن كرديم .\r\nحضرت فرمودند : اگر مىدانستم او را در قبرستان مسلمانان دفن نمىكردم ، وى فرزندى از خود بجا گذارده و او را محتاج و نيازمند به مردم نموده است .\r\nحديث ( 3 )\r\nو با همين اسناد نقل شده كه امير المؤمنين على عليه السّلام فرمودند :\r\nستم در وصيّت از معاصى كبيره مىباشد .\r\nحديث ( 4 )\r\nمحمّد بن الحسن رحمة الله عليه ، از محمّد بن الحسن الصفّار ، از ابى طالب عبد الله بن صلت قمّى از يونس بن عبد الرحمن مرفوعا از حضرت ابى عبد الله عليه السّلام نقل كرده كه آن جناب در ذيل فرموده حق تعالى : * ( فَمَنْ خافَ مِنْ مُوصٍ جَنَفاً أَوْ إِثْماً فَأَصْلَحَ بَيْنَهُمْ فَلا إِثْمَ عَلَيْه ) * ( و هر كس چنين پندارد كه از وصيّت موصى به وارث او جفا و ستمى رفته و به اصلاح آن پردازد بر او گناهى نيست ) فرمودند :\r\n","description":"","footnote":"","page_name":" 803 ","page_number":803},
  {"content":"\r\n\r\n","description":"","footnote":"","page_name":" 804 ","page_number":804},
  {"content":"\r\nمقصود اين است كه شخص در هنگام وصيّت ظلم و ستم كند به اين نحو كه بيشتر از ثلث مالش را مورد وصيت قرار دهد .\r\nحديث ( 5 )\r\nو با همين اسناد از حضرت جعفر بن محمّد عليهما السّلام نقل شده كه آن جناب فرمودند : كسى كه در وصيّتش به عدالت رفتار كند مثل اين است كه مال مورد وصيّت را در زمان حياتش صدقه داده و كسى كه به جور و ستم عمل كند خدا را روز قيامت ملاقات كند در حالى كه حق تعالى از او اعراض دارد .\r\nحديث ( 6 )\r\nو با همين اسناد امام عليه السّلام فرمود : حضرت على عليه السّلام فرمودند :\r\nاگر خمس مالم را وصيّت كنم محبوبتر است نزد من تا اين كه ربع آن را وصيت نمايم . چنانچه اگر به ربع وصيّت كنم بهتر است تا به ثلث وصيّت نمايم و كسى كه ثلث مالش را وصيّت كند براى ورثه چيزى از خود بجا نگذاشته است .\r\n\r\nباب سيصد و هفتادم سرّ اين كه سهام ورثه بيش از فرائض ششگانه نمىشود\r\nحديث ( 1 )\r\nپدرم رحمة الله عليه فرمود :\r\nمحمّد بن يحيى عطَّار از احمد بن ابى عبد الله ، از پدرش ، از ابن ابى عمير ، از جماعتى از حضرت ابى عبد الله عليه السّلام نقل كرده كه آن جناب فرمودند :\r\nسهام ارث شش سهم است و زايد بر آن نيست .\r\nمحضر مباركش عرض شد : يا ابن رسول الله چرا شش سهم قرار داده شده ؟\r\nحضرت فرمودند :\r\nزيرا انسان از شش چيز آفريده شده چنانچه حق تعالى در قرآن فرموده :\r\n* ( وَلَقَدْ خَلَقْنَا الإِنْسانَ مِنْ سُلالَةٍ مِنْ طِينٍ ) * الخ انسان را از گل خالص آفريديم ، سپس او را نطفه گردانيده و در جاى استوار ( صلب و رحم ) قرار داديم ، آنگاه نطفه را علقه نموديم ، پس از آن علقه را مضغه گردانيديم ، بعد مضغه ( گوشت پاره ) را استخوان و سپس بر استخوان گوشت پوشانيديم .\r\n","description":"","footnote":"","page_name":" 805 ","page_number":805},
  {"content":"\r\n\r\n","description":"","footnote":"","page_name":" 806 ","page_number":806},
  {"content":"\r\nمصنّف اين كتاب محمّد بن على ( ره ) مىگويد :\r\nبراى حكم مذكور علَّت ديگرى هست و آن اين است كه مستحقّين ارث و اهل آن كه هميشه ارث مىبرند شش نفر مىباشند به اين شرح : پدر ، مادر ، پسر ، دختر ، شوهر ، همسر .\r\nحديث ( 2 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از عثمان بن عيسى ، از سماعة بن مهران ، از ابى بصير ، از حضرت ابى جعفر عليه السّلام نقل كرده كه آن جناب فرمود :\r\nحضرت امير المؤمنين عليه السّلام مىفرمودند : همان كسى كه به ريگهاى بيابان و عدد آن آگاه است مىداند كه سهام ارثى بيش از شش تا نيست و اگر آنها ( اشاره است به مخالفين ) جهت آن را مىدانستند از شش تا تجاوز نمىكردند .\r\nحديث ( 3 )\r\nمحمّد بن الحسن بن احمد بن وليد رحمة الله عليه مىگويد :\r\nمحمّد بن الحسن الصفّار از ايّوب بن نوح ، از محمّد بن ابى عمير ، از يوسف بن عميره ، از ابى بكر حضرمى ، از حضرت ابى عبد الله عليه السّلام نقل كرده كه آن جناب فرمودند :\r\nابن عبّاس مىگفت : محقّقا كسى كه به عدد سنگريزه ها آگاه مىباشد مىداند كه سهام ارث از فرائض ششگانه افزون نمىشود .\r\nحديث ( 4 )\r\nعبد الواحد بن محمّد بن عبدوس عطَّار رضى الله عنه از على بن محمّد بن قتيبه نيشابورى ، از فضل ابن شاذان از محمّد بن يحيى ، از على بن عبيد الله ، از يعقوب بن ابراهيم بن سعد از پدرش از محمّد بن اسحاق از زهرى از عبيد الله بن عبد الله بن عتبه ، وى مىگويد :\r\nنزد ابن عباس نشسته بودم پس ذكر فرائض ارثى به ميان آمد ، ابن عبّاس گفت :\r\nسبحان الله ! ! آيا معتقدين آن كسى كه عدد سنگريزه ها را مىداند در مال موروثه اى نصفبر و نصفبر و ثلثبر قرار مىدهد ؟ ! اين طور نيست زيرا آن دو نصفبر تمام مال را مىبرند و ديگر جايى براى ثلثبر وجود ندارد و مالى برايش باقى نمىماند .\r\nزفر بن اوس بصرى در مجلس بود ، گفت : اى ابن عبّاس اوّلين كسى كه در فرائض به عول قايل شد و آن را عملى ساخت چه كسى بود ؟ !\r\n","description":"","footnote":"","page_name":" 807 ","page_number":807},
  {"content":"\r\n\r\n","description":"","footnote":"","page_name":" 808 ","page_number":808},
  {"content":"\r\nابن عبّاس گفت : عمر ، چه آنكه وقتى فرائض را نزدش آوردند و سهم برخى را پرداخت گفت : به خدا سوگند نمىدانم كدام يك از فريضه برها را خدا مقدّم و كدام را مؤخّر نموده و هيچ راهى را بهتر از اين نمىبينم كه اين مال را بين شما ورثه بالحصص تقسيم كنم يعنى به تمام شما نسبت به قسمت و حصّه اى كه مىبريد ضرر وارد نمايم ، لذا مقدار نقص فرائض از ما ترك را بين تمام ورثه توزيع كرد و به جملگى نقص وارد نمود « 1 » قسم به خداوند يگانه اگر عمر آن كس را كه خداوند متعال مقدّم نموده بود مقدّم مىداشت و آن كس را كه مؤخّر كرده بود تأخير مىانداخت هرگز مبتلا به عول در فرائض نمىشد .\r\nزفر بن اوس عرض كرد : مقدّم كيست و مؤخّر چه كسى مىباشد ؟\r\nابن عبّاس گفت : هر فريضه اى كه خداوند متعال آن را تنزّل و كاهش نداده مگر به فريضه ديگر پس صاحب و مستحقّ آن فريضه مقدّم است .\r\nو امّا مؤخّر : پس هر فريضه اى كه وقتى زايل شد صاحبش تنها مستحقّ باقى مانده بوده بدون اين كه سهم ديگر برايش معيّن شده باشد وى مؤخّر است و امّا آنان كه مقدّم هستند عبارتند از :\r\nالف : زوج كه برايش نصف ما ترك بوده و وقتى بر آن چيزى كه زايلش كند داخل شود به ربع رجوع مىكند و از آن ديگر تغيير نمىنمايد .\r\nب : زوجه كه برايش ربع ما ترك بوده و وقتى بر آن چيزى كه زايلش نمايد داخل شود نصيب وى ثمن مىگردد كه ديگر قابل تغيير و زوال نمىباشد .\r\nج : مادر كه برايش ثلث بوده و وقتى بر آن چيزى كه زايلش نمايد داخل شود نصيب وى سدس مىگردد كه ديگر چيزى آن را تغيير نداده و زايل نمىكند .\r\nپس آنچه ذكر شد فرائض بود كه خداوند آنها را بر غيرشان مقدّم نموده .\r\nو امّا آنچه مؤخّر است عبارتند از : فريضه دختران و خواهران و فريضه آنها در صورتى كه واحد بوده نصف و در فرض تعدّد دو ثلث مىباشد و وقتى فريضه آنها از اين مقدار زايل گردد بر ايشان صرفا آنچه باقى مانده نصيب بوده بدون اين كه مقدار معيّن و مشخّصى باشد ، پس وقتى « ما قدّم الله » با « ما اخّر الله » اجتماع نمود لازم\r\n\r\n","description":"","footnote":"\r\n« 1 » - شرح آن در پاورقى صحفه بعد مىباشد .\r\n","page_name":" 809 ","page_number":809},
  {"content":"\r\n\r\n","description":"","footnote":"","page_name":" 810 ","page_number":810},
  {"content":"\r\nاست فريضه « ما قدّم الله » را ابتداء ردّ كرده و حقّ او را كاملا و تماما پرداخت ، پس اگر چيزى باقى ماند همان را به « ما اخّر الله » مىپردازند و اگر چيزى باقى نماند « ما اخّر الله » نصيبى ندارد .\r\nزفر بن اوس عرضه داشت : چه چيز شما را بازداشت از اين كه رأى صواب و حكم صحيح را به عمر تذكَّر داده و او را با اشاره روشن كنى ؟\r\nابن عبّاس گفت : هبه و بخششى كه وى به ورثه نمود و بدين وسيله نقصشان را ترميم كرد .\r\nزهرى مىگويد : به خدا سوگند اگر امام عادلى كه امر حكومت و خلافتش بر زهد و ورع مىبود را عمر بر خود مقدّم مىداشت تا امور را بر اساس حكم واقعى و تقوى اجراء كند و امور هم بر طبق فرمانش جارى گردند البته دو نفر از اهل علم را نمىتوانستيم بيابيم كه بر ابن عباس اعتراض داشته و با او به مخالفت بپردازند .\r\nحديث ( 5 )\r\nفضل مىگويد :\r\nعبد الله بن وليد عدنى دوست و مصاحب سفيان روايت نمود و گفت :\r\nابو القاسم كوفى مصاحب و دوست ابو يوسف از ليث بن ابى سليم ، از ابى عمر عبدى از حضرت على بن ابى طالب عليه السّلام نقل كرده كه آن جناب مىفرمودند :\r\nفرائض را از شش سهم حساب مىكنند بنا بر اين ثلثان چهار سهم از ششم سهم بوده و نصف سه سهم از آن منظور شده و ثلث دو سهم و ربع يك سهم و نيم و ثمن سه چهارم يك سهم از شش سهم مىباشد .\r\nبا بودن فرزند هيچ كدام از ورّاث ارث نبرده مگر پدر و مادر و شوهر و همسر .\r\nمادر از ثلثى كه نصيبش مىباشد محجوب و ممنوع نمىگردد مگر آنكه فرزند يا برادران ميّت از او بجا مانده باشند .\r\nشوهر ميّت نه بيش از نصف ارث برده و نه كمتر از ربع چنانچه همسر و زن ميّت بيش از ربع و كمتر از ثمن نمىبرد اعمّ از آنكه از ميّت چهار زن مانده باشند يا كمتر ، پس در جايى كه از ميّت چهار همسر بجا مانده جملگى ربع يا ثمن را بين خود بالسويّه تقسيم مىكنند .\r\nخواهران و برادران مادرى ميّت بيشتر از ثلث ارث نبرده چنانچه از سدس نيز كمتر نمىبرند قابل توجّه آنكه ثلث يا سدس را بايد بين خود به طور مساوى تقسيم كنند و ذكور و اناث آنها با هم بالسّويه مىبرند و تنها كسى كه ايشان را از ثلث منع\r\n","description":"","footnote":"","page_name":" 811 ","page_number":811},
  {"content":"\r\n\r\n","description":"","footnote":"","page_name":" 812 ","page_number":812},
  {"content":"\r\nمىكند و آن را به سدس كاهش مىدهد فرزند و پدر ميّت باشند .\r\nدر پايان حضرت فرمودند : ديه مقتول را بين كسانى بايد توزيع كرد كه ارث مىبرند .\r\nفضل مىگويد : اين حديث صحيح بوده و موافق كتاب الله است و در آن دليل است بر اين كه برادران و خواهران با وجود فرزند هيچ ارثى نمىبرند چنانچه جدّ نيز با فرزند وارث نمىباشد و نيز در آن دليل است بر اين كه مادر برادران ميّت را از ارث بردن منع مىكند .\r\nسؤال و جواب اگر سائل بگويد :\r\nحضرت فرمودند : حاجب برادران و خواهران مادرى از ثلث ولد و والد مىباشد .\r\nو نفرمودند والدين يا والده هست در حالى كه حاجب خصوص والد نبوده بلكه والده نيز مانع از ثلث مىباشد .\r\nدر جواب گفته مىشود : اطلاق « والد » جايز و صحيح بوده و اين تعبير شامل والده نيز مىباشد چنانچه وقتى « والد » مىگويند از آن ذكور و اناث هر دو را اراده مىكنند و اساسا گاهى به امّ ( مادر ) والد گفته مىشود مشروط به اين كه با « اب » در عبارت جمع گردد چنانچه وقتى « اب » به معناى پدر با « اب » اجتماع كند از آن « امّ » اراده مىشود بدليل فرموده حق تبارك و تعالى : * ( وَلأَبَوَيْه لِكُلِّ واحِدٍ مِنْهُمَا السُّدُسُ ) * ( پدر و مادر ميّت هر كدام يك ششم ما ترك را مىبرند ) پس احد الابوين يعنى مادر و حق عزّ و جل در وقتى كه او را با « اب » جمع فرموده « اب » نام نهاده چنانچه فرموده :\r\n* ( كُتِبَ عَلَيْكُمْ إِذا حَضَرَ أَحَدَكُمُ الْمَوْتُ إِنْ تَرَكَ خَيْراً الْوَصِيَّةُ لِلْوالِدَيْنِ وَالأَقْرَبِينَ ) * الخ ( دستور داده شده كه چون يكى از شما را مرگ فرا رسد اگر داراى متاع دنيا است وصيّت كند براى پدر و مادر و خويشان به قدر متعارف . الخ ) و احد الوالدين مادر است و خداوند متعال او را « والد » ناميده همان طورى كه از او به « اب » نيز ياد كرده است و اين گفتار واضح و روشن بوده ، و حمد و سپس براى حضرت حق تبارك و تعالى است .\r\n\r\nباب سيصد و هفتاد و يكم سرّ اين كه هر مذكَّرى معادل دو مؤنّث ارث مىبرد\r\nحديث ( 1 )\r\nعلى بن احمد رحمة الله عليه ، از محمّد بن ابى عبد الله ، از محمّد بن اسماعيل ، از\r\n","description":"","footnote":"","page_name":" 813 ","page_number":813},
  {"content":"\r\n\r\n","description":"","footnote":"","page_name":" 814 ","page_number":814},
  {"content":"\r\nعلى بن عبّاس ، از قاسم بن ربيع صحّاف از محمّد بن سنان ، وى گفت :\r\nحضرت ابا الحسن الرّضا عليه السّلام در جواب مسائلى كه از آن جناب سؤال كردم مكتوبى برايم فرستادند كه در آن نوشته شده بود :\r\nسرّ اين كه به زنان نصف ميراث مردان مىرسد آن است كه زن وقتى ازدواج نمود مال را از مرد مىستاند ( شايد مراد گرفتن مهريّه يا نفقه باشد ) ولى مرد پس از ازدواج بايد اعطاء كند از اين رو حظَّ و نصيب او را بيشتر از نصيب زن قرار داده‌اند .\r\nعلَّت ديگر براى دو برابر ارث بردن مردان از زنان اين است كه زن اگر محتاج باشد در سلك عيال و نانخورهاى مرد داخل بوده و بر مرد لازم است او را اداره كند و نفقه اش را بپردازد ولى بر زن واجب نيست مرد را اداره كرده و در صورت احتياج وى نفقه اش را بدهد لذا حظَّ مردان را دو برابر نصيب زنان قرار داده‌اند و به همين معنا اشاره دارد فرموده حق تعالى :\r\n* ( الرِّجالُ قَوَّامُونَ عَلَى النِّساءِ بِما فَضَّلَ الله بَعْضَهُمْ عَلى بَعْضٍ وَبِما أَنْفَقُوا مِنْ أَمْوالِهِمْ ) * ( مردان را بر زنان تسلَّط و حق نگهبانى است به واسطه آن برترى كه خدا بعضى را بر برخى مقرّر داشته و هم به واسطه آنكه مردان از مال خود بايد به زن نفقه دهند )\r\nحديث ( 2 )\r\nعلى بن حاتم از قاسم بن محمّد از حمدان بن الحسين از حسين بن وليد ، از ابن بكير از عبد الله ابن سنان از حضرت ابى عبد الله عليه السّلام نقل كرده ، وى مىگويد : محضر مباركش عرضه داشتم براى چه ميراث مذكَّر دو مقابل ميراث زن قرار داده شده ؟\r\nحضرت فرمودند : زيرا در مقابل آن خداوند براى زنان مهريّه قرار داده است .\r\nحديث ( 3 )\r\nعلى بن حاتم ، از محمّد بن احمد كوفى ، از عبد الله بن احمد نهيكى ، از ابن ابى عمير ، از هشام بن سالم نقل كرده كه از ابى العوجاء به احول گفت :\r\nچرا با اين كه زن ضعيف است نصيب ارثى او يك سهم بوده و مرد كه قوى و نيرومند و توانا است دو سهم برايش منظور كرده‌اند ؟\r\nاحوال گفت : اين معنا را محضر مبارك امام صادق عليه السّلام من نيز عرضه داشتم حضرت در جواب فرمودند :\r\nبر زن عاقله و نفقه و جهاد نيست و به دنبال اينها اشياء ديگرى را نيز شمردند بعد فرمودند : ولى اين امور و امثال اينها بر مرد مىباشد از اين رو براى وى دو سهم و\r\n","description":"","footnote":"","page_name":" 815 ","page_number":815},
  {"content":"\r\n\r\n","description":"","footnote":"","page_name":" 816 ","page_number":816},
  {"content":"\r\nبراى زن يك سهم منظور شده است .\r\nحديث ( 4 )\r\nعلى بن احمد بن محمّد رضى الله عنه ، از محمّد بن ابى عبد الله كوفى از موسى بن عمران نخعى از عمويش حسين بن يزيد از على بن سالم ، از پدرش نقل كرده كه وى گفت : از حضرت ابا عبد الله عليه السّلام سؤال كرده و محضرش عرض كردم : چگونه ميراث هر مذكَّرى دو برابر ميراث مؤنث گرديده است ؟\r\nحضرت فرمودند :\r\nبه خاطر آنكه حبّه هايى كه آدم و حوا در بهشت از آنها تناول كردند هيجده حبّه بود ، آدم عليه السّلام دوازده تا و حوّا شش تا از آن را خورد لذا ميراث مذكر دو برابر مؤنث گرديد .\r\nحديث ( 5 )\r\nابو الحسن محمّد بن عمر بن على بن عبد الله بصرى از ابو عبد الله محمّد بن عبد الله بن احمد بن خالد بن جبلة الواعظ از ابو القاسم عبد الله بن احمد بن عامر طايى از پدرش از حضرت على بن موسى الرّضا ، از پدرش ، از آباء گرامش از امير المؤمنين عليهم السّلام ، راوى مىگويد :\r\nمردى از اهل شام از آن حضرت سؤالاتى كرد در ضمن مسائلى كه پرسيد عرض كرد :\r\nچرا ميراث مذكَّر دو برابر مؤنّث است ؟\r\nحضرت فرمودند : خوشه گندم سه حبّه داده بود حوّا يك حبّه را خورد و آدم دو حبّه را تناول كرد از اين رو مذكَّر دو برابر مؤنّث ارث مىبرد .\r\n\r\nباب سيصد و هفتاد و دوّم سرّ ارث نبردن زن از املاك موروثى شوهر و بهره بردن از غير آن\r\nحديث ( 1 )\r\nپدرم رحمة الله عليه از محمّد بن ابى القاسم ماجيلويه از محمّد بن عيسى ، از على بن حكم ، از ابان ، از ميسر نقل كرده كه وى گفت : از حضرت ابا عبد الله عليه السّلام پرسيدم : ميراث زنها چيست ؟\r\n","description":"","footnote":"","page_name":" 817 ","page_number":817},
  {"content":"\r\n\r\n","description":"","footnote":"","page_name":" 818 ","page_number":818},
  {"content":"\r\nحضرت فرمودند : قيمت آجر و ساختمان و چوب و نىها را مىدهند ، امّا زمين و املاك ميراث آنها نيست .\r\nعرض كردم : از جامه و لباس آيا ارث مىبرند ؟\r\nفرمود : در لباس نصيب دارند .\r\nعرض كردم : سرّ اين حكم ( اين كه زنان از املاك و زمين عينا و قيمة ارث نمىبرند و از ساختمان قيمتا ارث مىبرند ) چيست با اين كه ثمن و ربع براى آنها تعيين شده ؟\r\nحضرت فرمودند : جهتش آن است كه زن نسبتى با شوهر ندارد كه به واسطه آن ارث ببرد بلكه وى بر وارثين ميّت به عنوان يكى از ورّاث داخل گرديده حال اگر از زمين و املاك همچون ورّاث ديگر بخواهد ارث ببرد بسا بعدها شوهر كند و از آن صاحب فرزند شود سپس شوهر و فرزندش كه از شوهر دوّم هست را در ملك و زمين شوهر اوّل اسكان دهد و بدين ترتيب بين اين قوم و قوم شوهر اوّل تزاحم و تعارض واقع مىگردد و از اين رو به منظور پيش نيامدن چنين حادثه و واقعه اى در املاك و عقار برايش نصيبى قرار نداده‌اند .\r\nحديث ( 2 )\r\nعلى بن احمد رحمة الله عليه از محمّد بن ابى عبد الله ، از محمّد بن اسماعيل ، از على بن عبّاس از قاسم بن ربيع صحاف از محمّد بن سنان نقل كرده كه وى گفت :\r\nحضرت رضا عليه السّلام در جواب سؤالات من مكتوبى را ارسال فرمودند كه در آن آمده بود :\r\nسرّ اين كه زن از عقار و املاك غير از قيمت آجر و ويرانه ساختمان چيز ديگرى را ارث نمىبرد آن است كه عقار و املاك قابل تغيير و قلب نمىباشند ولى زن و همسر مرد به ملاحظه اين كه ممكن است بين او و شوهرش رشته زوجيّت منقطع شود و همسر مرد ديگرى شود در معرض تغيير و تبديل است به خلاف والد و والد ( فرزند و پدر ) كه هيچ تغيير و تبديلى در آن راه ندارد و روشن است چيزى كه مىآيد و مىرود و در معرض تغيير و تبديل است تعلَّق به كسى دارد كه او نيز شبيه آن مال بوده و در معرض تغيير و تبديل مىباشد لذا اجزاء ساختمان مانند آجر و چوب و نى و تير و امثال اينها چون قابل تغيير و زوال هستند صلاحيّت براى ميراث زن بودن را دارند و امّا مالى كه ثابت و مقيم است و همچنان به حال خود باقى مىماند نظير عقار و زمين از آن كسى است كه در ثبات و بقاء مثل آن مىباشد همچون ولد و والد .\r\n","description":"","footnote":"","page_name":" 819 ","page_number":819},
  {"content":"\r\n\r\n","description":"","footnote":"","page_name":" 820 ","page_number":820},
  {"content":"\r\n\r\nباب سيصد و هفتاد و سوّم سرّ ناميده شدن « قم » به « قم »\r\nحديث ( 1 )\r\nعلى بن عبد الله ورّاق رضى الله عنه از سعد بن عبد الله از احمد بن محمّد بن عيسى و فضل بن عامر اشعرى از سليمان بن مقبل از محمّد بن زياد ازدى ، از عيسى بن عبد الله اشعرى ، از حضرت صادق جعفر بن محمّد عليهما السّلام ، آن جناب فرمودند :\r\nپدرم ، از جدّم ، از پدرش عليهم السّلام نقل كردند كه فرمودند : رسول خدا صلَّى الله عليه و آله و سلَّم فرمودند : هنگامى كه مرا به آسمان سير و عروج دادند جبرئيل مرا بر كتف راستش حمل مىكرد پس چشمم در زمين به بقعه اى سرخ كه رنگش از زعفران زيباتر و بويش از مشك معطَّرتر بود افتاد ، در آن بقعه شيخى و پير مردى كه بر سرش كلاه بلندى نهاده بود ديدم ، به جبرئيل گفتم : اين بقعه سرخ رنگى كه رنگش از زعفران زيباتر و بويش از مشك معطَّرتر است چيست ؟\r\nجبرئيل عرضه داشت : اينجا مكان شيعيان شما و پيروان وصىّ شما على عليه السّلام است .\r\nبه جبرئيل گفتم : اين شيخ و پير مردى كه كلاه بلند بر سر دارد كيست ؟\r\nجبرئيل عرض كرد : اين ابليس است .\r\nبه او گفتم : او از اين شيعيان چه مىخواهد ؟\r\nجبرئيل عرضه داشت : مىخواهد ايشان را از ولايت و دوستى امير المؤمنين عليه السّلام باز دارد و آنها را به فسق و فجور دعوت مىكند .\r\nبه او گفتم : اى جبرئيل ، به سوى ايشان فرود آييم ، پس با سرعتى سريعتر از برق جهنده و تيزتر از شعاع چشم خود را به ايشان رسانيديم ، به ابليس گفتم : قم يا ملعون ( بايست اى مطرود درگاه حق ) و در اموال و اولاد و زنان دشمنان شيعيانم شركت كن نه در اموال و اولاد و زنان ايشان زيرا بر شيعه من و على تو را دستى نيست و سلطه اى بر ايشان نخواهى داشت ، از اين رو اين سرزمين به نام « قم » موسوم گشت .\r\n\r\nباب سيصد و هفتاد و چهارم سرّ اين كه برخى از درختان ميوه دار و بعضى بدون ميوه و پاره اى تيغ دارند\r\nحديث ( 1 )\r\nپدرم رحمة الله عليه از سعد بن عبد الله ، از قاسم بن محمّد اصفهانى ، از\r\n","description":"","footnote":"","page_name":" 821 ","page_number":821},
  {"content":"\r\n\r\n","description":"","footnote":"","page_name":" 822 ","page_number":822},
  {"content":"\r\nسليمان بن داود منقرى ، از سفيان بن عيينه از حضرت ابى عبد الله عليه السّلام نقل كرده كه آن جناب فرمودند :\r\nحق عزّ و جل درختى را نيافريد مگر آنكه داراى ميوه خوراكى بود ، پس از آنكه مردم براى خدا فرزند اتّخاذ كردند حق تعالى نيمى از درختان را بىميوه نمود و بعد از آنكه براى خدا ، إله و شريكى قرار دادند ، پاره اى از درختان را تيغدار گردانيد .\r\nحديث ( 2 )\r\nابو الحسن احمد بن محمّد بن عيسى بن على بن الحسين بن على بن ابى طالب عليهم السّلام مىفرمايد :\r\nابو عبد الله محمّد بن ابراهيم بن اسباط ، از احمد بن محمّد بن زياد قطان ، از ابو الطيّب احمد بن محمّد بن عبد الله ، از عيسى بن جعفر بن محمّد بن عبد الله بن محمّد بن على بن ابى طالب از پدرانش ، از عمر بن على ، از پدر بزرگوارش حضرت على بن ابى طالب عليه السّلام نقل كرده كه آن حضرت فرمودند :\r\nاز پيامبر اكرم صلَّى الله عليه و آله و سلَّم سؤال شد : چگونه برخى از درختان باردار و بعضى بدون بار مىباشند ؟\r\nحضرت فرمودند : هر گاه جناب آدم عليه السّلام تسبيح مىگفتند در قبال هر تسبيحش يك درخت باردار ( ميوه دار ) در دنيا پديد مىآمد و هر زمانى كه حوّا تسبيح مىگفت در ازاء آن يك درخت بدون بار پيدا مىشد .\r\n\r\nباب سيصد و هفتاد و پنجم سرّ زرد بودن رنگ زرد آلو و شيرين بودن هسته بعضى از آنها\r\nحديث ( 1 )\r\nاحمد بن محمّد بن عيسى علوى حسينى از محمّد بن اسباط ، از احمد بن محمّد بن زياد قطان ، از ابو الطيّب احمد بن محمّد بن عبد الله ، از عيسى بن جعفر علوى عمرى ، از پدرانش ، از عمر بن على ، از پدر بزرگوارش حضرت على بن ابى طالب عليه السّلام نقل كرده كه آن جناب فرمودند :\r\nرسول خدا صلَّى الله عليه و آله و سلَّم فرمودند :\r\nخداوند عزّ و جل پيامبرى از پيامبران را به سوى قومش مبعوث نمود ، وى مدّت چهل سال در ميان قوم خود به ارشاد آنها همّت گماشت ولى احدى به او ايمان نياورد در يكى از سالها كه آن مردم در كليسا و معبدى عيدى گرفته بودند آن پيامبر\r\n","description":"","footnote":"","page_name":" 823 ","page_number":823},
  {"content":"\r\n\r\n","description":"","footnote":"","page_name":" 824 ","page_number":824},
  {"content":"\r\nنيز به متابعت ايشان در آن عيد شركت نمود به آنها گفت : به خدا ايمان آوريد .\r\nگفتند : تو اگر پيامبر هستى براى ما دعا كن كه خدا طعامى همرنگ لباس ما حاضر كند ، لباس آنها زرد رنگ بود .\r\nآن پيامبر چوب خشكى را آورد پس خداوند متعال را خواند و از ذات جلالش خواست آن چوب را سبز كند ، چوب سبز شد و ميوه آورد و ميوه اش زرد آلو بود ، آنها جملگى از آن ميوه خوردند ، هر كس از آن ميوه خورد و نيّت داشت كه مسلمان شود هسته در جوف زرد آلويى كه خورده بود شيرين در آمد و آن كس كه ميوه را خورد و نيّت داشت كه به دست آن پيامبر مسلمان نشود هسته در جوف زرد آلويى كه خورد بود تلخ از كار در آمد .\r\n\r\nباب سيصد و هفتاد و ششم سرّ پيدا شدن كرم در ميوه ها و علَّت آفرينش جو و سبب خلقت ذرّت و هيج و شلغم به اشكال و صورى كه دارند\r\nحديث ( 1 )\r\nاحمد بن محمّد بن عيسى علوى حسينى از محمّد بن اسباط از احمد بن محمّد بن زياد ، از ابو الطيّب احمد بن محمّد بن عبد الله ، از عيسى بن جعفر علوى عمرى ، از پدرانش ، از عمر بن على از پدر بزرگوارش على بن ابى طالب عليه السّلام نقل كرده كه آن جناب فرمودند :\r\nنبى اكرم صلَّى الله عليه و آله و سلَّم فرمودند : برادرم عيسى عليه السّلام به شهرى عبور كردند كه در ميوه درختانشان كردم بود ، مردم آن ديار شكايت نزد حضرت كرده و از بودن كرم در ميوه ها اظهار ناخرسندى نمودند .\r\nحضرت فرمود : دواء اين آفت نزد خود شما است و شما از آن بىاطَّلاع هستيد شما وقتى درختان را مىكاريد ابتداء خاك ريخته و سپس آب مىريزيد در حالى كه اين طور نيست بلكه سزاوار است اوّل آب پاى ريشه درختان ريخته ، سپس خاك بريزيد تا در مويه ها كرم پيدا نشود .\r\nمردم به دستور جناب عيسى از نو درختان را به شرحى كه ايشان دستور داده بودند كاشتند و كرمها از ميوه ها زايل گشت .\r\nحديث ( 2 )\r\nو با همين اسناد منقول است كه از حضرت امير المؤمنين على بن ابى طالب عليه السّلام\r\n","description":"","footnote":"","page_name":" 825 ","page_number":825},
  {"content":"\r\n\r\n","description":"","footnote":"","page_name":" 826 ","page_number":826},
  {"content":"\r\nپرسيدند : خداوند جو را از چه آفريد ؟\r\nحضرت فرمودند : خداوند تبارك و تعالى به آدم عليه السّلام امر فرمود كه از آنچه براى خود اختيار كرده اى زراعت نما ، جبرئيل عليه السّلام مشتى از گندم برايش آورد ، آدم يك قبضه و حوّا نيز قبضه اى از آن برداشتند ، جناب آدم به حوّا فرمود : تو زراعت مكن حوّا نپذيرفت و امر او را اطاعت نكرد ، پس آنچه را كه آدم كاشت گندم بار داد و آنچه را كه حوّا غرس نمود ثمره اش جو گرديد .\r\nحديث ( 3 )\r\nو با همين اسناد از حضرت امير المؤمنين على عليه السّلام مروى است كه آن حضرت فرمودند : از نبى اكرم صلَّى الله عليه و آله و سلَّم سؤال شد : خداوند متعال هويج را از چه آفريد ؟\r\nپيامبر فرمودند :\r\nروزى براى ابراهيم عليه السّلام ميهمانى رسيد و آن حضرت چيزى نداشت كه با آن ميهمانش را پذيرايى نمايد در دلش گفت : متوجّه سقف اطاق شده و تيرى از تيرهاى سقف را بيرون بكشم و آن را به نجّار بفروشم تا از آن بت بسازد ، ولى اين كار را نكرد و صرفا به حديث نفس اكتفاء نمود ، پس از خانه بيرون رفت و با خود ازار و پارچه اى برد ، به مكانى رسيد و در آن جا دو ركعت نماز گذارد ، فرشته اى حاضر شد و از سنگريزه ها و سنگهاى آن موضع مشتى برداشت و در ازار ابراهيم ريخت و سپس در هيئت شخصى آن ازار را حمل كرد و به خانه ابراهيم عليه السّلام آورد ، دقّ الباب كرد و وقتى اهل بيت آن حضرت آمدند ، گفت : اين ازار ابراهيم است و بگيريد ، آنها وقتى ازار را گشودند سنگريزه ها به ذرّت و سنگهاى دراز به هويج و سنگهاى گرد و مدور به شلغم تبديل شده بود .\r\n\r\nباب سيصد و هفتاد و هفتم سرّ زرد بودن رخها و كبود بودن چشمها و ريزش دندانها و ورم نمودن صورتها\r\nحديث ( 1 )\r\nاحمد بن محمّد بن عيسى علوى حسينى رضى الله عنه ، از محمّد بن اسباط ، از احمد بن محمّد بن زياد قطان ، از ابو الطيّب احمد بن محمّد بن عبد الله ، از عيسى بن جعفر علوى عمرى رضى الله عنه از پدرانش ، از عمر بن على ، از پدر بزرگوارش على بن ابى طالب عليه السّلام در مدينة النبى صلَّى الله عليه و آله و سلَّم حضرت فرمودند : نبى اكرم صلَّى الله عليه و آله و سلَّم فرمودند :\r\n","description":"","footnote":"","page_name":" 827 ","page_number":827},
  {"content":"\r\n\r\n","description":"","footnote":"","page_name":" 828 ","page_number":828},
  {"content":"\r\nبرادرم عيسى به شهرى گذشت كه مردمانش رخهايى زرد و چشمهايى كبود داشتند ، آنها تا جناب عيسى را ديدند با فريادى بلند از آفت و بيمارى خود شكايت كردند .\r\nحضرت فرمودند : دواء اين بيمارى با خودتان هست ، هر گاه گوشت مىخوريد بدون اين كه آن را بشوييد مىپزيد و اين كار را نبايد بكنيد زيرا هيچ موجودى از دنيا نمىرود مگر آنكه به جنابت مبتلا مىگردد و خوردن گوشت حيوانى كه مبتلا به جنابت است موروث اين بيمارى است آنها پس از آن گوشت را شسته و سپس مىپختند و مىخورند ، لذا مرض و بيمارى از آنها بر طرف شد .\r\nو نيز حضرت فرمودند : برادرم عيسى عليه السّلام به شهرى عبور كردند كه مردمانش مبتلا به ريزش دندان و ورم صورت بودند ، آنها به جناب عيسى از بيمارى خود شكايت كردند .\r\nحضرت فرمودند : علَّت بيمارى شما اين است كه وقتى مىخوابيد دهان خود را مىبنديد ، گاز و باد معده در سينه آمده و به طرف دهان بالا مىآيد و چون منفذ و راهى ندارد بر مىگردد و به بيخ دندانها برخورد نموده و صورت را فاسد مىكند لذا موقع خواب دهان را باز كنيد ، آنها چنين كردند و بدين ترتيب بيمارى و مرضشان بر طرف شد .\r\n\r\nباب سيصد و هفتاد و هشتم سرّ اين كه وقتى سر نخل خرما را قطع كنند ديگر نمىرويد\r\nحديث ( 1 )\r\nمحمّد بن الحسن رحمة الله عليه ، از محمّد بن الحسن الصفّار ، از احمد بن محمّد بن عيسى ، از ابى جعفر واسطى از برخى اصحاب ، از حضرت ابى عبد الله عليه السّلام نقل كرده كه فرمودند :\r\nوقتى خداوند متعال آدم عليه السّلام را از گل آفريد ، از آن گل مقدارى زيادى آمد پس نخل خرما را از آن خلق نمود و به خاطر همين است كه وقتى سر نخل را قطع كنند ديگر نمىرويد و محتاج به عمل تلقيح مىباشد .\r\n","description":"","footnote":"","page_name":" 829 ","page_number":829},
  {"content":"\r\n\r\n","description":"","footnote":"","page_name":" 830 ","page_number":830},
  {"content":"\r\n\r\nباب سيصد و هفتاد و نهم سرّ اين كه هر خرمايى در حوض آب مىرويد مگر عجوه\r\n« 1 »\r\nحديث ( 1 )\r\nپدرم رحمة الله عليه از عبد الله بن جعفر حميرى از احمد بن محمّد بن عيسى ، از محمّد بن يحيى ، از طلحة بن زيد از حضرت جعفر بن محمّد ، از پدر بزرگوارش عليهما السّلام نقل كرده كه فرمود :\r\nرسول خدا صلَّى الله عليه و آله و سلَّم فرمودند : هر نخل و خرمايى در حوض آب مىرويد مگر عجوه زيرا اين درخت از بهشت فرود آمده و سيرابشدنش از بيخ و ريشه بوده بدون اين كه آن را نهر يا حوض آبى باشد يعنى بيخ و ريشه اش در بهشت مىباشد .\r\n\r\nباب سيصد و هشتادم سرّ گرم و سوزان بودن خورشيد و اين كه ماه بر خلاف آن است\r\nحديث ( 1 )\r\nمحمّد بن الحسن رحمة الله عليه ، از محمّد بن يحيى ، از محمّد بن احمد ، از عيسى بن محمّد ، از على بن مهزيار ، از على بن حسان ، از ابن ابى نوار ، از محمّد بن مسلم ، وى مىگويد :\r\nمحضر مبارك حضرت ابى جعفر عليه السّلام عرض كردم : فدايت شوم براى چه خورشيد گرمتر از ماه مىباشد ؟\r\nحضرت فرمودند : خداوند تبارك و تعالى خورشيد را از نور آتش و صفا و درخشندگى آب آفريده با اين كيفيت كه يك طبقه از نور و يك طبقه از صفا و درخشندگى آب را منظَّم نمود تا وقتى كه هفت طبقه از نور آتش و صفاء آب فراهم گرديد آنگاه لباسى از آتش بر اين طبقات پوشاند و همين معنا سبب گرمتر و سوزانتر بودن كره آفتاب از ماه گرديده و در مقابل ماه را از نور آتش و صفا و درخشندگى آب با اين كيفيّت خلق كرد كه يك طبقه از نور و يك طبقه از صفاء و درخشندگى آب را منظَّم كرد تا وقتى كه هفت طبقه از نور آتش و صفاء آب فراهم گرديد سپس لباسى از آب را بر اين طبقات پوشاند از اين رو ماه خنكتر و سردتر از آفتاب مىباشد .\r\n\r\n","description":"","footnote":"\r\n« 1 » - مرحوم طريحى در مجمع البحرين گويد : عجوه به گفته برخى نوعى از بهترين انواع خرما است ، رنگش به سياهى مايل است و اين خرما محصول درختى است كه نبى اكرم صلَّى اللَّه عليه و آله و سلَّم در مدينه كاشتند .\r\n","page_name":" 831 ","page_number":831},
  {"content":"\r\n\r\n","description":"","footnote":"","page_name":" 832 ","page_number":832},
  {"content":"\r\n\r\nباب سيصد و هشتاد و يكم سرّ ناميده شدن سدرة المنتهى به اين نام\r\nحديث ( 1 )\r\nمحمّد بن موسى ، از حميرى ، از احمد بن محمّد ، از حسن بن محبوب ، از مالك بن عطيّه « 1 » از حبيب بن سجستانى « 2 » نقل كرده كه وى مىگويد : حضرت ابو جعفر عليه السّلام فرمودند :\r\nسدرة المنتهى را به خاطر اين سدرة المنتهى گفته‌اند كه اعمال اهل زمين را فرشتگان نگهبان و حافظ به محلّ سدره مىبرند .\r\nسپس فرمود : فرشتگان حافظ و نگهبان ، عبارتند از نيكانى كه نزد سدره بوده و آنچه را كه فرشتگان ديگر از اعمال بندگان روى زمين را نزد آنها مىبرند ، ايشان نوشته و ضبط مىكنند پس اعمال منتهاى بالا بردنشان همان محلّ سدره است كه از آن جا ديگر بالاتر برده نمىشوند لذا سدره را سدرة المنتهى گفته‌اند .\r\n\r\nباب سيصد و هشتاد و دوّم سرّ ناميده شدن باد به « شمال »\r\nحديث ( 1 )\r\nپدرم رحمة الله عليه از محمّد بن يحيى ، از محمّد بن احمد ، از احمد بن محمّد سيّارى حديث را مرفوعا از حضرت ابى عبد الله عليه السّلام نقل كرده ، وى مىگويد :\r\nمحضر مبارك امام عليه السّلام عرضه داشتم : چرا باد را شمال مىگويند ؟\r\nحضرت فرمودند : زيرا باد از قسمت شمالى عرش مىوزد .\r\n\r\nباب سيصد و هشتاد و سوّم سرّ اين كه جايز نيست بادها و كوهها و ساعات و روزها و شبها را دشنام داد\r\nحديث ( 1 )\r\nپدرم رحمة الله عليه ، از سعد بن عبد الله ، از ابراهيم بن هاشم ، از حسين بن يزيد نوفلى ، از اسماعيل بن مسلم سكونى از حضرت جعفر بن محمّد ، از پدر بزرگوارش عليهما السّلام\r\n\r\n","description":"","footnote":"\r\n« 1 » - مرحوم علَّامه در خلاصه فرموده : وى ثقه است .\r\n« 2 » - مرحوم ممقانى در رجال فرموده : وى حسن مىباشد .\r\n","page_name":" 833 ","page_number":833},
  {"content":"\r\n\r\n","description":"","footnote":"","page_name":" 834 ","page_number":834},
  {"content":"\r\nنقل كرده كه آن حضرت فرمود :\r\nرسول خدا صلَّى الله عليه و آله و سلَّم فرمودند : بادها را دشنام ندهيد زيرا آنها مأمور هستند و كوهها و ساعات و ايّام و شبها را نيز ناسزا نگوييد كه مرتكب گناه شده و اين ناسزا به خودتان بر مىگردد .\r\n\r\nباب سيصد و هشتاد و چهارم سرّ ناميده شدن طارق به « طارق »\r\nحديث ( 1 )\r\nپدرم رحمة الله عليه ، از سعد بن عبد الله ، از احمد بن ابى عبد الله ، از پدرش ، از احمد بن نضر « 1 » ، از محمّد بن مروان ، از حريز از ضحّاك بن مزاحم « 2 » نقل كرده كه وى گفت : از حضرت على عليه السّلام سؤال شد : طارق چيست ؟\r\nحضرت فرمودند : بهترين و نيكوترين ستاره در آسمان مىباشد ولى مردم آن را نمىشناسند .\r\nو طارق را طارق ناميده‌اند زيرا نورش يك يك به آسمانها خورده تا هفت آسمان سپس در مراجعت به يك يك آنها اصابت نموده تا به مكان خود بازگردد .\r\n\r\nباب سيصد و هشتاد و پنجم نوادر از اسرار\r\nحديث ( 1 )\r\nپدرم رحمة الله عليه از عبد الله بن جعفر حميرى از هارون بن مسلم از مسعدة بن صدقه ، از مردى از حضرت ابى عبد الله عليه السّلام نقل كرده كه آن جناب فرمودند :\r\nهنگامى كه ولىّ خدا به دنيا مىآيد ابليس فريادى سخت مىزند كه ياران و اعوانش جملگى به فزع و شيون در مىآيند ، مىگويند : اى سرور ما تو را چه شد كه چنين فريادى زدى ؟\r\nمىگويد : ولىّ خدا به دنيا آمد .\r\nمىگويند : از اين جهت باكى بر تو نيست .\r\nابليس مىگويد : اگر زنده بماند تا به سنّ رجال برسد جماعت بسيارى از خدا\r\n\r\n","description":"","footnote":"\r\n« 1 » - احمد بن نضر ، ابو الحسن جعفى ، مرحوم علَّامه در خلاصه فرموده ، وى كوفى و ثقه مىباشد .\r\n« 2 » - مرحوم ممقانى در رجال فرموده : ضحّاك بن مزاحم خراسانى امامى است ولى مجهول الحال مىباشد .\r\n","page_name":" 835 ","page_number":835},
  {"content":"\r\n\r\n","description":"","footnote":"","page_name":" 836 ","page_number":836},
  {"content":"\r\nبه واسطه او هدايت مىكند گفتند : آيا اذن به ما مىدهى او را بكشيم ؟\r\nابليس مىگويد : خير .\r\nمىگويند : تو كه از او خوشت نمىآيد چرا اذن كشتنش را نمىدهى ؟\r\nابليس مىگويد : زيرا بقاء ما به واسطه اولياء خدا است و هر گاه روى زمين وليّى از اولياء خدا نباشد قيامت به پا مىشود و بدين ترتيب ما به جهنّم مىرويم پس چه عجله اى داريم كه به جهنّم رويم .\r\nحديث ( 2 )\r\nمحمّد بن على ماجيلويه رحمة الله عليه از على بن ابراهيم ، از پدرش ، از يحيى بن عمران الهمدانى و محمّد بن اسماعيل بن بزيع ، از يونس بن رحمان ، از عيص بن قاسم نقل كرده كه وى گفت :\r\nشنيدم از حضرت ابا عبد الله عليه السّلام كه مىفرمودند :\r\nاز خدا بترسيد و مخالفتش را ننماييد و خود را بنگريد زيرا سزاوارترين كسى كه بايد به آن نظر شود خود شما هستيد اگر يكى از شما دو نفس داشته باشد و يكى را مقدّم كند و با آن تجربه تحصيل كند لازم است با ديگرى به استقبال توبه رود ولى اين طور نيست و هر كسى يك نفس بيشتر نداشته و وقتى اين نفس زوال پيدا كرد به خدا سوگند ديگر وقت توبه گذشته است ، اگر از ما يك نفر به نزد شما آمد و شما را به رضا و خشنودى خدا دعوت نمود سوگند مىدهيم شما را كه راضى نيستيم ما را اطاعت نكنيد در حالى كه تنها و يك نفر باشيم چه رسد زمانى كه علم و پرچمها افراشته شود و با اعوان و انصار باشيم .\r\nحديث ( 3 )\r\nاحمد بن محمّد ، از پدرش ، از جعفر بن محمّد بن مالك ، از عباد بن يعقوب ، از عمر بن بشر بزّاز نقل كرده كه گفت : حضرت ابو جعفر محمّد بن على الباقر عليه السّلام فرمودند :\r\nاهل قدر و معتقدين به آن نمىتوانند بگويند : خدا آدم را براى دنيا آفريد و او را در بهشت اسكان داد تا عصيانش نمايد و سپس برگرداندش ، به آن جا كه برايش خلق شده بود .\r\nحديث ( 4 )\r\nپدرم رحمة الله عليه از قاسم بن محمّد بن على بن ابراهيم نهاوندى ، از صالح بن راهويه از ابى حيون غلام حضرت رضا عليه السّلام نقل كرده كه وى گفت : حضرت رضا عليه السّلام فرمودند : جبرئيل بر نبىّ اكرم صلَّى الله عليه و آله و سلَّم نازل شد و عرضه داشت :\r\n","description":"","footnote":"","page_name":" 837 ","page_number":837},
  {"content":"\r\n\r\n","description":"","footnote":"","page_name":" 838 ","page_number":838},
  {"content":"\r\nاى محمّد پروردگارت سلامت مىرساند و مىفرمايد : زنان باكره به منزله ميوه بر درخت هستند ، پس هر گاه ميوه رسيد هيچ چاره اى نيست مگر آنكه آن را بچينند و الَّا آفتاب فاسدش كرده و باد تغييرش مىدهد .\r\nو دختران باكره وقتى درك نمودند آنچه را كه زنان درك كردند ديگر دارو و چاره اى براى آنها نيست مگر آنكه شوهر بكنند و در غير اين صورت از فتنه در امان نيستند .\r\nپس پيامبر صلَّى الله عليه و آله و سلَّم به منبر شد و براى مردم خطبه خواند سپس فرمان الهى را به آنها اعلام فرمود .\r\nمردم گفتند : يا رسول الله دختران را به چه كسى شوهر دهيم ؟\r\nپيامبر اكرم صلَّى الله عليه و آله و سلَّم فرمودند : به هم كفو و همترازشان .\r\nعرض كردند : همتراز و كفو آنها كيست ؟\r\nحضرت فرمودند : برخى از مؤمنين كفو بعضى ديگر مىباشند ، سپس حضرتش از منبر پايين نيامدند تا اين كه ضباعة المقداد بن الاسود الكندى را به تزويج خود در آوردند ، سپس فرمودند : اى مردم ، من دختر عموى خود را تزويج كردم تا نكاح و اين سنّت وضع شده و پايه ريزى شود .\r\nحديث ( 5 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از عبد الرحمن بن ابى نجران ، از عبد الله بن سنان ، وى مىگويد : از حضرت ابى عبد الله عليه السّلام راجع به قسامه پرسيدم ؟\r\nحضرت فرمودند : قسامه حق است و اگر نبود برخى از مردم بعضى ديگر را بدون هيچ واهمه اى مىكشتند و هيچ اتّفاقى هم به دنبالش پيش نمىآمد و اساسا قسامه يك ريسمانى است كه به مردم احاطه دارد و آنها را حفظ كرده است .\r\nحديث ( 6 )\r\nپدرم رحمة الله عليه از سعد بن عبد الله ، از احمد بن ابى عبد الله برقى از محمّد بن علىّ ، از محمّد بن احمد از ابان بن عثمان از اسماعيل جعفى ، وى مىگويد : محضر حضرت ابى جعفر عليه السّلام عرض كردم مغيره مىپندارد زن حائض بايد نمازهايش را همچون روزه قضاء كند ؟\r\nحضرت فرمودند :\r\nاو را چه مىشود ، خدا توفيقش ندهد ، همسر عمران گفت : اى پروردگارا نذر\r\n","description":"","footnote":"","page_name":" 839 ","page_number":839},
  {"content":"\r\n\r\n","description":"","footnote":"","page_name":" 840 ","page_number":840},
  {"content":"\r\nكرده‌ام آنچه در شكم من هست را در راه خدمت تو آزاد گردانم يعنى خادم مسجدش نمايم و محرّر و خادم براى مسجد را هيچ گاه از آن اخراج نمىكنند ، و وقتى همسر عمران مريم را زاييد ، به درگاه الهى عرضه داشت پروردگارا ، فرزندى را كه وضع نمودم مؤنّث بوده و پسر و دختر در كار خدمت حرم برابر نخواهند بود ، بارى همسر عمران به نذر خود وفاء كرد و مريم را داخل مسجد نمود و وقتى مريم به سن بلوغ رسيد و در حدى قرار گرفت كه زنان در آن حدّ مىباشند از مسجد اخراج شد ( يعنى وقتى مبتلا شد به ايّام حيض از مسجد اخراج گرديد ) حال اگر بنا بود مريم ايّام خارج بودن از مسجد را قضاء كند اين تكليف در حق او تكليف ما لا يطاق بود زيرا از طرفى طبق نذرى كه همسر عمران نموده بود مىبايد هميشه در مسجد باشد حال ايّام عذر را اگر در همان وقت مىخواست قضاء كند كه امكان پذير نبود و در غير آن وقت هم برايش امكان نداشت چون به مقتضاى نذر حضورش در مسجد لازم بوده و معنا نداشت به عنوان قضاء ما فات بخواهد آن را انجام دهد .\r\nحديث ( 7 )\r\nپدرم رحمة الله عليه از سعد بن عبد الله ، از محمّد بن عيسى بن عبيد ، از يونس بن عبد الرحمن ، از عبد الحميد ، از حضرت ابى عبد الله عليه السّلام نقل كرده كه آن جناب فرمودند :\r\nكسى كه ذكر الله تعالى را بگويد ده حسنه برايش منظور مىكنند و كسى كه رسول خدا صلَّى الله عليه و آله و سلَّم را ياد كند ده حسنه برايش حساب مىنمايند زيرا خداوند تعالى رسولش را با خود مقرون قرار داده است .\r\nحديث ( 8 )\r\nپدرم رحمة الله عليه از سعد بن عبد الله ، از احمد بن محمّد بن عيسى ، از على بن حكم از على بن اسباط از مردى از اصحاب كه از خراسان است مرفوعا از امام صادق عليه السّلام نقل كرده كه آن جناب فرمودند :\r\nخداوند متعال مىداند كه گناه براى مؤمن بهتر از عجب و خود پسندى است و اگر اين معنا نبود هرگز حق تعالى مؤمنين را به گناه مبتلا نمىساخت .\r\nحديث ( 9 )\r\nپدرم رحمة الله عليه از عبد الله بن جعفر حميرى از احمد بن محمّد ، از احمد بن محمّد بن ابى نصر از ابان بن عثمان از محمّد بن حلبى ، از حضرت ابى عبد الله عليه السّلام نقل كرده كه آن حضرت فرمودند آن خاكى كه خداوند متعال مشتى از آن را قبض فرمود\r\n","description":"","footnote":"","page_name":" 841 ","page_number":841},
  {"content":"\r\n\r\n","description":"","footnote":"","page_name":" 842 ","page_number":842},
  {"content":"\r\nو جناب آدم عليه السّلام را از آن آفريد ، جبرئيل عليه السّلام را نزد آن فرستاد تا قبضش كند ، خاك گفت :\r\nپناه به خدا مىبريم از اين كه چيزى از من را قبض كنى .\r\nجبرئيل به سوى پروردگارش مراجعت كرد و عرضه داشت : بار خدايا خاك از من به تو پناه برد ، خداوند متعال اسرافيل را نزد آن فرستاد ، خاك همان گفتار را به اسرافيل ايراد نمود ، حق تعالى ميكائيل را فرستاد ، باز خاك همان كلام را اظهار نمود بارى تعالى اين بار ملك الموت را فرستاد ، خاك از او به خدا پناه برد .\r\nملك الموت گفت : من نيز به خدا پناه مىبرم از اين كه به او مراجعت كنم تا آنكه از تو قبض كنم ، سپس امام عليه السّلام فرمودند :\r\nآدم را از اين جهت آدم ناميده‌اند كه از اديم و روى زمين آفريده شده .\r\nحديث ( 10 )\r\nمحمّد بن على ماجيلويه ، از عمويش محمّد بن ابى القاسم ، از احمد بن ابى عبد الله ، از پدرش ، از محمّد بن سليمان ، از داود بن نعمان ، از عبد الرحيم قصير نقل كرده كه گفت : حضرت ابو جعفر عليه السّلام به من فرمودند :\r\nاگر قائم ما قيام كند حميراء را به دستش مىسپارند تا بر او حدّ جارى كند و انتقام دختر رسول الله صلَّى الله عليه و آله و سلَّم حضرت فاطمه عليهما السّلام را از او بگيرد .\r\nعرض كردم : فدايت شوم ، براى چه بر او حدّ جارى نمايد ؟\r\nحضرت فرمودند : براى افتراء و بهتانى كه به مادر ابراهيم زد « 1 » .\r\nعرض كردم : چطور حق تعالى حدّ را تأخير انداخت و آن را به دست حضرت قائم جارى فرمود ؟\r\nحضرت فرمودند : زيرا خداوند تبارك و تعالى حضرت محمّد صلَّى الله عليه و آله را در حالى كه رحمت است مبعوث داشت و قائم عليه السّلام را در حالى كه نقمت و عذاب است بر انگيخت .\r\nحديث ( 11 )\r\nپدرم رحمة الله عليه ، از محمّد بن يحيى عطَّار از محمّد بن احمد ، از على بن ابراهيم منقرى يا غيرش مرفوعا نقل كرده كه محضر امام صادق عليه السّلام عرض شد : از سعادت مرد است كه گونه ها و لحيتين او سبك و متحرّك باشد كنايه از اين كه كه كثير الذّكر باشد .\r\n\r\n","description":"","footnote":"\r\n« 1 » - بهتانى كه حميراء ( عائشه ) به مادر ابراهيم يعنى ماريه قبطيه همسر پيامبر زد اين بود كه گفته بود ابراهيم از پيامبر نيست بلكه از فلان مرد قبطى است .\r\n","page_name":" 843 ","page_number":843},
  {"content":"\r\n\r\n","description":"","footnote":"","page_name":" 844 ","page_number":844},
  {"content":"\r\nحضرت فرمودند : در اين براى مردم سعادت نبوده بلكه سبك بودن و تحرّك داشتن دو ماضغ مرد ( دو ماضغ عبارت است از دو رگ در دو طرف چانه ) به تسبيح علامت سعادت او است .\r\nحديث ( 12 )\r\nمحمّد بن الحسن رحمة الله عليه از محمّد بن الحسن الصفّار ، از ابراهيم بن هاشم ، از اسماعيل بن مرار از يونس بن عبد الرحمن ، از زرعه ، از سماعه نقل كرده كه گفت :\r\nحضرت ابى عبد الله عليه السّلام فرمودند : هر گاه به بيت التخليه رفتى و قضاء حاجت نمودى و فراموش كردى مخرج غايط را با آب بشويى سپس وضوء گرفتى و بعد از نماز متذكَّر شدى كه استنجاء نكرده اى بر تو واجب است نماز را اعاده كنى و اگر استنجاء كرده ولى فراموش كردى كه نرينه خود را بشويى و نماز خواندى و بعد از آن متذكَّر شدى لازم است وضوء و نماز را اعاده كنى و نرينه خود را آب بكشى چه آنكه بول مانند غايط است و حكم آن را دارد .\r\nحديث ( 13 )\r\nپدرم رحمة الله عليه از على بن ابراهيم ، از پدرش ، از صالح بن سعيد ، از يونس ، از عبد الله بن سنان نقل كرده كه وى گفت : محضر ابى عبد الله عليه السّلام عرضه داشتم :\r\nجمعى در كنيزى با هم شريك بودند و اعتماد به يكى از شركاء نموده و كنيز را نزد او گذاردند ، وى با كنيز نزديكى مىكند حكم او چيست ؟\r\nحضرت فرمودند : بايد حدّ بخورد منتهى به مقدارى كه مالك كنيز هست از حدّش اسقاط مىگردد بعد بايد كنيز را قيمت كنند و قيمت او را به شركاء بدهد ، حال اگر قيمت كنيز در روزى كه عمل نزديكى واقع شده كمتر باشد از قيمتى كه به آن قبلا خريده شده بر جانى لازم است قيمت بيشتر را بدهد زيرا كنيز را بر شركاء فاسد نموده و اگر قيمت آن روز بيشتر باشد از قيمت قبلى كه كنيز را با آن ابتياع نموده‌اند باز او را ملزم مىكنند كه قيمت بيشتر را بدهد به همان دليلى كه گفته شد .\r\nحديث ( 14 )\r\nمحمّد بن على ماجيلويه از محمّد بن يحيى ، از محمّد بن احمد ، از محمّد بن الحسين ، از محمّد بن اسلم جبلى از عاصم بن حميد ، از محمّد بن قيس ، از حضرت ابى جعفر عليه السّلام وى مىگويد : از امام عليه السّلام پرسيدم : زنى شوهردار مرتكب زناء شده و حامله گرديده و وقتى وضع حمل مىكند پنهانى بچه را مىكشد حكمش چيست ؟\r\nحضرت مىفرمايند : ابتداء صد تازيانه به او مىزنند به خاطر قتلى كه مرتكب شده\r\n","description":"","footnote":"","page_name":" 845 ","page_number":845},
  {"content":"\r\n\r\n","description":"","footnote":"","page_name":" 846 ","page_number":846},
  {"content":"\r\nو پس از آن او را سنگسار مىكنند زيرا مرتكب زناء محصنه گرديده .\r\nحديث ( 15 )\r\nپدرم رحمة الله عليه از سعد بن عبد الله ، از احمد و عبد الله فرزندان محمّد بن عيسى از حسن بن محبوب ، از محمّد حلبى ، از حضرت ابى عبد الله عليه السّلام ، راوى مىگويد : از امام عليه السّلام راجع به مرد مسلمانى كه عمدا مرد مسلمان ديگرى را كشته بود و مقتول از مسلمين ولىّ نداشته بلكه يكى از اقرباء او كه از اهل ذمّه است ولىّ او بوده حال حكم چيست ؟\r\nحضرت فرمودند : بر امام است كه اسلام را بر اقرباء ذمّى او عرضه كند ، هر كدام از آنها كه اسلام آوردند قاتل را به او بسپارد ، وى اگر خواست قاتل را بكشد و در صورتى كه بخواهد مىتواند او را عفو نمايد و اگر هم خواست حق دارد ديه از او بگيرد و آن را در بيت المال مسلمين قرار دهد زيرا جنايت وارد بر مقتول بر ضرر امام صورت گرفته لا جرم ديه اى كه بابت قتل مقتول گرفته مىشود لازم است به نفع امام عليه السّلام در بيت المال قرار داده شود .\r\nحديث ( 16 )\r\nپدرم رحمة الله عليه ، از عبد الله بن جعفر به اسنادش مرفوعا تا على بن يقطين ، وى مىگويد : محضر مبارك حضرت ابى الحسن موسى عليه السّلام عرض كردم : چرا فتنه و شورشهايى كه در باره شما نقل و روايت شده واقعيّت ندارد و آنچه در مورد دشمنان شما مطرح است و به دست ما رسيده صحيح مىباشد ؟\r\nامام عليه السّلام فرمودند : آنچه در باره دشمنان ما روايت گرديده از ناحيه حقّ بوده لا جرم مطابق با واقع مىباشد و شما سرگرم و مشغول به آرزوهايتان مىباشيد لذا وقايع خارجى مطابق تمنّى و آرزوهايتان در خارج صورت مىگيرد .\r\nحديث ( 17 )\r\nپدرم رحمة الله عليه ، از عبد الله بن جعفر حميرى ، از ابان بن صلت نقل كرده كه وى گفت : جمعى در خراسان نزد حضرت رضا عليه السّلام آمده و محضر مباركش عرضه داشتند : گروهى از اهل بيت شما هستند كه مرتكب به كارهاى زشت و قبيح مىشوند ، چرا ايشان را از آنها نهى نمىكنيد . ؟\r\nحضرت فرمودند : اين كار را انجام نمىدهم .\r\nمحضرش عرض شد : براى چه ؟\r\nحضرت فرمودند : از پدرم شنيدم كه مىفرمودند : نصيحت دشوار و سخت است .\r\n","description":"","footnote":"","page_name":" 847 ","page_number":847},
  {"content":"\r\n\r\n","description":"","footnote":"","page_name":" 848 ","page_number":848},
  {"content":"\r\nحديث ( 18 )\r\nمحمّد بن الحسن از محمّد بن الحسن الصفّار ، از عبّاس بن معروف ، از على بن مهزيار از حسن بن سعيد از قاسم بن محمّد ، از على نقل كرده كه گفت : از حضرت ابا عبد الله عليه السّلام پرسيدم :\r\nمردى در عمل سعى قبل از صفا به مروه ابتداء نموده حكمش چيست ؟\r\nحضرت فرمودند : بايد عملش را اعاده كند ، مگر نمىبينى اگر در وضوء قبل از شستن دست راست به دست چپ آغاز كند بايد وضويش را اعاده نمايد .\r\nحديث ( 19 )\r\nپدرم رحمة الله عليه ، از سعد بن عبد الله ، از ابراهيم بن هاشم ، از عبد الله بن مغيره ، از سكونى از حضرت جعفر بن محمّد ، از پدر بزرگوارش عليهما السّلام نقل كرده كه آن حضرت فرمودند :\r\nبا دوستان پدرت دوستى را قطع مكن زيرا نورت خاموش مىشود .\r\nحديث ( 20 )\r\nمحمّد بن على ماجيلويه رحمة الله عليه ، از على بن ابراهيم بن هاشم ، از پدرش ، از ميمون قداح از حضرت جعفر بن محمّد عليهما السّلام نقل كرده كه آن جناب فرمودند :\r\nنامه اى را كه كسى به من داده بود نزد پدرم عليه السّلام بردم ، آن را از آستين بيرون آوردم پدرم به من فرمود : فرزندم در آستين خود چيزى را حمل مكن زيرا آستين آن را ضايع و فاسد مىكند آن را .\r\nحديث ( 21 )\r\nپدرم رحمة الله عليه از محمّد بن يحيى عطَّار ، از محمّد بن احمد ، از محمّد بن عبد الحميد ، از يونس بن يعقوب از كسى كه يادش نموده ، از حضرت ابى عبد الله عليه السّلام ، از پدر بزرگوارش عليهما السّلام از جابر بن عبد الله انصارى نقل كرده كه وى گفت : رسول خدا صلَّى الله عليه و آله و سلَّم فرمودند : دربها را ببنديد و روز ظروف سرپوش گذاريد و در مشك آب را با ريسمان محكم نماييد زيرا شيطان پوشش را كنار نزده و درب كوزه را باز نمىكند .\r\nو هنگام خواب چراغ را خاموش كنيد زيرا موش براى سرقت از لانه اش خارج مىشود و خانه را بر اهلش آتش مىزند و از وقتى كه خورشيد غروب مىكند تا زمانى كه سياهى و ظلمت شب بر طرف مىشود چهار پايان و اهل خود را در بيوت حبس و نگاهدارى كنيد .\r\n","description":"","footnote":"","page_name":" 849 ","page_number":849},
  {"content":"\r\n\r\n","description":"","footnote":"","page_name":" 850 ","page_number":850},
  {"content":"\r\nحديث ( 22 )\r\nمحمّد بن على ماجيلويه رحمة الله عليه ، از عمويش محمّد بن ابى القاسم ، از احمد بن ابى عبد الله برقى از حسن بن محبوب ، از عبد الرحمن بن حجّاج از بكير بن اعين ، از حضرت ابى جعفر عليه السّلام نقل كرده كه آن حضرت راجع به مردى كه مالى را سرقت كرد و بر او دست نيافتند سپس براى بار دوّم سرقت نمود ، اين بار بيّنه و شهود قايم شده و بر عليه او شهادت به سرقت اوّل و دوّم دادند فرمودند :\r\nدستش را به واسطه سرقت اوّلى قطع مىكنند ولى پايش را به واسطه سرقت اخير نمىبرند .\r\nمحضر مباركش عرض شد : چرا به واسطه سرقت اوّلى دستش را قطع كرده ولى پايش را به واسطه سرقت اخير قطع نمىكنند ؟\r\nفرمودند : زيرا شهود به سرقت اوّلى و دوّمى يك جا شهادت داده‌اند و اگر ابتداء به سرقت اوّلى شهادت مىدادند سپس تأمّل مىكردند تا دست سارق را قطع كنند و پس از آن به سرقت دوّمى شهادت مىدادند البته پاى سارق را نيز قطع مىكردند .\r\nحديث ( 23 )\r\nپدرم رحمة الله عليه از محمّد بن يحيى عطَّار از محمّد بن احمد ، از ابو جعفر احمد بن ابى عبد الله از مردى از على بن اسباط ، از عمويش يعقوب حديث را مرفوعا از على بن ابى طالب عليه السّلام نقل كرده كه آن جناب فرمودند :\r\nرسول خدا صلَّى الله عليه و آله و سلَّم در ضمن سخنانى بسيار فرمودند :\r\nدستمال گوشت را در اطاق مگذاريد زيرا جايگاه شيطان است و نيز خاك و زباله را پشت درب منزل نگذاريد بماند ؛ زيرا مكان شيطان مىباشد و هنگامى كه يكى از شما لباسش را در مىآورد بايد بسم الله بگويد تا جن آن را بپوشد چه آنكه اگر بسم الله گفته نشد جن آن را مىپوشد تا صبح گردد و صيد را دنبال و تعقيب نكنيد زيرا راه را نيازموده‌ايد و بسا مفتون مىشويد و هر وقت يكى از شما به درب حجره خود رسيد بسم الله بگويد ؛ زيرا بدين وسيله شيطان مىگريزد و هر گاه يكى از شما داخل اطاقش شد سلام كند زيرا اين عمل سبب نزول بركت و انس فرشتگان با او مىگردد و هيچ گاه سه نفر رديف و پشت سر هم روى مرتكب ننشينند زيرا اوّلى ملعون بوده و آن كسى است كه مقدّم و جلو نشسته و راه را سكَّه نناميد ؛ زيرا تنها راههاى در بهشت را سكك مىخوانند و فرزندانتان را حكم و ابا الحكم نناميد زيرا تنها خداوند است كه حكم مىباشد و از « اخرى » ياد نكنيد مگر به خير زيرا خدا اخرى مىباشد\r\n","description":"","footnote":"","page_name":" 851 ","page_number":851},
  {"content":"\r\n\r\n","description":"","footnote":"","page_name":" 852 ","page_number":852},
  {"content":"\r\nو انگور را كرم نخوانيد زيرا مؤمن كرم مىباشد و بعد از يك خواب از مكان خود خارج نشويد زيرا خداوند متعال جنبنده و موجوداتى دارد كه منتشر و پراكنده بوده و به آنچه مأمور هستند عمل مىكنند و بسا از ناحيه آنها گزندى به شما برسد و هر گاه زوزه سگ و صداى الاغ را شنيديد از شرّ شيطان رجيم به خدا پناه ببريد ؛ زيرا اين حيوانات او را مىبينند ولى شما نمىبينيد لذا به آنچه مأمور هستيد عمل كنيد و سر گرم شدن زنان صالحه با دوك بافندگى و ريسندگى نيك و خوب مىباشد .\r\nحديث ( 24 )\r\nمحمّد بن موسى بن متوكَّل رحمة الله عليه از على بن محمّد بن ماجيلويه ، از احمد بن ابى عبد الله برقى ، از پدرش از حمّاد بن عثمان ، از عبيد بن زراره ، از حضرت ابى عبد الله عليه السّلام نقل كرده كه آن جناب فرمودند :\r\nنزد زياد بن عبد الله و جمعى از اهل بيت خود بودم ، زياد گفت :\r\nاى فرزندان على و فاطمه فضيلت و برترى شما بر ساير مردم چيست ؟\r\nاهل بيت سكوت كردند ، من گفتم :\r\nيكى از برترىهاى ما بر مردم اين است كه ما دوست نداريم كسى غير از خودمان باشيم يعنى مقام و موقعيّت غير خودمان را طالب و آرزومند نيستيم ولى احدى از مردم را سراغ نداريم كه دوست نداشته باشد از ما بوده و مقام و منزلت ما را خواستار نباشد مگر آنكه با اين خواسته مشرك گردد .\r\nسپس حضرت فرمودند : اين حديث را روايت و نقل كنيد .\r\nحديث ( 25 )\r\nمحمّد بن موسى بن متوكَّل رحمة الله عليه ، از سعد بن عبد الله ، از احمد بن محمّد بن عيسى ، از حسن بن محبوب ، از مالك بن عطيه « 1 » ، از سليمان بن خالد ، وى مىگويد :\r\nاز حضرت ابى عبد الله عليه السّلام پرسيدم : مرد مسلمانى كشته شده و پدر نصرانى دارد ، ديه مقتول از آن كيست ؟\r\nحضرت فرمودند :\r\nديه اش را اخذ مىكنند و سپس در بيت المال مسلمين قرار مىدهند ؛ زيرا كشتن او جنايتى است بر بيت المال مسلمين .\r\n\r\n","description":"","footnote":"\r\n« 1 » - مالك بن عطيّه احمسى ، مرحوم ممقانى در رجال او را ثقه معرّفى كرده است .\r\n","page_name":" 853 ","page_number":853},
  {"content":"\r\n\r\n","description":"","footnote":"","page_name":" 854 ","page_number":854},
  {"content":"\r\nحديث ( 26 )\r\nمحمّد بن موسى بن متوكَّل رحمة الله عليه از على بن الحسين سعدآبادى از احمد بن محمّد بن خالد از ابن محبوب از مالك بن عطيه ، از ابى حمزه ، از حضرت ابى جعفر عليه السّلام نقل كرده كه آن جناب فرمودند :\r\nدر كتاب على عليه السّلام يافتيم كه فرمودند : رسول خدا صلَّى الله عليه و آله و سلَّم فرمودند : هنگامى كه زنا بعد از من آشكار شود مرگ ناگهانى بسيار مىگردد و وقتى ترازوها از وزن اجناس كم و ناقص گذاردند حق تعالى نيز سالها را كم و ناقص مىنمايد و هنگامى كه مردم از دادن زكات خوددارى كنند زمين از بركاتش يعنى زراعتها و ميوه ها و معادن ممانعت مىنمايد .\r\nو وقتى در احكام جور و ستم كنند در ظلم و تعدّى با هم كمك و يك ديگر را يارى مىنمايند و زمانى كه نقض عهد كنند خداوند دشمن ايشان را بر آنها مسلَّط مىفرمايد و وقتى قطع رحم نمودند اموالشان در دست اشرار قرار مىگيرد و هنگامى كه امر به معروف نكرده و از منكر و قبيح نهى ننمايند و نيكان از اهل بيت من را تبعيّت نكند حق تعالى اشرار و بدهايشان را بر آنها مسلَّط فرموده به طورى كه هر چه خوبان خود را بخوانند آنها جوابشان را نمىدهند .\r\nحديث ( 27 )\r\nجعفر بن محمّد بن مسرور رحمة الله عليه از حسين بن محمّد بن عامر ، از معلَّى بن محمّد ، از عبّاس بن علا از مجاهد ، از پدرش ، از حضرت ابى عبد الله عليه السّلام نقل كرده كه آن جناب فرمودند : از جمله گناهانى كه نعمتهاى الهى را تغيير مىدهند بغى و نافرمانى است و از جمله معاصى كه مورث ندامت و پشيمانى است كشتن نفس است و از گناهانى كه نقمت و گرفتارى به دنبالش مىباشد ظلم و ستم بوده و از عصيانهايى كه پرده ها را پاره مىكند و شرب خمر است و گناهى كه سبب حبس رزق و دست نيافتن بر آن است زنا بوده و آنچه فناء و مرگ را به انسان نزديك مىنمايد قطع رحم مىباشد و گناهى كه موجب ردّ شدن دعا و مستجاب نشدنش بوده و هوا را تيره و تار مىكند عاق والدين شدن مىباشد .\r\nحديث ( 28 )\r\nعلى بن حاتم رحمة الله عليه از اسماعيل بن على بن قدامه ابو السّرى از احمد بن على بن ناصح از جعفر بن محمّد ارمنى از حسن بن عبد الوهّاب از على بن حديد مدائنى از كسى كه برايش حديث گفته از مفضّل بن عمر نقل كرده كه وى گفت : از\r\n","description":"","footnote":"","page_name":" 855 ","page_number":855},
  {"content":"\r\n\r\n","description":"","footnote":"","page_name":" 856 ","page_number":856},
  {"content":"\r\nحضرت جعفر بن محمّد عليهما السّلام پرسيدم : اين كه طفل بدون تعجّب خنديده و بدون درد و المى مىگريد سببش چيست ؟\r\nحضرت فرمودند : اى مفضّل هيچ طفلى نيست مگر آنكه امام خود را ديده و با او مناجات مىنمايد ، پس گريه اش به خاطر غيبت امام از او است و خنده اش زمانى است كه امام به او رو مىكند .\r\nو وقتى زبان طفل باز شد اين باب بر رويش بسته شده و ديگر امام را نديده و در دلش نسبت به آنچه قبلا برايش اتّفاق افتاده نسيان و فراموشى پيدا مىشود .\r\nحديث ( 29 )\r\nپدرم رحمة الله عليه ، از سعد بن عبد الله از احمد بن محمّد ، از على بن حكم ، از ابان بن عثمان از محمّد بن واسطى ، از حضرت ابى عبد الله عليه السّلام نقل كرده كه حضرت فرمودند :\r\nخداوند متعال به جناب ابراهيم عليه السّلام وحى فرمود كه زمين به من شكايت كرد و از ديدن عورت تو شرم و حياء مىنمايد ، بنا بر اين بين خود و زمين حجاب و ساترى قرار بده ، جناب ابراهيم زايد بر ساير ثياب و البسه اى كه مىپوشيد لباسى ديگر كه كوچكتر از شلوار بود به پا نمود ، اين جامه تا سر زانوهاى وى را مىپوشاند « 1 »\r\nحديث ( 30 )\r\nمحمّد بن على ماجيلويه رحمة الله عليه ، از على بن ابراهيم ، از عثمان بن عيسى ، از ابى الجارود مرفوعا از حضرت على عليه السّلام نقل كرده كه آن جناب فرمودند :\r\nحضرت ابراهيم عليه السّلام عبورش به بانقيا « 2 » افتاد ، در اين مكان هر شب زلزله مىآمد آن حضرت شب را در آنجا به صبح رساند ، اهل آن وادى صبح كردند و اثرى از زلزله نديدند ، گفتند ديشب چرا زلزله نيامد يا اين كه حادثه اى اتّفاق نيافتاده ؟\r\nبرخى جواب داده و گفتند : ديشب پير مردى كه با او نوجوان و غلامى بود در اينجا فرود آمد ممكن است به خاطر قدوم او باشد .\r\nامام عليه السّلام فرمودند : اهالى آن شهر محضر جناب ابراهيم عليه السّلام رسيده و به او عرضه داشتند .\r\n\r\n","description":"","footnote":"\r\n« 1 » - مترجم گويد : ترجمه اين حديث بر طبق نسخه اى از متن است كه لفظ حديث « اكثر من الثياب » باشد امّا به فرموده مرحوم مجلسى در بحار كه ظاهرا « اكبر من التّبّان » است ترجمه چنين مىشود : جناب ابراهيم جامه اى بزرگتر از تنبان ( شلوار كوچك ) و كوچكتر از سربال مىپوشيد .\r\n« 2 » - به كسر نون طبق گفته ياقوت حموى در مراصد الاطَّلاع ناحيه اى از نواحى كوفه است كه در كنار فرات مىباشد .\r\n","page_name":" 857 ","page_number":857},
  {"content":"\r\n\r\n","description":"","footnote":"","page_name":" 858 ","page_number":858},
  {"content":"\r\nاى مرد هر شب در اين مكان زلزله مىآيد ولى ديشب كه تو اينجا بودى زلزله قطع شد حال امشب نيز نزد ما باش ، ابراهيم عليه السّلام آن شب را نيز در آنجا بماند و زلزله نيامد ، بامداد آنها گفتند : نزد ما باش و آنچه بخواهى برايت آماده مىكنيم .\r\nابراهيم عليه السّلام فرمود : خير ، ولى اين دشت و سرزمين را به من بفروشيد كه مال من باشد ديگر زلزله را نخواهيد ديد .\r\nآنها گفتند : اين سرزمين مال تو باشد .\r\nابراهيم عليه السّلام فرمود : آن را نخواهيم گرفت مگر با خريدن .\r\nگفتند : از ما بگير به آنچه خواهى .\r\nابراهيم عليه السّلام : آن سرزمين را به هفت ميش ماده و چهار الاغ خريد از اين رو آن سرزمين را بانقيا خواندند چه آنكه نعاج يعنى ماده ميش را در لغت نبطيّه ، نقى گويند .\r\nامام عليه السّلام فرمودند : غلام ابراهيم به آن حضرت عرض كرد : اين خليل الرحمن با اين دشت لم يزرع كه در آن نه كشاورزى شده و نه دامدارى چه خواهى كرد ؟\r\nحضرت فرمود : ساكت باش خداوند متعال از اين دشت هفتاد هزار نفر را محشور نموده كه جملگى بدون حساب داخل بهشت مىشوند مردى از ميان ايشان شفاعت براى جماعت كذا و كذا مىنمايد .\r\nحديث ( 31 )\r\nمحمّد بن الحسن رحمة الله عليه از محمّد بن الحسن الصفّار ، از يعقوب بن يزيد ، از محمّد بن ابى عمير ، از ابى ايّوب ، از ابو بصير ، از حضرت ابى عبد الله عليه السّلام نقل كرده كه آن جناب فرمودند : زمانى كه حضرت ابراهيم عليه السّلام به ملكوت و باطن آسمانها و زمين توجّه كرد مردى را ديد كه زنا مىكند ، او را نفرين كرد و وى مرد ، سپس ديگرى را ديد كه به همان فعل شنيع مشغول است او را نيز نفرين كرد و وى مرد سپس سوّمى را در همين حال ديد و او را نيز نفرين كرد و وى نيز مرد ، خداوند متعال به او وحى فرمود :\r\nاى ابراهيم دعاء تو مستجاب است ولى در عين حال بندگان من را نفرين مكن ، اگر من مىخواستم بندگانم را به نفرين مبتلا كرده و نابودشان بكنم آنها را خلق نمىكردم ، بندگانى كه آفريده‌ام به سه گروه تقسيم مىشوند :\r\nالف : بندگانى كه مرا پرستيده و شرك به من اصلا نمىآورند ، ايشان را ثواب و\r\n","description":"","footnote":"","page_name":" 859 ","page_number":859},
  {"content":"\r\n\r\n","description":"","footnote":"","page_name":" 860 ","page_number":860},
  {"content":"\r\nاجر مىدهم .\r\nب : بندگانى كه ديگرى را مىپرستند نه من را ، ايشان هرگز از من نگذشته و تجاوز نمىكنند .\r\nج : بندگانى كه ديگرى را مىپرستند ، من از صلب ايشان كسانى را بيافرينم كه من را بپرستند .\r\nحضرت ابراهيم سپس توجّه به جانب ديگر كرد ، جيفه و مردارى را ديد كه در كنار ساحل دريا افتاده قسمتى از آن در آب و قسمت ديگرش در خشكى مىباشد ، درندگان دريايى مىآيند از قسمتى كه در آب هست مىخورند سپس برمىگردند بعد بعضى بر برخى حمله كرده و يك ديگر را پاره پاره كرده و از هم مىخورند و از طرفى درندگان خشكى آمده از قسمتى كه در خشكى است مىخورند و بعد برگشته و بعضى بر برخى حمله نموده و يك ديگر را پاره پاره كرده و از هم مىخورند ، ابراهيم عليه السّلام از مشاهده اين صحنه تعجّب كرد و به درگاه الهى عرضه داشت پروردگارا ، به من نشان بده چگونه مردگان را زنده مىكنى ، اينها گروهى هستند كه بعضى برخى ديگر را مىخورند و آنچه خورده شده اجزاء خورندگان مىگردد ، لذا مىخواهم بدانم اين اجزاء سباع كه غذاى خورندگان شده و اجزاء آنها گرديده چگونه زنده مىشوند .\r\nخداوند فرمود : آيا ايمان و اعتقاد ندارى كه من بر احياء آنها قادر هستم ؟\r\nابراهيم عليه السّلام عرض كرد : چرا ولى براى اين كه اطمينان بيشترى پيدا كنم آنها را زنده كن تا آن را ببينم همان طورى كه تمام اشياء را مىبينم .\r\nحق تعالى فرمود :\r\nچهار پرنده بگير ، پس آنها را پاره پاره كن و بعد پاره ها را با هم مخلوط كن همان طورى كه اين جيفه از اجزاء اين سباع كه برخى بعضى را خورده‌اند مخلوط گرديده است سپس بر سر هر كوهى يك جزئى از اين مخلوط را قرار بده بعد يك ، يك پرندگان را كه گرفته اى بخوان ، آنها به نزدت مىآيند .\r\nابراهيم چنين كرد و وقتى آنها را خواند ، هر كدام جوابش را دادند .\r\nقابل توجّه است كه كوهها ده تا بودند و پرندگانى را كه گرفت و با شرحى كه داده شد مخلوط نمود عبارت بودند از : خروس ، كبوتر ، طاوس ، و كلاغ .\r\n","description":"","footnote":"","page_name":" 861 ","page_number":861},
  {"content":"\r\n\r\n","description":"","footnote":"","page_name":" 862 ","page_number":862},
  {"content":"\r\nحديث ( 32 )\r\nپدرم رحمة الله عليه ، از سعد بن عبد الله ، از احمد بن محمّد بن عيسى ، از عبّاس بن معروف ، از على بن مهزيار ، از حسن بن سعيد ، از على بن منصور ، از كلثوم بن عبد المؤمن حرانى ، از حضرت ابى عبد الله عليه السّلام نقل كرده كه حضرت فرمودند :\r\nخداوند متعال به حضرت ابراهيم عليه السّلام امر فرمود كه حج كند و جناب اسماعيل را با خود به حج ببرد و وى را در حرم اسكان دهد ، هر دو بر شترى سرخ نشسته و به حج رفتند و احدى با آنها نبود مگر جبرئيل عليه السّلام و وقتى به حرم رسيدند ، جبرئيل گفت : اى ابراهيم از شتر فرود آييد و قبل از اين كه داخل حرم شويد غسل كنيد .\r\nابراهيم و اسماعيل از شتر پايين آمده و غسل كردند بعد جبرئيل به ايشان نشان داد كه چگونه براى احرام آماده شوند ، ايشان اين مراسم را انجام دادند سپس جبرئيل به آنها امر فرمود كه محرم به احرام حج شده و تلبيات چهارگانه اى را كه مرسلون گفته بودند بگويند ، بعد آنها را به باب صفا برده و از شتر پياده اشان كرد و بين آن دو ايستاد ، بعد رو به بيت نمود و تكبير گفت ، آنها نيز تكبير گفتند ، بعد حمد الهى بجا آورد و آن دو نيز حمد نمودند ، سپس خدا را تمجيد كرد و آن دو نيز تمجيد كردند آنگاه بر خدا ثناء گفت و آن دو نيز مثل او انجام دادند و به دنبال آن جبرئيل جلو رفت و آن دو نيز جلو رفتند و هر سه ثناء بر خدا مىگفتند و او را تمجيد مىكردند تا رسيدند به جاى حجر ، جبرئيل استلام نمود و آن دو را امر كرد كه استلام كنند بعد هفت شوط طوافشان داد بعد آنها را در مقام ابراهيم ايستادند و دو ركعت نماز خواند و آن دو نيز خوانده و سپس مناسك را به آنها نشان داد .\r\nو وقتى نسك و اعمال را بجا آوردند حق تعالى به ابراهيم امر نمود كه مراجعت كند و اسماعيل بماند ، پس اسماعيل در آن جا ماند و احدى غير از مادرش با او نبود ، و پس از آنكه سال آينده فرا رسيد خداوند تعالى به ابراهيم اذن داد حج بجا آورده و كعبه را بنا كند ، عرب به قصد زيارت خانه خدا حجّ مىرفتند ولى بيت ديوارهايش فرو ريخته بود تنها پايه هايش سر پا بود و ديده مىشد و هنگامى كه مردم از حرم خارج شدند اسماعيل سنگها را جمع نمود و آنها را در داخل كعبه ريخت و وقتى حق تبارك و تعالى اذن ساختمان بيت را صادر فرمود ، ابراهيم به آن جا آمد و فرمود :\r\nپسرم ، خداوند متعال ما را مأمور به ساختن كعبه نموده ، پس آن دو سنگ را كنار ريخته و در زير آنها يك سنگ سرخ نمايان شد ، حق تعالى امر نمود كه بيت را روى اين سنگ بنا كنيد ، ايشان سنگها را روى آن نهادند و فرشتگان هم ايشان را كمك و\r\n","description":"","footnote":"","page_name":" 863 ","page_number":863},
  {"content":"\r\n\r\n","description":"","footnote":"","page_name":" 864 ","page_number":864},
  {"content":"\r\nيارى كردند تا دوازده ذراع ارتفاع ديوار بالا آمد ، دو درب براى بيت تعبيه كرده كه از يك درب داخل مىشده و از درب ديگر خارج مىگشتند و براى هر كدام از اين دو درب آستانه و دستگيره از آهن قرار داد و كعبه برهنه و عريان بود ، پس ابراهيم بيرون آمد در حالى كه بيت به اتمام رسيده بود ولى اسماعيل در آن جا ماند ، و وقتى مردم بر جناب اسماعيل وارد شدند چشم آن حضرت به زنى زيبا افتاد كه از جمالش بسيار متعجّب و خوشوقت گرديد از خدا خواست كه او را به ازدواج وى در آورد در حالى كه آن زن شوهردار بود و اسماعيل از آن خبر نداشت ، حق تعالى مرگ شوهرش را رسانيد آن زن در مكَّه با حالى حزين بماند ، حق تعالى غم و اندوه زن را بر طرف كرد و وى را به تزويج اسماعيل در آورد ، بعد كه ابراهيم براى حج به مكَّه آمد آن زن ، زنى موفّقه و با داشتن سنّى كم واجد كمالات بود ، و جناب اسماعيل براى تهيه و جلب طعام جهت اهل بيتش به طائف رفت ، پس آن زن پير مردى ژوليده را ديد ، پير مرد از احوال ايشان جويا شد ، آن زن گفت : حال ما نيك است .\r\nبعد از حال خودش بخصوصه سؤال كرد ، زن جواب داد كه حالش نيك است .\r\nسپس پير مرد گفت : تو كيستى ؟\r\nزن گفت : زنى هستم از قبيله حمير .\r\nبارى ابراهيم اسماعيل را نديد و با وى ملاقات نكرد از اين رو نامه اى نوشت و به زن سپرد و به او فرمود : وقتى شوهرت آمد اين نامه را به او بده ، اسماعيل به نزد همسرش بازگشت و او نامه را به وى تسليم كرد ، اسماعيل آن را قرائت كرد ، سپس به همسرش فرمود : آيا دانستى آن پير مرد چه كسى بود ؟\r\nزن عرضه داشت : او را بسيار نيك منظر ديدم ، در او مشابهتى به تو بود .\r\nاسماعيل عليه السّلام فرمود : او پدرم من بود ! زن عرض كرد : واى بر من ، بد شد .\r\nاسماعيل عليه السّلام فرمود : به محاسن تو ننگريست ؟\r\nزن عرضه داشت : خير ولى بيم دارم كه در حقّش تقصير كرده باشم ، سپس زن در حالى كه بانويى عاقله بود به اسماعيل عرض كرد : بر اين دو درب ساترى آويزان نمىكنى ساترى از اينجا و ساترى از اينجا ؟\r\nاسماعيل فرمود : چرا ، پس هر دو دو ساتر براى آن دو درب تهيه كردند كه طول آنها دوازده ذراع بود ، بعد آنها را بر آن دو درب آويختند و هر دو از آنكه دو درب را با پرده پوشانده‌اند خوشحال بودند و بسيار خوششان آمد ، سپس زن عرضه\r\n","description":"","footnote":"","page_name":" 865 ","page_number":865},
  {"content":"\r\n\r\n","description":"","footnote":"","page_name":" 866 ","page_number":866},
  {"content":"\r\nداشت : چرا جامه اى نبافم و با آن كعبه را نپوشانم چه آنكه اين سنگها كه با آنها ديوار كعبه ساخته شده خشن و زبر هستند .\r\nاسماعيل عليه السّلام به او فرمود : آرى در انجام اين كار سرعت و شتاب بايد نمود ، زن نزد قوم خود پشم زيادى فرستاد و از آنها خواست كه پشمها را بريسند .\r\nامام صادق عليه السّلام مىفرمايد : اين فعل سبب شد كه از آن تاريخ به بعد بين زنان رسم شد كه بعضى از برخى تقاضا نمودند كه برايشان پشم بريسند .\r\nحضرت فرمودند :\r\nآن بانو در انجام اين كار شتاب نمود و از ديگران يارى خواست و هر گاه از عمل يك قسمت فارغ مىشد و آن قطعه را آماده مىكرد همان را بر بيت مىآويخت ، موسم انجام حج فرا رسيد مقدارى از رخ كعبه باقى مانده بود كه زيرا پوشش قرار گيرد ، آن بانو به اسماعيل عرض كرد : با اين كه مقدار از رخ كعبه كه پوشيده نشده چه كنيم ؟ پس آن را با ليف خرما پوشاندند ، عربها به همان حال سابق به زيارت بيت آمدند با صحنه عجيبى مواجه شدند ! ! ! گفتند : سزاوار و شايسته است كه براى آبادكننده اين بيت هديه و تحفه آورده شود پس از آن تاريخ به بعد آوردن هديه و پيشكش مرسوم شد ، لذا هر طائفه اى از عرب هديه اى از جنس برگ و غير آن با خود به آن جا آورده تا اشياء بسيارى جمع و انباشته شد پس ليفهاى خرما را از بيت كنده و آن مقدار باقى مانده را با اجناس آورده شده پوشانده و بدين ترتيب پوشش بيت كامل گرديد و بر پرده اى كه پوشش بيت بود دو باب آويختند .\r\nكعبه تا آن وقت سقف نداشت لذا جناب اسماعيل عليه السّلام ستونهايى مثل ستونهايى كه اكنون مىبينيد از چوب براى آن تعبيه نمود و با شاخه هاى چوبى براى بيت سقف درست نمود و سپس روى آن را با گل تسويه نمود ، عربها آمدند و داخل كعبه شده و عمارت و ساختمان آن را ديدند ، گفتند : عامر و آبادكننده اين بيت بايد به آن بيفزايد لذا سال آينده هديه ها و تحفه ها آوردند اين هديه ها دواب و چهار پايان بود اسماعيل ندانست با آنها چه بكند ، خداوند وحى فرمود كه اين حيوانات را قربانى كن و به حاجىها اطعام نما .\r\nامام عليه السّلام فرمودند :\r\nاسماعيل از كمى آب به ابراهيم شكايت نمود ، خداوند به جناب ابراهيم وحى\r\n","description":"","footnote":"","page_name":" 867 ","page_number":867},
  {"content":"\r\n\r\n","description":"","footnote":"","page_name":" 868 ","page_number":868},
  {"content":"\r\nفرمود كه چاهى حفر كن تا حاجىها از آب آن چاه بياشامند . جبرئيل عليه السّلام فرمود آمد و چاه ايشان يعنى زمزم را حفر كرد تا آب آن ظاهر و نمودار شد .\r\nسپس جبرئيل گفت : اى ابراهيم در چاه فروشو ، و بعد جبرئيل در چاه پايين رفت و گفت : اى ابراهيم در چهار زاويه چاه بزن و بگو : بسم الله .\r\nابراهيم در زاويه اى كه پهلوى بيت بود زد و گفت : بسم الله ، بلافاصله چشمه اى جوشيد ، سپس بار ديگر زد و گفت : بسم الله ، بدون درنگ چشمه اى جوشيد ، پس از آن در زاويه ديگر زد و گفت : بسم الله ، فورا چشمه اى جوشيد و بالاخره در مرتبه چهارم به زاويه چهارم زد : و گفت : بسم الله ، چشمه اى جوشيد .\r\nجبرئيل گفت : اى ابراهيم از آب چشمه بنوش و براى فرزندت از خدا بركت بخواه . بارى جبرئيل و ابراهيم هر دو از چاه خارج شدند ، آنگاه جبرئيل به ابراهيم عليه السّلام گفت : از اين آب بر خود بريز و دور بيت طواف كن اين آبى است كه خدا به فرزندت اسماعيل عنايت فرموده ، بارى ابراهيم حركت كرد و جناب اسماعيل پدر را مشايعت نمود تا حضرتش از حرم خارج گرديد ، ابراهيم رفت و اسماعيل مراجعت به حرم نمود ، خداوند متعال از آن بانوى حميريّه فرزندى به او كرامت كرد كه عقب و اولاد نداشت و سپس اسماعيل بعد از آن بانو با چهار زن ديگر ازدواج كرد و از هر كدام خداوند به او پسر بچه اى عنايت كرد ، بعد خداوند متعال مرگ ابراهيم را رساند و آن حضرت بدون اين كه اسماعيل را ببيند از دنيا رفت و اسماعيل نيز از مرگ پدر اطَّلاع نيافت تا ايّام موسم حج رسيد ، اسماعيل خود را مهيّا نمود با پدر ملاقات كند ، جبرئيل بر او نازل شد و مرگ پدر را به او تسليت گفت و اظهار داشت : اى اسماعيل در مرگ پدر لفظ و كلامى نگويى كه موجب سخط و غضب خدا باشد .\r\nامام عليه السّلام فرمودند : اسماعيل عبده و بنده خدا بود ، خدا را خواند و حق تعالى نيز جوابش را داد و به او خبر داد كه به پدرش ملحق مىشود .\r\nامام عليه السّلام فرمودند : براى اسماعيل فرزند صغيرى بود كه بسيار دوستش مىداشت و عشق به او مىورزيد حق تعالى او را اين معنا منع و زجر كرد و فرمود :\r\nاى اسماعيل وصىّ تو فلان فرزندت هست نه اين ، و زمانى كه مرگ اسماعيل فرا رسيد وصىّ خود را خواند و به او گفت : اى فرزند زمانى كه مرگ تو رسيد همان كارى كه من كردن تو نيز بكن يعنى وصىّ خود را بخواه و وصاياى خود را به او بكن فلذا از آن تاريخ به بعد هيچ امام و رهبرى از دنيا نرفت مگر آنكه خداوند به او خبر\r\n","description":"","footnote":"","page_name":" 869 ","page_number":869},
  {"content":"\r\n\r\n","description":"","footnote":"","page_name":" 870 ","page_number":870},
  {"content":"\r\nداد كه براى خود وصىّ معيّن نمايد .\r\nحديث ( 33 )\r\nپدرم رحمة الله عليه ، از سعد بن عبد الله ، از احمد بن محمّد ، از حسن بن محبوب ، از عبد الله بن غالب اسدى ، از پدرش از سعيد بن مسيّب نقل كرده كه گفت :\r\nاز حضرت على بن الحسين عليهما السّلام پرسيدم : خداوند متعال مقصودش از « النّاس » در آيه شريفه چه كسانى مىباشد ؟\r\n* ( لَوْ لا أَنْ يَكُونَ النَّاسُ أُمَّةً واحِدَةً ) * ( و اگر نه مكروه بود اين كه باشند آدميان همه يك گروه مجتمع . . . ) امام عليه السّلام فرمودند :\r\nمقصود خداوند متعال از « الناس » امّت حضرت محمّد صلَّى الله عليه و آله و سلَّم مىباشد بنا بر اين معناى اين فقره از آيه و فقره بعدى آن چنين مىشود :\r\nو اگر نه مكروه بود اين كه باشند امّت حضرت محمّد صلَّى الله عليه و آله همه يك گروه مجتمع در اختيار كفر چون ببينند كه كفّار در نعمت و راحتند هر آينه مىگردانيديم براى كسى كه نمىگرود به خداى بخشنده مر خانه هايشان را سقفهاى از نقره و نردبانهاى نقره اى كه با بالا رفتن از آنها بر پشت بامها در آيند .\r\nبعد امام عليه السّلام فرمودند :\r\nو اگر خداوند متعال نسبت به امّت محمّد صلَّى الله عليه و آله و سلَّم كه همه به يك دين گرويده و جملگى به كفر روى آورده‌اند چنين كرده بود ( يعنى سقف خانه ها و نردبانهايشان را از نقره مىكرد ) اهل ايمان محزون و مغموم مىشدند و ديگر كسى با ايشان نكاح و وصلت نمىنمود بلكه همه متوجّه اهل كفر مىشدند .\r\nحديث ( 34 )\r\nپدرم رحمة الله عليه فرمود :\r\nسعد بن عبد الله ، از ابراهيم بن هاشم ، از نوفلى ، از سكونى ، از حضرت جعفر بن محمّد ، از پدر بزرگوارش عليهما السّلام نقل كرده كه آن حضرت فرمود :\r\nنبى اكرم صلَّى الله عليه و آله و سلَّم فرمودند :\r\nهر گاه يكى از شما به بستر خواب رفت چون نمىداند چه بر سرش مىآيد آيا از دنيا مىرود يا عمرش باقى است لذا كنار ازار و پارچه اى كه روى خود كشيده را بگيرد و بگويد :\r\nاللَّهم ان امسكت نفسى في منافى فاغفر لها ( بار خدايا اگر جان و روح من را در خواب قبض نمودى پس بيامرزش ) .\r\n","description":"","footnote":"","page_name":" 871 ","page_number":871},
  {"content":"\r\n\r\n","description":"","footnote":"","page_name":" 872 ","page_number":872},
  {"content":"\r\nو ان ارسلتها فاحفظها بما تحفظ به عبادك الصّالحين ( و اگر آزادش گذاردى پس حفظش كن به آن چيزى كه بندگان صالح و نيكوكارت را حفظ مىكنى ) .\r\nحديث ( 35 )\r\nپدرم رحمة الله عليه ، از سعد بن عبد الله ، از احمد بن محمّد بن عيسى ، از حسن بن محبوب از عبد الله بن سنان نقل كرده كه وى گفت : محضر امام صادق عليه السّلام عرض كردم : مردى ميوه هاى معيّن از زمين را پيش از رسيدن مىفروشد ، بعد تمام ميوه هاى آن زمين تلف مىشود و از بين مىرود حكم اين مسأله چيست و وظيفه بايع نسبت به مشترى چه مىباشد ؟\r\nحضرت فرمودند :\r\nدر زمان رسول خدا صلَّى الله عليه و آله و سلَّم جماعتى در همين مسأله به مخاصمه پرداخته و نزد آن حضرت آمده و واقعه را بيان كردند و طرفين مخاصمه هيچ كدام كوتاه نيامدند ، وقتى آن حضرت ملاحظه فرمودند كه طرفين از خصومت دست بر نمىدارند آنها را از فروش ميوه قبل از رسيدن نهى نموده ولى حرام نكردند و سر اين نهى آن بود كه چنين بيعى موجب خصومت شده بود .\r\nحديث ( 36 )\r\nپدرم رحمة الله عليه فرمود :\r\nسعد بن عبد الله ، از ابراهيم بن مهزيار ، از برادرش ، از حسن بن سعيد ، از على بن نعمان ، از يحيى ازرق نقل كرده كه وى گفت : محضر مبارك ابى الحسن عليه السّلام عرض كردم : چهار شوط از هفت شوط طواف را انجام دادم بعد از آن درمانده شده و نتوانستم بقيه اشواط را ادامه دهم آيا مىتوانم دو ركعت طواف را نشسته بخوانم ؟\r\nحضرت فرمودند : خير .\r\nعرض كردم : پس چگونه شخص وقتى از ايستادن عاجز مىشود يا سستى در او پديد مىآيد مىتواند نماز شب را نشسته بخواند ؟\r\nحضرت فرمودند : آيا صحيح است طواف را در حال نشسته به جاى آورى ؟\r\nعرض كردم : خير .\r\nحضرت فرمودند : پس نماز طواف را ايستاده بخوان .\r\nحديث ( 37 )\r\nمحمّد بن الحسن رحمة الله عليه ، از محمّد بن الحسن الصفّار ، از ابراهيم بن\r\n","description":"","footnote":"","page_name":" 873 ","page_number":873},
  {"content":"\r\n\r\n","description":"","footnote":"","page_name":" 874 ","page_number":874},
  {"content":"\r\nهاشم ، از اسماعيل بن مرار از يونس بن عبد الرحمن ، از معاوية بن وهب نقل كرده كه وى گفت : محضر حضرت ابى عبد الله عليه السّلام عرض كردم : خبر به ما دادند كه مردى از انصار از دنيا رفت و بر عهده اش دين بود ، رسول خدا صلَّى الله عليه و آله و سلَّم بر او نماز نخوانده و فرمودند :\r\nنماز بر رفيق خود نخوانيد تا زمانى كه ديونش اداء شود آيا اين خبر صحيح است ؟\r\nحضرت فرمودند :\r\nاين خبر صحيح و حقّ مىباشد .\r\nسپس حضرت فرمودند :\r\nاين عمل را رسول خدا صلَّى الله عليه و آله و سلَّم انجام دادند تا حق اداء شود و برخى از افراد به بعضى ديگر بدهى خود را بپردازند و مردم به دين و قرض استخفاف نورزند و الَّا رسول خدا صلَّى الله عليه و آله و على عليه السّلام و امام حسن سلام الله عليه از دنيا رفتند و در عهده اشان دين بود و حضرت سيّد الشهداء عليه السّلام شهيد شدند در حالى كه بدهكار بودند .\r\nحديث ( 38 )\r\nمحمّد بن على ماجيلويه ، از محمّد بن يحيى ، از احمد بن محمّد ، از پدرش ، از ابن عمير ، از ابان بن عثمان از حمّاد نقل كرده كه گفت : از حضرت ابا عبد الله عليه السّلام شنيدم كه مىفرمود :\r\nجايز نيست براى مردى كه بين دو زن از فرزندان حضرت فاطمه سلام الله عليها جمع كند يعنى حق ندارد دو زن سيّده بگيرد زيرا اين خبر به سمع مبارك بانوى عالميان فاطمه زهرا سلام الله عليها مىرسد و بر آن حضرت گران تمام مىشود .\r\nراوى مىگويد : عرضه داشتم : آيا اين خبر به آن حضرت مىرسد ؟\r\nامام عليه السّلام فرمودند : آرى به خدا سوگند .\r\nحديث ( 39 )\r\nمحمّد بن الحسن رحمة الله عليه ، از محمّد بن الحسن الصفّار ، از ابراهيم بن هاشم ، از اسماعيل بن مرار از يونس بن عبد الرحمن ، از اسحاق بن عمّار ، از ابى بصير نقل كرده كه وى گفت : محضر مبارك حضرت امام صادق عليه السّلام عرض كردم : مرد محرمى به ساق پاى زنى نظر كرده و محتلم شده حكمش چيست ؟\r\nحضرت فرمودند : اگر آن مرد موسر و توانگر است يك شتر بايد بدهد و اگر متوسط الحال است بايد گاو بدهد و اگر فقير و محتاج است در عهده اش يك\r\n","description":"","footnote":"","page_name":" 875 ","page_number":875},
  {"content":"\r\n\r\n","description":"","footnote":"","page_name":" 876 ","page_number":876},
  {"content":"\r\nگوسفند مىباشد .\r\nسپس حضرت فرمودند :\r\nمن به عهده آن مرد به خاطر آبى كه از او خارج شده اين كفّاره را قرار نداده‌ام بلكه جهتش اين است كه نظر به چيزى نموده كه ديدنش براى وى جايز نيست .\r\nحديث ( 40 )\r\nپدرم رحمة الله عليه ، از عبد الله بن جعفر حميرى از احمد بن محمّد بن عيسى ، از برقى و حسين بن سعيد جملگى از نضر بن سويد ، از يحيى حلبى از بريد بن معاويه ، از محمّد بن مسلَّم نقل كرده كه وى گفت :\r\nمحضر مبارك ابى عبد الله عليه السّلام عرض كردم : خداوند حالتان را خوش دارد گله و شكايت شما به ما رسيده ، لطف و مهربانى بما نموده بفرماييد : آيا اعلام مىكنيد ما مىتوانيم بدانيم امام بعد از شما كيست ؟\r\nحضرت فرمودند : حضرت على عليه السّلام عالم و امام بود و علم و امامت بالوراثة به فرزندان ايشان منتقل گشت و هيچ امامى از دنيا رحلت نمىكند مگر آنكه بعد از او امامى كه در امامت و علم مثل او است از وى باقى مىماند .\r\nعرض كردم : زمانى كه امام از دنيا رفت مردم معذورند اگر ندانند امام بعد از او كيست ؟\r\nحضرت فرمودند : امّا اهل اين شهر يعنى مدينه ، البته معذور نيستند چون تمكَّن از علم دارند و امّا غير اين شهر از شهرهاى ديگر ، به قدر حركتشان از مكان خود تا اينجا كه براى تحصيل علم در سفر هستند البته معذور مىباشند ، خداوند متعال در قرآن مىفرمايد : * ( فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَلِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ ) * ( چرا از هر طايفه اى جمعى براى تحصيل علم كوچ نمىكنند تا تفقّه در دين پيدا كرده و وقتى به سوى قومشان بازگشتند آنها را انذار كنند شايد آن قوم متنبه شوند ) محمّد بن مسلَّم مىگويد : عرضه داشتم : چه مىفرماييد در باره كسى كه در طلب علم و آگاهى از امام خود از دنيا برود ؟\r\nحضرت فرمودند : وى به منزله كسى است كه از خانه اش مهاجرت الى الله و رسول او نموده و پيش از رسيدن به مقصود مرگ وى را دريابد چه آنكه اجر و ثواب او بر خدا است .\r\nعرض كردم : طالبين وقتى به دنبال امام عليه السّلام رفتند به چه علامتى آن وجود مبارك را\r\n","description":"","footnote":"","page_name":" 877 ","page_number":877},
  {"content":"\r\n\r\n","description":"","footnote":"","page_name":" 878 ","page_number":878},
  {"content":"\r\nبشناسند ؟\r\nحضرت فرمودند :\r\nخدا به امام سنگينى و آرامى و هيبت و صولت عطاء فرموده است .\r\nحديث ( 41 )\r\nپدرم رحمة الله عليه مىفرمايد :\r\nعبد الله بن جعفر ، از على بن اسماعيل ، و عبد الله بن محمّد بن عيسى ، از صفوان بن يحيى ، از يعقوب ابن شعيب ، از حضرت ابى عبد الله عليه السّلام ، راوى مىگويد محضر مباركش عرضه داشتم :\r\nوقتى امام از دنيا رفت و اين خبر به گوش جماعتى كه در آستانه اش نيستند رسيد وظيفه ايشان چيست ؟\r\nامام عليه السّلام فرمودند :\r\nبايد در طلب امام بعدى از مكان خود خارج شوند ، ايشان پيوسته در عذر بوده و مادامى كه در طلب مىباشند معذور مىباشند .\r\nعرض كردم : آيا بايد تمامشان از شهر و ديار خود خارج شوند يا اگر بعضى بيرون بيايند كافى است ؟\r\nحضرت فرمودند : خداوند متعال در قرآن مىفرمايد :\r\n* ( فَلَوْ لا نَفَرَ مِنْ كُلِّ فِرْقَةٍ ) * الخ سپس حضرت فرمودند : آن دسته اى كه در شهر اقامت كرده و مانده‌اند پيوسته در توسعه بوده تا رفيقشان كه رفته‌اند برگردند .\r\nحديث ( 42 )\r\nپدرم از عبد الله بن جعفر ، از محمّد بن عبد الله بن جعفر ، از محمّد بن عبد الجبّار ، از كسى كه ذكرش كرده از يونس بن يعقوب ، از عبد الاعلى نقل كرده كه وى گفت :\r\nمحضر مبارك ابى عبد الله عليه السّلام عرض كردم : اگر خبر بما برسد كه امام عليه السّلام از دنيا رفته‌اند چه كار بايد بكنيم ؟\r\nحضرت فرمودند : بر شما واجب است كوچ كرده و در تحصيل علم به امام بعدى سعى نماييد .\r\nعرض كردم : جملگى بايد كوچ كنيم .\r\nحضرت فرمودند : خداوند مىفرمايد : * ( فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ ) * الخ عرض كردم : كوچ كرديم و در راه برخى از ما اگر فوت نمود حكمش چيست ؟\r\n","description":"","footnote":"","page_name":" 879 ","page_number":879},
  {"content":"\r\n\r\n","description":"","footnote":"","page_name":" 880 ","page_number":880},
  {"content":"\r\nحضرت فرمودند : خداوند مىفرمايد : * ( وَمَنْ يَخْرُجْ مِنْ بَيْتِه مُهاجِراً إِلَى الله ) * الخ\r\nحديث ( 43 )\r\nعلى بن احمد رحمة الله عليه مىفرمايد :\r\nمحمّد بن ابى عبد الله از محمّد بن اسماعيل ، از على بن عبّاس ، از قاسم بن ربيع صحّاف از محمّد بن سنان نقل كرده كه وى گفت : حضرت ابى الحسن على بن موسى الرضا عليهما السّلام در جواب سؤالات من كه كتبا محضرش ارسال داشته بودم نامه اى به من فرستادند كه در آن علل و اسرارى را ( مرحوم صدوق مىگويد ) مقصود علل و اسرارى است كه من آنها را در اين كتاب علل الشرائع آورده‌ام ) مطرح نمودند : در نامه حضرت آمده :\r\nنامه تو به دستم رسيد ، در آن نوشته بودى برخى از اهل قبله ( مسلمانان ) معتقدند كه خداوند تبارك و تعالى چيزى را حلال و حرام نكرده زيرا علَّت حلال و حرام نكردن بيشتر و محكمتر از علَّت تعبّد به آنها است .\r\nكسى كه اين اعتقادش باشد در گمراهى قرار گرفته و به خسران آشكارى مبتلا شده است زيرا اگر چنين باشد كه ايشان معتقدند بايد خداوند بندگانش را به تحليل محرّمات و تحريم محلَّلات متعبّد ساخته باشد حتّى ترك نماز و روزه و رها كردن آنچه از اعمال نيك است و انكار ذات اقدسش و نفى انبياء و رسل و كتب آسمانى و انكار حرمت زنا و سرقت و تحريم نكاح محارم و اشباه اينها را بايد مباح دانسته و متعبّد به آنها نباشيم زيرا علَّت در تحليل محلَّلات و تحريم محرّمات فقط تعبّد به آنها است نه چيزى ديگر و وقتى آنها منتفى شدند تعبّد نيز منتهى است در حالى كه عدم تعبّد به محرّمات و محلَّلات موجب فساد تدبير عالم و فناء مخلوقات مىباشد و با اين استدلال مقاله اين معتقدين باطل مىگردد چنانچه حق تعالى با همين بيان سخن اين قايلين را ابطان فرموده است .\r\nسپس حضرت مىفرمايند :\r\nاين طور يافته‌ايم آنچه را حق تعالى حلال كرده در آن براى بندگان صلاح بوده و بقايشان وابسته به آن است و جملگى به آن نياز داشته و مستغنى از آن نيستند و آنچه را كه حرام كرده بندگان به آن محتاج نبوده و موجب فساد و فناء و هلاكتشان مىباشد .\r\nسپس ديده‌ايم كه حق تبارك و تعالى برخى از محرّمات را در بعضى از اوقات كه مورد احتياج واقع شده‌اند و صلاح و مصلحت عباد در آن وقت استفاده از آنها\r\n","description":"","footnote":"","page_name":" 881 ","page_number":881},
  {"content":"\r\n\r\n","description":"","footnote":"","page_name":" 882 ","page_number":882},
  {"content":"\r\nاست حلال كرده نظير ميته و خون و گوشت خوك زمانى كه شخص مضطرّ بوده و اضطرار ايجاب مىكند كه از اينها استفاده نمايد مثل اين كه حفظ نفس و دفع مرگ موقوف به تناول خون و گوشت خوك يا ميته باشد ، پس با قطع نظر از وجود دليل وجدان چنين حكم مىكند چه رسد به اين كه دليل قايم است بر اين كه حق تعالى حلال نفرموده مگر چيزى را كه در آن براى ابدان مصلحت بوده و حرام نكرده مگر آنچه را كه در آن براى نفوس فساد مىباشد و به همين بيان خداوند در كتابش محلَّلات و محرّمات را توصيف فرموده و انبياء و رسل گرامش حكم را بيان كرده و حجج عظامش براى مردم اظهار فرموده‌اند چنانچه حضرت ابو عبد الله عليه السّلام فرموده :\r\nاگر مردم مىدانستند كه حق تعالى براى چه آنها را آفريده دو نفر با هم به نزاع بر نمىخواستند و نيز اگر پى برده بودند كه ربّ جليل براى چه حكمتى آنها را مكلَّف فرموده ابدا در امثال اين مسائلى كه مربوط به تكليف عباد مىباشد با يك ديگر به اختلاف نمىپرداختند .\r\nيا در جاى ديگر حضرتش فرموده : بين حلال و حرام مائز و فارقى نيست مگر چيزى اندك و ناچيز كه هر كدام را به ديگرى تغيير داده و تبديل مىكند در نتيجه حلال حرام يا حرام حلال مىشود .\r\nحديث ( 44 )\r\nابو الحسن محمّد بن عمر بن على بن عبد الله بصرى ، از ابو عبد الله محمّد بن عبد الله بن احمد بن جبله واعظ از ابو القاسم عبد الله بن احمد بن عامر طايى از على بن موسى الرضا عليه السّلام نقل كرده كه آن حضرت فرمودند :\r\nپدرم موسى بن جعفر از پدرش جعفر بن محمّد ، از پدرش محمّد بن على ، از پدرش على بن الحسين از پدرش حسين بن على عليهم السلام نقل كرده كه فرمود :\r\nحضرت على بن ابى طالب عليه السّلام در مسجد جامع كوفه تشريف داشتند مردى از اهل شام برخاست و عرض كرد : يا امير المؤمنين از چند چيز سؤال و پرسش دارم ؟\r\nحضرت فرمودند : بپرس ولى قصدت از سؤال فهميدن باشد نه رسوا كردن شخص و به مشقّت انداخت او .\r\nتمام مردم و حضّار چشم دوختند كه او چه مىپرسد و حضرت چه جواب مىفرمايند ، بارى آن مرد شامى پرسيد : اوّلين چيزى را كه حق تعالى آفريد چه بود ؟\r\nحضرت فرمودند : نور بود .\r\nآن مرد پرسيد : آسمانها را پس از چه آفريد ؟\r\n","description":"","footnote":"","page_name":" 883 ","page_number":883},
  {"content":"\r\n\r\n","description":"","footnote":"","page_name":" 884 ","page_number":884},
  {"content":"\r\nحضرت فرمودند : از بخار آب .\r\nآن مرد پرسيد : زمين را از چه آفريد ؟\r\nحضرت فرمودند : از كف آب .\r\nآن مرد پرسيد : كوهها را از چه آفريد ؟\r\nحضرت فرمودند : از امواج .\r\nآن مرد پرسيد : براى چه مكَّه را امّ القرى ناميده‌اند ؟\r\nحضرت فرمودند : زيرا زمين از زير آن كشيده و گسترده شده است .\r\nآن مرد پرسيد : آسمان دنيا از چه آفريده شده ؟\r\nحضرت فرمودند : از موج مكفوف « 1 » .\r\nآن مرد پرسيد : طول و عرض خورشيد و ماه چقدر است ؟\r\nحضرت فرمودند : نهصد فرسخ در نهصد فرسخ .\r\nآن مرد پرسيد : طول و عرض ستاره چقدر است ؟\r\nحضرت فرمودند : دوازده فرسخ در دوازده فرسخ .\r\nآن مرد پرسيد : رنگ آسمانهاى هفتگانه چيست و اسامى آنها چه مىباشد ؟\r\nحضرت فرمودند : اسم آسمان دنيا رفيع بوده و آن از آب و دود مىباشد .\r\nو اسم آسمان دوّم ، قيدراء و رنگش ، رنگ مس است و اسم آسمان سوّم ماروم بوده و به رنگ شبه « 2 » مىباشد و نام آسمان چهارم ارفلون بوده و به رنگ نقره مىباشد و اسم آسمان پنجم هيعون و به رنگ طلا مىباشد و اسم آسمان ششم عروس و به رنگ ياقوت سبز مىباشد و اسم آسمان هفتم عجماء بوده و آن همچون درّ سفيد و درخشنده است .\r\nآن مرد پرسيد : چرا گاو چشمش را بر هم مىنهد و سر به آسمان بلند نمىكند ؟\r\nحضرت فرمودند : اين به جهت شرم از خداوند عزّ و جلّ است و زمانى كه قوم موسى عليه السّلام گوساله را پرستيدند اين حيوان سرش را به زيرا انداخت و بلند نكرد .\r\nآن مرد از مدّ و جزر پرسيد كه اين دو چه مىباشند ؟\r\nحضرت فرمودند : فرشته اى موكَّل درياها است كه به آن رومان مىگويند ، اين فرشته هر گاه قدمهايش را در دريا مىگذارد آب بالا مىآيد و مدّ توليد مىگردد و هنگامى كه قدمهايش را از دريا بيرون مىگذارد آب پايين رفته و جزر به وجود مىآيد .\r\n\r\n","description":"","footnote":"\r\n« 1 » - موج مكفوف : يعنى موجى كه سرازير و جارى بر زمين نمىشود .\r\n« 2 » - شبه : گياهى است خاردار كه شكوفه سرخ دارد .\r\n","page_name":" 885 ","page_number":885},
  {"content":"\r\n\r\n","description":"","footnote":"","page_name":" 886 ","page_number":886},
  {"content":"\r\nآن مرد پرسيد : پدر جنّ چه نام دارد ؟\r\nحضرت فرمودند : شومان كه از شعله بدون دود آتش آفريده شده .\r\nآن مرد پرسيد : آيا خداوند پيامبرى را به سوى جنّ مبعوث فرموده ؟\r\nحضرت فرمودند : بلى ، پيامبرى بنام يوسف را به سوى ايشان فرستاد ، او ايشان را به خدا دعوت كرد و آنها وى را كشتند .\r\nآن مرد پرسيد : اسم ابليس در آسمان چيست ؟\r\nحضرت فرمودند : نامش حارث است .\r\nآن مرد پرسيد : چرا آدم را آدم ناميده‌اند ؟\r\nحضرت فرمودند : زيرا از اديم و روى زمين آفريده شده است .\r\nآن مرد پرسيد : چرا ميراث مردان دو برابر زنان است ؟\r\nحضرت فرمودند : اين حكم از ناحيه سنبله كه بر آن سه حبه گندم بود آمد چه آنكه حوّا سبقت گرفت و يك حبه از آن را تناول كرد و دو حبه ديگر را به آدم خورانيد لذا مرد دو برابر زن ارث مىبرد .\r\nآن مرد پرسيد : از انبياء كداميك را خداوند ختنه شده آفريد ؟\r\nحضرت فرمودند : آدم و شيث و ادريس و نوح و ابراهيم و داود و سليمان و لوط و اسماعيل و موسى و عيسى و حضرت محمّد صلَّى الله عليه و آله و سلَّم را مختون آفريد .\r\nآن مرد پرسيد : عمر آدم چه مقدار بود ؟\r\nحضرت فرمودند : نهصد و سى سال .\r\nآن مرد پرسيد : اوّلين كسى كه شعر گفت چه كسى بود ؟\r\nحضرت فرمودند : آدم عليه السّلام .\r\nآن مرد پرسيد : شعرش چه بود ؟\r\nحضرت فرمودند : زمانى كه آدم به زمين آورده شد خاك زمين و وسعت و فضاء آن را ديد و نيز مشاهده كرد كه قابيل هابيل را كشت اين دو بيت را سرود :\r\n\r\nتغيّر البلاد و من عليها\r\nفوجه الارض مغبّر قبيح\r\nتغيّر كلّ ذى لون و طعم\r\nو قلّ بشاشة الوجه المليح\r\n\r\nيعنى بلاد و بقاع و تمام كسانى كه در آنها هستند دگرگون شدند ، پس روى زمين تار و زشت گرديد .\r\nهر صاحب رنگ و طعمى تغيير پيدا نمود و صورت نمكين و شاداب كم ديده مىشود .\r\n","description":"","footnote":"","page_name":" 887 ","page_number":887},
  {"content":"\r\n\r\n","description":"","footnote":"","page_name":" 888 ","page_number":888},
  {"content":"\r\nابليس در جواب آن حضرت گفت :\r\n\r\nتنحّ عن البلاد و ساكنيها\r\nففي الفردوس ضاق بك الفسيح\r\nو كنت بها و زوجك في قرار\r\nو قلبك من اذى الدّنيا مريح\r\n\r\nيعنى از بلاد و بقاع زمين و ساكنين آنها دور شود ، در بهشت آن مكان پهناور ، عرصه بر تو تنگ شد .\r\nتو و همسرت در آن قرار و آرام داشتيد و قلب و دلت از آزار دنيا خالى و شادمان بود .\r\n\r\nفلم تنفكّ من كيدى و مكرى\r\nالى ان فاتك الثمن الرّبيح\r\nفلو لا رحمة الجبّار اضحى\r\nبكفّك من جنان الخلد ريح\r\n\r\nپس از افسوس و حيله من برحذر نماندى تا اين كه سرمايه قابل توجه و زيادى از دست رفت .\r\nپس اگر رحمت پروردگار جبّار نبود به دست تو بوى خوش از بهشت خارج مىگشت .\r\nآن مرد پرسيد : آدم عليه السّلام چند حجّ بجا آورد ؟\r\nحضرت به او فرمود : سى حجّ پياده و اوّلين بارى كه به حج رفت بومى او را به جاهاى آب هدايت مىكرد و اين بوم با او از بهشت خارج شد و جناب آدم از خوردن بوم و خطَّاف ( پرستو و چلچله ) نهى شده بود .\r\nآن مرد پرسيد : چرا بوم ( جغد ) با آدم روى زمين راه نمىرفت ؟\r\nحضرت فرمودند : زيرا اين حيوان بر بيت المقدّس نوحه مىكرد و اطراف آن چهل سال طواف كرد و گريست و پيوسته با آدم عليه السّلام هم ناله و هم گريه بود و به همين خاطر اين حيوان در بيوت و خانه ها سكنا گزيد و با او نه آيه از آيات كتاب الله عزّ و جلّ بود و اين آيات همان آياتى بود كه آدم در بهشت مىخواند و اين آيات تا روز قيامت با او است آيات مذكور عبارتند از :\r\nسه آيه از اوّل سوره كهف و سه آيه از سوره سبحان الله الذى اسرى و ابتداء آن از * ( وَإِذا قَرَأْتَ الْقُرْآنَ ) * الخ مىباشد و سه آيه از سوره يس و ابتداء آن از * ( وَجَعَلْنا مِنْ بَيْنِ أَيْدِيهِمْ سَدًّا وَمِنْ خَلْفِهِمْ سَدًّا ) * مىباشد .\r\n","description":"","footnote":"","page_name":" 889 ","page_number":889},
  {"content":"\r\n\r\n","description":"","footnote":"","page_name":" 890 ","page_number":890},
  {"content":"\r\nآن مرد پرسيد : اوّلين كسى كه كفر ورزيد و آن را انشاء كرد چه كسى بود ؟\r\nحضرت فرمودند : ابليس لعنت خدا بر او باد .\r\nآن مرد پرسيد : اسم نوح چه بود ؟\r\nحضرت فرمودند : اسم او سكن بود و به خاطر اين كه نهصد و پنجاه سال بر قومش نوحه و زارى كرد به اين نام موسوم شد .\r\nآن مرد پرسيد : كشتى نوح طول و عرضش چقدر بود ؟\r\nحضرت فرمودند : طولش هشتصد ذراع و عرضش پانصد ذراع و ارتفاعش در آسمان هشتاد ذراع بود .\r\nمرد نشست و ديگرى ايستاد و عرضه داشت : اى امير المؤمنين بفرماييد اوّلين درختى كه در زمين كاشته شد چه بود ؟\r\nحضرت فرمودند : عوسجه ( درخت خاردار ) كه عصاى حضرت موسى از آن بود .\r\nآن مرد پرسيد : اوّلين درختى كه در زمين روييد چه بود ؟\r\nحضرت فرمودند : دبا كه كدو باشد .\r\nآن مرد پرسيد : اوّلين كسى كه از اهل آسمان حجّ نمود چه كسى بود ؟\r\nحضرت فرمودند : جبرئيل .\r\nآن مرد پرسيد : در ايّام طوفان نوح اوّلين بقعه اى كه از زمين گسترده شد چه بود ؟\r\nحضرت فرمودند : مكان كعبه كه از زبرجد سبز بود .\r\nآن مرد پرسيد : بهترين وادى روى زمين كجا است ؟\r\nحضرت فرمودند : وادى است كه به آن سرانديب گويند ، جناب آدم عليه السّلام از آسمان در آن جا افتاد .\r\nآن مرد پرسيد : بدترين وادى روى زمين كجا است ؟\r\nحضرت فرمودند : وادى است در يمن كه به آن برهوت مىگويند و آن از وادىهاى جهنم است .\r\nآن مرد پرسيد : آن چه زندانى بود كه صاحبش را سير و حركت داد ؟\r\nحضرت فرمودند : آن زندان ماهى بود كه يونس بن متى را سير داد .\r\nآن مرد پرسيد : شش چيز در رحم مادر قدم نگذاردند ، آنها كدامند ؟\r\nحضرت فرمودند : آدم و حوّا و قوچ ابراهيم و عصاى موسى و ناقه صالح و شبكورى كه عيسى بن مريم آن را ساخت و به اذن خدا پرواز كرد .\r\n","description":"","footnote":"","page_name":" 891 ","page_number":891},
  {"content":"\r\n\r\n","description":"","footnote":"","page_name":" 892 ","page_number":892},
  {"content":"\r\nآن مرد پرسيد : آن چه چيز بود كه بر او دروغ بسته شد در حالى كه نه از جن بود و نه از انس ؟\r\nحضرت فرمودند : آن گرگى بود كه برادران يوسف دروغ بر او بستند .\r\nآن مرد پرسيد : آن چه چيز بود كه حق تعالى به آن وحى فرمود بدون اين كه جن بوده يا انس باشد ؟\r\nحضرت فرمودند : آن زنبور عسل بود .\r\nآن مرد پرسيد : آن چه مكانى بود كه آفتاب يك ساعت از روز به آن تابيد و ديگر بر آن طالع نشد ؟\r\nحضرت فرمودند : آن دريا بود كه حق تعالى براى موسى شكافتش و خورشيد بر زمين آن تابيد بعد آب روى آن را گرفت و ديگر آفتاب به آن نتابيد .\r\nآن مرد پرسيد : آن چه چيز بود كه آشاميد در حالى كه زنده بود و خورد در حالى كه مرده بود ؟\r\nحضرت فرمودند : آن عصاى حضرت موسى بود .\r\nآن مرد پرسيد : نذير و ترساننده اى كه قوم خود را ترساند ولى نه از جن بود و نه از انس چه بود ؟\r\nحضرت فرمودند : آن مورچه بود .\r\nآن مرد پرسيد : اوّلين كسى كه مأمور به ختان شد چه كسى بود ؟\r\nحضرت فرمودند : جناب ابراهيم عليه السّلام .\r\nآن مرد پرسيد اوّلين زنى كه مورد تواضع و فروتنى واقع شد چه كسى بود ؟\r\nحضرت فرمودند : هاجر مادر اسماعيل بود كه ساره برايش فروتنى نمود تا وى از راست او خارج شود .\r\nآن مرد پرسيد : اوّلين زنى كه دامنش به زمين كشيده شد چه كسى بود ؟\r\nحضرت فرمودند : هاجر بود و آن در زمانى اتّفاق افتاد كه از ساره گريخت .\r\nآن مرد پرسيد : اوّلين مردى كه دامنش بر زمين كشيده شد چه كسى بود .\r\nحضرت فرمودند : قارون بود .\r\nآن مرد پرسيد : اوّلين كسى كه نعلين به پا نمود چه كسى بود ؟\r\nحضرت فرمودند : ابراهيم عليه السّلام بود .\r\nآن مرد پرسيد : كريمترين مردم از نظر نسب چه كسى بود ؟\r\nحضرت فرمودند : او صديق الله ، يوسف بن يعقوب ، اسرائيل الله بن اسحاق\r\n","description":"","footnote":"","page_name":" 893 ","page_number":893},
  {"content":"\r\n\r\n","description":"","footnote":"","page_name":" 894 ","page_number":894},
  {"content":"\r\nذبيح الله بن ابراهيم خليل الله بود . آن مرد پرسيد : آن شش پيامبرى كه دو اسم داشتند چه كسانى بودند ؟\r\nحضرت فرمودند : يوشع بن نون كه ذو الكفل هم گفته مىشد ، يعقوب كه اسرائيل نيز نام داشت خضر كه اسم ديگرش ارميا بود ، يونس كه به ذو النون نيز موسوم بود ، عيسى كه مسيح نيز خوانده مىشد و حضرت محمّد كه نام ديگر آن جناب احمد صلوات الله عليه مىباشد .\r\nآن مرد پرسيد : آن چيست كه تنفّس مىكند و در عين حال نه گوشت دارد و نه خون ؟\r\nحضرت فرمودند : آن صبح است زمانى كه تنفّس مىكند .\r\nآن مرد پرسيد : پنج تن از انبياء به عربى تكلَّم كردند ، آنان كيانند ؟\r\nحضرت فرمودند : هود ، شعيب ، صالح ، اسماعيل و حضرت محمّد صلَّى الله عليه و آله و سلَّم .\r\nآن مرد نشست و مردى ديگر از جاى برخاست و از روى تعنّت و به عنوان مفحم كردن پرسيد :\r\nيا امير المؤمنين بفرماييد در اين آيه كه خدا مىفرمايد :\r\n* ( يَوْمَ يَفِرُّ الْمَرْءُ مِنْ أَخِيه وَأُمِّه وَأَبِيه وَصاحِبَتِه وَبَنِيه ) * ، ايشان چه كسانى هستند ؟\r\nحضرت فرمودند : قابيل از هابيل فرار مىكند و كسى كه از مادرش مىگريزد موسى عليه السّلام است و آنكه از پدرش فرار مىكند حضرت ابراهيم عليه السّلام است و آنكه از همسر خود مىگريزد لوط بوده و آنكه از فرزندش فرار مىنمايد نوح است كه از پسر خود يعنى كنعان مىگريزد .\r\nآن مرد پرسيد : اوّلين كسى كه به مرگ ناگهانى از دنيا رفت چه كسى بود ؟\r\nحضرت فرمودند : داود عليه السّلام بود كه روز چهارشنبه روى منبر از دنيا رفت .\r\nآن مرد پرسيد : چهار چيز است كه از چهار چيز سير نمىشود ، آن چيست ؟\r\nحضرت فرمودند : آنها عبارتند از : زمين كه از باران سير نمىشود ، زن از مرد سير نمىشود ، چشم از نگريستن سير نمىشود و بالاخره عالم را از علم سير نمىگردد .\r\nآن مرد پرسيد : اوّلين كسى كه سكه هاى دينار و درهم را ساخت چه كسى بود ؟\r\nحضرت فرمودند : نمرود بن كنعان بعد از حضرت نوح عليه السّلام .\r\nآن مرد پرسيد : اوّلين كسى كه عمل قوم لوط را انجام داد چه كسى بود ؟\r\nحضرت فرمودند : ابليس بود كه خود را در اختيار ديگرى قرار داد .\r\nآن مرد پرسيد : كبوتر راعبيّه ( كبوتر خواننده ) چه مىگويد ؟\r\n","description":"","footnote":"","page_name":" 895 ","page_number":895},
  {"content":"\r\n\r\n","description":"","footnote":"","page_name":" 896 ","page_number":896},
  {"content":"\r\nحضرت فرمودند : چهار گروه را نفرين مىكند :\r\nالف : اهل معازف ( اهل ساز و آلات لهو ) ب : اهل قينات ( سرودخوانان ) ج : اهل مزامير ( آنان كه در سازها مىدمند مثل فلوت زن و قره نىزن و شيپورزن ) د : اهل عيدان ( عود زنان و تار زنان و اشباه اينها ) آن مرد پرسيد : كنيه براق چيست ؟\r\nحضرت فرمودند : كنيه اش ابا هلال است .\r\nآن مرد پرسيد : چرا تبّع را تبّع خوانده‌اند ؟\r\nحضرت فرمودند : وى غلام سلطانى بود كه كاتب وى نيز محسوب مىشد و هر گاه مكتوبى را براى سلطان مىنوشت ابتداء آن بسم الله الذى خلق صبحا و ريحا مىنگاشت .\r\nسلطان به او گفت : ابتداء مكتوب بنويس باسم ملك الرّعد ( يعنى خودش ) غلام گفت : هرگز ابتداء نكنم مگر به اسم پروردگارم آنگاه به خواسته تو توجه مىنمايم .\r\nحق تعالى از او تشكَّر كرد و سلطنت آن سلطان را به او داد و مردم هم از وى تبعيّت كردند از اين رو به تبّع موسوم گرديد .\r\nآن مرد پرسيد : چرا بز دمش بالا و عورتش نمايان است ؟\r\nحضرت فرمودند : براى اين كه اين حيوان از جناب نوح سرپيچى كرد و آن وقتى بود كه نوح عليه السّلام مىخواست اين حيوان را داخل كشتى كند لذا دمش شكست و بالا ماند و عورتش ظاهر و نمايان گرديد ولى گوسفند چون به كشتى داخل شد و هيچ امتناعى از خود نشان نداد نوح عليه السّلام دست بر عورت و دمش كشيد و در نتيجه دنبه اش روى عورتش واقع شد و آن را مستور نمود .\r\nآن مرد پرسيد : سخن اهل بهشت به چه زبان مىباشد ؟\r\nحضرت فرمودند : اهل بهشت به عربى تكلَّم مىكنند .\r\nآن مرد پرسيد : اهل دوزخ به چه زبان سخن مىگويند ؟\r\nحضرت فرمودند : با زبان مجوسى تكلَّم مىنمايند .\r\nسپس حضرت فرمودند :\r\nخواب به چهار قسم واقع مىشود :\r\nالف : خواب انبياء ، ايشان بر قفا به صورت طاق و از مىخوابند و چشمهايشان باز و\r\n","description":"","footnote":"","page_name":" 897 ","page_number":897},
  {"content":"\r\n\r\n","description":"","footnote":"","page_name":" 898 ","page_number":898},
  {"content":"\r\nبيدار است و منتظر وحى پروردگارشان مىباشند . ب : خواب مؤمن ، ايشان به سمت راست و رو به قبله مىخوابند .\r\nج : خواب ملوك و سلاطين ، ايشان به سمت چپ مىخوابند تا بدين وسيله آنچه خوردند گواراشان شود .\r\nد : خواب ابليس و ياوران او و هر ديوانه و صاحب آفتى ، ايشان جملگى بر صورت و رو بر زمين نهاده مىخوابند .\r\nسپس مردى ديگر ايستاد و عرض كرد : يا امير المؤمنين ، خبر دهيد مرا از روز چهارشنبه و اين كه به آن چرا فال بد مىزنيم و چرا اين روز سخت و سنگينى بوده و بفرماييد اين روز كدام چهارشنبه مىباشد ؟\r\nحضرت فرمودند :\r\nآخرين چهارشنبه در ماه كه محاق مىباشد يعنى قمر در شب محو و ناپديد است ، در روز چهارشنبه قابيل برادرش هابيل را كشت ، در روز چهارشنبه ابراهيم در آتش افتاد در روز چهارشنبه ابراهيم را در منجنيق گذاردند ، در روز چهارشنبه خداوند متعال فرعون را غرق كرد ، در روز چهارشنبه خداوند شهر قوم لوط را زير و زبر كرد ، در روز چهارشنبه خداوند متعال باد را بر قوم عاد فرستاد ، در روز چهارشنبه نخلهاى آن بستان چون خاكسترى سياه گرديد ، در روز چهارشنبه خداوند پشه را بر نمرود مسلَّط نمود ، در روز چهارشنبه فرعون موسى را طلبيد تا او را به قتل رساند ، در روز چهارشنبه خداوند متعال سقف بناى كفّار را از پايه ويران نمود و بر سرشان فرو ريخت ، در روز چهارشنبه فرعون فرمان داد نوجوانان را سر ببند ، در روز چهارشنبه بيت المقدّس خراب و ويران شد ، در روز چهارشنبه مسجد سليمان بن داود در اسطخر فارس از كوره آتش آن جا سوخت ، در روز چهارشنبه يحيى بن زكريا كشته شد در روز چهارشنبه اوّل عذاب قوم فرعون بود ، در روز چهارشنبه خداوند متعال قارون را مبتلا به خسف و عذاب نمود ، در روز چهارشنبه ايّوب مبتلا به تلف مال و هلاك فرزند شد ، روز چهارشنبه يوسف به زندان داخل شد ، روز چهارشنبه خداوند متعال آنان كه در قتل صالح حيله و مكر كردند ، را هلاك نمود چنانچه در قرآن مىفرمايد :\r\n* ( أَنَّا دَمَّرْناهُمْ وَقَوْمَهُمْ أَجْمَعِينَ ) * ( ما آنان كه در قتل صالح حيله و مكر به كار بستند را با بستگانشان هلاك كرديم ) .\r\nدر روز چهارشنبه صيحه آسمانى آن قوم ظالم را گرفت و آنان را خاك و خاشاك بيابان مرگ ساخت .\r\n","description":"","footnote":"","page_name":" 899 ","page_number":899},
  {"content":"\r\n\r\n","description":"","footnote":"","page_name":" 900 ","page_number":900},
  {"content":"\r\nروز چهارشنبه ناقه صالح را پى كردند ، روز چهارشنبه باران سنگ سجّيل باريد ، روز چهارشنبه استخوان صورت مبارك نبى اكرم صلَّى الله عليه و آله و سلَّم و دندان رباعيّه آن سرور را شكستند ، روز چهارشنبه عماليق و ظالمين در شام كه از بقاياى قوم عدد بودند هلاك شده و تابوت جهنم را گرفتند .\r\nآن مرد از ايّام و اعمالى كه در آنها جايز است پرسش كرد ؟\r\nحضرت فرمودند : روز شنبه ، روز مكر و خدعه و نيرنگ است و روز يك شنبه روز درختكارى و ساختن بناء است و روز دوشنبه روز سفر و طلب روزى است و روز سه شنبه روز جنگ و ريختن خون مىباشد و روز چهارشنبه روز شوم و نامباركى است كه مردم آن را به فال بد مىگيرند و روز پنجشنبه روز داخل شدن بر بزرگان و بر آوردن نيازمنديهاى ديگران است و روز جمعه روز خواستگارى و نكاح كردن مىباشد .\r\nحديث ( 45 )\r\nعلى بن حاتم از ابراهيم بن على ، از احمد بن محمّد انصارى ، از حسن بن على علوى از ابو حكيم زاهد در مصر از احمد بن عبد الله در مكَّه نقل كرده كه وى گفت :\r\nامير المؤمنين عليه السّلام به آستانه بيت الله الحرام عبور كردند در اين هنگام مردى را ديدند كه نمازش را نيكو مىخواند ، حضرت فرمودند : اى فلان تأويل نمازت را مىدانى ؟\r\nآن مرد گفت : اى پسر عموى بهترين خلق خدا آيا براى نماز غير از تعبّد تأويلى هست ؟\r\nعلى عليه السّلام فرمود :\r\nاى مرد بدان كه خداوند تبارك و تعالى نبى اكرم صلَّى الله عليه و آله و سلَّم را به امرى از امور نفرستاده مگر آنكه آن امر متشابه و تأويل و تنزيل دارد و تمام تعبّدى است ، پس كسى كه تأويل نمازش را نداند ، نمازش خدعه و نيرنگ بوده و علاوه بر آن ناقص و غير تام مىباشد .\r\nحديث ( 46 )\r\nمحمّد بن موسى بن متوكل رحمة الله عليه مىگويد :\r\nعلى بن الحسين سعدآبادى ، از احمد بن ابى عبد الله ، از عبد العظيم بن عبد الله الحسنى ، از سليمان ابن سفيان ، از صباح حذاء ، از يعقوب بن شعيب نقل كرده كه وى گفت : حضرت ابو عبد الله عليه السّلام به من فرمودند :\r\n","description":"","footnote":"","page_name":" 901 ","page_number":901},
  {"content":"\r\n\r\n","description":"","footnote":"","page_name":" 902 ","page_number":902},
  {"content":"\r\nكداميك از مردم بر شما سخت و گران هستند ؟\r\nعرض كردم : تمامشان .\r\nحضرت دوباره سخنشان را اعاده كردند .\r\nمن نيز عرضه داشتم : تمامشان .\r\nحضرت فرمودند : مىدانى چرا آنها سخت و گران هستند بر شما ؟\r\nعرضه داشتم : نمىدانم .\r\nحضرت فرمودند : ابليس مردم را دعوت به باطل كرد آنها دعوتش را اجابت كردند ، امر به ايشان نمود ، اطاعتش را كردند ولى شما را كه خواند اجابتش نكرده و وقتى فرمان داد اطاعتش را ننموديد در نتيجه مردم را بر شما تحريص نمود .\r\nحديث ( 47 )\r\nمحمّد بن موسى المتوكَّل رحمة الله مىگويد : على بن الحسين سعدآبادى ، از احمد بن ابى عبد الله برقى از عبد العظيم بن عبد الله حسين ، از محمّد بن عمر بن يزيد از حمّاد بن عثمان از عمر بن يزيد ، نقل كرده كه وى گفت : حضرت ابو عبد الله عليه السّلام فرمودند :\r\nزنى از اهل باديه محضر مبارك رسول خدا صلَّى الله عليه و آله و سلَّم رسيد و همراهش دو طفل بود يكى را بغل كرده بود و ديگرى با او راه مىرفت حضرت يك قرص نان به او دادند زن آن نان را بين دو طفل تقسيم كرد ، پيامبر صلَّى الله عليه و آله و سلَّم فرمودند :\r\nزنان باركش كه مهربان و شفيق هستند اگر زياد به بازى و امور باطل خود را سرگرم نمىكردند نمازگزارانشان حتما به بهشت داخل مىشدند .\r\nحديث ( 48 )\r\nو با همين اسناد از عبد العظيم بن عبد الله حسنى منقولست :\r\nاز حرب ، از شيخى از قبيله بنى اسد به نام عمرو از ذريح ، از حضرت ابى عبد الله عليه السّلام راوى مىگويد : شترى داشتيم كه وقتى به سر چشمه اى كه به قبيله بنى سليم تعلق داشت رسيديم به آن حيوان آفت و بيمارى رسيد ، غلام محضر امام عليه السّلام عرض داشت :\r\nاى سرور من اين حيوان را نحر و قربانى بكنم ؟\r\nحضرت فرمودند : درنگ مكن و شتر را براى ، وقتى چهار ميل دور شديم حضرت فرمودند : اى غلام اكنون پياده شود و آن را قربانى كن زيرا اين حيوان را اگر درندگان و و حوش بخورند نزد من محبوبتر است از اين كه اعراب و باديه نشينان تناول نمايند .\r\n","description":"","footnote":"","page_name":" 903 ","page_number":903},
  {"content":"\r\n\r\n","description":"","footnote":"","page_name":" 904 ","page_number":904},
  {"content":"\r\nحديث ( 49 )\r\nو با همين اسناد ، از عبد العظيم بن عبد الله حسنى ، از ابن ابى عمير ، از عبد الله بن فضل ، از دايى خود محمّد بن سليمان از مردى از حضرت محمّد بن على عليهما السّلام نقل كرده كه آن حضرت به محمّد بن مسلَّم فرمودند :\r\nاى محمّد در مقام قياس خود با مردم مغرور مفتون نفس خويش نشوى و نپندارى كه از ديگران برتر هستى ؛ زيرا حقيقت امر به تو رسيده ولى به آنها نرسيده است .\r\nو نيز روز و شواغل آن تو را از انجام واجبات و ترك محرّمات باز ندارد زيرا با تو كسى است كه اعمال و كردارت را احصاء نموده و مىشمارد و همچنين عمل نيك و پسنديده اى را كه انجام مىدهى كوچك نشمار زيرا آن را در جايى خواهى ديد كه مسرور و شادمانت مىكند و كردار زشتى كه از تو سر مىزند را حقير و ناچيز ندان چه آنكه آن را در جايى خواهى ديد كه بد حال و اندوهناكت خواهد نمود و كار نيك را انجام بده ؛ زيرا هرگز نديده‌ام چيزى مطلوبتر و سريع التأثيرتر از كار نيك و عمل پسنديده اى كه در خارج واقع شده و گناه سابق را محو و پاك مىنمايد .\r\nحديث ( 50 )\r\nو با همين اسناد :\r\nاز عبد العظيم بن عبد الله حسنى از حسن بن الحسين ، از شيبان ، از جابر ، از حضرت ابى عبد الله عليه السّلام نقل كرده كه حضرت فرمودند :\r\nرسول خدا صلَّى الله عليه و آله و سلَّم به جماعتى رسيدند كه دلوهاى آب زمزم را حمل و نقل مىكردند حضرت به آنها فرمودند :\r\nكار خوبى مىكنيد اگر بيم نداشتيم كه از انجام آن دست برداريد البته من نيز با شما اين دلوها را حمل مىكردم ، دلوى را بدهيد پس از آنها گرفته و آب آن را آشاميدند .\r\nحديث ( 51 )\r\nپدرم رحمة الله عليه از سعد بن عبد الله ، از يعقوب بن يزيد ، از غفارى « 1 » از ابو جعفر بن ابراهيم ، از حضرت ابى عبد الله عليه السّلام نقل كرده كه آن جناب فرمودند :\r\nرسول خدا صلَّى الله عليه و آله و سلَّم فرمودند :\r\n\r\n","description":"","footnote":"\r\n« 1 » - ظاهرا مراد از آن عبد اللَّه بن ابراهيم بن ابى عمر و انصارى است كه به فرموده ممقانى ضعيف يا مجهول است .\r\n","page_name":" 905 ","page_number":905},
  {"content":"\r\n\r\n","description":"","footnote":"","page_name":" 906 ","page_number":906},
  {"content":"\r\nاز جدال كردن با هر كسى كه فريفته باطل و غير حق شده دورى كنيد زيرا شيطان حجّت و برهان را به او تلقين مىكند و اين معنا هست تا هنگامى كه زمانش به سر آيد و وقتى دوران آن سپرى شد فريفته شدنش او را با آتش مىسوزاند .\r\nحديث ( 52 )\r\nمحمّد بن متوكَّل از على بن الحسين سعدآبادى ، از احمد بن محمّد بن خالد ، از عبد العظيم بن عبد الله حسنى از محمّد بن ابى عمير ، از عبد الله بن فضل ، از شيخى از اهل كوفه ، از جدّ مادرى خود كه نامش سليمان ابن عبد الله هاشمى است ، وى مىگويد : از حضرت محمّد بن على عليهما السّلام شنيدم كه مىفرمود : رسول خدا صلَّى الله عليه و آله و سلَّم به مردمى كه نزدش اجتماع كرده بودند فرمودند :\r\nخدا را دوست بداريد به خاطر نعمتى كه به شما داده و مرا نيز دوست بداريد به خاطر خداى متعال و نزديكان مرا دوست بداريد به خاطر من .\r\nحديث ( 53 )\r\nپدرم رحمة الله عليه ، از سعد بن عبد الله ، از هيثم بن ابى مسروق نهدى از حسن بن محبوب از عبد الرحمن بن حجّاج ، وى مىگويد : محضر مبارك حضرت موسى بن جعفر عليهما السّلام عرض كردم : محتاج به طبيب نصرانى شدم و براى معالجه نزد او رفتم آيا به او سلام كرده و دعايش بنمايم ؟\r\nحضرت فرمودند : آرى زيرا دعاء تو براى او نفعى ندارد .\r\nحديث ( 54 )\r\nپدرم رحمة الله عليه ، از محمّد بن يحيى عطَّار ، از محمّد بن احمد ، از محمّد بن عيسى ، از على بن الحسين بن جعفر ضبي از پدرش ، از برخى مشايخ و اساتيدش ، وى گفت : خداوند متعال به حضرت موسى عليه السّلام وحى فرمود : قسم به عزّت خود اى موسى اگر نفس كه كشته اى يك لحظه و آن اقرار كند كه من خالق و رازق او هستم طعم عذاب را به تو مىچشانم ولى چون چنين اقرارى را نكرده البته از تو عفو كرده و طعم عذاب را به تو نمىچشانم .\r\nحديث ( 55 )\r\nمحمّد بن الحسن رحمة الله عليه از محمّد بن الحسن الصفّار ، از ابراهيم بن هاشم ، از عثمان بن بشّار وى مىگويد : از حضرت ابى عبد الله عليه السّلام راجع به جنّت و بهشت آدم عليه السّلام سؤال كردم ؟\r\nحضرت فرمودند : آن بهشت ، بهشتى بود از بهشتهاى دنيا كه خورشيد و ماه در\r\n","description":"","footnote":"","page_name":" 907 ","page_number":907},
  {"content":"\r\n\r\n","description":"","footnote":"","page_name":" 908 ","page_number":908},
  {"content":"\r\nآن طلوع مىكرده و ظاهر مىشدند و اگر از بهشتهاى جاودان و آخرت مىبود هرگز آدم از آن اخراج نمىشد .\r\nحديث ( 56 )\r\nاحمد بن محمّد رحمة الله عليه ، از پدرش ، از محمّد بن احمد ، از سهل بن زياد ، از محمّد بن احمد ، از حسن بن على ، از يونس از حسين بن عمر بن يزيد ، از پدرش ، از حضرت ابى عبد الله عليه السّلام نقل كرده كه آن جناب فرمودند :\r\nوقتى پسران يعقوب از پدر خواستند كه به آنها اذن دهد يوسف را با خود ببرند ، يعقوب به آنها فرمود :\r\nحضرت يعقوب عليه السّلام به آنها فرمود : من بيم دارم كه گرگ يوسف را بخورد و شما از او غافل باشيد .\r\nامام صادق عليه السّلام فرمودند :\r\nيعقوب عليه السّلام علَّتى را كه برادران يوسف در باره يوسف بعدا به آن متمسّك شدند را براى آنها تقريب نموده و راه آوردن عذر را به آنها نشان داد .\r\nحديث ( 57 )\r\nپدرم رحمة الله عليه از سعد بن عبد الله ، از احمد بن محمّد از على بن حكم ، از سيف بن عميره ، از داود بن فرقد نقل كرده كه وى گفت : محضر مبارك حضرت ابى عبد الله عليه السّلام عرض كردم : چه مىفرماييد در باره كشتن ناصبى ؟\r\nحضرت فرمودند : ريختن خونش حلال است ولى بر تو مىترسم ، اگر توانستى ديوارى را روى او بريزى يا در آب غرقش كنى تا شاهدى بر تو قايم نشود البته اين كار را بكن .\r\nعرض كردم : راجع به مالش چه مىفرماييد ؟\r\nحضرت فرمودند : در صورتى كه قدرت دارى مالش را تباه و تلف كن .\r\nحديث ( 58 )\r\nپدرم رحمة الله عليه از محمّد بن يحيى عطَّار از محمّد بن الحسن الصفّار كه اسناد حديث را ضبط و حفظ نكرده ، وى مىگويد : رسول خدا صلَّى الله عليه و آله و سلَّم فرمودند :\r\nوقتى مرا به آسمان بردند يك قطره از عرق من چكيد و از آن گلى روييد و افتاد در دريا ، ماهىها رفتند تا آن را بگيرند و دعموص « 1 » نيز براى گرفتن آن رفت ،\r\n\r\n","description":"","footnote":"\r\n« 1 » - دعموص كردم دراز و سياهى است كه در گودالهاى آب زندگى مىكند .\r\n","page_name":" 909 ","page_number":909},
  {"content":"\r\n\r\n","description":"","footnote":"","page_name":" 910 ","page_number":910},
  {"content":"\r\nماهى گفت : اين مال من است دعموص هم گفت : اين مال من است ، خداوند متعال فرشته اى را نزد آنها فرستاد تا بينشان حكم كند ، فرشته نصف از آن را براى ماهى و نيم ديگرش را براى دعموص قرار داد .\r\nپدرم رضى الله عنه مىفرمايد :\r\nبرگهاى گل پنج تا است كه به اين هيئت ديده مىشوند :\r\nدو عدد به شكل ماهى و دو تا به صفت دعموص و يكى ديگر نصفش به شكل ماهى و نصف ديگرش به شكل دعموص است .\r\nحديث ( 59 )\r\nپدرم رحمة الله عليه از احمد بن ادريس ، از احمد بن محمّد ، از على بن حكم از هشام بن سالم نقل كرده كه وى گفت : محضر مبارك امام صادق عليه السّلام عرض كردم : چه مىفرماييد در باره مردى كه على عليه السّلام را سبّ و دشنام مىدهد ؟\r\nحضرت فرمودند : به خدا سوگند ريختن خونش حلال است مشروط به اين كه ريختن اين خون ضررش به شخص برى و غير مستحق نرسد .\r\nعرض كردم : مقصودتان از رسيدن ضرر به غير مستحق چيست ؟\r\nحضرت فرمودند : يعنى به واسطه اين كافر ( مقتول ) مؤمنى كشته شود .\r\nحديث ( 60 )\r\nمحمّد بن الحسن رحمة الله عليه ، از محمّد بن يحيى عطَّار ، از محمّد بن احمد ، از ابراهيم بن اسحاق ، از عبد الله بن حمّاد از عبد الله بن سنان ، از حضرت ابى عبد الله عليه السّلام نقل كرده كه آن جناب فرمودند : ناصبى كسى نيست كه نصب عداوت ما اهل بيت را نمايد زيرا احدى را نمىيابم كه بگويد : من محمّد و آل محمّد را مبغوض داردم ، بلكه ناصبى كسى است كه نصب عداوت با شما نمايد و بداند كه شما ما را دوست داريد و از شيعيان ما هستيد .\r\nحديث ( 61 )\r\nحسين بن احمد رحمة الله عليه ، از پدرش ، از محمّد بن احمد ، از ابو عبد الله رازى ، از على بن سليمان راشد با اسنادش مرفوعا از امير المؤمنين عليه السّلام نقل كرده كه آن جناب فرمودند :\r\nگروه مرجئه قيامت كور محشور مىشوند و پيشوايشان نيز كور است .\r\nپس كسانى كه از امّت ما نبوده و ايشان را مىبينند مىگويند :\r\nامّت محمّد تمامشان نابينا هستند .\r\n","description":"","footnote":"","page_name":" 911 ","page_number":911},
  {"content":"\r\n\r\n","description":"","footnote":"","page_name":" 912 ","page_number":912},
  {"content":"\r\nپس من به ايشان مىگويم : اينها ( مرجئه ) از امّت محمّد صلَّى الله عليه و آله و سلَّم نيستند ؛ زيرا دينشان را تبديل كرده پس آنچه در آنها بود ( بينايى ) به غير آن ( نابينايى ) تبديل گشت و آئينشان را تغيير دادند در نتيجه نعمتى كه داشتند تغير نمود .\r\nحديث ( 62 )\r\nو با همين اسناد ، از محمّد بن احمد ، از محمّد بن عيسى ، از فضل بن كثير مدائنى ، از سعيد بن ابى سعيد بلخى ، وى مىگويد : از حضرت ابا الحسن عليه السّلام شنيدم كه مىفرمود :\r\nخداوند متعال در هر يك از اوقات نماز كه اين خلق نماز مىخوانند لعنتشان مىكند .\r\nراوى مىگويد : عرض كردم : فدايت شوم براى چه ؟\r\nحضرت فرمودند : چون حق ما را انكار كرده و خودمان را تكذيب نموده‌اند .\r\nحديث ( 63 )\r\nپدرم رحمة الله عليه از محمّد بن يحيى ، از محمّد بن احمد ، از ابو جعفر احمد بن ابى عبد الله ، از ابى الجوزاء از حسين بن علوان ، از عمرو بن خالد ، از زيد بن على ، از پدرانش از حضرت على عليه السّلام نقل كرده كه آن جناب در مسجد رسول خدا صلَّى الله عليه و آله و سلَّم مردى را ديدند كه در او حالت زنان بود ، به او فرمودند :\r\nاز مسجد رسول خدا بيرون شو اى كسى كه رسول خدا لعنتت كرده ، سپس فرمودند :\r\nاز رسول خدا صلَّى الله عليه و آله و سلَّم شنيدم كه مىفرمودند : خدا لعنت كند مردان شبيه به زنان و زنان شبيه به مردان را .\r\nحديث ( 64 )\r\nو در حديث ديگر آمده است كه امير المؤمنين عليه السّلام فرمودند :\r\nشنيدم از رسول خدا صلَّى الله عليه و آله و سلَّم كه مىفرمودند : ايشان را از خانه هايتان بيرون كنيد زيرا خبيثترين و ناپاكترين موجودات مىباشند .\r\nحديث ( 65 )\r\nو با همين اسناد از حضرت على عليه السّلام منقول است كه آن جناب فرمودند :\r\nبا رسول خدا صلَّى الله عليه و آله و سلَّم در مسجد نشسته بودم در اين هنگام مردى كه حالت زنان را داشت وارد مسجد شد و به رسول خدا صلَّى الله عليه و آله و سلَّم سلام كرد ، حضرت جواب سلام او را دادند ، سپس در حالى كه كلمه استرجاع * ( إِنَّا لِلَّه وَإِنَّا إِلَيْه راجِعُونَ ) * مىفرمودند با رو ، خود را به زمين انداختند و سپس فرمودند :\r\n","description":"","footnote":"","page_name":" 913 ","page_number":913},
  {"content":"\r\n\r\n","description":"","footnote":"","page_name":" 914 ","page_number":914},
  {"content":"\r\nمثل اينها در بين امّت من نيست مگر مثل كسانى كه در امّتهايى بودند كه به واسطه اينها عذاب شدند .\r\nحديث ( 66 )\r\nپدرم رحمة الله عليه ، از سعد بن عبد الله ، از احمد بن محمّد برقى ، از محمّد بن يحيى ، از حمّاد نقل كرده كه وى گفت : محضر مبارك حضرت ابى عبد الله عليه السّلام عرض كردم : فدايت شوم برخى از شيعيان شما هستند كه خواجه بوده و بسيار عفيف و عابد مىباشند ولى سخت درشت خوى و سريع الغضب هستند سرّ اين چيست ؟\r\nحضرت فرمودند :\r\nسرّش و جهتش آن است كه او را فرزند نمىشود و در عين حال اهل فحشاء و زنا نيست .\r\nحديث ( 67 )\r\nو با همين اسناد ، از برقى با اسنادش مرفوعا تا حضرت ابى عبد الله عليه السّلام حديث را اين طور نقل كرده :\r\nاز امام عليه السّلام راجع به خواجه سؤال شد ؟\r\nحضرت فرمودند :\r\nسؤال مكن از كسى كه نه مؤمن او را زاييده و نه او مؤمن مىزايد .\r\nحديث ( 68 )\r\nپدرم رحمة الله عليه از سعد بن عبد الله ، از عبد الله بن جعفر از مسعدة بن زياد از حضرت جعفر بن محمّد از پدران گرامش عليهم السلام نقل كرده كه فرمودند :\r\nرسول خدا صلَّى الله عليه و آله و سلَّم فرموده : گروه ترك را تا مادامى كه به شما كارى ندارند رها كنيد و متعرضشان نشويد زيرا تند خوهايشان بسيار خشن و بد اخلاق و زنهايشان خسيس و مقبوض اليد ( دست بسته ) مىباشند .\r\nحديث ( 69 )\r\nو با همين اسناد از حضرت جعفر بن محمّد از پدر بزرگوارشان عليهما السّلام نقل كرده‌اند كه فرمود : مروان بن حكم گفت : وقتى على عليه السّلام در بصره ما را هزيمت داد و شكست خورديم اموالى كه از ما به دست سپاهيانش افتاده بود را اين طور به ما رد كردند ، هر كس كه اقامه بيّنه نمود بر مالش ، آن را به او برگرداند و كسى هم كه بيّنه نداشت را قسم داد و پس از قسم مال را به او رد كرد .\r\n","description":"","footnote":"","page_name":" 915 ","page_number":915},
  {"content":"\r\n\r\n","description":"","footnote":"","page_name":" 916 ","page_number":916},
  {"content":"\r\nمروان گفت : شخصى به حضرت عرض كرد : يا امير المؤمنين اموال و اسراء را هم بين ما تقسيم كن و وقتى زياد راجع به اين موضوع اصرار كردند حضرت فرمودند :\r\nكداميك از شما امّ المؤمنين ( عايشه ) را به عنوان سهم خود قبول مىكند ؟\r\nمردم از پذيرفتن آن خوددارى كرده و ديگر سخن خود را تكرار نكردند .\r\nحديث ( 70 )\r\nمحمّد بن الحسن رحمة الله عليه ، از محمّد بن الحسن الصفّار ، از معاوية بن حكم از ابن ابى عمير از ابان بن عثمان ، از يحيى بن ابى العلاء از حضرت ابى عبد الله عليه السّلام نقل كرده كه آن جناب فرمودند :\r\nحضرت على عليه السّلام جنگ نمىكردند تا وقتى كه آفتاب به زوال گرايد و مىفرمودند : درهاى آسمان هنگام زوال آفتاب گشوده شده و توبه آن وقت قبول مىشود و نصرت و ظفر در آن هنگام نصيب مىگردد .\r\nو نيز مىفرمودند : زوال به شب كه وقت فراغت از جنگ و دست كشيدن از آن است نزديكتر بوده و سزاوار است كه كشتار كمتر شود و طالب جنگ به مقر خود برگردد و مغلوب فرار كند و جان به در برد .\r\nحديث ( 71 )\r\nمحمّد بن الحسن رحمة الله عليه ، از محمّد بن الحسن الصفّار ، از ابراهيم بن هاشم از ابن مغيره از سكونى از حضرت جعفر بن محمّد از پدر بزرگوارش عليهما السّلام نقل كرده كه فرموده :\r\nمحضر مبارك امير المؤمنين عليه السّلام يادى از گروه حروريّه شد و نامى از ايشان به ميان آمد ، حضرت فرمودند :\r\nاگر با گروه و سپاه خارج شدند يا بر امام عادل خروج نمودند البته با ايشان جهاد و مقاتله كنيد ولى اگر بر امام جور و ظلم خروج نمودند با آنها قتال و كارزار نكنيد زيرا ايشان در اين ميدان گفتار و سخنى دارند .\r\nحديث ( 72 )\r\nپدرم رحمة الله عليه ، از سعد بن عبد الله ، از محمّد بن عيسى ، از يونس بن عبد الرحمن از حضرت ابى الحسن اين حديث را نقل كرده ، وى مىگويد محضر مباركش عرض كردم : فدايت شوم : خبر به يكى از دوستان شما رسيده كه شخصى شمشير و اسب خود را به كسى كه به جهاد مىرود مىدهد لذا به سراغ او مىرود و اين دو را از وى مىگيرد بعدا ياران و دوستان عطاكننده شمشير و اسب با اين\r\n","description":"","footnote":"","page_name":" 917 ","page_number":917},
  {"content":"\r\n\r\n","description":"","footnote":"","page_name":" 918 ","page_number":918},
  {"content":"\r\nشخص ملاقات مىكنند و مىگويند جهاد با اين گروهى كه تو با آنها مىخواهى نبرد و كارزار كنى جايز نيست لذا شمشير و اسب را برگردان حال وظيفه وى چيست ؟\r\nحضرت فرمودند :\r\nاسب و شمشير را بايد برگرداند .\r\nسائل عرض مىكند : وى به سراغ آن مردى كه اين دو را از او گرفته بود رفت ولى وى را نيافت و وقتى خبر وى را از قومش گرفت گفتند : او از ميان ما رفته و نيست .\r\nحال چه كند ؟\r\nحضرت فرمودند : وى به مرابطه و ديده بانى خود را مشغول كند و جهاد را رها كند .\r\nسائل عرض كرد : در قزوين و ديلم و عسقلان و اشباه اين بلاد و مرزها مىتواند ديده بانى كند ؟\r\nحضرت فرمودند : آرى .\r\nسائل عرض كرد : جهاد بكند ؟\r\nحضرت فرمودند : خير ، مگر در موردى كه بر ذرارى و ابناء مسلمين بيم و هراس داشته باشد .\r\nسائل عرض كرد : اگر روم داخل بر مسلمين شوند ، مسلمين مىتوانند آنها را تعقيب كرده و با آنها به مقاتله بپردازند ؟\r\nحضرت فرمودند : مسلمانان فقط ديده بانى كرده و مقاتله نكنند ولى اگر بر مسلمين خوف از ناحيه روم بود مىتوانند با ايشان نبرد و جهاد كنند چه آنكه اين قتال به منظور دفاع از نفس خودشان هست نه براى كمك و نگهدارى سلطان جور .\r\nسائل مىگويد : محضرش عرضه داشتم : اگر دشمن به مركزى كه ديده بان در آن جا است بيايد وظيفه وى چيست ؟\r\nحضرت فرمودند :\r\nوى موظَّف است از مسلمين و اسلام حفاظت كند و با دشمن به مقاتله بپردازد نه اين كه دفاع از ظالمين و جائرين نمايد .\r\nو دليل بر وجوب دفاع از اسلام و مسلمين آن است كه ضعيف شدن اسلام در واقع ضعف پيدا كردن ذكر محمّد صلَّى الله عليه و آله و سلَّم مىباشد .\r\nحديث ( 73 )\r\nپدرم رحمة الله عليه از سعد بن عبد الله از محمّد بن الحسين ، از ابن محبوب ، از\r\n","description":"","footnote":"","page_name":" 919 ","page_number":919},
  {"content":"\r\n\r\n","description":"","footnote":"","page_name":" 920 ","page_number":920},
  {"content":"\r\nابراهيم جازى از ابو بصير نقل كرده كه وى گفت : محضر مبارك حضرت ابى جعفر عليه السّلام بوديم از اغنياء و متموّلين شيعه نزد آن حضرت نام برديم ، گويا حضرتش كراهت داشتند از ما راجع به ايشان چيزى بشنوند ، فرمود : اى ابا محمّد وقتى مؤمن غنى و رحيم بود و از مالش به ديگران رساند و به اصحاب خود احسان نمايد خداوند متعال دو برابر اجر انفاقى كه كرده به او مىدهد .\r\nزيرا خداوند متعال در كتاب عزيزش مىفرمايد :\r\n* ( وَما أَمْوالُكُمْ وَلا أَوْلادُكُمْ بِالَّتِي تُقَرِّبُكُمْ ) * الخ ( و هرگز اموال و اولاد شما چيزى كه شما را به درگاه ما مقرّب گرداند نيست مگر آنكه با ايمان و عمل صالح كسى مقرّب شود و آنان پاداش اعمال صالحشان مضاعف و افزون است و در غرفه هاى بهشت ابدى آسوده خاطر مىباشند ) .\r\nحديث ( 74 )\r\nپدرم رحمة الله عليه از سعد بن عبد الله ، از يعقوب بن يزيد ، از ابن ابى عمير ، از منصور بن يونس نقل كرده كه گفت : حضرت ابو عبد الله عليه السّلام فرمودند : خداوند متعال مىفرمايد :\r\nاگر بندهء با ايمان من محزون و دل شكسته نمىشد البتّه دستارى از طلا به سر كافر مىبستم « 1 »\r\nحديث ( 75 )\r\nاحمد بن محمّد ، از پدرش ، از محمّد بن احمد از موسى بن عمر ، از ابن سنان ، از ابو سعيد قماط ، از حمران نقل كرده كه وى گفت : از حضرت عليه السّلام شنيدم كه مىفرمود : هر گاه شخصى وقتى سمت راست تو است رأى و اعتقادى داشت و سپس به سمت چپ تو رفت در باره اش فقط به خير سخن بگو و از وى تبرى مجوى تا وقتى كه بشنوى از او آنچه را كه وقتى در سمت راست تو برود از او شنيدى چه آنكه قلوب و دلهاى بين دو طريق از طرق الله است هر طورى كه او بخواهد در دلها تصرّف مىكند ساعتى چنان بوده و ساعتى ديگر چنين مىباشد و بنده بسا به خير توفيق مىيابد .\r\n\r\nمقاله مؤلَّف\r\nمؤلَّف اين كتاب رحمة الله عليه مىگويد :\r\n\r\n","description":"","footnote":"\r\n« 1 » - شايد مقصود اين باشد كه متاع و اموال دنيا آنقدر بىارزش است كه حق تعالى راضى است از طلا كه سر آمد همه اموال دنيوى است دستار و تاج به سر كافر كه دشمن او است بگذارد منتهى چون اين معنا موجب حزن و اندوه مؤمن كه دوست حق تعالى است مىگردد لا جرم خداوند اين كار را نكرده است .\r\n","page_name":" 921 ","page_number":921},
  {"content":"\r\n\r\n","description":"","footnote":"","page_name":" 922 ","page_number":922},
  {"content":"\r\nمقصود از « اصبعين من اصابع الله » در كلام امام عليه السّلام طريقين من طرق الله است و مراد از طريقين ، طريق خير و طريق شر مىباشد چه آنكه خداوند متعال را نبايد به اصابع توصيف نمود و اساسا شباهتى به مخلوقاتش ندارد پس بايد در لفظ اصابع تصرف كرد و آن را تأويل برد .\r\nحديث ( 76 )\r\nو با همين اسناد از محمّد بن احمد به اسنادش مرفوعا از حضرت ابى عبد الله عليه السّلام نقل كرده كه آن جناب فرمودند :\r\nاگر مؤمن درختى را از من بگيرد يا مشتى از خاك بردارد خداوند متعال كسى را نزد او مىفرستد كه با او در اين كارى كه كرده منازعه نمايد و اين به خاطر آن است كه مؤمن در دولت باطل نصيبى ندارد .\r\nحديث ( 77 )\r\nو با همين اسناد از محمّد بن احمد ، از يعقوب بن يزيد از محمّد بن سنان ، از كسى كه ذكرش نموده از حضرت ابى عبد الله عليه السّلام نقل كرده كه حضرت فرمودند :\r\nخداوند متعال از مؤمن پيمان گرفته كه قولش پذيرفته نشود و حديثش تصديق نگردد و حقّش از دشمنش گرفته نشود و غيظش فرو ننشيند مگر به رسواشدنش زيرا هر مؤمنى به دهانش لجام زده شده است .\r\nحديث ( 78 )\r\nپدرم رحمة الله عليه از سعد بن عبد الله ، از ابراهيم بن مهزيار ، از برادرش ، از احمد بن محمّد از حمّاد بن عثمان ، از ابو بصير ، از حضرت ابى عبد الله عليه السّلام نقل كرده كه آن جناب فرمودند :\r\nهنگامى كه قيامت به پا شد خورشيد و ماه در صورت دو گاو درخشان آورده شده بعد از آن دو و تمام كسانى كه آن دو را در دنيا مىپرستيدند در آتش انداخته مىشوند و جهتش آن است كه اين دو كره در دنيا عبادت شدند و خشنود و راضى به آن گرديدند .\r\nحديث ( 79 )\r\nمحمّد بن الحسن رحمة الله عليه ، از حسين بن حسن بن ابان ، از حسين بن سعيد ، از نضر بن سويد ، از موسى بن بكر ، از زراره ، وى گفت :\r\nحضرت ابو جعفر عليه السّلام در ذيل فرموده حق تعالى : * ( إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً ) * .\r\n","description":"","footnote":"","page_name":" 923 ","page_number":923},
  {"content":"\r\n\r\n","description":"","footnote":"","page_name":" 924 ","page_number":924},
  {"content":"\r\nفرمودند : * ( كِتاباً مَوْقُوتاً ) * يعنى فريضه اى واجب و مقصود وجوب آن بر مؤمنين است و اگر آن طور كه مخالفين مىگويند باشد بايد سليمان بن داود هلاك شده باشد چه آنكه وى نماز عصرش را تأخير انداخت تا خورشيد پشت حجاب كوهها پنهان و مخفى شد و اگر قبل از غايبشدنش نماز را خوانده بود در وقتش اداء كرده بود و هيچ نمازى از نظر وقت طولانىتر از نماز عصر نمىباشد « 1 »\r\nحديث ( 80 )\r\nمحمّد بن موسى بن متوكَّل رحمة الله عليه ، از على بن حسن سعدآبادى ، از احمد بن ابى عبد الله برقى از عبد العظيم بن عبد الله حسنى از على بن جعفر ، از برادر بزرگوارش حضرت موسى بن جعفر عليهما السّلام نقل كرده كه آن حضرت فرمود :\r\nحضرت على بن الحسين عليهما السّلام فرمود : حق ندارى با هر كس كه بخواهى نشست و برخاست كنى زيرا خداوند متعال در قرآن مىفرمايد :\r\n* ( إِذا رَأَيْتَ الَّذِينَ يَخُوضُونَ فِي آياتِنا ) * الخ ( چون گروهى را ديدى كه براى خرده گيرى و طعن زدن در آيات ما گفتگو مىكنند از آنان دورى گزين تا در سخنى ديگر وارد شوند و چنانچه شيطان البته فراموشت ساخت بعد از آن كه متذكر كلام خدا شدى ديگر با گروه ستمگر مجالست مكن ) .\r\nو نيز حق ندارى به آنچه مىخواهى تكلَّم كنى زيرا حق تعالى در قرآن مىفرمايد :\r\n* ( وَلا تَقْفُ ما لَيْسَ لَكَ بِه عِلْمٌ ) * ( و هرگز بر آنچه علم و اطمينان ندارى دنبال مكن و سخن مران ) و به خاطر آنكه رسول خدا صلَّى الله عليه و آله و سلَّم فرمودند :\r\nخدا رحمت كند بنده اى را كه كلام نيك گويد تا بهره برد يا سكونت كند تا سالم بماند .\r\n\r\n","description":"","footnote":"\r\n« 1 » - مرحوم مصنّف در كتاب من لا يحضره الفقيه ح ( 1 ) ص ( 129 ) در توضيح اين حديث مىفرمايد :\r\nجهّال از اهل خلاف اين طور پنداشته‌اند كه حضرت سليمان عليه السّلام روزى اسبها را سان مىديد و آنها را از نظر مىگذرانيد ، حضرت مشغول و سرگرم آنها بود كه خورشيد غروب كرد و وقت نماز منقضى شد و وقتى متوجه شد بسيار متأثر و ناراحت گرديد و از شدّت غضب فرمان داد اسبها را برگردانند و سپس امر نمود ساق پاها و گردنهاى آنها را زده و بدين ترتيب اين حيوانات را كشتند و فرمود : اين حيوانات مرا از ذكر پروردگارم باز داشتند .\r\nاين گفتار صحيح نيست و واقع امر طبق گفته اهل خلاف نمىباشد چه آنكه شأن نبى و پيامبر خدا اجلّ است از مثل چنين كردارى زيرا اسبها گناهى نداشته تا مستوجب چنين فعل قبيحى باشند و اساسا آنها خود را بر وى عرضه نكرده و او را آنها مشغول ننموده بودند و از اين كه بگذاريم اسبها مكلَّف نبودند تا مرتكب گناه باشند در نتيجه عقاب و مؤاخذه شوند و صحيح آن است كه سليمان عليه السّلام عصرى بود كه بهايم و اسبها را از نظر مىگذراند و به واسطه سرگرم شدن به آنها نمازش تأخير افتاد تا خورشيد غروب كرد وقتى متوجه شد به فرشتگان گفت : آفتاب را برگردانيد تا من نمازم را بخوانم ، آنها آفتاب را باز گردانيدند ، وى ايستاد ساق پا و گردن خود را مسح نمود ( وضوء آنها را در آن شريعت چنين بود ) و سپس به اصحابش كه نمازهايشان قضاء شده بود فرمان داد با او نمازهايشان را خواندند و پس از فراغت از نماز خورشيد غروب كرد و ستارگان در آسمان ظاهر شدند .\r\n","page_name":" 925 ","page_number":925},
  {"content":"\r\n\r\n","description":"","footnote":"","page_name":" 926 ","page_number":926},
  {"content":"\r\nو همچنين حق ندارى آنچه خواهى را بشنوى زيرا خداوند متعال مىفرمايد :\r\n* ( إِنَّ السَّمْعَ وَالْبَصَرَ وَالْفُؤادَ كُلُّ أُولئِكَ كانَ عَنْه مَسْؤُلًا ) * ( در پيشگاه خدا چشم و گوش و دلها همه مسئول مىباشند ) .\r\nحديث ( 81 )\r\nپدرم رحمة الله عليه ، از سعد بن عبد الله ، از محمّد بن احمد ، از احمد بن محمّد سيّارى از محمّد بن عبد الله بن مهران كوفى از حنّان بن سدير از پدرش ، از ابو اسحاق ليثى نقل كرده كه وى گفت : محضر مبارك حضرت ابو جعفر محمّد بن على الباقر عليهما السّلام عرض كردم : اى فرزند رسول خدا بفرماييد آيا مؤمنى كه مستبصر است وقتى صاحب معرفت شد و كمال يافت مرتكب زنا مىشود . ؟\r\nحضرت فرمودند : خير .\r\nعرض كردم : آيا لواط مىكند ؟\r\nفرمودند : خير .\r\nعرض كردم : دزدى مىنمايد ؟\r\nفرمودند : خير .\r\nعرض كردم : شرب خمر مىكند ؟\r\nفرمودند : خير .\r\nعرض كردم : آيا كبيره اى از اين كبائر يا فاحشه اى از فواحش را انجام مىدهد ؟\r\nفرمودند : خير .\r\nعرض كردم : گناهى مىكند ؟\r\nفرمودند : آرى ، او مؤمن گناهكارى است كه ملمّ مىباشد .\r\nعرض كردم : معناى ملمّ چيست ؟\r\nفرمودند : الملمّ بالذنب يعنى كسى كه گناهى مىكند ولى ملازم با آن نبوده و اصرار بر آن نمىورزد .\r\nراوى مىگويد : عرض كردم : سبحان الله ! خيلى جاى تعجب است كه مؤمن زنا و لواط و سرقت نمىكند و شراب نياشاميده و كبيره اى از كبائر را مرتكب نشده و فاحشه اى از فواحش را انجام نمىدهد ! ! حضرت فرمودند : از كار خدا نبايد تعجب نمود ، حق تعالى آنچه را كه بخواهد انجام مىدهد و از فعلش سؤال نمىشود ولى بندگان مورد سؤال و بازخواست قرار مىگيرند ، پس از چه تعجّب كردى اى ابراهيم ؟ سؤال كن و خوددارى نكن و شرم و\r\n","description":"","footnote":"","page_name":" 927 ","page_number":927},
  {"content":"\r\n\r\n","description":"","footnote":"","page_name":" 928 ","page_number":928},
  {"content":"\r\nحيا ننما ، اين علم را متكبّر و كسى كه از سؤال حياء مىكند فرا نمىگيرد .\r\nعرض كردم : اى فرزند رسول خدا ، از شيعيان شما كسانى را سراغ دارم كه شرب خمر نموده ، راه را بر مردم مىبندند و راهها را مخوف و خطرناك مىكنند ، مرتكب زنا و لواط شده ، ربا مىخورند مبادرت به فواحش مىكنند ، در خواندن نماز و گرفتن روزه و دادن زكات سستى از خود نشان مىدهند ، قطع رحم مىنمايند و كبائر و معاصى كبيره را اتيان مىكنند ، پس توجيه آن چيست و چرا مؤمنى كه شيعه شما است فاعل اين قبايح مىباشد ؟\r\nحضرت فرمودند : اى ابراهيم ، آيا در سينه ات غير از اين سؤال ، سؤال ديگرى خلجان نمىكند ؟\r\nعرض كردم : چرا اى فرزند رسول خدا ، سؤال بزرگتر از اين ! حضرت فرمودند : آن سؤال چيست ؟\r\nعرض كردم : اى فرزند رسول خدا آن سؤال اين است كه : از دشمنان و كسانى كه نصب عداوت و بغض شما را مىكنند كسانى را يافته‌ام كه نماز زياد خوانده و بسيار روزه گرفته ، زكات اموالش را داده ، حج و عمره نموده ، بر جهاد راغب و حريص بوده ، افعال نيك و كردار پسنديده داشته صله رحم نموده ، حقوق برادران دينى را اداء كرده ، در مالش با ديگران رعايت مواسات را كرده ، از شرب خمر دورى نموده ، مرتكب زنا و لواط و ساير فواحش نمىگردد ، منشأ آن چيست و چطور مىتوان اين را توجيه كرد ؟\r\nپس برايم اين راز را گفته و برهان و بيّنه اش را بيان نماييد ، به خدا سوگند فكرم را به خود مشغول كرده و خواب شب از من ربوده است .\r\nراوى مىگويد : حضرت باقر عليه السّلام تبسّم نموده و سپس فرمودند :\r\nاى ابراهيم ، بيانى كه مشكلت را حل كند و سؤالت را جواب داده باشم برايت ايراد خواهم نمود و علمى نهان از خزائن علم خدا را اظهار خواهم كرد ، بگو چگونه اعتقاد اين دو گروه ( شيعيان عاصى و دشمنان مؤدّب به آداب ) را يافته اى ؟\r\nعرض كردم : محبّين و شيعيان شما كه فاعل افعال ياد شده مىباشند كسانى هستند كه اگر بين مشرق و مغرب را از طلا و نقره پر كنند و به آنها دهند كه دست از دوستى و ولايت شما برداشته و به سراغ غير شما روند هرگز اين كار را نمىكنند و اگر در راه دوستى شما با شمشير بينىهاى ايشان را ببرند و نيز در اين راه كشته شوند از اين راه برنگشته و دست از آن بر نمىدارند .\r\n","description":"","footnote":"","page_name":" 929 ","page_number":929},
  {"content":"\r\n\r\n","description":"","footnote":"","page_name":" 930 ","page_number":930},
  {"content":"\r\nو ناصبى را با آنچه از اوصاف كه بر ايشان نقل كردم اين طور ديده‌ام كه اگر بين مشرق و مغرب را از طلا و نقره پر كنند و به آنها دهند تا از محبّت طواغيت دست كشيده و ولايت و دوستى شما را پيدا كنند امكان ندارد و در راه محبّت طواغيت و ستمگران اگر با شمشير بينى آنها را ببرند و يا كشته شوند حاضر نيستند از آن دست بردارند و اگر منقبتى از مناقب و فضيلتى از فضايل شما را بشنوند بد حال شده و از آن مشمئز گرديده و رنگشان تغيير كرده و آثار كراهت در صورتشان ديده مىشود و اين به خاطر داشتن بغض شما و محبت ظالمان مىباشد .\r\nراوى مىگويد : امام باقر عليه السّلام تبسّم كرده و فرمودند : اى ابراهيم اينجا است كه ناصبىهاى عامل به اعمال ياد شده هلاك مىشوند و پيوسته در آتش فروزان دوزخ معذّبند و از چشمه هاى آب گرم جهنم آب مىنوشند و به خاطر همين است كه خداى عزّ و جلّ مىفرمايد :\r\nما توجه به اعمال فاسد بىخلوص و بىحقيقت آنها نموده و تمام را باطل و نابود مىگردانيم اى ابراهيم ، آيا مىدانى سبب و سرّ آنچه گفتى چيست ؟\r\nعرض كردم : اى فرزند رسول خدا برايم بيان كنيد و برهانش را شرح دهيد .\r\nحضرت فرمودند : اى ابراهيم خداوند تبارك و تعالى عالم و قديم بوده و اشياء را از هيچ آفريده و كسانى كه معتقدند خداوند اشياء را از چيزى آفريده به او كفر ورزيده‌اند زيرا آن چيزى كه اشياء را از آن آفريده بايد قديم و با حق تعالى از ازل بوده باشد در حالى كه اين طور نيست .\r\nبلكه حق تعالى اشياء را از هيچ آفريده ، يكى از مخلوقات حق زمين است كه آن را طيّب و پاك آفريد و سپس آن را شكافت و از درونش آب زلال و صاف و شيرين را بيرون آورد و بر آن ولايت ما اهل بيت را عرضه كرد ، آب آن را پذيرفت سپس حق تعالى آن را هفت روز بر روى زمين جارى ساخت تا تمام آن را فرا گرفت ، بعد آب را برد و پس از آن مقدارى از گل روى زمين را برداشت و آن را گل ائمه عليهم السلام قرار داد و بعد گل ولاى ته نشين شده آن گل را برداشت و از آن شيعيان ما را آفريد و اگر گل شما را اى ابراهيم به حال خود مىگذاشت همان طورى كه گل ما را به حال خود گذاشت البته شما و ما يك چيز مىشديم .\r\nعرض كردم : اى فرزند رسول خدا : با گل ما مگر خداوند چه كرد ؟\r\nحضرت فرمودند : خداوند متعال بعد از آن زمين شور و ناپاك و متعفّنى را آفريد ، آن را شكافت و آبى بد مزه و شور از آن بيرون آورد سپس ولايت ما را بر آن عرضه\r\n","description":"","footnote":"","page_name":" 931 ","page_number":931},
  {"content":"\r\n\r\n","description":"","footnote":"","page_name":" 932 ","page_number":932},
  {"content":"\r\nداشت ، و آن نپذيرفت ، آن آب را بر زمين براى هفت روز جارى ساخت تا تمام آن را فرا گرفت ، سپس آب را برد و پس از آن مقدارى از گل روى آن زمين را برداشت و از آن طاغيان و پيشوايانشان را آفريد ، بعد با ته نشين گل شما آن را ممزوج كرد و اگر گل آنها را به حال خود مىگذاشت و با گل شما ممزوج نمىكرد شهادتين اصلا به زبان جارى نمىكردند ، نماز نمىخواندند ، روزه نمىگرفتند ، زكات نمىدادند ، حجّ بجا نمىآوردند ، و امانت را به صاحبش رد نمىنمودند و در صورت اصلا شباهتى به شما نداشتند و هيچ چيز گرانتر و سختتر بر مؤمن از اين نيست كه دشمنش را به صورت خود ببيند .\r\nعرض كردم : اى فرزند رسول خدا با اين دو گل چه شد ؟\r\nفرمود : اين دو را با آب اوّل ( آب شيرين و گوارا ) و دوّم ( آب شور بدمزه و متعفّن ) با هم ممزوج كردند بعد آن گل را ماليد مثل ماليدن پوست پس از آن يك مشت از آن را برداشت و فرمود اين به طرف بهشت باشد و باكى نيست ، بعد مشتى ديگر برداشت و فرمود : اين به طرف آتش و دوزخ باشد و باكى ندارم ، پس از آن آن دو را مخلوط نمود پس از سنخ مؤمن واقع شد و طينت آن را بر سنخ كافر بود و نيز از سنخ كافر واقع شد و طينت آن بر سنخ مؤمن بود ، پس آنچه از شيعيان ما مىبينى از قبيل :\r\nزنا ، لواط ، ترك نماز ، ترك روزه ، ترك حجّ ، ترك جهاد ، خيانت يا كبيره اى از كبائر بدان كه ناشى است از طينت و عنصر ناصب كه با طينت مؤمن ممزوج گرديده و طينت ناصبى مقتضى اكتساب مآثم و فواحش و كبائر مىباشد .\r\nو آنچه از ناصبى مشاهده مىكنى از قبيل :\r\nمواظبت بر نماز ، روزه ، زكات ، حجّ ، جهاد و ابواب خير ناشى از طينت مؤمن است كه با طينت ناصبى ممزوج شده و طينت مؤمن مقتضى اكتساب حسنات و به كار گرفتن اسباب خير و اجتناب از مآثم مىباشد .\r\nبارى وقتى اين اعمال بر حق تبارك و تعالى عرضه شد فرمود :\r\nمن عادل بوده ، جور و ستم نمىكنم ، منصف هستم ظلم را روا نمىدارم ، حاكم بوده در حكم خود جور نكرده و از صواب ميل به خطاء ننموده و از حق و واقع دور نمىشوم ، اعمال زشت را كه مؤمن را مرتكب شده ملحق به سنخ ناصب و طينتش كنيد و اعمال حسنه و پسنديده را كه ناصبى كسب نموده به سنخ مؤمن و طينت وى ملح سازيد .\r\n","description":"","footnote":"","page_name":" 933 ","page_number":933},
  {"content":"\r\n\r\n","description":"","footnote":"","page_name":" 934 ","page_number":934},
  {"content":"\r\nتمام اين افعال را به اصل خود برگردانيد ، من خداوندى هستم كه معبودى غير از او نيست ، آگاه به آشكار و نهان هستم ، من بر دلهاى بندگانم مطَّلع هستم ، جور و ظلم نكرده ، احدى را ملزم به فعلى نكرده ، مگر به آنچه قبل از آفرينشش از او سراغ دارم .\r\nسپس حضرت امام باقر عليه السّلام فرمودند :\r\nاى ابراهيم اين آيه را بخوان .\r\nعرض كردم : اى فرزند رسول خدا كدام آيه را ؟\r\nفرمود : * ( قالَ مَعاذَ الله أَنْ نَأْخُذَ إِلَّا مَنْ وَجَدْنا مَتاعَنا عِنْدَه إِنَّا إِذاً لَظالِمُونَ ) * يعنى : يوسف گفت : پناه به خدا كه ما در شرع خويش جز آنكه متاع خود را نزد او يافته‌ايم ديگرى را بگيريم كه اگر چنين كنيم بسيار مردم ستمكارى هستيم .\r\nاين فرموده حق تعالى در ظاهر همان معنايى را دارد كه از آن مىفهميد و به خدا سوگند در باطن عينا همان است ، اى ابراهيم قرآن ظاهر و باطن ، محكم و متشابه ، ناسخ و منسوخ دارد سپس فرمود :\r\nاى ابراهيم ، به من بگو خورشيد وقتى طالع مىشود و شعاع نورش در شهرها و بلاد ظاهر مىگردد آيا اين شعاع از قرص آفتاب جدا است يا متّصل به آن مىباشد ؟\r\nعرض كردم : در حال طلوع و بروزش جدا از آن مىباشد .\r\nحضرت فرمود : آيا وقتى غروب مىكند و از انظار مخفى مىگردد مگر نه اين است كه شعاع متّصل به قرص نمىباشد تا به آن عود و بازگشت كند ؟\r\nعرض كردم : آرى .\r\nفرمود : هر چيزى به نسخ و اصل خودش باز مىگردد ، لذا وقتى قيامت به پا شود خداوند عزّ و جلّ نسخ ناصب و طينت او را با وزر و بالهايش از من مىكند و تمام را به ناصب ملحق مىسازد .\r\nو نسخ مؤمن و طينت او را با ابواب خير و اجتهادش از ناصب مىكند و تمام را به مؤمن ملحق مىسازد حال تو در اينجا ظلم و ستم مىبينى ؟\r\nعرض كردم : خير اى فرزند رسول خدا .\r\nحضرت فرمودند : به خدا سوگند اين حكمى است كه فاصل بين حقّ و باطل و قاطع و حتمى بوده و حكمى است عادلانه و آشكار ، او از آنچه انجام مىدهد سؤال نشده ولى بندگان سؤال مىشوند .\r\nاى ابراهيم اين حكم به حقّ و صواب از ناحيه پروردگارت بوده و تو از شكّكنندگان در آن مباش اين حكم از سلطانى عظيم و بزرگ مىباشد .\r\n","description":"","footnote":"","page_name":" 935 ","page_number":935},
  {"content":"\r\n\r\n","description":"","footnote":"","page_name":" 936 ","page_number":936},
  {"content":"\r\nعرض كردم : اى فرزند رسول خدا ، حكم ملك عظيم و سلطان بزرگ چيست ؟\r\nفرمود : حكم الله و حكم انبيائش و قصّه خضر و موسى زمانى كه موسى خواست با آن حضرت همراه باشد لذا خضر به آن حضرت گفت :\r\n* ( إِنَّكَ لَنْ تَسْتَطِيعَ مَعِيَ صَبْراً وَكَيْفَ تَصْبِرُ عَلى ما لَمْ تُحِطْ بِه خُبْراً ) * ( گفت تو هرگز نمىتوانى كه با من صبر پيشه كنى و چگونه صبر توانى كرد بر چيزى كه اصلا از آن آگهى نيافته اى ) .\r\nاى ابراهيم بفهم و تعقّل كن ، موسى بر خضر انكار كرد و افعال او را شنيع و منكر دانست تا اين كه خضر به او گفت : اى موسى از پيش خود اين افعال را انجام نداده بلكه به دستور حق تعالى بوده است .\r\nاى ابراهيم ، چه كسى است اين ، قرآن مىگويد و كتاب خدا از حق عزّ و جلّ اخبار مىكند ، كسى كه يك حرف از قرآن را ردّ كند كافر و مشرك است و بر خداى عزّ و جلّ ردّ كرده است .\r\nليثى مىگويد : من آيات را در حالى كه چهل سال مىخواندم معناى آنها را نفهميده بودم مگر آن روز ، عرض كردم : اى فرزند رسول خدا چقدر عجيب و شگفت انگيز است ! ! آيا اعمال حسنه و كردار نيك دشمنان را مىگيرند و به شيعيان شما مىدهند و در مقابل اعمال زشت دوستان شما را اخذ كرده و بر مبغضين شما رد مىكنند ؟\r\nحضرت فرمودند : آرى ، خدايى كه معبودى غير از او نيست ، شكافنده حبّه و آفريننده انسان و ايجادكننده زمين و آسمان است هرگز خبر نمىدهد مگر آنكه خبرش راست و حقّ بوده و من نيز به تو خبر نمىدهم مگر آنكه راست باشد ، خدا ظلم و به بندگانش نمىكند ، او ظلَّام نسبت به عباد نيست و آنچه به تو خبر دادم در قرآن تمامش مىباشد .\r\nعرض كردم : اين اخبار عينا در قرآن مىباشد ؟\r\nفرمود : بلى . در بيش از سى مورد از قرآن مىباشد ، آيا دوست دارى بر تو آياتش را قرائت كنم ؟\r\nعرض كردم : بلى اى فرزند رسول خدا .\r\nحضرت فرمود : خداوند متعال مىفرمايد :\r\n* ( وَقالَ الَّذِينَ كَفَرُوا لِلَّذِينَ آمَنُوا اتَّبِعُوا سَبِيلَنا وَلْنَحْمِلْ خَطاياكُمْ وَما هُمْ بِحامِلِينَ ) * . . .\r\n( و كافران به اهل ايمان گفتند : شما طريقه ما را پيروى كنيد « اگر به خطا رفتيد » بار\r\n","description":"","footnote":"","page_name":" 937 ","page_number":937},
  {"content":"\r\n\r\n","description":"","footnote":"","page_name":" 938 ","page_number":938},
  {"content":"\r\nخطاهاى شما را ما به دوش مىگيريم در صورتى كه آنها دروغ مىگويند و هرگز بار گناهانشان را به دوش نگيرند . ) آيا زيادتر براى بگويم ؟\r\nعرض كردم : آرى . اى فرزند رسول خدا .\r\nحضرت فرمودند : * ( لِيَحْمِلُوا أَوْزارَهُمْ كامِلَةً يَوْمَ الْقِيامَةِ ) * الخ ( تا آنكه آنان در نتيجه انكار روز قيامت بار سنگينى گناه خود را با بار گناه كسانى كه از جهل گمراهشان كردند به دوش نهند ، عاقلان آگاه باشيد كه آن بار وزر و گناه بسيار بد عاقبت است ) .\r\nآيا دوست دارى زيادتر برايت بگويم ؟\r\nعرض كردم : آرى . اى فرزند رسول خدا .\r\nحضرت فرمودند :\r\n* ( فَأُوْلئِكَ يُبَدِّلُ الله سَيِّئاتِهِمْ حَسَناتٍ وَكانَ الله غَفُوراً رَحِيماً ) * .\r\n( پس خدا گناهان آنها را بدل به ثواب گرداند كه خداوند در حق بندگان بسيار مهربان است ) .\r\nمقصود اين است كه خداوند اعمال زشت شيعيان ما را به حسنات و افعال پسنديده تبديل فرموده و اعمال حسنه دشمنانمان را به سيّئات و كردارهاى زشت مبدّل مىنمايد و قسم به جلال حق اين را از عدل و انصاف بارى تعالى بوده و براى قضاء و حكم الهى ردّى نبوده و او سميع و عليم است .\r\nسپس امام عليه السّلام فرمودند :\r\nآيا از قرآن برايت راجع به امر مزاج و دو طينت مؤمن و مخالف شاهد نياورم ؟\r\nعرض كردم : چرا اى فرزند رسول خدا .\r\nحضرت فرمودند :\r\nاى ابراهيم بخوان : * ( الَّذِينَ يَجْتَنِبُونَ كَبائِرَ الإِثْمِ وَالْفَواحِشَ ) * الخ .\r\n( آنان كه از گناهان بزرگ و اعمال زشت دورى مىكنند مگر آنكه لممى « يعنى گناه صغيره » از آنها سر زند كه مغفرت پروردگار بسيار وسيع است و خدا به حال شما بندگان آگاه تر است زيرا او شما را از خاك زمين آفريده . ) يعنى از زمين طيب و پاك و از زمين متعفّن و ناپاك .\r\n* ( فَلا تُزَكُّوا أَنْفُسَكُمْ هُوَ أَعْلَمُ بِمَنِ اتَّقى ) * ( و خودستايى نكنيد او كه آفريننده است به حال هر كه متّقى است داناتر مىباشد ) .\r\n","description":"","footnote":"","page_name":" 939 ","page_number":939},
  {"content":"\r\n\r\n","description":"","footnote":"","page_name":" 940 ","page_number":940},
  {"content":"\r\nخدا مىفرمايد : هيچ يك از شما به كثرت نماز و روزه‌اش افتخار نكند و زياد زكات دادن و حجّ بجا آوردنش را منظور ندارد زيرا خداى متعال به پرهيزكاران از شما داناتر است و اين گونه خودستايىها از لمم محسوب مىشود كه مربوط به مزاج است .\r\nآيا زيادتر برايت بگويم ؟\r\nعرض كردم : آرى اى فرزند رسول خدا .\r\nحضرت فرمودند :\r\nيعنى چنانچه شما را در اوّل بيافريد ديگر بار بسويش باز آييد .\r\nائمه و پيشوايان جور مقصود هستند نه پيشوايان حقّ و عادل * ( وَيَحْسَبُونَ أَنَّهُمْ مُهْتَدُونَ ) * ( و گمان مىكردند كه به راست هدايت يافته‌اند ) ايا ابا اسحاق اين مطلب و معانى را درياب به خدا سوگند اينها از احاديث گرانبها و شريفه و باطن اسرار ما و از گنجهاى نهانى خزائن ما مىباشد ، برگرد و احدى را بر اسرار ما مطَّلع مكن مگر مؤمنى كه مستبصر باشد تو اگر به اسرار ما اذعان و اعتقاد پيدا كردى آن را در خود و مال و اهل و فرزندت بيازما .\r\n","description":"","footnote":"","page_name":" 941 ","page_number":941},
  {"content":"\r\nپايان ترجمه كتاب شريف علل الشرائع به دست ناتوان بنده ضعيف افقر العباد سيّد محمّد جواد ذهنى تهرانى در عصر روز دوشنبه آخر ماه ذى حجة الحرام سنه يك هزار و چهار صد و بيست و يك هجرى قمرى .\r\nو از خداوند منّان تقاضا دارم كه اين خدمت ناچيز را از داعى به احسن وجه قبول فرمايد به حق محمّد و آله الطَّاهرين سلام الله عليهم اجمعين آمين ربت العالمين .\r\n\r\n","description":"","footnote":"","page_name":" 942 ","page_number":942}
  ]