[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" مقدمهء مترجم 1 ","page_number":1},
  {"content":"\r\n . \r\n","description":"","footnote":"","page_name":" مقدمهء مترجم 2 ","page_number":2},
  {"content":"\r\n\r\nسفرنامه‌ى\r\nقفقاز و ايران\r\nتأليف\r\nارنست اورسل\r\nترجمه\r\nعلى اصغر سعيدى\r\nپژوهشگاه علوم انسانى و مطالعات فرهنگى\r\nتهران 1382\r\n\r\n","description":"","footnote":"","page_name":" مقدمهء مترجم 3 ","page_number":3},
  {"content":"\r\n\r\nاورسل ، ارنست ، - 1858\r\nOrsolle , Ernest\r\nسفرنامه ى قفقاز و ايران / تاليف ارنست اورسل ؛ ترجمه على اصغر سعيدى . - تهران : پژوهشگاه علوم انسانى و مطالعات فرهنگى ، 1382 .\r\nده ، 453 ص . - ( پژوهشگاه علوم انسانى و مطالعات فرهنگى ؛ 19 )\r\nISBN 964 - 426 - 000 - 7\r\nفهرستنويسى بر اساس اطلاعات فيپا .\r\nعنوان اصلى : Ic Caucase et La perse .\r\nكتابنامه .\r\nنمايه .\r\n1 . قفقاز - سير و سياحت . 2 . ايران - سير و سياحت . 2 . اورسل ، ارنست ، 1858 - Orsolle , Ernest - سفرها . 4 . سفرنامه ها . الف . سعيدى ، على اصغر ، مترجم . ب . پژوهشگاه علوم انسانى و مطالعات فرهنگى . ج . عنوان .\r\n87 الف 7 ق / 511 DK\r\n790458 / 914\r\n1382\r\nكتابخانه ملى ايران 16972 - 82 م\r\nسفرنامه ى قفقاز و ايران\r\nتأليف ارنست اورسل\r\nترجمه ى على اصغر سعيدى\r\nناشر : پژوهشگاه علوم انسانى و مطالعات فرهنگى\r\nمدير نشر : رحمت الله رحمت پور\r\nچاپ اول : 1382\r\nتيراژ : 2000 نسخه\r\nناظر چاپ : سيد ابراهيم سيدعلى\r\nچاپ و صحافى : چاپ فرشيوه\r\nرديف انتشار : 19 - 82\r\nحق چاپ براى پژوهشگاه علوم انسانى و مطالعات فرهنگى محفوظ است .\r\nشابك 7 - 000 - 426 - 964\r\nISBN 964 - 426 - 000 - 7\r\nنشانى : تهران ، صندوق پستى : 6419 - 14155 ، تلفن : 3 - 8046891 ، فاكس : 8036317\r\n\r\n","description":"","footnote":"","page_name":" مقدمهء مترجم 4 ","page_number":4},
  {"content":"\r\n\r\nتقديم به استاد آزاده ى گرانقدر\r\nجناب دكتر محمد امين رياحى\r\nع . ا . سعيدى\r\n\r\n","description":"","footnote":"","page_name":" مقدمهء مترجم 5 ","page_number":5},
  {"content":"\r\n . \r\n","description":"","footnote":"","page_name":" مقدمهء مترجم 6 ","page_number":6},
  {"content":"\r\n\r\n\r\n[ پيشگفتار 
  ]\r\n\r\nفهرست\r\nمقدمه‌ى مترجم نه\r\nفصل اول : مقدمه 1\r\nفصل دوم : از پوتى به تفليس 31\r\nفصل سوم : تفليس 45\r\nفصل چهارم : آخرين ضمايم 61\r\nفصل پنجم : خرابه‌هاى آنى 81\r\nفصل ششم : ارمنستان عليا 103\r\nفصل هفتم : ايروان و اچميادزين 109\r\nفصل هشتم : علفزارهاى تاتار 123\r\nفصل نهم : زير باران 131\r\nفصل دهم : باكو 143\r\nفصل يازدهم : كرانه‌ى خزر 157\r\nفصل دوازدهم : گيلان 171\r\nفصل سيزدهم : كوه خرزان 187\r\nفصل چهاردهم : قزوين 199\r\nفصل پانزدهم : از قزوين تا تهران 211\r\nفصل شانزدهم : تهران 221\r\n1 . وضع شهر 221\r\n2 . ارگ 254\r\n3 . كاخ‌ها 269\r\n\r\n","description":"","footnote":"","page_name":" مقدمهء مترجم 7 ","page_number":7},
  {"content":"\r\n\r\n4 . اطراف تهران 292\r\nفصل هفدهم : ايران امروز 305\r\nفصل هجدهم : مازندران 337\r\nفصل نوزدهم : روى درياى خزر 357\r\nفصل بيستم : داغستان 363\r\nفصل بيست و يكم : چچنياى كوچك 381\r\nفصل بيست و دوم : جاده‌ى گرجستان 393\r\nفهرست راهنما 411\r\n\r\n","description":"","footnote":"","page_name":" مقدمهء مترجم 8 ","page_number":8},
  {"content":"\r\n\r\n\r\nمقدمه‌ى مترجم\r\nبه نام خداوند جان و خرد\r\nدر ميان جهانگردان و بيگانگان بىشمارى كه از ديرباز به ايران و سرزمين‌هاى همسايه آمده‌اند ، ارنست اورسل « 1 » داراى ويژگىهاى خاصى است و همين ويژگىها سفرنامه‌ى او را از اغلب سفرنامه‌هايى كه درباره‌ى اين سرزمين‌ها نوشته شده است ، ممتاز مىسازد و بر ارزش و اعتبار كتابش مىافزايد .\r\nاورسل با توجه به شرح حال مختصرى كه از او در آرشيو كتابخانه‌ى ملى پاريس موجود است ، در سال 1858 در مونس « 2 » يكى از شهرهاى كوچك بلژيك به دنيا آمده و تحصيلات خود را در علم حقوق به پايان رسانده و در اين رشته به اخذ درجه‌ى دكترى از دانشگاه نيز نايل گرديده است . او قبل از سفر به مشرق زمين و تأليف كتاب قفقاز و ايران « 3 » ابتدا سفرى به كشور پرتغال انجام داده كه حاصل آن سفرنامه‌يى با عنوان سيرى در سرزمين پرتغال ، يادداشت‌هاى يك جهانگرد است . اين سفرنامه در سال 1881 - يعنى يك سال پيش از عزيمت او به سوى ايران - در بروكسل چاپ شده و سال‌ها است كه به كلى ناياب گشته است .\r\nبنابراين باآنكه بعضى از محققان ارجمند ايرانى در آثار خود او را فرانسوى دانسته‌اند ، ارنست اورسل مسلما جهانگردى بلژيكى است ؛ از مردم كشورى كه به شهادت تاريخ مسئولان حكومتش در آن سال‌ها ، بر خلاف بسيارى از سردمداران دولت‌هاى مقتدر آن عصر ، چشم طمع - دست‌كم - به اين منطقه از جهان ندوخته بودند و اورسل نيز ، آن‌گونه كه نوشته‌اش نشان مىدهد ، به تبعيت از بىنظرى زعماى كشورش\r\n\r\n\r\n","description":"","footnote":"\r\n( 1 ) .  Ernest Orsolle \r\n( 2 ) .  Mons \r\n( 3 ) .  Le Caucase et La Perse \r\n","page_name":" مقدمهء مترجم 9 ","page_number":9},
  {"content":"\r\n\r\nو به اقتضاى ذات تحقيق از شائبه‌ى هرگونه غرض يا حب و بغض خاص نسبت به مردم و تاريخ و فرهنگ اين سرزمين به كلى دور بوده است .\r\nمطلب مهم ديگر اينكه اورسل در اين سفر نه فرستاده‌ى سياسى است و نه مأمور موظف نظامى و يا مستشار حكومتى . او حتى مانند شاردن يا تاورنيه به هواى تجارت و سوداگرى به مشرق زمين نيامده است ، بلكه پژوهشگرى است كنجكاو كه صرفا به سائقه‌ى سير آفاق و انفس و فقط به انگيزه‌ى تحقيق و تفحص قدم در اين راه گذاشته است و همان‌طور كه قبلا اشاره شد ، ابتدا در پرتغال و بعد در قفقاز و ايران به سير و سياحت پرداخته و هرچه را كه با چشم باز و باريك‌بين خود ديده ، همه را بىكم‌وكاست در سفرنامه‌اش آورده است . البته در يكى دو مورد ، شايد به علت منابع و مآخذ بىاعتبارى كه در اختيار وى بوده ، مطالب خلاف حقيقت و احيانا تعصب‌آميزى را نيز عنوان كرده كه به سهولت قابل تشخيص است و براى رفع هرگونه شبهه‌ى احتمالى در مورد هركدام آنها توضيحات كافى داده شده است .\r\nنكته‌ى آخر اينكه اورسل علاوه بر داشتن آخرين مدرك دانشگاه و اطلاعات عميق و پردامنه در زمينه‌هاى ادبى و تاريخى ، با چند زبان آشنا بوده و پيش از آهنگ سفر به مشرق زمين اغلب منابع تاريخى و سفرنامه‌هاى مربوط به ايران و آسيا را به دقت مطالعه كرده بود . ضمنا او از شمّ دورنگرى و روشن‌بينى و از قدرت تجزيه و تحليل مسائل سياسى و اجتماعى هم بهره‌ى كافى داشته و پيشگويىهايى كه در زمينه‌ى سياست بين المللى و جابه‌جا شدن قدرت‌هاى بزرگ جهانى كرده ، بعد از گذشت يك قرن ، تقريبا همه به حقيقت پيوسته است .\r\nآگاهىهايى كه نويسنده درباره‌ى مردم و آداب و سنن و آثار تاريخى و اوضاع روز مناطق مختلف قفقاز ، گرجستان ، ارمنستان ، و داغستان ، يا ايران خودمان مىدهد ، همه دست اول ، آموزنده و خواندنى است ؛ تا آنجا كه نويسنده‌ى خودخواه و بلندآوازه‌يى مانند « لرد كرزن » « 1 » در كتاب مهم و پرمطلب خود ايران و قضيهء ايران ، بعد از چندين بار استناد به مطالب اين كتاب ، يك جا به صراحت مىنويسد :\r\nبهترين تعريفى كه در باب قصرها ( ى سلطنتى قاجار ) ديده‌ام شرح اورسل در\r\n\r\n\r\n","description":"","footnote":"\r\n( 1 ) .  Lord Curzon \r\n","page_name":" مقدمهء مترجم 10 ","page_number":10},
  {"content":"\r\n\r\nكتاب قفقاز و ايران است . « 1 »\r\nنويسنده‌ى اين سطور يقين دارد بسيارى از خوانندگان آگاه و صاحب‌نظر نيز پس از خواندن دقيق اين كتاب ، جمله‌ى آن دولتمرد معروف و روزنامه‌نگار كهنه‌كار انگليسى را در موارد مختلف نه يك بار ، بلكه چندين بار بر زبان خواهند آورد . ازاين‌رو است كه هر پژوهشگر و جهانگرد خارجى كه بعد از اورسل درباره‌ى ايران و قفقاز مطلبى نوشته ، ناچار بوده است مطالب كتاب او را به عنوان مأخذى معتبر مورد توجه قرار دهد .\r\nكتاب حاضر از روى نسخه‌ى نادرى كه از سوى كتابفروشى پلون « 2 » در سال 1885 در پاريس به چاپ رسيده و با عنايت بزرگوارانه‌ى جناب استاد دكتر محمد امين رياحى در اختيار اين‌جانب گذاشته شده بود ، ترجمه شده و قسمت مربوط به ايران آن ، در فروردين سال 1353 توسط انتشارات زوّار در تهران چاپ و منتشر گرديد و در فاصله‌ى كوتاهى ناياب شد . شايد مقدر چنين بود كه ترجمه‌ى متن كامل آن ، بعد از تجديدنظر لازم در ترجمه‌ى فصل‌هاى مربوط به ايران ، مقارن با ايامى به دست چاپ سپرده شود كه به علت تحولات سياسى سال‌هاى اخير در اين منطقه ، نام سرزمين‌هاى واقع در آن سوى رود ارس ، بيش از پيش بر سر زبان‌ها است و وقوف به اوضاع و پيشينه‌ى تاريخى تك‌تك آنها مورد توجه و علاقه‌ى عمومى است . همان‌طور كه مىدانيم به رغم تعويض نام‌هاى اصيل جغرافيايى و گذاشتن اسم‌هاى ساختگى روى شهرها و مناطقى كه عمرى به قدمت تاريخ دارند ، سرزمين قفقاز سرانجام به چند جمهورى جداگانه تقسيم شد ، ولى با تأسف فراوان باشندگان اغلب جمهورىها به جاى احساس امنيت و آسايش و تلاش براى بازسازى خرابىهاى گذشته و جبران عقب‌ماندگىهاى ديرباز ، به تحريك دست‌هاى نامريى ، بىرحمانه به جان هم افتاده‌اند . درحالىكه اگر شرايط مناسب بود ، عقل چنين حكم مىكرد كه آنان بعد از سال‌ها دورى از اصل و ريشه‌هاى فرهنگى خويش ، با واقع‌بينى و دورانديشى ، به روزگار شيرين وصل و رفاه و تنعمى كه در انتظارشان بود ، بينديشند . . . .\r\n* * *\r\n\r\n\r\n","description":"","footnote":"\r\n( 1 ) . ر . ك : ايران و قضيهء ايران . 1362 . جرج . ن . كرزن . ترجمه‌ى غ . وحيد مازندرانى ، ج 1 ، ص 443 . تهران :\r\nمركز انتشارات علمى و فرهنگى .\r\n( 2 ) .  Librairie Plon \r\n","page_name":" مقدمهء مترجم 11 ","page_number":11},
  {"content":"\r\n\r\nبا تشكر از مسئولان محترم پژوهشگاه علوم انسانى و مطالعات فرهنگى كه چاپ و نشر كتاب قفقاز و ايران را جزو برنامه كار انتشاراتى اين مؤسسه وزين و پرسابقه قرار داده‌اند ، ترجمه‌ى اين كتاب را با آنكه :\r\n همى ترسم از ريشخند رياحين * كه خار مغيلان به بستان فرستم \r\nبه نشانه‌ى اداى دين و عرض سپاس به استاد آزاده‌ى ايران دوست ، جناب دكتر محمد امين رياحى ، كه ساليان دراز چه از افاضات حضورى و چه تحقيقات گرانسنگ و آثار پرارج قلمىشان بهره‌هاى فراوان برده‌ام و خدمات ارزنده‌شان به اشاعه‌ى فرهنگ و نشر دانش در اين آب و خاك بر كسى پوشيده نيست ، تقديم مىكنم .\r\nعلى اصغر سعيدى\r\n\r\n","description":"","footnote":"","page_name":" مقدمهء مترجم 12 ","page_number":12},
  {"content":"\r\n\r\n\r\n[ متن كتاب 
  ]\r\n\r\nفصل اول مقدمه\r\nقفقاز و الكساندر دوما - قفقاز در زمان‌هاى گذشته و حال - كراكوى ، اودسا - سواستوپول - باغچه‌سراى - بالاكلاوا - دره‌ى بايدار - ساحل كريمه - آلوپكا - يالتا - تئودوزيا - كرچ - ساحل ابخازى - مطلب مختصرى درباره‌ى جغرافيا و نژادشناسى - نقشه‌ى مسافرت - پوتى .\r\nاز سراسر مناطق آسياى خاورى ، قفقاز تنها منطقه‌يى است كه خيلى كم مورد بازديد اروپاييان قرار گرفته است ، هر سال سيل عظيم و روزافزونى از جهانگردان و سياحان به سوى سوريه و فلسطين سرازير مىشود ، اما به‌ندرت پنج يا شش اروپايى را سراغ داريم كه براى رفتن به داغستان و ماوراى قفقاز جان خويش را به خطر انداخته باشند . اگر حقيقت را بگوييم گناه آن تا حدى به گردن الكساندر دوما است . بر اثر خواندن داستان‌هاى هيجان‌انگيز اين پادشاه داستانسرايان ، چشم و گوش همه پر شده بود از اينكه قفقاز يعنى سرزمين دزدى و آدمكشى و عبارت از منطقه‌يى است كه در جاى جاى خاك آن مسافر بايد از ترس جان قدم به قدم مراقب راهزنان بىرحمى باشد كه كارشان منحصرا بريدن سر و دست آدميان است . نياز به گفتن ندارد كه چنان روزگار پرخطرى ديگر به قلمرو افسانه‌ها پيوسته است . در حدود سى سال پيش ، در آن ايامى كه آن نويسنده‌ى معروف از قفقاز گذر مىكرد ، هنوز روسيه بر اين منطقه تسلط كامل پيدا نكرده بود و آوارها « 1 » ، لزگىها « 2 » و چچن‌ها « 3 » در گرد [ شيخ 
  ] شامل « 4 » جمع شده بودند و از\r\n\r\n\r\n","description":"","footnote":"\r\n( 1 ) .  Ies Avars \r\n( 2 ) .  Ies Lezghiens \r\n( 3 ) .  Ies Tchetchenes \r\n( 4 ) . شيخ شامل ( 1212 - 1287 ه ق ) ، رئيس فرقه‌ى نقشبنديه و سركرده‌ى مجاهدان قفقاز بود كه در اواسط -\r\n","page_name":" 1 ","page_number":13},
  {"content":"\r\n\r\nكوهستان‌هاى خود دفاع مىكردند و حتى گاهى آنها تاخت و تاز خونين خويش را تا دامنه‌ى دشت‌ها گسترش مىدادند و تاتارها نيز هنوز در جنوب كشور به كلى رام و مطيع نشده بودند . ولى در حال حاضر ، روس‌ها به پيروزى كامل و قطعى رسيده‌اند و شورش‌ها به سرعت سركوب شده است . جاده‌هاى فراوانى جهت لشكركشى از ميان استپ‌ها كشيده شده است كه از دل كوه‌ها عبور مىكند و پاسگاه‌هاى نظامى دايمى در آغل‌ها و زاغه‌هايى در ميان قبايل آشوب‌طلب داير گرديده است . چندين خط راه‌آهن ، ولادى قفقاز را به مسكو و پوتى و باطوم را به تفليس و باكو پيوند مىدهند . افراد شورشى و سركش به كشور تركيه مهاجرت كرده‌اند . اينك « آرامش روسى » در سراسر قفقاز حكمفرما است و جهانگردان و كاوشگران معدودى ، به خاطر مسائل متنوع نژادشناسى و عجايب ديگر ، به اين سرزمين روى آورده‌اند .\r\nالبته نمىتوان به كسى توصيه كرد كه بدون در نظر گرفتن احتياطات لازم در سرزمينى كه حتى ناچيزترين فرد از نوك پا تا فرق سر مسلح است ، جان خود را به خطر بيندازد .\r\nبوميان محلى هنوز هم ميان مال خود و ديگران فرقى قايل نيستند . دزد و جيب‌بر از زمين و زمان مىبارد . سرگذشت ده‌ها مسافر حكايت از آن دارد كه هنوز امنيت دلخواه به منطقه بازنگشته است . اما اگر من به سرنوشت جانگداز سياحان ديگرى كه شرح آن در سفرنامه‌ها آمده است ، گرفتار نشده‌ام ، آن را بايد به حساب بدبيارى مداوم خود بگذارم كه در بسيارى از مسافرت‌ها دامنگيرم بوده است . با وجود اين بايد اعتراف كرد كه با در نظر گرفتن سهم مبالغه و اغراق‌گويى يا اگر بهتر بگوييم جنبه‌هاى شاعرانه و خيال‌پردازانه‌ى داستان‌هايى كه جهانديده‌ها از سفرهاى دوردست با خود سوغاتى مىآورند و گوش‌ها معمولا با چنين ماجراهايى پر است ، با دلهره و هيجان خاصى در صبح زود يكى از روزهاى گرفته و بارانى ماه ژوئيه سال 1882 [ - 1299 ه ق 
  ] از پدر و مادرم خداحافظى كردم و با سلاح‌ها و اسباب و اثاثيه‌ى سفرم به‌سوى ايستگاه راه‌آهن شمال - كه محل قرار ما با همسفر را هم ستوان اوئيلن « 1 » بود - راه افتادم . باران و طوفان\r\n\r\n\r\n","description":"","footnote":"\r\n- قرن سيزدهم ميلادى در داغستان ، براى استخلاص قفقاز از تجاوز و استيلاى روسيه ، عليه سپاهيان تزار مبارزه و جنگ نمود . بعد از 25 سال مبارزه و ابراز رشادت عاقبت در سال 1859 مقهور سپاه عظيم تزار گرديد و بعد از دستگيرى وى ، قفقاز يكسره به دست روس‌ها افتاد . م .\r\n( 1 ) .  Ad . Uihlein \r\n","page_name":" 2 ","page_number":14},
  {"content":"\r\n\r\nتوأما خيابان‌هاى خالى و خلوت شهر را به باد شلاق گرفته بودند و ابرهاى تيره و ضخيمى در آسمان سربى رنگ آن سپيده‌دم سحرى از اين سوى به آن سوى آسمان حركت مىكردند . براى لحظه‌ى عزيمت چنين هوايى بسيار غم‌انگيز مىنمود ، خوشبختانه روحيه‌ى شاد و پر نشاط همراهم كه طبعا در روحيه‌ى هركسى اثر مىگذارد ، خيلى زود اين ملال نابهنگام را از دل من زدود .\r\nقطار تا برلين يك نفس راه رفت و بعد از آنكه به برلين رسيديم در همان شب به سوى اودسا « 1 » حركت كرديم . چند ساعتى كه در كراكوى « 2 » بوديم ، براى ديدن قصر و كليسا ، مقبره‌ى پادشاهان لهستان ، كليساى عجيب سنت مارى « 3 » ، توشو « 4 » و فلوريانر - تور « 5 » كفايت مىكرد . اگر براى رفتن به كراكوسبرگ « 6 » و كوه كوسيوسكو « 7 » وقت كم داشتيم ، در عوض با اغتنام از فرصت توانستيم در حومه كازيميرز « 8 » گردش كرده و زلف‌هاى پيچ در پيچ را كه روى گونه‌ها افتاده بود يا لباس‌هاى كثيف و كبره بسته و كلاه‌هاى عجيب يهوديان را كه ساكن كوچه پس كوچه‌هاى آن محله بودند ، از نزديك تماشا كنيم . حرفه‌ى اغلب آنان صرافى بود . حرفه‌يى كه در همچو شهرى كه فعاليت تجارى آن به صفر رسيده و شهر داراى ظاهر مرده‌يى بود ، حرفه‌ى پر آب و نانى به شمار نمىآمد .\r\nاز كراكوى تا اودسا با قطار چهل و هشت ساعت راه بود . ترن فاصله‌ى ميان دشت‌هاى حاصلخيز ولى يكنواخت گاليسى « 9 » و پودولى « 10 » را با چنان آهنگ آهسته‌يى حركت مىكرد كه حوصله‌ى آدم سر مىرفت . توقف‌هاى بىپايان در ايستگاه‌هاى كم اهميت به ما مجال مىداد كه باقيمانده‌ى وقت خود را به تماشاى لباس‌هاى عجيب و غريب روستاييان بگذرانيم : چكمه‌هاى چرمين به رنگ سياه يا سرخ ، شلوارهاى قرمزرنگ ، لباده‌هاى درازى از پوست گوسفند كه با كمر سرخ رنگى تنگ به بدن چسبيده بود . رنگ سرخ قطعا رنگ باب طبع در اين سرزمين است .\r\n\r\n\r\n","description":"","footnote":"\r\n( 1 ) .  Odessa  : يكى از بنادر روسيه در اوكراين ، در ساحل شمالى درياى سياه . م .\r\n( 2 ) .  Cracovie  : يكى از شهرهاى تاريخى و باستانى كشور لهستان . اين شهر اولين كانون مسيحيت در لهستان بوده و جاى جاى آن پر از آثار هنرى و تاريخى ارزنده‌يى است . م .\r\n( 3 ) .  Sainte Marie \r\n( 4 ) .  Tuchaus \r\n( 5 ) .  Florioner - Thor \r\n( 6 ) .  Krakusberg \r\n( 7 ) .  Kosciusko \r\n( 8 ) .  Kazimirz \r\n( 9 ) .  Galicie \r\n( 10 ) .  Podolie \r\n","page_name":" 3 ","page_number":15},
  {"content":"\r\n\r\nدر ولوشيسكا « 1 » بازديد مأموران گمرك روسى به خلاف انتظار ما بسيار كوتاه و سطحى بود . بعد از نگاه ساده‌يى به گذرنامه‌هاى ما كه رواديد قفقاز را داشت ، مسئول مربوطه بدون آنكه به تفنگ‌ها و تپانچه‌هاى ما توجهى بكند ، كه ما سخت وحشت توقيف و ضبط آنها را داشتيم ، به ما اجازه‌ى عبور داد .\r\nبعد از گذراندن چهار روز و چهار شب در واگن سرانجام با شادى خاص گنبدها و صليب‌هاى طلايى كليساهاى اودسا را از دور مشاهده كرديم . درشكه‌يى كه راننده‌ى آن لباس گشاد و پف كرده‌يى از پارچه‌ى مويين به تن كرده بود ما را به سرعت از دشت پر شنى كه ميان شهر و ايستگاه راه‌آهن قرار داشت ، گذراند . اودسا سه يا چهار هتل درجه يك دارد كه ما با توجه به گفته‌ى مورى « 2 » هتل لندن را انتخاب كرديم كه از غذاهاى عالى آن بسيار تعريف مىكرد و از اين جهت پشيمان هم نشديم .\r\nاودسا به رغم اهميت بازرگانىاش ، شهرى نيست كه براى جهانگردان چندان جالب و گيرا باشد . كوچه‌هاى مستقيم كه در كنارشان به رديف درخت كاشته شده و خانه‌هاى سنگىاش منظره‌ى يكنواختى به شهر داده است و با بسيارى از شهرهاى روسى تفاوت دارد . در واقع اين شهر ، بيش از آنكه يكى از شهرهاى روسيه باشد ، يك شهر بين المللى است . اسامى كوچه‌ها اغلب به زبان فرانسوى و روسى نوشته شده است . در آن شهر همه‌ى زبان‌هاى اروپايى و بسيارى از زبان‌ها و لهجه‌هاى آسيايى دائما به گوش مىرسد .\r\nبراى ديدن كليساى بزرگ شهر ، دانشگاه ، موزه ، قصر امپراتور ، بازارهاى يهوديان و يونانىها و بازار بورس ، فقط يك روز وقت كافى است . بناى يادبود شاهزاده ورونتسوف « 3 » و مجسمه‌ى دوك دو ريشليو از نظر هنرى آثار شايان تحسينى نبودند .\r\nمجسمه‌ى ريشليو را در بولوارى مقابل پلكان عظيمى كه اين گردشگاه را با قسمت پايين شهر و بندر پيوند مىدهد و عصرها جمعيت زيادى دور آن گرد مىآيند ، قرار داده‌اند . در فاصله‌ى دو كيلومترى شهر يك حمام آب معدنى به نام چشمه‌ى نو ساخته‌اند كه ظاهر آن بسيار غم‌انگيز است . تراموايى كه به آنجا كشيده‌اند از دشتى مىگذرد كه در سرتاسر آن درختان اقاقيا كاشته‌اند و با كوچك‌ترين وزش باد ، طوفانى از گرد و خاك همه جا را\r\n\r\n\r\n","description":"","footnote":"\r\n( 1 ) .  Volochiska \r\n( 2 ) .  Murray  : جان مورى نام ناشر معروف انگليسى است ( 1778 - 1843 ) كه براى راهنمايى جهانگردان مجموعه‌ى باارزشى منتشر كرده بود . م .\r\n( 3 ) .  Woronzoff  : اسم شاهزاده‌يى كه از 1845 تا 1854 نايب السلطنه‌ى قفقاز بود . م .\r\n","page_name":" 4 ","page_number":16},
  {"content":"\r\n\r\nفرامىگيرد . با وجود اين ويلاهاى ثروتمندان شهر در آن قسمت واحه قرار دارد و مردم مرفه شهر در تابستان‌هاى طاقت‌فرسا از فرط گرما به آنجا پناه مىبرند .\r\nشهر مركزى خرسون « 1 » چيزى نداشت كه براى آن مدت زيادى در آن شهر بمانيم .\r\nپس فرداى روز ورودمان به آن شهر در عرشه‌ى كشتى ژنرال كوتسزبو « 2 » كه يك كشتى بخارى قديمى و كثيف بود ، براى خود جا گرفتيم . حركت‌هاى متناوب كشتى تا بندر سواستوپول « 3 » به وضع ناراحت‌كننده‌يى يكريز ما را تكان داد . فكر مىكنم كم‌تر دورنمايى به اندازه‌ى منظره‌يى كه از خرابه‌هاى اين شهر ديديم ، خرابه‌هايى كه مربوط به سى سال قبل و فرداى روز محاصره‌ى آن مىشد ، اين قدر عظيم و تأثرانگيز باشد . در قسمت ورودى لنگرگاه بعد از گذشتن از دو برج و بارويى كه محل نگهبانى قسمت ورودى بود ، ديوارهاى ساختمان‌هاى خرابه‌ى بسيار بزرگى با پنجره‌هاى باز و در برابر اين‌جايگاه يك مجسمه‌ى بزرگ كه ظاهرا مجسمه غول تخريب بود ، مشاهده مىشد .\r\nهمه جا تا چشم كار مىكرد خرابه بود و خرابه و باز هم خرابه . گه‌گاه تك‌تك خانه‌ى تاتارى با طارمىها و جلوخان پررنگ در ميان مجموعه‌يى از مناظر پر حزن و اندوه ، جلوه‌ى شاد و زنده‌يى داشت . سايه‌ى محو كوهستان‌هاى آبى رنگ كريمه نيز در انتهاى دور افق قد برافراشته بود .\r\nصاحب هتل وتسل « 4 » راهنمايى در اختيار ما گذاشت كه به كمك او از مالاكف « 5 » ، ردان « 6 » ، انكرمن « 7 » ، قبرستان‌هاى انگليسىها و روس‌ها و فرانسوىها ديدن كنيم . ما همچنين از موزه‌ى توتلبن « 8 » و از مقبره‌يى كه به يادبود دريادار كاسارسكى « 9 » در بولوارى ساخته‌اند كه تنها قسمت نسبتا آباد شهر است و هنوز آثار حيات در آن باقى است ، بازديد كرديم . اين مقبره از ارزش هنرى و معمارى چندانى برخوردار نيست . يك روز هم براى ديدن باغچه‌سراى ، پايتخت خان‌هاى تاتار ، اختصاص داديم كه داراى كاخ‌هاى عجيب ، مسجدها و كلاه‌فرنگىهاى پراكنده‌يى در باغ‌هاى زيبا بودند . ما همچنين از قبر\r\n\r\n\r\n","description":"","footnote":"\r\n( 1 ) .  Kherson  : شهرى در جنوب غربى اوكرائين . خرسون در جنگ جهانى دوم به تصرف ارتش آلمان درآمده بود . م .\r\n( 2 ) .  General Kotzebue \r\n( 3 ) .  Sepastopol \r\n( 4 ) .  Wetzel \r\n( 5 ) .  Malakoff \r\n( 6 ) .  Redan \r\n( 7 ) .  Inkermann \r\n( 8 ) .  Totleben \r\n( 9 ) .  Kasarski \r\n","page_name":" 5 ","page_number":17},
  {"content":"\r\n\r\nاسير زيباروى گرجى ، دليارا - بيكه « 1 » نيز بازديد كرديم كه سروهاى كهنسالى روى قبرش سايه انداخته بود ، و خاطره‌ى آن را هرگز فراموش نخواهيم كرد .\r\nشب ، هنگامى كه از اين سير و سياحت به هتل بازگشتيم ، در آنجا با يك افسر پروسى ملاقاتى دست داد كه با فصاحت تمام فرانسه صحبت مىكرد و او به ما پيشنهاد كرد كه فرداى آن روز به همراه وى به ديدن يالتا « 2 » برويم . چون اطلاع حاصل كرديم كه او زبان روسى را هم به همان خوبى فرانسه صحبت مىكند با خوشحالى پيشنهادش را پذيرفتيم .\r\nفرداى آن روز ، صبح زود ، دو ارابه‌ى روسى دم در هتل وتسل در انتظار ما بود . در ارابه‌ى اول اسباب و اثاث خود را گذاشتيم و هر سه كنار هم كيپ در ارابه دوم نشستيم و به سوى يالتا رانديم . اين نوع وسيله‌ى نقليه روسى كه ناراحت ولى سخت مقاوم و قابل اطمينان است ، معروف‌تر از آن است كه درباره‌اش مطلبى بنويسم . جاى نشستن ارابه‌ها عينا شبيه چوگان حصيرى است و در واقع خود مسافر هم به مثابه گوى آن چوگان است .\r\nهنوز مسافت زيادى طى نشده بود كه حقيقت تازه‌يى براى ما كشف شد : و آن اينكه اين نوع وسايط نقليه حتى از هر وصفى كه تاكنون درباره‌اش شنيده بوديم نيز بسيار بدتر و ناراحت‌تر است .\r\nاز شهر كه خارج شديم افرادى از همه طرف با عجله و شتاب به سوى دشت پهناور پر شنى كه در آنجا سربازان مشغول تمرين تيراندازى بودند ، هجوم مىآوردند . با آنكه ارابه‌ى ما نسبتا تند حركت مىكرد ، ولى دوست آلمانى ما با ناراحتى زياد متوجه گرديد آدمك‌هايى كه به منظور هدف‌گيرى درست شده بودند ، همگى به شكل سربازان پياده نظام پروسى هستند . لحظاتى بعد ما از كنار خرابه‌هاى شهر يونانى خرسونسوس « 3 » گذشتيم كه سرزمين غنى و پرقدرت مهاجران دوران افسانه‌هاى هركول است و بعد از\r\n\r\n\r\n","description":"","footnote":"\r\n( 1 ) .  Diliarah - Bikeh \r\n( 2 ) .  Yalta  : نام اين بندر - كه در جنوب شبه جزيره‌ى كريمه واقع است - به علت برگزارى كنفرانس سران متفقين در سال 1945 در يكى از قصرهاى قديمى آن‌كه سرنوشت دنيا را تا حدى تعيين و خاك پاره‌يى از كشورها را مثل گوشت قربانى ميان خود تقسيم كردند ، به تاريخ پيوسته است . اما گذشت زمان نشان داد همان‌طوركه نه عمر نوح بماند و نه ملك اسكندر ، تندباد حوادث آن قول و قرارها را مانند صاحبانشان به دست بطلان و نابودى سپرد و نسل ما كه با تأسف فراوان شاهد مرزبندىهاى آهنين و ديواركشىها در ميان كشورها بود ، با خوشحالى فروريختن آن ديوارها را هم به چشم خود دست كم در صفحه‌ى تلويزيون‌ها ديد . . . . م .\r\n( 3 ) .  Khersonesus \r\n","page_name":" 6 ","page_number":18},
  {"content":"\r\n\r\nخرابه‌هاى خرسونسوس ، ميدان جنگ معروف بالاكلاوا « 1 » را پشت سر گذاشتيم و آنجا روى سنگ سفيد يادبود چهارگوش كوچكى اين كلمات به زبان انگليسى نوشته شده بود :\r\nاين يادبود از طرف ارتش انگلستان براى زنده نگهداشتن خاطره‌ى آن كسانى كه در جنگ بالاكلاوا جان باختند ، بنا گرديد 1856 تاريخ مرمت 1875\r\nو اين لوحه نشانه‌يى از جايگاه ابزار شجاعت و مأموريت‌هاى قهرمانانه و پرآوازه‌ى سواره‌نظام انگليسى بود . روبه‌روى ما كوهستان‌هاى خوش‌تراش قله‌هاى بلندشان را پشت ابرها از چشم ما پنهان كرده بودند .\r\nبعد از شكالكى « 2 » كه اولين استراحتگاه بود به جاده‌يى رسيديم كه به هزينه‌ى شاهزادگان وورونتسوف « 3 » ساخته شده بود و جاده‌ى بسيار خوبى بود .\r\nاين جاده از ميان تپه‌هاى پر بيشه‌يى مىگذشت و تا دره‌ى بايدار « 4 » امتداد داشت .\r\nمناره‌هاى دهكده‌ى تاتارها از وراى درختان بلند جنگل‌ها از همه سو سر برافراشته بود و در دامنه‌ى تپه‌ها ، از همه جا ريزش آب ، آبشارهاى سيمگون به راه انداخته بود . كمى جلوتر از آبادى ، زن جوانى را در راه ديديم كه خود را سخت پوشانده و بر پشت اسب كوچك يورغه‌يى سوار بود . او با كلاه فينه‌ى ابريشمى گلى رنگ ، نيم‌تنه‌ى آبى ، شلوار گشاد بنفش كه تا روى پاپوش‌هاى چرمى نارنجى رنگش افتاده بود روى زين بلندى با ركاب‌هاى كوتاه محكم نشسته بود و ديدار او اولين منظره و يكى از باشكوه‌ترين مناظرى بود كه از مشرق زمين به چشم خود مىديديم .\r\nبايدار يك آبادى به كلى آسيايى است . در اين آبادى با خوشحالى خيلىها را ديديم كه عمامه‌هاى بزرگ سفيد و سبز بر سرشان و كليجه‌هاى گلدوزى شده و تنبان‌هاى گشاد\r\n\r\n\r\n","description":"","footnote":"\r\n( 1 ) .  Balaklava  : اين شهر يكى از بندرهاى ماهيگيرى و تفرج‌گاهى اتحاد جماهير شوروى در ايالت اوكراين بود . جنگ « بالاكلاوا » كه در 25 اكتبر سال 1854 اتفاق افتاد ، از اين لحاظ معروف است كه طى جنگ‌هاى كريمه سربازان روسى به فرماندهى ژنرال ليپراندى معاون منچيكوف ، در نزديكى همين شهر مىخواستند ده هزار نفر از افراد ارتش انگليسى و ترك را كه شهر سواستوپول را به محاصره‌ى خود درآورده بودند ، به دريا بريزند . ولى حمله‌ى روس‌ها توسط اسكاتلندىها متوقف شد و بعد به ضد حمله‌يى عليه خودشان مبدل گرديد . م .\r\n( 2 ) .  Chekalki \r\n( 3 ) .  Woronzoff \r\n( 4 ) .  Baidar \r\n","page_name":" 7 ","page_number":19},
  {"content":"\r\n\r\nبه تنشان بود و حيف شد كه عثمانىهاى قسطنطنيه اين لباس‌هاى رنگارنگ را با كلاه فينه و ردنگت تركيه‌ى جوان عوض كردند . چاپارخانه در آن سوى آبادى بود و آن را زنى اداره مىكرد و چنين به نظر مىرسيد كه او روزهاى خوش را پشت سر گذاشته است ، چون علاوه بر زبان‌هاى آلمانى و روسى ، به راحتى انگليسى و فرانسه هم صحبت مىكرد . تا ما وارد شديم شامى كه چندان تعريفى نداشت ، جلوى ما گذاشت و بلافاصله سروكله‌ى يك‌دوجين سگ گنده در دور و بر ما پيدا شدند كه خيلى خودمانى روى زانوان ما و از آنجا به روى ميز جست‌وخيز كردند و ما مجبور بوديم مرتب با آنها گلاويز شويم . بعد به علت خستگى و كوفتگى ناشى از تكان‌هاى مداوم ارابه با لذت تماى روى نيمكت‌هاى بالش‌دار كه آنها را به جاى تختخواب گذاشته بودند ، تخت دراز كشيديم .\r\nولى مدت استراحت ما بسيار كوتاه بود ، چون دشمنان بىرحم و دست نيافتنى ما دوباره در دوروبر ما به جست‌وخيز پرداختند و تقريبا نگذاشتند تمام شب لحظه‌يى بخوابيم .\r\nحوالى ساعت ده صبح توانستيم دو ارابه كرايه كنيم . بعد از خارج شدن از تونلى كوچك كه در واقع دروازه‌ى بايدار به حساب مىآمد و بالاى كوه ساخته شده بود ، يك دفعه در برابر خود با آن‌چنان منظره‌اى روبه‌رو شديم كه حتى از منظره‌ى ديروزى هم بسى زيباتر و دل‌انگيزتر بود : در سمت چپ ما كوهستان‌هاى بلند يكپارچه پوشيده از جنگل‌هاى انبوه و در سمت راست ، در عمق دوارانگيزى آب آرام دريا كه زير تابش آفتاب گرم مشرق زمين به رنگ شير ديده مىشد ، تا بىنهايت همه جا را فراگرفته بود . هر از چندگاهى يك بار نوك مناره‌ى باريك و بلند مسجدها از ميان شاخ و برگ سرسبز درختان نمايان مىشد و نشان از دهكده‌ها و آبادىهايى مىداد كه در اين بهشت روى زمين از نظرها پنهان بودند .\r\nاز بيرون دروازه‌ى بايدار جاده سراشيبى بود و از كرانه‌ى دريا مىگذشت ، خيلى زود به چاپارخانه‌ى كىكىنئيس « 1 » رسيديم . بعد از آن به دره‌ى باصفاى سىمئيس « 2 » ، كه يك سوى آن دريا بود و سوى ديگر ، در سمت جنوب دره ، كوه‌هايى با شيب تند قرار داشت .\r\nاز هر سو نگاه مىكرديم چشم‌انداز روبه‌رو بسيار خيال‌انگيز و زيبا ديده مىشد . درست در همان لحظه‌يى كه مؤذن با بانگ الله اكبر مؤمنان را به نماز دعوت كرد ، ما وارد آبادى\r\n\r\n\r\n","description":"","footnote":"\r\n( 1 ) .  Kikineis \r\n( 2 ) .  Simeis \r\n","page_name":" 8 ","page_number":20},
  {"content":"\r\n\r\nآلوپكا « 1 » شديم . با آنكه سخت گرسنه بوديم ، اما اين ندا و بانگ مسلمانى حس كنجكاوى ما را به شدت تحريك و توجه ما را جلب كرده بود . در مهمانخانه‌يى كه ساختمان آن را از چوب ساخته بودند و ظاهر بسيار ساده‌يى داشت براى خود منزل گرفتيم و طعم اولين غذاى روسى را آنجا چشيديم :\r\nسوپ ماهى يخ‌زده ، قيمه‌ى سرخ‌كرده از گوشت گوسفند و مقدارى خيار .\r\nبعد از صرف غذا از قصر شاهزاده وورونتسوف كه بناى باشكوهى بود با سبكى مخلوط از معمارى مغربى و گوتيك ديدن كرديم . دربان قصر تاتار غول‌پيكرى بود و سرتاپاى بدن خود را با زر آراسته بود . اتاق‌هاى قصر را - دست كم قسمت عمده‌ى آن را - به ما نشان داد . قصر متجاوز از دويست اتاق داشت . به بركت محبت خاص دربان حتى توانستيم در ميان آثار گرانبهاى قصر ، از تابلوهاى روبنس « 2 » و رامبراند « 3 » ، و فرش‌هاى نفيسى كه هداياى پادشاهان ايرانى بود و از دو گلدان چينى كه با پرداخت 000 ، 80 روبل آنها را از چين خريدارى كرده بودند نيز ديدن كنيم . از وسط بعضى از تالارها ، جويبارهايى جريان داشت كه هواى محيط را مطبوع و خنك نگاه مىداشت . جلوخان باشكوهى به سبك ايرانى در قسمتى از كاخ ساخته بودند و با پلكانى به دريا اتصال پيدا مىكرد و از آنجا منظره‌ى بسيار زيبايى از باغ‌ها و اقيانوس ديده مىشد . باغ‌هاى محوطه‌ى قصر نيز انصافا درخور اين‌چنين بنايى بود . از دامنه‌هاى كوه آى - پيتروس « 4 » تا ساحل دريا ، طبقه به طبقه باغ بود با انواع و اقسام درختان مخصوص متناسب با آب و هواى شمال و جنوب .\r\nمتأسفانه وقت بسيار كم بود و كشتى از بندر پوتى « 5 » ، شايد همان شب ، به سوى يالتا حركت مىكرد و آن كشتى را نمىبايست از دست مىداديم . به اين جهت در مراجعت عجله كرديم و از ديدار ويلاهاى سلطنتى اورياندا « 6 » و ليواديا « 7 » گذشتيم . سواحل كريمه « 8 » را\r\n\r\n\r\n","description":"","footnote":"\r\n( 1 ) .  Alupka \r\n( 2 ) .  Rubens  : پترپول روبنس نقاش و ديپلمات معروف فلاماندى ( 1577 - 1640 ) . م .\r\n( 3 ) .  Rembrandt  : رامبراند نقاش معروف هلندى ( 1606 - 1669 ) . م .\r\n( 4 ) .  Ai - Pietros \r\n( 5 ) .  Poti  : پوتى يكى از شهرهاى گرجستان در كرانه‌ى شرقى درياى سياه است . اين شهر سابقا جزء قلمرو ترك‌ها به شمار مىرفت ولى از سال 1892 به تصرف روسيه درآمد . م .\r\n( 6 ) .  Orianda \r\n( 7 ) .  livadia \r\n( 8 ) .  Crimee \r\n","page_name":" 9 ","page_number":21},
  {"content":"\r\n\r\nگاهى با سواحل كورنيش « 1 » قابل مقايسه مىدانند . ولى اين نواحى به خاطر سرسبزى و فراوانى گل و گياه ، همچنين اصالت و زيبايى آبادىهاى تاتارها و ساكنان تماشايىشان ، در نظر ما جلوه‌ى بيش‌ترى داشت .\r\nدر ميان مراكز آب‌هاى معدنى و حمام‌هاى طبى كريمه ، گرمابه‌هاى يالتا نظيف‌تر و پرمشترىتر از همه است . اين وجه امتياز نيز بيش‌تر مربوط مىشود به موقعيت جغرافيايى خاص آن‌كه در دامنه‌ى سلسله جبال كريمه و در كنار خليج كوچك و بىنهايت زيبايى كه در مقياس كمى كوچك‌تر ، عينا شبيه خليج ناپل است ، واقع شده . با وجود اين ، يالتا چند سال بيش‌تر نيست كه يك دفعه شهرت پيدا كرده است . در سال 1872 يك جهانگرد آلمانى به نام بارون دوتيلمان « 2 » ، - كه بايد كليه جهانگردانى كه قصد مسافرت به قفقاز را دارند ، حتما كتاب زيباى « 3 » او را همراه داشته باشند - در يالتا جز يك مهمانخانه ييلاقى بسيار كثيف جاى ديگرى پيدا نكرده بود . درحالىكه امروز هتل‌هاى مجللى ، از جمله هتل روسيه ، در آن شهر بنا گرديده كه عموما از لحاظ راحتى و زرق و برق انگشت‌نما هستند . كشتى عازم پوتى فرداى آن روز حركت مىكرد و تا ساعت حركت كشتى ، براى ما مجال بسيار مطبوعى بود كه يك شبانه‌روز تمام در شهر گرمابه‌ها ، خاصه در رختخواب‌هاى راحت هتل ، به تلافى تكان‌هاى آزاردهنده‌ى ارابه استراحت كامل بكنيم . فرداى آن روز ، صبحگاه ، تمام‌وقت ما به سياحت و تماشاى آبشار اوخان‌سون « 4 » گذشت . اين گردشگاه از جاهاى ديدنى يالتا است ، ولى متأسفانه مدت درازى بود كه سخت دچار كم آبى شده و آب باريك آبشار نشان از خشكسالى شديد مىداد .\r\nكشتى تزاروونا « 5 » كه در ميان يالتا و پوتى رفت و آمد مىكند ، از كشتى ژنرال كوتزبو بسيار مجلل‌تر و در بين كشتىهاى شركت‌هاى دريانوردى از همه معروف‌تر است . اين كشتى از تجهيزات تجملى و رفاهى فراوانى كه در روسيه نادر است و همچنين از نظافت و تميزى\r\n\r\n\r\n","description":"","footnote":"\r\n( 1 ) .  Corniche  : سواحل درياى مديترانه در قسمت نيس ، موناكو ، مونت كارلو . م .\r\n( 2 ) .  le Baron de Thielman \r\n( 3 ) .\r\n Streifzuge im Kaukasus in Persien und in der asiatischen Turkei . Leipzig , Dunker 1875 \r\nاين كتاب كه به زبان آلمانى نوشته شده است ، توسط بارون ارنوف  ( Ernouf )  با عنوان قفقاز و ايران به فرانسه تلخيص و در سال 1880 چاپ شده است . [ توضيح از نويسنده است . 
  ]\r\n( 4 ) .  Ukhan - Son  : احتمالا « آخان سو » يعنى آب جارى . م .\r\n( 5 ) .  Cesarowna \r\n","page_name":" 10 ","page_number":22},
  {"content":"\r\n\r\nبىنظيرى برخوردار بود . غذاهاى كشتى ، حتى مشكل پسندترين و خوشخوراك‌ترين مشترىها را هم ارضاء مىكرد . فرمانده‌ى كشتى نيز نسبت به ما خيلى محبت كرد ، به‌طورى كه بر اثر توجه او ما سه نفر پيش همه‌ى مسافران شهرت پيدا كرده بوديم .\r\nفردا صبح كشتى در بندر تئودوزيا « 1 » توقف كوتاهى كرد و ديديم كه در اين بندر از دوره‌ى تسلط كافاهاى « 2 » ايتاليايى جز يك برج و خرابه‌هاى يك قلعه كه با منظره‌ى نيمه‌آسيايى شهر تباين آشكارى داشت ، اثر ديگرى بر جاى نمانده است . كليساى اسقفى باشكوه شهر كه مناره‌هاى زيباى آن توسط جنوايىها « 3 » ساخته شده بود ، از بن ويران گرديده است . بناهايى كه ترك‌ها احداث كرده بودند و نمونه‌ى ستايش‌انگيزى از آثار معمارى شرقى به شمار مىآمد ، به بهانه‌ى توسعه‌ى ميدان‌هاى تمرين عمليات نظامى با كلنگ ويران‌گر روس‌ها با خاك يكسان شده است .\r\nاز تئودوزيا تا كرچ « 4 » ، كه آبادى ساحلى پست و كم‌اهميتى است ، چند ساعت بيش‌تر فاصله نيست . به اين جهت بعد از مدت كوتاهى كشتى تزاروونا در فاصله‌ى نسبتا زيادى از استحكامات مهمى كه در كنار لنگرگاه قسمت ورودى درياى آزوف « 5 » ساخته شده است ، لنگر انداخت . آن‌گاه كشتى بخارى كوچك براى حمل مسافران و كالاها به آن ساحل به كشتى ما نزديك شد . چون توقف كشتى ما درهرحال سه يا چهار ساعتى طول مىكشيد از اين فرصت براى ديدن شهر ، با آنكه از روى دريا بسيار ناچيز ديده مىشد ، استفاده كرديم . اما از نزديك حتى ناچيزتر از آن بود كه ما از دور تصور كرده بوديم . شهر قديمى پانتى كاپه « 6 » ، مركز پرافتخار كشور پادشاهى بوسفور « 7 » ، اينك جز دو كوچه‌ى دراز\r\n\r\n\r\n","description":"","footnote":"\r\n( 1 ) .  Theodosia  : يكى از شهرهاى ساحلى بسيار قديمى اوكراين كه بناى اوليه آن در حدود پانصد سال پيش از ميلاد مسيح توسط يونانىها گذاشته شده است و بعد هون‌ها آن را ويران كرده‌اند . در قرن پانزده جنوايىها براى اسكان كافاها نسبت به بازسازى آن همت گماشته‌اند . اين بندر در قرن هجدهم به تصرف كشور روسيه درآمده است . م .\r\n( 2 ) .  Kaffa  : كافاها يا كفاها قومى قديمى كه در قسمت شرقى افريقا در جنوب حبشه سكونت داشتند و براى خود داراى ترتيبات حكومتى خاصى بودند . م .\r\n( 3 ) . اهالى شهر  Genes  يا به تلفظ ايتاليايى جنوا ، يكى از بندرهاى بسيار قديمى ايتاليا كه روزگارى داراى جمهورى خاص و مركز فعاليت و شهرت فراوانى بوده است . م .\r\n( 4 ) .  Kertj \r\n( 5 ) .  Azof \r\n( 6 ) .  Panticapoea  : يكى از شهرهاى قديمى كه توسط پادشاهان بوسفور فتح شد و در قرون چهارم و سوم پيش از ميلاد به اوج شكوه و شهرت رسيد . م .\r\n( 7 ) .  Bosphore \r\n","page_name":" 11 ","page_number":23},
  {"content":"\r\n\r\nموازى با دريا هيچ چيز ديگر ندارد ؛ دو كوچه‌ى كثيف سنگفرش نشده‌يى كه در ميان گل و لاى آن خوك‌ها و جوان‌هاى شهر خوش خوشك گردش مىكنند . يك كليسا كه نمونه‌ى شايان توجهى از معمارى روم شرقى در قرن هشتم بود و ميدانى كه چهار گوشه‌ى آن را اتاق‌هايى احاطه كرده بودند به علاوه يك موزه‌ى اشياء قديمى ، ظاهرا تنها جاهاى ديدنى شهر شمرده مىشد ولى آن روز موزه‌ى شهر بدبختانه تعطيل بود و ما فقط خود را به بالا رفتن از تپه‌ى مهرداد « 1 » راضى كرديم . از دوران آن شهريار پرآوازه خدا مىداند كه شهر كرچ چقدر عوض شده است !\r\nشب هنگام بود كه تزاروونا به حركت درآمد و ما سحرگاهان در نزديكىهاى سواحل آبخازيا « 2 » در فاصله‌ى كمى از لنگرگاه بندر كوچك نوو - روسيسك « 3 » از خواب بيدار شديم . كشتى مدت بسيار كوتاهى در آن لنگرگاه توقف كرد و بلافاصله به حركتش ادامه داد . اگر گفته‌ى فرمانده‌ى كشتى درست باشد ، اين بندر آينده‌ى بسيار درخشانى در پيش دارد . او مىگفت : يك شركت فرانسوى براى استخراج منابع سرشار نفتى كه اخيرا در اين نواحى كشف شده ، دست به كار شده است . سواحل آبخازيا ، آن‌طور كه ما مىديديم ، از كوه‌هاى كم‌ارتفاع پوشيده از جنگل‌هاى انبوه احاطه شده بود و دامنه‌ى آن تا لب دريا ادامه پيدا مىكرد ، اگرچه كشتى در فاصله كوتاهى با خشكى راه مىپيمود ، ولى مدت‌ها طول مىكشيد تا ما با دوربين‌هاى خود آبادىهاى محقرى را با چند كلبه‌ى چوبى در آن دوردست‌ها تشخيص دهيم .\r\nاز نوو - روسيسك به آن طرف ، كوهستان‌ها در امتداد جنوب شرقى به تدريج مرتفع‌تر و مناظر اطراف پرابهت‌تر مىشود ، اما همه جا كرانه‌ى دريا فقط پوشيده از جنگل و درخت است .\r\nساكنان اين مناطق ، كه مسلمانان متعصبى بودند ، نتوانستند به يوغ روس‌ها گردن نهند .\r\nآنها به وعده‌هاى اغواگرانه‌ى حكومت ترك دل بستند و به آسياى صغير مهاجرت كردند .\r\nاما بسيارى از آنان از فرط فقر و فاقه جان خود را از دست دادند و بقيه نيز مورد حمله‌ى راهزنان ترك و عرب كه چون حيوانات وحشى جاى جاى به دنبال آنان بودند ، قرار گرفتند . در حال حاضر نسل اين بوميان چركسى در اين منطقه ، اگر هم به كلى از بين نرفته\r\n\r\n\r\n","description":"","footnote":"\r\n( 1 ) .  Mithridates  : پادشاه سرزمين بوسفور حدود 110 قبل از ميلاد . م .\r\n( 2 ) .  Abkhasie \r\n( 3 ) .  novo - Rossiske \r\n","page_name":" 12 ","page_number":24},
  {"content":"\r\n\r\nباشد ، در شرف از بين رفتن است .\r\nعلىرغم عنوان بدشگون درياى سياه ، در اين مرحله از مسافرت خوشبختانه از بدبيارى خبرى نبود و اوضاع بر وفق مراد بود : كشتى به سرعت مسير خود را ادامه داد و تكان آن به خاطر موج‌هاى آرام و ناچيز ، بسيار ملايم بود . شب هنگام نمىدانم در كدامين بندر چند لحظه‌يى توقف كرديم و يك شاهزاده‌ى ابخازى به همراه دو « نوكر » در آنجا سوار كشتى شدند . اين سه نفر نمونه‌ى بارزى از قوم جنگجو و پرخاشگر ابخاز بودند كه هر سه لباس چركسى بلند و مجهز به چند قطار فشنگ به تن كرده و از سر تا پا غرق اسلحه بودند و در مجموع گروهى گيرا و بىكم و كاست را تشكيل مىدادند .\r\nبدبختانه هوا يك دفعه ناجور شد و فرداى آن روز در تمام روز آن‌چنان باران شديدى از آسمان فروريخت كه مطلقا نگذاشت ما مناظر اطراف و كوهستان‌هاى باشكوهى را كه قسمت ساحلى را احاطه كرده بودند ، ببينيم . اگر هوا خوب و مساعد بود ، ما به راحتى مىتوانستيم قله‌ى رفيع البروس « 1 » را تماشا كنيم . توقف در بندر سوخومى كاله « 2 » يك روز تمام طول كشيد و از اين فرصت براى مطالعه‌ى دقيق نقشه‌ى قفقاز و خط سير مسافرت آينده‌مان استفاده كرديم .\r\nاين كار ظاهرا كارى بسيار آسان و در وهله‌ى اول خالى از هر نوع اشكال و دشوارى به نظر مىرسد چون نقشه‌هاى جغرافى معمولا قفقاز را به صورت رشته‌كوه‌هايى يكنواخت واقع در ميان درياى آزوف و درياى خزر نشان مىدهند ، درحالىكه واقعيت غير از اين است .\r\nدر واقع قفقاز از جايى كه جاده‌ى نظامى داريال « 3 » عبور مىكند با فرورفتگى عميقى به دو قسمت مجزا تقسيم مىشود . آنجا سلسله جبال جمع و جورتر مىشود و فاصله‌ى طول آن در ميان دو دشت به بيش از صد كيلومتر نمىرسد ، در صورتى كه ضخامت قسمت غربى آن دو برابر ، و ضخامت قسمت شرقىاش در حدود سه برابر است . قفقاز غربى بلندتر است ؛ آغاز شيب‌هاى آن در مجاورت شبه‌جزيره‌ى تامان « 4 » چندان محسوس\r\n\r\n\r\n","description":"","footnote":"\r\n( 1 ) .  Elbrous  : البروس يا البرز بلندترين كوه‌هاى قفقاز و اروپا ، كه از دو مخروط آتشفشانى خاموش به ارتفاعات 5632 متر و 5595 متر تشكيل مىشود . م .\r\n( 2 ) .  Soukhoum - Kaleh  : شهر مهم ابخازستان . م .\r\n( 3 ) .  Darial  : داريال يا داريل [ راه باريك 
  ] در قديم تنگه‌ى قفقاز ناميده مىشد و راه نظامى تفليس به ولادى قفقاز از آنجا مىگذشت . م .\r\n( 4 ) .  Taman \r\n","page_name":" 13 ","page_number":25},
  {"content":"\r\n\r\nنيست ، اما از آنجا به بعد سربالايىها يك دفعه تندتر شده و ارتفاعات آن به‌طور متوسط به 1200 تا 1500 متر مىرسند ، بعد حتى ارتفاع قله‌هاى باعظمت آن از ارتفاع مون‌بلان ( 4810 متر ) تجاوز كرده و با قله‌ى كوه‌هاى آند « 1 » و تقريبا با هيماليا رقابت مىكند :\r\nالبروس ، مرتفع‌ترين قله‌ى اين سلسله جبال ، به ارتفاع 5646 متر مىرسد . بعد به ترتيب كوشتان - تائو « 2 » ( 5211 متر ) ، ديختائو « 3 » ( 5158 متر ) كازبك « 4 » ( 5045 متر ) ، اوشبا « 5 » ( 5030 متر ) و آديش - تائو « 6 » ( 4876 متر ) .\r\nقفقاز خاورى يا داغستان كم‌ارتفاع‌تر از قفقاز باخترى است . بلندترين قله‌ى آن تبولوس - متا « 7 » ، از 4500 متر تجاوز نمىكند ارتفاع متوسط آن 3000 تا 3500 متر است .\r\nبا وجود اين قله‌هاى متعددى دارد كه هميشه روى آنها پوشيده از برف است ، مانند :\r\nسارىداغ « 8 » ، ويتزيرى « 9 » ، بازار ديوز « 10 » تخفان‌داغ « 11 » ، باباداغ « 12 » و در شمال آلاخون‌داغ « 13 » ، شالبوزداغ « 14 » قزل‌قيه « 15 » ، شاه‌داغ « 16 » .\r\nبه موازات قفقاز بزرگ ، ميان دره‌ى كورا [ كر 
  ] « 17 » و ارس « 18 » ، كوه‌هاى ديگرى نيز وجود دارد كه به كوه‌هاى پادقفقاز « 19 » معروف‌اند . ارتفاع متوسط اين رشته‌كوه‌ها در حدود 3000 متر است . اما ارتفاع دو كوه آلاگوز « 20 » و آرارات اولى به 4190 متر و آرارات بزرگ به 5160 متر و آرارات كوچك به 3596 متر مىرسد .\r\nدرياچه‌هاى نسبتا بىشمارى كه در قسمت پادقفقاز مشاهده مىشود ، وجه تمايز خاص اين ناحيه را نسبت به محدوده‌ى خود قفقاز به خوبى نشان مىدهد . درياچه‌ى\r\n\r\n\r\n","description":"","footnote":"\r\n( 1 ) .  Andes \r\n( 2 ) . در اصل  Kochtaou - Tan \r\n( 3 ) .  Dikh - taou \r\n( 4 ) .  Kazbek  : قله اين كوه همان است كه در متون قديمى به قاف معروف است . م .\r\n( 5 ) .  L'ouchba \r\n( 6 ) .  L'Adich - Taou \r\n( 7 ) .  Teboulos - Mta \r\n( 8 ) .  Sari - Dagh \r\n( 9 ) .  Vitziri \r\n( 10 ) .  Bazardiouz \r\n( 11 ) .  Tkhfan - Dagh \r\n( 12 ) .  Baba - Dagh \r\n( 13 ) .  Alakhoun - Dagh \r\n( 14 ) .  Chalbouz - Dagh \r\n( 15 ) .  Kizil - Kaya \r\n( 16 ) .  Chah - Dagh \r\n( 17 ) .  Koura  : نام رودخانه‌يى است كه از كوه‌هاى آسياى صغير سرچشمه مىگيرد و بعد از عبور از گرجستان به درياى خزر مىريزد . طبق تحقيق ر . ش . كسروى تبريزى ، كورا مخفف كورو يا كوروش ، نام شهريار بزرگ هخامنشى است . م .\r\n( 18 ) .  Arax \r\n( 19 ) .  Anti - Caucase \r\n( 20 ) .  Ala - Goz \r\n","page_name":" 14 ","page_number":26},
  {"content":"\r\n\r\nگوك‌چه « 1 » بزرگ‌ترين اين درياچه‌ها است ، بيش از هزار و سيصد و هفتاد كيلومتر مربع مساحت ندارد ، يعنى دو و نيم برابر مساحت درياچه‌ى ژنو .\r\nبا وجود بلندى كوهستان‌هاى قفقاز قله‌هاى آن به نسبت كوه‌هاى آلپ كم‌تر از برف دائمى پوشيده است . البته اين كم برفى نه تنها به علت آب و هواى ملايم و معتدل‌تر اين كوه‌ها است ، بلكه بيش‌تر ناشى از آن است كه قله‌ى كوه‌هاى بلند اين منطقه كم‌عرض‌تر و در نتيجه محوطه‌يى كه بايد توده‌ى برف و يخ روى هم جمع شود ، كم‌وسعت‌تر است .\r\nكوه‌هايى كه هميشه پوشيده از برف‌اند ، با آب و هواى برابر ، ارتفاع متوسطشان ، ششصد متر از ارتفاع كوه‌هاى پيرنه بلندتر است . در سطح شمال غربى كوهستان آرارات بزرگ در ارتفاع بالاتر از 4370 متر ، برف جمع مىشود . شايد علت آنكه از آن آبشارهايى كه يكى از افتخارات آلب به شمار مىآيند ، در قفقاز مشاهده نمىشود ، همين موضوع باشد .\r\nبه علت فقدان تل برف و يخ ، تعداد يخچال‌هاى طبيعى هم در مقايسه با سرزمين‌هاى مشابه ، بسيار معدود است . با وجود اين آقاى تيلمان در بلندىهاى گردنه‌ى لاتپارى « 2 » در سوآنتى « 3 » سى يخچال بازشمرده است . تعداد يخچال‌ها در حوالى البروس حتى از اين هم بيش‌تر است . مىگويند در فاصله‌ى ميان جومان - تائو « 4 » و كالتبر « 5 » مىتوان مسافتى در حدود دويست كيلومتر روى يخ‌ها راه رفت .\r\nمعروف‌ترين يخچال‌هاى طبيعى اين نواحى در دوراكى « 6 » نام دارد و يكى از هشت يخچالى است كه در كوه كازبك به وجود مىآيد . در سال 1832 بهمنى از كوه جدا شد كه حجم آن در حدود شانزده ميليون متر مكعب تخمين زده شده است و بزرگى آن به اندازه‌يى بود كه دره‌ى ترك « 7 » را در محوطه‌يى به عرض دو كيلومتر و ارتفاع صد متر به كلى مسدود ساخت . اغلب اين يخچال‌ها در حال حاضر در حال عقب‌نشينى هستند و آنها به‌طور متوسط در ارتفاع دوهزار و چهارصد مترى متوقف مىشوند ، يعنى چند صدمتر پايين‌تر از محل به وجود آمدن يخچال‌ها در آلپ .\r\nباز شمردن نام رودهاى قفقاز كه بعضى به درياى سياه و بعضى ديگر به درياى خزر مىريزند ، طولانى است . بسيارى از اين رودخانه‌ها آب سيل‌آسايى دارند و بعضى نيز\r\n\r\n\r\n","description":"","footnote":"\r\n( 1 ) .  Gok - Tchai \r\n( 2 ) .  Latpari \r\n( 3 ) .  Suanetie \r\n( 4 ) .  Djouman - Taou \r\n( 5 ) .  Kaltber \r\n( 6 ) .  Derdoraki \r\n( 7 ) .  Terek \r\n","page_name":" 15 ","page_number":27},
  {"content":"\r\n\r\nمانند كورا و ريون تا مسافتى در مصّب قابل كشتىرانى هستند . ولى در روزگار قديم وضع اين‌چنين نبوده است و در گذرگاه ساده‌يى در سورام « 1 » كه اين دو رودخانه از هم جدا مىشدند ، حمل و نقل كالاهاى تجارى در ميان آسياى مركزى و اروپا از طريق همان رودخانه‌ها انجام مىگرفته است .\r\nاگر منطقه‌هاى پوشيده از برف و يخ در قفقاز در ارتفاعات بلندترى از آلپ قرار دارند ، در عوض رشد و نمو درختان جنگلى به نسبت كوه‌هاى آلپ در ارتفاعات بالاتر يعنى تقريبا 2230 متر مشاهده مىشود . شمشاد ، تاك وحشى ، انواع مختلف درختان ميوه در جنگل‌هاى نواحى پست قفقاز بسيار فراوان مىرويند . دامنه‌ى كوه‌ها را جنگل‌هاى انبوهى از درختان گردو ، افرا ، زيزفون ، زبان گنجشك ، كولكن ، آلش ، شاه‌بلوط پوشانده‌اند . در جاهاى بلندتر اين درختان جاى خود را به درختان قان داده‌اند و در آن سوى درختان قان نيز ، آزاليا ، دنلى ، خرزهره و گياهان ديگر ديده مىشود . در سال‌هاى اخير با كشت و زرع برنج هندى كه مدتى است در مزارع قسمت پست و باتلاقى آستارا و لنكران معمول شده ، بذر اين نوع غلّه‌ى غيربومى نيز در منطقه كاشته شده است .\r\nقفقاز از لحاظ داشتن انواع مختلف حيوانات نيز سرزمين غنى و سرشارى است .\r\nبز كوهى در دره‌هاى مرتفع‌تر فراوان است . گاو وحشى كوهان‌دار از آن نوعى كه در غرب امريكا پيدا مىشود ، هنوز هم در جنگل‌هاى البروس ديده شده است . خرس ، گرگ ، گراز ، سياهگوش ، آهو ، گوزن در دامنه‌ى كم‌ارتفاع كوه‌ها مأوا دارند . در دشت‌هاى پست رود كورا غزال ، كفتار ، شغال ، پلنگ كم نيستند ، اما ببر كه از حيوانات نسبتا عادى جنگل‌هاى آستارا و لنكران در مجاورت ايران است ، كم‌تر پايش به آن سوى رود كورا مىرسد . عقاب ، كركس و انواع مختلف پرندگان شكارى را انسان در آسمان فلات‌هاى مرتفع‌تر در هر قدم مشاهده مىكند . قرقاول كه از پرندگان بومى قفقاز شمرده مىشود ، در بيشه‌هاى مناطق باتلاقى بسيار فراوان است . ضمنا از رده‌ى خزندگان نيز انواع عقرب‌ها و مارهاى وحشتناك كه بسيارى از آنها سمى هستند يا مردم فكر مىكنند كه سمى هستند ، در اين منطقه فراوان يافت مىشود .\r\nدر هيچ سرزمينى از دنيا كسى نمىتواند مانند قفقاز با مخلوطى از انواع نژادها ،\r\n\r\n\r\n","description":"","footnote":"\r\n( 1 ) .  Souram \r\n","page_name":" 16 ","page_number":28},
  {"content":"\r\n\r\nتيره‌ها و قوم‌هاى انسانى برخورد كند . عرب‌ها آنجا را كوه زبان‌ها مىنامند . پلين « 1 » مىگويد كه در بازارهاى مكاره‌ى بندر ديوسكورياس « 2 » ( سوخومى كاله ؟ ) « 3 » مردم به يكصد و سى زبان صحبت مىكرده‌اند ، استرابون « 4 » كه محتاطتر از او است ، اين رقم را به هفتاد زبان و لهجه‌ى ناحيه‌يى كاهش داده است .\r\nحتى در زمان ما نيز مىتوان اين تعداد از زبان‌ها را صحيح تلقى كرد . شايد هجوم‌ها و يورش‌هاى مختلف و تغييرات و تبدلاتى كه پاى تعداد زيادى از مردم آسيا را به اروپا كشانده است ، موجب گرديده باشد كه دسته‌هاى مجزايى از مهاجمان از ترس افراد دشمن يا از دشوارى موانعى كه بر سر راهشان بوده است در پيچ و خم اين كوهستان‌ها از راه رفتن باز بمانند و براى هميشه در اين سرزمين ماندگار شوند .\r\nميان مردم قفقاز چركس « 5 » ها يا آديگه « 6 » ها - كه نسل‌شان در شرف انقراض و نابودى است و به زودى به كلى ناپديد خواهند شد - از همه معروف‌ترند . آنها در قفقاز شمالى در جلگه‌هاى مرتفع مصب رودخانه‌ى كوبان « 7 » ساكن هستند .\r\nهنوز به درستى معلوم نشده است كه آنها را بايد از نژاد آريايى به شمار آورد يا با ريشه‌ى گرجىها و لزگىها يكى دانست . آنها اسما مسلمان و پيرو دين محمدى محسوب مىشوند ولى به اين دين مبالغى از آيين مسيحيت و حتى مظاهر بت‌پرستى را افزوده‌اند .\r\nچركس‌ها از آنجا كه به زيبايى و آزادى و آزادگى و پردلى خود سخت مىبالند مدت‌هاى دراز به دليل استقلال سرزمين‌شان در برابر روس‌ها از خود دفاع كردند . اما سرانجام كارى از پيش نبردند و در سال 1864 مغلوب آنان شدند و آنگاه به فرمان گراندوك ميشل « 8 » ، به آديگه‌ها اخطار گرديد كه در ظرف حداكثر يك ماه از زمين‌هاى خود خارج شوند والّا با آنان مانند اسيران جنگى رفتار خواهد شد . و در پايان مهلت\r\n\r\n\r\n","description":"","footnote":"\r\n( 1 ) .  Pline  : طبيعىدان معروف رومى كه در سال 32 ميلادى به دنيا آمده است . م .\r\n( 2 ) .  Dioscurias  : شهر سرزمين باستانى كولخيس كه در افسانه‌هاى يونان ، ياسون در جستجوى پشم زرين به آنجا رفت . م .\r\n( 3 ) . مطلب داخل پرانتز و علامت ترديد از نويسنده است و ظاهرا جاى اصلى ديوسكورياس را نمىدانسته است . م .\r\n( 4 ) .  Strabon  : جغرافىدان معروف يونانى ، متولد 58 پيش از ميلاد و درگذشت حوالى 25 بعد از ميلاد . م .\r\n( 5 ) .  Circassiens \r\n( 6 ) .  Adighes  : آديگه يا آديغه .\r\n( 7 ) .  Kouban \r\n( 8 ) .  Grand duc Michel \r\n","page_name":" 17 ","page_number":29},
  {"content":"\r\n\r\nپيش‌بينى شده ، اين تصميم ظالمانه موبه‌مو به مرحله‌ى اجرا درآمد . چهار پنجم جمعيت ، يعنى تعدادى متجاوز از چهارصد هزار نفر مجبور به ترك خاك و ديار خود شدند و در بين راه عده‌ى زيادى از فرط گرسنگى و بدبختى از پاى درآمدند و بقيه نيز در كشور عثمانى بنا به عادت ديرين ، به آدمكشى و چپاول پرداختند و اين خصلت موجب گرديد ساكنان منطقه در مدت زمانى كوتاه عليه آنان به‌طور علنى به جنگ و جدال برخيزند . بعد از اين ماجراها اكثر آديگه‌ها مورد قتل و غارت قرار گرفتند و آنهايى هم كه توانسته بودند از گيرودار حوادث جان سالم به‌دربرند ، روزبه‌روز به زوال و نابودى كشانده شدند .\r\nدر جنوب سرزمين چركس‌ها ، در كوهستان‌هاى پر درخت و جنگلى كه به موازات درياى سياه امتداد دارد ، تعداد تقريبا هفتاد هزار نفر ابخاز يا آبسوا « 1 » ساكن هستند . لهجه و زبان آنان از بسيارى جهات شبيه زبان آديگه‌ها است . آنها نيز مانند چركس‌ها ، از نوعى اسلام خاص كه آثار مسيحيت و حتى كفر در آن زياد وارد شده است ، پيروى مىكنند .\r\nابخازها چون در گذشته دزدان دريايى قهارى بودند و سال‌ها به صورت چريك ، تعداد زيادى از افراد قشون بيگانه را تشكيل مىدادند ، سرسختانه با روس‌ها جنگيدند و در سال 1877 نيز بار ديگر شورش كردند تا آنكه نيروى اعزامى ترك‌ها در نزديكى ساحل پياده گرديد . علىرغم عنوان آبسوا يعنى ملت نخبه كه با فروتنى تمام روى تيره‌ى خود گذاشته‌اند ، آنان در همه جا بيش‌تر به دزدى و كلك‌بازى شهرت دارند .\r\nاز نژاد آديگه تيره‌ى ديگرى به نام كاباردى « 2 » ها وجود دارد كه به تعداد سى و دو هزار نفر به صورت پراكنده در دشت‌ها ، در دامنه‌هاى شمالى قفقاز مركزى ، ما بين البروس و كازبك زندگى مىكنند . در ميان آنان زمين براى استفاده‌ى همگان مشترك است و جنگل‌ها و چراگاه‌ها نيز به صورت يكپارچه و تقسيم نشده در اختيار تمامى ساكنان آن منطقه قرار دارد . « كاباردى » ها اگرچه از پيروان اسلام خالص هستند ، ولى مدت‌ها است كه به تبعيت روس‌ها درآمده‌اند و از رعاياى وفادار تزار « 3 » به شمار مىروند . حتى تعداد زيادى از نجباى آنان افسران عالىرتبه‌ى ارتش روسيه را تشكيل مىدهند .\r\n\r\n\r\n","description":"","footnote":"\r\n( 1 ) .  Absouas \r\n( 2 ) .  Les Kabardins \r\n( 3 ) . تا سال 1881 كه مصادف با مسافرت نويسنده به آن نواحى است ، امپراتور روسيه الكساندر دوم و از سال 1881 تا 1894 الكساندر سوم بوده است . م .\r\n","page_name":" 18 ","page_number":30},
  {"content":"\r\n\r\nگرجىها ( 000 ، 150 ، 1 نفر ) يا گروزىها « 1 » كه از نسل ايبريايىهاى « 2 » قديمى هستند ، به نژاد جداگانه‌يى به نام نژاد كارتول « 3 » ، كه اين نژاد هم به چند تيره‌ى كوچك‌تر كه همه آنان به يك زبان ولى با تفاوت لهجه‌هاى متعدد تكلم مىكنند ، تقسيم مىشوند : گرجىهاى خالص ايمرتيايىها « 4 » ، مينگرلىها « 5 » ، سووان‌ها « 6 » ، غورىها « 7 » ، و لازها « 8 » . لازها كه در مرزهاى مشترك روسيه و تركيه سكونت دارند ، عموما مسلمان هستند و زبانشان كه سخت تحت نفوذ كلمات يونانى و تركى قرار گرفته است ، به كلى با زبان‌هاى تيره‌هاى هم‌ريشه‌ى ديگر تفاوت دارد . گرجىها از لحاظ تعداد جمعيت از ساير تيره‌ها بيش‌تراند .\r\nدر قرون وسطى آنها دولت مقتدرى تشكيل داده بودند كه در دوران ملكه تامارا « 9 » در قرن دوازدهم به اوج جلال و شكوه رسيد . تقسيمات درونى و جنگ‌هاى بدفرجام عليه ترك‌ها و ايرانىها موجب شكست آن دولت و كشمكش‌هاى پايان‌ناپذيرى شد كه سرانجام در آغاز قرن حاضر [ قرن 19 
  ] به تسلط روسيه به گرجستان انجاميد .\r\nسووان‌ها به تعداد دوازده هزار نفر در دره‌هاى علياى چنيز چالى ؟ « 10 » واينگور « 11 » كه در پناه يخچال‌هاى طبيعى و گردنه‌هاى تقريبا صعب العبور قرار گرفته‌اند ، سكونت دارند . آنها از نوعى دين مسيحيت بسيار خشن پيروى مىكنند . عده‌يى نيز مسلمانند ولى سووان‌هاى آديش « 12 » ، هنوز هم از كيش بت‌پرستى دست نكشيده‌اند . انتقام و خونخواهى در نهاد همه‌ى آنها به شدت عجين شده و برايشان بالاترين قانون است . روس‌ها صرفا به تحميل خود به آنان با اخذ ماليات سرانه‌يى از هر نفر پنجاه كوپك « 13 » ، قانع هستند و كار ديگرى به كار اين كوه‌نشينان ندارند . آنها آزادند حتى در ميان خود نيز دست به قتل و غارت بزنند .\r\nپشاو « 14 » ها ( 8000 نفر ) كه در جنوب غربى باربالو « 15 » ، در دره‌هاى وورا « 16 » و آرگواى « 17 » شرقى ساكنند ، به شهرهاى ديگر مهاجرت مىكنند و به انجام دادن حرفه‌هاى مختلف مىپردازند . ظاهرا آنان با قوم كارتول‌ها بستگىهايى دارند . رده‌بندى دو قبيله ديگر ، به\r\n\r\n\r\n","description":"","footnote":"\r\n( 1 ) .  Les Grousiens \r\n( 2 ) .  Les Iberes \r\n( 3 ) .  Kaztevel \r\n( 4 ) .  Les Imeretes \r\n( 5 ) .  Les Mingreliens \r\n( 6 ) .  Les Souanes \r\n( 7 ) .  Les Gouriens \r\n( 8 ) .  Les Lazes \r\n( 9 ) .  Tamara \r\n( 10 ) .  Tzchenis - Tzchali \r\n( 11 ) .  L'Ingour \r\n( 12 ) .  Adisch \r\n( 13 ) .  Kopeck  : واحد پول روسى . م .\r\n( 14 ) .  Pchave \r\n( 15 ) .  Borbalo \r\n( 16 ) .  Vora \r\n( 17 ) .  Aragova \r\n","page_name":" 19 ","page_number":31},
  {"content":"\r\n\r\nنام توش‌ها « 1 » ( 5000 نفر ) و خوزورها « 2 » يا شوزورها « 3 » ؛ يعنى مردمان گردنه‌نشين دشوارتر از ديگر قبايل است .\r\nخوزورها ( 7000 نفر ) در دو طرف دامنه‌ى قفقاز ، در نزديكى داريال سكنى گزيده‌اند و به غلط خود را از بازماندگان مجاهدان جنگ‌هاى صليبى مىدانند . آنها به روش خاص خويش مسيحى هستند : گوشت خروس و خرس را مكروه مىدانند ، خداوند جنگ را مىپرستند و براى فرشته آب‌ها ، جنگل‌ها و باد و باران قربانى نذر مىكنند و به جاى يكشنبه‌ها ، جمعه‌ها را به عنوان روز عبادت و تعطيل به رسميت مىشناسند . اين كوه‌نشينان هنوز هم زره نيم‌تنه به تن مىكنند و با سپر و كلاه‌خود در انظار عمومى ظاهر مىشوند . علاوه بر خنجر و تفنگ و تپانچه ، به دستكش‌هايى با پنجه‌ى آهنين مسلح هستند . از روى زره نيز معمولا جامه‌ى سياه‌رنگى كه در متن آن صليب سرخ‌رنگى نقش بسته و يا جامه‌ى سرخ‌رنگى با متن صليب سياه مىپوشند .\r\nعلاوه بر آديگه‌ها و كارتول‌ها ، از نژادهاى بومى ، تيره سومى نيز وجود دارد كه معمولا با نام لزگىها « 4 » شناخته مىشوند .\r\nلزگىهاى خالص به تعداد پانصد و شصت هزار نفر در جنوب داغستان در حوضه‌ى آلازان « 5 » و كر « 6 » سفلى سكونت دارند . آنان نسلى زيبا ، جسور و درستكار هستند ، منتهى همواره در معرض جنگ و چپاول قرار دارند . دينشان اسلام و مذهبشان سنى است ، ولى پيرو فرقه‌ى خاصى از نقشبنديه « 7 » هستند كه به انديشه‌ى مذهبى وهابىهاى عربستان مركزى بىشباهت نيست . نيرومندترين و معروف‌ترين قبايل لزگى قبيله آوار « 8 » ها است و\r\n\r\n\r\n","description":"","footnote":"\r\n( 1 ) .  Touche \r\n( 2 ) .  Hossour  : در مقاله‌ى « نژادهاى مختلف در قفقاز » مندرج در شماره 15 مجله كاوه ، مورخ 5 صفر 1335 هجرى قمرى ، مطابق اول دسامبر 1916 ، كه ظاهرا به قلم مرحوم تقىزاده است ، اسم اين قبيله منحصرا « خوزور »  Khesours  نوشته شده است . م .\r\n( 3 ) .  Chevsour \r\n( 4 ) .  Lezghien \r\n( 5 ) .  Alazan \r\n( 6 ) .  Kour \r\n( 7 ) . در اين جمله نويسنده از كلمه  Muridisme  كه از مأخذ مريد ساخته شده و وارد زبان فرانسه گرديده ، استفاده كرده است به مفهوم نوعى نهضت سياسى و مذهبى فرقه‌ى نقشبندىهاى قفقاز در آغاز قرن نوزدهم به رهبرى شيخ شامل است و از انديشه‌يى كاملا زاهدانه و پر رياضت سرچشمه مىگيرد و خواهان مساوات و برابرى و نوعى جمهورى طلبى است . البته در اين مفهوم نمىتواند شبيه فرقه‌ى وهابى حاكم در عربستان كنونى باشد . م .\r\n( 8 ) .  Avar \r\n","page_name":" 20 ","page_number":32},
  {"content":"\r\n\r\nبا آن جنگجويان پرآوازه‌يى كه چندين قرن در سرتاسر ايتاليا و بيزانس ترس و وحشت آفريده بودند ، از يك ريشه و قبيله‌اند . آوارها در شمال داغستان ساكنند : [ شيخ 
  ] شامل هم از افراد اين قبيله بود و آوارها آخرين قبيله‌يى بودند كه تسليم روس‌ها شدند ولى در آخرين نبرد ميان عثمانىها و روس‌ها ديگر سر به شورش برنداشتند .\r\nدر داغستان هنوز هم آبادىها و دهكده‌هايى هستند كه ساكنان آن قيافه‌يى كاملا مشخص و جدا از قيافه‌ى ساير اهالى دارند و به زبانى صحبت مىكنند كه حتى در نزديك‌ترين آبادىها هم كسى از زبان آنان سردرنمىآورد . از اين گروه‌اند كاباچى « 1 » ها - كه ادعا مىكنند از نسل « فرنگى » ها يعنى اروپاييان هستند - و همچنين اوبىها « 2 » كه زبان و لهجه‌شان به زبان مصرى قديم شباهت دارد و گروه و طوايف بسيار ديگر . اشكالى كه كوه‌نشينان مناطق دوردست در فهميدن زبان همديگر دارند ، آنها را وادار كرده است زبان‌هاى عربى و تركى آذربايجانى را به عنوان زبان مشترك بپذيرند .\r\nچچن‌ها « 3 » ، گروه سومى از قوم لزگى هستند كه عده‌شان در حدود يكصد و پنجاه هزار نفر تخمين‌زده مىشود و در داغستان غربى تا مناطق پايين دشت‌ها كه سرزمين چچن كوچك نام دارد ، پراكنده‌اند . آنها بر خلاف لزگىها و آوارها از درستكارى و صداقت بويى نبرده‌اند و كارشان راهزنى و دزدى دريايى است . از اين قبايل افراد قبيله‌ى اينگوش‌ها « 4 » كه در نزديكى ولادى قفقاز « 5 » زندگى مىكنند ، در شرارت و بدنامى از همه معروف‌ترند .\r\nرقم مجموع كل لزگىها و ساير كوه‌نشينان به‌طورىكه مىگويند ، بالغ بر يك ميليون و پانصد هزار نفر مىشود .\r\nاز نژاد هند - اروپايى ، فاتحان اسلاوها « 6 » ( 000 ، 000 ، 15 نفر ) و چهار تيره از ريشه‌ى ايرانى : اوست « 7 » ها ( 000 ، 110 نفر ) ، ارمنىها ( 000 ، 720 نفر ) ، پارسىها ( 000 ، 120 نفر ) و كردها را بايد نام برد .\r\nكردها كه عده‌شان در خان‌نشين‌هاى قديم ايروان و در حول و حوش آرارات زياد است ، هنوز هم به صورت چادرنشينى زندگى مىكنند . آنها مسلمانان بسيار معتدل و بىتعصبى هستند و ظاهرا شيطان را بيش از خدا عبادت مىكنند . چون از حمله به\r\n\r\n\r\n","description":"","footnote":"\r\n( 1 ) .  Kabatschi \r\n( 2 ) .  Oubi \r\n( 3 ) .  Tchetchene \r\n( 4 ) .  Ingouche \r\n( 5 ) .  Vladiskavkaz \r\n( 6 ) .  Slave \r\n( 7 ) .  Ossete \r\n","page_name":" 21 ","page_number":33},
  {"content":"\r\n\r\nتك‌تك مسافران در قلمرو روسيه تاوان بسيار بدى داده‌اند با غارت دهكده‌هاى ارمنىنشين و ايرانى آن سوى مرز ، آتش انتقام خويش را خاموش مىكنند . چندى پيش كم مانده بود كه سردسته‌شان شيخ عبيد الله « 1 » ، بعد از ويران كردن قسمت زيادى از آذربايجان با يك يورش گستاخانه تبريز را هم به تصرف خود درآورد .\r\nايرانىها ( تات « 2 » ها ، تاتيش « 3 » ها و تاجيك « 4 » ها ) به صورت گروه‌هاى متراكم در كرانه‌ى درياى خزر ، از باكو تا قوبه « 5 » ساكن هستند . مردم ايالت ايروان را هم كه از سال 1828 « 6 » به كشور روسيه منضم گرديد ، اقوام ايرانى تشكيل مىدهند . مردم نواحى آستارا و لنكران نيز به قبيله‌هاى ايرانى طالش‌ها تعلق دارند كه چندان متمدن نيستند و زبانشان شباهت‌هايى به زبان‌هاى پشتو « 7 » و زند « 8 » دارد .\r\nاوست‌ها در منطقه‌ى مركزى قفقاز عليا از آدائى - لخ « 9 » تا كازبك پراكنده‌اند . يكى از صفات شاخص آنان اين است كه دينشان را زودزود عوض مىكنند . پيش از سال يك هزار ميلادى آنان مسيحى بودند ؛ بعد مسلمان شدند ، در دوران ملكه تامارا دوباره به دين مسيح برگشتند ؛ در قرن پنجم از نو به پيروى از دين اسلام پرداختند و بعد از تسلط روس‌ها بر اين منطقه ، براى سومين بار باز به مسيحيت روآوردند . اين مؤمنان عجيب از گرفتن چند زن در آن واحد ابايى ندارند و به محراب‌هايى كه با خشت خام و خالى از هر نوع ظرافت و زيبايى ساخته شده و با شاخ‌هاى بزكوهى زينت يافته است ، شير و نان نثار مىكنند . بعضى از آنان مسلمان ، و بعضى ديگر نيز از ستايشگران آتش [ زرتشتى 
  ] هستند .\r\nاما همه‌ى آنان در نهانخانه‌ى دل سائوبرگ « 10 » خداى راهزنى را مىپرستند و سعى مىكنند حتى الامكان افعال و كردارشان با آيين وى تطبيق كند . اوست‌ها سابقا در قشون ايران يا روم شرقى و گرجستان به صورت مزدور خدمت مىكردند ولى خيلى راحت به\r\n\r\n\r\n","description":"","footnote":"\r\n( 1 ) . شيخ عبيد الله ، يكى از سركردگان كرد ، در دوره‌ى ناصر الدين شاه به بهانه‌ى اختلافات مذهبى و به تحريك عثمانىها سر به شورش برداشت و تعداد زيادى از مردم آذربايجان غربى بر سر اين ماجرا جان خود را از دست دادند . م .\r\n( 2 ) .  Tate \r\n( 3 ) .  Tatiche \r\n( 4 ) .  Tadjick \r\n( 5 ) .  Cuba  : قوبه كه روس‌ها آن را كوبا مىگويند از شهرهاى قديمى و در فاصله‌ى 160 كيلومترى غربى باكو واقع شده و از سال 1860 به تصرف روس‌ها درآمده است . م .\r\n( 6 ) . مطابق پنجم شعبان 1243 ه ق و به موجب عهدنامه‌ى منحوس تركمن‌چاى . م .\r\n( 7 ) .  Poushtou \r\n( 8 ) .  Zend \r\n( 9 ) .  Adai - Lokh \r\n( 10 ) .  Saoubarg \r\n","page_name":" 22 ","page_number":34},
  {"content":"\r\n\r\nتسلط روس‌ها گردن نهادند و از آن تاريخ به اين طرف هميشه از آنان جانبدارى مىكنند .\r\nكم‌تر مردمى هستند كه مانند افراد اين قوم حس كنجكاوى و باريك‌بينى علماى نژادشناسى را تا اين حد به كار انداخته باشند . بعضى از آنان اوست‌ها را از نسل آلان‌ها و بعضى ديگر از آسىها ، يعنى از هم‌نژادان آنهايى كه به جزاير اسكانديناوى مهاجرت كرده‌اند و بعضى نيز آنها را از نژاد سامى مىدانند . از آنجايى كه اوست‌ها از تختخواب و صندلى و ميز و به‌طوركلى از وسايلى كه در ميان افراد اقوام همسايه آنان ناشناخته است ، استفاده مىكنند ، دانشمندان نژادشناس چنين نتيجه‌گيرى كرده‌اند كه ميان آنان و اقوام غربى ارتباط و خويشاوندى خاصى موجود است . علاوه بر اين ، در زبان آنان مقدارى لغت هست كه در زبان آلمانى هم از آن لغت‌ها پيدا مىشود . ضمنا آنها مىتوانند از جو كوبيده و له شده آبجو بسازند . ديگر دليلى بيش از اين لازم نيست كه برادرى آنان را با آلمانىها ثابت كند . تحقيقات نشان مىدهد كه اين لغات آلمانى ، مانند بسيارى از لغات ديگر ، در زبان فارسى هم پيدا مىشود . از سوى ديگر اوست‌ها را ايرون « 1 » و سرزمين‌شان را ايرونستان « 2 » مىنامند و به استناد اين مدارك قوم مزبور را در زمره‌ى تيره‌ى ايرانى به شمار مىآورند .\r\nارمنىها يا هايك « 3 » ها به صورت گروه‌هاى كم و بيش زياد در تمامى سرزمين‌هاى ماوراى قفقاز متفرق هستند و جز در برابر قدرت و نفوذ روس‌ها ، در برابر ساير قدرت‌ها ، سر فرود نمىآورند . آنها قومى دوستدار آبادى و سازندگى ، مستعد داد و ستد و صرافى و در دين خود تزلزل‌ناپذير هستند و همگى با مجموعه‌يى از خاطرات سنن ملى و ياد روزهاى درخشان و پرقدرت تاريخ گذشته‌ى خويش زندگى مىكنند . تاريخ ارمنيان كاملا مشخص و براى همه شناخته است ، به اين جهت ديگر نيازى نيست كه درباره‌ى آن در اين كتاب مطلبى نوشته شود . آنها به‌طور قطع در روسيه‌ى آسيا ، آن‌طوركه دانش و دارايىشان ايجاب مىكند ، به مقام و موقع ممتاز دست خواهند يافت .\r\nدر اين سرزمين عده‌يى از اقوام « هند - اروپايى » هم ساكن هستند كه هنوز افراد آنان را تعدادى از مهاجران يونانى و بلغارى و آلمانى تشكيل مىدهند . دو دسته از مهاجران\r\n\r\n\r\n","description":"","footnote":"\r\n( 1 ) .  Iron \r\n( 2 ) .  Ironestan \r\n( 3 ) . در متن  Haikan  : هايك اسم قهرمانى است كه ارمنيان را به كشورگشايى كشانيد . ر . ك . دايرة المعارف فارسى مصاحب . ذيل ارمنستان . در بعضى متون اين اسم را به تلفظ ارمنى « حايغ » مىنويسند . ر . ك .\r\nلغتنامه دهخدا .\r\n","page_name":" 23 ","page_number":35},
  {"content":"\r\n\r\nاسكاتلندى هم در سابق بودند كه در حال حاضر كلا به صورت ژرمن‌ها درآمده‌اند .\r\nاز نژاد ترك و تاتار « 1 » متجاوز از يك ميليون و سيصد و سى هزار نفر در اين نواحى هستند و عمدتا در اطراف رودخانه‌هاى كر و ارس « 2 » و در قسمت‌هاى پاشانشين قديمى قارص « 3 » زندگى مىكنند . از ايل‌هاى چادرنشين تاتار عده‌يى هنوز هم در جلگه‌هاى علفزار مغان از جايى به جاى ديگر كوچ مىكنند و عده‌يى ديگر در داغستان ، در كرانه‌هاى ساحلى درياى خزر و همچنين در دره‌هاى كوهستان البروس ديده مىشوند .\r\nتاتارها به زبان تركى آذربايجانى حرف مىزنند و افرادى كارى ، قانع و با گذشت هستند و در دهكده‌هايى مخلوط با ارمنيان يك جا زندگى مىكنند ، اما طبق قرارى كه با توافق عمومى گذاشته شده است ، كدخدا به تناوب از افراد هر دو نژاد انتخاب مىشود . سنىها و شيعه‌ها ، بر خلاف آنچه در ايران مىگذرد ، در اين سرزمين زندگى بسيار مسالمت‌آميزى با يكديگر دارند . متأسفانه در عوض اين همه صفات خوب ، آنها خيلى راحت تن به دزدى و راهزنى مىدهند . البته اين عيبى است كه دامنگير تمامى نژادهاى ساكن سرزمين قفقاز ، اعم از مسيحى يا مسلمان ، شده است .\r\nقفقاز بالغ بر 150 ، 572 ، 5 نفر جمعيت و 778 ، 465 متر مربع مساحت دارد . از لحاظ تقسيمات ادارى شامل اين سوى قفقاز « 4 » ، يعنى سرزمين‌هاى كوهستانى و ايالات شمالى و ماوراى قفقاز « 5 » نيز عبارت از نواحى واقع در ميان قفقاز و درياى سياه و درياى خزر و سرحدات تركيه و ايران است . تفليس مركز ماوراى قفقاز و حاكم‌نشين اين ايالات است .\r\nقفقاز مجموعا به چهارده ايالت به شرح زير تقسيم مىشود :\r\nاستاوروپول « 6 » ، ترك « 7 » ، كوتائيس « 8 » ، درياى سياه ، سوخومى « 9 » ، كوبان ، تفليس ، زاكاتالى « 10 » ، ايروان ، يليزاوتپول « 11 » ، باكو ، داغستان ، باطوم ، قارص .\r\n\r\n\r\n","description":"","footnote":"\r\n( 1 ) .  Turco - Tatare \r\n( 2 ) .  Aras \r\n( 3 ) .  Kars \r\n( 4 ) .  Ciscaucasie  : خواننده‌ى ارجمند توجه دارد كه عبارت اين سوى قفقاز از ديدگاه اروپاييان شامل قسمت‌هاى شمالى قفقاز است ، ولى از ديدگاه ما كه از ايران به قفقاز نگاه مىكنيم ، بايد آن قسمت‌ها را آن سوى قفقاز بناميم . م .\r\n( 5 ) .  Transcaucasie  : عبارت ماوراى قفقاز نيز از ديدگاه اروپاييان بيان شده ، ولى از نظر ما ايرانىها ، منظور سرزمين‌هاى اين سوى قفقاز و پاره‌يى از شهرهاى ارّان قديم و ارمنستان است . م .\r\n( 6 ) .  Stavropol \r\n( 7 ) .  Terek \r\n( 8 ) .  Koutais \r\n( 9 ) .  Soukhoum \r\n( 10 ) .  Zakatali \r\n( 11 ) .  Elisabethpol  : اين همان ايالت گنجه مسقط الرأس شاعر معروف ايرانى نظامى گنجوى است كه -\r\n","page_name":" 24 ","page_number":36},
  {"content":"\r\n\r\nالبته چون وقت ما محدود بود و هر دو موظف بوديم روز اول ژانويه در بروكسل حاضر باشيم ، به اين جهت فرصت آن را نداشتيم كه تمامى پيچ و خم‌هاى ديدنى كوه‌ها و افراد قبايل مختلف را از نزديك ببينيم . ضمنا ورود به دو منطقه براى ما ناممكن بود و آن دو منطقه عبارت بودند از سرزمين سووان‌ها به ملاحظه حساسيت روس‌ها و آذربايجان كه در نتيجه‌ى گرفتارى و درگير بودن ساكنان آن با دو آفت وحشتناك آسمانى و زمينى يعنى شيوع بيمارى طاعون و تاخت و تاز كردها در واقع ويران و خالى از سكنه شده بود .\r\nبنابراين تصميم گرفتيم از تفليس به سوى الكساندراپول « 1 » و قارص رهسپار شويم و سر راه خود از ويرانه‌هاى آنى « 2 » نيز ديدن كنيم ؛ آن‌گاه به ايروان و آرارات و از آنجا به شماخى « 3 » و باكو برويم . در آن بندر به عزم رشت سوار كشتى مىشديم و بعد از بازديد شهرهاى قزوين و تهران و اصفهان ، دوباره براى سوار شدن به كشتى به قصد دربند « 4 » چاره‌يى جز عزيمت به استرآباد نمىماند . از شهر دربند راهى پطروفسك « 5 » مىشديم و از آنجا تا گونيب « 6 » در داخل داغستان گردش مىكرديم و از طريق ولادى قفقاز و داريال به كشور خويش بازمىگشتيم . اگر اين خط سير از پيش طرح شده ، طى مىشد ؛ ما مىتوانستيم تقريبا تمامى ديدنىهاى قفقاز و ايران را از نزديك ببينيم .\r\nساعت شش صبح روز 14 اوت كشتى تزاروونا در لنگرگاه بندر پوتى « 7 » توقف كرد . از خلال مه غليظى كه سراسر ساحل را فراگرفته بود ، جز يك پلاژ پست و پردرخت و شبح سفيد فام يك فانوس دريايى و چند كشتى بادبانى كه در پايين سد خطرناك مقابل دهانه‌ى رودخانه‌ى ريون لنگر انداخته بودند ، چيز ديگرى ديده نمىشد .\r\nبر خلاف كشتى آرگو « 8 » با آن همه يادبودهاى حماسه‌آميزش ، تزاروونا هرگز قادر نبود\r\n\r\n\r\n","description":"","footnote":"\r\n- بعدها چون در جنگ اول روس با ايران روز تولد اليزابت پتروونا ملكه روسيه قشون روس قلعه گنجه را تسخير نمود به نام او اليزابت پول يا با تلفظ روسى يليزاوتپول و بعد از انقلاب روسيه روى ملاحظاتى كيروف‌آباد ناميده شد . اما خوشبختانه بعد از به وجود آمدن فضاى باز و وزيدن نسيم آزادى در قلمرو كمونيسم نام آن دوباره به گنجه تغيير يافت . م .\r\n( 1 ) .  Alexandrapol  : اسم اين شهر بعد از انقلاب روسيه به  Leninakan  تغيير يافته است . م .\r\n( 2 ) .  Ani  : از پايتخت‌هاى قديم ارمنستان كه ويرانه‌هاى آن در ولايت قارص تركيه و در قسمتى از كناره‌ى رود آرپاچاى باقى است . نام آنى به قولى از نام آناهيتا ، الهه‌ى ايرانيان گرفته شده است . م .\r\n( 3 ) .  Schemakha \r\n( 4 ) .  Derbent \r\n( 5 ) .  Petrofsk \r\n( 6 ) .  Gounib \r\n( 7 ) .  Poti \r\n( 8 ) .  Argo  : نام يكى از كشتىهاى اساطيرى است كه با نظر [ آتنا 
  ] دختر زئوس و يكى از خدايان معروف -\r\n","page_name":" 25 ","page_number":37},
  {"content":"\r\n\r\nاز اين گذرگاه دشوار و وحشت‌انگيز بگذرد و خود را به آن سوى جريان آب برساند .\r\nمسافران و كالاها ، بدون نظم و ترتيب خاص ، بر عرشه‌ى كشتى بخارى ديگرى كه اسم شاعرانه‌ى قمرى را روى آن گذاشته بودند ، انتقال داده مىشدند . كشتى قمرى دل به دريا زد و دليرانه وارد قسمت لبه‌ى بزرگ سد شد و ماهرانه توانست از اين مهلكه‌ى خطرناك به سلامت خود را به سوى جريان آب پر از گل و لاى رودخانه‌ى ريون بكشاند و سرانجام در يكصد مترى بالاى رود ، در نزديكى يك بارانداز چوبى كه دستخوش ويرانى شده بود ، توقف كند .\r\nپنج يا شش دستگاه درشكه با رانندگانى همه از نژاد مينگرليايى ، يعنى از همان مردمى كه خنجرهاى نوك بلند حتى لحظه‌يى هم از كمرشان دور نمىشود ، در چند قدمى بارانداز توقف كرده بودند . با يكى از اين درشكه‌چىهاى پرخاشجو طى كرديم ، هرطوركه دلش مىخواهد ، در عرض دو يا سه ساعتى كه تا موقع حركت قطار وقت داشتيم ما را در بندر پوتى بگرداند و ديدنىهاى شهر را به ما نشان دهد .\r\nولى چه بندرى ؟ نفرت‌انگيزتر از اين محل باتلاقى - كه نام پرطمطراق شهر هم به خود گرفته است - جايى در تصور نمىگنجد . بوىگند خاك آن ، زمانى كه زمين تر و پر از گل و لاى متحرك بود ، تمامى فضا را مىآلود . سرتاسر آن ناحيه را بركه‌هاى آب فاسد پر كرده بود و صداى آواز و شادى قورباغه‌ها از هر سو به آسمان مىرفت . گرماى سنگين و طاقت‌فرساى هوا از لجن‌ها ، بو و بخارات تعفن‌انگيزى در هوا متصاعد مىكرد .\r\nخلاصه ، در يك كلام بايد گفت پوتى در همان نگاه اول باطن خود را نشان مىداد و يكى از ناسالم‌ترين و ناپاك‌ترين سوراخ سنبه‌هاى مشرق زمين بود . خانه‌هاى اين شهر نيز در حقيقت متناسب و درخور چنين محل بسيار دلپذيرى ساخته شده بودند . اغلب آنها ساختمان‌هاى تخته‌يى محقرى بودند كه روى تيرهاى چوبى فرورفته در آب احداث شده بود . بازار نيز يك بناى كاملا معمولى بود و هيچ مزيتى نداشت كه به تماشايش وقت تلف كنيم . در فاصله‌يى نسبتا دور يك برج قديمى قرار داشت ، كه بازمانده‌ى قلعه‌يى از\r\n\r\n\r\n","description":"","footnote":"\r\n- يونان ساخته شده بود و هر تكه‌ى آن اعجازها مىكرد و با آن به جستجو و بازپس‌گرفتن « پشم زرين » كه در چنگ يك اژدها بود ، رفتند و در موقع بازگشت آن كشتى به پوزئيدن  [ Poseidon 
  ]  - خداى درياها - تعلق گرفت ولى آتنا آن را در آسمان به مجموعه‌ى ستارگانى تبديل كرد كه هنوز هم يكى از صور فلكى معروف آسمان به نام كشتى آرگو ناميده مىشود . م .\r\n","page_name":" 26 ","page_number":38},
  {"content":"\r\n\r\nدوران تسلط ترك‌ها و نشانه‌يى از باغ گياه‌شناسى شهر بود . ما تا دم در آن رفتيم ، اما از درشكه كه پايين آمديم ، از همان قدم اول معلوم شد اگر براى تماشاى باغ پياده راه بيفتيم به يادبود اين ديدار قطعا چكمه‌هايمان را گل و لاى سمج زمين از پاهاى ما بيرون خواهد كشيد و به رسم يادگار پيش خود نگاه خواهد داشت ، به اين جهت مطالعه‌ى گياهان بومى قفقاز را به فرصت مناسب‌ترى موكول كرديم و دوباره راه رفته را بازگشتيم .\r\nتقريبا تمامى ساكنان اين بندر غم‌انگيز حتى بوميان قديمى آن مبتلا به تب‌هايى هستند كه معمولا ناشى از وضع خاص چنين شهرها است . اين تب‌ها در سرتاسر مشرق زمين شهرت خاصى دارند ، به‌طورى كه محال است آدم يك شب در پوتى بخوابد و صبح فردا تب و بيمارى دامنگيرش نشود . به مصداق يك ضرب المثل ايتاليايى كه « انسان به نان و شراب زنده است » ، در اينجا بايد گفت ساكنان پوتى تنها به گنه‌گنه زنده‌اند و بس . اولين مراقبت از كسانى كه در معرض ابتلاى اين بيمارى قرار مىگيرند ، اگر ميسّر باشد ، عبارت از خوراندن مقدار زيادى گنه‌گنه به آنها در صبح‌ها هنگام برخاستن از خواب است و اسم اين را گذاشته‌اند صبحانه‌ى سرد .\r\nعجيب به نظر مىآيد كه چرا روس‌ها چنين لنگرگاه ناسالم و دور از دسترسى را به عنوان شهر بندرى عمده و ابتداى خط راه‌آهن قفقاز انتخاب كرده باشند . افسانه‌يى تمام گناه و مسئوليت اين انتخاب ناسنجيده را به گردن يك خطاى املايى مىاندازد .\r\nپيمان آندرينوپل « 1 » خط سرحدى ميان روسيه و تركيه را رودخانه‌ى كوچكى تعيين كرد به نام چوروك « 2 » كه در جنوب شهر باطوم جارى است . ولى منشىهايى كه نامه را مىنوشتند ، اسم آن را چولوك « 3 » كه اسم رودخانه‌ى ديگرى است كه در شمال باطوم جريان دارد ، ثبت كردند و در نتيجه نواحى مزبور در دست ترك‌ها باقى ماند . ولى بعدها ، در موقع تنظيم ماده‌هاى پيمان برلن « 4 » ، درصدد رفع اين اشتباه برآمدند و در حال حاضر\r\n\r\n\r\n","description":"","footnote":"\r\n( 1 ) .  Andrinople  : نام قديمى ادرنه و يكى از شهرهاى باستانى تركيه است . در سال 1829 پيمانى در اين شهر به امضا رسيد و به موجب آن استقلال يونان به رسميت شناخته شد . م .\r\n( 2 ) .  Tschorok \r\n( 3 ) .  Tscholok \r\n( 4 ) . بعد از عقد قرارداد سان‌استفانو كه در سال 1878 در دهكده‌يى به همين نام در نزديكى استانبول به امضاء رسيد و به آخرين جنگ از جنگ‌هاى روس و عثمانى پايان داد ، در همان سال يك كنگره‌ى مهم سياسى از 13 ژوئن تا 13 ژوئيه براى تجديدنظر در قرارداد سان استفانو كه در آن دولت روسيه امتيازات بسيار مهمى به چنگ آورده بود ، در برلن تشكيل شد و به صدور پيمان برلن منجر گرديد كه در نتيجه كشور فاتح طبق معمول به امتيازات برجسته‌يى دست يافت . م .\r\n","page_name":" 27 ","page_number":39},
  {"content":"\r\n\r\nبندر باطوم به روسيه تعلق دارد و خطى از راه‌آهن آن را به تفليس متصل مىكند . به اين جهت مىتوان پيش‌بينى كرد كه در آينده‌يى نه چندان دور پوتى قسمتى از همان جنگل‌هايى خواهد بود كه حول و حوش آن را فراگرفته‌اند و منحصرا به دست كرم‌ها و قورباغه‌هايى سپرده خواهد شد كه لايق زندگى در چنين جايى هستند . اما آنچه مربوط به ما مىشود : چون ديگر هيچ علاقه‌يى به توقف بيش‌تر در اين شهر نداشتيم و از ديدنىهاى شهر تا آن مقدار كه توانسته بوديم بازديد كنيم براى هفت پشتمان كافى بود ، به راننده دستور داديم ما را به ايستگاه راه‌آهن كه در آن سوى رودخانه‌ى ريون قرار داشت ، برساند .\r\nايستگاه با وجود ساختمان كاملا ساده و ابتدايىاش داراى رستوران نسبتا خوبى بود و در همانجا ناهار خورديم . غذاها همه محلى بود . اگرچه ظاهرشان چندان خوشايند و باب طبع نبود ، ولى در مجموع طعمشان خوب بود . حتى شراب كاخت « 1 » با وجود آنكه از خيك قطران مالى شده‌يى كمى بوى نفت گرفته بود ولى در آن لحظه بسيار چسبيد .\r\nتعداد زيادى از مسافران ديگر نيز در انتظار حركت قطار بودند . از جمله چند افسر روسى كه همه يا دست‌كم اغلب آنان لباس چركسى بر تن و كلاه‌هاى محلى بر سر داشتند و روى لباس هم چندين قطار فشنگ ، يك خنجر ، يك قبضه شمشير ، چند قبضه تپانچه ، تجهيزات لباس آنان را تكميل مىكرد . تمامى جماعتى كه از همه رنگ و همه نژادها در آنجا گرد آمده بودند ، مرتب و پشت سر هم شراب مىنوشيدند ، جز ترك‌ها و چركس‌هاى مسلمان كه لابد ملاء عام مانع از ميخوارگى آنان بود و آنها هم تنها با دود كردن سيگارهاى بسيار تند و غليظ و انداختن نگاه‌هاى حسرت‌آلود به آن پيمانه‌هاى شرابى كه در دست هم‌ميهنان مسيحىشان دائما پر و خالى مىشد ، صرف وقت مىكردند .\r\nحدود ساعت ده قطار به راه فتاد ، ما با احساس نوعى خوشى و شنگولى ايستگاه پوتى را ترك گفتيم و اين احساس باعث شد كه دست كم علت آن همه شور و شوق را كه مديا « 2 » در هنگام ترك همين سواحل به همراه ياسون « 3 » داشت ، خوب درك كنيم .\r\n\r\n\r\n","description":"","footnote":"\r\n( 1 ) .  Kakhetie  : اسم تاريخى يكى از نواحى گرجستان كه در مشرق تفليس ، ميان رود كر و آلازانى واقع است و تاكستان‌ها و شراب معروفى دارد . م .\r\n( 2 ) .  Medee \r\n( 3 ) .  Jason  : مطابق اساطير كهن مديا دختر پادشاه كولخيس يكى از كشورهاى قديمى واقع در كنار درياى -\r\n","page_name":" 28 ","page_number":40},
  {"content":"\r\n\r\nانسان‌هاى اخلاقى و سخت‌گير در خلال اين سخنان احتمالا بويى از بدگويى و غيبت خواهند شنيد - اما مگر مىشود كسى را پيدا كرد كه داراى آن‌چنان روحيه‌ى قوى و نيروى استقامتى باشد كه بتوان او را ، ولو مدتى كوتاه ، در پوتى نگاه داشت ؟\r\n\r\n\r\n","description":"","footnote":"\r\n- سياه و قسمت غربى گرجستان كنونى كه جادوگر و از چهره‌هاى افسانه‌يى است ، عاشق ياسون [ يا ژازون 
  ] قهرمان معروف مىشود و به همراه وى راه فرار پيش مىگيرد و بعد از ازدواج و ماجراهاى بىشمار فرزندانش را مىكشد و به همسر خويش خيانت مىورزد . افسانه‌ى مديا و ياسون ، الهام‌بخش شاعران و نويسندگان و هنرمندان بىشمارى در خلق آثار و اشعار و نمايشنامه‌ها و اپراهاى ارزنده‌يى گرديده است .\r\nر . ك . دايرة المعارف فارسى مصاحب و فرهنگ اساطير يونان و روم ، تأليف پير گريمال ، ترجمه‌ى دكتر احمد بهمنش ، انتشارات دانشگاه تهران ، جلد اول ، 1337 ، جلد دوم 1341 . م .\r\n","page_name":" 29 ","page_number":41},
  {"content":"\r\n . \r\n","description":"","footnote":"","page_name":" 30 ","page_number":42},
  {"content":"\r\n\r\n\r\nفصل دوم از پوتى به تفليس\r\nسرزمين مينگرلياى سفلى - راه‌آهن قفقاز - ايمرتيا - كوتائيسى - زنان گرجى - صومعه‌ى غلاتى - مشقات و محذورات گردش‌هاى شبانه - سورام - ورود به تفليس\r\nراه‌آهن پوتى به تفليس اولين راه‌آهنى است كه در قفقاز احداث گرديده است . ساختمان آن در سال 1867 آغاز شده و در سال 1872 به انجام رسيده است . اين راه‌آهن تا باكو امتداد دارد و دو خط فرعى آن را به شهرهاى باطوم و كوتائيسى « 1 » متصل مىكند . به مجرد حركت و خروج قطار از محوطه‌ى ايستگاه ، آشكارا معلوم شد كه احداث چنين راهى سهل و آسان انجام نگرفته است . در مسافتى به طول پنج فرسنگ هر دو سوى مسير پوشيده از باتلاق و جنگل‌هاى نفوذناپذيرى بود كه در آن انبوهى از نى و درختان تنومند با عشقه‌ها و پيچك‌هاى بالارونده درهم آميخته و كار راه‌سازى را سخت دشوار كرده بود . يك چنين آب و هواى دم كرده و سرزمين پر از درخت و گياهى محيط بسيار مناسبى براى زيست و زاد و ولد انواع و اقسام حيوانات و پرندگان ايجاد كرده است : در هر قدم اردك‌ها ، پارت‌ها ، لك‌لك‌ها ، كلنگ‌ها و هزاران پرنده‌ى آبى ديگر دسته‌دسته پرواز مىكردند . گاهى به صداى قطار گرازهاى وحشت‌زده هركدام به سويى پا به فرار مىگذاشتند و از ميان درختان تودرتوى جنگل ، عقاب‌ها با جيغ و داد گوشخراشى به آسمان بلند مىشدند .\r\nغناى طبيعى جنگل‌هاى پهناور مينگرلياى سفلى ، دست نخورده و تماما غير قابل\r\n\r\n\r\n","description":"","footnote":"\r\n( 1 ) .  Kotais \r\n","page_name":" 31 ","page_number":43},
  {"content":"\r\n\r\nبهره‌بردارى باقى مانده است . دست هر گستاخى كه به سوى آن دراز و نزديك شود ، در همان لحظه تب بىامان به حسابش خواهد رسيد . به اين جهت به جز يك ايستگاه به نام چلوديدى « 1 » - كه خدا مىداند به چه منظورى درست در وسط زمين باتلاقى بنا گرديده است - هيچ خانه و تأسيسات ديگرى در اين حول و حوش مشاهده نمىشود .\r\nيك مهندس روسى به عنوان رفيق سفر همراه ما بود . او موانع و دشوارىهايى را كه در سر راه كشيدن اين خط آهن وجود داشت ، براى ما تعريف كرد و گفت خاك‌هاى سستى را كه تازه بالا مىبردند ، يك دفعه فرومىريخت و چون هيچ كارگرى حاضر نبود در اين نواحى كار كند ، سربازان مأموريت يافته بودند كار خاكبردارى را شخصا انجام دهند . صدها نفر از آنان ، همچنين مهندسان به علت ابتلا به تب ، جابه‌جا مردند و بسيارى ديگر نيز در حملات راهزنان جان خود را از دست دادند . ضمنا ما از طريق همين همسفر روسىمان باخبر شديم كه اغلب آن مهندسان ، انگليسى بودند و مواد اصلى راه‌سازى كه در احداث زيربناى راه‌آهن به كار رفته و اين پل‌هاى آهنى كه روى رودخانه‌هاى متعدد سر راه ساخته شده تماما از فروشگاه‌هاى لندن تهيه شده است .\r\nبه تدريج جنگل‌ها كم‌درخت‌تر و باتلاق‌ها در مسير ناپديد شدند . آن سوى ايستگاه نووسناكى « 2 » و بعد از عبور از نواحى تكور « 3 » و آباتچا ؟ « 4 » قطار به جلگه‌هاى مينگرليا « 5 » رسيد . در هر سو ، ساختمان‌هاى بزرگى ساخته بودند و اطراف هر ساختمان را ايوانى با ستون‌هايى از تنه‌ى درختان - كه سعى كرده بودند ستون‌ها را به شكل چهارگوش درآورند - احاطه كرده بود . كمى كه از رود چنيز - چالى « 6 » ( نهر آسياب ) دور شديم ، منظره‌ى اطراف بيش از پيش خرم‌تر و دلگشاتر گرديد . اينجا مسير راه‌آهن از كنار تپه‌هاى مشجرى مىگذشت و اين تپه‌ها در فاصله‌هايى قرار گرفته بودند كه نمىگذاشتند در افق دوردست ، قله‌ى پربرف تتنولد « 7 » و تمامى كوهستان عظيم شخارا « 8 » نمايان گردد .\r\nايالت مينگرليا در دهكده‌ى سامترديا « 9 » كه سرحد ايالت ايمرتيا « 10 » است ، به پايان مىرسد . در آن روزگارى كه اين دو ايالت - هر دو از نژاد گرج - هركدام براى خود كشور\r\n\r\n\r\n","description":"","footnote":"\r\n( 1 ) .  Tchelodidi \r\n( 2 ) .  Novo - Senki \r\n( 3 ) .  Tekour \r\n( 4 ) .  Abatsha \r\n( 5 ) .  La Mingreli \r\n( 6 ) .  Tzchenis - Tzchali \r\n( 7 ) .  Tetnuld \r\n( 8 ) .  Scharah \r\n( 9 ) .  Samtrediya \r\n( 10 ) .  L'Imeretie \r\n","page_name":" 32 ","page_number":44},
  {"content":"\r\n\r\nمستقلى به شمار مىرفتند و دو شهر زوگديدى « 1 » و كوتائيسى « 2 » پايتخت هريك از آنها بود ، سامترديا از اهميت به‌سزايى برخوردار بود ، ولى در زمان ما تمامى اين سرزمين‌ها به يك استان ساده‌ى روسى تبديل شده است . در ايستگاه بعدى كه ايستگاه ريون نام داشت خط [ راه‌آهن 
  ] كوتائيسى به خط تفليس متصل مىشد . اين خط فرعى از كرانه‌ى چپ رودخانه ريون و از ميان دشت‌هاى حاصلخيزى مىگذشت كه آبادىهاى سر راه هيچ فرقى با آبادىها و دهكده‌هاى مينگرليا نداشت . ايستگاه راه‌آهن كوتائيسى طبق معمول در فاصله‌ى دورى از شهر بنا شده بود . اين از آداب و رسوم روسيه مقدس است كه به روش مذهبى به قفقاز نيز صادر گرديده است و شايد جز از طريق يك ايمان قوى و اعتقاد به نيروى گسترش و آينده درخشان شهرها - كه درباره‌ى بسيارى از شهرها اين چنين آينده‌نگرى هرگز تحقق‌پذير نيست - به روش ديگرى قابل توجيه نباشد .\r\nخوشبختانه در آن ايستگاه به تعداد كافى درشكه پيدا مىشد . دو درشكه كرايه كرديم و در يكى از آنها اسباب و اثاث خود را گذاشتيم و تا هتل كولخيس « 3 » لحظه‌يى آن درشكه‌ى دوم را از نظر دور نداشتيم .\r\nهتل كولخيس ، علىرغم نام افسانه‌يى و پرآوازه‌اش كه بهترين هتل كوتائيسى نيز به شمار مىرفت ، كوچك‌ترين خاطره‌يى از جويندگان پشم زرين « 4 » در ذهن ما برنيانگيخت .\r\nتمام هتل با ظاهر و باطنش عبارت بود - احتمالا هنوز هم عبارت است - از دو بناى يك طبقه‌ى چوبى كه از گوشه‌ى راست به حياطى اندرونى باز مىشد و آن حياط عرصه‌ى پيكار دايمى دسته‌يى از مرغان پا بلند با يك بچه خرس بود كه كله‌اش از طرفى ضربات دشمنان بالدار و از طرفى ديگر لگدپرانى غيرمنصفانه‌ى مسافران را پاسخ مىداد .\r\nپسر بچه‌يى كه خنجر بزرگى همراه داشت با هزار زحمت طرفين متخاصم را از هم جدا كرد و راه اتاق‌هايمان را به ما نشان داد . خواستيم تذكراتى به او بدهيم ، با لحن خشنى خطاب به ما گفت : « من يك شاهزاده « 5 » هستم ، توقع نداشته باشيد كه رفتارم مانند پادوها باشد . »\r\n\r\n\r\n","description":"","footnote":"\r\n( 1 ) .  Zugdidi \r\n( 2 ) .  Koutais \r\n( 3 ) .  Colchid \r\n( 4 ) .  Cloison d'or  : مطابق اساطير يونانى ، ياسون و آرگونوت‌ها براى به دست آوردن پشم زرين به كولخيس رفتند و پس از ماجراهاى عجيب و غريب سرانجام آن را به چنگ آوردند . در اين مورد به زيرنويس صفحه‌ى 25 كتاب حاضر و نيز دايرة المعارف مصاحب و فرهنگ اساطير يونان و روم مراجعه شود . م .\r\n( 5 ) .  Knieze \r\n","page_name":" 33 ","page_number":45},
  {"content":"\r\n\r\nما ديگر نگذاشتيم اين اشراف‌زاده‌ى از بالا به پايين آمده چمدان‌ها را بردارد . اتاق‌ها از فرط سادگى ، نه از زرق و برق شرقى ، جلوه‌ى خاصى داشتند . اثاث آنها منحصر به چند وسيله‌ى كاملا مورد نياز بود ، يعنى يك يا دو دست صندلى پايه شكسته و رختخوابى شامل يك تشك نازك و يك لحاف پشمى .\r\nهيچ وسيله‌يى براى شست‌وشو در اتاق‌ها پيدا نمىشد . ولى « شازده » فورا آفتابه و لگنى آورد به محض آنكه آبش را مصرف كرديم ، يكى ديگر را جاى آن گذاشت . وقتى كه شست‌وشوى سر و صورت تمام شد ، بايد به شكم و شام خود فكر مىكرديم .\r\nآشپزخانه در جاى بلندى قرار داشت و آشپزباشى قطعا مانند معروف‌ترين هم‌ميهن سلف خود ، مدياى « 1 » جادوگر و آدمكش ، از احترام و ستايش همگان برخوردار بود .\r\nامكان نداشت آن نامرد ، غذايى ولو به مقدار كم ، تهيه كند و داخل آن يك مشت نمىدانم از كدام علف تهوع‌آور قاطى نكرده باشد تا آنجا كه تنها بوى غذا كافى بود كه از شنيدن آن بلافاصله دل و روده‌ى آدم بيرون بريزد .\r\nصحبت‌هاى شيرين يك پيرزن فرانسوى كه شوهرش در استخراج معدن منگنز كار مىكرد ، موجب مىشد كه بر سر سفره‌ى ايمرتيايىها هميشه فضاى زنده و مطبوعى به وجود آيد . اخيرا در حوالى كوتائيسى رگه‌هاى پربارى از معدن منگنز كشف شده است ، اين خانم خوش‌قلب خيلى دلش مىخواست كه ما مهندس بوديم و امتياز بهره‌بردارى از آن معدن را به دست مىآورديم . اما او از ايمرتيايىها دل‌پرى داشت و مىگفت همه از دم گداهاى از خود راضى و متكبر و شاهزاده‌هاى يك لاقبا هستند و از بدجنسى و بىاعتقادى بوميان شكايت‌ها داشت . بنا به گفته‌هاى او بسيارى از مهندسان و كاركنان اروپايى در اين ايالت به قتل رسيده‌اند و در اين طرف‌ها از امنيت خبرى نيست .\r\nاظهارات آن خانم كه ما نمىخواستيم همه‌ى آن را دربست قبول كنيم ، متأسفانه از جانب يك فرد روسى نيز تأييد شد و به ما مخصوصا تأكيد كرد كه شب‌ها از محله‌هاى پر جمعيت مطلقا دور تر نرويم .\r\nبعد از آنكه با خوردن چنان غذاهاى مقوى و شنيدن آن صحبت‌هاى اطمينان‌بخش حسابى حالمان جا آمد ، براى ديدن شهر به راه افتاديم .\r\nكوتائيسى كه قسمتى از آن روى دامنه‌ى تپه‌هاى پردرختى واقع شده است كه با\r\n\r\n\r\n","description":"","footnote":"\r\n( 1 ) . ر . ك . زيرنويس‌هاى شماره‌ى 2 و 3 ، ص 28 .\r\n","page_name":" 34 ","page_number":46},
  {"content":"\r\n\r\nنشيب ملايمى به سوى رودخانه ريون سرازير مىشود و قسمت ديگرش در دره‌ى كم‌عرض اين رودخانه قرار دارد ، در مجموع شهر باصفا و خيال‌انگيزى است . كوچه‌هاى پر عرض و مستقيم ، ميدان‌هاى پردرخت ، باغ‌هايى كه دور خانه‌ها را احاطه كرده‌اند به اين شهر منظره‌ى مفرح و دلبازى مىدهد ولى در آن قسمت از شهر كه كوه عظيم شوملى « 1 » مسلط است ، شكوه سنگينى سايه مىاندازد .\r\nبا آنكه كوتائيسى شهرى بسيار قديمى و داراى گذشته‌ى افسانه مانندى است ، ولى از آن دوران اثرى بر جاى نمانده است . از قلعه‌ى شهر ، از كليساى زيبايى كه در سال 1032 [ ميلادى - 423 ه ق 
  ] به دستور باگراتيد چهارم « 2 » پادشاه ابخازها و گرجىها احداث شده بود ، فقط چند خرابه باقى مانده است و بس . اما كليساهايى كه جديدا احداث شده‌اند ، آثار مهم و درخور توجهى نيستند . شايد ميان تمامى آنها كليساى ارمنيان كاتوليك تا اندازه‌يى گيراتر باشد .\r\nدر اين شهر نيز - مانند بسيارى از شهرهاى ديگر مشرق زمين - زندگى و جوش و خروش ، بيش‌تر در بازار متمركز شده است ، و بازار از دالان دراز سرپوشيده‌يى تشكيل شده كه به چندين رديف دكان چوبى منتهى مىشود . اين دكان‌ها هم كارگاه و جاى صنعتگرى و هم فروشگاه و محل خريد و فروش است . در اين دكان‌ها پيشه‌ور با شاگردان و دستيارانش برابر چشمان مشتريها و آنهايى كه براى سير و سياحت به بازار آمده‌اند ، سرگرم كار ساختن دستمايه‌ى مورد تخصص خود هستند ، بىآنكه از فاش شدن رمز و راز هنر خويش انديشه و بيمى به دل راه دهند . عجيب آنكه با چه مهارتى از ابزار و آلات كاملا ساده‌ى خود استفاده مىكنند . در هيچ يك از اين دكان‌ها زن ديده نمىشود . ظاهرا جنس قوى تمامى حرفه‌ها را ، ولو حرفه‌هايى را كه كم‌تر درخور استعداد و صلاحيتش است ، به كلى قبضه كرده است . من با كمال تعجب در بازار كوتائيسى مردان ريشوى كهنسال و سرزنده‌يى را ديدم كه خياطى مىكردند و پارچه‌ها را با خنجرهايشان مىبريدند و سوزن‌ها را از جا فشنگىهاى بىآزار بيرون مىكشيدند .\r\nمردمى كه در بازار به اين سوى و آن سوى مىروند ، نيز به نوبه‌ى خود ديدنىاند :\r\n\r\n\r\n","description":"","footnote":"\r\n( 1 ) .  Chomli \r\n( 2 ) .  Bagrat IV  : عنوان سلسله‌يى از فرمانروايان ارمنستان كه از قرن نهم تا قرن يازدهم ميلادى بر آن سرزمين فرمانروايى مىكردند . م .\r\n","page_name":" 35 ","page_number":47},
  {"content":"\r\n\r\nگرجى ، مينگرليايى ، ايمرتيايىها كه همه‌ى آنها چوخا « 1 » مىپوشند - چوخا نوعى ردنگت تنگ است كه تا زير زانو مىرسد و سينه‌اش مجهز به جافشنگىهاى نقره‌دوزى شده است . شلوار آنان بسيار چسبان و لبه‌هاى آن زير چكمه‌هاى نرمى پنهان است . سرشان را نيز پاپاخ كوچكى از پوست بخارا مىپوشاند . شوشگه و خنجر يك يا دو قبضه تپانچه نيز كه به كمر خود بسته‌اند ، مجموعه‌ى اين لباس ملى را كامل مىكند . و از اين سر تا آن سر قفقاز ، هر كجا كه قدم بگذاريم ، با اندك تغييرات كم و بيش بىمعنى همه را در چنين كسوت و تركيب يكسانى خواهيم ديد . البته باشلق را فراموش كردم كه نوعى سرپوش است با بندهاى ضخيمى كه روى سينه گره مىخورد و به اقتضاى فصل ، پوشنده‌ى آن را از گرما يا سرما حفظ مىكند .\r\nلباس‌هاى مضحك زنان نيز به اندازه‌ى لباس مردان تماشايى است : دامن‌هايى از پارچه‌هاى پررنگ ، بيش‌تر به رنگ‌هاى آبى يا بنفش ، با شليته‌ى گشاد در قسمت بالاى آن‌كه دامن را خوب نگه مىدارد . روى جليقه‌يى قلابدوزى شده ژاكت كوتاه روبازى نيز ديده مىشود . ضمنا شبكلاه گرد و پهنى از مخمل كه روى بعضى از آنها با مليله يا زرى كار شده است نيز بر سر مىگذارند و روپوش تورى نازك سفيد رنگى كه به كلاه سنجاق شده است ، از پشت روى دوششان مىافتد . گيسوى دراز آنان كه حلقه حلقه بافته شده روى گونه‌ها آويزان است . آيا نبايد اين راز را فاش كنم كه زيبايى زنان گرجى كه اين همه مورد ستايش بعضى از مسافران به آن ديار شده است ، چندان چنگى به دل نمىزد و بر خلاف جهانگردان ديگر به هيچ وجه ما را نگرفت . در اينكه صورت‌ها همه به شكل يك بيضى كامل و بينى نوك‌تيز و بىنقص و دهان كوچك و چشم‌ها درشت و بادامى بودند ، نمىتوان سخنى داشت ، ولى در تمامى اين تركيب متناسب ، در مجموع قيافه‌هايشان فاقد آن جاذبه و شور زندگى و آن آن دلخواه بود . خطوط چهره در همه‌ى صورت‌ها با وجود تناسب و زيبايى چنان يكسان و يكدست بود كه به نظر يكنواخت و خسته‌كننده مىآمد . به عقيده‌ى ناچيز من ، گرجىها كمى شبيه به مجسمه‌هاى جاندار هستند و زنان زيباروى ايمرتيايى ، ساكن كوتائيسى ، اگر از روى صورت سرد و بىاحساس آنان قضاوت كنيم ، هيچ شباهتى به نياكانشان كه شاردن « 2 » آنان را به عنوان\r\n\r\n\r\n","description":"","footnote":"\r\n( 1 ) . در متن :  Tschok \r\n( 2 ) .  Chardin  : ژان شاردن جهانگرد معروف فرانسوى كه در فاصله‌ى سال‌هاى 1664 و 1677 ميلادى /\r\n","page_name":" 36 ","page_number":48},
  {"content":"\r\n\r\n« شيطان‌ترين زنان روى زمين ، ازخودراضى ، متفرعن ، نابكار ، دورو ، پرفريب ، ستمگر و بىعفت » توصيف مىكند ، ندارند . او در سفرنامه‌اش در وصف آنان چنين ادامه مىدهد « زنان ايمرتيايى براى دل بردن از كسى ، تصاحب او و بعد ترك عاشق خويش ، دست به هر نيرنگى مىزنند . اگر مردى مچ زنش را حين خيانت به خود با فاسقى يك جا بگيرد ، او حق دارد فاسق زن را تنها به تأديه يك رأس خوك وادارد . و معمولا براى چنين جرمى انتقام ديگرى در كار نيست . در خوردن خوك نيز هر سه با هم شريك مىشوند . . . . »\r\nالبته هر زمانه‌يى آداب و رسوم مخصوص به خود را دارد . اما اگر زنان گرجى زمانه‌ى ما براى شوهرانشان ديگر چنين خوراك مشترك شرم‌آورى دست‌وپا نمىكنند ، در عوض از لحاظ كسب معلومات و ياد گرفتن زبان‌هاى اروپايى استعدادشان شايان تحسين است .\r\nدر مؤسسه‌ى سنت - نينا « 1 » كه درهايش به روى همه‌ى دختران مسيحى ، از فرق مختلف باز بود ، تعداد داوطلبان هر سال نسبت به سال قبل افزايش چشمگيرى نشان مىدهد .\r\nپايتخت قديمى ايمرتيا هنوز هم يكى از مراكز عمده‌ى فرهنگى مردم و زبان گرجى است . جامعه‌ى كاتوليك رم در آنجا اداره‌ى يك مدرسه را در دست دارد و دولت نيز به تأسيس يك باب آموزشگاه وسيع علوم دينى اقدام كرده است . از سوى ديگر گرجىها هميشه به افسانه‌هاى سرزمين خود علاقه و دلبستگى خاصى داشته‌اند . از قرن دوازدهم كه دوران عصر طلايى ادبيات قوم گرجى است و نمونه‌ى بارز آن در حماسه‌ى بزرگ « پلنگينه‌پوش » اثر روستاولى « 2 » متجلى گرديده ، شعر و ادب در اين ديار همواره در اوج شهرت و افتخار بوده است . در اين سرزمين شما هيچ گرجى را پيدا نمىكنيد ، ولو آنكه به كلى بىسواد هم باشد ، نتواند چند بيت از اشعار اوربليانى « 3 » ، زرتلى « 4 » ، اريستاو « 5 » و باراتوف « 6 » به ويژه از شاهزاده چاوچاوادزه « 7 » را كه در حكم برانژه‌ى « 8 » قفقاز است ، از حفظ\r\n\r\n\r\n","description":"","footnote":"\r\n- 1075 / 1088 هجرى قمرى دوبار به ايران آمده و بعد از مراجعت سفرنامه‌ى مفصلى نوشته است كه بيش از هر سياح و مورخ ديگر ايران دوران صفوى را به جهانيان شناسانده است . م .\r\n( 1 ) .  Sainte - nina \r\n( 2 ) .  Rustaveli \r\n( 3 ) .  Orbeliani \r\n( 4 ) .  Zereteli \r\n( 5 ) .  Eristaw \r\n( 6 ) .  Baratoff \r\n( 7 ) .  Thavtchavdze  : شاهزاده ايليا چاوچاوادازه ( 1837 - 1907 ) يكى از سران نهضت ادبى و اجتماعى گرجستان است ، پيروان وى به « گروه نخست » معروف بودند . م .\r\n( 8 ) .  ( Pierre Jean ) Beranger  : شاعر و تصنيف‌ساز معروف فرانسوى ( 1780 - 1857 ) . م .\r\n","page_name":" 37 ","page_number":49},
  {"content":"\r\n\r\nبخواند . بر تعداد روزنامه‌ها هم روزبه‌روز اضافه مىشود . دروبا « 1 » به معناى زمان ، روزنامه‌ى روزانه ، ايمدى « 2 » به معناى اميد ، روزنامه‌ى ادوارى و ايوريا « 3 » مجله‌ى ماهانه بيش از ديگر نشريات مورد استقبال مردم قرار گرفته‌اند . در كوتائيسى شنيديم كه يكى از دبيران دبيرستان به ترجمه‌ى كمدىهاى مولير پرداخته است و دبير ديگرى نيز براى لغات و اصطلاحات فنى مصطلح در آثار علمى ، كلمات معادلى وضع كرده است .\r\nاين نهضت فرهنگى با بيدارى احساسات ملى نيز همراه بوده است . چند نفر از آنانى كه كله‌شان بوى قرمه‌سبزى مىدهد ، حتى آرزوى اتحاد نژادهاى مختلف كارتول را كه اينك به فرمان روس‌ها گردن نهاده‌اند ، در قالب يك قلمرو خودمختار در سر مىپرورانند . آيا لازم است گفته شود كه اين‌گونه افكار خواب و خيالى بيش نيست ؟ اگر هم روزى به تحقق برسد ، جز بدبختى براى گرجستان حاصل ديگرى به بار نخواهد آورد ، چون رقابت‌هاى خانوادگى ميان شاهزادگان صاحب ادعا از نو آغاز خواهد شد و جنگ‌هاى داخلى كه سرتاسر تاريخ اين سرزمين را پر كرده است ، همه جا را به خاك و خون خواهد كشيد .\r\nشب ، هنگام مراجعت به منزل محقرمان در آستانه‌ى مسافرخانه‌ى باطوم دختر جوانى را ديديم كه به طرز عجيبى لباس پوشيده بود : نيم‌تنه‌يى از ابريشم آبى با چند قطار فشنگ طلايى روى آن ، جليقه‌ى گلى زردوزى شده ، كمربندى از اطلس چين به دور كمر با يك خنجر و چند تپانچه‌ى طلاكوب ، شلوارك چسبانى به رنگ آبى باز ، چكمه‌هاى نرمى با منگوله‌هاى زرين در پا ، كلاه پاپاخ بر سر ، دستمال چهارگوش يكرنگى روى موها كه خدا مىداند چطور آن را راست پشت سر نگه داشته بود . به موجب اطلاعاتى كه به دست آورديم ، اين دختر جوان ، با اين لباس و وضع كاملا زنانه ، در واقع پسر و نوكر يكى از شاهزادگان مينگرليايى بود .\r\nغذاى شام بدتر از غذاى ناهار بود . بعد از مراجعت به اتاقم ، تازه روى رختخواب خود دراز كشيده بودم كه متوجه شدم شب بدون مبارزه و جنگ و گريز با دشمنان نامرئى به سر نخواهد رسيد . انبوهى از حشرات مختلف كه در ميان آنان كك‌ها در صف اول قرار گرفته بودند ، در لابه‌لاى رختخواب وول مىخوردند . اولين حمله‌ى آنها بسيار شديد و ناگهانى بود و حمله‌ى دوم مقاومت‌ناپذير . از جايم بلند شدم و سعى كردم روى\r\n\r\n\r\n","description":"","footnote":"\r\n( 1 ) .  Le Droeba \r\n( 2 ) .  L'Imedi \r\n( 3 ) .  L'Iveria \r\n","page_name":" 38 ","page_number":50},
  {"content":"\r\n\r\nصندلى بخوابم . اما يورش حشرات و كشمكش ميان من و آنها بيش از پيش شديدتر شد .\r\nعلىرغم مقاومت قهرمانانه وقتى كه اولين پرتوهاى روشنايى سپيده‌دم دميد ، من خسته و كوفته و شكست خورده خارج از گود از پاى درآمده بودم . وضع همراهانم نيز بهتر از من نبود به‌طورى كه هر سه نفر فورا آماده شديم تا به سوى دهكده غلاتى « 1 » كه عبادتگاه ملى و باستانى مسيحيان كارتول در آنجا واقع شده است ، حركت كنيم .\r\nجاده‌يى كه به دهكده مزبور مىرفت ، ابتدا از حومه‌ى يهودىنشين مىگذشت كه ساكنان يهودى آنجا را از دور لبه‌ى بزرگ و عجيب كلاه‌هايشان از فاصله بسيار دور هم مىتوان تشخيص داد . درشكه‌چى ، دو يا سه بار ، مجبور شد درشكه را متوقف سازد تا خوك‌هايى را كه روى زباله‌هاى كثيف محله يهودىها غلت مىزدند ، زير نگيرد . به مجرد خروج از شهر ، جاده از ميان دره‌ى ريون مىگذشت و اطراف آن را كوهستان‌هاى مرتفع مشجرى فراگرفته‌بود و در دامنه‌ى كوه‌ها ، روستاها و خرابه‌ى قلعه‌هايى كه در زمان‌هاى گذشته اشراف جنگجو و غارتگر در داخل آن قلعه‌ها ساكن بودند ، مشاهده مىشد . بعد جاده به تدريج از رودخانه دور مىشد و از گردنه بالا مىرفت كه در آنجا در بلنداى كوه پوشيده از جنگل ، صومعه‌يى سرفرازانه نمايان بود . بعد از سراشيبى تند و نسبتا خطرناكى به رودخانه‌ى پهناور و عميقى به نام كراسنايا - ركا « 2 » ( - رود سرخ ) رسيديم كه چون پلى روى آن نبود بايد از گدارى مىگذشتيم و اين كار در بعضى مواقع خالى از خطر افتادن به آب نبود . در آن سوى رودخانه يك خانواده‌ى گرجى قبل از آنكه از اين گذرگاه حادثه‌انگيز بگذرند ، اسب‌ها را رها كرده بودند تا نفسى تازه كنند . ارباب و چهار نوكرش از سر تا پا مسلح ، زنان با نيمتاج‌هايى متصل به بالاپوش‌هاى بلند ، غلام بچه‌ها با قوش‌هايى روى مچ دست ، كشيشى با يك كتاب دعاى ضخيم زير بغل مجموعه‌يى از رنگ و هواى زندگى محلى را بر لب آب به وجود آورده بودند كه ديدن آنها ناگهان صحنه‌يى از مناظر قرون وسطى را برابر چشمان من مجسم ساخت . سربالايى مفصلى كه جاده از آن مىگذشت به نقطه‌يى رسيد كه راه به كلى خراب و غير قابل عبور بود و پاى اسب‌ها در هر قدم روى صخره‌هاى لخت و درشت به شدت ليز مىخورد . مقابل در صومعه ، راهبى كه ريش پرابهت و كلاه لبه‌دار بزرگى بر سر داشت و رداى سياه بلندى چسبيده به كلاه پوشيده بود ، از ما استقبال كرد . ظاهر اين شخص به عمله‌ى موت و\r\n\r\n\r\n","description":"","footnote":"\r\n( 1 ) .  Ghelati \r\n( 2 ) .  Krasnaya - Reka \r\n","page_name":" 39 ","page_number":51},
  {"content":"\r\n\r\nكاركنان قبرستان شباهت داشت و به زبان روسى حرف مىزد . ابتدا ما را به سوى دو عبادتگاه كوچك كه يكى به ژرژ قديس « 1 » و ديگرى به نيكلاى قديس « 2 » اختصاص داشت ، راهنمايى كرد و بعد چشمه‌ى سرپوشيده‌يى را نشان داد كه آبش بنا به گفته‌ى او سرشار از خواص و مزاياى متعدد درمانى بود ولى به هنگام بازديد ما ، از آن آب تنها براى خنك كردن شراب كشيشان و راهبان صومعه استفاده مىشد .\r\nساختمان صومعه نمونه‌ى زيبايى از سبك معمارى روم شرقى بود . روى حاشيه‌ى پنجره‌ها و كناره‌هاى سردر آن به طرز بسيار ظريف و زيبايى كنده‌كارى شده بود . گنبد روى محراب با كاشىهاى زيبايى كه هديه‌ى آلكسيوس كومننوس « 3 » به داوود سوم « 4 » بود ، در مجموع تصوير حضرت مريم و دو ملك مقرب ميكائيل و جبرئيل را نشان مىداد .\r\nسرتاسر ديوارها هم پوشيده از نقاشىهاى كم‌ارزشى از آثار متوسط نقاشان بيزانسى يا جنوايى بود ، اما آن نقاشىها از نظر اينكه لباس‌هاى قديمى پادشاهان و اسقف‌هاى ايمرتيايى را به خوبى نشان مىدادند ، اهميت شايان داشتند . نقاشىهاى ديگر ، نمايشگر صحنه‌هاى تاريخى مختلفى بودند . پرده‌يى كه از تصاوير اولياى مذهبى در صومعه آويخته بودند ، جديد بود اما تصويرها و نقش‌ها همه قديمى و دست‌كم بيش‌تر آنها از ارزش هنرى والايى برخوردار بودند . بعضى از آنها ابتدا روى طلاى يكپارچه كار شده و بعد با سنگ‌هاى گرانبهاى ديگر تزيين يافته بود . مينياتورهايى كه روى ميناى خانه خانه‌يى و با نوشته‌هاى يونانى صورت قديسين را نشان مىدادند ، همه آشكارا به دوران طلايى هنر بيزانس [ روم شرقى 
  ] تعلق داشتند .\r\nبعد از تماشاى ساختمان از گنجينه‌ى صومعه بازديد كرديم ، اما از همان لحظه‌ى\r\n\r\n\r\n","description":"","footnote":"\r\n( 1 ) .  Saint Georges  : يا در انگليسى جورج قديس كه در مآخذ اسلامى به جرجيس معروف است . م .\r\n( 2 ) .  Saint Nicolas \r\n( 3 ) .  Alexis Comnene  : در متون فارسى اين اسم با تلفظ يونانى آن به صورت آلكسيوس كومننوس ثبت شده است . كومننوس‌ها مردمان بزرگى از روم شرقى هستند كه از ميان آنان افراد برجسته‌يى برخاسته‌اند . از جمله آلكسيوس اول ( 1031 - 1118 ) كه امپراتور معروف بيزانس بوده است . م .\r\n( 4 ) .  David III  : پادشاه گرجستان ( 1089 - 1125 ) فرزند ژرژ دوم . با افول امپراتورى سلجوقى و درگذشت ملكشاه سلجوقى ، داوود سوم فرصتى به دست آورد تا وسعت قلمرو پادشاهى خود را از درياى سياه تا بحر خزر و از سلسله جبال قفقاز تا سرحدات جنوبى ارمنستان گسترش دهد . به اين جهت يكى از فرمانروايان معروف گرجستان و اولين پادشاه گرجى است كه دست به تشكيل يك ارتش منظم و دايمى پنجاه هزار نفرى از افراد قپچاق زد و توسط ارتش مزبور توانست تفليس و آنى ، پايتخت آن روز ارمنستان را به تصرف خود درآورد . م .\r\n","page_name":" 40 ","page_number":52},
  {"content":"\r\n\r\nورود به داخل مخزن ، عدم توجه و بىاعتنايى راهبان به نظم و نظافت ما را به شدت متأثر ساخت . نسخه‌هاى خطى گرانبها مزين به تصاوير رنگى ارزنده تماما روى زمين ولو بودند و چند وجب گرد و خاك روى آنها نشسته بود . بعضى از آنها را هم به صورت درهم وبرهم در يخدان كهنه‌يى روى هم انباشته بودند . خوشبختانه لباده‌ها و كلاه‌هاى مخصوص اسقف‌هاى ايمرتيايى و جامه‌هاى مجلل پادشاهان قديم را كه روى آنها سرتاسر مرواريدهاى ظريف دوخته شده بود ، تا حدى با مراقبت بيش‌تر نگهدارى مىكردند . من از حلقه‌ى انگشترى كه براى انگشت يك غول ساخته شده بود ، همچنين از كفش‌هاى ظريف با پاشنه مرواريددوزى شده‌ى لويى پانزدهم « 1 » ، بيش‌تر از تاج سلطنتى با همه‌ى بها و زرق و برقى كه داشت ، خوشم آمد . يك صندوق متبرك كه در آن كفنى با علايم و نشانه‌هايى از حضرت مريم نگهدارى مىشد ، توسط آندرئاس قديس « 2 » به قفقاز حمل شده بود و از هر جهت بر غناى اين مجموعه‌ى نفيس مىافزود . ضمنا علت احداث و برپايى اين صومعه به خاطر و به افتخار همين اثر مقدس و متبرك بوده است .\r\nمقبره‌ى شاه داوود ، بنيادگذار صومعه ، در عبادتگاه مجاور دير - كه وضع مخروبه‌يى داشت - قرار دارد . روى سنگ قبر با حروف قديمى و خط عجيبى اين كلمات نقر شده است : « اينجا محل آرامگاه ابدى من است . من خود آن را انتخاب كرده‌ام و مىخواهم كه در آنجا به خاك سپرده شوم » . نزديك قبر درى تخته‌يى از چوب بلوط و با ورقه‌يى از آهن روى زمين جاى داده شده است . چون طبق يك رسم بسيار كهن بعد از آنكه داوود بر شهر گنجه ( يليزاوتپول ) دست يافته بود ، درهاى دروازه‌ى شهر را با خود همراه آورده و پيش از مرگ دستور داده بود اين علايم پيروزى را نيز كنار قبرش قرار دهند .\r\nراهب‌ها در خانه‌هاى چوبى باريكى سكونت داشتند . راهنماى مهربان ما درحالىكه ما را به اتاق سرپرست صومعه راهنمايى مىكرد ، مرتب از قصد مسافرت ما و از مليت ما پرس‌وجو مىنمود . ولى جواب سؤال آخرى وى ظاهرا در هاله‌يى از ابهام باقى ماند ، چون هرچه ما سعى مىكرديم كه او را قانع كنيم در روى كره‌ى زمين كشورى نيز به نام بلژيك وجود دارد ، گوشش به شنيدن نام چنين سرزمينى بدهكار نبود . سرپرست\r\n\r\n\r\n","description":"","footnote":"\r\n( 1 ) .  Louis XV  : لويى پانزدهم يا لويى محبوب ، از سال 1715 تا 1775 پادشاه فرانسه بود . م .\r\n( 2 ) .  Saint Andr'e  : سنت آندره يا اندرئاس قديس يكى از دوازده حوارى است و به موجب روايات در آسياى صغير و مقدونيه و جنوب روسيه به تبليغ دين مسيح پرداخته است . آن‌طوركه مىگويند او را بر صليب مخصوصى كه به شكل  X  بود و به صليب « سنت آندرو » معروف است به دار كشيده‌اند . م .\r\n","page_name":" 41 ","page_number":53},
  {"content":"\r\n\r\nصومعه به علت كسالت مزاج نتوانست ما را بپذيرد و ما عدم ديدار وى را با تماشاى منظره‌ى باصفايى كه از بالاى ايوان اتاقش ، از دره‌هاى سبز و خرم كراسنايا - ركا و چنيز - چالى و كوهستان‌هاى مينگرليا و ايمرتيا و كوه با ابهت شوملى ديده مىشود ، تلافى كرديم . آن‌طوركه راهب همراه ما مىگفت در يك هواى صاف و روشن حتى درياى سياه و بندر پوتى را نيز از اينجا مىتوان مشاهده نمود . اما آن مسافر خوشبخت كيست كه حتى يك بار هم شده ، از بركت چنان هواى صاف و روشن مجال تماشاى آن همه مناظر را كه در واقع جزء محالات است ، به دست آورد ؟\r\nبعد از آن سير و سياحت دلپذير ، شب چندان مطبوعى را نگذرانديم . بعد از شام دوست آلمانى ما كه نظير اغلب هم‌ميهنانش آدم شاعرمنش و از شيفتگان سرسخت شب‌هاى مهتابى بود ، پيشنهاد كرد براى تماشاى دورنماى شهر و اطراف آن در زير نور ملايم و كم‌رنگ ماه ، به خارج شهر كوتائيسى برويم . ما اين پيشنهاد را پذيرفتيم و ده دقيقه بعد در خارج شهر بوديم . و بعد از نيم ساعت به نظرم چنين آمد كه ما از شهر خيلى دور شده‌ايم ، اما ماه ديده نمىشد . همراه آلمانى ما در انتظار ظهور مجدد ماه از ما مىخواست كه باز هم دور تر برويم . چون بعيد به نظر مىآمد كه آن راه دوباره ما را به پوتى برگرداند ، هرجا كه او مىرفت ، ما نيز گوسفندوار به دنبالش بوديم . بعد از يك ساعت راه رفتن ، سرانجام به وسط جنگلى رسيديم ولى باز هم از ماه خبرى نبود و ظاهرا آن شب اين معشوق آسمانى خيال نداشت كه حتى گوشه‌ى چشمى نيز به ما نشان دهد . از دور چراغ‌هاى كوتائيسى در تاريكى شب چشمك مىزدند و تصميم گرفتيم از همانجا به شهر برگرديم . غير از اين بايد چه مىكرديم ؟ سر راه ، در وسط يك حياط بزرگ و دور افتاده ، ميخانه‌يى قرار داشت . ايمرتيايىها شب‌هاى خود را با باده‌گسارى و تماشاى رقص و پايكوبى سه رقاصه‌ى كولى در اين ميخانه مىگذراندند . صحنه‌هاى رقص بديع و تماشايى بود . ما نيز براى تماشا ايستاديم . يكى از نجيب‌زادگان كه جوانى بود با رفتار اشراف‌منشانه ، از جمع جدا شد و وقتى كه دانست ما خارجى هستيم ، به عنوان ميهمان‌نوازى گرجىها ، از ما دعوت كرد كه وارد جمع آنها بشويم و در همان لحظه با اشاره‌ى او درهاى سنگين حياط ميخانه پشت سر ما بسته شد . ما نيز مخالفتى از خود نشان نداديم . بعد از آنكه كمى نشستيم و گلويى تر كرديم ، مىخواستيم خداحافظى كنيم و به منزل برگرديم ، ولى ميزبان ما ناگهان مطلب نگران‌كننده‌يى را با ما در ميان گذاشت و\r\n\r\n","description":"","footnote":"","page_name":" 42 ","page_number":54},
  {"content":"\r\n\r\nگفت كه افراد خطرناكى در ميان راه در كمين ما نشسته‌اند . ما در معرض يك خطر جدى بوديم . البته نه در وسط راه ، بلكه در ميان دوستان تازه‌مان كه مقابل در ورودى جمع شده بودند و عده‌يى نيز با سرازير شدن از بالاى ديوار مرتب به كمك آنان مىآمدند . وضع ما لحظه به لحظه بحرانىتر مىشد . علت اين نامردى را جويا شديم و به آنان رسما اخطار كرديم كه فورا در را به روى ما بگشايند . ميزبان ما بلافاصله در رأس اين افراد پست كه از دارودسته‌اش به شمار مىآمدند ، قرار گرفت ، ولى نمىدانم چرا حمله را آغاز نمىكردند ؟ شايد تپانچه‌هاى ما آنها را سر عقل آورده بود و به رعايت احتياط وامىداشت . خنجرها و شوشگه‌ها از غلاف بيرون آمد . با همه‌ى علاقه‌يى كه به سلاح‌هاى شرقى دارم ، در آن لحظه‌ى بخصوص ديدن شكل آنها برايم بسيار ناگوار و چندش‌آور بود . پشت سر ما ، در گوشه‌ى حياط ، رقاصه‌هاى كولى از فرط وحشت گريه را سر داده بودند . از آنان سؤال كرديم كه اين حياط راه خروجى ديگرى هم دارد يا نه ؟\r\nجواب دادند ندارد . ولى چون ما مىدانستيم كه در قفقاز تمامى خانه‌ها در خروجى دارند ، گفته‌ى آنان را باور نكرديم و آنان را سخت تحت فشار قرار داديم . رفيق آلمانى ما به آنان حالى كرد كه اگر حقيقت را نگويند ، تاوان گستاخى و سوء نيت بقيه‌ى عده را نيز در وهله‌ى اول خود آنان پس خواهند داد . در اين هنگام سحر شكسته شد و در عقبى حياط را به ما نشان دادند . تازه تير چوبى سنگينى را كه بر پشت در انداخته بودند ، از جا بلند كرده بوديم كه افراد اوباش به آن سوى در هجوم بردند . اما ما هركدام دو پا هم از ديگران قرض كرديم و از درختان جنگل تا جاده‌ى كوتائيسى يك نفس دويديم . آن شب هتل كلشيد [ كولخيس 
  ] در نظر من چه مأمن دلفريب و پرجاذبه‌يى جلوه مىكرد .\r\nصبح فرداى آن روز به تفليس عزيمت كرديم . ايستگاه كويريلا « 1 » كه در كنار مسيلى به همين نام احداث شده است ، نقطه‌ى پايانى دشت مسطح بود . در بژاتورانى « 2 » كه سرآغاز سربالايىهاى گردنه‌ى سورام « 3 » به شمار مىآمد ، لوكوموتيو را از قطار جدا كرده بودند و موتورى با نيروى دو برابر به آن بسته بودند . ترن با كشش اين موتور نيرومند آهسته آهسته از گردنه بالا مىرفت . مناظر اطراف كم‌نظير بود .\r\nدر ته دره رودخانه‌يى به صورت آبشارهاى متعدد از روى صخره‌ها سرازير مىشد .\r\nجنگل‌هاى انبوه و پردرخت ، دامنه‌ى كوه‌ها را سرتاسر پوشانده بودند . قلعه‌هاى قديمى\r\n\r\n\r\n","description":"","footnote":"\r\n( 1 ) .  Kuirila \r\n( 2 ) .  Bejaturani \r\n( 3 ) .  Suram \r\n","page_name":" 43 ","page_number":55},
  {"content":"\r\n\r\nكه در جاهاى تسخيرناپذير و مرتفعى بنا شده بود ، بر جاذبه و شكوه چشم‌انداز اين حول و حوش بسى مىافزود . ولى در عين حال ، همان‌طور كه خاصيت بناهاى ويران است ، تماشاى آنها دل آدم را مالامال از غم مىكرد . سورام ، گرجستان و ايمرتيا را از حوضه‌ى درياى سياه و حوضه‌ى درياى خزر جدا مىسازد . سورام با برج و باروى قديمى و رو به ويرانىاش شهر كوچكى است و منظره‌ى خاصى دارد . راه فرود آمدن به اين شهر از طريق سراشيبى بسيار تند و گاهى حتى نگران‌كننده است و يك دفعه و در فاصله‌ى كوتاهى به انتها مىرسد . قطار از وسط دره‌ى كر مىگذرد و براى رسيدن به گورى « 1 » زياد طول نمىكشد . يكى از جاهاى بسيار ديدنى يك دژ بسيار قديمى است كه ده قرن از تاريخ بنايش مىگذرد و بالاى تپه‌يى بلند و مجزا كه در وسط دشت هموارى ميان كوهستان‌هاى مرتفع ساخته شده است ، بر تمامى شهر تسلط دارد . و از آن بالا در فاصله‌يى دور قله‌ى پر برف كوهستان كازبك مشاهده مىشود . به خوبى پيدا است كه اين دشت بستر درياچه‌يى بوده كه بعدها آب آن خشك شده است .\r\nهنگامى كه ما شهر گورى را ترك مىكرديم ، شب فرارسيده بود و مسير قطار از دشت‌ها و مزارع معمولى كنار رود كر مىگذشت و به علت تاريكى هوا از آثار خرابه‌هاى متسخت « 2 » پايتخت قديمى گرجستان ، خيلى كم پيدا بود ، حتى مىتوان گفت كه نتوانستيم چيزى ببينيم . در ايستگاه تفليس - كه عبارت از بناى چوبى زشتى بود و درخور چنين شهر بزرگى نبود - با هزاران مصيبت توانستيم اسباب و اثاث خود را پيدا كنيم ، از بس كه اين ايستگاه شلوغ و بىنظم و ترتيب بود . ولى بالاخره آنها را از مأموران قطار گرفتيم و درحالىكه از ديدن آن همه مناظر تماشايى به كلى اشباع شده بوديم ، وقتى خود را به محيط مهمان‌نواز هتل اروپايى رسانديم ، در آستانه‌ى آن از فرط گرسنگى و تشنگى ديگر تاب و توانى براى سخن گفتن و يا دو قدم راه رفتن نداشتيم .\r\n\r\n\r\n","description":"","footnote":"\r\n( 1 ) .  Gori  : يكى از شهرهاى قديمى كنار رود كر ( كورا ) و بالادست تفليس است . ويرانه‌هاى يك قلعه معروف قديمى و كليسايى از قرن 12 هنوز در آن باقى است . قلعه مزبور مدتى ميان ترك‌ها و ايرانىها و بعد گرجىها دست به دست گشته است . استالين در اين شهر زاده شده است و خانه زادگاهىاش را در ايامى كه قهرمان بلامنازع دنياى كمونيسم بود ، تبديل به موزه كرده بودند . م .\r\n( 2 ) .  Mtskheta \r\n","page_name":" 44 ","page_number":56},
  {"content":"\r\n\r\n\r\nفصل سوم تفليس\r\nنخستين احساس - شهر روسى : گالاوانسكى - چشم‌انداز - قصر - « گروشگ » زمستانى - موزه‌ى قفقازى - هتل‌ها - پل وورنتسف - قسمت مهاجرنشين - [ باغ 
  ] مجتهد - تفليس قديم - آوبار - متكى - سقدرى - ميدان و بازارهاى ارمنى و ايرانى - سقدرى - پتگن - داويد قديس - باغ گياه‌شناسى - دژ نارين قلعه - جمعيت : روسى ، آلمانى ، گرجى ، ارمنى ، ايرانى ، تاتار ، اروپايى - تهيه‌ى مقدمات سفر - ژيرولامو رئالينى - چند پند نيكو .\r\nتفليس ، پايتخت ماوراى قفقاز ، بر ساحل رود كر و در ميان دره‌يى عميق كه اطراف آن را كوهستان‌هاى خشك ، ولى خوش‌رنگ و خوش‌تركيب فراگرفته ، واقع شده است و شهر تباين‌ها و اضداد است . در قسمت جديد شهر كه شهرى روسى است هر تازه‌واردى چنين خيال مىكند كه وارد شهر سن‌پترزبورگ « 1 » يا مسكو شده است ، ولى محله‌هاى قديمى گرجىها يا ايرانىها همان‌طور دست نخورده مانده و همان حال و هواى كاملا آسيايى خود را حفظ كرده است . كوى ايروان « 2 » كه محله‌ى كم و بيش بينابينى است ، ولى كم‌كم به صورت يك محله‌ى اروپايى درمىآيد ، در قسمت شرقى و قسمت روسى شهر واقع شده است و در حقيقت خط فاصل ميان تفليس گذشته و تفليس آينده است .\r\nدر آن سوى كوى ايروان ، در قسمت بالاى رود كر محله‌ى روسى سولالك « 3 » و چشم‌انداز زيباى گالاوينسكى « 4 » ديده مىشد . در قسمت جديد شهر ، كوچه‌هاى عريض و خوب سنگفرش شده و مغازه‌ها ، كه آنها را اغلب فرانسويان اداره مىكردند ، با كوچه‌ها و\r\n\r\n\r\n","description":"","footnote":"\r\n( 1 ) .  Saint Petersburg \r\n( 2 ) .  Erivan \r\n( 3 ) .  Solalak \r\n( 4 ) .  Galavinsky \r\n","page_name":" 45 ","page_number":57},
  {"content":"\r\n\r\nمغازه‌هاى محله‌ى پرسپكتيو - نوسكى « 1 » و بولشايا سادوايا « 2 » چشم‌هم‌چشمى مىكنند .\r\nچون در آنجا ميدان‌هايى كه خوب درختكارى شده است ، بر صفاى اين محله‌ى اعيان‌نشين مىافزايد . قصر حاكم در محله‌ى « پرسپكتيو » و برابر يك باغ بزرگ پرتردد واقع شده است . بناى آن از خارج چيز درخور ملاحظه‌يى را نشان نمىدهد ، اما اتاق‌هاى آن‌كه بعضىها به سبك و سليقه‌ى اروپايىها و بعضى ديگر كاملا مطابق ذوق ايرانىها مرتب و تزيين شده است ، نمونه‌يى از خوش سليقگى و ظرافت كامل است .\r\nسبك معمارى آسيايى از اين دست ، در تفليس بسيار متداول و باب طبع همگان است . مىگويند حد اعلاى هنر تزيين در « گران تئاتر » « 3 » [ تماشاخانه‌ى بزرگ 
  ] كوى ايروان به كار رفته است . بدبختانه هنگام عبور ما از تفليس ، تئاتر مزبور تعطيل بود . باشگاه اشرافى گروشك « 4 » نيز كه در ناحيه‌ى پرسپكتيو واقع شده است ، هتلى دارد و تماما مطابق سليقه‌ى ايرانىها آرايش يافته است و آن قدر نقاشى ، طلاكارى ، كاشيكارى و آيينه‌كارى دارد كه آنجا را به صورت يكى از آن قصرهاى افسانه‌يى كه در داستان‌هاى هزار و يك شب توصيف شده است جلوه مىدهد . اين مجموعه ، همچنين ساختمان‌هاى باشگاه سوبرانى « 5 » كه بيش‌تر بازرگانان عمده‌ى ارمنى به آنجا مىروند ، هنوز هم در باغ بزرگ مصفايى ، محل تابستانى دارد و چند بار در هفته در تالار بزرگ آن برنامه‌ى رقص داير است .\r\nموزه‌ى مربوط به نژادشناسى ، گياهان بومى و حيوانات قفقاز نيز در قسمت روسى شهر قرار داشت . يك نوع گاو وحشى كه از كوه‌هاى البروس شكار شده و دو ببر از لنكران از انواع حيوانات تماشايى آن موزه را كه توسط يك دانشمند آلمانى به نام دكتر رد « 6 » اداره مىشود ، تشكيل مىدهند . نام و آوازه‌ى كارهاى علمى اين دانشمند در اروپا معروف است .\r\nسه هتل عمده در مركز شهر قرار دارد و هر سه را فرانسوىها اداره مىكنند . چون هنوز بدكر « 7 » راهنمايى براى مسافرت به قفقاز منتشر نكرده است ، شايد ذكر چند كلمه‌يى در اين باب خالى از فايده نباشد .\r\n\r\n\r\n","description":"","footnote":"\r\n( 1 ) .  La Perspective - Neusky \r\n( 2 ) .  La Bolshaya Sadovaya \r\n( 3 ) .  Le Grand theatre \r\n( 4 ) .  Groushok \r\n( 5 ) .  Sobranie \r\n( 6 ) .  Dr . Redde \r\n( 7 ) .  ( Karl ) Baedeker  : كتابفروش و نويسنده‌ى آلمانى ( 1801 - 1859 ) ، او به علت تهيه و انتشار مجموعه‌يى براى راهنماى مسافران ، در قرن نوزدهم معروف بود . م .\r\n","page_name":" 46 ","page_number":58},
  {"content":"\r\n\r\nهتل اروپا در كوى ايروان هتل بسيار معروفى است . سالن انتظار و چايخانه‌ى آن اين امتياز را دارد كه محل ملاقات و وعده‌گاه دايمى فرانسوىها و آلمانىهاى مقيم تفليس است و در آنجا از بركت آيين و معجزه‌ى گامبرينوس « 1 » ، كينه‌ى ديرينه ملى خود را فراموش مىكنند . مىگويند هتل قفقاز اتاق‌هاى راحت‌تر و گران‌ترى دارد . مالك آن ، آقاى دولالاند « 2 » ، كه بيش‌تر به نام هكتور « 3 » معروف است هنوز هم گوشه و كنايه‌يى كه آقاى دوتيلمان « 4 » در سفرنامه‌اش به او زده و او را « آشپزباشى » ناميده است ، فراموش نكرده است . صفت آشپزباشى درباره‌ى وى كمى تند است ، اما يك صورت حساب نهصد روبلى براى اقامت سه نفر به مدت يك هفته ، اندكى تلافى و قلقلك به دنبال دارد .\r\nهتل لندن دورترين و در عين حال مطلوب‌ترين هتل‌ها است . در سايه‌ى ميدان مجاور آن و هواى خنك و مطبوع باغش كه طبقه طبقه تا كنار رود كر امتداد دارد ، جاى بسيار دنج و زيبايى محسوب مىشود . اين هتل محل اقامت و رفت و آمد اعيان و طبقات بالاى جامعه‌ى روسى و گرجى است و همچنين كم و بيش يكى از كافه‌هاى تفليس به نام كافه‌ى انگليسى هم اين وضع را دارد ، ولى اين امر مانع از آن نيست كه آقا و خانم كنت [ گردانندگان آن كافه 
  ] از ابزار لطف و خوشرويى نسبت به جهانگردان ناچيز دريغ ورزند .\r\nدر چند قدمى هتل لندن ، در آن سوى پل بزرگ ، مجسمه‌ى برنزى بزرگى از سردار وورنتسف - كه نامش در قفقاز نيز به اندازه‌ى كريمه محبوب و معروف است - برپا كرده‌اند . اين پل كه پل وورنتسف ناميده مىشود ، شهر و حومه را به هم متصل مىكند و در حومه‌ى شهر بيش‌تر مهاجرانى از اهالى وورتمبرگ « 5 » سكونت دارند كه به خاطر اعتقادات مذهبىشان مورد آزار و شكنجه قرار گرفته و در حدود شصت سال پيش از شهر و ديار خود رانده شده‌اند و خانه‌هاى قشنگى كه اغلب داراى باغچه‌هاى زيبايى هم هستند به اخلاف آن مهاجران تعلق دارند و در فرسنگ‌ها راه ، دور از كناره‌ى رودخانه‌ى\r\n\r\n\r\n","description":"","footnote":"\r\n( 1 ) .  Gambrinus  : به موجب افسانه‌يى بلژيكى ، گامبرينوس پادشاهى بود كه در عصر شارلمانى مىزيست و هنر آبجوسازى از اخترعات او است . با اين توضيح معجزه‌ى گامبرينوس براى خواننده صاحب ذوق معلوم است و بىدليل نيست كه حافظ آسمانى ما مىگويد :\r\n اين خرد خام به ميخانه بر * تا مى لعل آوردش خون به جوش ، م . \r\n( 2 ) .  Delalande \r\n( 3 ) .  Hector \r\n( 4 ) .  de Thielmann  : نويسنده در فصل اول درباره‌ى اين جهانگرد آلمانى و كتاب زيبايش ، توضيحات كافى داده است . م .\r\n( 5 ) .  Wurtemberg  : يكى از ايالات قديمى واقع در جنوب غربى آلمان . م .\r\n","page_name":" 47 ","page_number":59},
  {"content":"\r\n\r\nرن يك شهر كوچك و خوش منظره‌ى آلمانى به وجود آمده است . باغ عمومى به نام « باغ اروپا » عصرهاى تابستان مملو از جمعيت مىشود و محل تفريح و سرگرمى ساكنان شهر است . در آن باغ بالماسكه‌هايى هم ترتيب مىدهند كه به نظر من سخت حزن‌انگيز و ملال‌آور آمد . در شب‌هايى كه برنامه‌ى بالماسكه نيست ، يك دسته نوازنده‌ى آسيايى مركب از چهار يا پنج هنرمند آهنگ و ترانه‌هاى گرجى و ايرانى اجرا مىكنند كه بىنهايت مورد پسند و علاقه‌ى اهالى بومى و حتى روس‌ها است ، ولى در گوش اروپاييان ناآشنا به موسيقى شرقى شنيدن اين سروصداها فى الواقع عذاب اليم و شكنجه‌ى وحشتناكى است .\r\n[ باغ 
  ] مجتهد « 1 » كه در حكم بوادوبولونى « 2 » تفليس است ، حد فاصل ميان شهر و قسمت مهاجرنشين آن به شمار مىرود . افراد مرفه تقريبا هر عصر براى استنشاق هواى تميز و مطبوع سرى به آن پارك زيبا مىزنند كه از بركت نهرهايى كه در اطراف آن جارى است ، حتى در روزها هم هواى خنكى دارد . اينجا در واقع گردشگاه مورد علاقه‌ى مردان و زنان شيك‌پوش نيز به شمار مىرود و آنان مرتبا لباس‌هاى آخرين مد پاريس را با كالسكه‌هايى كه اسب‌هاى اصيل بىنقصى دارند ، در اين پارك به معرض تماشا مىگذارند .\r\nمناظر و زندگى در قسمت اروپايى و جديد تفليس هر قدر هم كه براى مأموران و افسران روسى مطبوع باشد ، براى جهانگردان خارجى جاذبه‌ى چندانى ندارد . از ديدگاه آنان شهر باستانى گرجىها به نام آولابار « 3 » در كرانه‌ى چپ رود كر و قلعه‌ى روبه ويرانى گذاشته‌ى آن و همچنين كليساى قديمى متكى - سقدرى « 4 » كه توسط واختانگ\r\n\r\n\r\n","description":"","footnote":"\r\n( 1 ) . بنا به نوشته‌ى ناصر الدين شاه ، در سفرنامهء ناصر الدين شاه به فرنگ ، ص 243 ، باغ مجتهد را آقا ميرفتاح ساخته است . اين ميرفتاح بنا به نوشته مرحوم بامداد ، پسر حاج ميرزا يوسف آقا مجتهد تبريزى است . . . آقا ميرفتاح در سال 1209 ق . متولد شد و در سال 1243 ق . در زمان استيلاى روس‌ها به آذربايجان به واسطه اعمالى كه مرتكب شد ، پس از انعقاد مصالحه در تركمنچاى به تفليس رفته و سپس در 1258 ق . به تبريز بازگشت و در سال 1269 ق . در تبريز در سن 60 سالگى مرد . اعمال قبيح اين مجتهد معروف كه ظاهرا مرحوم بامداد از بازشمردن آن ننگ داشته يكى اين بوده است ، كه با آغوش باز به استقبال قشون روس رفته و مقدمات تسلط دشمن غير مسلمان را بر جان و مال مردم وطنش فراهم نموده است . م .\r\n( 2 ) .  Bois de Boulogne  : اسم گردشگاهى است در پاريس واقع در ميان شهر پاريس و محلات نويى و بولونى . م .\r\n( 3 ) .  Avlabar  : در كتاب حماسهء يپرم كه نويسنده‌ى آن به همراه يپرم‌خان مدتى در آن محله‌ى تفليس مخفى شده است اسم آن را هاولابار نوشته است . ر . ك . ص 364 حماسه يپرم . نوشته هوسپ موسسيان و با مقدمه و ترجمه هراير خالاتيان ، تهران 1354 . م .\r\n( 4 ) .  Metheki - Sagdari \r\n","page_name":" 48 ","page_number":60},
  {"content":"\r\n\r\nگورگسلانى « 1 » در قرن پنجم [ ميلادى 
  ] همزمان با تفليس احداث شده ، از تمامى آثار و يادبودها و ساختمان‌هايى كه از روى غرب اقتباس شده است ، مهم‌تر و شايان توجه‌تر است . پلى كه بر روى قسمت شيب‌دار رود كر زده‌اند ، آولابار را به محله‌هاى ارمنىنشين و ايرانىنشين متصل مىكند و اين محله‌ها از برج و باروى قديمى ايرانى به نام نارين قلعه « 2 » تا لبه‌ى خندق عميقى كه از ته آن رودخانه جارى است ، ادامه دارند . آنجا هر مسافرى خود را به اندازه‌ى بمبئى يا يزد از اروپا دور حس مىكند . خانه‌هاى خاكسترى رنگ با پشت‌بام‌ها كه يكى از بالاى آن ديگرى سردرآورده است ، در كوچه‌هاى تنگ پيچ در پيچ و پر از فراز و نشيب قرار دارند . ديدن اين‌چنين كوچه‌هاى عجيب و غريب موجب تعجب هر جهانگرد خارجى مىشود . اروپاييان هر بار كه هوس مىكنند براى رفتن به حمام‌هاى معدنى از اين محله‌ها بگذرند ، حمام‌هايى كه تنها با آب‌هاى گوگرددار ، گرم و داير شده‌اند و تفليس نامش را به صورت تىليس - كولاخى « 3 » يعنى شهر [ آب‌هاى 
  ] گرم از آنجا گرفته است ، گه‌گاه راه را گم مىكنند . در اين كوچه‌هاى آرام و ساكت زنان ايرانى درحالىكه تمامى بدن خود را زير چادر بزرگى از چيت كبودرنگ ، سفت و سخت پوشانيده‌اند ، و زنان تاتار با انداختن روپوش قرمزرنگى روى صورت خود ، كه طى قرن‌هاى متمادى قيافه‌ى آسيايى آنان همچنان بدون تغيير و دست نخورده مانده است ، آهسته آهسته راه مىروند .\r\nاز ميدان كه نام يكى از فلكه‌هاى اين محله‌ى آسيايى است و بازار ارمنىها هم در همانجا واقع است ، كوچه‌هاى پر پيچ و خم منشعب مىشود و در سطح شهر امتداد مىيابد . در هر دو سوى كوچه‌ها پهلوبه‌پهلو ، دكان‌هايى قرار دارند كه هم محل خريد و فروش و هم كارگاه صنعتگرى هستند و در اين دكان‌ها هرچه ساخته مىشود ، درست در مقابل چشمان مشتريان و رفت و آمدكنندگان در كوچه و خيابان است . صاحبان بعضى از\r\n\r\n\r\n","description":"","footnote":"\r\n( 1 ) .  Waktang - Gourgaslan  : شاه واختانگ گورگسلانى يكى از قهرمانان ملى گرجستان در قرن پنجم ميلادى و زنده‌كننده حكومت ملى در آن سرزمين است . م .\r\n( 2 ) . در متن  Naraclea  نوشته شده است . تصور مىرود كه نارين قلعه باشد . و در قلعه‌ها ، قلعه درونى را نارين قلعه يا نارين دژ مىگويند . ر . ك . لغتنامهء دهخدا . در پاره‌يى از شهرها - مانند اردبيل - قلعه‌ى شهر به نارين قلعه معروف است و نارين در تركى به معناى خرد است . م .\r\n( 3 ) . در متن  Tbilis - Kalaki  ، ولى به زبان گرجى تىليس كولاخى ، يعنى شهر آب‌هاى گرم درست است . ر .\r\nك . لغتنامهء دهخدا . م .\r\n","page_name":" 49 ","page_number":61},
  {"content":"\r\n\r\nاين حرفه‌ها در جايگاه‌هاى خاص و مشخصى مستقر شده‌اند . مثلا بازار پوست‌فروشان يا كوزه‌گران هركدام در سراى جداگانه‌يى است . و از همه تماشايىتر بازار زرگرها و اسلحه‌فروشان است كه در اين بازار انواع سلاح‌ها و طلاآلات به معرض تماشا گذاشته شده است . هنرمندان قفقازى با ابزار و وسايل كار كاملا ابتدايى ، روى نقره يا پولاد آن‌چنان خوب سياه قلم كار مىكنند كه نقش و نگارى كه اثر دست و قلم آنان باشد نمونه‌يى از غايت ذوق و هنر كم مانند است .\r\nبه خصوص در بازارچه‌ى ابريشم‌بافان و پارچه‌فروشان ، علاقه‌مندان به وسايل تجملى بايد اراده‌ى بسيار قوى داشته باشند تا بتوانند در برابر وسوسه‌يى كه با ديدن اين همه اشياى جاذب و خيره‌كننده در درونشان ايجاد مىگردد ، از خود ايستادگى نشان دهند و مقاومت ورزند . پارچه‌هاى زربفت نوخى « 1 » و شماخى « 2 » ، خاتم‌كارىهاى قاضى كوموك « 3 » خنجرهاى زركوب كاباچى ؟ « 4 » تفنگ‌ها و تپانچه‌هاى نقره‌كارى شده‌ى شورا « 5 » و شمشيرهاى آبدار داغستان و فرش‌هاى دست‌بافت زنان كرد ايروان ، . . . ديگر از اشياى كمياب و نفيسى كه از ايران ، تركيه ، تركستان و حتى از سرزمين‌هاى دوردست بخارا و هرات وارد كرده‌اند ، چيزى نمىنويسم . چه فرصت كم‌نظيرى براى مشتاقان ديرپسند كه تندتند از حجم روبل‌هاى جيب خود كم كنند ولى در عوض بر تعداد اشياى نفيس گنجينه‌ى خانه‌ى خود بيفزايند .\r\nهركدام از اين مغازه‌ها مىتوانست موضوع تابلوى نقاشى ارزنده‌يى باشد ، حيف كه من نقاشى بلد نيستم و هيچ وقت نيز چون آن روز كه در بازار تفليس گردش مىكردم ، به دليل بىبهره بودن از اين موهبت و هنر خود را ملامت نكرده‌ام . جمعيتى كه در آن بازار به گشت‌وگذار مىپردازند آميخته‌يى از انواع رنگ‌ها و شكل‌ها و قيافه‌هاى مختلف هستند .\r\nمأموران روسى با لباس‌هاى متحدالشكل ، تاتارها با پاپاق‌هاى پشمدار مخروط مانند ، ارمنىها با كاسكت‌هاى پهنى كه با آن نيم‌تنه‌ى دراز آسيايى و با آن آستين‌هاى كذايىشان مطلقا جور در نمىآيد ، مهاجران ورتمبرگى هنوز هم با آن لباس‌هاى قديمى آلمانى ،\r\n\r\n\r\n","description":"","footnote":"\r\n( 1 ) .  Noukha  : نوخا ، يا نوخى از ولايت شكى و يكى از مراكز مهم ابريشم‌بافى است . م .\r\n( 2 ) .  Shemakha  : شماخى و نوخى جزء آن شهرهايى هستند كه به موجب عهدنامه‌ى گلستان از ايران جدا شدند . بنيادگذار شماخى به موجب نوشته حمدالله مستوفى [ نزهة القلوب ، تصحيح ليسترانج ص 92 
  ] انوشيروان عادل است . م .\r\n( 3 ) .  Kasi \r\n( 4 ) .  Kabatschi \r\n( 5 ) .  Schoura \r\n","page_name":" 50 ","page_number":62},
  {"content":"\r\n\r\nاهالى آلبانى با شليته‌هاى مخصوص به خودشان ، يونانيان سائل به كف ، ترك‌هاى تنبان‌پوش ، اوستىهاى وفادار به كلاه‌هاى نمدى سياهشان ، ايرانىها ، بعضى ملبس به لباس‌هاى ملىشان و آن كلاه‌هاى بلند نوك‌تيز بخارايى و بعضى ديگر نيز چون مردان شيك و آخرين مد پاريسى ، بسيار مرتب و خوشپوش ، لزگىها با لباس‌هاى چسبان چركسى ، . . . از اول صبح تا غروب آفتاب در راهروهاى تنگ و پرازدحام بازار مدام از اين سو بدان سو در حال رفت و آمدند . گاهى قافله‌يى از شتران كه از ايران كالا مىآورد ، يا ارابه‌يى مالامال از خيك‌هاى شراب كاخت يا اسب‌هايى با مشك‌هاى آب پر شده از رود كر سعى مىكنند از ميان اين امواج خروشان انسانى راهى براى خود باز كنند و آن وقت است كه تلاطم و ازدحام جمعيت به نقطه‌ى اوج مىرسد و منظره‌ى بازار و هياهو و همهمه‌ى مردم ديگر در وصف نمىگنجد .\r\nبازار تاتارها و ايرانىها در سوى ديگر رود كر قرار دارد . اين بازار از راهروهاى گنبددار بسيار عريض و بسيار بلندى تشكيل شده است . بازرگانان در انتظار مشترى در گوشه‌ى دكان روى فرشى مىنشينند و در آن حال يا قليان نارگيله‌ى ايرانى دود مىكنند و يا دانه‌هاى تسبيح كهربايى را تند تند در دست مىگردانند و صد بار اسم « الله » را آرام آرام زير لب زمزمه مىكنند . اغلب اين بازرگانان به داد و ستد منسوجات ابريشمى و فرش‌هاى وارد شده از ايران مشغول هستند و نحوه‌ى عرضه‌ى فرش‌ها به مشترى نيز ترتيب خاصى دارد :\r\nيك‌يك آنها را تا انتخاب نهايى جلو چشم خريدار روى زمين پهن مىكنند و خدا مىداند كه انتخاب فرشى از ميان آن همه فرش‌ها كه يكى از ديگرى زيباتر و نفيس‌تر است چه قدر كار دشوارى است .\r\nنزديك بازار كاروانسراى بزرگى است كه تازه بنا شده است و دو ساختمان ديگر مربوط به دو آيين به كلى متفاوت : يكى مسجد پيروان تشيع با مناره‌يى پوشيده از كاشىهاى آبى فيروزه‌يى رنگ و كمى آن طرف‌تر كليساى بزرگى به نام سيون « 1 » يا سيمئون « 2 » كه بنا به قولى در ابتداى نفوذ و رواج مسيحيت « 3 » در اين منطقه تأسيس شده\r\n\r\n\r\n","description":"","footnote":"\r\n( 1 ) .  Sion \r\n( 2 ) .  Simeon \r\n( 3 ) . رواج مسيحيت در آن منطقه از سال 302 ميلادى در نتيجه‌ى مساعى گرگوريس منور آغاز گرديده است و ارمنستان نخستين سرزمينى است كه در اواخر قرن چهارم ، مسيحيت دين رسمى آن به شماره آمده است . م .\r\n","page_name":" 51 ","page_number":63},
  {"content":"\r\n\r\nاست و به يادبود اين قدمت دراز صليبى را كه از دو ساقه‌ى مو تشكيل يافته و اثر متبركى است از نيناى مقدس « 1 » ، يكى از قديسان و مروجان مذهبى قفقاز ، با دقت و مراقبت تمام نگهدارى مىكنند . اين كليسا ، همچنين كليساى پتگن « 2 » نزديك خرابه‌هاى قصر روستوم « 3 » و معبد داويد قديس « 4 » كه با شكوه خاصى در وسط دامنه‌ى كوهى كه بر شهر مسلط است ، قرار دارد . همه‌ى اين بناها با كمى تغيير و اصلاح به سبك معمارى بيزانسى ساخته شده‌اند و مانند تمامى كليساهاى ارمنى و گرجى گنبدشان به جاى آنكه انحنايى داشته و به صورت مدور باشد ، به شكل مخروط كشيده و باريك شده‌يى درآمده است .\r\nدر قسمت كرانه‌ى سمت راست رود كر در آن سوى محلات آسيايى و درست روبروى كليساى متكى « 5 » و قلعه‌ى روسى ، دژى ايرانى به نام نارين قلعه « 6 » يا به عبارت صحيح‌تر خرابه‌هاى آن‌كه بر شهر تسلط كامل دارد ، ديده مىشود . در دامنه‌ى كوهى كه شهر را در آغوش گرفته است نيز باغ كوچك گياه‌شناسى با چندين كوره راه پر پيچ و خم و پر سايه قرار دارد . اما ميان سبزىهاى تر و تازه و جويبارهاى آبشار مانند داخل اين باغ با مسيلى كه آب پر جنب‌وجوش آن از چشمه‌هاى آب گرم سرچشمه مىگيرد و همچنين با منظره‌ى غم‌انگيز گورستان مسلمانان كه سراسر پر از سنگ قبر و گنبد و چارتاق‌هايى خاكسترى رنگ شبيه به مقبره‌هاى الجزاير است و در طرف ديگر مسيل و در دامنه‌ى تپه‌ى خشك و لم يزرعى احداث شده ، تباين و ناهماهنگى آشكارى مشهود است . از بالاى خرابه‌هاى دژ نارين قلعه با يك نگاه سرتاسر دره‌ى رود كر و شهر تفليس ، باغ‌ها و كوچه باغ‌هايش ، پل‌هايش ، كليساهايش ، بازارهايش ، مسجدهايش حتى چشم‌انداز بسيار تماشايى قله‌ى باشكوه كوه كازبك كه برف و يخچال‌هاى طبيعى آن از دور ، از وراى سايه‌هاى تيره و تار كوهستان‌هاى مه‌آلود درخشش خاصى دارند ، به خوبى ديده مىشود .\r\n\r\n\r\n","description":"","footnote":"\r\n( 1 ) .  Sainte Nina \r\n( 2 ) .  Pethgain \r\n( 3 ) .  Rustom  : با نام رستم قهرمان باستانى ايران كه در صفحات بعد در همين كتاب نيز آمده است ، اشتباه نشود . روستوم [ 1867 - 1919 
  ] يكى از مبارزان معروف ارمنى و بنيادگذار حزب داشناك كه مقارن با سفر نويسنده به تفليس در آن شهر چاپخانه‌يى داير كرده و كتاب‌ها و مقالات چاپ مىكرد و بعدها به ايران آمده و در صف مبارزان انقلاب مشروطيت ايران جنگيده است ، نام خود را از همان روستوم صاحب آن قصر گرفته است . م .\r\n( 4 ) .  Saint - David  : در تفليس اين معبد به اسم شيخ صنعان نيز معروف است . م .\r\n( 5 ) .  Metheki \r\n( 6 ) .  Naraklea  : احتمال داده مىشود اسم صحيح آن نارين قلعه باشد . م .\r\n","page_name":" 52 ","page_number":64},
  {"content":"\r\n\r\nهمان‌طور كه تفليس در حقيقت از سه شهر مجزا تشكيل يافته است : شهر روسى ، قسمت مهاجرنشين و شهر آسيايى ، اهالى و ساكنان آن را نيز عناصر به كلى متفاوت كه به اعتقاد من كم‌تر با هم سر تلفيق و جوشش دارند ، تشكيل مىدهند . روس‌ها اعم از مأموران دولتى يا افسران و تاجران بازار ، در اين شهر به مثابه‌ى افراد گذرايى به شمار مىآيند كه در حالتى شبيه به تبعيد به سر مىبرند و همه‌ى آنان منتظر روزى هستند كه دوران مأموريتشان و يا كسب‌وكارشان در بازار به پايان آيد و زود اين شهر را ترك كنند .\r\nپاريس يا سن‌پترزبورگ مقصد نهايى آنان است . به عكس ، آلمانىها ، چه آنهايى كه در قسمت مهاجرنشين ساكنند و چه افراد دهكده‌هاى مجاور ، مانند مارين‌فلد « 1 » يا جاهاى ديگر هرگز به فكر مراجعت به خاك مقدس فادرلند « 2 » [ سرزمين پدرى 
  ] نمىافتند ؛ ولى با وجود اين ، كوچك‌ترين تمايلى حتى به رنگ روسى به خود گرفتن نيز از خود نشان نمىدهند و در حفظ هويت ملى خويش سخت متعصب‌اند . آنها عبادتگاه‌ها و مدرسه‌هاى خاص خود را دارند و به زبان آلمانى حرف مىزنند . زنانشان مطلقا زبان روسى نمىدانند و چون منحصرا در ميان خود ازدواج مىكنند ، احتمال دارد بر خلاف آنهايى كه به ايالات متحده‌ى امريكا رفته‌اند و در مدت زمان كوتاهى زبان و آداب و رسوم محيط را جايگزين زبان و آداب و رسوم آلمانى كرده‌اند ، اينها خصوصيات ملى خويش را همين‌طور سالم و دست نخورده حفظ كنند . ضمنا مهاجران ياد شده ، بر خلاف انتظار ، روى زندگى روس‌ها و تاتارها نيز هيچ تأثيرى نداشته‌اند . دهكده‌هاى آلمانى همه پيشرفته و پررونق است . جمعيت ، رفاه و آسايش در آن دهكده‌ها هر سال رو به افزايش است ، ولى در آبادىهاى مجاور ، همسايگان بىقيد و لاابالى آنان در جهل مطلق و در كثافت سنتى و آبا و اجدادى سخت غوطه‌ورند . اين افراد تنبل به جاى آنكه از آلمانىها راه و رسم زندگى بياموزند ، به آنان حسادت مىورزند و به شدت از آنان نفرت دارند .\r\nدر تفليس طبعا اكثريت جمعيت را گرجىها تشكيل مىدهند . اغلب آنان نجيب‌زاده ولى بىچيزند . اين تنها خصوصيتى نيست كه آنان را به اسپانيايىها نزديك مىكند ، چون گرجىها نيز مانند اسپانيايىها ، مغرور ، جوانمرد و دست و دل بازند . اما در مقابل اين صفات و خصوصيات خوب ، متأسفانه علاقه‌ى مفرط به ميخوارگى و تنبلى و تن‌پرورى آنان را از هر كارى به جز حرفه‌ى جنگى باز داشته است و از ارزش آنان مىكاهد .\r\n\r\n\r\n","description":"","footnote":"\r\n( 1 ) .  Marienfeld \r\n( 2 ) .  Vaterland \r\n","page_name":" 53 ","page_number":65},
  {"content":"\r\n\r\nگرجىهاى ندار آن‌طوركه مىتوانند زندگى مىكنند ، يعنى بسيار بد مىگذرانند . اما گرجىهاى دارا به دليل علاقه‌ى وافرى كه به تجمل و خوشگذرانى دارند ، اغلب تمامى دارايى خود را از دست مىدهند و در چنگ نزول‌خواران طماع ارمنى اسير مىشوند . بعد از آنكه ورشكستگى آنان آشكار شد ، نفرت از زندگى گاهى آنان را به سوى راهزنى و چپاول سوق مىدهد . جوانان زيادى از خانواده‌هاى اصيل و قديمى در جاده‌هاى بزرگ شهرتى به هم زده‌اند كه به آبروى خانوادگى آنان لطمه‌يى نمىزند ، ولى در بسيارى از مواقع چنين سرنوشتى پاى آنان را سرانجام به سيبرى مىكشاند . گرجىها ، علىرغم عيب‌هايشان ، نژادى باهوش و دوست داشتنى هستند و حتى بايد اميدوار بود كه اگر با تمدن اروپايى آشنايى كامل پيدا كنند ، بيش از اين هم لياقت و شايستگى از خود نشان دهند .\r\nبعد از گرجىها تعداد جمعيت ارمنيان از همه بيش‌تر است . اگر به هنر و حرفه‌ى ايشان ارج و اجر لازم داده شود ، آدم‌هاى همه فن حريفى هستند . شايستگى ذاتىشان بيش‌تر آنان را به سوى امور تجارى و بانكى كشانده است . در سايه‌ى شمّ اقتصادى و كار مداوم ، اغلب موفق شده‌اند ثروت كلانى جمع‌آورى كنند . هر فرد ارمنى اعم از اينكه كارمند جزء يا عالىرتبه‌ى دولت باشد ، يا اينكه به بانكدارى و نزول‌خوارى مشغول گردد ، در زندگى يك هدف بيش‌تر ندارد ، مانند يك نفر يهودى اين واقعيت را درك كرده است كه فقط قدرت بزرگ و يكدست بر جامعه‌ى نوين مسلط است و روى اين اصل همه‌ى آنان تمامى مساعى خويش را براى رسيدن به اين هدف به‌طور دايم ، حتى گاهى بدون كوچك‌ترين دغدغه‌ى خاطر به كار مىبرند . به اين جهت در قفقاز يا يهودى نيست و يا خيلى كم پيدا مىشود ، چون ارمنيان آن‌چنان از لحاظ مقام و موقع عرصه را بر آنان تنگ گرفته‌اند كه ديگر وجود آنها عملا بىفايده و خالى از اثر مانده است . در يك مورد ارمنيان با يهوديان فرق اساسى دارند : در هيچ جا يهودىها به‌كار كشاورزى نمىپردازند ، ولى ارمنيان با علاقه و مراقبت كامل زمين‌هاى زادگاهى خود را مىكارند . عشق به سرزمين و مزارع پدرى و موروثى در نزد آنان با پرستش وطن تجزيه و تكه‌تكه شده‌ى آنها سخت درهم آميخته است و از اين لحاظ اين سرزمين را در حقيقت بايد لهستان مشرق زمين دانست . به اين ترتيب ، ارمنيان در سايه‌ى كار و كوشش روزبه‌روز غنىتر مىشوند و در عوض گرجىها يا دست كم بيش‌ترشان مرتبا دارايى خود را از دست مىدهند .\r\nضمنا اين دو نژاد كه خصوصيات به كلى متمايز از هم دارند مطلقا با يكديگر ميانه\r\n\r\n","description":"","footnote":"","page_name":" 54 ","page_number":66},
  {"content":"\r\n\r\nخوبى ندارند و افراد آنان با هم بسيار كم آميزش و معاشرت مىكنند . يك مرد گرجى ازدواج با يك دختر ارمنى را وصلت ناجورى مىداند ، ولى علىرغم چنين پندار شايع ، كم نيستند تعداد شاهزادگان اصل و نسب‌دار ولى ورشكسته‌يى كه از طريق ازدواج با دختر فلان صراف پولدار وضع زندگى خود را از نو روبه‌راه كرده‌اند . ناسازگارى و عدم آميزش اين دو نژاد با همديگر موضوع قابل تأسفى است ، چون اگر آنان با همديگر آميزش بيش‌ترى داشتند ، از نتيجه‌ى آن نسل برترى با برخوردارى از مجموعه‌ى صفات و شايستگىهاى ارثى هر دوى آنان به وجود مىآمد و در راه تلاش معاش درهاى موفقيت را بيش‌تر به روى آنان مىگشود .\r\nدر تفليس ده يا دوازده هزار نفر ايرانى نيز زندگى مىكنند . شايد ريشه‌ى آنان مربوط به دورانى باشد كه پادشاهان ايران گرجستان را در تصرف خود داشتند ولى تعداد نفرات اوليه‌ى آنان در نتيجه‌ى مهاجرت افراد بىشمارى كه از شرق و شمال ايران براى تحصيل ثروت مرتبا به قفقاز مىآيند ، روزبه‌روز به افزايش گذاشته است . اغلب اين ايرانىها بازرگانان و آدم‌هاى زيرك و باهوشى هستند كه اگر اين ضرب المثل قابل قبول باشد ، درباره‌ى آنان چنين مىگويد : « براى كلاه گذاشتن سر يك نفر ارمنى دو نفر يهودى لازم است و دو ارمنى براى سر يك ايرانى » . ضمنا مشهور است كه ماهرترين بناهاى ماوراى قفقاز نيز ايرانى هستند . درباره‌ى ايرانىهاى ايالت ايروان كه از سال 1828 جزء رعاياى تزار به شمار مىآيند ، بايد گفت كه به‌طور داوطلب وارد ارتش و ادارات روسى مىشوند .\r\nآنان به علت دانستن زبان‌هاى شرقى كه در ايالت‌هاى آسيايى عامل كمك‌كننده‌ى بسيار سودمندى است و همچنين به دليل برخوردارى از هوش و مهارت و شايستگى ذاتى - كه بسيارى از آنها چه از لحاظ رفتار و آداب و رسوم و چه از جهت انديشه و افكار به كلى اروپايى شده‌اند - در مشاغل خود به مقام‌هاى مهمى دست يافته‌اند . آنها واقعا « آقا » و جنتلمن‌هاى كاملى هستند و بسيارى از ايشان نيز خوب فرانسه حرف مىزنند .\r\nتاتارها نيز كم و بيش به تعداد ايرانيان هستند . آنها قومى فقير ولى سخت قانع و زحمتكش‌اند . مشاغل پر مشقت مال آنها است . بعضىها حمال‌اند و بعضى ديگر كه كم‌تر در يك شهر مىمانند ، شترها و قاطرهاى كاروان يا ارابه‌هاى سنگين را كه تنها وسيله‌ى حمل و نقل كالاها در ميان ايالات قفقاز و شهرهاى ايران است ، مىرانند .\r\nتاتارها به انجام دادن كارهاى ناجور نيز دست مىزنند و بعضى از آنان به‌طور عمده\r\n\r\n","description":"","footnote":"","page_name":" 55 ","page_number":67},
  {"content":"\r\n\r\nدر دارودسته‌ى راهزن‌ها و آدم‌كش‌ها جذب مىشوند و شرح و تفصيل ماجراهاى دلخراش آنان ستون روزنامه‌هاى تفليس را پر مىكند .\r\nتعداد اروپاييان نيز نسبتا زياد است و همه آدم‌هاى شناخته‌يى هستند . بيش‌تر آنان فرانسوى و اغلب فروشنده‌ى لباس خانم‌ها و بعضى نيز تاجر پارچه‌هاى ابريشمىاند .\r\nايتاليايىها و يونانىها به انجام دادن حرفه‌هاى كوچكى پرداخته‌اند . ضمنا چند انگليسى در ادارات تلگراف هند - اروپا مشغول‌اند و دو يا سه نفر ژاپنى نيز اخيرا به تفليس آمده‌اند و تلاش مىكنند در كار كشت چاى وارد شوند ، ولى فكر مىكنم سعى آنان به جايى نرسد .\r\nتفليس يكى از آن شهرهايى است كه در آن يك نقاش مىتواند چندين ماه و يك جهانگرد چندين هفته بماند . اولى از نقاشى كردن هرگز خسته نخواهد شد و دومى از سير و تماشا . اما فرصت ما كم بود و بعد از اقامتى بسيار كوتاه به دلخواه خود به فكر عزيمت افتاديم . از سوى ديگر گرماى هوا نيز طاقت‌فرسا مىشد و بيم آن مىرفت باز هم گرم‌تر شود . ضمنا مسافرت در قفقاز نيز كار سهل و ساده‌يى نبود . خوب مىدانستيم كه با ترك تفليس تا مدت‌هاى طولانى با مظاهر مدنيت اين سرزمين نيز خداحافظى خواهيم كرد . به اين جهت مىبايست قبلا در اين زمينه خوب فكر مىكرديم و تصميم لازم را مىگرفتيم . دوست آلمانى ما راه اروپا را در پيش گرفته بود و ما نمىتوانستيم به زبان روسى و تاتارى « 1 » و فارسى حرف بزنيم . اولين شرط احتياط ايجاب مىكرد كه مترجمى براى خود بگيريم . تمامى آنهايى كه به مشرق زمين مسافرت كرده‌اند مىدانند كه انتخاب مترجم تا حد زيادى به مقتضيات سفر و هزينه‌هايى كه پيش مىآيد ، بستگى دارد . قنسول بلژيك ، آقاى رولو « 2 » ، كه از اولين روز ورود ما به تفليس برخوردش با ما مانند يك دوست قديمى بود ، با راهنمايىهاى ارزنده‌اش كمك بسيار به ما كرد . در سايه‌ى محبت وى ، در مدت بسيار كوتاهى مترجم ايتاليايى الاصلى به نام ژروم رئالينى « 3 » پيدا كرديم كه علاوه بر فرانسه و روسى به زبان‌هاى تركى ، ارمنى ، گرجى ، فارسى ، كردى و تاتارى نيز تكلم مىكرد و در طى مسافرت‌هاى متعدد اطلاعات جامعى از كليه‌ى مناطق قفقاز و آسياى صغير و ايران كسب كرده بود و خيلى بيش‌تر از نياز ما از همه جا و از همه\r\n\r\n\r\n","description":"","footnote":"\r\n( 1 ) . ظاهرا منظور نويسنده از زبان تاتارى ، تركى متداول در آذربايجان و اران است . م .\r\n( 2 ) .  M . Reuleaux \r\n( 3 ) .  Jerome Realini \r\n","page_name":" 56 ","page_number":68},
  {"content":"\r\n\r\nچيز آگاهى داشت . درباره‌ى صداقت و درستكارى و زبر و زرنگىاش نيز شهادتنامه‌هاى معتبر و متعددى همراه داشت كه يكى از آنها مقالات ستايش‌آميز روزنامه تايمز « 1 » در زمان جنگ روس‌ها در آسياى صغير بود ، و او در آن هنگام آقاى فوربز « 2 » را در سرتاسر مناطق جنگى همراهى كرده بود . و افسر انگليسى ديگرى به نام آقاى بيكر « 3 » در سفرنامه‌يى كه از مسافرت به ايران و تركستان با عنوان ابرهايى در مشرق زمين « 4 » تهيه كرده از او فراوان به نيكى ياد كرده است .\r\nبه كمك ژروم ابتدا به سرعت به مغازه‌هاى بازار سرى زديم تا مقدارى وسايل و اسباب مورد نياز سفر تهيه كنيم چون به كشورى مىرفتيم كه در مسير راه‌هاى آن جز چند چاپارخانه جاى ديگرى براى استراحت مسافران وجود نداشت و در آن چاپارخانه‌ها هم جز اتاق لخت و خالى با يك دستگاه سماور كه تازه چاى و وسايل دم كردن آن را نيز خود مسافر بايد همراه آورده باشد ، چيز ديگرى پيدا نمىشد ، ازاين‌رو مجبور بوديم قبل از عزيمت وسايل و سيورساتى از قبيل لوازم مختصرى براى پخت‌وپز ، چند تكه لحاف قابل حمل ، مقدارى قند و چاى و مواد خوردنى فاسد نشدنى ، نان و كوزه‌يى پر از شراب كاخت براى خود تهيه كنيم . ضمنا مجموعه‌يى از داروهاى ضرورى در سفر و چند بطرى كنياك براى قاطى كردن با آب و چند جعبه فشنگ باروبنه‌ى سنگين ما را كه در نظر ما سخت دست‌وپاگير ، ولى براى چنين سفرى درهرحال حداقل بود ، تكميل مىكرد .\r\nهمه چيز آماده بود ، ولى مهم‌ترين وسيله‌ى مسافرت ، يعنى پادروژنا « 5 » را هنوز نگرفته بوديم و در روسيه اگر كسى اين جواز مخصوص عبور را در دست نداشته باشد كه در آن خط سير و تعداد اسبان مورد نياز مسافر قيد مىشود ، نمىتواند از چاپارخانه‌ها براى مسافرت اسب كرايه كند . دو درجه پادروژنا يا جواز عبور موجود است . جواز عبور ساده و معمولى و جواز عبور همراه با پيك پست و دو مهرى . مسافرانى كه جواز نوع اول را در دست داشته باشند بايد منتظر نوبت ثبت نام شوند كه ممكن است گاهى چندين روز طول بكشد . ولى دارندگان جواز نوع دوم اگر هم ديرتر از همه بيايند مىتوانند زودتر از\r\n\r\n\r\n","description":"","footnote":"\r\n( 1 ) .  Times \r\n( 2 ) .  M . Forbes  : روزنامه‌نگار انگليسى [ 1830 - 1900 
  ] كه ابتدا سرباز بود و بعد به عنوان خبرنگار جنگى در جبهه‌هاى جنگ فرانسه و آلمان و جنگ تركيه و روس و حمله به سرزمين افغانستان شركت كرد و مشاهدات خود را به چاپ رساند . م .\r\n( 3 ) .  M . Baker \r\n( 4 ) .  Clouds in the East \r\n( 5 ) .  Padorojna \r\n","page_name":" 57 ","page_number":69},
  {"content":"\r\n\r\nهمه اسب بگيرند . به اين جهت از هر لحاظ به سود ما بود كه از اين گذرنامه‌ى مشكل‌گشاى دو مهرى براى خود دست و پا كنيم تا هم در وقت و هم در پول صرفه‌جويى كافى كرده باشيم . اين مشكل نيز تنها به دست تواناى شاهزاده دوندوكف - كورساكف « 1 » فرمانرواى كل قفقاز گشوده مىشد . خوشبختانه آقاى دوبلودو « 2 » ، كاردار روسيه در بلژيك ، توصيه‌نامه‌يى به نام او براى اوئلين نوشته بود و اين نوشته فقط حالا به دردمان مىخورد . سراغ فرمانروا را گرفتيم ، گفتند در ييلاق كاجرى « 3 » كه آسايشگاهى در دامنه‌ى كوه‌ها به فاصله يك يا دو فرسخى تفليس است ، به سر مىبرد .\r\nروز پنجشنبه ، 23 اوت ، درشكه‌يى با سرعت تمام ما را از جاده‌يى كه خيلى خوب نگهدارى مىشد ، و اين‌چنين مراقبتى از جاده در قفقاز بسيار كم ديده مىشود ، به كاجرى رسانيد . در طول مدتى كه اوئلين پيش شاهزاده رفته بود ، من از فرصت براى بازديد اين آسايشگاه جديد التأسيس استفاده كردم . بدون رودربايستى بايد بگويم كه سرتاسر دهكده حتى به مفت نمىارزيد و تنها منظره و چشم‌انداز آن عبارت از بيشه‌ى كوچكى بود كه به علت ارتفاع زيادش از گرماى طاقت‌فرسا و از تب‌ها و پشه‌هايى كه در فصل تابستان زندگى را در تفليس تحمل‌ناپذير و مخاطره‌آميز مىكنند ، دور و مصون مانده بود . ضمنا چند باب ويلا و هتل كه بعضى از آنها در دست ساختمان و بعضى ديگر تازه به مرحله‌ى بهره‌بردارى رسيده بود و ظاهرا همه‌ى آنها بسيار ساده و معمولى مىنمود ، از تأسيسات مهم و اوليه‌ى اين دهكده‌ى ييلاقى تازه‌ساز به شمار مىرفت .\r\nطبعا تنها به خاطر دورى راه بورژوم « 4 » - يا اين اسپا « 5 » ى قفقاز - است كه مردم تفليس به جاى سايه‌ى مطبوع درختان پر شاخ و برگ آنجا به چنين جاى ملال‌آورى روى مىآورند .\r\nمن تازه مطالعه‌ى منابع مالى ناچيز كاجرى را تمام كرده بودم كه اوئلين به سراغم آمد .\r\nفرمانروا خيلى نسبت به او ابراز محبت كرده بود . علاوه بر دادن جواز عبور پستى و نوشتن نامه‌يى مبنى بر اجازه‌ى استفاده از تعدادى قزاق در طول راه ، در صورت نياز ، ضمنا به آقاى شاباس « 6 » ، پيشكارش دستور داده بود كه به همه حاكمان ايالت‌هاى سر راه\r\n\r\n\r\n","description":"","footnote":"\r\n( 1 ) .  Dondoukoff - Korsakoff \r\n( 2 ) .  M . de Bloudow \r\n( 3 ) .  Kadjori \r\n( 4 ) . نام اين محل در كتاب  Borshom  چاپ شده است و صحيح آن  Borjomi  است . آب‌هاى معدنى معروفى واقع در گرجستان نزديك رود كر عليا . م .\r\n( 5 ) .  Spa  : از شهرهاى بلژيك كه آب‌معدنى معروفى دارد . م .\r\n( 6 ) .  M . Shabas \r\n","page_name":" 58 ","page_number":70},
  {"content":"\r\n\r\nاز جمله ، ايالت تكه « 1 » نامه‌يى نوشته و سفارش ما را بكند و شب آقاى شاباس تمامى مدارك لازم را شخصا براى ما آورد و مدت درازى با او از هر درى صحبت كرديم . بعد از راهنمايىهاى لازم سرانجام مطالب خود را چنين خاتمه داد :\r\n« تا مىتوانيد به تاتارها بيش از حد لازم رو ندهيد . چون در اين سرزمين عده‌شان كم نيست . هيچ وقت پول زياد به كسى نشان ندهيد . حتى موقعى كه مىخواهيد فقط چند روبل خرج كنيد ، قيافه‌يى به خود بگيريد مثل آنكه حتى دادن چند روبل نيز برايتان سخت و سنگين است . خوب ديگر ، سفر به خير و به خدا مىسپارمتان ، بهتر است بگويم به اميد ديدار ! »\r\n\r\n\r\n","description":"","footnote":"\r\n( 1 ) .  Tekke  : ولايتى در جنوب آسياى صغير . ايل تكه‌لو يا تكلو كه در زمان شاه اسماعيل صفوى در جمع قزلباش درآمد ، از اين ايالت برخاسته است . م .\r\n","page_name":" 59 ","page_number":71},
  {"content":"\r\n . \r\n","description":"","footnote":"","page_name":" 60 ","page_number":72},
  {"content":"\r\n\r\n\r\nفصل چهارم آخرين ضمايم\r\nعزيمت از تفليس - يك حادثه - چاپارها - اردوى قزاق‌ها - دره‌ى آقستافا - دليجان - راهزن جوانمرد - اطراف آلكساندراپول - جاده‌ى قارص - اردوى كردان - هتل امريكا - قارص - يك سرهنگ كرد - آرانجانف شورچشم - مراجعت به آلكساندرپول\r\nروز عزيمت از تفليس سرانجام فرارسيد . در آخرين لحظه‌ها متوجه شديم خيلى از چيزها را فراموش كرده‌ايم ، مثلا تهيه پول خرد براى دادن به اين و آن و خريد شمع و چه مىدانم چيزهاى لازم ديگر . ژروم به چاپارخانه دويد كه براى ساعت چهار دو دستگاه تلگا « 1 » كرايه كند . ارابه‌ها درست سر ساعت آمدند . مسئول چاپارخانه‌ها ايرانى ثروتمندى بود كه چند روز پيش در خانه‌اش شام خورده بوديم و از نظر محبت به جاى يكى از اين تلگاها ، درشكه‌ى راحتى در اختيار ما گذاشته بود . محبت سرهنگ توميش « 2 » ، مدير كل چاپارخانه‌ها نيز كم‌تر از وى نبود . او نيز يك نفر غلام پست را مأمور كرده بود تا پايان راه همراه ما باشد ، تا بر ميزان اعتبار پادروژناى دو مهرى ما باز هم بيفزايد . اسباب سفر را روى تلگا بار كرديم و كوزه‌ى شراب را در جاى مطمئنى كنار صندلى درشكه‌چى جاى داديم . آقاى شاباس آمده بود دوباره با ما خداحافظى كند . ژروم روى تلگا و ما در درشكه نشستيم . به موجب آداب و رسوم روسى همه موظف بوديم پنج دقيقه در سكوت محض فرورويم و اين پنج دقيقه‌ى سخت بدون آنكه نشانه‌يى از شگون بد ظاهر\r\n\r\n\r\n","description":"","footnote":"\r\n( 1 ) .  Telegas  : كه ريشه تركى دارد ، نوعى ارابه‌ى چهارچرخه است و بيش‌تر در روسيه براى حمل و نقل بار مورد استفاده قرار مىگرفت . م .\r\n( 2 ) .  Tomisch \r\n","page_name":" 61 ","page_number":73},
  {"content":"\r\n\r\nگردد ، سپرى شد . دست پيشكار پر محبت فرمانرواى كل را براى آخرين بار فشرديم و درشكه راه افتاد . پاستوش « 1 » - نامى كه ما از پيش خود روى غلام پست گذاشتيم ، چون او اولا خوش نداشت اسم خود را به ما بگويد و ثانيا بدون اداى مراسم احترام حتى دو كلمه هم حرف نمىزد - با دميدن در شيپورش آهنگ خوش كوتاهى مىزد و به اين ترتيب به رانندگان ارابه‌ها و شترها هشدار مىداد كه راه را خلوت كنند . در كوچه‌هايى كه با شيب تند از ميان محله‌هاى ايرانى مىگذشت ، چراغ‌ها روشن بود . از دروازه‌ى شهر كه گذشتيم ، دو ارابه با سرعت تمام به حركت درآمدند . پشت سر ما ، چراغ‌هاى تفليس در تاريكى شب از دور چشمك مىزدند ، ولى ناگهان بعد از گذشتن از پيچى ، ديگر اثرى از آنها ديده نشد . از خلال تاريكى به زحمت مىتوانستيم مسير رود كر را كه در سمت چپ ما ، در مسيلى پر از شن و سنگريزه در جريان بود ، تشخيص دهيم . در ميان آن علفزارهاى خاموش و به خواب فرورفته غير از ما هيچ كس نبود و جز صداى زنگوله‌ى اسب‌ها هيچ صداى ديگرى به گوش نمىرسيد .\r\nخيلى زود به منزلگاه ساقانليك « 2 » رسيديم . تا ايستگاه ياگلونجينسك « 3 » همه چيز به خوشى گذشت . اما در اين ايستگاه ، براى گرفتن اسب از مسئول چاپارخانه با اشكالاتى مواجه شديم . و براى اولين‌بار حراميان و راهزنان افسانه‌يى . . . در قصه‌هاى آن پيرمرد خود را به ما نشان دادند . با شنيدن آن ديگر جاده كم‌تر امن بود . شب هنگام تاتارهاى سوار بر اسب به ارابه‌ى يك نفر ارمنى حمله كرده بودند ، ولى سرعت تاخت اسب‌هاى ارابه جان آن ارمنى را نجات داده بود . از بازگو كردن اين داستان‌ها زود تشخيص داديم كه او با چنين بهانه‌يى مىخواهد ما را شب در اين منزلگاه نگهدارد ، به اين جهت ديگر موضوع مطالبه‌ى اسب را رها كرديم . او مرتبا سوگند مىخورد كه چابك‌ترين و تندروترين اسبان اصطبل خود را در اختيار ما خواهد گذاشت و انصافا به قول خود به راستى وفا كرد .\r\nدر آن سوى ايستگاه ، جاده با پيچ و خم زياد از ميان تپه‌يى مىگذشت كه اگر در پشت گردنه‌هاى آن كسى كمين مىكرد ، از نظر ما به كلى پنهان بود . از ترس دستبردزدن به بار و بنه‌ىمان ، به ژروم گفتيم او جلوتر بيفتد . ما ابتدا با فاصله بسيار كم پشت سر وى حركت مىكرديم ولى ناگهان فاصله‌ى ما زيادتر شد ، ديگر نه ارابه‌ى او را مىديديم و نه صداى\r\n\r\n\r\n","description":"","footnote":"\r\n( 1 ) .  Pastoush \r\n( 2 ) .  Saganlick \r\n( 3 ) .  Yagloundjinsk \r\n","page_name":" 62 ","page_number":74},
  {"content":"\r\n\r\nآن را مىشنيديم . سورچى بر سرعت اسب‌ها افزود ، آنها آن‌چنان درشكه را تند مىبردند كه من كيف مىكردم و با چشمان نيمه‌باز در رؤياى شيرينى فرورفته‌بودم كه كمى بعد لابد به خواب عميقى بدل مىشد ، ولى ناگهان درشكه‌چى با تمامى سنگينى بدنش يك دفعه به روى ما افتاد و چرت مرا پاره كرد . معلوم شد مهار اسب‌ها بريده شده و آنها آزاد از فشار افسار و دهنه ، تند و خشمگين چهار نعل مىتازند و درشكه را با سرعتى عجيب از چپ و راست جاده به دنبال خود مىكشند . پايان حركتى به اين سرعت ، توأم با افسار گسيختگى اسب‌ها ، قطعا سرنگونى در مسيلى بود كه جاده از كنار آن مىگذشت .\r\nكوچك‌ترين ناهموارى و يا برخورد با مانع براى پرت كردن ما در آن مهلكه كافى بود . به اين جهت من ديگر وقت را تلف نكردم ، تفنگم را برداشتم و از درشگه خود را به بيرون انداختم . بعد از آنكه چندين بار چون فرفره روى زمين چرخيدم ، سرانجام سرپاى خود بلند شدم و خدا را شكر ، هم خودم و هم تفنگم را كاملا صحيح و سالم يافتم . اما درشكه در آن لحظه خيلى از من فاصله گرفته بود فقط صداى زنگوله‌ى اسب آن را مىشنيدم . آن هم يك دفعه قطع شد .\r\nپيش خود فكر كردم قطعا درشكه سرنگون شده است و احتمالا اوئيلن زخمى شده است . تا آنجا كه مىتوانستم با سرعت تمام در جاده شروع به دويدن كردم و بعد از تقريبا ده دقيقه از ته مسيل كه زير نور رنگ پريده‌ى ماه منظره‌ى غم‌انگيزى داشت ، صداى داد و بيداد و دشنام توجه مرا به خود جلب كرد . درشكه كه چرخ‌هايش در هوا بود ، ايستاده بود و راننده با دادن فحش و بد و بيراه به دنبال اسب‌ها مىدويد . اوئيلن با قيافه‌يى بهت‌زده گاهى به تفنگ شكسته‌ى خود و گاهى به كوزه‌ى عزيز كه تا قطره‌ى آخر شراب آن به روى زمين ريخته بود ، نگاه مىكرد . اما پاستوش بدون آنكه عظمت اين همه بدبيارى را كه با آن روبرو شده بوديم درك كند ، يا از چنين حادثه‌ى غيرمنتظره‌يى مبهوت باشد ، مرتب در شيپور قرشده‌اش مىدميد و صداهاى گرفته و حزن‌آلودى از آن در مىآورد . . . گرفتن اسب‌ها و كشيدن دوباره‌ى درشكه به جاده كار ساده‌يى نبود . يك ساعت بود براى اين كار تلاش مىكرديم كه ديديم ژروم از تأخير ما نگران شده و از وسط راه به همراه چند چاپار به سراغ ما آمده است . سرانجام به كمك آنان گرفتارى رو به راه كردن درشكه به پايان رسيد و در ساعت دو صبح خسته و كوفته و تشنه و گرسنه\r\n\r\n","description":"","footnote":"","page_name":" 63 ","page_number":75},
  {"content":"\r\n\r\nبه ايستگاه آل‌گت « 1 » رسيديم .\r\nفردا صبح هنگامى كه ژروم چاى درست مىكرد و گارىساز مشغول تعمير درشكه بود ، ما از اين ايستگاه ديدن كرديم . تشكيلات آن عبارت بود از حياطى كه در اطراف آن اصطبل اسب‌ها و جايگاه ارابه‌ها قرار داشت . بعد ساختمانى كه در آن خانواده‌ى مسئول ايستگاه و مأمور پست ، همچنين تلگرافچى سكونت داشتند ، يك اتاق بزرگ به مسافران مرد ، و اتاق بزرگ ديگرى به مسافران زن اختصاص داشت . در اتاق‌ها يك ميز ، چند چهارپايه و چند دست رختخواب گذاشته بودند . مانند حكيمان دوران باستان مسافر بايد همه چيز را خود همراه داشته باشد ، چون در اين منزلگاه‌ها نه آفتابه‌يى براى شستشو و نه قرص نانى براى سد جوع پيدا مىشود . تير سياه و سفيدى كه به بالاى آن يك چراغ نفتى نصب كرده‌اند و هر شب آن را روشن مىكنند و علامت امپراتورى كه بر بالاى در نقاشى شده تنها نشانه براى بازشناختن اين پناهگاه‌هاى محقر سر راه است .\r\nكنار هر ايستگاه چاپارخانه‌يى نيز بنا شده است . ساختمان چاپارخانه‌ها بسيار ساده و ابتدايى است . در زمستان آدم‌ها و اسب‌ها همه در يك اصطبل به سر مىبرند . اما در تابستان چاپارها در پشت‌بام مىخوابند كه معمولا محل تل كاه و علوفه نيز هست .\r\nنزديك هر در يك محل ديده‌بانى گذاشته‌اند كه از آن بالا قراول‌ها مراقب جاده هستند .\r\nاين چاپارها كه همه از ميان افراد بومى و اغلب مسلمان انتخاب و استخدام شده‌اند موظف‌اند پيك پست را ، و در صورت درخواست مسافران ، بار و بنه‌ى آنها را همراهى كنند . دولت براى هركدام از آنان يك رأس اسب و مواجب مختصرى تعيين كرده است .\r\nتهيه‌ى سلاح و لباس به عهده‌ى خودشان است . به اين جهت بعضى تفنگ چخماقى بسيار قراضه و بعضى هم وينچستر « 2 » با خود حمل مىكنند . لباس همه‌شان ژنده و مندرس است و هركدام از آنان لوحه‌ى مسى شماره‌دارى روى لباسشان و كلاهى از پوست گوسفند بر سر دارند . همه جا اين چاپارها از شهرت بسيار بدى برخوردارند و آنان را متهم مىكنند كه به كوچك‌ترين خطرى موضع خود را ترك مىكنند و اغلب نيز\r\n\r\n\r\n","description":"","footnote":"\r\n( 1 ) . در اصل  Alget  . آل‌گت ، اسم مركب تركى است ، آل يعنى بگير و گت يعنى برو . چاپارخانه‌ى آل‌گت يعنى اسبت را بگير و برو .\r\n( 2 ) .  Winchester  : يك نوع تفنگ با كاليبر 7 / 10 ميلىمتر كه در جنگ‌هاى داخلى سال‌هاى 1861 - 1865 امريكا و بعد در جريان جنگ 1870 مورد استفاده قرار گرفته و درگذشته نسبت به زمان خود تفنگ پيشرفته‌يى بوده است . م .\r\n","page_name":" 64 ","page_number":76},
  {"content":"\r\n\r\nشريك دزد و رفيق قافله هستند و حتى گاهى اتفاق مىافتد مسافران را كه بايد حافظ جان و مالشان باشند ، خود بىشرمانه لخت مىكنند . خلاصه اين‌چنين است اوضاع مأموران حفظ و حراست امنيت جاده‌هاى بزرگ قفقاز .\r\nدر ساعت نه كار تعمير درشكه تمام شد و بعد از بسته‌بندى بارها راه افتاديم . در سمت چپ ما برف و يخچال‌هاى داغستان با زيبايى خاصى با رنگ آسمان آبى در هم مىآميخت . در سمت راست نيز يك سلسله تپه‌هاى لخت و خرمايى رنگ در برابر ما ديوار كشيده بود . جاده از دشت بىحاصلى مىگذشت . از كنار قبرستانى گذشتيم كه متعلق به تاتارها بود . سنگ قبرها را همان‌طور كه در تركيه مرسوم است ، به‌طور عمودى بر بالاى قبر گذاشته بودند . بعضى را نيز روى زمين خوابانده بودند . كمى دور تر به دهى رسيديم ؛ البته اگر بشود به اين نوع پناهگاه‌ها كه در بعضى جاها درست كرده‌اند و بلندى بام‌خانه‌هاى آن از چند پا تجاوز نمىكند ، اسم ده يا آبادى گذاشت . ده خالى از سكنه بود و ساكنان آن‌كه نيمه چادرنشين بودند ، گله‌هاى خود را براى چرا به كوهستان برده بودند .\r\nبراى ما فرصت خوبى بود كه از داخل اين زاغه‌ها ديدن كنيم . تنها اتاقك خانه خيلى بزرگ‌تر از آن بود كه ما از بيرون حدس مىزديم . در وسط اتاق ، از روى رنگ سنگ‌هاى سياه شده ، جاى تنور را تشخيص داديم و سوراخ ميان بام اتاق محل دودكش آن بود . در ته اتاق دو تير چوبى قرار داده بودند كه روى آن گليمى انداخته و جاى مردها را از زن‌ها جدا كرده بودند . كنار اين قسمت اتاق مانند طويله بود .\r\nبعد از آن ده ، جاده از كنار يكى از شعبه‌هاى رود كر ، به نام كرام « 1 » مىگذشت . ايرانىها روى آن پلى ساخته‌اند كه به لحاظ وقوع جنايت‌هاى زياد در كنار آن به كرازنى - موست « 2 » يا پل سرخ معروف شده است . چند سال پيش اينجا وعده‌گاه مورد علاقه‌ى راهزنان منطقه بود . ژروم تعريف مىكرد در وسط روز در همين جا به يك جهانگرد انگليسى كه خود او هم همراهش بود ، دستبرد زدند و هشتصد ليره‌ى نقره از وى گرفتند . جهانگرد بيچاره تازه خوشحال بود كه با چنين مبلغى جانش را باز خريده است . خلاصه ، در اين محل آن قدر دزدى و راهزنى زياد بوده كه بالاخره دولت تصميم مىگيرد يك پاسگاه دايمى قزاق داير كند . بعد از استقرار قزاق‌ها ، افسانه‌ى پل سرخ به پايان مىرسد و در حال حاضر حول و حوش آن يكى از امن‌ترين نقاط قفقاز است .\r\n\r\n\r\n","description":"","footnote":"\r\n( 1 ) .  Kram \r\n( 2 ) .  Krasny - Most \r\n","page_name":" 65 ","page_number":77},
  {"content":"\r\n\r\nايستگاه سالائوقلينسك « 1 » ، اولين محل توقف ما ، در نقطه‌ى پيوستن نمىدانم كدام رود سيل‌آسا به رود كر ، در واحه‌ى كوچكى واقع است كه سرسبزى و هواى مطبوع آن بعد از گذشتن از آن همه دشت‌هاى خشك و جاده‌هاى خسته‌كننده براى ما بسيار مغتنم بود . در كنار رود ستونى از قزاقان كوبان « 2 » به وضع خيال‌انگيزى اردو زده و اسب‌ها را در چمن رها كرده بودند . مردها دور آتش حلقه زده بودند و صبحانه تهيه مىكردند . كمى دور تر ، زن فرمانده روى ارابه‌يى در ميان رختخوابى از پر قو خوابيده بود . گاوها كه تازه از ارابه‌ها باز شده بودند ، روى علف‌هاى انبوه غلت مىزدند و آرام آرام نشخوار مىكردند .\r\nقراول‌هاى سواره براى محافظت از جاده و هم از افراد اردو كشيك مىدادند .\r\nفرمانده ستون مرد نازنينى به نام مائيب ارادا « 3 » ما را با محبت تمام پذيرفت و به پيمانه‌يى از شراب كاخت مهمانمان كرد . مىگفت هنگام تحصيل در آموزشگاه خيلى خوب فرانسه بلد بوده اما اكنون از فراموش كردن آن بسيار متأسف است . بين خودمان بماند ، او مىبايست اظهار اطلاعات اشتباه‌آميز جغرافيايى خود را نيز مورد ملامت قرار مىداد . چون اگر گفته‌ى او را باور مىكرديم ، ستون تحت فرماندهىاش قرار بود در گوى تپه « 4 » واقع در تركستان ، پادگانى داير كند و براى رسيدن به آنجا آنها به قول او از خاك ايران مىگذشتند . اما حقيقت امر عبارت از اين بود كه آن قزاق‌ها مىرفتند با افرادى جابه‌جا شوند كه در مرز ايران و در پاسگاه‌هاى كنار ارس به فاصله‌هاى معين نگهبانى مىدهند . به مجرد آنكه از اين فرمانده دوست داشتنى جدا شديم ، قزاق‌ها به دنبال ما راه افتادند . آنها وقتى به ما نزديك شدند ، بعضىها روى زين اسب سرپا ايستاده بودند ، بعضى بغل گوش ما تير خالى مىكردند و افرادى هم كه شجاع‌تر و ماهرتر از ديگران بودند ، كلاه‌هايشان را روى زمين مىانداختند و دوباره به تاخت برمىداشتند . آن‌طور كه درخور اين آخرين محبت و اداى احترام فرمانده عزيز نسبت به ما بود ، از هنرنمايى قزاقان قدردانى كرديم و با خاطره‌يى خوش و آرزوى روزهاى خوب براى اين افراد شجاع به راه خود ادامه داديم .\r\nجاده به تدريج از نوار سرسبز درختان و رستنىها كه اين همه سبزى و خرمى از\r\n\r\n\r\n","description":"","footnote":"\r\n( 1 ) .  Salaoglinsk \r\n( 2 ) .  Kouban  : اين كلمه كه هم نام رود هم نام جايى است ، در منابع قديم فارسى قوبان نوشته شده است .\r\nم .\r\n( 3 ) .  Maibarada \r\n( 4 ) .  Geog - Tepe \r\n","page_name":" 66 ","page_number":78},
  {"content":"\r\n\r\nبركت نزديكى به جريان آب رود كر بود دور مىشد و كم‌كم از پيچ و خم تپه‌هايى نزديك به هم مىگذشت و پستى و بلندى زمين در فاصله‌ى كوتاه مانع از آن بود كه چشم‌انداز پرابهت قله‌ى كوه‌هاى داغستان در دوردست ديده شود . آن‌گاه بعد از عبور از دهكده‌ى كم اهميت لار - آقسو « 1 » ، سرانجا در دره‌ى آقستافا « 2 » ادامه پيدا مىكرد . ايستگاه آقستافينسك « 3 » محل انشعاب راه‌هاى باكو ، قارص و ايروان است . اهالى اين شهرك بزرگ كه هنوز هم اكثريت‌شان را تاتارها تشكيل مىدهند ، مشغول درو كردن و كوبيدن خرمن‌ها بودند . مردان ، زنان و كودكان همه لباس قرمز پوشيده بودند و روى غلتك‌هاى كوچك پر شده از سنگ سرپا ايستاده و اسب‌هاى بسته به غلتك را از روى ساقه‌هاى گندم كه توسط خود مردم جمع‌آورى شده بود ، از اين سو به آن سو مىراندند . قسمتى از خرمن روى پشت بام خانه‌ها تلنبار مىشد و در جاهاى آفتابگير ، از اختلاط پهن با كاه كه ماده سوختنى مورد مصرف اغلب اهالى در اين منطقه است تپاله درست مىكردند و مىگذاشتند خوب خشك شود .\r\nدره‌ى پايين آقستافا جاى خوش‌منظره‌يى نبود . جاده از ميان تپه‌هاى لخت و خاكسترى رنگ كه مىشود گفت تا حدى يكنواخت و خسته‌كننده بود ، مىگذشت .\r\nخوشبختانه اين قسمت جاده بسيار پرتردد بود و هركه و هرچه را در بين راه مىديديم ، تنوع و منظره تازه‌يى داشت .\r\nاول از همه شترها با بار نمك سنگ كولپى « 4 » ، قطار قطار از جلوى ما گذشتند . كولپى معدنى است كه از عهد حجر تا به امروز مرتبا از آنجا نمك استخراج شده و حتى شخص [ حضرت 
  ] نوح نيز نمك مصرفى خويش را از همين معدن تأمين مىكرده است . بعد طلايه‌ى قافله‌يى از روستاييان با رنگ و حال ناب محلى از دور پيدا شد . در پيشاپيش كاروان ، زنان سوار بر پشت گاوها و الاغ‌ها ، از پشت سر چند شتر حامل بار و بنه و اسباب خانه و زندگى محقرشان و در قفاى قافله ، مردان كه چند رأس گاوميش و گله‌ى كوچكى از گوسفندان را كه دنبه‌هاى چاق و بزرگشان وضع ناهنجارى به آنها داده بود ، در پيش انداخته با گام‌هاى سنگين و استوار در حركت بودند . چند سوار تفنگ به دوش در كنار كاروان مرتب از اين سو به آن سو مىرفتند .\r\n\r\n\r\n","description":"","footnote":"\r\n( 1 ) .  Lar - Aksou \r\n( 2 ) .  Akstafa \r\n( 3 ) .  Akstafinsk \r\n( 4 ) .  Koulpi \r\n","page_name":" 67 ","page_number":79},
  {"content":"\r\n\r\nكمى مانده به اوزون تالا « 1 » منظره‌ى راه رفته رفته سرسبزتر و شكوفاتر شد . ارتفاع تپه‌ها به‌طور محسوس بيش‌تر و بيشه‌زارهاى كم‌درخت و تنك اطراف به جنگل‌هاى انبوه و باشكوهى بدل شد . اگر سواران ارمنى يا تاتار را كه تفنگ‌هاى بلند چخماقى به دوش انداخته و خواب‌آلوده و چرت‌زنان در طول و عرض جاده‌ها اسب مىتاختند ، در هر لحظه مقابل خود نمىديديم ، خيال مىكرديم كه در حوالى ژورا « 2 » يا در منطقه‌ى ووژ « 3 » هستيم . هرچه جلوتر مىرفتيم جمعيت در طول دره رو به افزايش مىگذاشت . روستاها و دهكده‌هايى كه در آنها مالاكان « 4 » ها سكنى گزيده بودند - محل اقامت جمعى از ملحدين روسى بودند كه آنان را ظاهرا به بهانه‌ى تعصب در افكار مذهبى الحادى ولى در واقع براى گسترش نفوذ روسى و تقويت مبانى استعمارى به قفقاز تبعيد كرده بودند ، - و آن‌چنان از رفاه و آسايش برخوردار بودند كه با وضع ناجور روستاهاى غرق در كثافت تاتارها كه تاكنون در سر راه ديده بوديم ، مطلقا قابل مقايسه نبود . ساكنان آن دهكده‌ها كه هنوز هم به لباس‌هاى قديمى خود وفادار مانده بودند ، با خوش‌بينى و با حالت تقريبا دوستانه‌يى عبور مسافران را تماشا مىكردند .\r\nديدن اين قيافه‌هاى زيباى اسلاو - كه سيماى آنان با صورت‌هاى خشن و خصمانه و نگاه‌هاى تحقيرآميز تاتارها از زمين تا آسمان فرق داشت - براى من بسيار مطبوع و خوشايند بود . وقتى كه به ايستگاه « كاروانسراى » رسيديم ، شب شد و چون بعد از غروب آفتاب ديگر هيچ كس مسافرت نمىكرد ، شب را در همان‌جا مانديم . خوشبختانه غير از ما مسافر ديگرى نبود كه از لحاظ پيدا كردن جا مزاحمت فراهم گردد .\r\nروز بيست و ششم ماه نيز روز بدى نبود . تا تارسقاچاى « 5 » و دليجان « 6 » جاده از دره‌ى آقستافا مىگذشت و كوهستان‌هاى بلند ، جنگل‌هاى انبوه ، آبشارها و رودهاى سيل‌آسا حول و حوش ما را احاطه كرده بودند . اينجا ديگر شبيه حوالى ووژ نبود . البته نه از لحاظ شكوه و عظمت ، بلكه از نظر تنوع و زيبايى بيش‌تر به مناظر سرزمين سوئيس شباهت داشت .\r\n\r\n\r\n","description":"","footnote":"\r\n( 1 ) .  Ouzountala \r\n( 2 ) .  Jura  : سرزمين سرسبز و كوهستانى واقع در قسمت شرق فرانسه نزديك سوئيس . م .\r\n( 3 ) .  Vosges  : سلسله جبالى در شرق فرانسه . م .\r\n( 4 ) .  Malakans  : عده‌يى از مسيحيان نوآور كه كليساى ارتدكس روسى آنان را طرد كرده بود . م .\r\n( 5 ) .  Tarsgatchai \r\n( 6 ) .  Delidjan  : روى نقشه‌هاى جديد نام اين شهرك را به صورت ديليژان مىنويسند . م .\r\n","page_name":" 68 ","page_number":80},
  {"content":"\r\n\r\nدليجان شهركى زيبا و باصفا و محل انشعاب راه‌هاى ايروان و الكساندراپول « 1 » بود . از اين‌رو روس‌ها در اين بخش پادگان مجهز و نيرومندى مستقر كرده بودند . تأسيسات نظامى پراكنده در طول رودخانه و در قصبه‌ى دليجان قديم ، در ديدگاه مسافرى كه از جاده‌ى تفليس مىآمد ، بسيار خيال‌انگيز جلوه مىكرد .\r\nمطابق خط سيرى كه از قبل براى خود تعيين كرده بوديم ، ما جاده‌ى الكساندراپول را انتخاب كرديم ، در وهله‌ى اول به اين دليل كه ديگر از راهى كه صبح پيموده بوديم ، مجبور نبوديم دوباره بگذريم . رانندگان ، درشكه و ارابه را كنار چشمه‌ى آبگرمى كه بنا به گفته ژروم اسمش لاگرت « 2 » بود ، متوقف كردند . محافظ تاتارى چشمه براى هركدام از ما به نوبت ليوانى از آب چشمه پر كرد و داد كه بسيار خنك ، ولى از لحاظ طعم و بو شبيه آب‌هاى معدنى ديگر بود . شايد در آينده حمام و تأسيسات مفصلى در همين محل باصفا بنا گردد ، ولى در روزهايى كه ما از آنجا مىگذشتيم ، شهرت چندان خوبى نداشت . چندى پيش ، افسرى با همه‌ى افرادش كه در تعقيب عده‌يى راهزن بودند ، در همين محل به هم مىرسند و راهزنان آنها را غافلگير و همه را دستگير مىكنند . البته اين سلاطين قهار جاده‌ها چندان صدمه‌يى به آنان نمىرسانند . تنها دست و پاى آنان را محكم به تيرهاى تلگراف مىبندند و از محل دور مىشوند تا عبرتى براى ناظران باشد . اولين عابرانى كه از آن جاده مىگذرند با اعجاب تمام مىبينند كه سى نفر قزاق لخت و عور به فاصله بيست متر به بيست متر به تيرها بسته شده‌اند و افسر فرمانده‌شان نيز در رأس همه است .\r\nعامل اين ضرب شست شوخى مانند ، غير از دلىآقا « 3 » كس ديگرى نمىتوانست باشد . دلىآقا در حقيقت فرادياوولو « 4 » ى قفقاز و تاتارى است كه نام و كارهاى افسانه مانندش در سرتاسر اين سرزمين چون كفر ابليس معروف است . نقل مىكنند يكى از پزشكان دولت در وسط يكى از روزهاى روشن خود را از بد حادثه در دست\r\n\r\n\r\n","description":"","footnote":"\r\n( 1 ) .  Alexandrapol  : اسم بعدى اين شهر لنيناكان  Leninakan  شد . م .\r\n( 2 ) .  Lagret \r\n( 3 ) .  Deli - Agha  : [ ديوانه‌ى جنتلمن 
  ] . م .\r\n( 4 ) .  Fra Diavolo  : اين عبارت از كلمات ايتاليايى  Fra  به معنى برادر و  diavolo  به معناى شيطان تشكيل شده و عنوانى است كه ايتاليايىها به  Michel Pezza  داده بودند و او سردسته راهزنانى در بندر ناپل بود و بعدها كاروبارش تا آنجا بالا گرفت كه حتى در قبال دخالت در مسائل سياسى و دسيسه‌هاى بين المللى از سران كشورهاى رقيب هم مستمرى و باج سبيل دريافت مىداشت . م .\r\n","page_name":" 69 ","page_number":81},
  {"content":"\r\n\r\nدارودسته وى اسير مىبيند ، با كمال احترام به دلىآقا سلام كرده مؤدبانه مىگويد : « فكر مىكنم شماها به پول احتياج داريد و من فعلا سيصد روبل بيش‌تر ندارم . با كمال ميل مىخواهم همه‌ى آن را تقديمتان كنم ، اما خواهشى هم از شما دارم و خواهشم اين است كه آن مقدار پول كه براى رفتن تا الكساندرا پول براى هزينه‌ى كرايه اسب لازم است ، در اختيارم بگذاريد » . ولى دلىآقا مبلغى خيلى بيش‌تر از حد انتظار دكتر به او برمىگرداند و شخصا نيز تا ايستگاه بعدى وى را بدرقه مىكند تا آدم‌هايش دوباره در وسط راه لختش نكنند . يك بار نيز كشيش بخت برگشته‌يى در دامشان گرفتار مىشود كه تمامى موجودىاش از پنجاه روبل تجاوز نمىكرده و آن هم تهيه‌ى جهيزيه براى عروسى دخترش بوده است . راهزن جوانمرد پنجاه روبل ديگر روى آن مىگذارد و همه را به كشيش پس مىدهد و مىگويد اين مبلغ را هم از طرف من به دخترتان بدهيد و بگوييد هديه‌ى عروسى ناقابلى از دلىآقا است . اين چشمه‌ى آخرى نشان مىدهد كه اين دزد مردم‌دوست ، چنين حرفه‌ى مخاطره‌آميز و پر دردسر را جز به سائقه‌ى كمك براى تهيه‌ى جهيزيه دخترى كه دوستش مىدارد و پدرش خواهان دادن جهيزيه مفصلى است ، انتخاب نكرده است . اميدوارم براى آرامش خاطر جهانگردان بعدى آرزوهاى زندگى زناشويى اين دلىآقاى نازنين تاكنون به كلى تحقق يافته باشد و زندگى آرام و آبرومندى را در يكى از دهكده‌هاى تاتار آغاز كند و تنها گه‌گاه به يادآورى خاطره‌هاى خوش و پرحادثه‌ى آن روزگاران قناعت ورزد .\r\nچشمه‌ى آب لاگرت نزديك گردنه‌يى بود كه در آن سوى گردنه منظره‌ى اطراف عوض مىشد . جنگل‌ها كم‌درخت‌تر و كوهستان‌هاى مرتفع خشك و عارى از سبزى بودند و نوك قله‌ى لخت كوه‌ها كه از صخره‌هاى سخت بنفش رنگى پوشيده شده بودند ، به خوبى نمايان بود .\r\nاز قصبه‌ى بزرگ مالاكان‌نشين نيكيتينا « 1 » گذاشتيم ، سپس وارد دهكده ارمنىنشين گامززمن « 2 » شديم . خانه‌هاى اين آبادى عموما گلى و عارى از آن همه تميزى و ظرافت ساختمان‌هاى چوبى شهرك مطرودين مذهبى سابق الذكر بود . درست نفهميديم چرا در همچو محل نامناسبى كه كثافت از زمين و آسمان مىباريد ، ايستگاهى داير كرده بودند .\r\nمسئول ايستگاه بعد از گوشمالى دادن و توپ‌وتشر بالأخره مجبور شد اسبانى در اختيار\r\n\r\n\r\n","description":"","footnote":"\r\n( 1 ) .  Nikitina \r\n( 2 ) .  Gamzezmann \r\n","page_name":" 70 ","page_number":82},
  {"content":"\r\n\r\nما بگذارد . او مرتب با گفتن « الان ! الان ! » . . . دفع الوقت مىكرد تا آنكه حوصله‌ى پاستوش سر رفت ، تازيانه‌اش را به حركت درآورد . ما بلافاصله اثر معجزه‌آميز آن را در آن سرزمين به چشم خود ديديم و از منزلگاه حركت كرديم .\r\nقره‌كليسا ( كليساى سياه ) منزلگاه آخرى ما بود . از فرصت كوتاهى كه تا غروب آفتاب داشتيم ، براى ديدن اين كليسا كه زيارتگاه ارمنيان است استفاده كرديم ، اما چيز قابل ملاحظه‌يى نداشت . در موقع مراجعت به ايستگاه سگ‌هاى روستاييان ارمنى كه درندگان وحشتناكى بودند ، به سوى ما حمله‌ور شدند به زحمت توانستيم خود را از شر آنها نجات دهيم . از اين نوع سگ‌هاى گله در همه جاى قفقاز فراوان است و اگر يكى از آنها به دست كسى كشته شود ، كلاهش پس معركه است . در حين مسافرت روزى ما مجبور شديم به طرف يك‌دوجين سگى كه به ما حمله‌ور شده بودند ، تيراندازى كنيم . چند دقيقه از اين ماجرا نگذشته بود ، تمامى اهالى دهكده - كه همه تاتار بودند - سر ما ريختند . هر قدر خواستيم موضوع را با زبان خوش رفع و رجوع كنيم ، گوششان بدهكار نشد ، تا آنكه مجبور شديم با آنان نيز همان‌طور رفتار كنيم كه با سگ‌هايشان رفتار كرده بوديم .\r\nمنزلگاه قره‌كليسا واقع در آمانلى « 1 » جايگاه كم‌اهميتى است و در اين قسمت از مسير از آن جنگل‌هاى زيباى دره‌ى آقستافا و اطراف دليجان ديگر اثرى پيدا نيست . تپه‌هاى سمت چپ جاده باز هم كم و بيش درختى دارند ، ولى تپه‌هاى سمت راست چون كف دست لخت و پر از تل سنگ و صخره هستند . در گوشه و كنار گه‌گاه ديدن چند روستاى ارمنىنشين يا تاتارها كه هركدام از چند كلبه‌ى خرابه تشكيل شده است تا اندازه‌يى از يكنواختى جاده مىكاهد . از ايستگاه كه خارج شديم جاده بلافاصله وارد گردنه‌يى شد و آنگاه از كنار مسيلى گذشت كه در حاشيه‌ى آن سبزى و چند درخت بيد روييده بود .\r\nسپس ، بعد از گذشتن از تنگنايى باريك در ميان كوهستانى خشك ولى بسيار خوش رنگ به چاپارخانه آغ‌بولاغ « 2 » رسيديم . سرانجام بعد از چند پيچ و خم وارد دشت پهناورى شديم كه كوهستان‌ها دور آن را احاطه كرده بودند و در ميان تمامى كوه‌هاى اطراف قله‌ى باشكوه آلاگوز « 3 » ( كوه رنگارنگ ) با آن برف جاودانىاش با عظمت خاصى سر به آسمان\r\n\r\n\r\n","description":"","footnote":"\r\n( 1 ) .  Amanli \r\n( 2 ) .  Ak - Boulak  : به معناى چشمه‌ى سفيد .\r\n( 3 ) . به آن كوه ،  Ala - goz  و گاهى الله - گوز  Allah - goz  به معناى چشم خدا نيز مىگويند كه هر دو نام بدون -\r\n","page_name":" 71 ","page_number":83},
  {"content":"\r\n\r\nمىساييد . زمين‌هاى اين دشت كه به دست ارمنيان كوناك - كرانل « 1 » كاشته مىشد ، به نظر بالنسبه حاصلخيز مىآمد ، ولى در آن زمين‌ها مطلقا از درخت خبرى نبود . از سوى ديگر ، چون خرمن برداشته شده بود ، در اين دشت خاكسترى رنگ و يكدست نه اثرى از سبزى و نه تلى از بوته‌هاى جمع‌آورى شده ديده مىشد . در اين حوالى عقاب و كركس بسيار فراوان بود و ما بىآنكه از درشكه پايين بيايم با تير تفنگ آنها را در آسمان زديم . آخرين مرحله‌ى سفر خيلى زود گذشت و ما بعد از گذشتن از حومه‌ى الكساندراپول ، در مقابل هتل امريكا از درشكه پياده شديم . مدير اين مهمانخانه‌ى محقر با نهايت مهربانى تمامى اتاق‌هاى موجود را در اختيار ما گذاشت . آن وقت موضوع فراهم كردن شام مسئله‌ى مشكلى بود ، چون در هتل امريكا حتى يك تكه نان هم پيدا نمىشد . بالأخره با پرداخت پنجاه كوپك چيزكى به اسم شام تهيه شد و خورديم . از تفليس به اين طرف چنين چيزى براى ما اتفاق نيفتاده بود .\r\nبيست و هشتم ماه ، صبح خيلى زود به سوى قارص « 2 » حركت كرديم . دو قزاق روسى نيز همراه اسب‌ها آمدند و ظاهرا ترك‌ها هنوز هم يوغ تسلط مسكو را به كلى نپذيرفته و تلافى كينه خود از روس‌ها را سر عابران اين‌جاده‌ها درمىآورند . خلاصه ، همراهى آنها ضرورت داشت و بيش‌تر از مسافران به سود مسئولان چاپارخانه‌ها تمام مىشد كه اغلب اسب‌هايشان در جاده‌ها مورد دستبرد قرار مىگرفت . تازه از شهر خارج شده بوديم كه دو قزاق همراه ما اسب‌ها را به تاخت درآوردند . به مجرد آنكه آنان در جاده ارابه‌يى يا سواره‌يى و يا پياده‌يى را مشاهده مىكردند ، با فرياد « خبردار ! خبردار ! » به سويش هجوم مىآوردند و اگر احيانا كسى به نداى خبردار آنها توجهى نمىكرد با ضربات شلاق حالش را جا مىآوردند و براى گذشتن ما راه باز مىشد . از دو دهكده‌ى تاتار به نام‌هاى قره كليسا و تيشنى « 3 » در حالى گذشتيم كه گله‌يى از سگ‌هاى خشمگين به سوى ما حمله‌ور شده بودند و با هزاران زحمت توانستيم از ورود آنها به داخل درشكه جلوگيرى كنيم .\r\n\r\n\r\n","description":"","footnote":"\r\n- ترديد تلفظ اشتباه‌آميز آراكاتس  ( Arakats )  ، نام ارمنى آن كوهستان است . [ توضيح مزبور از نويسنده كتاب است كه لابد از زبان صاحب‌نظران محلى آن زمان شنيده است . همان‌طور كه در متن هم از سوى نويسنده كتاب ترجمه شده ، آلا در زبان تركى به معناى رنگارنگ و گوز به معناى چشم است . م 
  ] .\r\n( 1 ) .  Kounak - Kranl \r\n( 2 ) .  Kars \r\n( 3 ) .  Tichni \r\n","page_name":" 72 ","page_number":84},
  {"content":"\r\n\r\nنزديك چاپارخانه‌ى آرژين « 1 » كه اولين منزلگاه بود ، چند ستون ساختمان و تاق‌هاى شكسته‌يى از يك بناى عظيم قديمى مشاهده مىشد كه بنا به گفته‌ى مسئول چاپارخانه بازمانده‌ى يك كليساى ارمنى ، اما طبق اظهارنظر ژروم ، كاروانسرايى از آثار دوره‌ى شاه عباس بود .\r\nكمى دور تر از آن چاپارخانه ، كردان چادرنشين بر لب رودخانه‌يى چادر زده بودند .\r\nمنظره‌ى مردان كرد كه جامه‌هاى رنگارنگ بر تن كرده و عمامه‌هاى راه‌راه بر سر گذاشته بودند ، با آن ريش‌هاى حنايى رنگ و با آن نيزه‌هاى بلند و مجموعه‌يى از سلاح‌هاى عجيب و غريب ، دايره‌وار دور هم نشسته و سرگرم صحبت بودند ، براى تهيه‌ى تابلوى نقاشى جان مىداد . كمى آن طرف‌تر ، زنان غرق در زينت آلات با هم مىگفتند و مىخنديدند . دختران جوان نيز كه صورت‌هاى بسيار زيبايى داشتند ، كوزه‌ى آب روى دوش از لب رودخانه برمىگشتند و با ديدن ما از ته دل خنديدند . همان‌قدر كه لباس‌هاى آنان در نظر ما عجيب ديده مىشد ، لباس‌هاى اروپايى ما نيز به نظر آنان زمخت و ناهنجار مىآمد .\r\nدر اين موقع دو قزاق ديگر نيز اسبانشان را زين كرده و راه الكساندراپول را پيش گرفته بودند . بعد از عبور از گردنه‌ى پر پيچ و خمى كه از كنار آن رود قارص‌چاى « 2 » با صداى حزن‌انگيزى جريان پيدا مىكرد ، يك دفعه از جلگه‌ى قزل‌تپه « 3 » - صحنه‌ى زد و خورد و نبردهاى خونين روس‌ها و ترك‌ها - سر درآورديم . روى قزل‌تپه يا تپه‌ى سرخ صليب سياهى نصب كرده بودند كه در آن جنگ معروف قطعا نشانه‌يى از حمله و درگيرى كينه‌جويانه و سرسختى بوده است . جاى جاى زمين آن پر از تكه‌هاى خمپاره‌ها و اسكلت چارپايان و حتى بقاياى استخوان انسان‌ها بود و در آسمان اين خاك خون‌آلود عقاب‌ها و لاشخورها با سروصداى گوشخراشى بدون بال زدن پرواز مىكردند . از نظر آنان جشن و ضيافت بزرگ ديگر تمام شده بود . و گاوآهن‌هاى افراد فرقه‌ى مالاكان‌ها و دوخوبور « 4 » ها اين خاك حاصلخيز را شخم مىزدند و كوه آلاگوز از زير آن نيم‌تاج سپيد\r\n\r\n\r\n","description":"","footnote":"\r\n( 1 ) .  Argine  : احتمالا ارجيان است . م .\r\n( 2 ) .  Karstchai \r\n( 3 ) .  Kisil - Tepe \r\n( 4 ) .  Doukhobors  : اين كلمه‌ى روسى در اصل به معناى مبارزه در راه عقيده بوده و به اعضاى فرقه‌يى اطلاق شده است كه در نيمه‌ى دوم قرن هجدهم در اوكراين تأسيس شده و پيروان آن نفوذ و اعتقادات -\r\n","page_name":" 73 ","page_number":85},
  {"content":"\r\n\r\nبرفىاش نسل جديدى را كه بعد از كشته شدن آن همه انسان‌ها تازه پايشان به دامنه‌ى اين غول عظيم رسيده بود ، خيلى خونسرد نظاره مىكرد .\r\nاز منزلگاه واقع در ميان پارژه « 1 » و زعيم ؟ « 2 » خيلى سريع گذشتيم . بعد از ايستگاه زعيم جاده از وسط پلى مىگذشت كه ترك‌ها با ستون‌هاى عجيب بر روى شعبه‌يى از رودخانه‌ى قارص‌چاى ساخته بودند . بعد ، دهكده‌ى بزرگ ملك - كواژ « 3 » سر راه‌مان قرار داشت كه مالاكان‌نشين بود و تعداد قابل توجهى تاتار نيز در همسايگى آنان زندگى مىكردند .\r\nدره‌ى ناجور قارص‌چاى يك دفعه آن‌چنان تنگ و باريك مىشد كه چاره‌يى جز عبور از ميان آب سيل‌آساى رودخانه باقى نمىماند . ديدن خرابه‌هاى يك دژ ارمنى قديمى طليعه‌يى از نزديك شدن به قارص بود . ما از پاى دو پلكان غول‌آسا كه قلعه را به ارتفاعات مجاور و به برج و باروى محوطه‌ى جديد متصل مىساخت ، گذشتيم و بعد از عبور از روى پلى كه درشكه‌ى ما به علت برخورد با سنگ‌هاى نامرتب آن به تلوتلو درآمده بود ، عاقبت برابر مهمانخانه‌ى امريكا كه تنها مهمانخانه‌ى قارص بود توقف كرديم .\r\nپيشخدمت هتل داشت روى بالكن ساختمان ، پاى ارباب و مالك هتل را مىشست و اربابش درحالىكه مشغول كشيدن قليان بود ، در ضمن با يكى از كاركنان كه در طرف مقابل و روى پنجره‌ى اداره‌ى پليس به آرنج خود تكيه داده بود ، سخت سرگرم بگو و بخند بودند . سرانجام صحبت‌شان ظاهرا به آخر رسيد و با حالت بزرگ‌منشانه‌يى اتاق منحصر به فرد مهمانخانه‌اش را نشانمان داد .\r\nاين اتاق از هرگونه اسباب و وسايل عارى بود ، ولى به عنوان تنها زينت اتاق قاليچه‌ى كهنه‌يى روى زمين پهن كرده بودند كه شكاف‌هاى آن بهترين پناهگاه براى انواع و اقسام حشراتى بود كه روى ديوارها دسته دسته راه مىرفتند و مزيت ديگر آن اين بود كه با تيغه‌ى نازكى از آشپزخانه‌ى هتل جدا مىشد و از خلل و فرج آن بوهاى خوش و\r\n\r\n\r\n","description":"","footnote":"\r\n- هيأت‌هاى مذهبى و كشيشان رسمى و بنيادگرايى و اصول دين بر مبناى كليساى ارتدكس را به خصوص در مورد خطاى اوليه حضرت آدم مطلقا قبول نداشتند و با اين‌گونه پندارها به مبارزه برخاسته بودند . بعد از كشمكش‌ها و تحمل آزارها و شكنجه‌ى فراوان ، سرانجام اعضاى فرقه مزبور در سال 1843 به قفقاز تبعيد شدند . [ تلخيص شده از لاروس بزرگ 
  ] ، درباره‌ى دوخوبورها ر . ك : دايرة المعارف فارسى ، مصاحب . م .\r\n( 1 ) .  Parget \r\n( 2 ) .  Zaim \r\n( 3 ) .  Melik - Koij \r\n","page_name":" 74 ","page_number":86},
  {"content":"\r\n\r\nشامه‌نوازى ! در اتاق ما مىپيچيد . به اين جهت لازم بود وسايلى به داخل اتاق بياوريم و تغييراتى در آن بدهيم . ولى اين كار ما با اعتراض مواجه شد و حتى بدين سبب ارباب و آشپز هتل سخت به جان هم افتادند . يكى از آنان بىآنكه از خدا و روز قيامت واهمه‌يى به دل راه دهد ، در آن لحظه به شدت مست و لول بود . هر دوى آنها چاق و گردن‌كلفت و در دعوا و كتك‌كارى حريف هم بودند . ورود دو مشترى جديد نتيجه‌ى زد و خورد را به سود ارباب تمام كرد ، به اين معنى كه چون اين دو تازه وارد ديدند غذا حاضر نيست ، طرف صاحب هتل را گرفتند و هر سه به كمك هم توانستند آشپزباشى را خلع سلاح كرده و در اتاقى بيندازند و درش را از پشت قفل كنند و بدين ترتيب وضع از بد هم بدتر شد .\r\nاين ماجراى تأثرانگيز هرگونه اميدى را كه براى خوردن غذاى خوب در دل داشتيم و به اين دليل شكممان را حسابى صابون زده بوديم نقش بر آب كرد . چاره‌يى نبود جز اينكه آخرين قوطى كنسرومان را كه از گوشت كبك تهيه شده بود ، باز كنيم و به آن بسازيم . خوشبختانه در الكساندراپول به جاى كوزه‌ى شكسته‌ى شراب خيك شراب ديگرى تهيه كرده بوديم ، و الّا در اين تنها مهمانخانه‌ى شهر گرسنگى و تشنگى ما را از پاى مىانداخت . آن شب ، ارباب ترتيبى داد كه بيش از حد تصورمان به ما بد بگذرد .\r\nشايد به افتخار پيروزىاش بر آشپز تمام دوستانش را به همراه رقاصه‌ها و ساززن‌ها به هتل دعوت كرده بود و تا صبح سروصداى ساز و آواز و دست‌زدن و پاكوبيدن نگذاشت لحظه‌يى خواب با چشمان ما آشنا شود .\r\nفرداى آن روز ، صبح خيلى خيلى زود آماده شديم كه از شهر ديدن كنيم .\r\nقارص شهرى است كه در دامنه‌ى كوه‌هايى كه قارص‌چاى از آنها سرچشمه مىگيرد ، بنا شده است و شهر بسيار بدقواره و مزخرفى است . اگر اين شهر يادبود آن همه حوادث بزرگ تاريخى را در زير آسمان خود حفظ نكرده بود ، حتى يك نفر جهانگرد نيز زحمت بازديد آن را به خود نمىداد . خانه‌ها از نوعى آجرهاى سنگى ساخته شده كه رنگ خاكسترىشان با رنگ شيب كوه كه در دامنه‌ى آن اين خانه‌ها طبقه طبقه روى هم بنا شده است از هم قابل تفكيك نيست . در گوشه و كنار شهر مناره‌هاى مسجدها به صورت ستون‌هاى باريك خاكسترى رنگى ، از فراز اين خانه‌هاى يكدست و يكنواخت سر به سوى آسمان برافراشته‌اند . بر بالاى صخره‌ى شيب‌دارى ، بناى سياه رنگ قلعه‌ى سلطان\r\n\r\n","description":"","footnote":"","page_name":" 75 ","page_number":87},
  {"content":"\r\n\r\nمراد « 1 » سوم قرار دارد و با آنكه بر تمام شهر مسلط است ، آن‌طور كه بايد و شايد منظره‌ى خوشايند و چشم‌نوازى به اين شهر نمىدهد . در هيچ جا حتى يك درخت يا اثرى از سبزى ديده نمىشود . مگر در جزيره‌ى كوچكى كه از اتصال دو شاخه‌ى رودخانه تشكيل شده است و در آن گوشه روس‌ها باشگاه و جايگاه رقصى ترتيب داده‌اند . در اين زمين جزيره مانند ، آنها توانسته‌اند با هزار زحمت چمن كم‌پشت و ضعيفى برويانند و از وسط آن خيابانى كشيده و عنوان پرطمطراق بولوار روى آن بگذارند . دو يا سه اصله درختى كه نمىدانم به چه نحوى در مسافتى از شهر روييده و داراى شاخ و برگى است ، گردشگاه دايمى ساكنان شهر خاصه همسران كارمندان روس است . اين تبعيدىهاى بخت برگشته ، اسم حوالى اين چند درخت مردنى و كم‌سايه را بيشه و باغ بهشت گذاشته‌اند .\r\nبازار كه در اغلب شهرهاى مشرق زمين جاى تماشايى و با اهميتى است ، در اين شهر از چند دكان غم‌انگيز تشكيل شده كه از ديوار گلى و يا از تخته ساخته شده است . هيچ رفت و آمدى نيست . اكثريت جمعيت ترك بعد از الحاق اين شهر به روسيه از آنجا مهاجرت كرده‌اند و خانه‌هاى ويران شده‌ى خود را كه از فرداى روز محاصره به اين صورت درآمده است ، ترك گفته‌اند . تنها نقطه‌ى تا حدى پرتردد شهر پاى پلى است روى رودخانه پرپيچ‌وخمى كه گرد كوه و پايه‌ى قلعه دور مىزند . روى اين پل قزاق‌ها ، كردها ، عرب‌ها و ستونى از يونانىها و روس‌ها ، گاهى لازها « 2 » و گاهى هم - البته خيلى به‌ندرت - كاروان‌ها پشت سر هم در رفت و آمدند . در لحظه‌ى بازديد ما از آن نواحى در زير پل گاوميش‌ها در گل‌ولاى رودخانه به پهلو خوابيده بودند و چشمانشان نيمه‌باز بود . كمى پايين‌تر ، مشك‌هاى بار شده به قاطرها را از آب رودخانه پر كرده و به شهر حمل مىكردند و بيچاره حيوان‌هاى زبان بسته زير سنگينى بار و ضربات شلاق سقايان خرد و خمير مىشدند . گاهى يكى از حيوان‌ها از پا درمىآمد و نقش زمين مىشد ، فورا قاطرچى چاقويش را از جيبش درآورده و گوش آن را آن قدر مىبريد كه از شدت درد قاطر بيچاره هرطور شده از جايش بلند مىشد و خواه و ناخواه راهش را در پيش مىگرفت .\r\n\r\n\r\n","description":"","footnote":"\r\n( 1 ) . سلطان مراد سوم ، سلطان عثمانى ( 1546 - 1595 ) ، فرزند سلطان سليم دوم از سال 1574 با از ميان برداشتن پنج برادر خود بر تخت سلطنت نشست . با آنكه سلطان عياش و نالايقى بود ، ولى در دوران سلطنت وى امراى قشون عثمانى در ايران به پيروزىهايى نايل آمدند ، از جمله قسمتى از گرجستان را كه جزء قلمرو ايران بود ، به تصرف خود درآوردند ، ظاهرا اين قلعه يادگار آن پيروزى بوده است . م .\r\n( 2 ) .  Lazes \r\n","page_name":" 76 ","page_number":88},
  {"content":"\r\n\r\nغير از مسجد ، به نام آولب جامع « 1 » كه درش روبه ويرانى گذاشته و ديوارهاى قديمى آن به سبك ايرانى ساخته شده است و يك كليساى نازيباى ارمنى ، بناى معظمى در اين شهر ديده نمىشود . در كنار شهر ، حتى در محوطه‌ى برج و باروى آن تعدادى قبرستان ترك‌ها وجود دارد . سنگ‌هاى بىشمارى را به‌طور عمودى و بغل هم روى زمين محكم كرده‌اند و هركدام نشانه‌يى از قبرى است . در گوشه و كنار نيز گنبد و بارگاهى است كه زير آن فلان پاشا را دفن كرده‌اند . وجود اين همه قبر در سرتاسر اين شهر ماتم‌زده به همه جا رنگ و بوى قبرستان داده است . از طرف ديگر ، مگر تاريخ قارص در اين محاصره‌ها و كشت و كشتارها خلاصه نمىشود ؟ در قرن‌هاى نهم و دهم [ ميلادى 
  ] اين شهر پايتخت پادشاهى ارمنىها بود و به دليل موقع مركزى مناسبى كه در ميان حوضه‌ى علياى رودهاى كر ، چروك ، ارس و فرات داشت ، هميشه از پيشاپيش هدف و مورد هجوم تمامى فاتحان و كشورگشايان روزگار بوده است . مثلا تيمورلنگ و سلطان مراد سوم به قتل و غارت مردم اين سرزمين پرداخته‌اند و خود شهر چندين‌بار توسط ترك‌ها و ايرانيان دست به دست گشته است ، در سال‌هاى 1828 و 1855 به تصرف روس‌ها درآمده ولى آنها مجبور شده‌اند دوباره آن را به ترك‌ها واگذار كنند . در سال 1877 با وجود قلعه‌ى شهر و يازده برجى كه بر بالاى كوه‌هاى مسلط بر شهر قرار داشت ، روس‌ها مجددا اين شهر را تصاحب كردند . قارص ، اين كليد شهرهاى آسياى صغير ، در دست حكومت مسكو تبديل به دژ تسخيرناپذيرى شد و در جنگ‌هاى بعدى كه سرنوشت آسيا و دو امپراتورى بزرگ اروپا با آن جنگ‌ها تعيين گرديد ، اين شهر از نظر نظامى نقش مهمى به عهده داشت .\r\nدر موقع ورود به هتل يك نفر كرد را ديديم كه لباس سرهنگى قزاق‌ها را بر تن داشت و يك نفر بيگ ترك را كه ردنگت پوشيده بود و كنار در اتاق ما كشيك مىداد . اين دو مهمان از اوئيلن خواهش كردند لباس اونيفورم نظامىاش را به آنان نشان دهد . ظاهرا از آن خيلى خوششان آمده بود و آنگاه آن‌كه لباس سرهنگى بر تن داشت ، مدتى شمشير اوئيلن را امتحان كرد و بعد به‌طور شوخى تيغه‌ى آن را به سوى گلوى بيگ گرفت و گفت : « اى نامسلمان ! بايد با همين شمشير سرت را از تنت جدا كنم . به خاطر بىغيرتى شما ترك‌ها است كه اين سگ‌هاى نجس قارص را گرفته‌اند ! » ژروم به زبان كردى با اين\r\n\r\n\r\n","description":"","footnote":"\r\n( 1 ) .  L , Avleb - Djame \r\n","page_name":" 77 ","page_number":89},
  {"content":"\r\n\r\nمدافع عجيب كشور روسيه وارد صحبت شد و نتيجه‌ى مذاكرات اين بود كه سركرده‌ى كردها از ما دعوت كرد چند روزى در ميان قبيله‌اش مهمان آنان باشيم . براى ما فرصت خوبى بود كه با كرمانچى « 1 » ها از نزديك آشنا شويم و از اين دعوت بسيار خوشحال شديم . اما افسرى كه گويا از چند دقيقه پيش به گفتگوى ما گوش داده بود ما را از پذيرفتن چنين دعوتى بر حذر داشت و گفت : « اين ميزبان آينده‌تان ، براى اداى توضيحاتى درباره‌ى چند فقره دزدى و آدمكشى به قارص احضار شده بود و توضيحاتش چندان روشن و قانع‌كننده نبود . احتمال دارد چشمداشت به روبل‌ها و سلاح‌هاى شما انگيزه‌ى اصلى اين دعوت باشد » .\r\nبا اين هشدار موضوع مسافرت ما به كردستان منتفى شد و از دعوت محبت‌آميز ! سركرده‌ى كردها تشكر كرديم .\r\nدر مدت اقامت ما در قارص با يكى از كاركنان ارمنى الكساندراپول به نام آرانجانف آروتينف « 2 » آشنايى پيدا كرديم كه وضع رقت‌بارى داشت و او دروغگوترين آدم سرتاسر ارمنستان بود ، ولى ما خيلى دير به اين حقيقت پى برديم . براى تكميل سلاح‌هاى خود و شكار كردن شكارهاى بزرگ‌تر هوس كرده بوديم چند قبضه تفنگ وينچستر خريدارى كنيم . كارى كه در قارص آن‌چنان دشوار نيست و فرمانده روسى آنجا كه مرد متينى بود قول داد در اين باره تسهيلاتى براى ما فراهم آورد . از طرف ديگر آرانجانف هم ما را خاطر جمع كرد كه خانه‌اش پر از انواع سلاح‌هاى عالى است ، و خيلى خوشوقت خواهد شد كه موقع رفتن به الكساندراپول هركدام از آنها را كه پسند كرديم برداريم . ولى در زرادخانه‌ى خيالى او جز چند قبضه تفنگ قراضه‌ى قديمى و فكسنى ترك - كه ديگر به دردى نمىخوردند - اسلحه‌ى ديگرى وجود نداشت و تازه آنها را نيز به قيمتى كلان مىخواست به ما قالب كند . از همه‌ى اينها گذشته ، آن‌طور كه اين مرد مضحك خود اعتراف مىكرد به‌طور عجيبى بدچشم و بدقدم بود ، البته بىآنكه چنين نيروى خارق العاده‌يى در اراده و اختيارش باشد . مىگفت محال است پايش به آنى « 3 » برسد و در آنجا فاجعه‌ى دلخراشى اتفاق نيفتد . يكى از روزها گويا برادرش را دعوت كرده بود كه به\r\n\r\n\r\n","description":"","footnote":"\r\n( 1 ) .  Kurmandjis  : كرمانچى را نويسنده به معناى قوم مطلق كرد به كار برده است ولى بيش‌تر به لهجه و زبان كردى ويژه‌يى اطلاق مىشود . م .\r\n( 2 ) .  Aranjanoff Aroutinoff \r\n( 3 ) .  Ani \r\n","page_name":" 78 ","page_number":90},
  {"content":"\r\n\r\nاتفاق هم به آنى بروند ، وقتى آن دو پايشان به آنجا مىرسد ، برادرش ناگهان به ضرب گلوله جابه‌جا كشته مىشود . يك بار نيز دو ارمنى را براى گردش به خرابه‌هاى آنى برده بود كه يك‌دفعه تاقى روى سر آن دو بدبخت خراب شد . چند روز بعد از اين گفت و شنود ، علىرغم ميل ژروم كه به سائقه‌ى خوى و معتقدات ايتاليايىاش از هيچ چيز در دنيا به اندازه ديدن آدم بدچشم و كشيش روس‌ها « 1 » واهمه نداشت ، به همراه وى راهى خرابه‌هاى معروف آنى شديم . كم مانده بود از كرده‌ى خود پشيمان شويم ، ولى همه چيز را از قبل نمىتوان پيش‌بينى كرد .\r\nاكنون كه آوازه‌ى قارص دوباره در دنيا پيچيده است ، اين نكته را ناگفته نبايد گذاشت كه اقامت در آن شهر بسيار كسالت‌آور بود . اما به خاطر محبت فرماندار شهر ، آقاى گروسمن « 2 » و سرهنگ چايكوفسكى « 3 » ، فرمانده نظامى آن منطقه و يك نفر پزشك قره‌داغى « 4 » به نام آقاى گروسدنويچ « 5 » كه به روس‌ها خدمت مىكند به ما خوش گذشت و به خوشى و خرمى جاده الكساندراپول را پيش گرفتيم و بعد از گذشتن از ايستگاهى به ايستگاه ديگر و از منزلى به منزل بعدى ، روز سىام ماه بدون حادثه‌ى ناگوار - البته به جز چپه شدن ارابه‌ى ژروم - به شهر آلكساندراپول رسيديم .\r\n\r\n\r\n","description":"","footnote":"\r\n( 1 ) .  Pope  : كشيش مذهب و كليساى روسى : در فرهنگ معتقدات عوام در هر سرزمينى از اين‌گونه پندارهاى خرافه‌آميز فراوان است . تا سى يا چهل سال پيش در آذربايجان رانندگان وسايل نقليه‌ى عمومى از حمل جارو و برخى از قشرهاى اجتماعى در ماشين‌شان سخت اكراه داشتند و فكر مىكردند كه به خاطر آنها حتما چشم زخمى به يكى از مسافران و يا به خود ماشين خواهد رسيد .\r\nدر عصر حاضر نيز بسيارند مردمى كه ديدن بعضى قيافه‌ها را به خصوص بعد از رويت ماه نو به فال بد مىگيرند و خيال مىكنند در آن روز يا در آن ماه با حادثه‌ى بدى مواجه خواهند شد .\r\nدر اين زمينه علاقه‌مندان مىتوانند به كتاب‌هاى نيرنگستان تأليف صادق هدايت و عقايد النساء يا كلثوم ننه ، اثر آقا جمال خوانسارى و معتقدات و آداب ايرانى تأليف هانرى ماسه . ترجمه‌ى دكتر مهدى روشن‌ضمير ، دانشگاه تبريز ، 1357 . مراجعه فرمايند . م .\r\n( 2 ) .  Grosmans \r\n( 3 ) .  Tchaikovsky \r\n( 4 ) .  Montenegrin \r\n( 5 ) .  Grosdenovich \r\n","page_name":" 79 ","page_number":91},
  {"content":"\r\n . \r\n","description":"","footnote":"","page_name":" 80 ","page_number":92},
  {"content":"\r\n\r\n\r\nفصل پنجم خرابه‌هاى آنى\r\nالكساندراپول - منظره‌ى عمومى شهر - كليساها - روس‌ها و ارمنىها - قبرستان بزرگ - سنگ قبر يونانى - عادت عجيب - تاريخ آنى - جاده آنى - خرابه‌ها - باز هم آرانجانف - آنى در آتش\r\nالكساندراپول « 1 » ( گومرى ) « 2 » كه نزديك آرپاچاى « 3 » و آلاگوز « 4 » ، در جلگه‌يى به ارتفاع 1450 متر واقع است ، پايتخت كنونى ارمنىها محسوب مىشود . غير از افراد پادگان روس بقيه بيست و يك هزار نفر جمعيت اين شهر همه تقريبا ارمنىاند .\r\nموقعيت اين شهر چندان دلپسند نيست . به جهت وضع خاص جغرافيايى آن ، هوايش گاهى سخت گرم و سوزان و گاهى به شدت سرد و يخبندان است . تا هنگام اشغال و تصرف قارص الكساندراپول در دورترين نقطه‌ى مرز ، ميدان نبردهاى سهمگينى بوده است . از فرداى روزى كه پيمان اندرينوپل « 5 » بسته شد ، روس‌ها شروع كردند به ساختن برج و بارو و احداث نوعى شهر نظامى كه هنوز هم افسران و فرماندار شهر در آنجا ساكنند و محوطه‌ى آن كليسايى نيز دارد . در حال حاضر اهميت سوق الجيشى قارص موجب شده است كه الكساندراپول در درجه‌ى دوم اهميت قرار گيرد . ولى با وجود اين يكى از پرجمعيت‌ترين و مهم‌ترين شهرهاى ماوراى قفقاز است .\r\n\r\n\r\n","description":"","footnote":"\r\n( 1 ) .  Alexandrapol  : همان‌طور كه در صفحات پيش توضيح داده شده است ، اسم الكساندراپول بعد از انقلاب اكتبر ، در سال 1924 به لنيناكان تغيير يافت . م .\r\n( 2 ) .  Goumri \r\n( 3 ) .  Arpa - Tchai \r\n( 4 ) .  Ala - Goz \r\n( 5 ) .  Andrinople  : يكى از شهرهاى قديمى تركيه كه در حال حاضر به نام ادرنه معروف است . در سال 1829 ميلادى در اين شهر پيمانى بسته شد و به موجب آن استقلال يونان به رسميت شناخته شد . م .\r\n","page_name":" 81 ","page_number":93},
  {"content":"\r\n\r\nمنظره‌ى شهر چندان دلگشا و باصفا نيست . درست است كه كوچه‌هاى آن عريض و بزرگ است ، ولى خانه‌هاى يك طبقه و خاكسترى رنگش كه به‌طور يك‌دست در دو طرف كوچه‌ها قرار دارند ، وضع كسالت‌آورى به اين شهر داده است . خانه‌يى كه اخيرا توسط يك نفر داروساز ساخته شده است ، رونمايى از سنگ دارد و اين ساختمان را به عنوان نمونه‌يى از معمارى ممتاز و نادر به خارجىها نشان مىدهد .\r\nبا وجود رونق كم‌وبيش قابل ملاحظه‌ى بازرگانى ، بازار شهر از دكان‌هاى محقر چوبى يا سنگى زمخت تشكيل يافته و از زيبايى و اهميت به كلى بىبهره است . دو ميدان شن و خاشاك‌دار كه چند درخت كم رشد نيز دارد و با هزار زحمت درخت‌ها را سبز و شاداب نگاه داشته‌اند تا اندازه‌يى به سرسبزى و صفاى شهر كمك مىكند .\r\nدر عوض ، تعداد كليسا زياد است . از كليساى بزرگى كه مىگويند نمونه و تقليد كاملا دقيقى از كليساى آنى است گرفته تا كليسايى كه اخيرا ساخته شده و منضم به دو دبيرستان دخترانه و پسرانه است ، بناهاى آبرومند شهر هستند و در آن دو دبيرستان به روش آموزشى فروبل « 1 » تدريس مىشود و از اينكه اين‌روش از چنان راه دور به اين زودى به اين ديار رسيده است ، سخت اسباب تعجب من شد . ارمنيان يونانى الاصل نيز براى خود كليساى مخصوصى دارند كه البته كليساهاى ارمنيان كاتوليك از كليساى آنان زيباتر است . اسقف كليساى مذكور پيرمرد خوب و سرزنده و تر دماغى بود كه با محبت تمام ما را پذيرفت و سعى مىكرد كه با چند كلمه‌يى كه از زبان لاتين هنوز در زواياى ذهنش به ياد داشت با ما صحبت كند .\r\nضمنا اين نكته را نيز بايد اذعان كرد كه ارمنيان و كشيشانشان ، اعم از اينكه گريگورى ، يونانى يا رومى [ كاتوليك 
  ] باشند همه با يكديگر تفاهم كامل دارند و قبل از هر چيز خود را ارمنى مىدانند و براى گسترش فرهنگ و معنويات ملت خويش ، با توافق و همبستگى كامل به‌طور دسته‌جمعى كار مىكنند . در ته قلبشان بدشان نمىآيد كه از شرّ روس‌ها راحت شوند و حكومت مستقلى تشكيل دهند كه فقط تحت حمايت عالى تزار باشد .\r\nامتناع دولت از ترميم مجدد آنى و ممانعت از ورود بزرگان راسكولنيك « 2 » و يونانى به\r\n\r\n\r\n","description":"","footnote":"\r\n( 1 ) .  Frobel  : از علماى تعليم و تربيت معروف آلمانى [ 1782 - 1852 
  ] . م .\r\n( 2 ) .  Raskolnik  : اين كلمه روسى و به معناى نوعى انشعاب مذهبى است و پيروان اين فرقه اصلاحاتى را كه توسط اسقف  Nikon  به سال 1654 در كليساى ارتدكس انجام گرفت ، قبول ندارند و آن را مغاير با -\r\n","page_name":" 82 ","page_number":94},
  {"content":"\r\n\r\nقارص و مسائل ديگر ، موضوعاتى است كه موجبات سردى و كاهش علاقه ارمنيان را نسبت به اين كشور كه آزادكننده آنها است ، فراهم كرده است . روزى بازرگانى به ما گفت :\r\nدرگذشته شاعران ما فقط درباره‌ى كشاورزى و طبيعت سخن مىگفتند ، ولى حالا شروع كرده‌اند ، همه‌اش درباره‌ى جنگ و كشتار شعر بسازند . فقط جنگ است كه استقلال و هويت اصلى ارمنيان را به آنان باز خواهد گردانيد .\r\nاكنون آرزوهاى آنان تحقق يافته ، و گورستان‌ها پر از گورهاى افسران روسى است كه در جنگ با ترك‌ها براى رهايى اين مسيحيان نمك‌نشناس ، كشته شده‌اند . گورستان بزرگ بر فراز تپه‌ى مجاور شهر و در افق‌هاى دوردست نظاره‌گر دشت خشك و لم‌يزرعى است كه تنها قله‌هاى پنج‌گانه و برف‌هاى دايمى كوه آلاگوز در اطراف آن نمايان است . روى گورها به سبك گزارش نامه‌هاى نظامى ، فهرست اسامى ، ميزان شايستگى و درجه‌ى افسران ، در كتيبه‌يى سرد و با خط جلى نقش بسته است . در گوشه و كنار گورستان ، جز سر قبر محقر و رنگ‌ورو رفته يك جوان يونانى ، گل ساده‌ى شاعرانه‌يى كه دور از سرزمين اوريپيد « 1 » و آقايان زالاكوستاس « 2 » و والائوريتيس « 3 » شكفته و پرپر شده بود ، منظره‌ى ديگرى تماشاگر را متأثر نمىكرد « 4 » .\r\n\r\n\r\n","description":"","footnote":"\r\n- اصول دين و حتى تهديدى عليه اعتقادات ملى خود و در واقع نوعى اعمال نفوذ و مداخله‌ى غربىها در قلمرو مذهب مىدانند . م .\r\n( 1 ) .  Euripide  : شاعر بزرگ يونانى ( 480 - 406 پيش از ميلاد ) . م .\r\n( 2 ) .  Zalakostas \r\n( 3 ) .  Valaoritis  : هر دو شاعر و شخصيت سياسى يونانى هستند ، به خصوص والائوريتيس در قيام سال 1854 با ترك‌ها جنگيد و در سال‌هاى 1868 - 1864 نقش سياسى بسيار مهمى به عهده داشت . اشعار معروفى از وى به يادگار مانده است . م .\r\n( 4 ) . عين سنگ نوشته‌ى قبر به زبان اصلى در كتاب چنين آمده است :\r\n","page_name":" 83 ","page_number":95},
  {"content":"\r\n\r\nارمنيان الكساندراپول با تشكيل دادن گروهى منسجم و متجانس هنوز هم به آداب و رسوم ديرين و حتى لباس‌هاى سنتى خود بسيار پايبندند . محال است از آنان كسى از برابر كليسايى - كه تعدادشان كم هم نيست - بگذرد و با احترام و خلوص نيت صليبى را كه روى ديوار آن نقش بسته است ، نبوسد . اين رفتار مذهبى - اگرچه كار چندان تميزى هم نيست - ظاهرا به دوران ورود مسيحيت به اين سرزمين برمىگردد . در كوچه و خيابان لباس ردنگت خيلى كم ديده مىشود ، ولى تعداد انگشت‌شمارى از افراد شيك‌پوش ، البته نه به صورت آخرين مد ، ولى درهرحال به سبك فرانسوىها لباس مىپوشند .\r\nاكثريت مردها هنوز هم از كاسكت‌هاى پهن و نيم‌تنه‌هاى چسبان كه تا روى زانو مىافتد و كمربندى منضّم به لوحه‌يى فلزى كه بر روى آن مىبندند ، دست برنداشته‌اند .\r\nزنان هميشه كلاه گرد و پهن ساده‌يى كه زنان گرجى هم از آن كلاه‌ها استفاده مىكنند ، به سر مىگذارند و با پوشاندن خود در پارچه‌هاى سفيد و بزرگى ، كه آنان را شبيه اشباح مىسازد ، در كوچه و خيابان به گردش مىپردازند . بسيارى نيز روى آن دستمال گردن بزرگى بر خود مىبندند كه دور گردن و جلوى دهان را محكم مىگيرد و نشانه و نمادى است از سكوت مطلقى كه هر عروس جوان بايد تا به دنيا آمدن اولين بچه‌اش در خانه رعايت كند . چنين آيينى كه قطعا خلوت خانه‌ى ارمنيان را به محيطى سرد و خنك تبديل مىكند ، اگر در اروپا نيز رواج داشت ، به نظر من اجراى آن با اشكالات فراوان مواجه مىشد .\r\nاگر هم ديدار خود شهر الكساندراپول چندان اهميتى نداشته باشد ، اما چون نقطه‌ى عزيمت يكى از ديدنىترين مراكز ماوراى قفقاز ، يعنى خرابه‌هاى آنى است ، از اين لحاظ بسيار شايان توجه است . پيش از الحاق [ اين قسمت به روسيه 
  ] ، سفر كوتاه از الكساندراپول تا آنى بدون خطر و خالى از حادثه نبود و كردها هركسى را كه بين راه مىيافتند ، بدون تعارف و دغدغه‌ى خاطر او را لخت مىكردند . ولى در حال حاضر چنين سفرى مگر در شرايط كاملا استثنايى ، سفرى بسيار ساده و از هر نظر خالى از خطر است .\r\nتاريخ آنى با آغاز دوران پادشاهى ارمنستان همزمان است .\r\nروزگاران دراز در اين نقطه از زمين قلعه‌ى ساده‌يى افتاده بود كه معلوم نبود به دست چه كسى در گوشه‌ى جنوبى دشتى مثلثى شكل ، ميان آرپاچاى كه آن زمان آخوريان « 1 »\r\n\r\n\r\n","description":"","footnote":"\r\n( 1 ) .  Akhourian \r\n","page_name":" 84 ","page_number":96},
  {"content":"\r\n\r\nناميده مىشد ، و مسيل شيب‌دارى به نام جاغقاچاجور « 1 » كه از ذوب برف‌ها سيلابى به نام آلاجا « 2 » در آنجا راه مىافتاد ، بنا شده است ؟ به سال 763 [ 146 ه ق 
  ] ، شاهزاده باگراتيد آشوط مساكر « 3 » ( گوشتخوار ) در پاى اين قلعه شهرى احداث كرد كه در زمانى كوتاه آباد و پر رونق گرديد . آشوط سوم اغورماتس « 4 » ( بخشنده ) به سال 961 [ 350 ه ق 
  ] در اين شهر اقامت گزيد و دور شهر ديوارى كشيد و بر استحكام برج و باروى آن كوشيد و از اين زمان آنى داراى مناره‌هاى بلند ، كاخ‌هاى بزرگ و بناهاى باشكوه ، كليساهاى عالى ، نوانخانه‌ها و مؤسسات مذهبى و عام المنفعه‌ى بسيار ديگر گرديد . هركس از جان و دل مىكوشيد كه در راه پيشرفت و ترقى آن قدمى بردارد .\r\nسمباط دوم « 5 » ، فرزند آشوط سوم ، بعد از درگذشت پدر به سال 977 [ 366 ه ق 
  ] به جاى وى نشست . در قسمت شمال شرقى كه تنها قسمت قابل دسترس به آنى بود ، ديوارى شهر را از هجوم بيگانگان حفظ مىكرد . سمباط دوم ديوار مزبور را مستحكم‌تر كرد و از رودخانه‌ى آخوريان تا جاغقاچاجور ( دره‌ى باغ‌ها ) از بلوك سيمانى ديوار كشيد .\r\nداخل آن محوطه‌يى بود با برج‌هاى بلند و باروهاى مستحكم ، مجهز به درهايى از الوار درخت بلوط كه با بست‌هاى آهنى و گل ميخ‌هاى قوى بر مقاومت و استحكام آنها سخت افزوده بود . به سال 989 [ 379 ه ق 
  ] تيرداد « 6 » كه معمار ماهرى بود ، كليساى بزرگ را پايه‌گذارى كرد . رفته رفته اين شهر سلطنتى با بناهاى زيبايش چهره‌يى باشكوه و وصف‌ناپذير به خود گرفت . علاوه بر كاخ‌هاى زرين اختصاصى در اين شهر هزار و يك باب كليسا وجود داشت كه مردم عادى به آنها سوگند ياد مىكردند ، و صد هزار كاخ . البته در اين ميان ، اغراق و مبالغه‌گويى را نبايد از نظر دور داشت ، چون محيط شهر از شش كيلومتر تجاوز نمىكند . عدد هزار و يك در اصطلاح مشرق زمينىها مانند ششصد « 7 » در زبان لاتين ، علامت رقم بسيار زياد و درشتى است . ولى درهرحال ارمنىهاى ايام قديم يكى از بزرگ‌ترين سازندگان كليساها بودند . هر خانواده‌ى پولدار براى آرامش روح درگذشتگان اعضاى خاندان خود ، دست كم يك معبد كوچك بنا مىكرد و عايدات آن را كه براى زندگى يك نفر كافى بود ، وقف كشيش محلى مىنمود . ارمنيان ديگر با تقديم\r\n\r\n\r\n","description":"","footnote":"\r\n( 1 ) . در متن به صورت :  Dzaghcotsatzor  .\r\n( 2 ) .  Aladja \r\n( 3 ) .  Bagratide Achot - Msaker \r\n( 4 ) .  Achot III Aghormatz \r\n( 5 ) .  Sembat II \r\n( 6 ) .  Tiridates \r\n( 7 ) .  Sexcenti \r\n","page_name":" 85 ","page_number":97},
  {"content":"\r\n\r\nهديه‌ها و نذرهايى به صومعه‌ها به منظور برگزارى مراسم خاص مذهبى وجدان خويش را راضى مىكردند . اين‌گونه تعهدات مذهبى به جاى آنكه روى پوست نوشته شود روى ديوار خارجى صومعه‌ها نقر شده بود . واقف ، آن مقدار از آذوقه‌ى مشروع را كه از زمين يا از تاكستان و يا از دهكده‌يى كه در اختيار كشيشان گذاشته شده بود ، مىبايست به دست آيد ، همچنين تعداد مراسم مذهبى و تاريخ و شاهدان موضوع وقف را دقيقا تعيين مىكرد و همه را به امان دعا و نفرين سيصد و هجده روحانى عضو انجمن علماى مذهبى نيسه « 1 » يا سه نفر از مقدسان آن انجمن مىسپرد .\r\nاين لعن و نفرين‌ها حتى متوجه مسلمانانى بود كه به نحوى از انحاء زمين‌هاى وقفى را به تصرف خود درمىآوردند و براى محكم كارى آنان را هزار بار با گرفتار شدن به لعنت ابدى [ حضرت 
  ] محمد و ساير فرستادگان خدا مىترسانيدند .\r\nثروت‌هاى زمينى كه پاداش زندگى زاهدانه و مقدسى است ، موجب آبادانى عزلتكده‌ها و خانقاه‌هاى گوشه‌نشينان شده است . سراسر ارمنستان پر از صومعه‌ها و كليساها است . تمامى اين كليساها ، چه از نظر توزيع در ميان نواحى مختلف و چه از لحاظ تزيينات خارجى ، كاملا به سبك كليساهاى بيزانسى [ روم شرقى 
  ] است . در آنها گنبد جاى خود را به بام مخروطى شكل درازى داده است كه تمام سقف مدور كليسا را مىپوشاند . اغلب معماران براى ساختن اين بناها از سنگ‌هايى به سه رنگ مختلف ، سرخ و خاكسترى و زرد ، استفاده كرده و خيلى هنرمندانه اين رنگ‌ها را با هم تلفيق كرده‌اند . زمينه اصلى آرايش ديوارها ، به خصوص رونماى شرقى كليساها ، به شكل‌ها و نوع‌هاى مختلف صليب مزين گرديده است . انصافا در حاشيه و دور چارچوب پنجره‌ها نيز كنده‌كارىهاى ظريف و هنرمندانه‌يى به كار رفته . گاهى نيز روى در آنها تصاوير عقاب‌ها ، حيوان‌ها و مقدسان را آن‌چنان زمخت و نازيبا ترسيم كرده‌اند كه با طرح ظريف و استادانه‌ى گل و بوته و نقوش به هم پيچيده‌يى كه در سنگ‌ها كنده‌كارى شده است مطلقا هماهنگى ندارد .\r\nسمباط به سال 989 [ 379 ه ق 
  ] پيش از پايان ساختمان كليساى بزرگ درگذشت و بناى مزبور بالأخره به سال 1010 [ 400 ه ق 
  ] در دوران سلطنت گاگيك « 2 » اول ، شاهنشاه\r\n\r\n\r\n","description":"","footnote":"\r\n( 1 ) .  Nicee  : نام يكى از شهرهاى قديمى بيزانس كه بعدها نام تركى آن ايزنيك  Iznic  شده است . م .\r\n( 2 ) .  Gagic Ier  : گاگيك اول برادر سمباط دوم بود و از سال 990 تا 1020 در ارمنستان فرمانروايى كرده است . كسروى اين اسم را به صورت غاغيق نوشته است . م .\r\n","page_name":" 86 ","page_number":98},
  {"content":"\r\n\r\nبه پايان انجاميد . اين پادشاه مردى تيزهوش ، جنگجويى كارآزموده و سخاوتمندى دست و دل‌باز بود كه قدرت ذهن و ارزش معنوى خويش را با كاهش ماليات عمومى به همه نشان داد . او تمام يكشنبه‌ها را تا غروب آفتاب به خواندن زبور مىگذرانيد . وسايل تزيينى گرانبها ، گلدان‌هاى طلايى و نقره‌يى و تمام پارچه‌هاى زربفت و ارغوانى اين كليسا را همسر وى ، كاتاميتره « 1 » تهيه كرده بود . بعد از آن گاگيك به احداث كليساى بزرگ و باشكوه ديگرى به نام كليساى منور « 2 » همت گماشت و در ساختن آن از تخته سنگ‌هايى كه با ظرافت تمام روى آنها كنده‌كارى شده بود ، استفاده نمود و دستور داد سه در براى كليسا تعبيه كنند و آنچنان گنبد بلندى بر سقف آن بزنند كه به صورت نيم‌كره و به شكل آسمان باشد . ساختمان اين كليسا به سال 1000 [ 390 ه ق 
  ] به پايان رسيد . در آن زمان مراتب مختلف روحانيان داراى افتخار و احترام بودند و فرزندان آخوندها و كشيشان روستاها در قلمرو روحانيان عاليقدر پر و بال باز مىكردند .\r\nدرگذشت گاگيك ( به سال 1020 ) جنگ‌هاى داخلى ميان دو فرزندش يوحانس « 3 » و آشوط « 4 » را به دنبال داشت . گرجىها طرف آشوط را گرفتند و غافل‌گيرانه وارد آنى شده و به داخل كليساى بزرگ راه يافتند . در آنجا ميخ‌هايى را كه روى تصوير حضرت عيسى بر صليب كوبيده شده بود ، درآورده و با وقاحت تمام فرياد زدند « آنها را ميخ اصطبل اسب‌هايمان خواهيم كرد » ، چون صليب گرجىها هيچ وقت ميخ ندارد . سرانجام يوحانس او را نابود كرد « اما گياه زهرآگين نفاق در خاك ارمنستان ريشه گرفته بود و داشت سراسر اين سرزمين را به زهر مىآلود . » يوحانس بىآنكه فرزندى داشته باشد ، به سال 1039 [ 430 ه ق 
  ] درگذشت بعد از مرگ وى نابسامانىها ظاهر شد و امپراتور ميشل « 5 » خواست كه از اين فرصت براى الحاق ارمنستان به قلمرو خويش استفاده كند ، اما سردار وهرام پهلوانى « 6 » [ بهرام پهلوى 
  ] در سايه‌ى نفوذ و محبوبيتش آنان را از نواحى رومىنشين عقب راند و به سال 1042 [ 433 ه ق 
  ] ، گاگيك دوم را به كرسى فرمانروايى نشانيد .\r\nاين پادشاه با يكى از رجال مقتدر به نام سرگين آزات « 7 » كه از هنگام درگذشت\r\n\r\n\r\n","description":"","footnote":"\r\n( 1 ) .  Catamitre \r\n( 2 ) .  l , Illuminateur \r\n( 3 ) .  Hohannes  : يوحانس ، يا يوحنا . م .\r\n( 4 ) .  Achot \r\n( 5 ) .  Michel \r\n( 6 ) .  Vahram le Palavide \r\n( 7 ) .  Sargis Azat \r\n","page_name":" 87 ","page_number":99},
  {"content":"\r\n\r\nيوحانس خزانه‌ى سلطنتى را به غارت برده و در قلعه‌ى اندرونى حصارى شده بود و براى خود دم و دستگاهى راه انداخته بود ، مشكلات فراوانى پيدا كرد . بالأخره اين خائن به سال 1046 [ 437 ه ق 
  ] شهر را به قسطنطين مونوماخوس « 1 » تسليم نمود . مشيت الهى عدم رضايت خود را از اين عمل نادرست با زمين‌لرزه‌ى وحشتناكى كه كاخ‌هاى رفيع و كليساهاى باشكوه را با خاك يكسان كرد ، به همه نشان داد . « زمين دهان باز كرده بود و انسان‌هاى زيادى را در كام خود فروكشيد و فرياد آنان از قعر خاك به گوش‌ها مىرسيد و عده‌يى نيز روى زمين سخت تكان مىخوردند . » گاگيك دوم كه آخرين فرمانروا از خاندان باگراتيد بود ، به آسياى صغير تبعيد شد و در آنجا به دستور امپراتور به قتل رسيد .\r\nيونانيان مدت درازى نتوانستند ارمنستان را نگه دارند . « به سال 1064 الب‌ارسلان « 2 » - به معناى شير نيرومند - پادشاه ايران ، به آنى حمله كرده و آنجا را به تصرف خود درآورد . جوى خون در كوچه‌ها به راه افتاد و آب‌هاى رود آخوريان به رنگ سرخ درآمد .\r\nبعد از تصرف شهر لشكريان آلب‌ارسلان دروازه‌هاى كاخ‌هاى باشكوه را شكستند و به داخلشان وارد شده و تمام موجودى آنها را به يغما بردند . پسربچه‌ها و دختران باكره را اسير كردند و بقيه را بدون كوچك‌ترين ترحمى سربريدند . بزرگان شهر را سخت زير شكنجه قرار دادند تا رمز دست يافتن به گنجينه‌ها را از زبانشان بيرون بكشند . براى اين كار دست و پاى آنان را بريدند و در هر گوشه‌ى شهر جسد روى جسد انباشته شده بود . آنگاه به درون كليساها راه يافته و معابد مقدس را به پليدى آلودند . كشيشان را به آتش انداخته و سوزانيدند و افراد ديگر را آن قدر شكنجه دادند تا جاى آثار نفيس و دارايى كليساها را نشان دهند . پوست عده‌يى را زنده زنده كندند و عده ديگر را با بىرحمى تمام داغ كردند . كليساها و كاخ‌ها به ضرب و زور خالى و مصادره شدند . باز دل آسمان به خاطر اين همه جور و ستم به درد آمد . بعد از رعد و برقى وحشتناك ناگهان چنان باران سيل‌آسايى به زمين فروريخت كه سراسر شهر را آب گرفت و سيل خروشان اجساد مردگان را با خود شست و به رود برد . »\r\nتسلط ايرانيان بر اين منطقه مدت ششصد سال دوام يافت . به سال 1124 [ 518 ه ق 
  ] ،\r\n\r\n\r\n","description":"","footnote":"\r\n( 1 ) .  Constantin Monomaque \r\n( 2 ) .  Alp - Arslan  : پادشاه معروف سلجوقى كه در سال 455 ه ق / 1063 م به كمك خواجه نظام الملك به سلطنت رسيده و در سال 465 ه ق / 1072 م در كنار رود جيحون به قتل رسيده است . الپ‌ارسلان اسم تركى و به معناى شير شجاع است ، نه شير نيرومند . م .\r\n","page_name":" 88 ","page_number":100},
  {"content":"\r\n\r\nداويد [ داود 
  ] دوم ، پادشاه گرجستان ، آنى را به تصرف خود درآورد . شهريار ايرانى [ امير 
  ] فضلون « 1 » به سال 1126 [ 520 ه ق 
  ] دوباره آن را بازگرفت . به سال 1131 [ 525 ه ق 
  ] شهر گرفتار زمين‌لرزه سختى شد و آسيب فراوان ديد ، از جمله كليساى زيباى آرمنا فركيچ « 2 » ويران گرديد . پس از اين بلاى آسمانى ، گرجىها و ايرانيان در اين شهر نيمه ويران به جنگ و جدال پرداختند . به سال 1161 [ 556 ه ق 
  ] گئوركى سوم « 3 » آنجا را از دست هر دو خارج ساخت ، ولى به سال 1165 [ 560 ه ق 
  ] دوباره به تصرف ايلدگز « 4 » درآمد . به سال 1174 [ 569 ه ق 
  ] سروكله گرجىها مجددا در اين شهر پيدا شد . بعد از آنان به سال 1237 [ 634 ه ق 
  ] تاتارها آمدند و دارودسته‌ى چمرخان « 5 » شهر را غارت كرد . « آنان خانه‌ها را دكان‌ها را و كليساها را چپاول كردند و آنى را به چنان ويرانه‌يى مبدل ساختند كه هركس آن را مىديد ديگر باز نمىشناخت . بعد از آنكه در ميان ويرانه‌ها افراد ناچيزى به جاى گذاشتند ، راه خود را كشيدند و رفتند . »\r\n« در آن زمان ارمنيان فرارى با ديدن اين همه مصيبت كه بر سر وطنشان آمده ، به خصوص بر سر شهر آنى كه اين‌چنين خالى از سكنه شده و نه خانه‌يى و نه خانمانى در آن به جاى مانده بود و كليساها با خاك يكسان شده ، كاخ‌ها و خانه‌هاى مردم به چپاول رفته و سراسر شهر گرفتار چنين سرنوشت دلگدازى شده بود ، با دلى آكنده از غم و چشمانى لبريز از اشك از اين دره به آن دره و از كوهى به كوه ديگر رخت كشيدند . » « 6 »\r\n\r\n\r\n","description":"","footnote":"\r\n( 1 ) . اسم اين شهريار ايرانى در كتاب به صورت  Phatloun  چاپ شده است . مطابق تحقيقات ارزنده‌ى كسروى ، در تاريخ ايران ، چندين شهريار به نام فضلون وجود داشته است ، ولى شهريار موردنظر نويسنده فضلون سوم پسر ابو السوار دوم بوده است . براى كسب اطلاعات بيش‌تر به كتاب پرارج شهرياران گمنام به خصوص صفحات 308 و 309 مراجعه شود . م .\r\n( 2 ) .  Armenaphrkitch \r\n( 3 ) .  Giorgi III \r\n( 4 ) .  Eldigouz  : شمس الدين ايلدگز ، مؤسس سلسله‌ى اتابكان آذربايجان ، قبلا غلام يكى از وزراى سلجوقى بود و بعدا به غلامى سلطان مسعود سلجوقى - كه از 529 تا 547 ه ق در عراق سلطنت مىكرد - درآمد . سلطان مسعود ، ايلدگز را به حكومت ارّان در ماوراى قفقاز كه مقامى مهم بود منصوب نمود . ايلدگز كه مسافت زيادى با سلطان فاصله يافت عملا خود را مستقل دانست و در سال 531 ه ق آذربايجان را به قلمرو حكومت خود ملحق ساخت و سلسله‌ى خود را در آنجا تأسيس نمود . به نقل از صفحات 406 - 407 جلد اول ايرانشهر . م .\r\n( 5 ) .  Tchamar - Khan \r\n( 6 ) . علامت گيومه از مؤلف كتاب است و ظاهرا مطالب مندرج در داخل گيومه‌ها عينا از تاريخ ارمنستان ترجمه و نقل شده است . م .\r\n","page_name":" 89 ","page_number":101},
  {"content":"\r\n\r\nآنى از زير خرابه‌ها دوباره سر بلند كرد ، ولى به سال 1319 [ 719 ه ق 
  ] زمين‌لرزه‌ى سهمگينى آخرين ضربه‌ى مهلك را بر پيكر اين شهر بلاديده وارد ساخت . در هنگام وقوع زلزله بسيارى از مردم شهر به طرابوزان ، لهستان ، حاجى طرخان و كريمه مهاجرت كرده بودند . بعد از زمين‌لرزه ، بقيه‌ى ساكنان شهر نيز خرابه‌هاى پايتخت را رها كرده ، گروهى به روسيه و ايران رهسپار شدند و گروه ديگر به مستملكات آسيايى يونانىها پناهنده شدند ، اما تعداد كثيرى از آنان در كشورهاى لهستان و مجارستان اقامت گزيدند .\r\nاينك ارمنيان نيز مانند يهوديان ، « در كشورهاى مختلف دنيا متفرق‌اند و ديگر وطنى براى خود ندارند . »\r\nروز اول سپتامبر ، صبح زود ، به همراه يك زن و شوهر جوان ارمنى كه عازم جشن عروسى بودند و معاون شهربانى - كه براى حفظ شئونات مقامش چهار قزاق نيز در التزام داشت - راهى خرابه‌هاى آنى شديم و همراهى آنان را كه دست تصادف بر سر راه ما قرار داده بود ، به فال نيك گرفتيم . بر دروازه‌ى شهر سروكله آرانجانف هم پيدا شد . بر چشم بد لعنت ! خواهى نخواهى در درشكه‌ى سوم علىرغم ميلمان جايى برايش باز كرديم و او نشست . آنگاه قافله‌ى ما وارد علفزارها شد ، چون غير از آن راه در ميان آنى و الكساندراپول راه ديگرى وجود نداشت . خوشبختانه اين مسير براى درشكه‌رانى راه بدى نبود و اگر امكان تند راندن نبود ، در عين حال خطر واژگونى و تصادف هم نبود .\r\nما ابتدا كناره‌ى دست چپ رود آرپاچاى را پيش گرفتيم كه پر از دهكده‌هاى ارمنىنشين بود ، درحالىكه سرتاسر آن سوى رودخانه را تقريبا ترك‌ها در انحصار خود داشتند . بعد از گذشتن از روى رود كازانگا « 1 » و دو روستاى ارمنىنشين به نام بايندر « 2 » و كلالى « 3 » كه ظاهر بسيار محقرى داشتند ، در دهكده‌ى مسيحىنشين تاوشان كينلياك « 4 » براى صرف ناهار توقف كرديم . تا اينجا راه تا حدى يكنواخت و هموار بود . فقط كوه باشكوه آلاگوز به چشم‌انداز اطراف جلوه خاصى مىبخشيد . خوشبختانه عقاب‌ها و لاشخورها در آسمان جولان مىدادند . و براى تفنگ‌هاى ما هدف خوبى براى نشانه‌گيرى و نشان دادن مهارت در تيراندازى بودند .\r\n\r\n\r\n","description":"","footnote":"\r\n( 1 ) .  Kasanga \r\n( 2 ) .  Bayandour \r\n( 3 ) .  Kalali \r\n( 4 ) .  Tavchan - Kinilyak \r\n","page_name":" 90 ","page_number":102},
  {"content":"\r\n\r\nبه احترام نچل‌نيك « 1 » [ حاكم يا رئيس 
  ] ، كدخداى تاوشان كينلياك آن روز لباس رسمىاش را پوشيده بود و آن لباس عبارت بود از چارق‌هاى زرد سوراخ‌دار ، شلوار قرمز رنگ و نيم‌تنه‌ى چركسى كه گويا زمانى رنگش سبز بوده است و به آهنگ هر حركتى كه او مىكرد ، جافشنگى شكافته شده‌اش روى سينه‌اش تاب مىخورد . كلاه پاپاق موريخته‌يى و يك قبضه شمشير كه تيغه‌ى زنگ‌زده‌ى آن از غلافش بلندتر بود ، هيأت پرابهت شخصيت صاحب مقام را تكميل كرد و او به عنوان رسمى خود كه آن را « 2 » روى لوحه‌ى مسى كوچكى حك كرده بودند ، سخت مىباليد . اين مأمور عالىرتبه اقامتگاه خود را به علاوه‌ى چند استكان خالى در اختيار ما گذاشت . ولى ما از آن استكان‌ها به علت آنكه نتوانستيم چرك و كثافت چندين ساله را از آنها پاك كنيم ، اصلا استفاده نكرديم .\r\nبعد از آنكه مال‌ها و آدم‌ها استراحت كردند و نفسشان تازه شد ، از گدارهاى آرپاچاى و قره‌چاى گذشتيم و به دهكده‌يى ترك‌نشين به نام آق اوزوم يا انگور سفيد رسيديم .\r\nشايد از آنجا كه نام زنگى را كافور مىگذارند ، چنين اسمى روى اين دهكده گذاشته شده بود ، چون آنجا ما نه تنها اثرى از تاكستان بلكه حتى از يك شاخه درخت معمولى هم نيافتيم . بعد از آن دهكده ، رود ماورياك‌چاى « 3 » سر راهمان بود كه باز از گدارى گذشتيم .\r\nبرج و باروى تقريبا دست نخورده‌يى بر بالاى تپه‌يى مشاهده كرديم و بعد تعدادى خرابه كه نشانه‌ى نزديك شدن به پايتخت قديمى بود . از كناره‌ى ناهموار تپه‌يى با زحمت زياد رفتيم و وقتى كه به قله‌ى تپه رسيديم ، يك دفعه خود را در برابر چشم‌اندازى يافتيم كه هم ملال‌انگيز و هم سخت پرشكوه و باعظمت بود . در برابر ديدگاه ما شهرى بزرگ با ديوارها ، كليساها ، كاخ‌ها و برج‌ها ، خالى و خاموش افتاده بود . در فاصله‌يى دور پرتو برف‌هاى جاويدان قله‌ى با احتشام آرارات تابش خيره‌كننده‌يى داشت . ما به سرعت از دروازه‌ى شهر كه ديوارهاى حصار آن خيلى خوب حفظ شده است ، گذشتيم و مقابل در خانه‌ى كشيشى كه رياست روحانى يك جامعه‌ى كوچك ارمنى مستقر در ميان خرابه‌ها و حول و حوش آن را داشت ، از درشكه پياده شديم . اين مرد روشن‌ضمير به بهترين\r\n\r\n\r\n","description":"","footnote":"\r\n( 1 ) .  Natchalnik \r\n( 2 ) . عنوان او در كتاب به صورت  Selkiddjsudja  چاپ شده است كه مفهوم آن به درستى معلوم نشد . م .\r\n( 3 ) .  Mavryak - Tchai \r\n","page_name":" 91 ","page_number":103},
  {"content":"\r\n\r\nنحوى ما را پذيرفت و دو اتاق در اختيار ما گذاشت . يكى از اتاق‌ها به زوج جوان اختصاص يافت و دستور داديم خورجين‌هاى كاه را به اتاق ديگر بيندازند كه شب از آنها به عنوان رختخواب استفاده كنيم . ساعت تازه يازده شده بود و بعد از قربانى كردن يك گوسفند البته نه به عنوان احترام گذاشتن به آيين ارمنيان باستانى ، بلكه براى تهيه‌ى غذاى شب ، چون پيش خود حساب مىكرديم فرداى آن روز هم در آنى خواهيم ماند ، براى بازديد خرابه‌ها راه افتاديم .\r\nخانه‌هاى شخصى اينجا نيز مانند سويل « 1 » و قرطبه « 2 » - كه احتمالا مانند ساخلى « 3 » ؟\r\nفعلى با آجر ساخته شده بود - تقريبا به‌طور كامل نابود شده است .\r\nاز سوى ديگر ، به‌طورى كه از دخمه‌هاى متعددى كه در عمق سنگ‌هاى آتشفشانى دره آلاجا و حتى در دامنه‌يى كه به سوى آرپاچاى سرازير مىشود ، كنده شده چنين استنباط مىشود قسمت اعظم جمعيت در زيرزمين‌ها اقامت مىگزيدند . در زمان ما نيز كولىهاى غرناطه « 4 » خانه‌هاى ديگرى جز اين‌گونه زاغه‌ها ندارند .\r\nشهر كه از جانب غرب و شمال از طريق مسيل‌هاى شيب‌دار آلاجا و آرپاچاى و ديوار ساده‌يى حفاظت مىشد ، در سمت شمال شرقى داراى دو ديوار متكى به برج‌هاى بزرگ بوده است كه از طريق دو راهرو باريك از هم جدا مىشده‌اند . دروازه‌ها مزين به سنگ‌هاى رنگىاند كه به صورت صليب يا به شكل شطرنج چيده شده‌اند . روى يكى از اين دروازه‌ها تصوير شير كه نشانه‌ى كشور ايران است روى سنگ كنده شده است .\r\nكتيبه‌يى به خط كوفى نشان‌دهنده‌ى آن است كه برج مجاور به دستور امير بزرگ ، پيروزمند و با تدبير آنى ، پدر منوچهر « 5 » و پسر شاوور « 6 » ، به سال 1072 [ 464 ه ق 
  ] احداث گرديده\r\n\r\n\r\n","description":"","footnote":"\r\n( 1 ) .  Seville  : اين شهر كه در منابع قديم ايرانى به نام اشبيليه معروف است . يكى از شهرهاى جنوبى اسپانيا است . م .\r\n( 2 ) .  Cordoue  : يا به تلفظ اسپانيايى كوردووا شهرى است قديمى واقع در جنوب اسپانيا ، در اندلس ، كه بناى آن از ايبريان است . م .\r\n( 3 ) .  Sakhlis \r\n( 4 ) .  Grenade  : يا به تلفظ اسپانيايى گرانادا يكى از شهرهاى قديمى و مراكز مهم جهانگردى اسپانيا است و قصر معروف الحمراء از آثار معمارى اسلامى قرن سيزدهم ميلادى در اين شهر واقع است . م .\r\n( 5 ) . در كتاب به صورت  Manouchar  چاپ شده است .\r\n( 6 ) .  Chaour  : براى شناسايى بيش‌تر امير منوچهر و شاوور به كتاب شهرياران گمنام ، فصل شداديان آنى مراجعه شود . م .\r\n","page_name":" 92 ","page_number":104},
  {"content":"\r\n\r\nاست « 1 » . سه يا چهار پل روى آرپاچاى زده بودند كه يكى از آنها در قسمت جنوبى واقع شده بود و تنها يك چشمه و تاق بيضى مانندى داشت و شاهكار تهور و بلندنظرى بود .\r\nكاخ سلطنتى رأس شمالى زمين مثلث شكل را اشغال كرده بود . درها و ديوارها با تصاوير شاخ و برگ ، موزائيك ، تاق‌ها و كنده‌كارىها و صليب‌هايى روى سنگ سياه زينت يافته بود . در زمان سابق اين مجموعه‌ى ساختمان بايد خيلى عظيم بوده باشد . در بعضى از تالارهاى اندرونى ، بسيارى از كتيبه‌ها و آثار زيبايى از تزيينات داخلى هنوز هم باقى است و در ميان آنها صليب‌هايى كه با مهارت تمام كنده‌كارى شده و تصاوير عقاب دو سر با بال‌هاى گسترده دارد ، به خصوص شايان توجه است .\r\nكاملا نزديك به كاخ ، كليساى سنگىيى قرار دارد كه آسيب بسيار ديده است و بنا به گفته‌ى كشيش ، اسمش كليساى بيت‌لحم « 2 » است .\r\nدر امتداد مسيل آلاجا كه در كنارش ديوارى كشيده بودند و آن ديوار رو به ويرانى گذاشته بود ، مقدارى راه رفتيم و به كليساى مدّور قبه‌دار و زيبايى رسيديم كه از دور ، محراب كليساى پيزا « 3 » را به ياد مىآورد . اين كليسا خيلى خوب حفاظت شده و داراى يك گنبد دوازده ضلعى است كه هر ضلع آن در بالاى پنجره تاق‌نمايى دارد . روى ديوار داخل كليسا آثارى از يك نقاشى زيبا به جاى مانده است كه صحنه‌يى از آخرين شام مسيح را نشان مىدهد . بيرون كليسا ، مربعى ديده مىشود كه در داخل آن پنج دايره ( چهار دايره در گوشه‌هاى مربع و يكى در وسط ) ترسيم شده و در داخل هر دايره خطوطى نوشته بودند . آن‌طور كه كشيش شرح مىداد : « رمز خوب ماندن اين كليسا در همين خطوط جادويى نهفته است . » اين معبد كوچك كه احتمالا نزديك بازار واقع شده بود ، كليساى سورب گريگور « 4 » است كه در تاريخ از آن به نام كليساى بزرگ و پرافتخار قديس گريگوريوس منور « 5 » ياد مىكنند .\r\n\r\n\r\n","description":"","footnote":"\r\n( 1 ) . عين عبارت كه به زبان عربى است به نقل از صفحه‌ى 304 كتاب شهرياران گمنام كسروى چنين است :\r\n« الامير الاجل شجاع الدوله ابو شجاع منوچهر ابن شاوور » ، كه در مسجدى كه به دستور وى ساخته شده است و چند صفحه بعد شرحش خواهد آمد ، نيز همين جمله در كتيبه‌يى نوشته شده است . م .\r\n( 2 ) .  Bethlehem  : شهر زادگاه حضرت عيسى . م .\r\n( 3 ) .  Pise  : با تلفظ ايتاليايى پيسا ، يكى از شهرهاى قديم ايتاليا كه كليسا و برج مايل آن معروف است . م .\r\n( 4 ) .  Sourb - Grigor \r\n( 5 ) .  S . Gregoire Illuminateur  : قديس گرگوريوس منور - كه معرب گرگوريوس ، غريغوريوس است -\r\n","page_name":" 93 ","page_number":105},
  {"content":"\r\n\r\nبعد از گذشتن از نزديك چندين معبد ويران شده به كليسايى رسيديم كه شبيه كليساى سورب گريگور بود ، ولى گنبد هشت ضلعى داشت . نقش برجسته‌يى از تصوير مريم مقدس را كه روى صندلى نشسته بود ، بر ديوار اين كليسا ديديم و اين تصوير احتمالا اثر يك هنرمند بيزانسى بود .\r\nقلعه در گوشه‌ى جنوبى شهر آنجا كه گودىهاى آلاجا و آرپاچاى به هم مىپيوست واقع شده و در زمين آن‌چنان مرتفعى قرار گرفته بود كه بر تمامى شهر تسلط داشت . احتمالا شهر آنى در اطراف اين دژ به وجود آمده يا اينكه در كنار منبع آب اوليه بنا شده است .\r\nشالوده و ديوارهاى اين قلعه واقعا فوق‌العاده و بسيار عظيم بود . تالار بزرگ به كلى حفظ شده و تاق‌هاى روى درها و طاقچه‌ها به صورت هلالى و يك نيم‌دايره‌ى كامل است . پايه‌ى ستون‌ها گرد و كروى است و دو تا از ستون‌ها ساده ولى بقيه به ستاره‌هاى زينتى پرّه‌دار يا سر اهريمن‌هايى با گوش‌هاى دراز كه خواسته‌اند صورت آنها را زيباتر يا اگر بهتر بگوييم زشت‌تر نشان دهند ، ختم شده است . در اتاق كوچكى منضم به اين تالار نقش برجسته‌يى از تصوير دو سوار بر روى مرمر سرخ كنده شده كه احتمالا يكى ژرژ « 1 » قديس و ديگرى دمتريوس « 2 » قديس است كه آنان را در حال فروبردن نيزه‌هايشان به چند اژدها نشان مىدهند .\r\nدرست نزديك قلعه دو كليسا هنوز پابرجا است . البته يكى صدمات فراوانى ديده ، ولى ديگرى هرچند كه كوچك است ، با وجود اين بناى شايان توجهى دارد . نماى ظاهرى آن به شكل صليب يونانى « 3 » و مركب از چهار گنبد است كه وسط بنا را يك گنبد\r\n\r\n\r\n","description":"","footnote":"\r\n- از مردم ارمنستان بود و در قيصريه كاپادوكيا تحصيل كرد و در همان‌جا به مسيحيت گرويد . تيرداد سوم ارمنستان و اشراف آن سرزمين را مسيحى كرد و در نتيجه مردم سراسر ارمنستان مسيحيت را پذيرفتند و بدين‌گونه اولين كشور مسيحى پديد آمد . در سال 302 جاثليق [ كاتوليكوس 
  ] ارمنستان شد . نقل به اختصار از دايرة المعارف فارسى . م .\r\n( 1 ) .  Saint Georges  : ژرژ قديس در قرن چهارم به شهادت رسيده و در ميان عيسويان سخت مورد احترام است . مبارزه وى با اژدها كه الهام‌بخش هنرمندان زيادى است ، احتمالا نشانه و نمادى از پيروزى وى عليه كفر و بت‌پرستى است . اين اسم در انگليسى جورج و در مآخذ اسلامى به صورت جرجيس آمده است . م .\r\n( 2 ) .  Saint Demetrius \r\n( 3 ) . صليب شكل‌هاى مختلفى دارد . در حدود دوازده شكل و صليب يونانى درست به شكل علامت به علاوه [ + 
  ] است . م .\r\n","page_name":" 94 ","page_number":106},
  {"content":"\r\n\r\nمخروطى شكل مىپوشاند . نقوش به هم پيچيده‌يى كه در حاشيه‌ى پنجره‌ها و درها كنده‌كارى شده ، كار ظريف و والايى است ؛ روى يكى از سرستون‌هاى داخلى عقابى در حال بلند كردن گوسفندى به هوا ديده مىشود . كشيش راهنماى ما مىگفت : « معلوم نيست كه اين كليساها را چه كسانى و براى كى ساخته و چه نامى داشته‌اند . تنها خدا از آن آگاه است . » به نظر من حق با او بود .\r\nكمى دور تر از اين كليسا ، روى كناره‌ى مسيل عميق آرپاچاى ، مسجد مكعبى با يك مناره‌ى هشت ضلعى بود كه به سال 1072 [ 464 ه ق 
  ] به دستور « امير منوچهر » احداث گرديده است . صحن داخلى مسجد داراى سه رواق است و از هر لحاظ به مسجد قرطبه « 1 » شباهت دارد . ستون‌ها به سبك رومى و دور تا دور متصل به تاق‌ها است .\r\nاز مسجد به سوى كليساى بزرگى رفتيم كه به شكل صليب يونانى بود و تاق‌نماهايى بيرون آن را زينت مىدادند . متأسفانه جلوخان سرپوشيده‌ى آن تماما از بين رفته بود ولى پنجره‌هايى كه بر بالاى در ورودى تعبيه شده بود ، كنده‌كارىهاى اعجاب‌انگيزى داشت .\r\nسردر جنوبى آن داراى يك صفحه ساعت آفتابى بود كه در سمت چپش اين كتيبه خوانده مىشد :\r\nدر ايام روحانى عاليقدر ، مرد مقدس خدا ، سرگيس « 2 » ، كاتوليكوس ارمنستان ، در دوران پرافتخار سلطنت گاگيگ ، شاهنشاه ارمنستان و گرجستان ، اينجانب كاتاميتره « 3 » ، ملكه‌ى ارمنستان و دختر واساك « 4 » پادشاه سيونى ، به درگاه پر رحمت خداوندى پناه آوردم و بنا به فرمان همسرم گاگيگ ، شاهنشاه ، اين كليساى بزرگ را كه سنگ بناى آن قبلا توسط سمباط كبير گذاشته شده بود ، ساختم . ما اين خانه‌ى جديد و جاويد خدا را به نشانه‌ى اصالت معنوى و يادبود دائم برافراشتيم و اينجانب با تزيينات گرانبهايى كه هدايايى بودند ، از سوى اينجانب و از سوى خاندانم - يعنى از پسرانم سمباط ، آباس « 5 » و آشوط كه به پيشگاه مسيح تقديم شده است ، بر زيبايى آن كوشيدم .\r\nمن ، تر - سرگيس « 6 » ، به خادمان كليسا دستور داده‌ام تا روز رجعت مسيح بدون كوچك‌ترين عذر و بهانه‌يى بعد از درگذشت ملكه‌ى با ايمان هر سال از آغاز ايام روزه‌ى تجلى حضرت مسيح به مدت يك چله مراسم نماز مذهبى مخصوص حضرت عيسى را برگزار كنند .\r\n\r\n\r\n","description":"","footnote":"\r\n( 1 ) .  La mezquita de Cordoue \r\n( 2 ) .  Sargis \r\n( 3 ) .  Catamitre \r\n( 4 ) .  Vasac \r\n( 5 ) .  Abas \r\n( 6 ) .  Ter - sargis \r\n","page_name":" 95 ","page_number":107},
  {"content":"\r\n\r\nاگر كسى از اجراى آنچه كه در اين كتيبه نوشته شده است ، غفلت ورزد ، مسيح او را نبخشد .\r\nداخل كليسا تركيبى از سبك معمارى روم شرقى و تاق‌سازى به شكل بيضى است . بنا سى متر درازا و بيست متر پهنا دارد ولى علىرغم كوچكىاش از نظر هماهنگى تناسب ساختمان و ظرافت سبك تركيبى ممتاز و شايان دقت است .\r\nپايين‌تر از آن كليسا ، در كنار رودخانه ، صومعه‌ى سورب - گريگور « 1 » قرار دارد و جاى خانه‌هاى ديرنشينان آن هنوز هم معلوم است . قسمت اصلى كليسا مركب از چهار نيم‌دايره است كه در داخل ، يك صليب يونانى را تشكيل مىدهند . در وسط ، گنبد مخروطى شكلى سقف ساختمان را مىپوشاند . اين بنا با سبك معمارى اصيلى كه دارد يكى از آن ساختمان‌هاى نادرى است كه تاكنون خوب حفظ شده است .\r\nرأس شرقى مثلث ، همه‌اش خرابه و عبارت از تعدادى برج‌هاى ويران شده است .\r\nحمام‌هاى عمومى بسيار بد مانده‌اند ، ولى پيدا است كه در گذشته بناهاى عظيمى بوده‌اند . نزديك ساختمان حمام ، از كليسايى بازديد كرديم كه تقريبا دست نخورده مانده بود و سبك ناب معمارى روم شرقى را داشت . جلوخان سرپوشيده‌ى آن با موزائيك تزيين يافته بود ، روى ديوارهاى داخل آن پر بود از نقاشىها و تصاويرى از قديسين ، صحنه‌هايى از انجيل و شمايل مريم مقدس و دوازده نفر حواريون [ حضرت عيسى 
  ] . به عقيده‌ى ناچيز من اين كليسا كه نمىدانم چرا به نام كليساى يونانيان معروف شده است ، يكى از زيباترين ساختمان‌هاى آنى است . در ابتدا اين كليسا آن‌طور كه از روى كتيبه‌اش استنباط مىشود ، به نام نتردام دولاشاپل « 2 » ساخته شده بود . متن كتيبه چنين است :\r\nاز لطف و عنايت خداوند ، در آن زمان كه شهر ما آنى زير فرمان سردار بزرگ و امير الامرا زكريا و « شاهنشاه » اش « 3 » ( 1215 ) [ 612 ه ق 
  ] بود ، اينجانب تيگران « 4 » ،\r\n\r\n\r\n","description":"","footnote":"\r\n( 1 ) .  Sourb - Grigor \r\n( 2 ) .  Nortre Dame de la Chapelle \r\n( 3 ) . عبارت « شاهنشاه » به تحقيق كسروى علاوه بر عنوان ، اسم خاص نيز بوده است : « . . . تا در سال 559 ايلدگز بار ديگر آنى را از چنگال گرجيان به شاهنشاه پسر محمود كه اين هنگام بزرگ و پيشواى شداديان بود ، سپرد .\r\nشاهنشاه را آليشان ، « امير شاه » مىخواند . در نوشته‌يى به زبان ارمنى كه بر روى شكسته‌هاى آنى بازمانده و تاريخ آن 622 ارمنى مطابق 569 هجرى است او را « امير سلطان پسر امير محمود و نوه‌ى منوچهر » خوانده‌اند . . . ولى ميان مسلمانان به نام شاهنشاه معروف بوده . . . » شهرياران گمنام ص ص 313 - 314 .\r\nالبته غير از نامبرده كسان ديگرى نيز از فرمانروايان ارمنستان به اسم شاهنشاه معروف بوده‌اند . م .\r\n( 4 ) .  Tigranes \r\n","page_name":" 96 ","page_number":108},
  {"content":"\r\n\r\nپسر سولم « 1 » ، از سمباطوران « 2 » از خاندان هوسنت « 3 » ، براى درازاى عمر اعضاى خانواده‌ام و پسر زكريا در جايى كه پر از صخره و خارستان بود ، اين صومعه سورب - گريگور را كه سابقا نتردام دوشاپل ناميده مىشد ، ساختم . از مال حلال خود براى آن زمين و ملك خريدم . به هزينه‌ى خود و با مشقات زياد دور آن حصار كشيدم . در آن زمين اين كليساى سورب - گريگور را بنا كردم . همچنين با تزيينات و با صليب‌هاى طلايى و نقره‌يى كه نشانه‌ى احترام و سعادت ابدى است ، با تصاويرى مزين به فلزهاى گرانبها ، جواهرات و مرواريدها ، با شمعدان‌هاى طلايى و نقره‌يى ، با آثارى از قديسان و شهيدان راه دين و با تكه‌هايى از صليب حضرت مسيح ، آن را آراستم . در كنار آن براى مردان مذهبى تعدادى خانه ساختم و در آن خانه‌ها كشيشانى گماشتم كه با جسم و جان خود را وقف راه حضرت مسيح كنند ، تا از ثواب اين ايثارها طول عمر و دوام عزت نصيب اعضاى خانواده‌ام ، شاهنشاه و فرزندش گردد و از بار گناهان اينجانب نيز كاسته شود . به هزينه خود و با اسناد معتبر املاكى از صاحبانشان خريدارى و به اين صومعه‌ى سورب - گريگور خود وقف كرده‌ام كه از اولين سنگ بنا فهرستى براى آنها ( شرح املاك ، مستغلات ، ده‌ها ، آسياب‌ها ، تاكستان‌هايى كه از طرف تيگران به صومعه اهدا شده ) ترتيب داده‌ام . اكنون اگر كسى از بزرگان يا از كوچكان از بستگان من يا از افراد بيگانه براى مفاد اين كتيبه اشكالى بتراشد يا از درآمد اختصاصى اين صومعه چيزى پنهان كند ، يا به هر دليل و عنوانى بخواهد نام و يادگار اين بنده‌ى گناهكار را از صفحه‌ى روزگار محو گرداند ، نامش از دفتر رحمت خداوندى و فرزندش روح الله محو و نابود باد . چنين آدمى سزاوار همان مجازاتى است كه نصيب قابيل « 4 » و يهودا شد « 5 » و بايد به فتواى سه نفر از قديسان هيأت مذهبى و رأى نه نفر از پرهيزگاران ، تكفير و از جامعه‌ى كليسا طرد گردد . او همچنين وزر و و بال اين بنده‌ى ناچيز را نيز در پيشگاه خداوند به گردن خواهد گرفت . خداوند تبارك و تعالى براى آنان كه قلبا و عملا نكات اين كتيبه را دقيقا در مد نظر داشته‌اند ، اجر دهاد .\r\nهنگامى كه رو به شمال بالا مىرفتيم ، نزديك ديوار بزرگى كليساى سومى را هم ديديم كه بناى مدور قبه‌دارى بود و به اسم سورب - اراخيال « 6 » ( حوارى مقدس ) ناميده مىشد . در طبقه‌ى پايين تعداد شانزده و در طبقه بالا بيست تاق‌نما مشاهده شد .\r\n\r\n\r\n","description":"","footnote":"\r\n( 1 ) .  Soulems \r\n( 2 ) .  Sembatorents \r\n( 3 ) .  Hosents \r\n( 4 ) .  Cain \r\n( 5 ) .  Judas \r\n( 6 ) .  Sourb - Arakhial \r\n","page_name":" 97 ","page_number":109},
  {"content":"\r\n\r\nمجموعه‌ى ساختمان ، بناى بسيار ظريف و زيبايى بود . از آنجا به كليساى ديگرى رفتيم به نام مريم مقدس كه نسبتا خوب مانده بود ، از كليساى سورب - فركيچ « 1 » ( نجات‌دهنده‌ى مقدس ) بازديد كرديم . ساختمان اين معبد خصوصيت ممتازى داشت ، به اين معنا كه بيرون آن به شكل متوازى الاضلاع بود ولى داخل آن به شكل صليبى بود كه از چهار نيم‌دايره تشكيل شده بود . كليساى سورب - فركيچ به خاطر موضوع بسيار ساده‌يى بنا شده است . نقل متن كتيبه‌ى آن خالى از فايده نخواهد بود :\r\nدر ايام سلطنت سمباط ، پسر « شاهنشاه » به سال 485 ( ارمنى ، مطابق سال 1036 از تاريخ ما ) [ 427 ه ق 
  ] اينجانب ، مرزبان آپلخريب « 2 » ، پسر شهريار گريگور ، نوه‌ى آپونگاهمر ؟ « 3 » و برادر وهرام و واساك با مشقات زياد و هزينه‌ى كلان اين كليساى ، سورب - فركيچ را در شهر مطرانى « 4 » آنى بنا نمودم . از مال و درآمد شخصى خود با صرف هزينه‌ى فراوان سه باب دكان و يك باب آسياى روغن‌كشى نيز ساختم و تاكستانم را در هولتار آباد كردم . همه را وقف [ كليساى 
  ] سورب - فركيچ كه با طلا و نقره و سنگ‌هاى قيمتى آن را آراسته‌ام ، كرده‌ام . يك جلد كتاب انجيل و يك جلد كتاب دعا براى آن داده‌ام نوشته‌اند و تعداد بيشمارى انجيل و تورات نيز خريده‌ام . و اين همه را تنها در راه حضرت مسيح انجام داده‌ام و از اين درگاه براى خود طلب آمرزش مىكنم .\r\nاكنون اگر كسى ، بزرگ يا كوچك ، به مطالب مندرج فوق يا موارد وقف شده ايراد بگيرد ، يا چيزى از آن بكاهد ، به لعنت ابدى سيصد و هجده كشيش والامقام گرفتار آيد . بعد از آنكه از اين جهان فانى به سراى باقى شتافتم خادمان كليسا را موظف كرده‌ام ، بدون عذر و بهانه‌يى در ايام عيد تجلى حضرت مسيح براى من مراسم مذهبى برگزار كنند .\r\nاگر اظهارات كشيش راهنماى ما درست باشد ، آپلخريب اين كليسا را صرفا براى تكه‌يى از صليب مقدس كه آن را از قسطنطنيه آورده بود ، بنا كرده است .\r\nكشيش ما را نزد مناره‌ى بزرگ هشت گوشى برد كه روى زمين افتاده و چند تكه شده بود . اين مناره كه بيش از صد پا ارتفاع داشت تا سال 1880 [ 1297 ه ق 
  ] توانسته بود در برابر زمين‌لرزه‌ها خيلى خوب مقاومت كند ، ولى در آن سال ضربه‌ى زلزله‌ى وحشتناكى سرانجام سرنگونش كرده بود .\r\n\r\n\r\n","description":"","footnote":"\r\n( 1 ) .  Sourb - Phrkitch \r\n( 2 ) .  Marzpan - Apelkharib \r\n( 3 ) .  Apongahmr \r\n( 4 ) . مطران يكى از درجات روحانيت كليساى رومى است . م .\r\n","page_name":" 98 ","page_number":110},
  {"content":"\r\n\r\nاينها آثار عمده‌ى آنى هستند كه بعد از تحمل آن همه آفت‌ها هنوز بر جاى مانده‌اند .\r\nخرابه‌هاى بىشمار ديگرى نيز در داخل محوطه‌ى سه گوشى كه جايگاه اصلى آن شهر باشكوه در آن محدوده بود ، پراكنده‌اند ، ولى از ميان تمامى آنها جز چند كليسا آثار ديگر قابل تشخيص نيستند و وجود اين همه برج و بارو ، اين همه قلعه و حصار ، اين همه قصر اين همه معبد تقريبا سالم و لطمه نخورده ، به آنى چهره‌يى متفاوت با ساير شهرهاى ويران شده ، داده است . مىتوان گفت شهرى است كه ساكنان آن به‌طور ناگهانى آنجا را ترك گفته يا يك دفعه به خوابى مرگبار فرورفته‌اند .\r\nكوچه‌هاى اين شهر همان‌طور كه درباره‌ى كوچه‌هاى يكى از شهرهاى قديمى در تورات وصف شده است ، « در زمان سابق آباد و پر از جمعيت بود ، ولى اكنون به تنهايى و متروكى خود اشك حسرت مىريزد ، چون ديگر هيچ‌كس براى تماشاى شكوه و جلال شهر بدين سو نمىآيد ، خداوند در يكى از روزهاى پرخشم همه را از او گرفته است » .\r\nاين خيابان‌هاى هميشه خاموش ، اين بناهاى عظيم و عالى كه از آن روزگار به بعد همواره در گوشه‌يى خالى و خلوت افتاده‌اند ، گواه صادقى هستند بر اينكه جز انديشه‌ى انسان - اين دختر خدايى جان و روان آدمى - اثر فناناپذير ديگرى از او بر جاى نخواهد ماند .\r\nحدود ساعت شش ، تمام خرابه‌ها را ديده بوديم و فرداى آن روز وقت كافى داشتيم كه جزء به جزء آنها را به دقت مورد بررسى قرار دهيم . همه‌ى ما در صحن يكى از كليساها گرد آمديم و در آنجا كشيش طبق آيين ارمنى براى ما مراسم مذهبى اجرا كرد .\r\nفقط آرانجانف در بيرون مانده بود . در وسط مراسم ناگهان كشيش دعايش را قطع كرد و بر خلاف ادب و احترام ظرف‌هاى مقدس را به سويى انداخت و گوشه‌ى سفره‌ى مقدس را گرفت و مثل ديوانه‌ها به بيرون دويد . ما نيز هاج و واج دنبالش راه افتاديم .\r\nخيلى زود علت اين رفتار نابهنگام و عجيب براى همه‌ى ما كشف شد . گويا مقدر چنين است كه هربار آرانجانف به آنى مىآيد ، بايد حادثه‌ى ناگوارى اتفاق بيفتد . اين آدم ابله نتوانسته بود در برابر هوس سيگار كشيدن بيش از اين مقاومت ورزد و بعد از روشن كردن سيگار خود چوب كبريت را همين‌طور بىخيال به روى زمين انداخته بود و در همان لحظه علوفه‌يى كه در زمين خرابه‌ها كاشته بودند و هنوز درو نشده بود ، يك دفعه آتش گرفته بود . كشيش با همان سفره‌يى كه از داخل كليسا همراه آورده بود ، سعى مىكرد آتش را ، كه آغاز يك حريق بزرگ بود ، خاموش كند و ما نيز كمكش مىكرديم .\r\n\r\n","description":"","footnote":"","page_name":" 99 ","page_number":111},
  {"content":"\r\n\r\nبلافاصله روستاييان نيز با بيل‌هايشان خود را به محل حادثه رساندند . چون اين علوفه تنها محصولشان بود ، اگر آتش به همه جا سرايت مىكرد ، نتيجه‌ى زحمت يكسالشان از دست مىرفت . متأسفانه ، كمى دير شده بود و هيچ كس نتوانست جلوى سرايت آن را بگيرد . شعله‌ى آتش تا بالاى تپه رسيد و از آنجا سرازير شد و سراسر دشت را در كام خود فروكشيد . و ديگر از دست هيچ كس كارى ساخته نبود .\r\nنچل‌نيك به ما توصيه كرد كه بهتر است فورا خود را به خانه‌ى كشيش برسانيم . همه سخن او را پذيرفتيم و به سوى خانه‌ى كشيش راه افتاديم . چشمتان روز بد نبيند ! روستاييان همگى عصبانى ، تحريك شده و مسلح دوروبر ما را گرفتند و آنها به خصوص نسبت به آرانجانف سخت بدبين و غضبناك بودند - به اين مرد شورچشم كه هيچ‌كارى در آنى نداشت جز آنكه هربار مىآمد با قدم نحس خود فاجعه‌ى تازه‌يى خلق مىكرد .\r\nولى آرانجانف حساب دستش بود . از همان لحظه‌ى اول كه اين دسته گل را به آب داده بود ، يكى از اسبان قزاق‌ها را سوار شده و به تاخت به سوى الكساندراپول حركت كرده بود . اين موضوع هم بيش‌تر بر آتش خشم روستاييان بخت برگشته دامن زده بود و آنها چاره‌يى نداشتند جز آنكه تمامى عصبانيت خود را سر ما خالى كنند . كشيش ، باشكوه خاصى دست‌ها را به سوى آسمان بلند كرده و به ما و به زن‌ها و بچه‌هامان نفرين مىكرد .\r\nالبته بايد اذعان كنم كه كلماتى كه او بر زبان مىآورد ، نفرين نبود ، بلكه ركيك‌ترين و بدترين دشنام‌ها بود كه نمىشود حتى كلمه‌يى از جملات او را روى كاغذ نوشت .\r\nچاره‌يى جز فرار نداشتيم . قزاق‌ها به زور توانستند جلوى هجوم روستاييان را كه هر لحظه آتش خشمشان تندتر مىشد ، بگيرند . خوشبختانه اسب‌ها را به درشكه‌ها بسته بودند و ما زير بارانى از فحش و بد و بيراه سوار شديم و راه افتاديم . آتش‌سوزى سراسر آن محوطه را فراگرفته بود ، ساختمان‌ها به صورت توده‌هاى سياهى در زير نور شديد مجزا از هم ديده مىشد و از بالاى تپه‌يى كه آخرين اخگرها هنوز آنجا را روشن مىساخت ، كشيش به سوى ما برگشت و از فاصله‌ى دور آخرين نفرينش را بدرقه‌ى راهمان كرد .\r\nچند ورست دور تر از آنى آرانجانف را ديديم كه از اسب پياده شده و نالان و اشكريزان در كنار جاده نشسته بود . ما خيلى دلمان مىخواست كه اين مرد بزدل را همانجا بگذاريم و بگذريم ، ولى نچل‌نيك دلش به حال او سوخت و سوار درشكه‌ى\r\n\r\n","description":"","footnote":"","page_name":" 100 ","page_number":112},
  {"content":"\r\n\r\nخودش كرد و ناراحت از خسارتى كه خواهى نخواهى به روستاييان خورده بود ، سرانجام به الكساندراپول رسيديم . فرداى آن روز فرماندار خيلى منصفانه تصميم گرفت كه جبران خسارت روستاييان را به گردن آرانجانف بگذارد . و او به دليل دست و پا چلفتى و سر به هوا بودنش و به دليل دروغ‌هايى كه دائما سر هم مىكرد و نيز براى بزدلىاش ، به حق درخور چنان مجازاتى بود . ما حتى از فرستادن پول گوسفند نيز براى كشيش معاف شديم ، چون احتمالا اين مرد مؤمن براى جبران آن همه زحمتى كه به جهت ناله و نفرين نسبت به ما به خود داده بود ، حتما همه‌ى گوشت گوسفند را به تنهايى تناول مىكرد و به ديگران چيزى نمىرسيد .\r\n\r\n","description":"","footnote":"","page_name":" 101 ","page_number":113},
  {"content":"\r\n . \r\n","description":"","footnote":"","page_name":" 102 ","page_number":114},
  {"content":"\r\n\r\n\r\nفصل ششم ارمنستان عليا\r\nدو حادثه - دليجان - درياچه‌ى گوكچه و ماهىهاى قزل‌آلاى آن - صومعه‌ى سوانگا - هيچ شهرى مثل پاريس نيست - اولين چشم‌انداز ايروان - مهمانخانه‌چى عجيب\r\nروز دوم سپتامبر بعدازظهر به سوى ايروان حركت كرديم ، ولى چهارم سپتامبر به دليجان « 1 » رسيديم . چون در راه تمام وقت ما صرف رفع و رجوع كردن گرفتارىهاى پيش‌بينى نشده و نامنتظر شد . اوئيلن از خوردن كنسروهايى كه آنها را از الكساندراپول خريده بوديم ، مسموم شد و مرا هم در اين حيص و بيص عقربى نيش زد . هر دو سخت ناراحت بوديم . گاهى انواع مصيبت‌ها با هم از راه مىرسند و حتى بعد از دفع آنها نيز آثارشان براى مدت‌ها باقى مىماند .\r\nبعد از دليجان جاده از مسير پيچ در پيچى در كوه‌هاى شاه - داغ « 2 » كه سراسر پوشيده از جنگل بود ، بالا مىرفت و بالاخره در ارتفاع 2170 مترى به گردنه‌ى اشك - ميدان « 3 » كه با دهكده‌ى سمنوكا « 4 » فاصله‌ى بسيار كمى داشت ، مىرسيد . اين مسير به اعتقاد من حتى از خوش‌منظره‌ترين جاده‌هاى سويس هم زيباتر و باصفاتر بود . كمى بعد از ايستگاه يك دفعه گوك - چه « 5 » يا درياچه كبود در برابر ما نمايان شد كه تا چشم كار مىكرد ، آب‌هاى آبى سير آن در دامن طبيعت گسترده بود و كوه‌هاى بلندى نيز از هر طرف دور\r\n\r\n\r\n","description":"","footnote":"\r\n( 1 ) .  Delidjan \r\n( 2 ) .  Chah - Dagh \r\n( 3 ) .  Echek - Maidan \r\n( 4 ) .  Semenouka \r\n( 5 ) . در متن اصلى  Gok - Tchai  چاپ شده است ولى درست آن  Gok - Tchai  بايد باشد و در اصطلاح به گوكچه گولى يعنى بركه‌ى كبود معروف است . م .\r\n","page_name":" 103 ","page_number":115},
  {"content":"\r\n\r\nآن را احاطه كرده بودند . قله‌ى كوه آلاگوز در سمت راست ما و قله‌ى آق‌داغ « 1 » در سمت چپ ما از وراى حلقه‌ى كوه‌هاى ديگرى كه گوك‌چه را تنگ در آغوش گرفته بودند ، باشكوه تمام نمايان بود . جاده بعد از گذشتن از يك سلسله پيچ و خم‌هاى خطرناك كه اين گردنه را در دامنه‌ى كوه ساخته بودند ، تا لبه‌ى درياچه پايين مىآمد . البته در حال حاضر اين مسير ، مسيرى عالى است ، ولى در زمان گذشته جاده‌ى بسيار وحشتناكى به شمار مىآمده است و به مصداق يك ضرب المثل ارمنى ، گذرگاه گوك - چه را گذرگاه مرگ مىناميدند .\r\nدر جزيره‌ى كوچكى كه با كناره‌ى درياچه فاصله چندانى ندارد ، صومعه‌ى سوانگا « 2 » يكى از كهن‌ترين صومعه‌هاى ارمنى و شايد هم دنيا ، قرار دارد . چون علاقه داشتم آن را از نزديك ببينم ، به راننده‌ها دستور داديم ارابه‌ها را نگه دارند . نحوه‌ى خبر دادن ما هم حكايتى داشت . ژروم با تپانچه تيرى خالى كرد و به صداى آن ، كه براى جزيره‌نشينان علامت شناخته شده‌يى بود ، فورا قايقى از جزيره به سوى ما حركت نمود . وقتى كه از قايق پياده شديم ، كشيش پيرى به پيشواز ما آمد و دهليز درازى را كه به اتاقك‌هايى باز مىشد ، همچنين سفره‌خانه‌ى قديمى صومعه را به ما نشان داد . كنده‌كارى روى درها كه بسيار تحسين‌انگيز بود ، از دوران اعتلاى هنر ارمنى حكايت مىكرد ، ولى متأسفانه مدتى است كه اين هنر رو به افول گذاشته است . در اين سفره‌خانه زيورآلات عجيب و گرانبها و قبرهاى قديمى ديده مىشد . در انتهاى جزيره ، نزديك خرابه‌هاى صومعه‌ى اوليه ، معبدى بنا شده بود كه به نظرم به يوحناى قديس « 3 » اختصاص داشت . البته غير از قدمت قابل احترام آن بنا - كه به قرن چهارم مربوط مىشد - چيز شايان ملاحظه‌ى ديگرى نداشت .\r\nدر ايستگاه النوفكا « 4 » براى ناهار ماهىهاى قزل‌آلايى را كه از درياچه صيد شده بود با لذت تمام خورديم . اين ماهىها علاوه بر آنكه بسيار خوشمزه بودند ، اگر نوشته‌ى ماركوپولو درست باشد ، از قرن‌ها پيش حالت اعجازآميزى نيز دارند :\r\nدرياچه‌ى بزرگى بود كه آب آن از كوهستانى در نزديكى كليساى سن - ليونارد « 5 »\r\n\r\n\r\n","description":"","footnote":"\r\n( 1 ) .  Ak - Dagh \r\n( 2 ) .  Sevanga \r\n( 3 ) .  Saint jean  : اسم يكى از حواريون دوازده‌گانه و حوارى محبوب عيسى مسيح و تعداد زيادى از قديسين بعدى . م .\r\n( 4 ) .  Elenofka \r\n( 5 ) .  San - lionanrd  [ يا به تلفظ فرانسوى  Saint - leonard  
  ] نام يكى از بزرگان دين مسيح و يكى از زاهدان معروف قرن ششم ميلادى . م .\r\n","page_name":" 104 ","page_number":116},
  {"content":"\r\n\r\nسرچشمه مىگرفت . و در آب ( رودى ) كه تمام سال از آن كوهستان سرازير مىشود ، حتى يك ماهى پيدا نمىشود ، نه بزرگ نه كوچك . اما اولين روز ايام پرهيز « 1 » كه شروع مىشود تا شنبه‌ى مقدس آب پر از ماهى مىشود و تنها در اين مدت مىتوان صيد كرد ، بعد از آن باز ماهىها ناپديد مىشوند . « 2 »\r\nخوشبختانه به نظر ما در ارمنستان نيز مانند جاهاى ديگر از دوره‌ى معجزه‌ها مدتى گذشته بود و اگر آن غذاى گرم نبود ، باز هم مجبور بوديم به خشكه نانى و مقدارى ماهى ساردين بسازيم - غذاى ناچيزى كه از زمان ته كشيدن كنسروهاى خريدارى شده از تفليس تنها خوراك شبانه‌روزى ما بود .\r\nاز النوفكا تا ايروان سراسر جاده رو به سرازيرى بود ، به اين جهت چشم‌انداز زيباى گوك - چه را خيلى زود از دست داديم ولى در عوض از دور قله‌ى آرارات نمايان شد كه مانند كله قند بزرگ برفى بىآنكه با زمين پيوندى داشته باشد ، در وراى درياى بىكران آسمان آويزان به نظر مىرسيد .\r\nآن شب را ما در دهكده‌ى آختى « 3 » كه جمعيت آن از مالاكان‌ها و ارمنىها تشكيل شده است ، گذرانديم . مسئول چاپارخانه از زيبايى دره‌ى چيچك « 4 » ( دره‌ى گل‌ها ) و از هتل‌هاى بسيار خوب كنستانتيسكوى « 5 » ، آسايشگاه ايروان آن قدر تعريف كرد كه تصميم گرفتيم فردا سرى به آنجا هم بزنيم .\r\nجاده‌يى كه به آن جايگاه تفريح و خوشگذرانى مىرفت ، پر از پرتگاه‌ها و\r\n\r\n\r\n","description":"","footnote":"\r\n( 1 ) .  Careme  : كه در كتاب به نقل كلمه به كلمه از تقرير اوليه و قديمى سفرنامه ماركوپولو به صورت  quaresme  نوشته شده است ، ايام پرهيز و روزهاى روزه گرفتن كاتوليك‌ها است و مدت آن از روز چهارشنبه شروع شده و در روز احياى مسيح يعنى شنبه مقدس ، كه جمعا چهار روز است ، ختم مىشود . م .\r\n( 2 ) . اين قسمت به فرانسه‌ى غلط و شكسته بسته‌يى عينا از قول ماركوپولو  [ Marco - polo 
  ]  در كتاب نقل شده است . احتمالا عين همان عباراتى است كه بعد از آنكه جهانگرد معروف به سال 1296 ميلادى گرفتار و در زندان ژن به مدت سه سال زندانى شد ، خاطرات خود را با فرانسه مغلوطى به هم زندانى خود موسوم به روستى جلو  Rustigielo  از اهالى پيز تعريف كرده است . ولى در سفرنامه‌يى كه از ماركوپولو با ترجمه‌ى شادروان حبيب الله صحيحى از سلسله انتشارات بنگاه ترجمه و نشر كتاب به زبان فارسى چاپ شده است ، چنين مطلبى مشاهده نشد . م .\r\n( 3 ) .  Akhti \r\n( 4 ) . در متن :  Daratch - Tehak \r\n( 5 ) .  Constantiniskoi \r\n","page_name":" 105 ","page_number":117},
  {"content":"\r\n\r\nدست‌اندازهاى خطرناك بود . اين جاده در نقطه‌يى رود زانگا « 1 » را قطع مىكرد و بعد از گذشتن از گدار نسبتا دشوارى طول رودخانه را در جهت عكس و سربالا ادامه مىداد .\r\nدهكده‌ى دره‌ى چيچك كه ساكنانش مالاكان‌ها و در ايام تابستان روس‌هاى مقيم ايروان بودند ، در جاى بسيار خوش منظره‌يى واقع شده بود . تپه‌هاى حول و حوش ، پوشيده از جنگل و گل و گياه فراوان بود و اين همه سرسبزى آن منطقه در هيچ‌جا نظير نداشت .\r\nكوه‌ها نيز پر از انواع حيوانات شكارى بودند . اگر هيچ نوع وسيله‌ى تفريح و خوشگذرانى در اين دهكده وجود نداشته باشد ، دست‌كم به شكار و سايه‌ى درختان در هر زمان دسترسى هست . ضمنا آسايشگاه آن نيز ، مثل بسيارى از آسايشگاه‌هاى ديگر ، در شرف تكميل و بهره‌بردارى بود . در گوشه و كنار دهكده چند ويلا ساخته بودند و اما آن هتل‌هاى بسيار عالى كه خبرش را شنيده بوديم ، عبارت بود از مهمانخانه‌هاى ييلاقى نامربوطى كه از ديوارهاى گلى و سايبان حصيرى ساخته شده بود و كمى دور تر ، در وسط زمين بىصاحبى ، تير بلندى نصب كرده و بر بالاى آن با خط درشتى نوشته بودند :\r\nبازار . ظاهرا قرار بود در آينده مثل ساير تأسيسات خيالى ، ميدان و بازارى در اين محل احداث گردد .\r\nحاكم ايروان خستگىهاى ادارى خود را مرتبا در اين اقامتگاه دنج و آرام در مىكرد .\r\nچون ما حامل توصيه‌نامه‌يى به اين عالى جناب بوديم ، براى تقديم احترام و اداى تشريفات به حضورش شرفياب شديم . در آن لحظه‌يى كه مىخواستيم او را ببينيم ، در باغش مشغول صرف چاى بود و در عين حال دستى به سر و گوش گوساله‌يى مىكشيد .\r\nظاهرا چون خوشى طبيعى و خلوت او را بر هم زده بوديم ، با ما بسيار سرد و خشك برخورد نمود . با آنكه مثل بلبل فرانسه حرف مىزد يك دفعه اين زبان را فراموش كرد ، و بقيه‌ى مطالب را به زبان ملى خود ادامه داد و ژروم گفته‌هاى او را براى ما ترجمه كرد . اگر به سخنانش گوش مىداديم ، رفتن به ايروان بىحاصل بود و ما مىبايست براى عزيمت به پاريس - تنها شهر دلپذير و سرگرم‌كننده‌ى جهان - بدون فوت وقت يكسره به تفليس برمىگشتيم . چون متقاعد كردن عالى جناب در اينكه براى رفتن از بروكسل به جاهاى تفريحى خيلى راه‌هاى كوتاه‌ترى از قفقاز وجود دارد ، بىفايده به نظر مىرسيد ، از حضورش مرخص شديم و سرحال و شوخىكنان از حرف‌هايى كه شنيده بوديم ، گشتى\r\n\r\n\r\n","description":"","footnote":"\r\n( 1 ) .  Zanga \r\n","page_name":" 106 ","page_number":118},
  {"content":"\r\n\r\nدر دهكده زديم .\r\nهمين‌طور قدم‌زنان به كنار خرابه‌هاى دو كليساى ارمنى رسيديم كه مىگفتند در قرن نهم ساخته شده است . به فاصله‌ى كمى از اين خرابه‌ها كليساى كوچك‌تر ديگرى نيز وجود داشت كه مانند آن دو كليساى ديگر از سنگ سرخ بنا شده و كاملا سالم مانده بود .\r\nسردر ورودى آن ، شاهكار كوچكى از ظرافت و سادگى بود . كردى زير سايه سردر آن نشسته بود و قليان مىكشيد . و اسبش را هم در گوشه‌يى به نيزه‌ى بلندى كه در زمين فروكرده بودند ، بسته بود . گورستان مجاور كليسا سنگ قبرهايى داشت كه با مهارت روى آنها كنده‌كارى كرده بودند . ولى بىآنكه اهميتى براى سنگ‌ها قايل شوند ، بعضى از آنها را در ساختن ديوار به مصرف رسانده بودند .\r\nهفتم برج ، كله‌ى سحر ، به آختى برگشتيم ، البته نه براى رفتن به پاريس بلكه براى حركت به سوى ايروان . جاده از سرزمينى مىگذشت كه چندان شايان توجه نبود و در ميان راه دهكده‌هاى مالاكان‌ها ، با نام‌هاى فونتانكا « 1 » ، نوونيكولائوسكا « 2 » و ايليارسك « 3 » قرار داشتند . در يك سوى راه شوسه سيم تلگراف هند - اروپايى و در سوى ديگر تلگراف روس ، در دشت سوخته‌يى از تابش بىپايان آفتاب معلوم نبود تا كجا كشيده شده است . كوه آلاگوز ديگر ديده نمىشد ، ولى در عوض لحظه به لحظه بر بزرگى و عظمت آرارات افزوده مىگشت . سورچىها كه با خوردن يك ناشتايى حسابى حالشان ميزان شده بود ، دو منزل يكى و با سرعت به پيش تاختند تا آنكه بعد از گذشتن از آخرين تپه كه روى آن يك باب بيمارستان و چند ساختمان نظامى احداث شده بود ، سرانجام به انتهاى دشت رسيديم . و در دره‌يى كه زير پاى ما قرار داشت كم‌كم خانه‌هاى خاكسترى رنگ ايروان ، در ميان باغ‌ها و تاكستان‌هاى فراوانش به صورت بىرنگ و ناپيدا ديده شدند . اينك از بالاى انبوه شاخ و برگ درختان ، قبه‌ى يك كليساى روسى از گنبد مسجدها آشكارا قابل تشخيص بود . ما از كوچه‌ى درازى كه دو سوى آن را باغ‌هايى با ديوارهاى گلى و خانه‌هاى ايرانى احاطه كرده بودند ، گذشتيم و سرانجام با خوشحالى فراوان به هتل منحصر به فرد شهر كه درست در انتهاى چنان مسير يكنواختى واقع شده بود ، رسيديم .\r\nدر لحظه‌يى كه ما وارد آن مهمانخانه‌ى فلاكت‌بار شديم ، از نظم و ترتيب و وسايل\r\n\r\n\r\n","description":"","footnote":"\r\n( 1 ) .  Fontanka \r\n( 2 ) .  Novo - Nikolaevska \r\n( 3 ) .  Eylyarsk \r\n","page_name":" 107 ","page_number":119},
  {"content":"\r\n\r\nآسايش مطلقا خبرى نبود . صاحب آن يك ارمنى عبوس و دمق ، با دستگاه قضايى اختلاف پيدا كرده بود كه گويا در همين روزها مىبايست به حسابش رسيدگى كنند و قضيه از اين قرار بود كه چندماه پيش ، به وسوسه‌ى هواى نفس ، او نتوانسته بود از هوس بريدن گلوى يك تاجر يونانى - كه پول خوبى همراه داشت - صرف‌نظر كند . به صداى داد و فرياد مسافر بيچاره گزمه‌ها سر رسيده بودند و موضوع آفتابى شده بود . چون روز محاكمه نزديك مىشد ، او روى نيمكتى افتاده بود و دست به سياه و سفيد نمىزد و با صداى آه و ناله و اداى ننه من غريبم همه را به ستوه مىآورد .\r\nخوشبختانه تنها پيشخدمت مهمانخانه همت به خرج داد و حاضر شد براى ما شيشليك « 1 » درست كند و بعد از خوردن آن با وسايل كاملا ابتدايى رختخوابى نيز در اتاق انداخت كه توانستيم بعد از گذراندن يك روز بسيار خسته‌كننده روى آن دراز بكشيم ، ولى مگر مىشد لحظه‌يى از فكر كردن به سرگذشت آن يونانى بخت برگشته كه بالاخره مسافرتش را با آن وضع رقت‌انگيز در همين اتاق به پايان رسانيده بود ، غافل باشيم .\r\n\r\n\r\n","description":"","footnote":"\r\n( 1 ) . در متن اصلى به صورت :  Shislick  آمده است .\r\n","page_name":" 108 ","page_number":120},
  {"content":"\r\n\r\n\r\nفصل هفتم ايروان و اچميادزين\r\nآرارات - چشم‌انداز كلى ايروان - ميدان - بازار - مسجد - كلاه فرنگى - دشت واگارشاپات - دين ارمنى - تيرداد - سنت گيان و سنت ريپسيم - كليسا و دير اچميادزين - ميرون - آرارات دست نيافتنى\r\nبا مشاهده آرارات ستايش و احترام عميقى نسبت به اين كوه در خود احساس كردم كه تاكنون در برابر هيچ كوهى احساس نكرده‌ام . اين كوه از ايروان بسيار دور است ، ولى با وجود اين جدا از كوه‌هاى ديگر كه گويى آنها براى اداى احترام در فاصله معينى از دور به دنبالش صف كشيده‌اند ، به تنهايى ، حتى با هر دو قله‌ى دوقلويش ، بر آن شهر تسلط كامل دارد و از زير نيم تاج برف‌هاى دايمىاش با جلال و شكوه تمام يادبودهاى دومين گاهواره‌ى بشريت را توأم با حس احترام در دل هر بيننده‌يى برمىانگيزد .\r\nبرابر يك روايت ارمنى - كه مانند بسيارى از روايت‌ها و سنت‌هاى ديگرشان شايان توجه و احترام است - ايروان در محل اولين زمينى قرار گرفته است كه بعد از خاموشى توفان و عقب‌نشستن آب‌ها از بالاى كوه مقدس « 1 » توسط نوح ديده شد . با چنين سرگذشت و اصالت كهنسالى اين شهر مدت‌ها در سايه‌يى از تاريكى و خاموشى فرورفته بود و شهرتش - همان‌طور كه سرنوشت بسيارى از شهرهاى ديگر نيز چنين بوده است - با بدبختىهايش يك جا و توأما آغاز گرديده است . از دوران سلطنت شاه اسماعيل صفوى\r\n\r\n\r\n","description":"","footnote":"\r\n( 1 ) . نام اين كوه در زبان ارمنى ماسيس - لرن  [ Massis - lern 
  ]  و در زبان تاتارى آغرى - داغ  [ Agri - Dagh 
  ]  است . نام آرارات از آرياراتا  [ Aryaratha 
  ]  ( در سانسكريت به معناى ارابه‌ى بزرگان ) و يادگار آريايىها است . [ اين توضيحات از نويسنده كتاب است . م . 
  ]\r\n","page_name":" 109 ","page_number":121},
  {"content":"\r\n\r\nتا آغاز پادشاهى نادرشاه اين شهر چهار بار توسط ايرانيان و ترك‌ها دست به دست گشته و مورد غارت و چپاول قرار گرفته است و تا سال 1827 [ 1243 ه ق 
  ] جزو سرزمين ايران به شمار مىرفته ، ولى در آن سال توسط پاسكويچ « 1 » محاصره و اشغال شده و به اين ترتيب ايروان به قلمرو وسيع تزار ملحق گرديد و پايتخت ارمنستان روسى شد .\r\nآخرين اشغال‌كنندگان آن خيلى كم در تركيب شهر دست برده‌اند و هنوز هم ايروان قيافه‌ى ايرانى خود را كاملا حفظ كرده است ، غير از ده كوچه‌ى عريض كه به سبك اروپايى احداث شده و چند ميدان كه خيابان‌هاى مشجر آن در روزهاى شديدا گرم تابستان هيچ جاذبه‌يى ندارد ، تغييرات ديگرى در آن داده نشده است .\r\nبه استثناى محله‌ى جديد روسى تمام كوچه‌ها به هم شبيه است و در اندرون ديوارهاى گلى و خاكسترى رنگ يكنواخت و بلند آنها هرچه باشد ، خانه‌ها و باغ‌ها از ديد ديگران به كلى پنهان است . كوچه‌هاى واقعى را در محله‌ى قديمى شهر مىتوان ديد كه پيچ در پيچ در كنار رود زانگا در تقاطع يكديگر بالا و پايين مىروند و از اين لحاظ شباهت بسيارى به قسمت قديمى و آسيايى شهر تفليس در پاى نارين قلعه دارند . در ايراوان مسافر مىتواند خود را كاملا در سرزمين ايران تصور كند . نقاشى كه در جستجوى آداب و رسوم و صحنه‌هاى متنوع شرقى است ، نياز ندارد راه دور برود . در همين شهر مىتواند قلم موى خود را به دست گرفته و مشغول شود . چون در اين شهر او در مركز مشرق زمين است ، البته نه مشرق زمين طنجه « 2 » يا قسطنطنيه و يا قاهره ، بلكه در مشرق زمين ايران .\r\nشلوغ‌ترين مركز شهر ميدان نام دارد كه در مجاورت بازار واقع شده و محل توقف همه‌ى كاروان‌ها است . در اين ميدان هر لحظه شترها و قاطرها به همراه ساربانان جورواجورى كه يكى از ديگرى تماشايىتر است ، قطار قطار از راه مىرسند . اين مردان دلاور كه با برنس « 3 » قهوه‌يى رنگ بلندى خود را سخت پوشانده‌اند و كوفيه و عقالى از\r\n\r\n\r\n","description":"","footnote":"\r\n( 1 ) .  Paskevitch  : ايوان فيودروويچ پاسكويچ [ 1782 - 1856 
  ] از فرماندهان معروف روسى ، كنت ايروان و امير ورشو . او معاهده‌ى منحوس تركمنچاى را در سال 1828 [ 1243 ه ق 
  ] از سوى تزار امضاء كرده است . م .\r\n( 2 ) .  Tanger \r\n( 3 ) .  Burnous  : برنس از زبان عربى به زبان فرانسه وارد شده و پوشاكى از پارچه پشمى تقريبا شبيه عباى -\r\n","page_name":" 110 ","page_number":122},
  {"content":"\r\n\r\nپشم نيز بر سر دارند ، از اعراب دياربكراند . كمى دور تر ، يك تاجر ايرانى ديده مىشود كه او را از ريش و انگشتان حنا كرده ، كلاه بلند نوك‌تيز بخارايى و عباى گشاد قهوه‌يى رنگى كه به دوش انداخته ، به خوبى مىتوان شناخت . بعد يك سوار كرد ، با عمامه‌ى بزرگ راه راه و لباس گشادى از ابريشم سرخ رنگ ، كه روى آن كمربند زرينى مجهز به چندين قبضه خنجر و تپانچه به كمر بسته است به چشم مىخورد .\r\nچابك سوارانى كه پيشاپيش او راه مىروند ، از ميان دسته‌يى از چاروادارهاى ترك ، فورا برايش راه باز مىكنند ، ولى آنها جرأت نمىكنند به چهار آلبانيايى شليته‌پوش ، كه سلاح‌هاى رمينگتن و روولور با خود دارند ، و مرتب چپق‌هاى درازى را پك مىزنند و با وضع تمسخرآميزى منتظرشان هستند ، حتى با نوك انگشت اشاره‌يى بكنند . اين چهار مرد ، از آن بزن‌بهادرهايى هستند كه پاشاى ترك جوابشان كرده و در جستجوى مشترى تازه‌يى هستند تا در مقابل پول خوب از جان و زور بازوى خود مايه بگذارند و محافظ ارباب جديدشان باشند . قزاق‌ها دسته دسته ، به تاخت مىگذرند ، بدون آنكه از له كردن دست و پاى مردم و به زمين انداختن آنها ، و لعنت و نفرينى كه به دنبالشان سرازير مىشود ، ككشان بگزد . اما بلافاصله تمامى سروصداها به سرعت مىخوابد و نفس‌ها در سينه‌ها خاموش مىشود ، چون سروكله‌ى يك مأمور عالى رتبه‌ى روسى از دور پيدا شده كه با سلاحى در دست و سوار بر اسب از ميان عده‌يى تنها و آرام آرام پيش مىآيد .\r\nارمنيان با سلام‌هاى غليظ احترامشان مىكنند و همه مردم سخت ترسيده‌اند . تنها اداى يك كلمه از زبان او كافى است كه فردا عده‌ى ديگرى بر تعداد زندانيانى كه با غل و زنجير ، بعد از تحمل آفتاب سوزان استپ‌ها ، و هواى سرد و پر سوز كوهستان‌ها ، به كرانه‌هاى لعنتى اقيانوس منجمد شمالى اعزام مىشوند ، افزوده شود .\r\nبازار و جمعيت عجيبى كه در راسته‌ها و راهروهاى آن مرتبا در حال رفت و آمدند ، از لحاظ تنوع و خيال‌انگيزى ، چيزى از ميدان كم ندارد . هركس به سرعت راهى راسته‌يى است كه در آن كار دارد . چون هر حرفه‌يى در راسته‌ى خاص و در سراى معينى متمركز شده است . كاسب براى جلب مشترى چندان زحمتى به خود نمىدهد . اگر ارمنى باشد ،\r\n\r\n\r\n","description":"","footnote":"\r\n- بلندى است كه عرب‌ها به دوش مىاندازند . و در فرهنگ معين چنين تعريف شده است : برنس جامه‌يى كه كلاه بر سر آن باشد ، مانند بارانى . م .\r\n","page_name":" 111 ","page_number":123},
  {"content":"\r\n\r\nبه‌طور معمولى و اگر ايرانى باشد چهار زانو روى زمين مىنشيند و با صبر و حوصله‌ى تمام در انتظار رسيدن مشترى قليان يا سيگار مىكشد و يا پى در پى چاى مىنوشد . فقط هنگام ظهر براى تهيه كمى نان و برنج و يا خوردن يك سيخ كباب در يكى از رستوران‌هاى كوچك كه در آن آشپز مقدارى پلوى زعفران‌زده ، تخم‌مرغ‌هاى آب‌پز و غذاهاى سرخ كردنى بىنام ديگر را روى هم تل كرده است ، دكان تنگ و كوچك خود را با عجله ترك مىكند .\r\nنزديك بازار كليسايى روسى قرار دارد كه در اين محيط شرقى به كلى متروك افتاده است و گنبدهاى سنگين آن‌كه با صفحه‌ى آهنى سبزرنگى پوشانده شده ، در مقايسه با منار ناقوس مخروطى شكل كليساى بزرگ ارمنى بسيار زشت و نازيبا ديده مىشود . البته ما به ايروان نيامده‌ايم كه از كليساهاى آن ديدن كنيم و اگر كليساهاى اين شهر شايان تحسين نيست ، در عوض هنر ايرانى در سه ساختمان كه در واقع سرآمد تمامى بناهاى اين نواحى است ، تجلى كرده و آن سه بنا عبارتند از : ساختمان دو مسجد و يك كاخ به نام كاخ سردارها .\r\nبناى مسجد يكى از بهترين نمونه‌هاى معمارى ايرانى است . مناره‌يى با آجر قرمز رنگ كه با لوزىهاى سفيد ، آبى و سبز منقوش شده و بام آن‌كه تماما به رنگ فيروزه‌يى كاشىكارى شده است ، از دور قسمت ورودى مسجد را نشان مىدهد و عينا شبيه به در ورودى كاخ الحمراء بناى تاق‌مانندى است . بعد از گذشتن از زير زنجيرهايى كه مقابل جلو خان سرپوشيده‌ى مسجد كشيده بودند ، وارد حياطى شديم كه دور تا دور آن را تاق زده بودند و بعد بناى اصلى مسجد شروع مىشد . در اين حياط ناگهان ما خود را در برابر صحنه‌يى سرشار از رنگ و زندگى يافتيم . زير شاخ و برگ‌هاى چهار درخت نارون عظيم كه روى حوض مخصوص وضو سايه انداخته بودند ، يكصد كودك خردسال ، به درس ملاهاى مذهبى - كه خيال مىكنم به آنان شرعيات و اصول دين اسلام درس مىدادند - در سكوتى سنگين گوش فرامىدادند . قيافه‌هاى شاد و بشاش اين شيطان‌هاى كوچولو ، لباس‌هاى رنگارنگ و پرابهت استادان معتبرشان داستان آب و آتش بود . با وجود اين ، در فاصله‌هاى معينى مدرسين درس را قطع مىكردند كه با يك استكان چاى گلويى تر كنند و يا با چند پك به قليان - اين يار جدانشدنى ايرانيان - رفع خستگى كنند . در سايه‌ى ديوار كودكان ديگرى با هم قرآن هجى مىكردند و معلم با\r\n\r\n","description":"","footnote":"","page_name":" 112 ","page_number":124},
  {"content":"\r\n\r\nچوب درازى كه در دست داشت ، حواس شاگردان تنبل را سر جا مىآورد .\r\nحضور ما در ميان آنان نه براى استادان و نه براى شاگردان كوچك‌ترين مزاحمتى فراهم نكرد و ما با فراغ خاطر به بازديد مسجد پرداختيم ، البته از همان حياط و بيرون مسجد ، چون داخل شدن ما به صحن آن نوعى بىاحترامى به مقدسات مذهبى تلقى مىشد و مخصوصا مقامات روسى آن را به ما تذكر داده بودند كه هرگز قدم به داخل صحن مسجدها نگذاريم . تازه نيازى هم به داخل شدن نبود . مسجد شكل يك نيمه گنبد كاملا باز را داشت و در آستانه‌ى آن خطوط هيروگليف عجيبى منقوش بر زمينه‌ى سفيد ديوارها به خوبى تشخيص داده مىشد ، ولى من معانى آنها را نمىفهميدم . روى كف مسجد چند قطعه قالى پهن شده بود و در وسط محراب يك منبر چوبى خالى از هر نوع زينت و پيرايه گذاشته بودند . گنبد آن تماما پوشيده از كاشىهاى آبى بود . نوار عريض سفيدى كه اطراف آن را با لوزىهاى سياه‌رنگ آرايش داده بودند ، دور پايه‌ى مسجد كشيده شده بود ، به‌طورى كه از تضاد اين رنگ‌ها و طرح‌ها جلوه‌ى مطبوع كاشىها زيباتر و چشمگيرتر ديده ميشد . سردر ، تماما پوشيده از بدل چينى نيلى رنگ بود و روى آنها با رنگ زرد طلايى گل و حيوان‌هاى خيالى را نقاشى كرده بودند كه اثر تزيينى شايان توجهى بود . قسمت گيلويىهاى ساختمان مزين به خطوط و نقوش گل و بته به همان سبك بود و تركيب طرح‌ها و نقشه‌ها از زيبايى و ظرافت فوق العاده‌يى برخوردار بودند .\r\nدرست روبه‌روى مسجد ، شبستان بسيار ساده‌يى با سقف مقرنس‌كارى شده قرار داشت كه به نظرم تالار اجتماع روحانيان بود و در اطراف حياط راهروهايى ساخته بودند و در ورودى حجره‌ها به آن راهرو باز مىشد . اين حجره‌ها به معلمان و درويش‌ها و زايرانى كه از راه دور آمده بودند ، اختصاص داشت . در يكى از اتاق‌هاى نسبتا بزرگ‌تر ، مجلس « 1 » تشكيل يافته بود - اجتماعى از رؤساى جامعه‌ى مسلمان‌ها كه اختيارات نگهدارى حساب و كتاب اوراق هويت و آمار هم مذهبانشان و بعضى از امور ادارى پايين‌تر به عهده‌ى آنان محول شده بود . بعد از بازديد مسجد ، هنگامى كه براى استراحت در گوشه‌يى نشسته بوديم و اين مجموعه‌ى زنده ، متنوع و خيال‌انگيز را تماشا مىكرديم ، وقت نماز فرارسيد . مردها روى كف مسجد و زن‌ها كه با چادر « 2 » هاى سرمه‌يى رنگ سخت خود را پوشانده بودند ، بدون سروصدا در گوشه‌ى يكى از پستوها قرار\r\n\r\n\r\n","description":"","footnote":"\r\n1 و 2 . در اصل عينا به همين صورت آمده است .\r\n","page_name":" 113 ","page_number":125},
  {"content":"\r\n\r\nگرفتند . شاگردان نيز خوشحال و خندان از بازيافتن آزادى و بازىهاى كودكانه‌ى خود زود از حياط مسجد متفرق شدند و جاى هياهوى معصومانه‌ى آنان را صداى دورگه‌ى واعظى گرفت كه با فصاحت تمام با مؤمنان صحبت مىكرد . . . بعد از پايان موعظه ، خادم مسجد براى هر كدام از مؤمنان در فنجان‌هاى كوچكى قهوه آورد . از اين قسمت اخير مراسم سهمى نيز نصيب ما شد . شايد به عنوان تشكر از رفتار احترام‌آميز ما ملاى مسجد دستور داده بود براى هركدام از ما يك ليوان آب و يك فنجان قهوه‌ى شيرين بياورند و قهوه اگرچه كمى غليظ بود ، ولى عطر مطبوعى داشت .\r\nمسجد دوم ، در محوطه‌ى قلعه‌ى قديمى ايرانى روى يك صخره‌ى عمودى كه بر رود زانگا سايه انداخته ، بنا گرديده و در ميان دو زمين مرتفع پوشيده از سنگ‌هاى مرمر قرار گرفته است .\r\nاين مسجد كه در فراز و نشيب ماجراهاى تاريخى و نيز بلايايى كه بر سر قلعه آمده است سهمى داشته اكنون رو به ويرانى گذاشته است .\r\nگنبد مسجد كه به گنبد مسجد نو شباهت دارد ، هنوز هم نسبتا خوب مانده است . اما دو مناره‌ى آن در كنار تاق مركزى با لوزىهاى سياه و سفيد ، منقوش و مخطط شده ، سر گلدسته‌شان فروريخته است . نقوش گل و بوته ، گل‌هاى سرخ و تصاوير ديگرى كه با رنگ‌هاى قرمز و سفيد در زمينه‌ى گلى و آبى سردر مسجد نقاشى شده‌اند ، روزبه‌روز رنگ و جلاى خود را بيش‌تر از دست مىدهند . قسمتى از كاشىها روى زمين ريخته بود .\r\nولى به رغم همه‌ى خرابىها هنوز هم اين بنا از حال و هواى خاصى برخوردار است .\r\nاوئيلن آن‌چنان مجذوب آن بنا شده بود كه كروكى آن را برداشت . من از اين توقف براى گرفتن انتقام از كژدم‌هايى كه روى خرابه‌ها مىلوليدند ، استفاده كردم و به كمك ژروم با لذت تمام ، قتل عام « 1 » عجيبى از اين تخم و تبار پست به راه انداختم .\r\n\r\n\r\n","description":"","footnote":"\r\n( 1 ) . نويسنده براى قتل عام از عبارت « سن بارتلمى »  [ Saint - Barthelemy 
  ]  استفاده كرده است . اين عبارت در زبان فرانسه در مفهوم قتل عام پروتستان‌ها در دوران سلطنت شارل نهم به كار مىرود كه به اغواى كاترين دومديسى درست شب 24 اوت 1572 ميلادى كه مصادف بود با فرداى جشن عروسى هانرى دوناوار ( كه پروتستان بود ولى با شروع كشتار از عقيده خود برگشت ) با مارگريت خواهر پادشاه در فرانسه راه افتاد . مىگويند شاه كه در برابر اصرار مادرش به ستوه آمده بود ، در جواب وى مىگويد « خيلى خوب . حالا كه شما مىخواهيد آنها كشته شوند ، بايد همه‌شان كشته شوند ! » آن‌گاه در شب 24 اوت دستور كشتار صادر و در پاريس قتل عام با صداى ناقوس‌هاى كليساى سن‌ژرمن لوكسروا آغاز -\r\n","page_name":" 114 ","page_number":126},
  {"content":"\r\n\r\nهم زمان با پايان كار طرح‌بردارى اوئيلن كار قتل عام من نيز به پايان رسيد و راهى بازديد قصر سرداران ايرانى شديم . از اين قصر جز يك تالار چيز ديگرى بر جاى نمانده است ، اما همين تالار كه به نام اتاق بلور معروف است ، نمونه‌ى اعجاب‌انگيزى از هنر تزيين به سبك شرقى است . ديوارها در قسمت پايين سراسر پوشيده از نقش و نگار و دسته‌گل‌هاى زيبايى است ، كه با نهايت ظرافت و هماهنگى عجيب رنگ‌ها و تصويرها با مهارت تمام نقاشى شده است . در ارتفاعى به اندازه‌ى قد يك آدم ، يك رديف تاقچه به شكل پنج ضلعى كه به شيوه‌ى چينىهاى دلف « 1 » رنگ‌آميزى شده بود ، كار گذاشته بودند و هركدام آنها موضوع خاصى از قبيل رقاصه‌ها ، سربازان ، شكارگاه ، حيوان‌ها و صحنه‌هاى متنوع ديگر را نشان مىداد . بالاى ديوار با تصويرهاى شاهان تزيين يافته بود .\r\nتصوير رستم - قهرمان افسانه‌يى ايرانيان نيز فراموش نشده بود و از اين نوع تصويرها حداقل ده نمونه مشاهده مىشد كه از همه عجيب‌تر و ناشيانه‌تر تصوير يك زن جنگى ايرانى بود كه تمامى سلاح‌ها را يك تنه با خود همراه داشت .\r\nكف اتاق با آجرهاى چينى فيروزه‌يى رنگ فرش [ كاشى 
  ] شده بود . ستون‌هايى كه سقف را نگه مىداشتند با آيينه‌هاى ريز ، آيينه‌كارى شده و ستون‌ها را روى مرمرهاى طلايى سوار كرده بودند . اين نوع تزيين و آرايش اختصاص به سبك ايرانى دارد و در هر اتاقى به افراط ديده مىشود . قسمت‌هاى خالى گوشه‌ها و حتى سقف تالار نيز به سبك مقرنس و شكل‌هاى مختلف آيينه‌كارى شده بود . و در زمينه‌ى سبز كم‌رنگ ، با مينا نقش گل و بوته و طرح‌هاى پيچيده‌ى ديگرى ساخته بودند .\r\nوسط تالار - كه به صورت برجسته بيرون آمده بود - به اتاق كوچكى باز مىشد كه در آن حوضى مرمر با فواره‌ى آب احداث شده بود . سقف اين اتاق نيز به صورت بسيار ظريفى تماما آيينه‌كارى بود . ارسىها در درگاه‌هاى بزرگى جا گرفته بودند و پنجره‌ى هر ارسى از تركيب شيشه‌هاى رنگارنگ در چندين شكل هندسى زيبا تشكيل يافته بود و چشم‌اندازى از رود زانگا و پلى كه گذرگاه دايمى كاروان‌ها بود و همچنين منظره‌يى از\r\n\r\n\r\n","description":"","footnote":"\r\n- مىگردد و بلافاصله سران عمده پروتستان‌ها را سر مىبرند . نتيجه مستقيم اين كشتار بىرحمانه آغاز پنجمين جنگ‌هاى داخلى فرانسه است . م .\r\n( 1 ) .  Delft  ( كه در زبان فرانسه  Delphes  نوشته و خوانده مىشود ) اسم يكى از شهرهاى هلند است كه اين اسم بيش‌تر به خاطر چينىهاى اعلايى كه در آن شهر ساخته مىشد ، در همه جا معروف است . م .\r\n","page_name":" 115 ","page_number":127},
  {"content":"\r\n\r\nمنطقه‌ى باغ‌ها و از قله‌ى باشكوه آرارات به زيباترين وجه از پشت اين پنجره‌ها ديده مىشد .\r\nمن اسم سردارى را كه به اين فكر افتاد كه چنين عمارت ييلاقىيى براى خود بسازد و در آن با زمزمه‌ى آب و نغمه‌ى سوگلى حرمخانه‌اش به خواب رود و با تماشاى زيباترين منظره‌هاى تمام عالم زنگ غم را از دل بشويد و در اين گوشه‌ى دنج و آرام كيف « 1 » و حال بكند ، درست نمىدانم « 2 » ، ولى او هركه بود آدم عاقل و صاحبدلى بوده است . مطمئنم كه بدون كوچك‌ترين ترديد شاعر محبوب و مورد علاقه وى حافظ بوده است . او بىآنكه از پل صراط « 3 » بگذرد و از آب كوثر « 4 » سيراب شود ، به بهشت موعود و به تمامى لذت‌هايى كه منحصرا به برگزيدگان خدا وعده داده شده است ، پيشاپيش و در زمان حيات خود دست يافته بود .\r\nباغ نسبتا فراموش شده‌ى سردارها در آن سوى رود زانگا درست نزديك به پل واقع شده است . در وسط باغ يك كلاه فرنگى هشت ضلعى ساخته‌اند كه روى ديواره‌ى داخل آن صحنه‌هايى از جنگ و مناظرى از طبيعت نقاشى شده و قلم‌مويى كه اين صحنه‌ها را آفريده بايد اذعان كرد كه قلم نقاش نكته‌بينى بوده ، ولى اين نقاش از علم مناظر و مرايا كوچك‌ترين اطلاعى نداشته است . تصوير زن‌هاى ايرانى را در چهار قاب به ديوار زده‌اند . در يكى از تابلوها ، رستم ، داستان هفت خان را براى شاه شرح مىدهد . از اين پهلوان سه يا چهار تصوير در حالت‌هاى مختلف موجود است . پنجره‌هاى بزرگ و شيشه‌هاى الوان عمارت كلاه‌فرنگى يكى از بهترين نمونه‌هاى اين نوع هنر تزيينى است .\r\nقسمت فوقانى بنا راهرويى دارد با دو رديف پنجره در دو ديواره مقابل هم به‌طورى كه از آن بالا در آن واحد هم منظره بيرون و هم زيبارويان داخل كاخ ديده مىشوند .\r\nكوشك‌هايى را كه از روى نقشه‌ى فوق مىسازند ، به علت شباهتشان به كلاه ما اروپاييان در فارسى كلاه فرنگى مىگويند .\r\n\r\n\r\n","description":"","footnote":"\r\n( 1 ) . در اصل به صورت  Kieff  آمده است .\r\n( 2 ) . ظاهرا بانى اين بنا حسين خان قاجار قزوينى معروف به سردار ايراوانى فرزند محمد خان قاجار بيگلربيگى ايروان و برادرش حسنخان سردار معروف به سارى اصلان بايد باشد . حسين خان سردار به اتفاق برادرش تا سال 1243 سمت مرزدارى ايران را در آن قسمت به عهده داشتند ولى در آن سال كه ايروان به دست روس‌ها افتاد ، حسين خان از آن شهر خارج شد ولى برادرش سارى اصلان دلاورانه با دشمن جنگيد تا آنكه به دست سربازان پاسكويچ اسير شد . م .\r\n( 3 ) . در اصل  Serrah  .\r\n( 4 ) . در اصل  Kaouitser  .\r\n","page_name":" 116 ","page_number":128},
  {"content":"\r\n\r\nدير اچميادزين « 1 » كه به مثابه‌ى رم ارمنيان است ، در هجده ورستى ايروان ، در مجاورت واگارشاپات « 2 » واقع شده است . واگارشاپات در حال حاضر دهكده‌ى بزرگى بيش نيست ، ولى در گذشته پايتخت ارمنستان بوده است . البته غير از آن ، ارمنستان دوازده كرسى ديگر نيز داشت . در همين زمينى كه امروز به نام واگارشاپات ناميده مىشود ، در زمان سابق آرغانت - كاغاك « 3 » شهر آرتميس « 4 » يا ونوس ارمنيان واقع شده بود .\r\nدر همان جا بود كه هائيكان « 5 » هاى قديمى ، مانند قبيله‌ى دودون « 6 » به درختان بلوط مقدس مراجعه مىكردند و راز سرنوشت را از آنها جويا مىشدند . از آغاز پيدايش ملت‌ها اين دشت حاصلخيز كه در زمان‌هاى گذشته بهشت روى زمين شمرده مىشد ، خصوصيت مذهبى و مقدس خود را همچنان حفظ كرده است . نوح اولين درخت تاك را در خاك اين سرزمين كاشت . عيسى مسيح ، در ميان شعاعى از نور و روشنايى ، در همين جا به قديس گرگوريوس منور ، بطريق ارمنستان ظاهر شد و با دست‌هاى خدايى خود نقشه‌ى اين كليساى بزرگ را ترسيم كرد . ديرى كه در دور اين بنا احداث شده ، قديمىترين دير دنيا است .\r\nكاتوليكوس [ جاثليق 
  ] ، عالىترين مقام مذهبى ارمنى كه توسط انجمن عمومى اسقف‌ها برگزيده مىشود ، در اين دير اقامت مىكند . شخص كاتوليكوس عالىترين مرجع روحانى و خليفه‌ى كليه‌ى ارمنيانى است كه در سراسر گيتى پراكنده‌اند . آنان اعم از اينكه در روسيه ، هندوستان ، تركيه ، ايران و يا در ساير شهرهاى اروپا سكونت داشته باشند ، براى مسايل و مشكلات مذهبى فقط اچميادزين را مرجع صلاحيت‌دار مىشناسند . از هنگام تشكيل شوراهاى مذهبى خالكدون « 7 » ، چون اسقف‌هاى ارمنى از پذيرفتن تصميمات آن شورا سر باز زدند ، اين كليساى ارمنى از واحد كاتوليك جدا شد .\r\nبه اين جهت كليساهاى ارتودوكس ، يونانى و رمى ، ارمنيان را به نوعى الحاد و بدعت‌گذارى و تكروى متهم مىكنند .\r\nاكثر ارمنيان از مذهب فرقه‌يى كه به نام گريگورى معروف است ، پيروى مىكنند .\r\n\r\n\r\n","description":"","footnote":"\r\n( 1 ) .  Etchmiadzin \r\n( 2 ) .  Vagar Shabad \r\n( 3 ) .  Arganet - Kaghak \r\n( 4 ) .  Artemise \r\n( 5 ) .  Haikans \r\n( 6 ) .  Dodone \r\n( 7 ) .  Chalcedoine  : خالكدون [ در مآخذ اسلامى خلقيدونا . . . 
  ] اسم شهر قديمى بر كناره‌ى بوسفور در آسياى صغير است . شهرت آن بيش‌تر به دليل شوراى مذهبى است كه در سال 451 به دعوت امپراتور روم شرقى در كليسايى در خارج اين شهر براى تعريف ايمان مسيحى و روشن كردن مسائل مذهبى ديگر منعقد گرديده است . م .\r\n","page_name":" 117 ","page_number":129},
  {"content":"\r\n\r\nعده‌يى نيز به پروتستانتيسم تقسيم شده‌اند و عده‌ى ديگر دوباره به كليساى ارتودوكس روآورده‌اند . جامعه‌ى ارمنيان كاتوليك كه عده‌شان در اروپا چندان زياد نيست ، با حفظ كامل مراسم و آداب مذهبى خود و بعضى از امتيازاتى كه لغو آنها در سال 1869 توسط [ پاپ 
  ] پى نهم « 1 » ، جنگ و جدال معروف حسونيت‌ها « 2 » و ضد حسونيت‌ها « 3 » را به دنبال داشت و كم مانده بود به تشكيل فرقه‌ى جديدى بينجامد ، تفوق مقام پاپ را به رسميت مىشناسند .\r\nتقريبا تمامى ارمنيان تركيه و ايران از آيين ملى و تاريخى تبار خود كه آيين گريگورى است ، پيروى مىكنند . علاقه و اهميتى كه حكومت روس به وابسته كردن دير اچميادزين و كشيشان بزرگ آن به مقامات دولتى نشان مىدهد ، تا به كمك ايشان جاده‌ى پيروزىهاى آينده‌اش را در آسيا صاف و هموار كند ، به خوبى قابل درك است .\r\nجاده‌يى كه از ايروان به اچميادزين مىرود ، از روى رود زانگا و حومه‌ى شهرى مىگذرد و خانه‌ها در ميان باغ‌هايى بزرگ با ديوارهاى گلى محصور شده و از انظار عمومى مخفى است . سپس به سوى دشت پهناورى سرازير مىشود ، كه آرارات آن را در ميان گرفته است . كوه‌هاى قارص در سمت مغرب به صورت محو و از پشت مه آبىرنگى نمايانند . ديدن دو كليسا به نام‌هاى سنت گيان « 4 » و سنت ريپسيم « 5 » نزديك شدن به دير اچميادزين را بشارت مىدهد . اگر زبان قصه و افسانه را باور كنيم ، اين دو دوشيزه‌ى باكره براى گريز از چنگ عشق كفرآميز ديوكلسين « 6 » از رم فرار كرده بودند تا در گوشه‌يى از ارمنستان معتكف شوند . در آن روزگار ، تيرداد « 7 » در اين سرزمين سلطنت مىكرد و او هم يك دل نه صد دل عاشق هر دوى آنان شد و سخت مىكوشيد تا به هر وسيله‌ى ممكن ، ولو با توسل به زور و خشونت ، كام دل از آنان بگيرد ، ولى كارى از پيش نمىبرد و پايان اين عشق سركش به رسوايى مىانجامد و همان‌طور كه حقش بود ، به\r\n\r\n\r\n","description":"","footnote":"\r\n( 1 ) .  Pie LX \r\n( 2 ) .  Hassounites \r\n( 3 ) .  Anti - Hassounites \r\n( 4 ) .  Sainte Guiane \r\n( 5 ) .  Sainte Rhipsime \r\n( 6 ) .  Diocletien  : ديوكلسين يا به قول قدما ديو قليتيانوس امپراتور روم ( 248 - 305 م ) آن قدر از مسيحيان را كشته است كه سال‌هاى آخر سلطنت وى را به نام عصر شهيدان نام نهاده‌اند . م .\r\n( 7 ) .  Tiri Dates  : اگر افسانه‌ى بالا را با توجه به وقايع منظم تاريخى ساخته باشند ، نبايد تيرداد مورد اشاره را با تيرداد اول و دوم اشكانى كه اولى پيش از ميلاد مسيح ، و تيرداد سوم ، در سال 36 بعد از ميلاد ، شاهنشاه ايران زمين از جمله ارمنستان بودند ، اشتباه كرد . بلكه ظاهرا منظور تيرداد سوم پادشاه ارمنستان است كه در قرن چهارم ميلادى مىزيسته و هم زمان با امپراتور ديوكلسين ، در آن خطه سلطنت مىكرده است . م .\r\n","page_name":" 118 ","page_number":130},
  {"content":"\r\n\r\nجرم رفتار دور از ادب و نزاكت خود به مجازات مىرسد : يك روز ناگهان همه ديدند كه تيرداد به خوك تبديل شده است . بهت و سرگردانى سرتاسر دربار را فرامىگيرد . ناچار پادشاه را كه هيچ انديشه و آرزويى جز خوردن بلوط و سير كردن شكمش نداشت ، در خوكدان مجللى رها مىكنند تا زندگى جديد را در آخور شاهانه‌يى كه منحصرا براى او ساخته بودند و غلت زدن در لجن‌زار اختصاصى بگذراند . بعد از اين پيشامد فضاحت‌بار ، سروش غيبى به گوش خواهر شاه مىرساند كه برادرش تيرداد علاوه بر عياشى و هرزگى ، بىدين نيز بوده است و مدت بيست سال است كه بيچاره گرگوريوس قديس را به جرم دعوت مردم به دين مسيحيت به چاه انداخته و زندانى كرده است . خواهر به مجرد شنيدن اين پيغام دست به كار مىشود و قديس را از چاه بيرون مىآورد . مرد روحانى مقدس تا از آن زندان ناجور نجات مىيابد با پاشيدن چند قطره آب مقدس به روى تيرداد او را دوباره به صورت اوليه‌اش برمىگرداند . شاه ستمگر اين بار بدون درنگ به دين جديد ايمان مىآورد و حتى يكى از معتقدان پروپاقرص آن مىگردد . با گرايش او به مسيحيت ، تمامى مردم - كه به دين ملوك خود بودند - دين جديد را مىپذيرند ، و قديس گرگوريوس به مقام اسقف بزرگ سراسر ارمنستان انتخاب مىگردد و دستور مىدهد كليساى اچميادزين را كه به معناى « تنها فرزند نازل شده از آسمان » است و محل آن را حضرت عيسى شخصا به او نشان داده بود ، بسازند .\r\nدير كه آخرين اثر آيات و معجزات است از خارج به صورت دژى تسخيرناپذير درآمده و دور آن را ديوار بلندى متكى به چندين برج فراگرفته كه البته در زمان‌هاى گذشته اين همه محكم‌كارى بىدليل نبوده است ؛ زيرا چندين بار دسته‌يى از كردها به هواى دستبردزدن به موجودى كليسا آنجا را مورد حمله و محاصره قرار داده بودند .\r\nبناى كليسا به سبك معمارى خاص بيزانسى است ، البته به جز گنبد آن‌كه به شكل مخروط بلندى درآمده است . بالاى پنجره‌ها لوحه‌هاى سنگىيى نصب شده كه مزين به تصوير قديسين است . سردر بزرگ از سنگ مرمر سرخ ، تماما مشابه همان لوحه‌ها حجارى شده است . در سمت راست ، مقابل ديوار كليسا ، قبر سرجان مك‌دونالد « 1 » ، سفير كمپانى هند در ايران كه به تاريخ 1830 [ 1246 ه ق 
  ] در تبريز درگذشته است ، قرار دارد .\r\nاين قبر سه سنگ قبر به زبان‌هاى يونانى ، انگليسى و فارسى دارد ، كه در آنها عناوين و\r\n\r\n\r\n","description":"","footnote":"\r\n( 1 ) .  Sir John Mac - Donalld \r\n","page_name":" 119 ","page_number":131},
  {"content":"\r\n\r\nخصوصيات اين شخصيت بلند پايه به هر سه زبان ذكر شده است . همچنين سنگ قبرهاى مرمرينى روى قبر دو كاتوليكوس [ خليفه ارمنىها 
  ] گذاشته و تصوير آن دو را بر آن سنگ‌ها حكاكى كرده‌اند . اگرچه نوع حكاكى خيلى ساده و بىپيرايه است ، ولى مىگويند كه هر دو عينا شبيه صاحبان تصاوير است .\r\nروى ديوار داخلى كليسا پر از نقاشىهاى تأسف‌انگيز بود و كشيش راهنماى ما اظهار مىداشت كه كار شاگردان رافائل « 1 » است . ما ادب به خرج داديم و به روى خود نياورديم و با همان ايمان و اعتقاد از تابلوى روبه‌روى محراب كه لابد اثر اصيلى از تىسين « 2 » بود ، تعريف كرديم . نحوه‌ى تزيين گنبد كه از مجموعه‌ى ناهماهنگ تصويرهاى گل و بوته ، دسته گل ، درخت سرو با رنگ و طرح مختلف تركيب يافته بود ، از همه عجيب‌تر و زننده‌تر به نظر مىرسيد .\r\nدر وسط كليسا ، در جايگاهى كه عيسى مسيح بر قديس گرگوريوس ظاهر شده است ، محرابى ساخته و بر بالاى اين محراب تصوير حضرت مريم را آويزان كرده بودند .\r\nگنجه‌ى اشياى متبرك كليسا - كه به‌طور حتم كار هنرمندان روم شرقى و به شكل هشت گوش بود - به جاى پايه روى چهار مجسمه استوار شده بود .\r\nدر اطراف راست و چپ اين محراب دو كرسى مخصوص براى نشستن اسقف بزرگ قرار داشت . روى يكى از اين كرسىها با صدف كار شده بود و بنا به گفته‌ى كشيش كار يك هنرمند اسپانيولى بود . كرسى دوم به شكل تختخواب بود و از طرف يكى از پاپ‌هاى قرن ششم به اين كليسا اهدا شده بود .\r\nراهنماى مهربان ما آن‌گاه چاهى را به ما نشان داد كه گرگوريوس مقدس شيطان‌ها را كه در همين محل داعيه‌ى پيامبرى در سر داشتند و مردم را به پرستش خود وامىداشتند ، در آن چاه مىانداخت و در پايان ، از عجيب‌ترين عجايب كليسا بازديد كرديم : سبوى نقره‌يى بزرگى كه حاوى ميرون « 3 » يا روغن متبرك و مقدس بود كه روحانيان ارمنى هم براى روغن مالى به قصد تبرك و هم براى مراسم غسل تعميد از آن استفاده مىكنند . طى مراسم باشكوهى كه هر هفت سال يك‌بار برگزار مىشود ، فقط شخص\r\n\r\n\r\n","description":"","footnote":"\r\n( 1 ) .  Raphael  : نقاش معروف ايتاليايى ( 1483 - 1520 ) . م .\r\n( 2 ) .  Titien  : نقاش بزرگ ايتاليايى و از بزرگان مكتب نقاشى ونيز ( 1477 - 1576 م ) . م .\r\n( 3 ) .  Myrhon \r\n","page_name":" 120 ","page_number":132},
  {"content":"\r\n\r\nكاتوليكوس مىتواند اين روغن را تهيه و تقديس كند . در آن لحظه‌ى به خصوص كه او با كارد روى اين روغن گرانقدر علامت صليب مىكشد ، ناگهان شعله كوچكى از آن به هوا بلند مىشود كه نشانه‌ى قبول افتادن مراسم تقديس در پيشگاه خداوند است و يا دليل آشنايى كامل كاتوليكوس به رموز علم شيمى !\r\nدر آن زمان كه ما از دير اچميادزين بازديد مىكرديم ، متأسفانه كاتوليكوس به علت بيمارى در صومعه‌يى واقع در دامنه‌ى كوه آلاگوز بسترى شده بود . به اين جهت ما نتوانستيم از گنجينه‌ى كليسا كه كليدش فقط پيش او بود بازديد كنيم . اگر حادثه‌ى ناگوار بيمارى براى او پيش نيامده بود ، ما مىتوانستيم لباس‌هاى كشيشى دوره‌هاى پيشين ، كلاه‌هاى رسمى و عصاهاى اسقفى را كه تماما جواهردوزى شده و مرصع بودند ، از نزديك ببينيم . و تكه‌يى از كشتى نوح كه آن را فرشته‌يى به گرگوريوس مقدس داده بود ، آهن نيزه‌ى مسيح و بازوى گرگوريوس مقدس را كه در صندوق متبرك بسيار پرقيمتى گذاشته بودند ، جمجمه‌ى سنت ريپسيم و چند اثر متبرك اصيل ولى كم‌اهميت‌تر ديگر را زيارت مىكرديم .\r\nبازديد از كتابخانه‌ى معتبر كليسا نيز براى ما ميسر نشد . اين كتابخانه‌ى باارزش تعداد ششصد و سى و پنج جلد نسخه خطى قديمى دارد كه بسيارى از آنها مزين به تصويرهاى زيباى رنگى است .\r\nساختمان‌هايى كه در آنها كشيشان سكونت داشتند ، از لحاظ معمارى چندان زيبايى و تعريفى نداشت . از اين‌رو خيلى سرسرى از آنها ديدن كرديم و آنگاه به همراه راهنماى دوست داشتنىمان در ميان باغ‌هاى بزرگ به گردش پرداختيم . راهنماى ما در ميان بسيارى از جاهاى ديدنى ، طويله‌ها و اصطبل‌ها و يك كاروانسرا و يك آب انبار سنگى بزرگ را كه منبع آبيارى مزرعه‌ها و باغچه‌هاى دير بود ، به ما نشان داد .\r\nبعد از پايان گردشمان از مدرسه‌ى عالى علوم دينى بازديد كرديم كه در واقع دانشگاه بود و تمامى جوانان ارمنى از چهار گوشه‌ى آسيا ، حتى از هند ، براى ادامه تحصيل به اين مدرسه مىآمدند . بنا به روايت كشيش كه به نظرم كمى مبالغه‌آميز آمد ، گذراندن دوره‌ى كامل اين مدرسه كم‌تر از نه سال طول نمىكشيد . در اين مؤسسه زبان‌هاى يونانى ، لاتين ، ارمنى ، روسى ، آلمانى ، انگليسى ، فرانسه ، تركى ، ايتاليايى ، عربى ، فارسى ، حكمت الهى ، تاريخ ، فيزيك ، شيمى ، رياضى ، حقوق ، سرتان را به درد نياورم ، تمامى علوم الهى\r\n\r\n","description":"","footnote":"","page_name":" 121 ","page_number":133},
  {"content":"\r\n\r\nو انسانى يك جا تدريس مىشد .\r\nبرنامه‌ى آن هرچه بود ، حتى در جزئيات هم خوب تنظيم شده و از هر لحاظ پاسخگوى هدف نهايى مؤسسه بود . با آنكه زمان بازديد ما مصادف با ايام تعطيلات بود ، ولى باز هم تعداد زيادى شاگرد در مدرسه مانده بودند و عده زيادى از آنان به زبان فرانسه با ما سلام و عليك كردند ، حتى من يكى از آنان را ديدم كه با دقت و علاقه تمام كتاب بچه‌هاى كاپيتان گرانت « 1 » را مىخواند . اگر اين سفرنامه‌ى ناچيز افتخار آن را داشته باشد كه مورد مطالعه قرار گيرد ، آقاى ژول‌ورن « 2 » خوشحال خواهد شد بداند كه آثارش حتى در اعماق ارمنستان نيز اين‌چنين علاقه‌مندانى پيدا كرده است . مؤسسه‌ى مذكور داراى كارگاه فيزيك ، آزمايشگاه شيمى و يك چاپخانه است كه در چاپخانه‌ى آن كتاب‌هاى درسى و همچنين يك مجله‌ى ارمنى به نام آرارات چاپ مىشود .\r\nموقعى كه قدم‌زنان به منزل مىآمديم ، با كشيش راهنمايمان درباره‌ى كوهنوردانى كه به قله‌ى آرارات صعود كرده‌اند ؛ مانند پارو « 3 » يا شودزكو « 4 » يا آبيش « 5 » و يا از انگليسىها مانند آقاى جيمز برايس « 6 » كه اخيرا كوه را فتح كرده است ، صحبت كرديم ، ولى راهنماى ما كوچك‌ترين اعتقاد و اعتمادى به نقل و روايت كوهنوردان متهور نداشت . از ديدگاه وى - مانند نظريه‌ى تمامى ارمنيان - آرارات دست نيافتنى است :\r\nحتى تلاش شخص گرگوريوس مقدس نيز در اين مورد به جايى نرسيده بود تا آنكه براى دلجويى از او فرشته‌يى مأمور شد ، قسمتى از كشتى نوح را كه اينك در گنجينه‌ى كليسا نگهدارى مىشود ، برايش بياورد . كشتى هنوز هم در قله كوهستان هست . سبز مانند خزه‌ى روى صخره‌ها . . . و دو ملك مقرب ، با شمشيرهاى آتشين ، از آن محافظت مىكنند .\r\nواقعا گناه بود اگر كسى به اين كشيش پاكدل مىگفت كه مفسرين معتبر و حنيف ، جاى كوه مقدس را حتى تا بالاى كوه‌هاى پامير « 7 » و آرياراتا « 8 » ى برهمايى نيز كشانده‌اند .\r\n\r\n\r\n","description":"","footnote":"\r\n( 1 ) .  Les Enfants du capitaine Grant  : يكى از آثار ژول‌ورن ، نويسنده‌ى معروف و رمان‌نويس خيال‌پرداز فرانسوى ( 1824 - 1905 م ) . م .\r\n( 2 ) .  Jules Verne \r\n( 3 ) .  Parrot \r\n( 4 ) .  Chodzko \r\n( 5 ) .  Abich \r\n( 6 ) .  M . James Bryce \r\n( 7 ) .  Pamir \r\n( 8 ) .  Aryaratha \r\n","page_name":" 122 ","page_number":134},
  {"content":"\r\n\r\n\r\nفصل هشتم علفزارهاى تاتار\r\nآقستافينسك - شكار با باز - راه‌آهن باكو - لوكوموتيو از چشم يك تاتار - طاوسك - دو همراه اجبارى - علفزار - توفان شديد - نحوه‌ى گذشتن از رودخانه‌ها - ايستگاه نادرشاه - باز هم گدارها - يليزاوتپول\r\nبا همه‌ى عظمت آرارات و با همه‌ى ديدنىهاى ايروان ما نمىتوانستيم در جاى جاى اين سرزمين تورات ، زياده از حد درنگ كنيم . لازم بود به آقستافينسك « 1 » ، محل تقاطع جاده‌ى ايران با راه باكو ، برگرديم . روز دوشنبه يازدهم سپتامبر از ايروان راه افتاديم و بدون حادثه‌يى جز روبه‌رو شدن با توفانى وحشتناك كه شب هنگام در نزديكى درياچه‌ى گوك - چه ما را غافلگير كرد ، فرداى آن روز حوالى غروب به آقستافينسك رسيديم . ولى چيزى نمانده بود كه اسبان تروئيكاهاى ما زير ضربات كوبنده‌ى رگبار و رعد و برق از فرط ديوانگى ، خود و ما را به آب‌هاى درياچه بسپارند . در توفان آن شب آب‌هاى گوك - چه كه با نور پى در پى رعد و برق روشن و تاريك مىشد در چشم ما حتى بيش از روزى كه اولين بار از كنارش مىگذشتيم ، باشكوه‌تر و باصلابت‌تر آمد .\r\nروز سيزدهم ماه پيش از طلوع آفتاب آقستافا را ترك كرديم . بعد از پشت سر گذاشتن يك بازار كوچك تاتارى علفزار آغاز گرديد . در سمت چپ قله‌هاى با افتخار داغستان زير اشعه‌ى خورشيد همه گلگون شده بودند . هرچه جلوتر مىرفتيم از دورها سلسله كوه‌هاى كوچك‌تر آرام آرام از ميان تاريكى رو به زوال يك‌به‌يك سربلند مىكردند . تا چشم كار مىكرد همه جا تا آن سرحد نهايى افق ، علفزار بود - زمين‌هايى سراسر\r\n\r\n\r\n","description":"","footnote":"\r\n( 1 ) .  Akstaphinsk \r\n","page_name":" 123 ","page_number":135},
  {"content":"\r\n\r\nپوشيده از گياهان بلند و جوانه‌ى بوته‌هاى باريك . از هر ورست تا ورست ديگر ، علامتى به رنگ‌هاى سفيد و سياه ، جاده ، يا اگر درست‌تر بگوييم ، راه طبيعى را نشان مىداد .\r\nچون از جاده به معنى واقعى خبرى نبود ، حتى اين علامت‌ها هم بىحاصل بودند و به جاى آنها اسكلت‌ها و استخوان‌هاى قاطرها و شترها به قدر كافى مسير راه را به مسافر نشان مىدادند .\r\nدر شش يا هفت ورستى آقستافينسك با يك بيگ يا نجيب‌زاده‌ى تاتارى برخورد كرديم كه به شكار با باز علاقه‌ى خاصى داشت و به همراه ده نفر سوار با قيافه‌هاى بسيار مشكوك به منظور شكار به صحرا آمده بود . تازىها تازه غزالى را فرارى داده بودند كه بازيار ، پوشش از سر قوش درآورد ، و باز چون تير به پرواز درآمد و يك راست خود را به غزال بيچاره رسانيد و با چنگال و نوك منقار چشمان حيوان را از ته درآورد . آن‌گاه دوباره نوبت سگ‌ها بود كه به همراه سواران بيگ خود را به غزال برسانند . يكى از سواران باز را كه هنوز طعمه‌اش را رها نكرده بود با دست مىگرفت و سوار ديگرى از اسب پياده مىشد تا به ضرب خنجر سر شكار را از تن جدا كند .\r\nبعد از توقف كوتاهى براى تماشاى اين نوع شكار كه براى ما كاملا تازگى داشت ، به راه خود ادامه داديم . در اولين منزل به نام حسن - سو « 1 » مسئول چاپارخانه براى تعويض اسب‌ها دو يابوى مردنى آورد . چون با داشتن گذرنامه‌هاى معتبر دو مهرى ، دلمان قرص بود ، اسبان چاپارى خواستيم . چاپارخانه‌چى با تعجب پرسيد : اسبان چاپارى ؟ ! مگر نمىدانيد كه تمامى حمل و نقل‌ها با راه‌آهن انجام مىگيرد ؟ وقتى اين راه را كه تمامى چاپارخانه‌اش از رونق افتاده است براى مسافرت انتخاب مىكرديد ، حواستان كجا بود ؟\r\n. . . باز پيش خود تكرار كرد : « اسبان چاپارى ! ! خيلى خوشحال باشيد كه لااقل اسبى گيرتان مىآيد ! » .\r\nما با تعجب پرسيديم :\r\n- اما راه‌آهن كه هنوز افتتاح نشده !\r\n- بله . به‌طور رسمى افتتاح نشده . ولى آقايان خوب من ، عصبانى نشويد ، مهندسان به‌طور نيمه‌رسمى اجازه داده‌اند قطارهايى كه كارگر و ابزار راه‌سازى حمل مىكنند ، مسافر نيز سوار كنند ، چه عيبى دارد ، مگر به سود همه نيست و اين‌طورى چيزى به جيب همه نمىرود ؟\r\n\r\n\r\n","description":"","footnote":"\r\n( 1 ) .  Hassan - Sou \r\n","page_name":" 124 ","page_number":136},
  {"content":"\r\n\r\nدر مقابل اين حرف‌هاى حسابى هيچ چيز براى گفتن نداشتيم . نيم ساعت بعد اسبان لاغر اندام ما كمى گرم شده بودند ، ديديم كه بدتر از اسبان ديگر راه نمىروند ، حتى ما به قطار نيز رسيديم . چون آن‌قدر آهسته و لاك‌پشتى راه مىرفت كه تروئيكاهاى ما به زودى آن را پشت سر گذاشتند و گذشتند . سر هر ورست فاصله پاسگاه شماره‌دارى ساخته بودند و اين پاسگاه‌ها از دور مانند اشباح سفيد ديده مىشدند و از يكنواختى راه مىكاستند . بعد به ساختمان نيمه‌تمام ايستگاه بزرگى رسيديم كه آن را با سنگ سفيد كار كرده بودند و شكل قلعه‌يى را داشت . گمان نمىكنم به اين زودىها ساختمان آن به پايان برسد ، چون كسى روى آن كار نمىكرد . راننده‌ى ما كه تاتار ريز اندام ولى خيلى روشن و زرنگ بود برايمان توضيح داد اين ماشين‌هاى گنده را مىبينيد كه راه مىروند و مرتبا آتش و شعله قى مىكنند ؛ آنها را نيروى بازوى شيطان‌هايى كه جادوگران روس در شكم آهنىشان محبوس كرده‌اند به حركت درمىآورد . ما هم نظر او را پذيرفتيم . انصافا خيلى ذوق و ظرافت مىخواهد كه انسان بتواند طرز ساختمان بغرنج و پيچيده‌ى لوكوموتيو را اين قدر ساده و عوام فهم براى ديگران تعريف كند .\r\nايستگاه بعدى ، يعنى چاپارخانه‌ى طاوسك « 1 » درست همان جايى بود كه آنارشيست‌ها در هدف‌هاى اجتماعى خود آرزوى رسيدن به چنان جامعه‌يى را مىكنند .\r\nيعنى محيطى كه همه داعيه‌ى رهبرى و رياست داشته باشند ، ولى هيچ كس به حرف آدم گوش ندهد . شب قبل چاپارها و سورچىها نمىدانم به مناسبت كدام يك از عيدهاى « 2 » مذهبى مسلمانان ، جشن گرفته بودند ولى بر خلاف دستور قرآن آن قدر مشروب خورده بودند كه هنوز هم همه مست و لايعقل بودند . هيچ سورچىيى حاضر نبود از جاى خود تكان بخورد ، اما در عوض چاپارها به بهانه اينكه جاده ناامن است ، همه مىخواستند به‌طور دسته‌جمعى ما را همراهى كنند . قيافه‌هاى تلخ و اوضاع ناجور اين اوباشان طورى بود كه هيچ دلمان نمىخواست كه حتى يكى از آنان نيز با ما همسفر شود . ولى بنا به توصيه‌ى مسئول چاپارخانه مجبور شديم دست كم دو نفر از آنان را همراه خود برداريم .\r\n\r\n\r\n","description":"","footnote":"\r\n( 1 ) .  Taousk  : در ساير سفرنامه‌ها اسم اين محل طاوس چاى است ، ظاهرا بعد از تسلط روس‌ها اسامى جغرافيايى به شكل روسى درآمده است . م .\r\n( 2 ) . 14 سپتامبر سال 1882 مطابق با پنجشنبه اول ماه ذيقعده 1299 ه ق و 22 سنبله ( شهريور ) سال 1261 ه ش است . بنابراين مصادف با هيچ عيد اسلامى يا ملى ايرانى نيست . شايد به علت اينكه شب جمعه بود مردم تفريح و شادى مىكردند . م .\r\n","page_name":" 125 ","page_number":137},
  {"content":"\r\n\r\nچون اگر درخواست همه‌ى آنها را رد مىكرديم ، اين همه آدم بىسروپا را عليه خود تحريك كرده بوديم .\r\nسرانجام به هر وضعى بود از چاپارخانه به راه افتاديم و از مدافعان جديدمان خواستيم لطف كنند و براى امن كردن جاده كمى از ما جلوتر حركت كنند . خواه به دليل احتياط عاقلانه كه غرور آنان را تحريك كرده بوديم و خواه به هر دليل ديگر بعد از نيم ساعت آنان با ديدن شش سوار از دور كه سر گردنه‌يى را گرفته بودند ، راه رفته را برگشتند و به سرعت در رفتند . ژروم هشدار داد كه جاده پر از حرامى است ، سلاح‌ها را آماده كنيم و مراقب باشيم . تاتارها در جايى كه ايستاده بودند ، هيچ حركتى نمىكردند و گذاشتند كه ما كاملا به آنها نزديك شويم . ولى بعد از آنكه از دهانه‌ى گردنه گذشتيم ، اطراف ارابه‌ى ما را احاطه كردند و در كنار ما مسافتى از راه را به‌طور يورتمه اسب تاختند ، ولى بعد از مدتى اين همراهان ناجور نيز از كار خود پشيمان شدند و از نيمه راه برگشتند . شايد پيش خود اين‌طور محاسبه كردند كه اسباب و اثاث ناچيز ما ارزش آن را ندارد كه خود را با گلوله‌ى سلاح‌هاى ما - كه از سلاح‌هاى آنها برتر بود - درگير كنند .\r\nزير گرماى طاقت‌فرسا ، عطر انواع گل‌ها و بوى پيچك‌هايى كه از بوته‌يى بالا رفته و از شاخه‌ى بوته‌هاى ديگر سر درآورده بودند و به كم‌ترين نسيمى به حركت درمىآمدند ، سرتاسر علفزار را پر كرده بود . در اعماق اين درياى بيكران سبزىها زندگى جريان داشت و جيرجير و وزوز هزاران حشره هوا را به لرزه درمىآورد . پرندگان خوش رنگ از خلال علف‌هاى بلند به پرواز درمىآمدند . گاهى غزال‌ها كه از صداى زنگوله‌ى اسب‌ها به وحشت افتاده بودند ، گروه گروه پا به فرار مىگذاشتند . در اوج آسمان ، كركس‌ها با بال‌هاى گسترده‌شان و عقاب‌هاى تيز پرواز باشكوه خاصى در حركت بودند و بعد چون نقطه‌هاى سياه در دل آسمان لاجوردى از نظر ناپديد مىشدند .\r\nسير و تأمل در زيبايىهاى اين علفزار باشكوه - كه سرشار از زندگى و تحرك بود و در چارچوب افق‌هاى ناپيدايش اين همه تنوع و مناظر تماشايى جاى داشت - در قلب و روح مسافر آن‌چنان شور و مستى مىآفريد كه در آن عالم تنهايى ، از دست هر آنچه بيگانه بود ، رها مىشد و تنها به خود پناه مىآورد . آن روز ما حال عجيبى داشتيم .\r\nكم‌كم سراسر افق را مه فراگرفت و باد سوزان امواج اقيانوس علف‌هاى بلند را به حركت درآورد و ابرهاى سياه غليظى كه حاشيه‌ى آن به رنگ مسى درآمده بود ، آسمان\r\n\r\n","description":"","footnote":"","page_name":" 126 ","page_number":138},
  {"content":"\r\n\r\nرا پوشاندند . تمامى دشت كه چند لحظه پيش آن قدر زنده و پر از هياهو بود ، يك دفعه در بهت و سكوت عميقى فرورفت . توفان وحشتناكى برخاست ، غرش رعد به قدرى شديد بود كه انعكاس آن تا كوه‌هاى كر كشيده مىشد . آن‌گاه باران سيل‌آسايى آغاز گرديد و بلافاصله بند آمد . بخار غليظى از زمين گرم شده به هوا برخاست و مقابل ديد ما را گرفت . حالا ديگر همه جا يكپارچه ابر سياه بود . فقط گاه‌گاهى نور بنفش رنگى رگه‌هاى درازى در آن ايجاد مىكرد . دوبار رگبار ، تندتر از دفعه‌ى اول ، در هواى توفانى شده شروع به باريدن كرد . كم‌ترين بادى در هوا نبود و مدت درازى اين هواى خراب همين‌طور ادامه پيدا كرد .\r\nما بعد از عبور از گدار رودخانه‌يى كه اسمش را نمىدانستيم و در آن هواى بارانى آبش سخت بالا آمده بود ، به‌زگم « 1 » رسيديم . چنان خيس شده بوديم مثل اينكه با لباس آب‌تنى كرده باشيم . در فاصله‌يى كه ژروم در نقل و انتقال اسباب و اثاث سفر نظارت ميكرد ، ما دربه‌در دنبال يك نوشيدنى مىگشتيم . در تنها دكان اين روستاى فقير ارمنى بدبختى روى فرش دراز كشيده بود و از فرط تب به شدت مىناليد . بالاخره توانست در جواب ما كلمه‌يى سخن بگويد و گفت كه هيچ چيز براى فروش ندارد و اگر هم چيزى داشت قدرت آن را نداشت كه از روى زمين بلند شود و آن را براى ما بياورد .\r\nزير باران تند از اين دهكده حركت كرديم . اسب‌ها نمىتوانستند ارابه‌ها را كه چرخ‌هايشان تا نزديكى محور در گل چسبانى فرو مىرفت ، خوب بكشند . هرطور بود تا لب رودخانه چوخور - چايى « 2 » رسيديم . آب رودخانه به علت باران مداوم بسيار بالا آمده بود و پلى نيز در آن طرف‌ها نبود . سورچىها چند لحظه توقف كردند كه اسب‌ها نفسى تازه كنند و خود نيز سيگارى آتش زدند ، بلكه دل و جرأت گذشتن از آن گذرگاه پرخطر را پيدا كنند . سورچى درشگه‌ى ما به سوى ما برگشت و پرسيد :\r\n\r\n\r\n","description":"","footnote":"\r\n( 1 ) . در متن  Zegan  نوشته شده است ولى ظاهرا درست آن زگم بر وزن رقم است . فرهاد ميرزا معتمد الدوله كه در رمضان سال 1292 به آنجا رسيده ، به اين مناسبت اين شعر مرحوم قائم مقام را در سفرنامه‌ى خود آورده است :\r\n از آن دم كاين جهود بدمنش را بسط يد دادى * ترا رحمت پياپى درد و محنت دم‌به‌دم باشد\r\nگهى رنجور اندر كشور تبريز و خوى مانى * گهى رنج از شكست گنجه و وهن زگم باشد \r\nر . ك . : سفرنامه فرهاد ميرزا معتمد الدوله . به اهتمام نواب صفا ، زوار 1366 ، ص 55 . م .\r\n( 2 ) .  Djougour - Tchai  : به زبان تركى يعنى رودخانه‌ى گود . م .\r\n","page_name":" 127 ","page_number":139},
  {"content":"\r\n\r\n- برگرديم آقايان ؟\r\nما گفتيم نه : راهتان را ادامه بدهيد .\r\nيك دفعه ديديم كه در وسط رودخانه هستيم و اسب‌ها سخت دست و پا مىزنند و سعى مىكنند كه خود را به آن طرف رودخانه برسانند . اين دفعه حمام ما كامل شد ، ولى از آب نيز گذشتيم . در آن سوى رودخانه ، ژروم جعبه‌ى فشنگ‌ها را از بالاى بارها برداشت و در مشمعى كه آب از آن نفوذ نمىكرد پيچيد و جايش را محكم كرد .\r\nخوشبختانه آنها نيز به سلامت از آب گذشتند .\r\nزمين‌هاى آن طرف رودخانه پر از جويبار و حفره‌هايى بود كه براى آبيارى برنج‌زارها درست كرده بودند و در آنها آب انداخته بودند . شب بود كه ما گرسنه و تا دلتان بخواهد خيس آب به ايستگاه نادرشاه « 1 » رسيديم . اين ايستگاه با تمامى ايستگاه‌هايى كه تا اينجا سر راه ديده بوديم ، فرق داشت . بالاى در اتاقكى بود كه با حصير ، بام بالكن آن را پوشانده بودند و در مجموع شبيه برجى بود كه از يك پلكان داخلى مىشد به آنجا راه يافت . در قسمت حياط موازى با جاده يك رديف اتاق قرار داشت كه اتاق‌ها نسبتا تميز ولى بسيار تنگ و كوچك بودند . مسئول ايستگاه كه مسلمان واقعا شريفى بود ، تخم‌مرغ ، كره ، نان و قارچ‌هاى بزرگ به ما فروخت و آن شب از دولت سر او توانستيم به جاى ساردين‌هاى لعنتى كه خوردن دايمى آنها دلمان را به هم مىزد ، نيمروى خوشمزه‌يى تهيه و با پشتبند نوشيدنى و چاى داغ ، نوش جان كنيم . خود او نيز در اين ضيافت كريمانه بر سر سفره نشست ، بعد بلند شد ، شب خوشى براى ما آرزو كرد و به بالاخانه‌اش روانه گرديد . ضمنا موقع رفتن سفارش كرد كه در اتاقمان را محكم ببنديم ، توصيه‌يى كه در مورد ما زايد بود .\r\nفرداى آن روز نيز صبح تا شب يك ريز باران آمد و به زحمت مىتوانستيم در سمت چپ ، كوه‌هاى كر و در سمت راست كوه‌هاى باباق‌تپه « 2 » را تشخيص دهيم . موقعى كه داشتيم از ايستگاه حركت مىكرديم ، عده‌يى زندانى محكوم به اعمال شاقه را ديديم كه در خرابه‌هاى يك خانه‌ى قديمى تاتار اطراق كرده بودند . دست و پا و گردن آنها را چنان\r\n\r\n\r\n","description":"","footnote":"\r\n( 1 ) .  Nader - Chah \r\n( 2 ) .  Babag - Tapa  : تصور مىرود باباق‌تپه همان كوه‌هاى بابا داغ باشد كه نويسنده به اين صورت شنيده و يا نام ديگرى از همان كوه‌ها است . م .\r\n","page_name":" 128 ","page_number":140},
  {"content":"\r\n\r\nبا غل و زنجير بسته بودند كه اگر يكى از آنان مىخواست تندتر از ديگران برود ، خودبه‌خود خفه مىشد . فقط دو نجيب‌زاده‌ى قره‌باغى كه دو غول واقعى بودند از بستن زنجير معاف شده بودند و به دست آنان چون خون اشرافيت در رگ داشتند بر خلاف ديگران به زدن دستبند اكتفا شده بود . سى نفر سرباز پياده نظام از اين محكومين شرافتمند ! كه بايد تمام عمر خود را در معدن‌هاى سيبرى به بيگارى مىگذراندند ، محافظت مىكردند . افسر محافظ آنان به ما گفت كه كم گناه‌ترين اين مهاجران اجبارى ، دست كم دوبار آدم كشته است .\r\nرودخانه عريضى به نام شمكور « 1 » خيلى زود بر سر راه ما پديدار شد . گدار آن چندان خوب نبود و ما از اينكه توانستيم به سلامت به آن سوى رود برسيم ، بسيار خوشنود بوديم . ضمنا تمام زمين‌هاى اين نواحى تا دهكده‌ى قره‌يرسك « 2 » يك منزل مانده به يليزاوتپول سراسر باتلاقى است . از اين ايستگاه به آن طرف صحرا خشك و بىحاصل و پر از سنگلاخ بود . به‌ندرت در گوشه و كنار اين برهوت يك درخت نيم‌خشك يا يك پاسگاه قزاق ديده مىشد . اين بار رودخانه گوك - چاى « 3 » جلوى راه ما را گرفت . به رغم نام شاعرانه‌اش ، رود كبود ، آب‌هاى سيل‌آساى زردرنگى با سروصداى وحشت‌انگيز از اين مسيل مىگذشت . در زمان‌هاى گذشته به دستور نادرشاه پلى بر روى آن ساخته بودند ، ولى چند سال است كه اين پل شكسته و فقط پايه‌هاى آن هنوز باقى است . باز هم چاره‌يى نبود بايد به آب مىزديم و از گدار مىگذشتيم .\r\nجاده در اين ناحيه از رشته تپه‌هايى با شيب تند ، مرتب بالا و پايين مىرفت و در فاصله‌يى دور از فراز ديوارهاى نيمه خراب و كمربندى از تاكستان‌ها و باغ‌ها ، سايه‌يى از يليزاوتپول ديده مىشد . خيلى زود به دروازه‌ى شهر رسيديم . و بعد از آنكه توانستيم در حياط پر از گل‌ولاى يك كاروانسراى قديمى كه اكنون نامش را به هتل تفليس تغيير داده‌اند ، پا روى زمين - يا به عبارت صحيح‌تر روى آب - بگذاريم ، سخت خوشحال شديم . باز هم باران مىباريد . . . .\r\n\r\n\r\n","description":"","footnote":"\r\n( 1 ) .  Shamkor \r\n( 2 ) .  Karaersk  : اسم اين آبادى در سفرنامهء ناصر الدين شاه به فرنگ به صورت قره‌ير و در سفرنامهء صنيع الدوله به كوشش محمد گلبن . انتشارات سحر ، سال 2536 به صورت قرايار آمده است . به نظر مىرسد كه قره‌ير درست‌تر باشد . م .\r\n( 3 ) .  Gok - Tchai \r\n","page_name":" 129 ","page_number":141},
  {"content":"\r\n . \r\n","description":"","footnote":"","page_name":" 130 ","page_number":142},
  {"content":"\r\n\r\n\r\nفصل نهم زير باران\r\nمنظره‌ى عمومى يليزاوتپول - بازار - مسجد شاه عباس - ميدان - كاروانسراها - مهاجران هلنندورف - زندانى باران - يك خان از تبار تاتار ولى در لباس پاريسى - باز هم باران - مينگه چوير - شماخلينسك - آق‌داش - لياكى - در راه‌آهن - دشت مغان - حول‌وحوش باكو\r\nجمعه 15 . يليزاوتپول « 1 » قيافه‌ى قديمى ايرانى خود را هنوز هم حفظ كرده است . به غير از محله‌هايى كه اخيرا توسط روس‌ها در كناره‌ى راست رود گنجه ساخته شده و چند كوچه‌ى ارمنىنشين ، بقيه‌ى شهر كلا قيافه‌ى شهرهاى آسيايى را دارد . كوچه‌ها عريض است و در دو طرف آن در كنار دو رشته جوى ، به رديف درخت كاشته‌اند . خانه‌ها در وسط باغ‌هايى پر از درختان ميوه از قبيل توت ، انار ، هلو ، گردو و انگور ، ساخته شده و از بيرون مطلقا ديده نمىشوند . در اين خانه‌ها تاك‌هاى بسيار بزرگ به دور شاخه‌هاى بلوط مىپيچند و بالا مىروند و آدم با تعجب مىبيند كه از نوك بلند درختى كهنسال ، خوشه‌هاى سرخ انگور و شاخ و برگ درخت مو سردرآورده است . از دور شهر شبيه پارك بزرگى است و در گوشه و كنار آن مناره‌هاى مسجدها يك‌به‌يك ديده مىشود . در\r\n\r\n\r\n","description":"","footnote":"\r\n( 1 ) .  Elisabethpol  : همان‌طور كه قبلا نيز توضيح داده شده است ، نام قديمى و واقعى اين شهر گنجه است كه بعد از واگذارى آن به موجب عهدنامه‌ى گلستان ( 1228 ه ق / 1831 م ) به روس‌ها نام آن را اليزابت‌پول يا با تلفظ روسى به يليزاوتپول تغيير داده‌اند . در سال 1924 م نام اصلى آن دوباره احياء شد ولى از سال 1935 به نام سرگى ميرونويچ كيروف ، يكى از سران انقلاب اكتبر كه به فرمان پنهانى استالين در سال 1934 در لنين‌گراد به قتل رسيده بود ، به كيروف‌آباد نامگذارى شد . اين شهر محل زندگى شاعر نامدار ايرانى ، نظامى گنجوى است و اخيرا باز نام سابق و تاريخى خود را بازيافته است . م .\r\n","page_name":" 131 ","page_number":143},
  {"content":"\r\n\r\nگذشته ديوارهاى قديمى ايرانى شهر نيز بر زيبايى اين منظره مىافزود ، ولى حيف كه آنها را خراب كرده‌اند .\r\nدر كوچه‌هاى شهر همان تنوع و تركيب عجيب قيافه‌ها و لباس‌ها كه قبلا در ايروان ديده بوديم ، اينجا هم ديده مىشود . زنان ارمنى در شنل‌هاى بزرگ سفيدشان ، بسيار راحت‌تر از زنان ايرانى كه چادرهاى نيلى رنگ به خود مىپيچند ، قابل تفكيك‌اند . و زنان تاتار از روى لباس‌هاى معمولى خود پارچه‌ى نخى شطرنجى بزرگى با خانه‌هاى سياه و سرخ رنگ مىاندازند كه تا پايين صورت همه جا را مىپوشاند . ولى بينى كمى پهن و چشمان سياه مهربانشان بيرون مىماند .\r\nبازار سرپوشيده‌ى آن به اندازه‌ى بازار ايروان پر ازدحام نيست . اين بازار مركب از راهرويى به‌طول چهارصد متر است كه با آجرهاى لعابدار روى آن گنبد زده‌اند . درست نزديك اين بازار مسجدى قرار دارد كه در سال 1620 [ 1029 ه ق 
  ] به دستور شاه عباس ساخته شده است . سبك معمارى آن يكى از نمونه‌هاى جالب سبك معمارى ايرانى در آن عصر است . زير جلو خان سرپوشيده‌ى مسجد كه دو مناره نيز از كنار آن روييده ، ايرانيان كتاب‌هاى دينى مىفروشند كه با حروف درشت چاپ سنگى شده است . در كنار آنان كاتبان دوره‌گرد و دفترداران بومى گوش تا گوش نشسته‌اند و براى تاجران بازارنامه يا قرارداد مىنويسند . مسجد به شكل دايره است و پنجره‌هاى آن‌كه شيشه‌هايى از هر رنگ دارد ، شبيه به شيشه‌هاى كليساهاى ما است . در مسجد به طرز عجيبى به رنگ سرخ و سبز نقاشى شده است .\r\nچون ورود مسيحيان به داخل مسجد ممنوع بود ، بيش از اين نتوانستيم اطلاعاتى از ساير قسمت‌هاى آن كسب كنيم و ازاين‌رو مدتى در حياط مسجد كه چهار چنار بزرگ بر آن سايه انداخته بودند ، قدم زديم و بيرون آمديم . اين مسجد يك ضلع ميدان بزرگ چهار گوشى را - كه به همين نام ميدان ناميده مىشد - اشغال كرده است . درختان تنومند چنار در اين ميدان نيز بر همه جا سايه گسترده بودند و در زير سايه آنها بازار روبازى داير بود .\r\nدكان‌هاى تنگ و كوچك زرگرى و اسلحه‌سازى ، به ترتيب از سمت چپ مسجد آغاز مىشد .\r\nدكان‌هاى حرفه‌هاى ديگر در سمت راست يا روبه‌روى آن واقع شده بودند . فروشندگان اجناس متفرقه ، ميوه و هندوانه ، كالاهاى خود را در سبدهاى بزرگى گذاشته و در پاى درختان بساطى گسترده بودند . در وسط ميدان تعدادى شتر خوابانده بودند و تعدادى اسب\r\n\r\n","description":"","footnote":"","page_name":" 132 ","page_number":144},
  {"content":"\r\n\r\nو الاغ نيز به ميخ‌هاى چوبى بسته شده بودند و همه‌ى اين حيوان‌ها خيلى فيلسوف‌مآبانه قطرات تند رگبار را كه بر تنشان مىخورد تحمل مىكردند . تمامى اين صحنه‌ها شايد در يك روز قشنگ آفتابى بسيار زيباتر و ديدنىتر از آن بود كه ما آن روز ديديم ، اما چه مىتوان كرد ، هواى سرد و بارانى شوق و ذوق گردش و تماشاى بيش‌تر را از ما گرفت .\r\nژروم پيشنهاد كرد كاروانسراها را ببينيم . اين كاروانسراها عبارت بودند از چهار ساختمان يك طبقه با يك راهرو كه از گوشه‌ى راست به حياط چهارگوش و پر گل‌ولايى راه داشتند . تاتارهاى ژنده‌پوش در ميان گل‌ولاى حياط كاروانسرا در اطراف الاغ‌هايى كه خون از تنشان مىچكيد و شترهايى كه پوستشان كنده شده بود ، به اين سو و آن سو مىرفتند .\r\nاين توصيف دقيق و بىكم و كاستى است از آنچه كه من با چشم خود در اين به اصطلاح مهمانسراها ديدم . گاهى اوقات نيز چند زن بدبخت تاتار كه مسافران موقتى بر پشت قاطرها بودند ، در لباس‌هاى كهنه و مندرس در راهرو كاروانسرا مىخراميدند و اغلب پوست بدنشان از فرط پارگى لباس پيدا بود .\r\nبايد فكر ديگرى كرد : از فرصت استفاده كرديم و به محله‌ى مهاجران آلمانى هلنندورف « 1 » رفتيم . درشكه تا وسط چرخ‌ها در گل چسبان راه فرو مىرفت . نظر ژروم اين بود كه زودتر از چهار يا پنج روز ديگر نمىتوانيم به باكو حركت كنيم . عبور از جاده‌ها بسيار سخت است و در چنين هواى نامناسبى به گذشتن از گدار رودخانه‌ها حتى نبايد فكر كرد .\r\nمحله‌ى كوچك مهاجرنشين آلمانىها به قدرى تميز و راحت است كه انسان از تماشايش واقعا لذت مىبرد . تمامى خانه‌ها پاك و تميز و خوب سفيدكارى شده و همه جا دور باغ‌هاى ميوه و تاكستان‌ها و باغچه‌ها ديوار مرتبى كشيده‌اند . ميدان محله ، كليساى كوچكى با منار ناقوس‌دار دارد و بالاى منار يك خروس طلايى نصب شده است . ديدن اين خروس مرا سال‌ها به عقب برگرداند . به آن سال‌هايى كه هنوز كودك و در دهكده‌ى زادگاهم بودم . شاد و بىخيال . . . چه روزهاى خوشى بود . تازه در دنياى رؤيايى لذت‌بخش خود فرورفته‌بودم كه ژروم آستينم را كشيد : « اينك رسيديم به مهمانخانه » . صبحانه نمىخوريد ؟ آنگاه دختر جوانى با صداى مطبوعى به زبان آلمانى گفت : « صبح بخير » . شنيدن اين زبان‌هاى مختلف ، شكى در دل من باقى نگذاشت كه از آن خواب‌هاى شيرين روزهاى خوش سال‌ها است كه بيدار شده‌ام . از درشكه پياده\r\n\r\n\r\n","description":"","footnote":"\r\n( 1 ) .  Helenendorf \r\n","page_name":" 133 ","page_number":145},
  {"content":"\r\n\r\nشديم . يك زن ريزاندام آلمانى با پيش‌بند سفيد بالاى پله‌ها به پيشواز ما آمد و به زبان آلمانى گفت « صبحانه مىخواهيد ؟ » خداى من ، چه سؤال خوبى !\r\nدر فاصله‌يى كه ما در كنار آتش مطبوع بخارى و شعله‌ى شاعرانه‌ى سوختن هيزم‌ها خود را خشك مىكرديم ، آن دختر خانم سفره‌ى تميزى را روى ميز پهن كرد ، نه از آن سفره‌هاى قرمز رنگى كه روس‌ها سرتاسر هفته از آن استفاده مىكنند ، بلكه يك سفره‌ى واقعى كتانى سفيد كه وقتى آن را باز مىكرد ، بوى گل زنبق در سرتاسر اتاق پيچيده بود .\r\nكارد و چنگال را با نظم خاصى روى ميز چيد و چند تنگ شراب محلى كه يكى از آنها شراب روشن قشنگى به رنگ ياقوت زرد بود ، پشت سر هم رديف كرد . بعد چند لحظه بيرون رفت و خيلى زود با نيمروى اشتهابرانگيز و نان‌هاى گرد برشته ، گوشت سرخ‌كرده‌ى گوسفند و سبدى پر از هلوى آبدار و انگور سفيد و معطر ، برگشت .\r\nصورت‌حساب هم بسيار ناچيز بود . بعد از نوشيدن پياله‌يى از عرق اعلاى توت سوار درشكه شديم و با پيروزى بر درياى گل‌ولايى كه ما را از يليزاوتپول جدا مىكرد ، بسيار سرحال و شنگول به گنجه‌ى كهنسال بازگشتيم .\r\nشنبه 16 . باران ادامه دارد . پست باكو و تفليس هنوز نيامده و اين نشانه‌ى قطعى است كه راه بسته است . به ايستگاه راه‌آهن رفتيم تا اطلاعاتى به دست بياوريم كه احيانا قطارى به مقصد باكو حركت مىكند يا نه ؟\r\nايستگاه در دو فرسنگى شهر واقع است . هيچ كس جواب درستى نداد . سرانجام اين پاسخ را شنيديم كه تا هشت روز هيچ قطارى به آن طرف‌ها حركت نخواهد كرد . كسب چنين خبر خالى از ارزش براى ما به قيمت صرف چهار ساعت وقت در درشكه و خيس شدن حسابى در زير باران مداوم تمام مىشد .\r\nناچار به پيش شاهزاده ناخاشيدزه « 1 » فرماندار شهر رفتيم ، شايد از او در اين مورد مددى بگيريم . اتاق انتظار كه با انواع شكارهاى مختلف تزيين يافته بود ، پر از جمعيت بود . كشيش‌ها ، ملاها ، افسرها ، بيگ‌ها همه به زبان تاتارى صحبت مىكردند . در واقع زبان تاتارى در قفقاز به مثابه‌ى زبان فرانسه در اروپا است . يك خان تاتارى سررشته‌ى صحبت را با ما باز كرد . او مدت‌درازى ساكن پاريس و به خصوص در حول‌وحوش اپرا بوده است . زبان فرانسه‌اش در نظر من رنگى از لهجه‌ى داش‌مشدىهاى پاريس را\r\n\r\n\r\n","description":"","footnote":"\r\n( 1 ) .  Nakhachidze \r\n","page_name":" 134 ","page_number":146},
  {"content":"\r\n\r\nداشت . اين نجيب‌زاده ، شيفته‌ى بينيون « 1 » و از علاقه‌مندان و ستايشگران هنر سارا برنارد « 2 » بود . ما هم با او هم‌عقيده بوديم ولى هرگز فكر نمىكرديم كه در اعماق قفقاز كسى درباره‌ى يك هنرمند بزرگ با ما صحبت كند .\r\nشاهزاده ناخاشيدزه فرانسه صحبت نمىكرد . خان نقش مترجمى ما را به عهده گرفت .\r\nحضرت و الا به ما توصيه كرد « صبر داشته باشيم و منتظر باشيم تا باران بند آيد . . . » .\r\nما دفتر فرماندار را ترك كرديم . خوشوقت بوديم كه از ما با محبت پذيرايى شده است ، ولى از اينكه مشكل ما لاينحل مانده حال ما تعريفى نداشت . خان ما را به شام دعوت كرد . با خوشحالى پذيرفتيم ، چون بهترين فرصتى بود كه مىتوانستيم اندرون خانه‌ى مسلمانى را از نزديك ببينيم .\r\nدرست سر ساعت شش دركوب خانه‌ى خان را به صدا درآورديم . يك تاتار ، مسلح به يك قداره و يك قمه و دو ششلول و همراه با دو سگ نگهبان ، در را به روى ما گشود .\r\nبعد از گذشتن از يك خيابان شنى كه از وسط باغ كشيده بودند ، در آستانه‌ى خانه كفش‌هاى گالش و بارانى خود را درآورديم . خان در تالارى كه به سبك فرانسوى تزيين يافته بود ، منتظر ما بود . او لباس فراك با كراوات سفيد پوشيده بود . ما هم همين‌طور ، اما كمى هم حال و هواى محلى را در نظر گرفته بوديم . روى ميز گرد كوچكى كتابى گذاشته بودند كه روى جلد زردرنگ آن با حروف درشت قرمز اين كلمات خوانده مىشد : « ويكتور تيسو « 3 » ، مسافرت به كشورهاى الحاقى » . پيش خود گفتم نكند اين خان يك پاريسى است كه تغيير لباس داده است ؟ شام در محيط شاد و پرنشاطى آغاز شد . ظاهر ميزبان ما نشان مىداد كه زياد پايبند قرآن نيست . از سوى ديگر او مطمئن بود كه چون در زمان قديم « ردرر » « 4 » ى وجود نداشته ، درباره‌ى منع آن سخنى گفته نشده است . بعد از شام ضمن دود كردن سيگار از پاريس ، بولوار و اپرا ، مسابقه‌ها ، كافه‌ى انگليسى خيابان پرتو « 5 » صحبت\r\n\r\n\r\n","description":"","footnote":"\r\n( 1 ) .  Bignon  : يكى از رستوران‌هاى معروف پاريس واقع در بلوار ايتاليايىها كه محل تجمع هنرمندان و نويسندگان آن عصر بوده است . م .\r\n( 2 ) .  Sarah Bernhardt  : يكى از زنان بسيار مشهور فرانسوى ( 1844 - 1924 م ) كه به خاطر جذابيت صداى طلايى و هنر والايش در زمينه‌ى تئاتر و اپرا به شهرت و معروفيت كم‌نظيرى دست يافته بود . م .\r\n( 3 ) .  Victor Tissot \r\n( 4 ) .  Le Roederer  : نوعى نوشابه كه احتمالا مورد علاقه‌ى خاص يا سفارش كنت ردرر ، سياستمدار معروف فرانسوى بوده است . م .\r\n( 5 ) .  Poteaux  : دارها . م .\r\n","page_name":" 135 ","page_number":147},
  {"content":"\r\n\r\nكرديم . خان تمامى آنجاها و بسيارى از جاهاى ديگر را مثل كف دست مىشناخت .\r\nسرانجام ساعت يك بعد از نيمه شب از حضور ميزبانمان مرخص شديم و چند تن مشعل به دست ، تا دم در هتل ، درشكه‌ى ما را همراهى كردند .\r\nيكشنبه 17 . روز ملال‌انگيزى بود . صبح مقدارى در بازار سرپوشيده بالا و پايين رفتيم ، يعنى تنها كار سرگرم‌كننده‌يى كه در چنين هواى بد مىتوان كرد . اغلب بازارىها ، پارچه‌هاى ابريشمى يا قالىهاى بافت يليزاوتپول مىفروختند .\r\nدر صورت بسيارى از كسانى كه در بازار رفت و آمد مىكردند ، اثر زخم سالك ديده مىشد . وجود قبرستان‌هاى زياد در شهر آب را از موادى آلوده كرده كه موجب اصلى اين بيمارى مشمئزكننده است . البته بيمارى كم خطرى است و معمولا يك سال دوره‌ى آن طول مىكشد .\r\nبعد از ظهر باز به ديدن خان دوست‌داشتنى رفتيم . متأسفانه از خانه خارج شده بود .\r\nدست از پا درازتر به هتل برگشتيم . دارم از روى دستور زبان فارسى تأليف شودزكو « 1 » فارسى ياد مىگيرم . اوئيلن پشت سر آقاى كوخلن - شوارتز « 2 » سخت بدوبيراه مىگفت كه در كتاب بسيار پرمغزش با نام يك جهانگرد در قفقاز از يليزاوتپول به عنوان بهشت روى زمين ياد كرده است . شايد در روزهاى زيباى آفتابى همين‌طور باشد ، ولى وقتى كه باران مىبارد . . . خدا مىداند . ژروم ضمن پيش‌بينى شب‌زنده‌دارىهاى بعدى صداى خرناسه‌هايش بلند شد . او وقتش را بدجور تلف نمىكند .\r\nدوشنبه 18 . مثل اينكه آسمان مىخواهد باز شود . تصميم گرفته‌ايم امروز يليزاوتپول را ترك كنيم . راه بايد خيلى بد باشد ، به همين جهت درشكه و پاستوش به تفليس برخواهند گشت . بهاى برگشت اسب‌ها را با راننده حساب كرديم و انعام خوبى هم رويش گذاشتيم و به اين مرد خوش قلب داديم . ظاهرا از مراجعت به خانه‌اش ناراضى نيست .\r\nساعت هشت با تلگايى حركت كرديم . تازه از شهر خارج شده بوديم كه باز باران شروع شد . منظره‌ى اطراف يكنواخت و خسته‌كننده بود . در گوشه و كنار جاده كلبه‌هاى نئين و تك‌درخت‌هاى كم شاخ و برگ درست از پشت پرده‌ى باران ديده نمىشد .\r\n\r\n\r\n","description":"","footnote":"\r\n( 1 ) .  Chodzko  : الكساندر شودزكو ( 1804 - 1891 م ) محقق و مستشرق لهستانى كه مدتى كنسول روسيه در ايران بود و بعد در پايان عمر ساكن پاريس گرديد . م .\r\n( 2 ) .  Koe Chlin - Schwartz \r\n","page_name":" 136 ","page_number":148},
  {"content":"\r\n\r\nبعد از چاپارخانه‌ى كوره‌چاى « 1 » ، در سمت راست جاده ، مرداب بزرگى قرار داشت كه صدها اردك به دور آن گرد آمده بودند . اگر وقتمان اين قدر كم نبود ، مدتى آنجا توقف مىكرديم تا چندتايى از آنها را با تفنگ بزنيم . علفزار پر از درختان تمرهندى و انار بود .\r\nبراى آذوقه‌ى راه از اين انارهاى كوچك كه تماما سرخ و بسيار خوشمزه بودند ، به مقدار كافى چيديم . در موقع انارچينى اوئيلن ناگهان به دسته كبك‌هاى يك ساله برخورد . و خرگوش‌ها هم چندتا چندتا از زير پاهاى ما بلند شدند و پا به فرار گذاشتند . پيش از رسيدن به چاپارخانه‌ى قارقيلى « 2 » براى عبور از گدار رود كوره‌چاى باز به يك آب‌تنى اجبارى تن در داديم . به همين ترتيب در موقع گذشتن از عرض رودهاى ژران‌چاى « 3 » و قره‌سو « 4 » درست وسط اين رودخانه‌ى دومى كم مانده بود كه پاى اسب‌ها از ته رودخانه كنده شود و همه‌ى ما با تلگا يك جا به دست جريان آب سپرده شويم . راه از كنار تپه‌هاى پر سنگلاخى مىگذشت و در سمت راست ما تا چشم كار مىكرد دشت پهناور هموار ولى بىحاصل و خشك افتاده بود . كوه‌هاى كر در فاصله‌هاى دور به صورت محو و مبهم ديده مىشدند . با كاروانى روبه‌رو شديم كه سيصد شتر داشت و همه‌ى آنها نفت حمل مىكردند . شتربانان ، روى شترها ، بالاپوشى به دوش انداخته و به خواب رفته بودند و آهنگ قدم‌هاى ناموزون مركب‌ها ، چون گهواره‌يى آنها را تكان مىداد .\r\nايستگاه مينگه‌چوير « 5 » در لبه‌ى رود كر و در قسمتى كه پر از گياه و بوته است ، احداث شده . در گوشه و كنار اين ناحيه ، در ميان انبوهى از درختان انار ، چند تبريزى بلند و باريك و چند بيد كوچك روييده است . رود كر بسيار عريض و عميق‌تر از آن است كه بشود از طريق گدار از روى آن گذشت . به اين جهت در مسير راه يك لاوك بزرگ قايق مانند هميشه روى آب آماده است . در آن سوى رودخانه صدها شتر را ديديم كه روى زمين زانو زده و نشخوار مىكردند . ساربانان نيز در كنار آتش بزرگى دراز كشيده و همان‌طور خوابيده سيگار مىكشيدند .\r\n\r\n\r\n","description":"","footnote":"\r\n( 1 ) .  Kuratchaii \r\n( 2 ) . در اصل  Kourgoulou  : طبق توضيح فرهاد ميرزا در سفرنامه‌اش قارقى در زبان تركى آن نواحى به معنى نى است و قارقيلى يعنى نيزار . سفرنامهء فرهاد ميرزا ، ص 48 . م .\r\n( 3 ) .  Geran - Tchai  : احتمالا ارجيان‌چاى . م .\r\n( 4 ) .  Kara - Sou  : آب سياه . م .\r\n( 5 ) .  Mingitzaour  : نام اين آبادى در سفرنامه‌ى صنيع الدوله ( اعتماد السلطنه ) به صورت منكى چهور آمده است . م .\r\n","page_name":" 137 ","page_number":149},
  {"content":"\r\n\r\nبعد از عبور از روى رودخانه ادامه‌ى جاده از ميان تپه‌هاى شنى مىگذشت . تاتارهاى ساكنان مينگه چوير راهزنان بالفطره‌يى هستند و هيچ وقت هم اصلاح نخواهند شد .\r\nبه دليل اين خصلت ذاتى آنها عادت كرده‌اند سر گردنه‌ها را در اين مسير بگيرند و كاروان‌ها را لخت كنند . در يكى از روزهاى سال 1861 [ 1278 ه ق 
  ] صبح زود وقتى كه اين روستاييان خوب ، تازه سر از بستر خواب برمىداشتند ، با تعجب مشاهده كردند كه دهشان از هر چهار طرف توسط واحدهاى قزاق محاصره شده است . مردها را گرفتند و دست و پايشان را با زنجير بستند و زنان و بچه‌ها را هم به داخل ارابه‌ها انداخته و همه اهالى ده را يك راست به سيبرى بردند .\r\nبعد از گذشتن از فراز تپه‌ها يك جنگل باتلاقى آغاز مىشد كه در اطراف آن درّاج فراوان بود . اگر به ميل خودمان بود ، به جاى ادامه‌ى سفر در همين بيشه‌زارها به شكار مىپرداختيم و به‌طور قطع حداقل پنج تا از مرغان خوش‌گوشت را با هفت و هشت قمرى چاق و چله به زمين مىانداختيم و آن وقت غذاى روزانه ما طعم و تنوع ديگرى پيدا مىكرد . دو يا سه ضربه‌ى شديد باد كه از جريان‌هاى تند درياى خزر برمىخاست ، باعث شد كه ابرها جابه‌جا و آسمان باز شود . در سمت چپ ما كوه‌هاى بنفش‌رنگ نوخا « 1 » واقع شده بود و در فاصله‌هاى بسيار دور ، در خط افق قله‌هاى رفيع داغستان كه يخچال‌ها و برف‌هاى آن از بالاى كوه‌هاى بنفش جلويى سربرافراشته بودند به قشنگ‌ترين شكلى ديده مىشدند . ولى ديدن اين چشم‌انداز زيبا چند لحظه بيش طول نكشيد ، چون بلافاصله پرده‌ى ضخيم باران از نو ميان ما و افق حايل گشت و اين منظره‌هاى خيال‌انگيز را از دست ما گرفت . از اين به بعد سراسر راه پر از گل‌ولاى بود و اسبان خسته ما در هر قدمى با مانع تازه‌يى روبه‌رو مىشدند وقتى كه به شماخلينسك « 2 » مىرسيديم مدتى بود كه شب فرارسيده بود و ما از صبح تا آن موقع بيش از هشتاد ورست راه نيامده بوديم .\r\nخوشبختانه منزلگاه شماخلينسك كه در محل انشعاب راه نوخا قرار گرفته ، خيلى بهتر از چاپارخانه‌هاى ديگر بود . مسئول چاپارخانه ، آتش خوبى روشن كرد و زنش نيز به تهيه شامى كه مواد اوليه آن گوشت قمرى بود ، راضى شد . در انتظار اين همه چيزهاى\r\n\r\n\r\n","description":"","footnote":"\r\n( 1 ) .  Noukha \r\n( 2 ) .  Sh'emaklinsk  : مربوط به شهر شماخى است كه مركز ايالت شروان است . م .\r\n","page_name":" 138 ","page_number":150},
  {"content":"\r\n\r\nخوب به كمك دوست قديممان سماور با صرف چند استكان چاى خستگىهاى راه و خاطره‌ى ناملايماتى را كه امروز بر سرمان آمده بود همه را از تن و ذهن خود دور كرديم .\r\nسه‌شنبه 19 . زير باران شديد از شماخلينسك حركت كرديم . به فاصله كمى از چاپارخانه جاده از گدار رود حاجىخان چايى « 1 » مىگذشت . در سمت چپ يك رشته تپه‌هاى لخت و متروك و در سمت راست روستايى در پشت توتستان‌ها واقع شده بود .\r\nتاتارهاى اين ناحيه ، ظاهرا در كشت و پرورش نوغان مهارت خاصى دارند . در فاصله‌ى سه‌ورستى چاپارخانه سورچى براى آنكه گردنه‌يى را دور نزدند اسب‌ها را به بيراهه‌ى پرگل‌ولايى انداخت . گل‌ها مقاومت كردند و ارابه از راه رفتن باز ماند . لازم بود اسبان ژروم و اسبان ما را به آن ببندند تا بشود چرخ‌ها را از ميان گل‌ولاى بيرون كشيد .\r\nدر عرب « 2 » مجبور شديم باروبنه‌مان را در ميان اين همه گل و لجن به ارابه‌ى ديگرى منتقل كنيم . تمامى اين ناحيه كه با نهرهاى فراوانى آبيارى مىشود ، زمين‌هاى باتلاقى و حاصلخيز دارد . برنجزارها هر دو سوى جاده را احاطه كرده‌اند . خانه‌هاى روستايى در ميان انبوه درختان انجير ، توت ، انار ، بلوط و چنار چنان پنهان شده‌اند كه نمىشود آنها را خوب ديد . موهاى عظيم نيز دور چنارها پيچيده و به هر شاخه‌ى آن خوشه‌ى انگور آويزان است . كمى جلوتر ، در آق - داش « 3 » لزگىها را ديديم كه در آن ناحيه اسكان يافته‌اند . از روى دماغ‌هاى نوك‌تيز و لباس‌هاى چركسى مجهز به جا فشنگى و كلاه‌هاى استوانه‌يى شكلشان خيلى راحت مىشود آنها را از تاتارها باز شناخت .\r\nآق‌داش بيش از آنكه يك روستا باشد ، در واقع باغ بزرگى است كه در آن چند دستگاه خانه نيز به‌طور متفرق ساخته شده است . چاپارخانه‌ى آن نسبتا تميز است .\r\nمتأسفانه شنيدن خبرى ناگوار نگذاشت كه از تماشاى مناظر اين بهشت كوچك لذت ببريم . خبر اين بود : ميان اين چاپارخانه تا چاپارخانه‌ى بعدى دست كم چهار رودخانه وجود دارد كه از روى آنها نمىتوان گذشت . رودهاى قره‌چاى « 4 » و گوك‌چاى « 5 » نيز طغيان\r\n\r\n\r\n","description":"","footnote":"\r\n( 1 ) .  Hadjikhan - Tchai  : آن‌طور كه در سفرنامهء صنيع الدوله آمده است ، در آن طرف‌ها شخصى به نام حاجى صدر الدين نخويى پل خوبى روى رود بنا كرده بود . شايد به همين دليل نويسنده اسم آن را حاجىخان چايى ذكر كرده است . م .\r\n( 2 ) .  Arab \r\n( 3 ) .  Ak - Dash  : سنگ سفيد . م .\r\n( 4 ) .  Kara - Tchai  : سياه رود . م .\r\n( 5 ) .  Gok - Tchai  : كوىچاى ، يا كوك چاى به معناى رود كبود . م .\r\n","page_name":" 139 ","page_number":151},
  {"content":"\r\n\r\nكرده‌اند و جاده را به كلى بسته‌اند . پرسيديم پس چه وقت مىشود از اين جاده عبور كرد ؟\r\nمسئول چاپارخانه گفت : « وقتى كه ديگر باران نبارد ! » چه بايد كرد ؟ غير از تسليم و رضا چاره‌ى ديگرى نداشتيم و مىبايست در اين ايستگاه جاخوش مىكرديم .\r\nگرد هم جمع شديم تا عقل‌هايمان را روى هم بگذاريم و از مسئول ايستگاه هم دعوت كرديم تا او نيز به نوبه‌ى خود فكر كند تا شايد راه‌حلى براى رها شدن از اين بن‌بست پيدا شود . از قرار معلوم قطار تفليس - باكو از نوزده ورستى آق - داش مىگذشت و در ايستگاهى به نام لياكى « 1 » توقف كوتاهى داشت ، ولى ساعت عبور قطار مشخص نبود . با توجه به نامه‌يى كه در جيب خود داشتيم ، مىتوانستيم در صورت لزوم از قزاق‌ها كمك بگيريم . ژروم به‌همراه نامه به پيش سردسته‌ى قزاق‌هاى چاپارخانه رفت تا از او خواهش كند يكى از نفرات خود را به لياكى بفرستد . بعد از ظهر شد . كم‌كم پاسى از شب گذشت ، ولى از فرستاده‌ى سردسته خبرى نيامد تا اينكه حدود ساعت چهار بامداد بود كه ديديم بالأخره سروكله‌ى يك نفر از دور پيدا شد و خبر آورد كه فردا ظهر يك قطار از آن ايستگاه خواهد گذشت .\r\nچهارشنبه 20 . ساعت شش صبح باروبنه‌مان را روى يك گارى بار كرديم و به سوى لياكى رهسپار شديم . سراسر راه پر از چاله و باتلاق بود و شش اسب به زحمت توانستند اين گارى سنگين را به دنبال خود بكشند . از ميان برنجزارها ، مرداب‌ها ، بيشه‌ها و يك روستاى تاتار به نام قره‌داغ « 2 » گذشتيم و تكان‌هاى شديد ارابه جاى سالمى در بدن ما باقى نگذاشت . سرانجام به لياكى رسيديم ، ولى وضعمان تماشايى بود ، سرتاپا غرق در گل بوديم و تمام صورتمان را هم نقابى از لجن پوشانده بود .\r\nقطار زودتر از ساعت سه نمىآمد . زير پناهگاه ايستگاه كه دروپيكرى نداشت مستقر شديم . من و ژروم ناهار درست كرديم و در اين فاصله ژروم براى شكار به طرف مرداب‌ها رفت و دست پر ، با سه قرقاول و دو لاك‌پشت برگشت . دراج‌هايى كه روى اجاق گذاشته بوديم ، خوب كباب شده و عجب مزه‌يى داشتند ! روز به پايان رسيد ولى قطار نيامد . ساعت سه بعد از نصف شب به صداى سوت آن از جا بلند شديم و به سرعت به كمك چند كارگر اسباب و اثاثمان را به يك واگون سرپوشيده منتقل كرديم و\r\n\r\n\r\n","description":"","footnote":"\r\n( 1 ) .  Liaki \r\n( 2 ) . در اصل :  Karadagl \r\n","page_name":" 140 ","page_number":152},
  {"content":"\r\n\r\nدر همان‌جا رختخواب‌هايمان را انداخته و سرانجام به استراحتى كه سخت به آن نياز داشتيم ، دست يافتيم .\r\nپنجشنبه 21 . موقعى كه از خواب بيدار شديم قطار داشت آرام آرام از ميان زمين‌هاى باتلاقى كه تا دامن افق همه جا را پوشانده بود ، پيش مىرفت . آسمان كاملا صاف شده بود و ما توانستيم سلسله جبال طولانى داغستان را كه خط الرأس پوشيده از برف و يخچال‌هاى سيمگون آن تا بىنهايت كشيده شده است ، خوب تماشا كنيم .\r\nهنگام ظهر ، ترن در ايستگاهى به نام كيوردمير « 1 » كه در دست ساختمان بود توقف كرد . ژروم با عجله به داخل دكان كاهگلى محقرى كه براى خريد ما يحتاج كارگران باز شده است ، دويد و مقدارى گوشت گوسفند ، چاى ، انار و كمى نوشيدنى خريد و به قطار برگشت و به اين ترتيب بساط شام ساده‌ى ما كامل شد .\r\nترن تمامى روز با سختى و سنگينى از ميان مرداب‌ها آهسته آهسته پيش رفت . آن‌گاه مسير راه‌آهن از كنار دشت مغان گذشت كه به علت داشتن مارهاى سمى بسيار معروف است و مىگويند اين مارها بودند كه جلوى پيشروى ارتش پومپه « 2 » را به سوى گيلان گرفتند . ولى ما از اين خزندگاه خطرناك حتى يكى را هم مشاهده نكرديم ، شايد توفان اخير نوح كه از چند روز پيش شروع شده ، همه‌ى آنها را غرق كرده است . ولى در عوض ، هر قدر دلتان بخواهد در ميان نيزارها و لجن‌هاى بدبو لاك‌پشت فراوان بود .\r\nچقدر در پايان روز غروب خورشيد باشكوه بود . قله‌هاى كوه‌هاى قفقاز مدت‌هاى مديد بعد از آنكه تاريكى سراسر دشت را فرامىگيرد ، چون ياقوت و عين الشمس تلؤلؤى خاصى دارند .\r\nجمعه 22 . با خوشحالى دريافتيم كه قطار از نزديكى كناره‌ى درياى خزر مىگذرد .\r\nديگر بايد با باكو فاصله زيادى نداشته باشيم .\r\nآن‌گاه خط آهن باز از دريا فاصله گرفت . مسير راه از ميان تپه‌هاى پر شنى گذشت كه\r\n\r\n\r\n","description":"","footnote":"\r\n( 1 ) .  Kiourdamir \r\n( 2 ) .  Pomp'ee  : پومپه ، يا با تلفظ رومى پومپيوس ( 106 - 48 ق م ) كه لقب كبير نيز دارد از سرداران معروف رومى بود كه به فتوحاتى نايل گرديد و آخرين شورش اسپارتاكوس را به سختى درهم شكست . وى در پايان عمر بعد از شكست در مبارزه‌يى سرانجام به مصر گريخت و در آنجا به دست يكى از سربازانش كشته شد . م .\r\n","page_name":" 141 ","page_number":153},
  {"content":"\r\n\r\nكوچك‌ترين اثرى از گياه و سبزى روى آنها ديده نمىشد . آب‌هاى راكد كه قشرى از نفت روى آنها ايستاده بود ، روشنايى قوس قزح مانندى از خود منعكس مىكردند . گاهى ديدن قطارهاى درازى از شترها يا چند پارچه روستاى تاتارنشين با خانه‌هاى خاكسترى رنگ و قوطى مانندشان در اين بيابان برهوت تنوعى به حساب مىآمد . بادى كه از جانب دريا مىوزيد هوا را خنك‌تر مىساخت و آن جو سنگين و چسبنده مرداب‌ها را از اطراف ما دور مىكرد . سرانجام ابرى از دود سياه از دور پديدار شد . . . و اينجا باكو بود !\r\nچاه‌هاى نفت نشانه‌ى رسيدن به حول‌وحوش شهر بود . ما از كنار بالاخانه « 1 » و سوراخانى « 2 » تصفيه خانه‌هاى شهر سياه گذشتيم و از خلال پرده‌ى ضخيمى از دود ، بندر و درياى آبى را ديديم .\r\nقطار توقف كرد . به ايستگاه باكو رسيده بوديم . دو درشكه با چرخ‌هايى به قطر عجيب آهسته آهسته ما را به شهر بردند و در اتاق‌هاى شسته و رفته و تميز هتل ايتاليا يا آن‌طور كه در باكو معروف است ، شه‌دومينيك « 3 » مستقر شديم .\r\nهشت روز ديگر كشتى بخارى از شركت قفقاز و مركور « 4 » به طرف جنوب ايران حركت مىكند . براى ديدن باكو و حومه‌ى آن خيلى بيش‌تر از آنچه لازم است وقت در اختيار داريم .\r\n\r\n\r\n","description":"","footnote":"\r\n( 1 ) .  Bala - Khaneh \r\n( 2 ) .  Sura - Khaneh \r\n( 3 ) .  Chez Dominique  : خانه‌ى دومينيك . م .\r\n( 4 ) .  Caucase et mercure \r\n","page_name":" 142 ","page_number":154},
  {"content":"\r\n\r\n\r\nفصل دهم باكو\r\nچشم‌انداز كلى - محله‌هاى روسى - بندر و پارك ميخائيلوفسكى - دماغه بايلوف - حمام تاتارها - چورنى گرود - صنعت نفت - راه‌آهن قفقاز و ترانزيت - يك پطر كبير افسانه‌يى - شهر آسيايى - قلعه دختر [ قزقالاسى 
  ] - بناى تيتانوف - بازارها - بالاحصار و كاخ خان‌ها - مسجد فاطمه - دروازه‌ى گرگ‌ها - شعله‌هاى دريايى - معبد آتش جاويدان\r\nباكو در دامنه‌هاى خشك و لم‌يزرع تپه‌هاى شنى كه با شيب ملايمى به سوى خليج كوچكى واقع در ميان شبه‌جزيره‌ى آبشوران « 1 » و دماغه‌ى شيكوف « 2 » سرازير مىشود ، به صورت نيم‌دايره و طبقه طبقه قرار گرفته است . از دريا كه نگاه كنيم شهر به همان شكلى ديده مىشود كه در دوره‌ى خانه‌هاى قديمى بود . همان خانه‌هاى خاكسترى رنگ مكعب شكل با پشت‌بام‌هاى مسطح محصور ميان مناره‌هاى بلند و گنبدهاى نيمه بلند مسجدها - كمى پايين‌تر نيز با آن هيولاى سياه رنگ بالاحصار « 3 » و قلعه‌ى دختر . بارانداز و محله‌هاى مجاور خيلى عوض شده ، ولى از دور اين تغييرات تحت الشعاع تركيب كلى و استخوان‌بندى مطلقا آسيايى شهر قرار گرفته است . اگر رفت و آمد كشتىهاى بخارى روى آب‌هاى آبى رنگ لنگرگاه نبود و ابرهاى غليظى از دود بر بالاى تصفيه‌خانه‌هاى نفت در شهر سياه ، سايه انداخته بود - كه هر دو نشانه‌هاى بارزى از معجزات قرن نوزدهم است - مسافر هر لحظه خيال مىكرد كه به سرزمين ايران ، در دوران شاه عباس\r\n\r\n\r\n","description":"","footnote":"\r\n( 1 ) . نام اين شبه‌جزيره در پاره‌يى از منابع آپشرون  Apch'eron  هم نوشته شده است . م .\r\n( 2 ) .  Chikof \r\n( 3 ) .  Bala - Hissar  : حصار كوچك . م .\r\n","page_name":" 143 ","page_number":155},
  {"content":"\r\n\r\nدوم ، قدم گذاشته است .\r\nولى وقتى كه مقدارى در داخل شهر راه مىرفت ، ديگر چنين خيالى محال بود به ذهنش خطور كند ، چون حول و حوش بارانداز با خانه‌هاى اروپايى احاطه شده و محله‌هاى مجاور نيز عينا شبيه محله‌هاى مسكو يا پترزبورگ « 1 » است . بدون كوچك‌ترين ترديدى آدم خود را در كشور روسيه احساس مىكرد .\r\nباكو گالرى سرپوشيده‌يى نيز دارد ، اگرچه فقط از فاصله‌ى بسيار دور شباهتى به گالرى ويكتور امانوئل « 2 » شهر ميلان « 3 » دارد ، ولى باكويىها به آن سخت مىنازند . قسمت اروپايى شهر مرتبا در حال پيشروى است و هر سال به چند كوچه قديمى ايرانى و تاتار دست‌اندازى و تجاوز مىكند . در ايام اقامت ما در باكو ، آثار اين تجاوز و پيشروى تا پاى تپه‌ها رسيده بود . شكى نيست كه دامنه‌ى آن تا بالاى تپه‌ها نيز كشيده خواهد شد و آن وقت يك شهر نمونه در سراسر مشرق زمين به وجود خواهد آمد .\r\nضمنا باكو يك شهر همگانى و بين المللى نيز هست . كشف منابع نفت ، جمعيت چند مليتى را كه ملقمه‌يى از همه نژادهاى اروپايى است ، به طمع جمع مال و ثروت به اين شهر كشانده است . در كوچه و خيابان‌هاى اين شهر به اندازه‌ى زبان‌هاى تاتارى و روسى زبان‌هاى ايتاليايى ، يونانى ، آلمانى و سوئدى شنيده مىشود . حتى ما اين افتخار را داشتيم كه با چند نفر مهندس يانكى « 4 » نيز ملاقات كنيم . عصرها همه‌ى اين جماعت براى تفريح ، قماربازى و گپ‌زدن در شه‌دومينيك دور هم گرد مىآمدند و آنجا زبان مشترك جمع ، زبان فرانسه بود . چون هوش و حواس افراد اين جامعه تا حدى آشفته و بيش‌تر پى اكتشاف و استخراج نفت بود ، ديگر چندان اهميتى به نظافت و شيك‌پوشى و مرتب كردن سر و وضع خود نمىدادند . مهندسان ، تكنيسين‌ها ، دريانوردان و سوداگران كت‌هاى\r\n\r\n\r\n","description":"","footnote":"\r\n( 1 ) .  Petersbourg \r\n( 2 ) .  Victor Emmanuel \r\n( 3 ) .  Milan \r\n( 4 ) .  Yanki  : اسمى است كه امروزه بيش‌تر در مفهوم توهين و تحقير به امريكايىها خطاب مىشود و وجه تسميه‌ى آن به اين شرح است : در حدود سيصد سال پيش مردمانى از انگلستان ، از آن سوى اقيانوس‌ها در گوشه‌ى شمال باخترى كشورهاى متحد امريكا پيدا شدند و در آنجا خانه گزيدند . بدين‌گونه شش ايالات واقع در شمال نيويورك كه اقامتگاه اينان بود به نام نيوانگلند ( انگليس نو ) ناميده شد .\r\nسرخپوستان امريكا به همه‌ى مردم نژاد سفيد ، انگليس مىگفتند ، ولى تلفظ اين كلمه برايشان دشوار بود و خوش زبان‌ترين آنان به انگليسىها ( نيگيز ) يا يانكز مىگفت و مردم نيوانگلند هم به زبان سرخپوستان آن دوران يانگيز يا يانكىها ناميده شدند . به نقل از كتاب جغرافى جهان براى خردسالان تأليف و . م . هيلير . ترجمه‌ى احمد مقربى . ص 86 . م .\r\n","page_name":" 144 ","page_number":156},
  {"content":"\r\n\r\nچرمى سياه رنگ مالمو « 1 » را كه سوئدىها باب كرده بودند از تن خود درنمىآوردند .\r\nپاتوغ جامعه‌ى اشرافىتر - يعنى افسران و كارمندان بلندپايه - باشگاهى در كنار بندر بود كه به زور مراقبت دايم چند اصله درخت در برابر آن رويانده بودند . در يك مساحت شش فرسنگى اينجا تنها جايى بود كه درخت ديده مىشد و اسم اين باغچه را پارك ميخائيلوفسكى « 2 » گذاشته بودند .\r\nبندر كه به علت وزش دايمى نسيمى از دريا هواى خنكى داشت ، تنها جايى از شهر بود كه انسان مىتوانست چند قدم راه برود بدون آنكه بوى نفت خفه‌اش كند و يا ذرات تفاله‌هاى آن‌كه در هر كوى و برزن پراكنده است ، گلويش را آزار دهد . اين تفاله‌ها برحسب چگونگى هوا به مرور به گرد و غبار كوركننده يا به گل‌ولاى لزج و چسبناكى تبديل مىشوند . البته اين حالت اخير خيلى كم اتفاق مىافتد ، چون در باكو تقريبا هيچ وقت باران نمىبارد . اما وقتى كه هوا توفانى است ، آب از بالاى تپه‌ها به سوى دريا سرازير مىشود و آن‌چنان سيلابى در كوچه‌هاى پايين شهر راه مىافتد كه حتى درشكه‌ها هم جرأت رفت و آمد پيدا نمىكنند . بوى نفت كه همه جا را پر كرده است ، تنها علت ناراحتى در باكو نيست . بلكه اين شهر آب آشاميدنى هم ندارد . مردم معمولا آب سودا مىخوردند كه از حاجى طرخان « 3 » وارد مىشود . از آن گذشته فقدان هر نوع درخت و سبزى در حول و حوش و تپه‌هاى مجاور ، اين شهر را به گمان من عينا به صورت بيابان‌هاى وحشت‌انگيز عربستان درآورده است . اين عريانى يك دست و بىگل و گياهى از ديدگاه جهانگردانى كه از اين شهر مىگذرند ، بسيار تماشايى و خيال‌انگيز است ، ولى براى روس‌ها كه به سائقه‌ى مشاغل ادارى و يا نظامى در باكو به سر مىبرند ، سخت ملال‌آور است . اين دورافتادگان از يار و ديار در حسرت چند قطره آب و گوشه‌يى پر از گل و گياه مىسوزند و مىسازند و به شدت خواستارند به شروان - كه به سنگال روسيه معروف است - اعزام شوند .\r\nبا وجود همه‌ى اين ناملايمات و شرايط خاص جغرافيايى ، باكو روز به روز در حال پيشرفت و ترقى است . به علت قابل اطمينان بودن لنگرگاهش و نزديكى آن با ايران و تركستان راه‌آهنى كه اين شهر را به تفليس و درياى سياه مرتبط مىكند ، مىتوان گفت كه\r\n\r\n\r\n","description":"","footnote":"\r\n( 1 ) .  Malmo \r\n( 2 ) .  Le Parc Mihailofsky \r\n( 3 ) .  Astrakan  : اسم اين شهر در تداول عامه هشترخان است . م .\r\n","page_name":" 145 ","page_number":157},
  {"content":"\r\n\r\nدر آينده ، باكو به منزله‌ى مارسى « 1 » درياى خزر خواهد شد . در حال حاضر موقعيت تولون « 2 » را پيدا كرده است . دسته‌يى از ناوگان جنگى در مردابى در دماغه‌ى بايل‌بورنى « 3 » لنگر انداخته‌اند . اين شهرك نظامى ، محل انبارها ، ساخلوها ، سربازخانه‌ها ، و زرادخانه‌هاى وابسته به دريادارى روسيه است . اين شهرك كليسايى نيز دارد .\r\nحوالى عصر تاتارها در طول جاده‌ى بايلوف آب‌تنى مىكنند . مرد و زن در همان لباس‌هاى ساده‌يى كه نياكان اوليه‌ى ما به تن مىكردند ، دل به لذت شنا مىسپارند . اگر يك مرد اروپايى سر برسد ، خانم‌هايى كه هنوز خوب در آب فرونرفته‌اند ، تازه آبى كه كاملا صاف و شفاف هم هست ، از فرط عفت و پاكى ، فورا با اولين جامه‌يى كه دم‌دستشان باشد ، روى خود را مىپوشانند . اگر جاى ديگرى از بدنشان بيرون بماند ، چه باك ؟ ! البته در هر سرزمينى مفهوم عفت و پاكى يك جور تلقى مىشود . در اين گردش براى ما فرصت مناسبى پيش آمد كه نوع و چهره‌ى واقعى زن تاتار را خوب بشناسيم و از لباس وى كه هميشه در كوچه و خيابان زير پوششى از چادر گشاد و شطرنجى با خانه‌هاى قرمز رنگ پنهان است ، تصوير درستى به دست آوريم . لباس زن تاتار به‌طور ساده عبارت از نيم‌تنه‌ى گلدوزى شده‌يى است كه جلوى آن در قسمت گلو و سينه كاملا باز است و يك پيراهن زير كه بيش از نصف بدن را نمىپوشاند با يك تنبان گشاد پف كرده‌ى بلند . اغلب زنان به ناخن‌هاى دست و پاى خود حنا مىبندند و ابروها را از طرف بينى با كشيدن وسمه « 4 » ، درازتر جلوه مىدهند . بعضىها نيز با همين رنگ روى گونه‌ها و بالاى پيشانى را خال مىگذارند . براى اطلاع علاقه‌مندان بايد اضافه كنم كه زنان تاتار در آغاز جوانى زيبا و بسيار مليحند ، ولى وقتى قدم در آستانه‌ى سال‌هاى مادرى مىگذارند ، خيلى زود پژمرده مىشوند و از رنگ و رو مىافتند . هر قدر سنشان بالا مىرود ، به همان ميزان چاق و چله‌تر و رفته رفته به يك پارچه گوشت و چربى بدقواره تبديل مىشوند . زنان باكو كه خونشان با خون ايرانى سخت به هم آميخته است ، از زيباترين زنان تمام ماوراى قفقاز به شمار مىروند .\r\n\r\n\r\n","description":"","footnote":"\r\n( 1 ) .  Marseille \r\n( 2 ) .  Toulon  : بندر نظامى فرانسه واقع در كرانه‌ى مديترانه . م .\r\n( 3 ) .  Bail - Bourni \r\n( 4 ) . نويسنده به جاى لغت وسمه از كلمه‌ى كحل يا سرمه استفاده كرده كه بديهى است اشتباه است و از سرمه به منظور ديگرى استفاده مىشود . م .\r\n","page_name":" 146 ","page_number":158},
  {"content":"\r\n\r\nبعد از توصيف زنان باكو باز برگرديم به نفت اين شهر : درست در ته خليج كوچك و روبه‌روى نقطه‌ى انتهايى دماغه‌ى بايلوف « 1 » هميشه ابرهاى غليظى از دوده‌ى سياه موج مىزند . اينجا جايگاه چورنى - گرود « 2 » يا شهر سياه و محل تمركز پالايشگاه‌هاى نفت است . يك اردو كارگر بومى در اين پالايشگاه‌ها كار مىكنند تا نفت خام را بعد از يك رشته دست‌كارىها و عمليات شيميايى - كه البته كارهاى بسيار دقيق و عجيبى هستند ، ولى تشريح جزئيات فنى آن موجب ملال خواننده خواهد شد - به كرازين ، بنزين ، گازولين ، تبديل كنند . نفت كه با فوران بخار به گرد تبديل مىشود ، تنها ماده‌ى سوختنى است كه در اين كارخانه‌ها مصرف مىشود .\r\nالبته منابع نفت در چورنى - گرود نيست ، بلكه در فلات بالاخانه قرار دارد . لوله‌ها كه اغلب از روى زمين كشيده شده است اين مايع گرانبها را به جايگاه‌هاى تقطير در شهر سياه و يا در سوراخانى منتقل مىكنند . در فلات بالاخانه چاه‌هاى بىشمارى كنده شده است و سر همه‌ى آنها را با ديوارهاى بسيار بلند و سياه ، به شكل هرمى كه سر و ته آن را بريده باشند ، پوشانده‌اند و از دور منظره‌ى خيالى يك قبرستان زيرزمينى بسيار وسيع را پيدا كرده است .\r\nصنعت نفت فراز و نشيب فراوانى پشت سر گذاشته و در حال حاضر نيز با بحران‌هاى شديد روبه‌رو است . تا اول ژانويه سال 1873 [ اول ذيعقده 1289 ه ق 
  ] دولت آن را به صورت انحصار به اجاره مىداد . در زمان اين حكومت فعاليت تقريبا هيچ بود و عمليات استخراج و بهره‌بردارى با ابزارآلات ناكافى و به روش‌هاى كاملا ابتدايى انجام مىگرفت . گذشته از همه‌ى اينها فروش و صدور نيز تقريبا امكان نداشت .\r\nخوشبختانه الغاى انحصار به اين وضع زيان‌بخش پايان داد . ماشين‌هاى بخار در فلات بالاخانه به كار افتادند و ميزان استخراج بالا رفت . پالايشگاه‌هاى جديدترى ، مجهز به ابزارآلات پيچيده‌ى محصول علوم جديد ، توسط آقايان ميرزايف « 3 » ، نوبل « 4 » ، كوكورف « 5 » و جاكلى « 6 » نصب شدند و به راه افتادند . در نتيجه ، به جاى ميزان استخراج ناچيز يك دفعه حجم توليد بالا رفت و موجب بحران شد . بهاى نفت از چهل و پنج كوپك به سى كوپك ، حتى\r\n\r\n\r\n","description":"","footnote":"\r\n( 1 ) .  Bailof \r\n( 2 ) .  Tchorny - Gorod \r\n( 3 ) .  Mirzoiew \r\n( 4 ) .  Nobel \r\n( 5 ) .  Kokoroff \r\n( 6 ) .  Djakalli \r\n","page_name":" 147 ","page_number":159},
  {"content":"\r\n\r\nتا دو كوپك در هر پوط « 1 » نفت چراغ كه در سال 1868 [ 1285 ه ق 
  ] چهار روبل بها داشت ، يك دفعه در سال 1874 [ 1291 ه ق 
  ] به يك روبل و هفتاد و پنج [ كوپك 
  ] كاهش يافت .\r\nاين بحران نتايج بسيار ناگوارى به دنبال داشت . پالايشگاه‌هاى زيادى اجبارا كار خود را متوقف كردند و ادامه‌ى آن وضع نامطلوب هنوز هم مشهود است . اما مىتوان حدس زد كه با اتصال خط آهن باكو به درياى سياه و در نتيجه باز كردن درهاى بازار حوزه‌ى مديترانه به روى نفت آبشوران اوضاع عوض خواهد شد . حتى يك نفر مهندس از اهالى مسكو به نام آقاى ليست « 2 » براى بردن نفت ، از باكو به درياى سياه ، طرح خوبى تهيه كرده است .\r\nمن نمىدانم دولت روسيه تا كجا با اجراى آن طرح موافقت خواهد كرد . چون اگر قرار باشد ، آن‌طور كه مىگويند ترانزيت كالاهاى اروپايى به مقصد ايران لغو گردد و بهاى حمل نفت درآمد عمده‌ى راه‌آهن را تأمين كند ، طبعا اجراى چنين طرحى به منافع راه‌آهن باطوم - تفليس - باكو لطمه‌ى فراوانى خواهد زد . ارزش كالاهايى كه به‌طور ترانزيت حمل مىشوند ، سالانه متجاوز از نه ميليون روبل است كه قسمت عمده آن را قند و قطعات كارخانه تشكيل مىدهد . از سوى ديگر ، بهاى كالاهاى ترانزيت شده از ايران به سوى اروپا بالغ بر يك ميليون روبل است . اين وضع فكر صاحبان صنايع روسى را سخت به خود مشغول داشته و آنها را وادار نموده است تا دير نشده درباره‌ى اين موضوع كه بازار توليداتشان منحصرا ايران و آسياى مركزى باشد و از دايره‌ى رقابت صنايع روبه پيشرفت و بيم‌انگيز اروپايى عقب‌تر نمانند به چاره‌انديشى پردازند . روى اين اصل درخواست كرده‌اند ترانزيت آزاد لغو گردد و ظاهرا دولت هم آمادگى آن را دارد كه در جهت سياست حمايت از تجارت با منع ورود كالا با اين پيشنهاد موافقت كند .\r\nاز سوى ديگر ، راه‌آهن تفليس - باكو نه تنها ارزش فراوان بازرگانى دارد ، بلكه خط سوق الجيشى مهمى است كه روسيه را به باكو ، يعنى پايگاه عمليات نظامى در تركستان و آسياى مركزى ، مرتبط مىكند .\r\nيك روز ژنرالى مىگفت :\r\nاين اولين مرحله از طرح جامع تسلط بر هند شرقى است . دومين مرحله ، حضور كشتىهاى ما در درياى خزر است و احداث راه‌آهن ماوراى خزر نيز مرحله سوم\r\n\r\n\r\n","description":"","footnote":"\r\n( 1 ) . پوط واحد وزن است كه هم‌اكنون نيز در شهرهايى از آذربايجان رايج مىباشد . در روسيه هر پوط تقريبا معادل 16 كيلو بوده است . م .\r\n( 2 ) .  M . List \r\n","page_name":" 148 ","page_number":160},
  {"content":"\r\n\r\nرا تشكيل مىدهد . ما از ترغيب شاه ، كه متحد يا بهتر بگويم نايب السلطنه‌ى ما در ايران است ، نسبت به اشغال هرات صرف‌نظر كرده‌ايم . داشتن مشهد به عنوان پايگاه عمليات براى ما كافى است . مطمئن باشيد كه اين شهر روزى به خط آهن ماوراى خزر متصل خواهد شد . اما درباره‌ى ناحيه‌ى مرو ، انگليسىها چه بخواهند چه نخواهند صاحب اصلى آن ما هستيم و افغان‌ها درست در چنگ ما هستند . در روى خشكى ما به ريش انگليسىها مىخنديم . اما خواهيد پرسيد در برابر ناوگان وحشتناك آنها چه كارى از دست ما ساخته است . احتمال دارد آنها از محاصره‌ى بندرهاى ما صرف‌نظر كنند ، يعنى اين اقدام را هواى سرد و يخبندان اين بندرها در قسمتى از سال به آنها تحميل مىكند كه خود ما سال‌ها به سختى آن را تحمل كرديم . از سوى ديگر اولين اثر چنين محاصره‌يى گرسنه نگاه داشتن مردم در انگلستان و در اروپا خواهد بود . عقاب دوسر « 1 » آن‌طور كه فكر مىكنند از پنجاب دور نيست ، به زودى به‌طور ناگهانى و با يك ضربه‌ى بال ، خود را به آن سرزمين خواهد رساند . اما پيش از دست زدن به چنين اقدامى لازم است از جانب غرب خاطر ما كاملا آسوده باشد و بايد كه انتقام ديرين خود را از عقد پيمان برلن بگيريم .\r\nامان از دست اين آلمانىها . اين آلمانىهاى لعنتى ابله ! چقدر از آنان متنفريم .\r\nميان ما و آنان بدون ترديد يك جنگ نژادى ، يك بكش بكش همگانى درخواهد گرفت . آن روز كه قزاق‌هاى ما وارد ليندن « 2 » شدند و در خيابان‌هاى شهرهاى پايين‌تر اسب تاختند ، نمىدانيد كه در سرتاسر روسيه‌ى مقدس چه جشن و سرورى برگزار خواهد شد . آن روز سرآغاز پرافتخارترين دوران تاريخ ما است .\r\nدر آن روز ما آقا و صاحب سراسر كشورهاى آسيا و اروپا خواهيم شد . هركس كه از چنگال عزراييل بگريزد ، آن روز محتوم را خواهد ديد « 3 » .\r\nبازگرديم به باكو . البته نه به محله‌هاى روسى و صنعتى آن ، بلكه به آن باكوى باستانى آسيايى . چون پيشرفتهايى كه در قلمرو صنعت و به بركت علوم جديد حاصل شده ، هر قدر هم گيرا و شايان توجه باشد ، از نظر ما كوچه پس كوچه‌هاى پرپيچ‌وخم ايرانىنشين و تاتارنشين آن‌كه در هر قدم صحنه‌ى صدها آداب و رسوم تماشايى است ،\r\n\r\n\r\n","description":"","footnote":"\r\n( 1 ) . عقاب دو سر علامت رسمى امپراتورى روسيه تزارى بود . م .\r\n( 2 ) .  Linden  : شهر صنعتى قديم آلمان . متصل به هانور . م .\r\n( 3 ) . سخنان شايان تأمل اين ژنرال در واقع سياست اصلى و خواست و نظر باطنى تمامى سردمداران روسى از دوره‌ى تزارها تا ظاهرا زمان روى كار آمدن گورباچف بود ، اما غافل از اينكه :\r\n هزار نقش برآرد زمانه و نبود * يكى چنانچه در آيينه‌ى تصور ماست . م . \r\n","page_name":" 149 ","page_number":161},
  {"content":"\r\n\r\nبه كارخانه‌هاى بدبو و تعفن‌انگيز چورنى - گرود بسيار ترجيح دارد .\r\nدر گذشته اين شهر در ميان ديوارهاى بزرگى محصور بوده كه در حال حاضر قسمت اعظم آنها خراب شده و از ميان رفته است . از آثار باقى مانده از برج و باروى سابق و چند دروازه‌يى كه بر بالاى آن سلاح‌هاى ايرانى گذاشته‌اند ، پيدا است كه اين استحكامات منظره بسيار بديعى داشته و از ميان رفتن آنها واقعا مايه‌ى تأسف است . قلعه‌ى دختر « 1 » قسمتى از اين محوطه‌ى محصور بوده است . شكل قلعه به صورت بيضى درازى است و به ديوار كاملى منتهى مىشود . در حال حاضر از اين قلعه به عنوان پايگاه فانوس دريايى استفاده مىشود . اينكه به دست چه كسى و در چه تاريخى اين بنا ساخته شده ، هيچ‌كس نمىداند . احتمال دارد اين قلعه‌ى غول‌آسا محل ديده‌بانى ساكنان شهر براى مراقبت از نزديك شدن دزدان دريايى تركمن بوده است . صرف‌نظر از علت واقعى بناى اين قلعه ، مردم افسانه‌يى را كه در يكى از قطعات الكساندردوما ، توسط اين نويسنده جعل شده است و دهان به دهان مىگردد ، به عنوان يك واقعيت تاريخى براى همه تعريف مىكنند .\r\nكمى دور تر از اين قلعه‌ى معروف ، در ميدانى كه هنوز هم چند قبر تاتار در آنجا ديده مىشود ، بناى يادبودى به افتخار ژنرال سيسيانوف « 2 » فاتح شروان ساخته شده است .\r\nژنرال نام برده در يك جلسه‌ى مذاكره كه به اصطلاح براى تنظيم شرايط تسليم شهر دعوت شده بود ، به دست آخرين خان به نامردى به قتل رسيده است . تصوير يك خنجر و يك تپانچه به نشانه‌ى اين سوء قصد بر سنگ‌هاى بالاى بنا حكاكى شده است .\r\nبازارها نزديك بالاحصار واقع شده‌اند . بازار ارمنيان مركب از كوچه‌هاى عريض متعدد با مغازه‌هاى نسبتا پر مشترى در دو سوى كوچه‌ها است ، ولى خصوصيات قابل تعريفى ندارد . اما بازار ايرانيان چنين نيست . اين بازار عبارت از راسته‌هاى دراز تنگ و پر\r\n\r\n\r\n","description":"","footnote":"\r\n( 1 ) .  La Tour de la Jeune Fille  : نام اين بنا به زبان محلى قزقالاسى است . تمامى بناهاى باستانى كه تركيبى از نام دختر روى آنها گذاشته شده است ، گويا همگى با آناهيتا و يا ناهيد ، خداى آب و زيبايى ارتباط دارند . در اين زمينه كتاب خاتون هفت قلعه ، نوشته استاد باستانى پاريزى از جمله‌ى كتاب‌هاى خواندنى است . م .\r\n( 2 ) .  Titianof  : سيسيانوف كه در بين مردم عادى ايران به نام اشپختر معروف است ، در زمان سلطنت فتحعلىشاه قاجار از طرف دولت روسيه تزارى به حكمرانى قفقاز منصوب شد و بعد از گرفتن گنجه و آرام ساختن ايروان و قراباغ به سال 1220 ه ق در باكو به قتل رسيد . عده‌يى از عوام خوش‌باور بنا به نوشته‌ى پاره‌يى از مورخان دوره‌ى قاجار قتل او را از آثار چله‌نشينى حاجى ميرزا محمد اخبارى نيشابورى مىدانند . م .\r\n","page_name":" 150 ","page_number":162},
  {"content":"\r\n\r\nپيچ و خمى است كه نه تنها گنبد ، بلكه سقف‌هايى از تخته سرتاسر آن را پوشانده است و بيش‌تر آسيايىها در آن رفت و آمد مىكنند . اين بازار منبع هزاران الهام براى يك نقاش چيره‌دست است . آنجا يك كاروانسراى قديمى تبديل به بازار شده است كه هنوز هم در گوشه و كنار آن سرستون‌هاى بسيار باارزشى ديده مىشود .\r\nبالاحصار مقر قديمى خان‌ها و مانند اقامتگاه همه مستبدين مشرق زمين هم قصر و هم قلعه است كه به دستور شاه عباس دوم بر بالاى خرابه‌هاى دژى كه در سال 1420 [ 823 ه ق 
  ] توسط [ شيخ 
  ] خليل [ الله 
  ] بن ابراهيم « 1 » ، فرمانرواى شروان ساخته شده بود ، بنا گرديده است . تمام ساختمان از سنگ‌تراش ساخته شده و عمارت قصر يادگار دوران شكوفايى ايران و نمونه‌يى از بهترين سبك معمارى آن است . در بزرگ با تاق بيضى شكل تماما پر از تصويرهاى گل و بوته و برگ‌هايى است كه با نهايت ظرافت و كمال كار شده و نمونه‌يى از اعجاز هنرى است . تالارهاى داخلى كه براى انبار مهمات پياده نظام مورد استفاده قرار گرفته است ، چيز شايان توجهى ندارد ، ولى سبك معمارى تالار ديوان [ ديوان‌خانه 
  ] كه بناى مدور كوچك قبه‌دارى است و سراسر با تاق‌هاى بيضى شكل احاطه شده ، در شكوه و زيبايى كم مانند است . در وسط ديوان [ خانه 
  ] چاهى است و روى آن سنگى گذاشته‌اند . محكومان را بىدرنگ در همين جا معدوم مىكردند و مىگويند جسد آنان را به يك زندان زيرزمينى مىانداختند كه به دريا راه داشت . عدالت در مشرق زمين هميشه سريع و تند اجرا مىشود .\r\nدر محوطه‌ى بالاحصار دو باب مسجد نيز وجود دارد . يكى رو به ويرانى است ، ولى از آثار باقيمانده‌ى آن مىتوان حدس زد كه مسجد بسيار زيبايى بوده است . سردر مسجد دوم چيزى از در قصر كم ندارد و تماما پوشيده از سنگ حجارى شده است . گنبد آن ، كه متأسفانه كمى آسيب ديده ، هنوز هم كاشىهاى لوزى شكل خود را حفظ كرده است .\r\nحول و حوش باكو - كه در همان حالت لخت و عورىاش - داراى منظره‌ى باشكوهى است ، دو گردشگاه نسبتا مهم به نام‌هاى مسجد فاطمه « 2 » و دروازه‌ى گرگ‌ها دارد .\r\n\r\n\r\n","description":"","footnote":"\r\n( 1 ) .  Pa - Halil - ben - IBrahim \r\n( 2 ) . بنا به نوشته اعتماد السلطنه اين مسجد يا بقعه مربوط به « بىبى هيئت » است :\r\nعصر به زيارت بقعه‌ى بىبى هيئت كه در يك فرسخى شهر بادكوبه از سمت جنوب واقع است ، رفتم .\r\nاز قرارى كه متولى و سايرين مىگفتند در زمان هارون الرشيد وقتى كه امام ثامن عليه السلام را در طوس -\r\n","page_name":" 151 ","page_number":163},
  {"content":"\r\n\r\nمسجد فاطمه نمونه‌ى زيبايى از سبك معمارى ايرانى در كنار دماغه‌ى شيكوف بنا گرديده و مناره‌ى آن شاهكارى از ظرافت و زيبايى است . مقبره‌ى امامزاده [ از نظر ساختمانى 
  ] از اهميت چندانى برخوردار نيست ، ولى اين خصوصيت را دارد كه زنان نازا را بچه‌دار مىكند . از آن معتقدات مذهبى كه در آيين‌ها و كشورهاى ديگر نيز نظيرش پيدا مىشود .\r\nدر مسافت شش ورستى باكو صخره‌ى سوراخ‌دارى قرار دارد كه دهانه‌ى بزرگ آن به روى دره‌يى شيب‌دار ، لخت و بىحاصل و آهكى باز مىشود كه بيابان‌هاى خشك و لم‌يزرع حجاز در مقايسه‌ى با آن به گمان من تفرج‌گاه خوش منظره و جاى خوش‌گذرانى محسوب مىشود : دروازه‌ى گرگ‌ها همين جا است .\r\nپيش از ترك باكو دو جاى شگفت‌انگيز و تقريبا معروف مانده بود كه هنوز نديده بوديم . يكى شعله‌هاى دريايى و ديگرى معبد آتش جاويدان .\r\nشبى از شب‌ها با يك قايق بزرگ بخارى كه بارون هوبش « 1 » ، فرماندار شروان و يكى از مردان نيك روزگار با كمال لطف در اختيار ما گذاشته بود به سوى يكى از خليج‌هاى بىشمار آبشوران رهسپار شديم . آب كاملا صاف و آرام بود و روى آن را قشر نازكى از نفت پوشانده بود . يكى از جاشويان به الياف كتان آتش زد و آن را به دريا انداخت .\r\nبلافاصله تمام سطح خليج شعله‌ور گرديد ، اما اين شعله‌هاى زردرنگ حرارت بسيار كمى داشتند . ما در ميان شعله‌هاى آتش در دريا قايق‌رانى مىكرديم . منظره‌ى بسيار شگفت‌انگيزى بود ، ولى بيش از چند لحظه طول نكشيد .\r\nقشر پهناورى كه مىسوخت به جزيره‌هاى كوچك منقسم شد و بعد يك‌به‌يك خاموش شدند ، به جز يكى از آنها كه تا هنگامى كه ما نزديك ساحل رسيده بوديم ، هنوز هم شعله‌هاى آن نمايان بود .\r\nمعبد معروف آتش جاويدان يا آتشگاه نزديك بخش سوراخانى و در فاصله‌ى هفده\r\n\r\n\r\n","description":"","footnote":"\r\n- شهيد كردند كسان امام كه از عربستان به عراق مىآمدند اين خبر را كه شنيدند متفرق شدند . بىبى هيئت با حضرت معصومه بودند . از يكديگر جدا شده ، بىبى هيئت به رشت آمده آنجا نتوانست اقامت فرمايد . به بادكوبه فرار كرده و در اين ده كه معروف به ده شيخ است و شيعىها آنجا مسكن داشتند ، تشريف آوردند و همانجا رحلت فرمودند . . . . سفرنامهء صنيع الدوله ، ص 53 . م .\r\n( 1 ) .  Baron Hubsch \r\n","page_name":" 152 ","page_number":164},
  {"content":"\r\n\r\nورستى شمال شرقى باكو واقع است . راه بسيار ناهنجارى به آنجا كشيده‌اند كه از چندين تپه بالا و پايين مىرود و بعد به سوى گودال‌هايى پر از گل آغشته به نفت سرازير مىگردد كه درست قالب چرخ‌هاى ارابه‌هايى است كه روى آنها چليك‌هاى نفت بار كرده‌اند و دايما در اين جاده در حركتند ، سپس ادامه راه مردابى را با آب شور در سمت چپ گذاشته و از ميان يك روستاى تاتار مىگذرد . در نماى خانه‌هاى اين روستا با رنگ تند و زننده‌يى تصوير علامت‌هاى ايرانى با افتخار و غرور ترسيم شده است .\r\nدر گوشه و كنار سوراخ‌هايى در زمين كنده‌اند كه راه ورود گاز به تنورهاى متعدد آهكى است . اين حفره‌ها از طرف ساكنان روستا ساخته شده و مواد سوختنى آنها از اين گازهاى كم‌بها تأمين مىشود .\r\nسرتاسر فلات محدب سوراخانى به مثابه‌ى مخزن پهناور يا حباب عظيمى است كه همه‌ى گازهايى را كه از درياى بيكران نفت‌هاى زيرزمينى متصاعد مىشود ، در خود جمع و متمركز كرده است . و اين نفت‌ها زيرزمين‌هاى منطقه‌ى وسيعى از قفقاز - از درياى سياه گرفته تا درياى خزر - و حتى در آن فاصله‌هاى دور زير استپ‌هاى تركستان را نيز تماما پوشانده است . اين گازها از هزاران شكاف و سوراخ به خارج درز مىكنند . در بعضى از محل‌ها كافى است كه فقط يك سوراخ نسبتا عميق كنده شود و به مجرد آنكه آتش نيم‌سوزى به آن نزديك كنيم ، بلافاصله شعله‌ى فراوانى زبانه خواهد كشيد .\r\nپسر بچه‌هاى تاتار مرتبا اين آزمايش را انجام مىدهند تا هم مسافران را شگفت‌زده و هم از آنان چند كوپك ناچيز كاسبى كنند .\r\nآتشگاه از دور ديده مىشود و مجموعه‌ى آن به طرز نه چندان شاعرانه‌يى در حياط يكى از پالايشگاه‌هاى نفت متعلق به برادران كوكورف « 1 » واقع شده است . اين آقايان آن‌چنان خود را قائم مقام زردشت مىپندارند كه كاركنانشان هيچ‌كسى را اگر قبلا اجازه‌نامه مخصوص از دفتر شركت در باكو دريافت نكرده باشد ، به داخل معبد راه نمىدهند .\r\nخوشبختانه ما اين تشريفات را كه تنها براى مانع‌تراشى و ايجاد مزاحمت براى زايران آتشگاه است ، پيشاپيش انجام داده بوديم . دربان با ديدن نامه‌يى كه همراهمان بود ، زود در ورودى حياط بزرگ كارخانه را به روى ما باز كرد . در وسط حياط فواره‌ى بزرگى از آتش ، به‌طور دايم از دهانه‌ى يك ستون مفرغى بيرون مىجست ، و نشان مىداد كه\r\n\r\n\r\n","description":"","footnote":"\r\n( 1 ) .  Kokoreff \r\n","page_name":" 153 ","page_number":165},
  {"content":"\r\n\r\nزردشت با صنعت موافقت كامل دارد و غاصبان اين زمين‌ها را بخشوده است .\r\nمعبد ميان ديوار دوجداره‌يى محصور است كه روى آن را با سقف پوشانده و در لبه‌ى اطراف بام آن به سبك هندى يك رديف كنگره ساخته‌اند . معبد با دوغاب آهك سفيد شده است . سرتاسر ديوار خارجى و تمامى اين كنگره‌ها از درون منفذى دارند كه از داخل آن گاز متصاعد از زمين به آسانى عبور مىكند . راهرويى كه از ديوارهاى دوجداره حاصل گرديده ، به حجره‌هايى منقسم مىشود كه سابقا در آنها بزرگان روحانى و مغان « گبر » سكونت داشتند . من عبارت سابقا را عمدا به كار بردم ، چون در حال حاضر اين دير خالى است و نه از مغان و نه از پيروان آيين زردشت ، كسى آنجا پيدا نمىشود . يكى از اين حجره‌ها به صورت محراب درآمده است . ديوار كوتاهى محل مخصوص به مؤمنان را از جايگاه محراب جدا مىكند . البته اگر بتوان سه پله‌يى را كه با كار بنايى به ديوار عقبى وصل شده محراب تلقى كرد .\r\nحياط به شكل چهارگوش است . در گوشه‌ى شرقى آن خانه‌ى موبد بزرگ قرار دارد كه نوعى برج چهارگوش يك طبقه‌يى است و هر چهار گوشه‌ى آن متكى به لوله‌هاى دودكش‌ها و بخارىهاى كوچك ديوارى است كه از آنها دائما گاز سريع الاشتعال عبور مىكند . چسبيده به ديوارهاى حياط چندين اتاق بدقواره و زمخت ساخته شده است و اين اتاق‌ها تعدادشان حدودا به سى دستگاه مىرسد و براى اقامت زايران اختصاص دارد . بالاى درها تماما سنگ‌كارى شده است و روى سنگ‌هاى آن با حروف ايرانى و خط جديد سانسكريت كتيبه‌هايى نوشته‌اند .\r\nدر وسط حياط عبادتگاهى مركب از يك گنبد و چهار ستون قرار دارد . براى عبور گاز از داخل هر ستون لوله‌يى گذاشته‌اند كه انتهاى آن در سر ستون‌ها است . در قسمت شرقى گنبد اتاقى است كه بر سرتاسر ديوارهاى آن با خط جديد سانسكريت نوشته‌هايى نقر كرده‌اند ولى پاره‌يى از كلمات آن ساييده شده است . روى سردر مثلثى شكل ساختمان سه شاخه آهنى نشانده‌اند كه نوك هر سه شاخه‌ى آن به‌طور آزاد رو به هوا است .\r\nاين بنا روى گودال تشتك مانندى را كه در زمين كوچك چهارگوشى درست كرده بودند و از هر چهار طرف به پلكان چهارپله‌يى اتصال پيدا مىكرد ، مىپوشاند . گاز زيرزمينى با مجراى مخصوصى به داخل آن راه داشت و روى همين تشتك متبرك بود كه\r\n\r\n","description":"","footnote":"","page_name":" 154 ","page_number":166},
  {"content":"\r\n\r\nگبرهاى نادان « 1 » جنازه‌هاى هم‌كيشان خويش را - با كمال بىحرمتى نسبت به عنصر مقدس ، يعنى آتش در آن مىسوزانيدند .\r\nآخرين موبد بزرگ در سال 1864 [ 1281 ه ق 
  ] به قتل رسيد . چند سال بعد پارسيان بمبئى موبد ديگرى به جاى وى فرستادند . اما زايران زردشتى كه از هند و ايران به اين آتشگاه مىآمدند ، كم‌كم كهن‌ترين عبادتگاه خود را از ياد بردند . در سال 1880 [ 1297 ه ق 
  ] موبد آتشگاه كه از تنهايى حوصله‌اش سررفته بود ، براى پيدا كردن موبدان و همكاران ديگرى از ميان پارسيان هند پست خود را ترك كرد و راهى آن ديار شد ، ولى بعد از آن ديگر كسى او را نديد .\r\nاكنون آتش جاويدان خاموش شده است . موبدان سپيدپوش ، ديگر هوم « 2 » مقدس را در ميان شعله‌هاى آتش نمىريزند . و دير در سرزمينى كه مهد ديرين دين باستانى ايران بود ، دور از پيروان اين آيين به دست منكران و ناپاكان افتاده و سخت مهجور و متروك مانده است . اينك چنين به نظر مىآيد كه آتشگاه در زير كفن سفيدى كه از آهك به دوش كشيده است ، بر آن جاه و جلال ازدست‌رفته و جمعيت انبوهى كه از دورش پراكنده شده‌اند و بر آن آيين فراموش شده ، اشك حسرت مىريزد .\r\n\r\n\r\n","description":"","footnote":"\r\n( 1 ) . نويسنده بر خلاف روش بىطرفانه‌ى خود ، در اينجا با آوردن صفت نادان براى گبرها دچار تعصب شده است . اگرچه استدلالش مبتنى بر اصول و معتقدات خود آنها است و مىخواهد بگويد وقتى كه آتش عنصر مقدسى است ، نبايد با انداختن جسد كه ناپاك است در ميان شعله‌هاى آتش ، آن را آلود ، اما از اين نكته غافل است كه آتش از آن پاكانى است كه دامن آن را هيچ پليدى آلوده نمىكند . م .\r\n( 2 ) .  Hom  : درختچه‌يى از تيره‌هاى نزديك به مخروطيان است . آرياييان قديم گياه مزبور را مقدس مىدانستند و عصاره‌ى آن را مىجوشانيدند به حدى كه داراى رنگ شود و بر آن بودند كه شيره‌ى آن ، روح را فرح مىبخشد . . . اين نوشابه را روى آتش مىريختند . الكلى كه در آن وجود داشت سبب اشتعال آتش مىگرديد . . . . فرهنگ معين . م .\r\n","page_name":" 155 ","page_number":167},
  {"content":"\r\n . \r\n","description":"","footnote":"","page_name":" 156 ","page_number":168},
  {"content":"\r\n\r\n\r\nفصل يازدهم كرانه‌ى خزر\r\nمقدمات سفر - بدبيارى - شهرى در زير آب - كشتى تامارا - ساليان - لنكران - انزلى - كشتى تفريحى شاه - مرداب - رودخانه‌ى پير بازار - رشت - طبيعىدان امريكايى و درويش فرانسوى\r\nمسافرى كه مىخواهد به كشور روسيه وارد شود كافى است كه چند تشريفات ساده را انجام دهد ، ولى براى ترك اين كشور تا گذرنامه‌ى وى به امضاى چهار يا پنج مأمور دولتى نرسد ، نمىتواند از آن كشور خارج شود . براى اجراى مقررات لازم و رفتن از اداره‌يى به اداره‌ى ديگر از جمله كسب اجازه از رييس شهربانى و فرمانده ژاندارمرى باكو درست يك روز تمام‌وقت ما گرفته شد . تازه اين آغاز كار بود : براى مسافرت به ايران تدارك مفصل و آمادگى كافى لازم بود . شنيده بوديم كه چاپارخانه‌دارها غير از آب و هيزم ، هيچ چيز ديگر در اختيار مسافران نمىگذارند . قمقمه‌ها را از شراب كاخت پر كرديم و چند بسته چاى و مقدار زيادى ساردين در كيف مخصوصى گذاشتيم ، ژروم كيف ديگر را پر از بيسكويت ، برنج ، پنير ادام « 1 » و خوراكىهاى نمك‌زده‌ى ديگر كرد . سماور ، اين همراه وفادار ما - كه بهترين تسلىبخش ساعات پر از رنج و ناراحتى ما در ايام سفر بود - با دقت تمام در خورجينى جاى گرفت . وسايل غذاپزى را نيز در ساك جداگانه جا داديم .\r\nهمه‌ى اين وسايل به اضافه‌ى سه چمدان بزرگ كه در مفرش‌هايى محكم پيچيده شده بود ، باروبنه‌ى سفر ما را تشكيل مىداد . البته اين همه بار براى راهى كه در پيش داشتيم زياد دست‌وپاگير بود و چاره‌يى نيز جز حمل همه‌ى آنها نبود ، و الّا خستگى و گرسنگى\r\n\r\n\r\n","description":"","footnote":"\r\n( 1 ) .  Edam  : بندرى در هلند كه پنير و كره‌اش شهرت جهانى دارد . م .\r\n","page_name":" 157 ","page_number":169},
  {"content":"\r\n\r\nوسط راه‌ها ما را از پاى مىانداخت .\r\nوقتى كه همه‌ى اسباب سفر آماده شد ، به فكر تهيه‌ى پول ايرانى افتاديم . خوشبختانه از چند سال به اين طرف حكومت ايران به اقدام عاقلانه‌يى دست زده و سيستم پولى فرانسه را در كشور خود رايج كرده است . فقط اسامى واحد پول‌ها فرق مىكند ؛ به اين معنى كه سانتيم را پول ، سو را شاهى و فرانك را قران مىگويند . ضمنا سكه‌هاى نقره‌يى دو و پنج قرانى و سكه‌هاى طلايى دو ، پنج ، ده ، بيست و حتى صد قرانى وجود دارد كه معمولا هر ده قران را يك تومان مىگويند .\r\nبراى تهيه‌ى پول به يك نفر يونانى به نام تئوفيلاكوس ، كه صراف عمده‌ى باكو بود ، مراجعه كرديم ولى حاضر نمىشد ليره‌ى انگليسى و لويى فرانسوى را در برابر پول ضرب تهران قبول كند . متأسفانه صرافان ايرانى نيز توقعشان كم‌تر از وى نبود ناگزير به هر شرطى كه تئوفيلاكوس پيشنهاد مىكرد تسليم شديم و يكى از كاركنان او - كه در واقع از ابناء خلف كلفت « 1 » ها بود - مبلغ زيادى سكه‌هاى يك قرانى را - كه تقريبا تنها سكه‌ى رايج روز بود - شمرد و به ما تحويل داد . براى اينكه شمارش سكه‌ها به سهولت انجام گيرد ، اول همه‌ى آنها را پنج تا پنج تا روى فرش قسمت كرد ، بعد با صداى بلند گروه‌هاى پنج‌تايى را شمرد . وقتى كه كار شمارش به پايان رسيد ، بيچاره دست‌هايش آن‌چنان سياه شده بود ، مثل اينكه ساعت‌ها آنها را به سرب ماليده است . از اينجا بود كه ما به آلياژ پست پول‌هاى « شاهنشاه » پى برديم .\r\nگذرنامه آماده بود ، آذوقه مهيا ، پول ايران در كيسه و ما بىصبرانه انتظار رسيدن كشتى تزارويچ را مىكشيديم كه قرار بود از حاجى طرخان بيايد . كشتى مزبور روز پنجشنبه بيست و هفتم سپتامبر وارد بندر شد ، ولى نمىدانم به چه علت در باكو متوقف گرديد .\r\nنماينده‌يى از طرف شركت كشتيرانى براى ما خبر آورد كه كشتى ديگرى به نام تامارا نصف شب سىام ماه به سوى بنادر ايران حركت خواهد كرد .\r\nبعد از ظهر همان روز ژروم وسايل سفر ما را به عرشه‌ى كشتى حمل كرد و قرار گذاشتيم در كابينى كه قبلا براى خود جا رزرو كرده بوديم ، منتظر ما باشد . حوالى ساعت 10 شب من و اوئيلن نيز عازم بندر شديم . در قسمت در ورودى اسكله مأموران گمرك تفنگ‌هاى ما را بازرسى كردند . حمل اسلحه‌ى انگليسى بلااشكال بود و تفنك لوله كوتاه\r\n\r\n\r\n","description":"","footnote":"\r\n( 1 ) .  Klephtes  : قبايل جنگجويى كه در شمال كشور يونان زندگى مىكردند . م .\r\n","page_name":" 158 ","page_number":170},
  {"content":"\r\n\r\nبردان « 1 » كه اوئيلن از تفليس خريده بود مقررات ديگرى داشت و اسباب دردسر ما شد ، به‌طورى كه براى همين تفنگ كار ما به پاسگاه كشيد . من به عنوان گروگان بازداشت شدم تا اوئيلن با مراجعه به حاكم باكو براى استخلاص ما دست به كار شود . مدتى گذشت از وى خبرى نشد . هرچه به ساعت حركت كشتى نزديك‌تر مىشديم ، دلهره‌ى من بيش‌تر مىشد . خوشبختانه بعد از يك ساعت و نيم انتظار ، او به اتفاق مأمورى از دور پيدا شد و بلافاصله دستور آزادى ما و استرداد تفنگ دوستم صادر گرديد . معلوم شد چون حاكم باكو در اين ماجرا صلاحيت رسيدگى نداشته ، رفيق بيچاره مرا سردوانده بودند و او به هر درى سرى زده بود و بالأخره در باشگاهى شخص رييس كل گمرك را گير آورده و از وى استمداد كرده بود . خوشبختانه محبت و آمدن شخص رييس تا اسكله به بدبيارى ما خاتمه داد . وقت تنگ بود ، به سرعت به سوى كشتى دويديم . اگر ده دقيقه‌ى ديگر نيز تأخير مىشد ، كشتى راه مىافتاد و ما اجبارا تا ده روز ديگر در باكو ماندنى مىشديم .\r\nژروم از تأخير ما سخت دلواپس بود ، از طرف ديگر چون نتوانسته بود جاهايى را كه در بليط به نام ما رزرو شده بود ، براى ما نگه دارد به شدت ناراحت به نظر مىرسيد . البته او تقصيرى نداشت ، به علت هجوم مسافران به كشتى تزارويچ ، كليه‌ى جاها اشغال شده بود . ناچار در سالن عمومى كشتى - كه پر از مسافران ارمنى بود و به آستارا مىرفتند - به زحمت جايى براى خود دست‌وپا كرديم .\r\nدر اولين لحظات طلوع آفتاب كشتى وارد قسمتى از دريا شد كه پر از جزاير كوچك بود . ما تازه فهميديم علت اينكه كشتىها شب هنگام و بىموقع از باكو به سوى سواحل ايران حركت مىكنند به دليل اين است كه بتوانند در روز روشن از اين گذرگاه‌هاى خطرناك و پرسنگلاخ ، سالم عبور كنند .\r\nفرمانده كشتى - كه غول بىشاخ و دمى بود و به زبان انگليسى حرف مىزد - براى ما تعريف كرد كه در اين نواحى شهرى در زير آب فرورفته كه در مواقع آرامش دريا كوچه‌ها و خانه‌هاى آن نمايان مىشود . اين شهر زير آبى را روس‌ها به نام چورتوگرود « 2 » يا شهر شيطان ، ولى بوميان شهر يونانيان مىنامند . ممكن است اينجا همان شهر مهاجرنشين اونيانا « 3 » باشد كه استرابون « 4 » در كتاب خود به آن اشاره كرده است .\r\n\r\n\r\n","description":"","footnote":"\r\n( 1 ) .  Berdan \r\n( 2 ) .  Tchortov gorod \r\n( 3 ) .  Oeniana \r\n( 4 ) .  Strabon  : جغرافىدان معروف يونانى كه در سال 58 پيش از ميلاد مسيح به دنيا آمده و حوالى 25 سال بعد از ميلاد درگذشته است . م .\r\n","page_name":" 159 ","page_number":171},
  {"content":"\r\n\r\nساحل مسطح و يكنواخت بود ، به اين جهت زود از تماشاى آن خسته شديم ولى منظره‌ى عرشه كشتى ، مخصوصا قسمتى كه به طبقه‌ى سوم اختصاص داشت جالب و تماشايى بود : دهقانان روسى كه لباس‌هاى پوستى از پوست گوسفند پوشيده بودند - به نحو عجيب و در عين حال ساده‌يى دست و روى خود را مىشستند . به اين صورت كه اول يك ليوان آب مىخوردند ، بعد همان آب را برگردانده و قطرات آن را در جامى كه در دستشان بود ، جمع مىكردند . با همين آب صورت خود را مالش مىدادند . آن طرف‌تر ايرانىها با ريش‌هاى قرمزرنگ ، گرد و خاك عباى بزرگ و شب كلاه دراز و نوك‌تيز خود را كه از پوست بخارا درست شده بود ، مىتكاندند . تاتارهاى شيعى نيز روى قاليچه‌ها زانو زده با خضوع و خشوع تمام به اقتضاى مراسم مذهبى خود به اداى فريضه‌ى صبحگاهى مشغول بودند . ضمنا براى اينكه زن‌هايشان از چشم نامحرم مصون بمانند ، اين مسلمانان متعصب و سخت‌گير آنها را توى چادرهايى - كه بايد برايشان خيلى كسالت‌آور باشد - زندانى كرده بودند . بعضى از مردها مرتب چايى و قليان به خورد همسران خود مىدادند و از غلغل قليان‌ها پيدا بود به خانم‌ها بد نمىگذرد و به بهترين نحو ممكن مشغول وقت‌گذرانى هستند .\r\nدر اين ميان انبوه جمعيت آسيايى كه همه جا كشتى را پر كرده بود ، دو نفر فرانسوى نيز به همراه يك زن به چشم ما خوردند . از اين زن چيزى نمىخواهم بگويم . ولى مردها حالت مشكوك و مبهمى داشتند و با چنان غرور و قيافه‌ى عبوسى به ما نگاه مىكردند كه معلوم بود كه برخورد با چند هم‌ميهن در آن ديار دوردست و غربت برايشان هيچ مطبوع نيست .\r\nسوخت كشتى تامارا از نفت تأمين مىشد كه معمولا بوى بسيار بدى دارد و اين بو با تعفن و كثافت مسافران عرشه‌ى كشتى به هم مىآميخت و تنفس هواى اطراف را غيرقابل تحمل مىكرد .\r\nدر وراى شيلات عظيم ساليان « 1 » كه در مصب پر ماهى رود كر واقع است و بعد از لنگرگاه قزل‌آغاج ، سلسله جبال موازى پردرختى كه محل سكونت قبايلى از طالش‌هاى وحشى بود ، نمايان گرديد . در اين جنگل‌هاى تقريبا غيرمكشوف و دست‌نخورده عده‌يى از ماجراجويان بىباك به جستجوى نوعى برآمدگىهايى مىپردازند كه در تنه و شاخه‌ى\r\n\r\n\r\n","description":"","footnote":"\r\n( 1 ) . اسم يكى از شهرهاى ناحيه‌ى اران كه طبق عهدنامه‌ى شوم گلستان ( 12 اكتبر 1813 ) جزء كشور روسيه گرديد . م .\r\n","page_name":" 160 ","page_number":172},
  {"content":"\r\n\r\nدرختان گردو پيدا مىشود و در كارهاى آبنوس‌كارى و منبت‌كارى مورد استعمال فراوان دارد . اين قسمت از كرانه كيفيت خاص و قابل مطالعه‌يى داشت . كوهستان‌ها هر قدر كه به سوى شرق امتداد مىيافتند بر شكوه و ارتفاعشان بيش‌تر افزوده مىشد و بيش‌تر سر به آسمان مىساييدند تا اينكه قله‌هاى پربرف اولين سلسله كوه‌ها در خط مشخصى ، از آبى پررنگ آسمان مجزا مىگرديد .\r\nنزديك ظهر شاگرد جاشويى - كه صورت كبره بسته و كثيفش نشان مىداد كه با صابون دشمنى آشتىناپذير و ابدى دارد - خبر آورد ناهار حاضر است . به دنبال او به گوشه‌ى تنگ و تاريكى كه در ميان كابين‌هاى بدبو قرار گرفته بود ، راه افتاديم . آنجا فرمانده كشتى ، دو مسافر ديگر ، يك پزشك مالتى كه در خدمت ايرانىها كار مىكرد و يك پزشك وابسته به سفارت روس دور هم جمع بودند . كاپيتان با ولع خاصى غذاى نفرت‌انگيز و نامأكول را مىبلعيد . نه او نه اين دو اسقلبيوس « 1 » باور نداشتند كه ما فقط به دليل خواهش دل و به منظور سير آفاق و انفس به ايران مىرويم . بلكه خيال مىكردند نقشه‌هاى اسرارآميزى در سر داريم يا به عنوان ديپلمات يا لااقل مهندس و براى انجام دادن مأموريت‌هاى مهم راهى اين كشور هستيم . عزت نفس مانع از آن شد كه حقيقت را كتمان كنيم و همين اشتباه كافى بود كه عزت و احترام ما و قدر و منزلتى كه تا آن لحظه پيش همه داشتيم يك دفعه از بين برود و بلافاصله از نظرها بيفتيم . بعد از آن ما را به چشم مسافرهاى بىسروپا و ناچيزى كه نبايد داخل آدم حسابشان كرد ، نگاه مىكردند .\r\nلنكران « 2 » شهر ماقبل آخر روسيه در دامنه‌ى كوهستان‌هاى پوشيده از جنگلى كه قلل پر برف آن اطراف شهر را فراگرفته ، واقع است . ژروم مىگفت اينها قلل سبلان است . با نزديك شدن كشتى به ساحل ، خانه‌هاى كم‌ارتفاعى كه بام آنها از سفال‌هاى سرخ يا ساقه‌ى علوفات پوشانده شده بود ، در ميان جنگل به‌طور پراكنده نمايان مىگرديد . گاهى گنبد يا صليب طلايى كليسايى نيز از وسط شاخ و برگ درختان سربلند مىكرد و نور ايمان و خداپرستى را در دل‌هاى ما روشن مىساخت . در كرانه‌ى دريا ، روى جايگاه بلندى ، برج و باروى مدور كوچكى قرار داشت كه در مواقع ناامنى و شورش براى اهالى شهر پناهگاه مطمئنى به شمار مىرفت .\r\n\r\n\r\n","description":"","footnote":"\r\n( 1 ) .  Esculape  : اسقلبيوس يا سقلابيوس فرزند آپولن ، خداى علم طب در يونان قديم . م .\r\n( 2 ) .  Lenkoran \r\n","page_name":" 161 ","page_number":173},
  {"content":"\r\n\r\nكشتى تامارا در فاصله‌ى نسبتا زيادى از ساحل لنكران لنگر انداخت . قايق‌هاى باريك و درازى كه ته هموار و كم‌عمقى داشتند با شش سرنشين از بوميان - كه با قدرت عجيبى در ميان امواج تند دريا به سوى كشتى پارو مىزدند - به طرف ما روانه شدند . پاروزن‌ها با فرياد : « يا اللّه ! » « يا محمد ! » « يا على ! » با تمام نيروى خود با امواج مىجنگيدند . در يك چشم به هم زدن كشتى پر از عده‌يى آدم‌هاى عجيب و غريب با لباس‌هاى كهنه و مندرس گرديد كه با برخى از مسافران كه در همين بندر پياده مىشدند با سروصداى زياد چانه مىزدند . بوميان ديگر نيز بسته‌هايى از پنبه ، مازو و ميوه‌هاى محلى براى فروش به عرشه‌ى كشتى آورده بودند .\r\nاين طالش‌ها كه اصلا از نژاد ترك « 1 » هستند ، مردم سرزنده و بانشاطى به نظر مىآمدند . بعضى از آنها با مسافران سر شوخى را باز كردند و بعضى ديگر در داخل قايق‌هاى خود مىزدند و مىرقصيدند و يا آوازهاى محلى مىخواندند ، به اميد اينكه از علاقه‌مندان رقص و آواز شرقى چيزى بستانند .\r\nتامارا آخرين سوت حركت را كشيد و درحالىكه لنكرانىها به سرعت روى قايق‌هاى خود مىپريدند به سوى آستارا روانه گرديد .\r\nاواسط شب سروصدا و جنب‌وجوش ارمنىها به ما فهماند كه به آستارا - آخرين نقطه‌ى مرز - نزديك شده‌ايم . فرداى آن روز ، ساعت ده صبح ، در نزديكى انزلى ساحل هموار و پردرخت را كه دورتادور آن در دوردست‌ها با كوهستان‌هاى پربرف احاطه شده بود ، به خوبى مىديديم و كمى دور تر از موج‌شكن‌ها دسته‌يى از مرغان ماهيخوار صف كشيده بودند و با آخرين امواج كه با برخورد به صخره‌ها شكوهشان درهم مىشكست ، به جدال برمىخاستند . شن‌هاى زرد كرانه رگه‌هايى در آب آبى رنگ دريا به وجود مىآورد . در كنار دريا ساختمان مدورى با پوشش حصيرى و يك فانوس دريايى ديده مىشد كه گذشت زمان و تابش مداوم خورشيد نظير برج‌هاى الحمرا « 2 » روى رنگ سرخ اوليه‌ى آن رنگ زرد طلايى پاشيده بود .\r\nپياده شدن در بندر انزلى به اين سادگىها هم كه فكر مىكرديم ، نبود . مدخل گذرگاه\r\n\r\n\r\n","description":"","footnote":"\r\n( 1 ) . درباره‌ى ترك بودن ايل طالش در بين صاحب‌نظران اختلاف نظر وجود دارد و در اغلب منابع معتبر از آنها به عنوان يكى از اقوام قديم ايرانى ياد مىشود . م .\r\n( 2 ) .  L , Alhambra  : قصر معروفى از آثار اسلامى در اسپانيا متعلق به قرن 13 ميلادى كه به علت قرمز بودن نماى آن ، به قصر الحمرا معروف است . م .\r\n","page_name":" 162 ","page_number":174},
  {"content":"\r\n\r\nتنگى كه دريا را به درياچه‌يى به نام مرداب وصل مىكند ، هميشه توفانى و پرتلاطم است . ژروم با صاحبان يكى از كرجىها كه تا نزديك تامارا آمده بودند قرار گذاشت ما را به ساحل برساند . پاروزن‌ها با تكرار شعار دايمى « ياللّه ! » ، « يا محمد ! » ، « يا على ! » - كه با اداى هريك از اين كلمات نيروى تازه و فوق العاده به دست مىآوردند خود را به دل امواج زدند . . . و سرانجام به چند قدمى گمرك « اعليحضرت همايون شاهنشاه » رسيديم .\r\nمأموران گمرك به خاطر يك پيشكش مختصر كه از چند قران تجاوز نمىكرد ، زحمت بازرسى اسباب و اثاثه‌ى ما را به خود ندادند . در مدتى كه ژروم روى كرجى چيزى شبيه چتر درست مىكرد كه نور شديد آفتاب اذيتمان نكند ، ما به فكر سير كردن شكم افتاديم .\r\nپسرك سر زباندار و مهربانى بعد از پشت‌سر گذاشتن چند كوچه پس كوچه‌ى اين شهر كوچك ما را به كافه‌يى كه فقط يك سالن داشت و در و پنجره‌هايش به خيابان باز مىشد ، راهنمايى كرد . در ته سالن روى اجاق بزرگى ديگ‌ها غلغل مىجوشيدند و بوى اشتهاآور و مطبوع غذا همه جا را پر كرده بود . كافه‌چى با دست خود كه آستين‌ها را بالا زده بود ، چند سيخ كباب براى ما درست كرد كه واقعا خوشمزه بود . بعد از صرف چند فنجان چاى و خوردن يكى دو انار از جاى خود بلند شديم و كافه‌چى با ادب و احترام تمام با بيان عبارت : « اللها اسمار لادوك » « 1 » ما را راه انداخت .\r\nانزلى شهرى نيست كه از لحاظ داشتن جاهاى ديدنى و جالب غنى باشد . به نظر من غير از فانوس دريايى و جايگاه سلطنتى جاى ديگرى كه به زحمت ديدنش بيارزد ، نبود .\r\nضمنا اين بندر دژ كوچكى نيز داشت كه روبه ويرانى گذاشته بود و شش دستگاه توپ زنگ زده كه پايه‌ى آنها در حال پوسيدن بود - در داخل قلعه به چشم مىخورد .\r\nدفاع از اين بندر با اين تجهيزات مختصر بر عهده‌ى حدود سى نفر توپچى كه لباس ژنده و مندرس به تن داشتند و مجموع پادگان قلعه را تشكيل مىدادند ، گذاشته شده بود . اما از ديدگاه مردم شهر اين عده با اين وسايل تدافعى ناچيز قادر بودند دمار از روزگار هر مهاجمى درآورند .\r\nجايگاه سلطنتى به منظور توقف و استراحت شاه هنگام مراجعت از اولين سفرش به اروپا ساخته شده است . گويا قصر زيبايى است ولى چون براى حفاظت از رطوبت هوا - كه در چنين شرايط اقليمى براى ساختمان‌هاى اين ناحيه آفت بزرگى است - چهار\r\n\r\n\r\n","description":"","footnote":"\r\n( 1 ) . خداحافظ به زبان تركى عثمانى . م .\r\n","page_name":" 163 ","page_number":175},
  {"content":"\r\n\r\nطبقه‌ى آن را با حصير پوشانده‌اند ، در اين مورد اظهارنظر دقيق نمىتوان كرد . شنيديم اعليحضرت موقع مراجعت از سفر اروپا به محض اينكه در انزلى از كشتى پياده مىشود ، خطاب به حاضران مىگويد : « در هيچ جاى فرنگستان حتى يك ساختمان كه شبيه به اين قصر باشد ، نديدم » . البته شاه اين جمله را وقتى گفته بود كه روحانيانى كه از تهران به استقبال آمده بودند و از عزيمت وى به اروپا دل خوشى نداشتند ، دور او را گرفته بودند .\r\nشاه به مقتضاى سياست و به دليل عزت نفس و احساسات ملى روحانيان ، ظاهرا مىخواست با اين رشوه‌ى كوچك دل آنها را به دست آورد و با يك تير دو نشان بزند .\r\nدر نزديكى اداره‌ى گمرك كشتى تفريحى شاه ، اهدايى كمپانى قفقاز و مركور را به ما نشان دادند . كشتى كوچكى بود كه به علت آب‌نشين سبك و جمع‌وجورش مىتوانست به راحتى وارد مرداب شود و در آب‌هاى محدود آنجا گشت بزند . معاهده‌ى تركمنچاى اين را نيز ، نظير هر كشتى ايرانى ديگر ، از رفتن به سوى دريا منع مىكرد . مىگفتند روزى فرمانده‌ى آن ، كه زياد پايبند مقررات حقوق بين المللى و موازين سياسى نبود ، كشتى را به وسط دريا مىكشاند و به دليل درياى آرام و هواى مطبوع وسوسه مىشود هر قدر مىتواند دور تر و پيش‌تر برود . در ضمن براى اينكه مهارت كشتيرانى خود را به رخ روس‌ها بكشد سركشتى را به سوى آشوراده « 1 » كج مىكند . ولى از بخت بد ، هنوز به پايان اين سفر افتخارآميز نرسيده با كشتى ديده‌بانى روس‌ها مواجه مىگردد . فرمانده‌ى روسى با ديدن پرچم ايران بر فراز يك كشتى ديگر ، درست چند قدمى كشتى خود ، بلافاصله دست به كار مىشود و براى آشنا كردن اين دريانورد جسور به حقوق بين الملل ، كشتى سلطنتى را به باكو مىبرد و تحويل مقامات آن شهر مىدهد . البته حاكم باكو دوباره آن را به انزلى مىفرستد . گويا بعد از اين حادثه‌ى ناگوار كشتى مزبور از جايى كه بود ، ديگر تكان نخورده است . وقتى به گمرك برگشتيم ، چادر ژروم روبه‌راه شده بود ولى هواى\r\n\r\n\r\n","description":"","footnote":"\r\n( 1 ) . آشوراده ( كه در بعضى از متون عاشوراده نيز نوشته‌اند ) يكى از جزاير ايرانى بحر خزر است كه روس‌هاى تزارى در دوران سلطنت محمد شاه ، آن را به بهانه‌ى ايجاد پايگاه دريايى براى جلوگيرى از دزدى دريايى تركمن‌ها تصرف كردند و به اعتراض ايران وقعى نگذاشتند . اميركبير براى استرداد اين جزيره اقدامات داهيانه‌يى را شروع كرد و به موفقيت نزديك مىشد كه متأسفانه با عزل و قتل خائنانه‌ى اين مرد بزرگ ، اين كار نيز نظير صدها اقدامات اساسى و اصلاحى ديگر به بوته فراموشى سپرده شد .\r\nدر سال 1921 به موجب ماده‌ى سوم پيمانى كه ميان ايران و اتحاد جماهير شوروى ( سابق ) بسته شد ، آشوراده به ايران مسترد گرديد . براى اطلاعات بيش‌تر رجوع شود به كتاب اميركبير و ايران . تأليف دكتر فريدون آدميت ، ص ص 477 - 504 و . . . . م .\r\n","page_name":" 164 ","page_number":176},
  {"content":"\r\n\r\nمرداب در زير آفتاب سوزان چنان گرم و خفه‌كننده بود كه نمىتوانستيم آن را تحمل كنيم .\r\nتنها چيزى كه تا حدى از ناراحتى شدت گرما و خفگى هوا مىكاست مناظر تماشايى اطراف بود كه چشم از ديدنش سير نمىشد .\r\nكرجى ما با پاروزن‌هايى كه با سر برهنه زير آفتاب پارو مىزدند ، در آب‌هاى آرام درياچه ، آهسته آهسته ، پيش مىرفت و ما از كنار جزاير كوچكى كه بيشه‌زارها و نىهاى بلندى داشت و گاهى به صداى برخورد پارو با آب دسته دسته پرندگان دريايى از وسط اين جزيره‌ها به هوا برمىخاستند ، مىگذشتيم . در مصب رود پير بازار پاروزن‌ها ريسمان بلندى را به دكل بستند و به پايين پريدند ، آن‌گاه سر ريسمان در دست ، قايق را به سوى خود مىكشيدند . چند بار با كشتىهاى باركشى نيز كه به همين ترتيب كشيده مىشدند ، برخورد كرديم و هر برخوردى يك سلسله تدابيرى را ايجاب مىكرد تا كرجىها در مسير مخالف راه نيفتند . به اين جهت ما از تأخيرى كه اجبارا پيش مىآمد ، گله‌يى نداشتيم ، به خصوص آنكه پيچ‌وخم اين رودخانه‌ى كوچك از ميان جنگل باشكوهى مىگذشت كه پر از انواع درختان بزرگ و كوچك بود ، از قبيل نارون ، زيزفون ، چنار ، توت كه دور اغلب آنها موهاى بزرگى پيچيده و بالا رفته بودند يا شاخ و برگ بعضى از آنها در آب غوطه مىخورد . پيچك‌هاى پر گل ، درختان توسه‌ى تنومند را دربرگرفته بودند .\r\nدرختان ديگر مانند درخت گل ابريشم « 1 » با برگ‌هاى نازك و گل‌هاى ابريشم‌فامشان ، زردآلو ، نارنج ، ليمو كه ميوه‌هاى آنها از خلال برگ‌هاى پررنگ ديده مىشدند ، سر راهمان زياد بود . لاك‌پشت‌هاى بىشمارى خواب‌آلود روى آب شنا مىكردند ، مارهاى سبز و دراز به سرعت از گذرگاه ما دور مىشدند . در كرانه‌هاى رودخانه لك‌لك‌ها ، كلنگ‌ها و پرندگان ديگر با طمأنينه‌ى خاصى راه مىرفتند يا روى يك پاى خود به خواب رفته بودند . گاهى قرقاول‌ها از بالاى سر ما مىگذشتند و يا پرواز هم‌زمان و با هم اردك‌ها و مرغان ماهيخوار را كه در آسمان به هم مىآميختند ، تماشا مىكرديم .\r\nپيربازار « 2 » اسم بىمسماى قصبه‌يى است . حياط كاروانسراى اين قصبه كه در كنار رودخانه بنا شده ، پر از بارهاى پنبه بود كه به وسيله‌ى كارگران تقريبا عريان با كشتىهاى\r\n\r\n\r\n","description":"","footnote":"\r\n( 1 ) . اين درخت را در شمال : شب خسب مىگويند . م .\r\n( 2 ) . اين كلمه همه جا در اين كتاب  Peri - Bazar  چاپ شده است و به دليل كلمه‌ى پرى نويسنده اسم پير بازار را كه لابد آن روز نظير اغلب شهرها و شهرك‌ها خرابه‌يى بيش نبود ، اسمى بىمسما مىداند . م .\r\n","page_name":" 165 ","page_number":177},
  {"content":"\r\n\r\nباركشى به انزلى حمل مىشد .\r\nژروم دو گارى كرايه كرد و ما هرطور كه ممكن بود روى باروبنه‌ىمان نشستيم و به سوى رشت راه افتاديم . چندين سال است هيچ جاده‌يى انزلى را به رشت وصل نمىكند . گويا به مغز ايرانىها چنين رسوخ كرده كه اگر در بين اين دو شهر جاده‌يى ساخته شود ، روس‌ها از همين راه تمام مملكت را اشغال خواهند كرد .\r\nسر راه رشت باغ‌هاى مخصوص تفريح و تفرج ، كوشك‌ها و ويلاها زياد به چشم مىخورد . اهالى شهر زير سايه‌ى درختان تنومند بساطى گسترده و مشغول صرف قليان يا بازىهاى گوناگون بودند . دسته دسته زن‌ها - كه صورت‌هايشان زير روبنده و چادر پنهان بود - از بازى و كار خود دست مىكشيدند تا بيايند و عبور چند فرنگى را از نزديك تماشا كنند و آن وقت از ته دل به ما مىخنديدند . البته بايد اعتراف كرد كه با آن وضع مسخره‌يى كه روى اسباب و اثاثه‌ى خود نشسته بوديم ريخت و قيافه‌ى ما در چشم ايرانىها - كه سخت پايبند ادب و نزاكت و حفظ ظاهر هستند - واقعا خنده‌دار بود .\r\nبه نظرم گاريچىها هم درباره‌ى ما مثل همين زن‌ها فكر مىكردند و شوخىشان گل كرده بود و ظاهرا براى اينكه به حساب خود تفريحى كرده باشند ، با شيطنت خاصى ما را در كوچه پس كوچه‌ها مدتى گردانيدند تا همه‌ى اهل شهر به اين كاروان خنده‌دار بخندند .\r\nقهقهه‌ى مردم كوچه و بازار با ديدن طبيب پيرى از اهالى مالت كه سوار يابوى باريك اندامى شده بود و لنگ‌هاى درازش تقريبا روى زمين كشيده مىشد ، به اوج شدت رسيد .\r\nبعد از عبور از كوچه‌هاى شهر و شنيدن متلك‌هاى مردم - كه همگى دنبال ما راه افتاده بودند - سرانجام خود را به خانه‌ى يك نفر سويسى رسانديم . اين مرد نجيب نماينده‌ى شركت وورث « 1 » و زيگلر « 2 » منچستر بود و در رشت بيش از اسم واقعى خود هانرى شواب « 3 » با عنوان جمهورىخواه معروفيت داشت و خيلى گرم ما را پذيرفت .\r\nاتاق‌هاى خانه‌اش به سبك اروپايىها مجهز به مبل و تختخواب بود و تا آماده شدن شام كمى دراز كشيديم و رفع خستگى كرديم .\r\nآقاى شواب مدت درازى است كه براى گذراندن يك زندگى پرجنب‌وجوش در مشرق زمين اقامت گزيده است . او كسى را كه به دليل خواهش دل و با ميل خود كشورش را ترك مىكرد و به اين طرف‌ها مىآمد ، غريب و درخور ترحم و دلسوزى مىدانست .\r\n\r\n\r\n","description":"","footnote":"\r\n( 1 ) .  Wurth \r\n( 2 ) .  Ziegler \r\n( 3 ) .  Henri Schwab \r\n","page_name":" 166 ","page_number":178},
  {"content":"\r\n\r\nالبته بعضى از مسافرانى كه در خانه‌ى او منزل كرده بودند با اخلاق و روحيات عجيب و غريبى كه داشتند ، اين تصور را در ذهن او ايجاد كرده بودند و در ميان همه‌ىآنها به خصوص داستان دو نفر شنيدنى است . يكى آقاى ب . . . پاريسى و ديگرى طبيعىدان جوان امريكايى ، آقاى د . . . اهل سين‌سيناتى .\r\nطبيعىدان امريكايى مردى بود بىنهايت خسيس و كله‌شق . تنها با يك اسب از بيت المقدس به راه افتاده و خدا مىداند بعد از مواجهه با چند ماجراى عجيب و غريب خود را به بندر انزلى رسانده بود . اين شخص در انزلى يك كرجى كرايه مىكند كه هم خود و هم اسبش را به پيربازار ببرند . وقتى كه به مقصد مىرسد دو قران در كف دست پاروزن‌ها مىگذارد . اما تا آنها مطالبه‌ى پول بيش‌ترى مىكنند بلافاصله لوله‌ى تپانچه را به آنان نشان مىدهد . در كليه‌ى كاروانسراها در ازاى هزينه‌ى خورد و خواب خود و اسبش هيچ وقت بيش از پنج شاهى خرج نمىكرده و هر وقت هم صداى اعتراضى بلند مىشده است ، طبق همان رويه لوله‌ى تپانچه جوابگوى هرگونه مطالبه‌يى بود . اين امريكايى ديوانه با خست عجيبش در مسير راه خود آفت واقعى چاپارخانه‌ها شده بود . البته علت آنكه بيش از يك بار در همه‌ى ماجراها گوشمالى نديده اين بود كه مسلمانان احترام خرافه‌آميزى نسبت به ديوانگان دارند . گاهى اين خست ذاتى او را وادار مىكرد دو روز پشت سر هم روزه بگيرد و به اين ترتيب خود را به محروميت و رياضت‌كشى عادت مىداد . عجيب آنكه اسب زبان بسته را نيز در اين تمرين‌ها شركت مىداد و حيوان بخت برگشته مجبور بود همراه وى دو روز فشار گرسنگى و سختى راه را تحمل كند .\r\nبزرگ‌ترين شاهكار اين دانشمند طبيعىدان در چاپارخانه‌ى كهدم « 1 » ظاهر گرديده . به اين معنى كه او درست موقعى وارد آن چاپارخانه مىشود كه مقامات ايرانى انتظار ورود پرنس دالگوروكى « 2 » ، سفير فوق العاده امپراتور روس را مىكشيدند . يانكى بدون ملاحظه\r\n\r\n\r\n","description":"","footnote":"\r\n( 1 ) . اسم اين محل در همه جاى اين كتاب  Khoudoum  آمده است . م .\r\n( 2 ) .  Prince Dolgorouki  : پس از قتل گريبايدوف سفير روسيه در سال 1243 ه ق در تهران ، در سال 1244 ژنرال دالگوروكى به سفارت روسيه در ايران منصوب مىشود و تا سال‌هاى اوايل سلطنت ناصر الدين شاه و در ماجراى بركنارى و قتل اميركبير در ايران وزير مختار بوده است . پرنس دالگوروكى ديگرى نيز مقارن با سفر نويسنده به ايران و تا سال آخرين سفر ناصر الدين شاه به اروپا ، يعنى سال 1306 ه ق / 1889 م سفارت روس‌ها را در ايران بر عهده داشته است . منظور نويسنده دالگوروكى دوم است . م .\r\n","page_name":" 167 ","page_number":179},
  {"content":"\r\n\r\nو معطلى يك راست در اتاق مبله و آماده‌يى كه جهت پذيرايى از سفير تهيه ديده شده بود ، منزل مىكند . نه خواهش ، نه تمنا و نه تهديد هيچ كدام در تصميم وى تغييرى نمىدهد ، در مقابل اعمال زور هم عكس العمل او معلوم بود ، يعنى بلافاصله دست به هفت تير مىبرد . در اين اثنا پرنس دالگوروكى از راه مىرسد و آقاى د . . . بىآنكه خود را از تك و تا بيندازد با غرور و گستاخى زياد به سفير مىگويد : من همپايه‌ى شما ، حتى بالاتر از كليه‌ى افراد امپراتورى روسيه هستم . نه تنها من ، بلكه يك تبعه‌ى ساده‌ى امريكا نيز بيش از همه‌ى سفراى تزار ارزش و احترام دارد ! . . . .\r\nسرانجام براى اينكه سروصدايى بلند نشود ، به لطايف الحيل آن امريكايى را قانع مىكنند اتاق سفير را به خود او پس بدهد و در يكى از اتاق‌هاى ديگر چاپارخانه كه نظير همان اتاق براى او آماده خواهند كرد ، منزل كند .\r\nفرداى آن روز آقاى د . . . سرمست از شاهكارى كه زده پنج شاهى مقرر را نيز نمىدهد ، اسبش را سوار مىشود و در برابر نگاه‌هاى مبهوت چاپارخانه‌دار بىاعتنا به راه مىافتد .\r\nاما داستان آقاى ب . كه پاريسى ثروتمندى با صد هزار فرانك درآمد بود به شرح زير است : اين شخص روزى با وسيله‌ى نقليه‌يى كه معمولا به وسيله‌ى قاطر حمل مىشود و ايرانىها به آن تخت روان مىگويند وارد رشت شد . او در ايام جنگ و حمله‌ى فرانسويان جزء افسران بسيجى بود و به علت ابراز لياقت به دريافت نشان نيز موفق شده بود ، ولى براى يادگرفتن زبان‌هاى شرقى چنان مغز خود را با كلمات و لغات جور واجور انباشته بود كه تعادل روانى خود را به كلى از دست داده بود و در نتيجه عقلش درست كار نمىكرد .\r\nبا اين همه نبايد از حق گذشت ، به بعضى از زبان‌هاى شرقى تسلط كامل داشت .\r\nدرگذشت والدين وى - كه ادعا مىكرد يكى از عموها آن دو را مسموم كرده است - آخرين ضربه را به قواى دماغى او وارد ساخت . اين آقا خيال مىكرد از جانب خداوند براى اعتلاى اسلام برگزيده شده است و براى انجام اين رسالت از فرانسه راهى كشورهاى مشرق زمين شده بود . ولى بخت بد او را در آغاز جنگ‌هاى ترك و روس به شهر غازان « 1 » كشانيد . مواعظ او در مساجد اين شهر خوشايند طبع روس‌ها واقع نشد و او را به دليل همين صحبت‌ها به زندان انداختند . بعد از رهايى از زندان از كرانه‌ى رودخانه‌ى ولگا پايين‌تر آمده مدتى در باكو به سر برد و در همين شهر به كشف كتيبه‌هاى\r\n\r\n\r\n","description":"","footnote":"\r\n( 1 ) .  Kazan  : مركز تاتارستان روسيه . م .\r\n","page_name":" 168 ","page_number":180},
  {"content":"\r\n\r\nپرارزشى موفق شد . بعد از مدتى اقامت در باكو با لباس درويشى و به صورت گدا به ايران رفت . يك روز اين ميليونر به ظاهر گدا را در نزديكى تهران ، درحالىكه از فرط سرما و گرسنگى روى برف‌ها به حال نيمه‌جانى افتاده بود ، پيدا مىكنند . خواهران سن ونسان « 1 » مدتى او را مواظبت و تر و خشكش مىكنند تا بهبودى خود را به دست آورد و بعد سعى مىكنند به وسيله‌ى يك فرانسوى او را دوباره به كشور فرانسه برگردانند . ولى درويش سمج گوشش به اين حرف‌ها بدهكار نمىشود و از ترك « خاك مقدس » ايران به هر قيمتى شده امتناع مىورزد . گويا بارها در بين راه انواع و اقسام بلاها را بر سر همراه فرانسوى خود مىآورد و از مردم استمداد مىكند بيايند او را از دست آن كافر نجات دهند . سرانجام او را از طريق رشت به كنار دريا مىبرند و با زور سوار كشتى كرده و روانه‌ى پاريس مىكنند و مأموريت مذهبى اين مرد عجيب در بيمارستان روانى پاريس به پايان مىرسد « 2 » .\r\nآقاى شواب ، ايران و ايرانىها را خوب مىشناخت . آن روز در منزل او به دليل خاطرات و سرگذشت‌هاى جالبى كه توأم با داستان‌هاى خوشمزه نقل مىكرد ، چنان به ما خوش گذشت كه اگر زوزه‌ى شغال‌ها كه در كوچه‌ها دنبال لاشه‌يى مىگشتند - بلند نمىشد به فكر اينكه موقع خواب فرارسيده است ، نمىافتاديم .\r\n\r\n\r\n","description":"","footnote":"\r\n( 1 ) .  Saint Vincent \r\n( 2 ) . در باره‌ى اين زبانشناس ديوانه‌ى پاريسى مادام كارلاسرنا در كتاب آدمها و آيينها در ايران به تفصيل مطالبى نوشته است . آدمها و آيينها در ايران ، ترجمه‌ى ع . ا . سعيدى ، زوار 1362 ، ص ص 149 - 150 .\r\n","page_name":" 169 ","page_number":181},
  {"content":"\r\n . \r\n","description":"","footnote":"","page_name":" 170 ","page_number":182},
  {"content":"\r\n\r\n\r\nفصل دوازدهم گيلان\r\nرشت - هواى ناسالم گيلان - نحوه‌ى مسافرت در ايران - سنگر - كهدم - چاپارخانه‌ها - رستم‌آباد - تب گيلان - رودبار زيتون - پل دوباد - چاپارخانه‌ى منجيل و يادگارهاى روى ديوار\r\nسه‌شنبه 3 اكتبر . بعد از آنكه رشت به فرمان داهيانه‌ى شاه عباس اول به مركزيت گيلان ارتقاء يافت ، در سايه‌ى موقعيت خاص اين شهر كه بين خليج انزلى و دره‌ى سپيدرود واقع است و دروازه‌ى عراق عجم به شمار مىرود ، بلافاصله اهميت به‌سزايى كسب كرد . در اوايل قرن نوزدهم اين شهر در حدود شصت هزار نفر جمعيت داشت ، ولى طاعون‌هاى پشت سر هم تعداد جمعيت آن را تا بيست و پنج هزار نفر تقليل داد . احداث راه‌آهن كه بين تهران - رشت طرح‌ريزى شده ، بىشك به بازيافتن عظمت ديرين آن كمك شايانى خواهد كرد .\r\nرشت با كوه‌هاى پوشيده از درخت كه دور شهر را احاطه كرده‌اند و بر قله‌ى بعضى از آنها برف نشسته است ، منظره‌ى بسيار باشكوه و خيال‌انگيزى دارد . ساختمان خانه‌ها با آجر پخته ساخته شده و پوشش آنها از سفال سبز رنگ است . باغ‌هاى بزرگ و درختان فراوان كه اغلب آنها به صورت خودرو روييده‌اند ، چهره‌ى دلباز و باصفايى به شهر مىدهد كه با منظره‌ى بسيارى از شهرهاى مشهور ديگر فرق دارد . هيچ بناى معظمى در اين شهر نيست ؛ حتى مساجد هم به سبك معمارى كاملا ابتدايى ساخته شده است . كاخ پهناور حاكم كه مقابل يك ميدان بزرگ پرچمن واقع است ، مشخصه‌ى چشمگير خاصى ندارد . ولى سردر حمام‌ها كه با نقش و نگار عجيب زينت يافته تا حدى معرّف ذوق\r\n\r\n","description":"","footnote":"","page_name":" 171 ","page_number":183},
  {"content":"\r\n\r\nايرانىها درباره‌ى هنرهاى زيبا است .\r\nبازار سرپوشيده نيست . شاخ و برگ درختان يا حصيرهايى كه به بالاى راهرو آويخته‌اند ، نسبتا جلوى تابش تند خورشيد را مىگيرد . بازارىها چهار زانو - كه نحوه‌ى خاص نشستن ايرانىها است - بدون كوچك‌ترين سروصدايى براى جلب مشترى ساكت و آرام در دكان خود به انتظار خريدار مىنشينند . در اين مغازه‌هاى تنگ و كوچك هر نوع محصول ايرانى و تعدادى جنس اروپايى پيدا مىشود . در بعضى از دكان‌هاى محقر ، نمونه‌هاى اعلايى از پرده‌هاى گلدوزى را كه فقط زن‌هاى رشتى بافتن آن را بلد هستند ، به معرض فروش گذاشته‌اند و در سر هر چهار راه بساط پلوى آشپزها با كاسه‌هاى لبنيات و تخم‌مرغ‌هاى رنگ شده داير است . حفظ نظم و امنيت بازار بر عهده‌ى دوازده نفر طالشى است كه لباس‌هاى كهنه و مندرس به تن و تفنگ‌هاى چخماقى به دوش دارند و در جايگاه مخصوصى متمركز هستند . تعداد كاروانسراها زياد و حياط آنها از همه جا تماشايىتر است ، چون هميشه انبوهى از مسافران ، كاروان‌ها ، چاروادارهاى ترك ، عرب و فارس يا مردم بيكاره‌ى كوچه و بازار به آنجاها سر مىزنند تا خبرى كسب يا شايعه‌يى را از طريق آنان در شهر پخش كنند .\r\nرشت انبار كالاهايى است كه از اروپا به ايران يا بالعكس فرستاده مىشوند . تجارت عمده‌ى اين شهر ابريشم خام است كه در گذشته به مقدار بسيار زياد در گيلان توليد مىشد . ولى امروزه اين صنعت در حال ركود و زوال كامل است . ناخوشى كرم ابريشم در گيلان نظير آفتى بود كه در چند منطقه‌ى تاك‌خيز فرانسه به جان تاكستان‌ها افتاد . اكنون ميزان توليد ابريشم به نسبت حيرت‌آورى پايين آمده است : در سال 1840 [ 1256 ه ق 
  ] مقدار توليد معادل صد هزار من ( هر من برابر 12 ليور انگليسى ) مىشد ؛ در سال 1874 [ 1291 ه ق 
  ] فقط به شصت هزار من رسيد و در سال 1876 [ 1293 ه ق 
  ] به دو هزار من كاهش يافت . امسال به خصوص وضع از هميشه بدتر است . فروش ابريشم خام كه در سابق قريب به هفتصد هزار ليره‌ى استرلينگ ارز وارد كشور مىكرد ، اينك فقط بين يكصد هزار تا يكصد و پنجاه هزار ليره عايد مىكند . ولى با اقداماتى كه به عمل مىآيد ، وضع تا حدى رو به بهبودى گذاشته است . بازار مكاره‌يى كه در اين سال‌هاى اخير ترتيب مىدهند ، در افزايش توليد بىتأثير نيست . اين بازارها همه ساله در اواخر ماه ژوئيه [ اوايل مرداد 
  ] به اين شهر كوچك چنان هيجان و جنب‌وجوشى مىبخشد كه در مواقع معمولى\r\n\r\n","description":"","footnote":"","page_name":" 172 ","page_number":184},
  {"content":"\r\n\r\nبه كلى بىسابقه است . مالكين اطراف به سوى شهر سرازير مىشوند تا محصول خود را بفروشند و بعد از پرداخت ماليات عروسى فرزندان خود را راه بيندازند . تجار ارمنى ، يونانى و روسى نيز براى خريد ابريشم به اين شهر مىآيند . كاروانسراها سرشار از جمعيت مىشوند . هر مسافرى كه در اين موقع از رشت ديدن كند ، هرگز تصور نخواهد كرد كه در مواقع عادى اينجا يك شهر دنج و بىسروصدا است . نظير همه گيلانىها ، رشتىها نيز به حاصلخيزى سرزمين خود سخت مىبالند . ولى در واقع گيلان جنگل پهناورى است كه بعضى قسمت‌هاى آن به صورت محل سكونت مردم يا مزارع برنج درآمده است . هر نوع رستنى كه در اروپا مىرويد - غير از نوعى صنوبر - در اين منطقه نيز مىرويد . درختان تاك گيلان رشد عجيب و غيرمتعادلى دارند و اغلب درختان ميوه ديگر نيز به حالت وحشى و خودرو اينجا و آنجا روييده‌اند . گيلانىها مىگويند : « اگر كسى در بلندترين قله كوه‌هاى ما بايستد ، وجود او به دو قسمت تقسيم مىشود . آن قسمت از ريش او كه رو به جانب ما است نمناك و آكنده از عطر گل‌هاى سرزمين سرسبز ما ، ولى آن نصف ديگر مانند خاروخسك بيابان‌هاى ايران خشك و گردآلود مىشود ! » اما آنها غافل از اين نكته هستند كه سرسبزى استثنايى كرانه خزر - كه معلول حرارت شديد و خاك باتلاقى آن است - هوا را در اين منطقه آشكارا ناسالم كرده است ، از اين رو كم‌تر گيلانى بيش از هفتاد سال عمر مىكند . « 1 » در اين مورد ضرب المثل معروفى دارند كه مىگويند : « اگر مرگ مىخواهى برو به گيلان . ! » « 2 » تب‌هاى رشت نظير تب‌هاى بندر پوتى بسيار وحشتناك است . سومين حمله‌ى بيمارى به زندگى اغلب اروپاييان خاتمه مىدهد . اين تب‌ها معلول بخارهايى است كه از زمين‌هايى باتلاقى برمىخيزند و با قطرات ريز و تند باران به روى شهر فرو مىريزند ؛ به خصوص مربوط به آب كثيف شهرها است كه در ماه‌هاى گرم تابستان ، با مواد گنديده‌ى گياهى انواع و اقسام كرم‌ها و حشرات ديگر آلوده مىشود .\r\nپشه‌هاى رشت نيز در سراسر ايران از شهرت خاصى برخوردارند . به نظرم در هيچ جاى ديگر اين حشرات ريز دو بال نفرت‌انگيز تا اين حد مهاجم و موذى نباشند . حتى\r\n\r\n\r\n","description":"","footnote":"\r\n( 1 ) . بديهى است اين اظهارنظر مربوط به يك قرن پيش است . با سالم‌سازى محيط و مراعات بهداشت ديگر چنين مسائلى نمىتواند مطرح باشد . م .\r\n( 2 ) . طبق گفته تهرانىها رشت از لغت زندى ريشتا  Rishta  به معنى مرگ مشتق گرديده است [ اين توضيح از مؤلف كتاب است . م . 
  ]\r\n","page_name":" 173 ","page_number":185},
  {"content":"\r\n\r\nريزباف‌ترين پشه‌بندها نيز قادر نيست در قبال حمله‌ى بيرحمانه‌ى آنها كه توأم با وزوز مزاحم و اعصاب خردكنى است ، تاب مقاومت بياورد . گذشته از همه‌ى اينها گيلان اغلب در معرض نوعى بادگرم يا اگر بهتر بگوييم سوزان قرار دارد . سوزان به اين معنى كه اين باد پوشش علوفه‌ى پشت‌بام‌ها را چنان خشك مىكند كه ممكن است آنها خود به خود آتش بگيرند و گاهى اين موضوع باعث خفگى حيوانات و حتى انسان‌ها نيز مىشود . و اين باد موسوم به باد سام درياى خزر است .\r\nجمعه 6 [ اكتبر 
  ] . علىرغم ميل باطنى خود كه نمىخواستيم از مهمان‌نوازى آقاى شواب سوء استفاده كنيم ولى زودتر از آنچه مقدر بود ، حركت از رشت ميسر نشد . من و اوئيلن هر دو جريمه‌ى بدى آب و هوا را پرداختيم . اينك كه كمى حالمان جا آمده است خود را براى ترك شهر آماده كرده‌ايم . ديروز با محبت و راهنمايى ميزبان خود توانستيم يك جلودار همدانى پيدا كنيم كه پنج قاطر باركش ، سه اسب و به همان تعداد قاطرچى در اختيار ما بگذارد . با وى چنين قرار گذاشتيم كه ما را منزل به منزل تا قزوين برساند .\r\nالبته با اين ترتيب سفر كردن ، هم خرج ما زياد خواهد شد و هم دير به مقصد خواهيم رسيد ولى درهرحال براى آنهايى كه باروبنه‌ى زيادى به همراه دارند و مىخواهند به دلخواه خود سفر كنند ، جز اين چاره‌يى نيست . در جاده‌هايى كه دولت مسؤليت حفظ و حراست منزل‌ها را به عهده دارد و از رشت تا تهران تعداد زيادى از اين منزل‌ها وجود دارد ، مىشود خيلى سريع سفر كرد ، به اين معنى كه در هر منزل كه فاصله‌ى چاپارخانه‌ها به‌طور متوسط در حدود چهار يا پنج فرسنگ است ، مسافر اسب خود را عوض مىكند و تند راه مىافتد . ولى مسافرى كه مىخواهد با اين روش سفر كند ، مجبور است به يك چمدان كوچك ، يك تكه نان خشك و يك كيسه‌ى سبك انباشته از كاه قناعت ورزد . هر اسب چاپارخانه فرسنگى يك قران تمام مىشود ، يك نفر نيز به عنوان شاگرد چاپار جاده را به مسافر نشان مىدهد و مواظب است اسب را تندتر از سرعت مجاز راه نبرند و در ضمن اسب‌ها را دوباره به منزل اولى برمىگرداند .\r\nهر فرسنگ كه مسافت آن نظير واحدهاى ما در مناطق مختلف فرق مىكند ، به‌طور متوسط معادل شش كيلومتر است . اين كلمه براى كسانى كه با آثار گزنفون آشنا هستند ، بلافاصله عبارت فرسنگ « 1 » ها را به ياد مىآورد . از زمان داريوش تا به حال تصور مىكنم\r\n\r\n\r\n","description":"","footnote":"\r\n( 1 ) .  Les Paresanges  : واحد مسافت ايرانى كه از ايران به يونان رفته است . م .\r\n","page_name":" 174 ","page_number":186},
  {"content":"\r\n\r\nنام اين كلمه و حتى وضع چاپارخانه‌ها تغييرى نكرده است . اگر احيانا در جاده‌ها در طول تاريخ تغييراتى رخ داده ، فقط به منظور تعمير و ترميم خرابى آنها بوده است و الّا براى چاپارهاى امروزى همان قدر امكان استراحت و تسهيلات لازم فراهم مىشود كه در زمان‌هاى قديم ، احتمالا براى پيك‌هاى شاهان بزرگ فراهم مىشد . به طورى كه همه مىدانند در دنيا اولين مخترع پست آنها هستند .\r\nحوالى ساعت يازده جلودار و مردانش اسباب و اثاث ما را به قاطرها بار كردند و درست سر ظهر خانه‌ى آقاى شواب را كه خيلى نسبت به ما محبت كرده بود ، ترك گفتيم .\r\nكاروان كوچك ما در كوچه‌هاى شهر راه افتاد . بعد از بالا رفتن از تاق‌هاى پشت ماهى پل تهران كه در كنار آن برجى از آجر با پوششى به رنگ آبى فيروزه‌يى بنا شده است ، وارد جنگل‌هاى باتلاقى شديم كه دورتادور رشت را احاطه كرده‌اند . راه شوسه - كه نسبتا خوب به آن مىرسيدند - از كنار مسيلى مىگذشت كه پر از مار و لاك‌پشت بود . همه جا انواع و اقسام نباتات روييده بود كه تقريبا اختصاص به مناطق حاره دارد . پيچك‌ها و موهاى بسيار بزرگى دور درختان كهنسال و تنومند پيچيده و بالا رفته بودند . گاهى در سر راه ، شاليزارهايى كه ساختمان‌هاى كوچكى با بام‌هاى مخروطى شكل دراز داشتند و درختان توت قدكوتاهى كه شاخ و برگ اضافى آنها را با سليقه‌ى خاصى چيده بودند ، ما را متوجه دهكده‌يى مىكرد كه در پشت جنگل پنهان بود .\r\nجاده از كنار كاروانسراى وسيع و چهارگوشى مىگذشت . اين كاروانسرا را با آجر قرمز در كنار سنگر يا دوشنبه بازار ساخته بودند . در طبقه‌ى همكف كاروانسرا دكان‌هايى كوچك و آراسته و در طبقه‌ى دوم كه ايرانىها به آن بالاخانه مىگويند يك رشته اتاق‌هاى مرتب و رديف هم قرار داشت . هر دوشنبه روستاييان آبادىهاى اطراف براى مبادله‌ى ما يحتاج زندگى در اين بازار دور هم جمع مىشوند . ما نيز چند لحظه‌يى در قهوه‌خانه‌ى كوچكى كه در كنار كاروانسرا داير بود ، توقف كرديم و بلافاصله قهوه‌چى چاى آورد . از وقتى كه اروپاييان عازم تهران ، اين جاده را به راه ارزروم - تبريز ترجيح داده‌اند ، با رفت و آمد آنها تعصب خشك و معروف گيلانىها خيلى فرق و فروكش كرده است .\r\nاز سنگر كه گذشتيم بر انبوهى و شكوه جنگل افزوده شد . در اين راه گاهى از رودهايى كه روى آنها با تخته‌هاى لرزان پل بسته بودند مىگذشتيم و عبور از چنين پل‌هايى خالى از ترس و دلهره نبود . مسير ما پر بود از آبادىهايى كه يك يا دو دهكده‌ى\r\n\r\n","description":"","footnote":"","page_name":" 175 ","page_number":187},
  {"content":"\r\n\r\nمجزا از هم را تشكيل مىدادند . در بين راه براى بررسى وضع داخلى يكى از محله « 1 » ها از اسب پياده شديم . پيرمرد زنده‌دل و مهربانى به استقبال ما آمد و سگ‌هاى زيادى را كه بدون قصد آزارى دور ما جمع شده بودند ، از آنجا دور كرد و خانه « 2 » يى را كه افراد خانواده‌اش در آن زندگى مىكردند به ما نشان داد . اين خانه روى پايه‌هاى چوبى كه در آب فرو رفته بودند قرار داشت و داراى زيربناى تخته‌يى و پشت‌بام نسبتا مرتفعى بود كه ساقه‌ى غلات به شكل پشت ماهى آن را مىپوشاند . اين خانه نه جاى بخارى نه پنجره داشت . براى رفتن به داخل آن نيز از يك نردبان استفاده مىكردند . ولى كمى آن طرف‌تر در ارتفاع در حدود پانزده تا بيست پايى با تخته‌بندى روى تيرهاى چوبى جاى وسيعى براى نشستن درست كرده بودند كه روى آن را بام مخروطى شكلى سايه مىانداخت .\r\nاينجا را به زبان محلى كتام « 3 » مىگفتند . روستاييان در روزهاى گرم تابستان كه نمىشود گرماى هوا را تحمل نمود ، به زير آن پناه مىبرند و در اين فصل سال خانه‌ها به علت هجوم و اجتماع كك و پشه قابل سكونت نيست . بعضى از گيلانىها زير كتام دود غليظى نيز راه مىاندازند تا شايد اين دشمنان سمج را از اطراف آن دور كنند . شكل لانه « 4 » كه دور از شبيخون راسوها ، مرغان خانگى مختلف را توى آن نگه مىدارند و تلنبار « 5 » ، محل پرورش كرم ابريشم نيز با مقياس‌هاى مختلف شبيه كتام است . برنج نكوبيده را در كندوج « 6 » انبار مىكنند . كندوج عبارت از جايگاهى است كه روى چهار تير بلند از تخته درست كرده‌اند و بر بالاى آن بام وسيعى به شكل كله‌قند قرار دارد .\r\nجاده‌ى رشت - تهران نسبتا پرتردد بود و كاروان‌هاى الاغ و قاطر كه كالاى ايران را به پيربازار مىبردند ، از مقابل ما مىگذشتند . ولى در اين جاده از قطار شتر خبرى نبود ، چون هواى مرطوب گيلان براى اين حيوان صحراهاى خشك قابل تحمل نيست و به اين جهت در اين منطقه اگر هم شترى پيدا بشود خيلى نادر است .\r\nعلىرغم ثروت طبيعى اين سرزمين اهالى ظاهر بسيار فلاكت‌بارى داشتند . لباس اغلب مردها را يك زير پيراهنى ساده‌ى رنگين كه سينه‌اش باز بود تشكيل مىداد . اين پيراهن روى شلوارى كه از پارچه‌ى آبى رنگ دوخته بودند و فقط تا زانوى آنها مىرسيد ، مىافتاد . مردم اغلب پابرهنه راه مىرفتند و بسيارى از آنها بارهاى هموزنى را كه به دو\r\n\r\n\r\n","description":"","footnote":"\r\n1 ، 2 ، 3 ، 4 ، 5 ، 6 . اين كلمات كه اصطلاحات محلى است تقريبا همه جا در اصل به اين صورت نوشته شده است . م .\r\n","page_name":" 176 ","page_number":188},
  {"content":"\r\n\r\nطرف چوب « 1 » درازى آويزان بود ، روى دوش خود حمل مىكردند . از گونه‌هاى فرورفته‌ى اكثر روستاييان و چشم‌هاى درخشانى كه دورشان آثار زخم مشهود بود ، به سادگى مىشد حدس زد كه آنها به تب بومى مبتلا هستند .\r\nاوايل شب بعد از عبور از روى پل بيضى شكلى كه رگبار آن را به صورت پرتگاه لغزنده‌يى درآورده بود ، به چاپارخانه‌ى كهدم وارد شديم . به‌طورى كه شهرت دارد اينجا بهترين چاپارخانه‌ى ايران است . ولى گمان نمىكنم كه اين شهرت از وسايل آسايش يا مرتب بودن وضع اتاق‌هاى آن ناشى شده باشد .\r\nدر همه جاى ايران ساختمان چاپارخانه‌ها تقريبا يكسان است : چهار بناى گلى و يك حياط چهارگوش در كنار آن . در ورودى چاپارخانه به جاده باز مىشود و سردر آن به شكل گنبد بيضى مانندى است كه در بالاى آن بالاخانه‌يى قرار دارد . براى رفتن به داخل بالاخانه بايد از پلكانى كه شيب كم و بيش تندى دارد ، بالا رفت . در دو طرف در ورودى اتاق‌هايى ساخته‌اند كه هركدام در يك لنگه‌يى دارد . پنجره‌ها كه هيچ وقت شيشه‌يى ندارند به حياط داخلى باز مىشوند . اگر هيزمى در اجاق بسوزد چنان دودى بلند مىشود كه مسافر ناگزير است هميشه فقط از چوب‌هاى خشك موجود در انبار چاپارخانه استفاده كند . ساختمان‌هاى جنبى بيش‌تر براى انبار كردن علوفه و عليق اختصاص دارند و ساختمان آخرى نيز مخصوص اصطبل‌ها است . با وجود اين در فصل تابستان اسب‌ها را در هواى آزاد نگه مىدارند و آنها از آخورهايى كه در ديوارها تعبيه شده ، جو و علوفه مىخورند . اتاق‌هاى مسافران فاقد هر نوع وسايل ضرورى است ولى در عوض هر نوع حشره‌ى مزاحمى كه بشود تصور كرد ، آنجا جمع است . اتاق‌هاى طبقه‌ى بالا اگرچه به نسبت طبقه‌ى پايين تميزتر به نظر مىآيد ، ولى باز هم پر از حشرات گوناگونى است كه علاقه‌مندان به جمع‌آورى حشرات مىتوانند يك مجموعه‌ى كامل از بين آنها جمع‌آورى كنند .\r\nتعداد بىشمارى گربه نيز از ابواب جمعى دايمى اين چاپارخانه‌ها است ، ولى مزاحمت آنها به نسبت حشرات كم‌تر است . با وجود اين نبايد از وجود آنها غافل بود ، چون به محض اينكه مسافر خسته و گرسنه ، اتاقى براى خود گرفت ، اين حيوان به‌طور نامريى قبل از وى وارد اتاق مىشود . يك لحظه غفلت كافى است كه شامش در يك\r\n\r\n\r\n","description":"","footnote":"\r\n( 1 ) . اين نوع چوب را كه براى حمل بار به كار مىرود ، در گيلان چانچو مىگويند . م .\r\n","page_name":" 177 ","page_number":189},
  {"content":"\r\n\r\nچشم به هم زدن به‌طور اسرارآميزى ناپديد شود . شب‌ها اين غول‌هاى كوچك كه چشمان سبز رنگى دارند ، رويشان زيادتر مىشود و با سروصدا اسباب و اثاث مسافران را بازرسى مىكنند . گاهى وقاحت آنها به حدى است كه حتى روى شكم خالى مسافرى كه قبلا همه‌ى ما حضرش را خورده‌اند ، جا خوش كرده و مىخوابند و يا - شايد به عمد - آن قدر اين طرف و آن طرف مىپرند و سروصدا راه مىاندازند كه حتى اشخاص كر نيز با سروصداى آنها نمىتوانند بخوابند .\r\nوقتى كه ما رختخواب‌ها را در يكى از اتاق‌هاى بالاخانه باز مىكرديم ژروم بساط چاى را راه انداخت و با دو مرغ كه آنها را چاپارخانه‌چى گرفته بود و مقدارى برنج ، شام مطبوعى كه خيلى خوش‌مزه‌تر از ساردين‌هاى نانت « 1 » بود ، تهيه نمود . از خوردن اين شام شاهانه تازه دست كشيده بوديم كه بوى شراب ، چاپارخانه‌چى را با ولع خاصى به اتاق ما كشاند . پيمانه‌يى پر كرده و با علاقه تعارفش كرديم . شنيدن اين كه در اين ايالت تاك‌خيز كسى شراب نمىاندازد ، براى ما تعجب‌آور بود . ولى به‌طورى كه مىگفت گويا انگورهاى اينجا ، فقط به مصرف درست كردن شيره و يك نوع نوشابه‌ى ترش‌مزه كه سكنجبين مىگويند و در مذاق ايرانىها نوشيدنى بسيار مطبوعى است ، مىرسد .\r\nاين گيلانى چنان به ايالت خود مىباليد كه آنجا را از همه مناطق دنيا برتر و بهتر مىدانست . آنگاه شروع به تعريف از ميوه‌ها و به خصوص مركبات اين ايالت كرد و در حدود دوازده نوع ميوه براى ما باز شمرد : ليمو ، بادرنگ ، انار ، پسته ، سيب ، هلو ، زردآلو ، گلابى ، بادام . . . . اگر اوئيلن كه حوصله‌اش سررفته بود ، خواهش نمىكرد از اين ميوه‌هاى خوشمزه چند تا براى ما بياورد ، شايد ساعت‌ها به شمردن نام‌هاى هر ميوه‌يى كه در دنيا به عمل مىآيد ادامه مىداد . ولى بيچاره در مقابل درخواست دوست من بهتش زد ، چون گويا تا به حال هيچ مسافرى در چاپارخانه هوس خوردن ميوه نكرده بود . با وجود اين قول داد اگر فردا را نيز آنجا بمانيم براى ما از آن ميوه‌هاى خوب خواهد آورد . ضمنا براى اينكه ما را بيش‌تر به ماندن تشويق كند ، از شكارگاه‌هاى حول‌وحوش تعريف كرد . به گفته‌ى او هر نوع شكار در جنگل‌هاى اطراف اين منطقه پيدا مىشود : گراز ، يوزپلنگ ، خرس ، تشى ، گوزن ، گرگ و حيوان‌هاى وحشى ديگر . اما نسل فيل - البته به قول او - به دست رستم از اين جنگل‌ها كنده شده ، در عوض ببر كه براى گله‌ى گوسفندان آفت\r\n\r\n\r\n","description":"","footnote":"\r\n( 1 ) .  Nantes  : از شهرهاى فرانسه در كنار رود لوار . م .\r\n","page_name":" 178 ","page_number":190},
  {"content":"\r\n\r\nبزرگى است - در اين طرف‌ها چندان زياد است كه حتى بعضى از روزهاى زمستان تا نزديكى چاپارخانه مىآيد . و به ما وعده داد هر قدر دلمان بخواهد مىتوانيم قرقاول و گيلانشاه « 1 » شكار كنيم . آن‌گاه صحبت را به گياهان و حيوانات بومى كشاند و درباره‌ى خواص آنها داد سخن داد تا سرانجام به هر زحمتى بود خود را از شر پرچانگى وى نجات داديم .\r\nدر پايين ، كنار ديوار چاپارخانه ، شغال‌ها زوزه‌يى مىكشيدند كه شبيه خنده يا گريه‌ى بچه‌ها بود . ولى صداى كفتارها طنين خشن و گوشخراشى داشت . صداى وزوز حشرات ، سقوط برگ‌ها ، سوت خزندگان ، هوهوى حيوانات وحشى ، ناله‌ى شباهنگ‌ها همه به هم مىآميخت و از اعماق جنگل به گوش مىرسيد . در اين بين به محض اينكه غرش وحشتناك ببر - اين حيوان درنده و ستمگر جنگل‌هاى گيلان - از دوردست‌ها برمىخاست همه صداهاى ديگر يك دفعه وحشت‌زده خاموش مىشد . تابش رشته‌هاى رنگين هزاران كرم شب‌تاب در دل تاريكى شب نيز بسى تماشايى بود .\r\nاين همه سروصداى درهم‌برهمى كه آن شب از جنگل‌هاى دست نخورده‌ى اطراف بلند مىشد ، ساعت‌ها نگذاشت به خواب رويم . هر زمان هم كه خواب با چشمان ما آشنا مىشد ، صداى شوم شغال‌ها ما را از جا مىپراند .\r\nسه‌شنبه [ 7 اكتبر 
  ] . ساعت 5 صبح ، جلودار ما را بيدار كرد . سماور فورا به جوش آمد ، بعد از صرف صبحانه وسايلى را كه باز كرده بوديم دوباره بسته‌بندى كرديم و چاروادارها با دقت و بعد از سبك سنگين كردن ، به‌طور متعادل آنها را روى قاطرها بار كردند .\r\nساعت هفت بود كه از چاپارخانه‌ى كهدم راه افتاديم . شبنم صبحگاهى راه‌ها را چنان خيس كرده بود كه گويى رگبار تندى باريده است . جاده از ميان جنگلى كه خيلى انبوه‌تر و وحشىتر از جنگل‌هايى بود كه تا به حال آنها را پشت سر گذاشته بوديم ، مىگذشت . از اينجا به بعد خط تلگراف ايران راهنما و همسفر خوبى براى ما به شمار مىرفت . سيم‌ها را به شاخه‌ى درخت‌ها يا به تيرهايى كه قوام و تعادل چندان قابل اطمينانى نداشتند ، وصل كرده بودند . ارتفاع سيم از جاده از قد يك آدم معمولى تجاوز نمىكرد . ازاين‌رو\r\n\r\n\r\n","description":"","footnote":"\r\n( 1 ) .  Becasse  : نام اين پرنده در فرهنگ‌ها به ابيا و ماكيان كوهى ترجمه شده است ولى نام محلى آن به‌طورى كه در متن كتاب عينا آمده گيلانشاه است كه گوشت لذيذى دارد و شكار آن مشكل است . در عرف محلى گيلان ، مردم شنيدن صداى گيلانشاه را خوش شگون مىدانند و به فال نيك مىگيرند . م .\r\n","page_name":" 179 ","page_number":191},
  {"content":"\r\n\r\nمسافرى كه در دل شب در اين جاده شاهى اسب مىراند ، اگر سيم گردنش را قطع نكرده باشد خيلى شانس آورده بود .\r\nحوالى ظهر از اسب پياده شديم و از كاسه‌ى برنج سردى كه به همراه داشتيم چيزى به نام ناهار خورديم كه نه خوشمزه بود و نه قابل هضم . خوشبختانه قمقمه‌ى شراب به دادمان رسيد و حالمان را حسابى جا آورد .\r\nگرما طاقت‌فرسا بود هوا آلوده به بوى تعفن‌آور باتلاق‌ها . وقتى كه من مىخواستم سوار اسب شوم ، احساس كردم بدنم مىلرزد . ژروم توصيه نمود بلافاصله به مقدار كافى گنه‌گنه بخورم ولى متأسفانه وسايل دارويى پيش چاروادارى بود كه در پيشاپيش كاروان راه مىرفت .\r\nجنگل هميشه باشكوه بود و گاهى ما از سيلاب‌ها مىگذشتيم كه نسبت به عمقشان خيلى خروشان و پرسروصدا بودند . رفته‌رفته از انبوهى جنگل‌ها مىكاست و فاصله‌ى درختان از هم زيادتر مىشد . زمين زير پاى ما ، نسبت به آن قسمت‌هايى كه در پشت سر گذاشته بوديم ، كم‌تر باتلاقى بود و درختان بلوط ، سرو ، نسترن ، بيد ، گز و سقز نزديك شدن به آب و هواى نواحى خشك‌ترى را بشارت مىدادند . مارمولك‌هاى سبز رنگ بزرگى سرشان را بالا گرفته و با دهان باز زير آفتاب به خواب رفته بودند . جاده كه به موازات رودخانه‌ى سفيدرود كشيده شده است ، گاهى از بالاى تپه‌هايى كه در كنار اين رودخانه قرار داشتند ، مىگذشت و عبور از بعضى قسمت‌هاى آن خيلى سخت و پرخطر بود ، به‌طورى كه مىشد با اسب از روى تخته سنگ‌ها بالا رفت ، ولى گمان نمىكنم جز اينكه پياده از روى آنها پايين مىآمديم ، راه احتياطآميز ديگرى نيز ممكن بود وجود داشته باشد . يك ماشين بخار متحرك در وسط يكى از اين فروريختگىهاى جاده از كار افتاده و همان جا مانده بود . روستاييان زيادى سعى مىكردند تا آن را به دهكده‌ى مجاور بكشانند . ولى چون اين روستاييان زحمتكش مطمئن بودند كه به جاى دستمزد و پاداش ضربات شلاق دريافت خواهند نمود به ما صريحا گفتند كه اين ماشين مزاحم را به رودخانه خواهند انداخت و خود را از شر آن راحت خواهند نمود و براى تبرئه‌ى خود داستانى خواهند ساخت كه حادثه‌ى ناگوار و غيرمنتظره‌يى ناگهان اين مصيبت را پيش آورده است .\r\nدهكده‌ى رستم‌آباد آخرين سرحد منطقه‌ى جنگلى است . اينجا آبادى كوچكى است با خانه‌هاى گلى كه هيچ چيز درخور توجهى ندارد . ما از اين دهكده از ميان كوچه‌ى\r\n\r\n","description":"","footnote":"","page_name":" 180 ","page_number":192},
  {"content":"\r\n\r\nتنگى كه اطراف آن را دكان‌هايى فراگرفته بود ، گذشتيم . در يكى از دكان‌هاى اين بازار كوچك پوست زيباى ببرى را آويخته بودند كه فروشنده‌يى مىخواست به بهاى چهل تومان به ما بفروشد . ولى من گمان نمىكنم به چنين قيمت گزافى هرگز كسى حاضر به خريد آن مىشد .\r\nكمى دور تر از اين آبادى چاپارخانه‌ى محقرى وجود داشت . از اين چاپارخانه چشم‌انداز رودخانه‌ى سفيدرود كه در ميان دو كوهستان مرتفع مشجر ، كه قله‌ى باشكوه « درفك » بر آنها مسلط است ، جريان داشت ، خيلى زيبا ديده مىشد .\r\nولى من هيچ حال و حوصله‌ى تماشاى اين مناظر كم‌نظير را نداشتم ، چون بعد از شام سرم از شدت درد مىتركيد . اين آخرين قسمت مسافرت براى من يك شكنجه‌ى واقعى بود . در آن لحظات به قدرى حالم بد بود كه به زحمت مىتوانستم خود را در پشت اسب راست نگه دارم . هر لحظه چشمم سياهى مىرفت و مىرفتم كه از روى زين به زمين بيفتم . وقتى كه به چاپارخانه رسيديم ، اوئيلن و ژروم مجبور شدند مرا از جايم بلند كرده ، در اتاقى در طبقه‌ى پايين درازم كنند . در اين اتاق من تمام نيروى خود را به كار بردم تا آخرين قسمت يادداشت روزانه‌ام را تمام كنم و نيرويى كه براى اين كار صرف كردم تمام قدرت باقى مانده‌ى مرا تحليل برد و حسابى از پايم انداخت . كوفته و بىحال روى رختخواب افتادم . از تب سراپاى بدنم مىسوخت .\r\nچهارشنبه 11 [ اكتبر 
  ] . در رستم‌آباد سه روز از بدترين روزهاى زندگى خود را گذراندم . هشتم ماه از صبح تب كردم و حمله‌ى بيمارى تا غروب آفتاب ادامه داشت .\r\nالبته اين تب‌ها از نوع تب‌هاى نوبه است كه دردهاى شديدى در كمر ، پشت گردن و شقيقه‌ها ايجاد مىكنند و تمام اعضاى بدن انسان كوفته و دردناك مىشود . به تناوب بدنم گرم و سرد مىشد . مثل اينكه مرا از يك كوره‌ى سوزان بيرون مىآوردند و ناگهان وارد حوض يخزده‌يى مىكردند . گاه‌به‌گاه هذيان مىگفتم . كاه‌هايى كه به سقف اتاق چسبيده بود و به كوچك‌ترين بادى تكان مىخورد ، به نظر من مانند مارهايى مىآمد كه مىخواهند خود را روى من بيندازند . حوالى شب بعد از يك عرق شديد تبم بريد . از اين فرصت استفاده كردم و مقدار زيادى گنه‌گنه خوردم .\r\nفردا باز تب به همان شدت روز قبل شروع شد . اين بار در اطراف كبد خود دردهاى ناراحت‌كننده‌يى نيز احساس مىكردم . نزديكىهاى شب ، مثل ديشب ، حالم رو به بهبود\r\n\r\n","description":"","footnote":"","page_name":" 181 ","page_number":193},
  {"content":"\r\n\r\nگذاشت . وضع روحىام هيچ خوب نبود ، چون قبلا تعريف اين تب‌هاى گيلان را زياد شنيده بودم و مىدانستم كه سومين حمله يا به بيمارى تيفوئيد تبديل خواهد شد و يا باعث چنان ضايعه‌ى شديد مغزى مىشود كه فاتحه‌ى مريض خوانده است . از يادآورى اينكه جسد من طعمه‌ى شغال‌هايى خواهد شد كه هر شب در دور و بر چاپارخانه زوزه‌ى گريه مانندى سر مىدهند ، سراپاى وجودم مىلرزيد . چنين مرگى بسيار نامطبوع بود . خيلى به موقع به ياد كتابى افتادم كه سال‌ها پيش تحت عنوان خاطرات جوانى ماكسيم دوكان « 1 » خوانده بودم . آنجا نوشته بود : « آن قدر گنه‌گنه بايد خورد كه در اعضاى بدن چون تير توپ اثر بگذارد . » آخرين تصميم را گرفتم : يا مرگ يا زندگى ! از ژروم خواهش كردم با كاغذ سيگار شش كپسول گنه‌گنه ، هركدام به اندازه‌ى پنج سانتىگرام ، برايم درست كند .\r\nبه فاصله هر پنج دقيقه تمامى آنها را خوردم و روى آن يك گيلاس شراب با آب‌ليمو سركشيدم . بدين ترتيب « تير توپ » در شده بود ، در انتظار اثر آن به خواب فرو رفتم .\r\nنتيجه قطعى بود . صبح زود از خواب بيدار شدم . درحالىكه با اضطراب تمام منتظر تب و لرز هر روزى بودم ، خوشبختانه ديگر از حمله‌ى بيمارى خبرى نشد . فقط گاهى تصور مىكردم كه صداى ناقوس يا شيپور مىشنوم و هرچه رفقا بيخ گوشم داد مىكشيدند ، من خيلى به زحمت صداى آنها را مىشنيدم . بعد از ظهر همان روز حتى توانستم از جايم بلند شده ، مقدارى راه بروم و كمى غذا بخورم .\r\nامروز صبح حتى قدرت آن را داشتم كه سوار اسب شده و به سفر ادامه دهم ، فقط كمى گوش‌هايم سنگين بود .\r\nجلودار مهربان از اينكه مرا سرپا مىديد خيلى خوشحال به نظر مىرسيد . بلافاصله كمكم نمود كه خوب روى زين قرار بگيرم ، بعد با ابراز محبت تمام دستم را فشرد و سپس رو به آسمان كرد و از صميم قلب گفت : « اللّه اكبر ! » . در اينكه خدا بزرگ است شكى نمىتوان داشت ، ولى « از تو حركت و از خدا بركت ! » اگر دوست دانشمند من آقاى ارلان « 2 » مقدار خيلى زيادى گنه‌گنه در جعبه‌ى داروهاى سفرى من نمىگذاشت ، به احتمال زياد خاطرات مسافرت من در رستم‌آباد به پايان مىرسيد . گذشته از همه‌ى اينها\r\n\r\n\r\n","description":"","footnote":"\r\n( 1 ) .  Maxime Ducamp  : ماكسيم دوكان [ 1822 - 1894 م 
  ] نويسنده و جهانگرد فرانسوى كه بارها به سرزمين‌هاى مشرق زمين و اروپا سفر كرده و آثار زيادى از خود به يادگار گذاشته است . م .\r\n( 2 ) .  Herlant \r\n","page_name":" 182 ","page_number":194},
  {"content":"\r\n\r\nما زياد حق گله و شكايت نداشتيم . چون به غير از مسموميت اوئيلن و اين تب لعنتى تا اينجا با حادثه‌ى جدى ديگرى مواجه نشده بوديم .\r\nبعد از رستم‌آباد ، جاده از كناره‌ى شرقى گودال عميقى مىگذشت كه در آنجا رودخانه سفيدرود به نام قزل‌اوزن سرازير بود . اين رود از كوه‌هاى كردستان سرچشمه مىگيرد و به درياى خزر مىريزد . راه به قدرى بد بود كه اغلب چاروادارها عبور از بستر نيمه خشك رودخانه را به عبور از جاده ترجيح مىدادند . ابرها آرام آرام از دامنه‌ى كوه برمىخاستند و در پيچ‌وخم آن جامىگرفتند . درختان زيادى از زيتون و نارنج اطراف قصبه‌ى رودبار را - كه منظره‌ى زيبايى داشت - پر كرده بود . از ميان كوچه تنگى كه با حصير پوشانده شده بود و در واقع بازار رودبار به حساب مىآمد ، عبور كرديم .\r\nحول‌وحوش رودبار و دامنه‌ى كوه‌هاى سمام « 1 » كه در آن طرف سفيدرود واقع است پوشيده از درختان زيتون بود . در سرتاسر ايران اينجا تنها ناحيه‌يى است كه اين درخت به عمل مىآيد . روستاييان از ميوه‌ى اين درخت براى تهيه‌ى صابون و روغن - كه آنها را به روس‌ها مىفروشند - استفاده مىكنند .\r\nدر ايران بيش از ساير كشورها ، هر منطقه‌يى داراى معتقدات خاص و گاهى موهوم درباره‌ى غذاهاى محلى است . مثلا اغلب ساكنان كرانه‌هاى خزر بيش‌تر ماهى فلس‌دار مىخورند ، در صورتى كه تهرانىها اصولا مخالف مصرف ماهى هستند . اهالى قصبات گيلان كه عادت به خوردن گوشت و برنج دارند ، نان را خوراك ناسالم و زيانبخشى مىدانند . رايج‌ترين نفرين در اين نواحى اين است : « الهى نان بخورى و بتركى ! » گيلانىها از مصرف روغن زيتون هيچ‌گونه دغدغه‌ى خاطرى به دل راه نمىدهند ، ولى ايرانيان ديگر ، بر خلاف علاقه و ميل باطنى رودبارىها ، به جاى روغن زيتون از روغن كنجد استفاده مىكنند . بديهى است اگر اين پيش‌داورىهاى بىپايه نبود ، رودبارىها كه با توجه به خوبى يا بدى محصول سالانه به‌طور متوسط بيست و پنج هزار تومان از رهگذر زيتون بهره مىبرند ، مىتوانستند چند برابر اين مبلغ به هم‌ميهنان خود زيتون بفروشند .\r\nبه محض اينكه از رودبار خارج شديم با منظره‌ى اندوهناك و در عين حال پرهيبتى مواجه گشتيم . چهار طرف ما را كوه‌هايى با شيب تند و صخره‌هاى عظيم فراگرفته بود .\r\nديگر سبزى يا درختى به چشم نمىخورد ، فقط گاه گاهى بوته‌هاى خار كه پلاسيده شده\r\n\r\n\r\n","description":"","footnote":"\r\n( 1 ) . نام اين كوه در كتاب  Saman  چاپ شده است . م .\r\n","page_name":" 183 ","page_number":195},
  {"content":"\r\n\r\nبودند تك‌تك كنار جاده روييده بودند . فردوسى گويا مناظر وحشى اينجا را براى صحنه‌هاى اصلى بعضى از حماسه‌هاى شاهنامه انتخاب كرده است . به‌طورى كه جلودار مىگفت رستم ديوهاى بدكار را - كه ساكنان دهكده‌يى در مجاورت كوه درفك را به سنگ تبديل كرده بودند - در همين جا شكست داده است . بنا به گفته‌ى او فرنگىها كه از به دو تولد تحت حمايت ديوها زندگى مىكنند ، نبايد هيچ وقت از آنها ترسى به دل راه دهند . به اين ترتيب بديهى است كه ما از ديوهاى اينجا نمىترسيديم ولى همه‌ى حواسمان جمع بود تا با دقت تمام اسب‌ها را از بالاى پرتگاه‌هاى خطرناك - كه نام جاده روى آن گذاشته بودند - به سلامت عبور دهيم .\r\nدره‌ى سفيدرود به تدريج تبديل به گردنه‌ى تنگ و باريكى شد كه مسير راه را در بالا پر پيچ و خم مىكرد . اين كوره‌راه بزرو براى عبور اسب‌ها بسيار سخت و خطرناك بود ، ولى با وجود اين يابوهاى بيچاره‌يى كه وزن ما را تحمل مىكردند ، با چنان اطمينان خاطرى در آن راه قدم برمىداشتند كه محال بود اسب‌هاى اصيل به اين خوبى از راه بگذرند . هميشه تندباد عجيبى در اين راهرو باريك مىوزد . وقتى كه به روى پل منجيل رسيديم ، شدت وزش آن به نهايت رسيده بود و فشار باد به اندازه‌يى زياد بود كه وقتى از روى پل پشت ماهى پنج چشمه به زحمت بالا مىرفتيم ، كم مانده بود ما را از روى زين پايين بيندازد . اين پل - كه سرحد ايالت گيلان و عراق [ عجم 
  ] محسوب مىشود - از طرف چاروادارها به نام پل دوباد معروف شده است . سرتاسر سال روى اين پل چنان بادى مىوزد كه اغلب حيوانات باركش را با بارشان و به طريق اولى هر اسبى را با سوارش به پايين پرت مىكند . در فصل تابستان جهت باد از سمت بحر خزر به جانب جنوب است ولى در زمستان جريان آن در جهت عكس تغيير مىكند . بيان علت اين تغييرات جوى بسيار ساده است : از شكاف باريك دره‌ى سفيدرود ، مانند يك لوله بخارى ، در تابستان جريان هواى سرد كرانه‌ى دريا و در زمستان هواى گرم فلات مرتفع به سوى طبقات بالايى كه پر از هواى گرم و دم‌كرده‌يى است ، كشيده مىشود . ولى چاروادارها اين عامل طبيعى را به نحو ديگر و به طرز شاعرانه‌يى توجيه مىكردند . به اعتقاد آنها در ايجاد اين تندباد و توفان‌ها - كه شبانه‌روز گرد و خاك روى پل را با شدت هرچه تمام‌تر مىروفتند - دست شرارت ديوها ، اين دشمنان نفرين شده‌ى بشريت ، در كار بود .\r\nچاپارخانه‌ى منجيل در بهترين نقطه‌ى دهكده واقع شده ، و اين دهكده مجموعه‌يى\r\n\r\n","description":"","footnote":"","page_name":" 184 ","page_number":196},
  {"content":"\r\n\r\nاز چند خانه‌ى محقر با ديوارهاى گلى بود كه اگر با خانه‌هاى اغلب روستاييان خودمان مقايسه كنيم ، تميزتر و نظيف‌تر به نظر مىرسيد .\r\nبه‌طورى كه مىگفتند منجيلىها از اعقاب برزگران كرد ، از قبيله‌ى ريشوند هستند كه به وسيله شاه عباس اول در اين نواحى مستقر شده‌اند . تا كمى پيش ، بين خود با نوعى زبان خاص و نامفهومى كه مخلوطى از تركى و فارسى بود صحبت مىكردند . شايد كنجكاوى بيش از اندازه‌يى كه در وجودشان نهفته است ، آخرين اثر از عادات زندگى ايلاتى آنها باشد ؛ زيرا به محض اينكه ما در يكى از اتاق‌هاى بالاخانه - كه از هر طرف در مسير باد بود - جا گرفتيم ، تمام بچه‌هاى دهكده چون مور و ملخ به سوى ما هجوم آوردند . دفع شر اين كوچولوهاى مزاحم كار ساده‌يى نبود ، تا اينكه ژروم مجبور شد دست به شلاق ببرد و آنها را با ضربه‌ى شلاق از كنار ما دور كند . بلافاصله سروكله‌ى پدرها پيدا شد كه ظاهرا براى عذرخواهى از مزاحمت بچه‌ها آمده بودند ولى در واقع مىخواستند از تماشاى مجانى نمايش تهيه‌ى شام ما بىنصيب نمانند . ما ناچار بوديم در ميان يك مشت جماعتى كه با دقت عجيب كوچك‌ترين حركت ما را زير نظر داشتند ، غذا بخوريم . چنگال بيش از هر چيز ديگر تعجب و كنجكاوى آنها را برانگيخته بود . ظاهرا آن را يك ابزار عجيب و حتى خطرناك تصور مىكردند ، زيرا وقتى كه ما چنگال را به دهان نزديك مىكرديم فرياد تعجب و وحشت از زبان همه بلند مىشد . در اين موقع جوانان دهكده نيز از روى پشت‌بام‌هاى مجاور ما را تماشا مىكردند و مرتب متلك مىگفتند .\r\nسرانجام چون وقت برگشت گله‌ها نزديك مىشد ، تمامى روستاييان راه خود را كشيدند و رفتند . لحظه‌يى بعد الاغ‌ها ، گوسفندان ، بزها و چند رأس گاو كوچك - كه پشت آنها شبيه گاوان وحشى هند قوزى داشت - از جلوى چاپارخانه مىگذشتند .\r\nاز شعارها و يادگارهايى كه روى ديوار نوشته بودند ، معلوم مىشد چاپارخانه‌ى منجيل محل توقف اروپاييان زيادى بوده كه حوادث روزگار آنها را به ايران كشانده است .\r\nيك نفر فرانسوى به مسافران هشدار مىداد كه : « مواظب عنكبوت‌هاى سمى باشيد ! » يك انگليسى به او جواب داده بود : « كاتوليك‌هاى رومى زهرآگين‌تر از اين حشرات هستند ! » .\r\nانگليسى ، دوست من ! اين ناشى از يك كينه‌ى مذهبى نيست ؟ من حاضرم شرط ببندم كه تو يكى از آن اشخاص ظاهر الصلاح و اندرزگويى هستى كه « انجمن انتشارات تورات » به خاطر وقار ظاهرى و تصنعىات تو را براى پخش كتاب‌هاى مقدس به اطراف\r\n\r\n","description":"","footnote":"","page_name":" 185 ","page_number":197},
  {"content":"\r\n\r\nو اكناف مىفرستد و آنهايى كه اين كتاب‌ها را دريافت مىكنند صفحات آن را فقط براى ساختن فشنگ يا پيچيدن نمك به كار مىبرند .\r\nيك آلمانى معتقد بود : « انگلستان كشتى توفان‌زده‌يى است » . يكى از ساكنان آن جزيره كه با خواندن چنين شعارى غرور ملىاش جريحه‌دار شده بود ، زير آن جمله چنين جواب داده بود : « دست گربه به گوشت نمىرسد ، مىگويد بو مىدهد ! » يكى ديگر كه ديد مثبت و واقع‌بينى داشت ، مفيد و مختصر نوشته بود : « ساس‌هاى بزرگى اينجا هست ! » يك ايتاليايى به آگاهى رهگذرها رسانده بود : « چهارمين بار است كه من از اينجا مىگذرم ! » يكى از هم‌ميهنانش با طنر جواب داده بود : « خوش‌به‌حالت ! باز هم دلت مىخواهد كه به اينجا برگردى ؟ ! » . كمى دور تر يك انگليسى ديگر خيلى صاف و وقيحانه داستان يك عشقبازى نامشروع را با شاخ و برگ براى همه شرح داده بود . با اصل موضوع كارى نداريم ، اما اين كار درست است كه نام ديگران را با بوق و كرنا بر سر هر كوى و بازار بياوريم و اين نام‌ها را با خط جلى روى در و ديوار بنويسيم ؟ حقا كه از آقايى و جوانمردى خيلى به دور است . همان‌گونه كه يكى از اهالى شهر مادريد ، از مدافعان سرسخت جنس لطيف ، به حق و با خشم تمام نوشته بود : « كسى كه حرمت خانم‌ها را نگه ندارد ، در واقع حرمت هيچ‌كس را نگه نمىدارد ، مرد رذل بسيار كثيف ! » .\r\nبا اين اتمام حجت خشن ولى بسيار بجا به اين بحث خاتمه مىدهيم .\r\n\r\n","description":"","footnote":"","page_name":" 186 ","page_number":198},
  {"content":"\r\n\r\n\r\nفصل سيزدهم كوه خرزان\r\nشاهرود - پاچنار - خرزان - كاروانسراها - گذرگاه گردنه - مزرعه - آقا بابا - تصور ذهنى ايرانيان از راه‌آهن - استقبال گربه‌ها - عظيم‌آباد - تأثير سراب - ورود به قزوين - مهمانخانه\r\nپنجشنبه 12 [ اكتبر 
  ] . صعود به سربالايىهاى شمال البرز از منجيل آغاز مىشد . جاده كه از كناره‌ى رود شاهرود يكى از شعبات سفيدرود به‌طور مستقيم عبور مىكرد در ميان تپه‌هايى كه به رنگ سرخ تندى بود پر پيچ و خم گرديد . در اينجا جاده چنان بد بود كه گاهى چاروادارها عبور از بستر تقريبا خشك رودخانه را به آن ترجيح مىدادند .\r\nبيشه‌زارها و نىزارهاى اطراف رودخانه پر از كبك و قرقاول بود ، اما متأسفانه از روى سنگ‌ها و سنگريزه‌هاى ساحلى نمىشد به سادگى آنها را شكار نمود . به محض اينكه به جايى مىرسيديم كه وضع جاده كمى بهتر از بستر رودخانه بود ، قاطرچىها كرانه‌ى شاهرود را ترك مىگفتند و چارپايان را به جاده‌ى اصلى هدايت مىكردند . منظره‌ى اينجا نيز - همان‌طور كه در فاصله‌ى بين رستم‌آباد و منجيل توصيف كردم وحشى و خشن بود .\r\nاينجا هم همان كوهستان‌ها بودند كه دوروبرشان را ابر گرفته بود و همان صخره‌ها و تخته‌سنگ‌ها كه هيچ گل و گياهى روى آنها نمىروييد . تپه‌هايى از سنگ سماق چنان رنگ سرخ تندى داشتند كه با رنگ نسبتا آبى مه رقيق اطراف كوهستان‌هاى دوردست هيچ هماهنگى نداشت .\r\nدر اين جاده اصولا رفت و آمد كم بود ، با وجود اين ما با كاروانى از رشتىها كه از تهران مىآمدند ، برخورد كرديم . سواره‌هاى مسلح در پيشاپيش كاروان حركت مىكردند .\r\n\r\n","description":"","footnote":"","page_name":" 187 ","page_number":199},
  {"content":"\r\n\r\nاغلب زن‌ها سوار بر اسب و بعضى در كجاوه‌ها نشسته بودند . يك خانم متشخصى نيز جزو مسافران بود كه در تخت روان مجللى كه با عاج خاتم‌كارى شده بود ، نشسته و به نازبالش‌هاى گلدوزى شده‌يى تكيه داده بود . به دنبال اين تخت روان چندين خدمتكار و پيشخدمت و بعد يك گروه سواره‌ى ديگر به عنوان عقبدار كاروان در حركت بودند .\r\nدر وسط سربالايى تندى يك قايق انگليسى را ديديم كه به تخته سنگى گير كرده و از حركت بازمانده بود . افرادى كه مأمور حمل آن به تهران بودند ، آن را به اميد خدا در وسط بيابان رها كرده و دنبال كار خود رفته بودند . گو اينكه كسى نمىتوانست يك چنين چيزى را كه قابل حمل و حركت نبود ، بدزدد . بعد از عبور از روى پلى كه چهار چشمه داشت ، وارد دهكده‌ى كوچكى به نام پاچنار شديم كه خانه‌هايش نظير اغلب خانه‌هاى كوهستانى از كاه‌گل ساخته شده بود .\r\nدر مقابل كاروانسرايى شش دستگاه كالسكه‌ى زيبا ديديم كه به علت خرابى و دست‌انداز جاده‌ها سخت آسيب ديده بودند و براى اولين بار متوجه شديم كه ايرانىها به كالسكه‌ى ساخت پاريس علاقه‌ى خاصى نشان مىدهند و ضمنا حمل سالم آنها از پاريس تا تهران تا چه حد مشكل است . با اين راه‌هايى كه ما پشت سر گذاشته بوديم ، اين مسئله نيز براى ما تعجب‌آور بود كه نعش اين كالسكه‌هاى خرد شده را از رشت تا اينجا چگونه آورده بودند ؟\r\nوقتى كه در قهوه‌خانه‌ى كوچك كاروانسرا با يك استكان چاى خستگى راه را درمىكرديم يك قطار شتر وارد حياط كاروانسرا شد . اين اولين بارى بود كه ما در ايران شتر مىديديم .\r\nچاپارخانه كه از همه‌ى چاپارخانه‌هايى كه ما شب‌هاى قبل را در آنها گذرانده بوديم محقرتر مىنمود ، در آن سوى دهكده قرار داشت . بر خلاف معمول در اين چاپارخانه بالاخانه در ته حياط بنا شده بود . تازه از اسب پياده شده بوديم و مىخواستيم اتاقى بگيريم كه يك نفر انگليسى با چاپار از راه رسيد و ما را از شب ماندن در پاچنار بر حذر نمود . زيرا معروف بود كه همه‌ى اتاق‌هاى اين چاپارخانه پر از « مله‌ى ميانه » است . اين حشرات كوچك - كه در همه جا به نام علمى آرگاس پرسيكوس « 1 » ( شپشه‌ى مرغ ايرانى ) معروف‌اند ، از همنوعان اروپايى خود خطرشان خيلى بيش‌تر است . جاى نيش‌شان با\r\n\r\n\r\n","description":"","footnote":"\r\n( 1 ) .  Argas Persicus \r\n","page_name":" 188 ","page_number":200},
  {"content":"\r\n\r\nدرد زياد باد مىكند كه گاهى باعث تب تيفوئيد و حتى مرگ نيز مىشود . ولى بدبختانه براى رفتن به منزلى ديگر خيلى دير شده بود ، چون از سربالايىهاى خرزان در روز روشن با هزار مصيبت مىشد گذر نمود ، حالا در تاريكى شب بالا رفتن از اين گذرگاه‌هاى خطرناك چگونه ممكن بود ؟ رختخواب‌هاى خود را روى مهتابى بالاخانه كه هواى آزاد آنجا با هواى اتاق بىدر و پيكر چاپارخانه فرقى نداشت ، باز كرديم . دست‌كم از آنجا چشم‌انداز زيباى دره‌ى شاهرود با تپه‌هاى قرمز رنگش و قله‌هاى مرتفع كوهستان سمام - كه ماه روى آنها گرد نقره پاشيده بود - خوب ديده مىشد .\r\nهوا نسبتا سرد بود ، هرچه بالاپوش داشتيم روى خود انداختيم و از ترس مله‌ها باشلق‌هاى خود را به سر كشيديم و درحالىكه از همه اعضاى بدن فقط سوراخ‌هاى بينىمان براى نفس كشيدن بيرون مانده بود ، به خواب عميقى فرورفتيم . اين بار صداى شغالى نيز نبود كه مزاحم خواب ما بشود ، شايد ترس از مله‌هاى پاچنار آنها را هم از دوروبر اين چاپارخانه فرارى داده بود .\r\nجمعه 13 [ اكتبر 
  ] . تصفيه حساب با اين صاحبان چاپارخانه هميشه كار مشكل و پردردسرى است ، اينها كسى را كه صبر ايوب هم داشته باشد ، به ستوه مىآورند . معلوم است مترجم ما نيز با همه صفات خوبش بالأخره يك انسان معمولى بود نه اولياء اللّه .\r\nرسم چنان بود كه موقع عزيمت مسافر صاحب چاپارخانه با گردن كج و حالت خاضعانه‌يى اظهار مىداشت : « قابلى ندارد ! ، هرچه مرحمت فرمودند بسته به آقايى و سخاوت مسافران محترمى است كه لطف فرموده و اين كلبه‌ى محقر را با قدوم مبارك مزين فرموده‌اند . » بعد دستش را به طرف مسافر دراز مىكرد در انتظار اينكه اقلا يك كيسه پول در آن بريزند . البته مسافر محترم توضيح بيش‌تر مىخواست . آن وقت صاحب چاپارخانه حساب‌هاى عجيب و غريب مىداد و بازار چانه‌زدن گرم مىشد .\r\nدر چاپارخانه‌ى پاچنار نيز اين سنت مو به مو عمل شد . صاحب آنجا فقط مقدارى خاروخس خشك براى ما جمع كرده بود كه با آن برنج شب را بپزيم . در ازاى اين خدمت ناچيز ژروم با گشاده‌دستى تمام چهار قران انعام داد . ولى مردك گردنش را بيش‌تر كج كرد و با حالت ترحم‌انگيزى اين مبلغ قابل توجه را به تماشاگران نشان داد و آنها را به اضافه‌ى خدا و محمد [ ص 
  ] و على [ ع 
  ] به شهادت طلبيد و مصرانه اظهار داشت كه اين پول نسبت به هزينه‌يى كه او متحمل شده ، بسيار كم است . اينجا بود كه ژروم از كوره در رفت و با\r\n\r\n","description":"","footnote":"","page_name":" 189 ","page_number":201},
  {"content":"\r\n\r\nصداى بلندى گفت : « تو دروغ مىگويى . اين درست دو برابر مبلغى است كه از مسافران ايرانى مىگيرى ! از همه اينها گذشته ، چه حق دارى كه پول بيش‌ترى بخواهى ؟ مگر خودت نگفتى كه هرچه دادند بسته به آقايى و سخاوت صاحب‌ها است . اين صاحب‌ها سخاوتمند نيستند . چه مىشود كرد آنها را خدا چنين آفريده و . . . خدا بزرگ است ! » .\r\nبعد از اين خطابه‌ى بلند در ميان خنده‌ى جمعيت راهمان را كشيديم و رفتيم . البته علت خنده خالى از مكر و شيطنت نبود . زيرا اگر ده تومان هم مىداديم باز همين صحنه تكرار مىشد و او پول بيش‌ترى مىخواست . اين رسمى كهنه و متداول است .\r\nكوره‌راه باريكى از كنار بستر رودها - كه شيب تندى داشت - ما را به جايى رساند كه از آنجا سربالايى واقعى شروع مىشد . اسبان ما اين راه سخت و صعب العبور را با احتياط و زحمت زياد بالا رفتند . گاهى از پرتگاه‌هاى بسيار خطرناكى عبور مىكرديم .\r\nيك جا قسمتى از كوه ريزش كرده بود ، با چند تير روى آنها تخته‌هايى انداخته و در آن ارتفاع ترس‌آور پلى بسته بودند و آن پل هنگام عبور زير پاى مركب‌هاى ما مىلرزيد و به پايين خم مىشد . اين معبر خطرناك را با عبارت ناميمون كفن‌كول « 1 » يعنى قله‌ى كفن نام‌گذارى كرده بودند . خوشبختانه از آن گذرگاه دلهره‌انگيز بدون حادثه‌ى ناگوار گذشتيم و دوباره يك سربالايى بسيار تند ديگر آغاز شد . در اين راه گاهى بزهاى كوهى با پريدن از صخره‌يى به صخره‌ى ديگر از برابر ما پا به فرار مىگذاشتند .\r\nما همه حواس خود را جمع كرده بوديم كه از اين راه‌هاى پر خطر جان سالم به در ببريم ، به اين جهت به مناظر فقط نگاه سرسرى و گذرايى مىانداختيم . با وجود اين چشم‌اندازى كه در برابر ما گسترده بود ، بىنهايت باشكوه مىنمود . در سمت چپ ما ، در اعماق دوارانگيزى ، رود شاهرود از بالاى صخره‌هاى سفيد درخشان به صورت رشته‌ى باريك آبى رنگى ريزش مىكرد . گويى كه ياقوت كبودى را ميان نقره‌يى سفيد كار گذاشته‌اند . اطراف آن به رنگ‌هاى زرد ، آبى فيروزه‌يى ، سفيد ، سبز و ارغوانى ديده مىشد . ذرات بلورين در ميان تركيب اين رنگ‌ها نقطه‌هاى درخشانى را تشكيل مىداد كه تلألوى آنها در زير اشعه آفتاب نورهاى رنگارنگ خيال‌انگيزى به وجود مىآورد .\r\nحالا مىفهميدم كه چرا گويندگان افسانه‌هاى هزار و يكشب قصرهاى پر از جن و پرى خود را در دل يكى از كوهستان‌هاى وحشى و دوردست جاى داده بودند . شايد براى\r\n\r\n\r\n","description":"","footnote":"\r\n( 1 ) .  Kefen - Koull \r\n","page_name":" 190 ","page_number":202},
  {"content":"\r\n\r\nآشتى با اين جن و پرىها بود كه چارودارها تكه‌يى از لباس خود را پاره كرده و به شاخه‌هاى خاردار تك درخت كوچكى - كه به تمامى شاخه‌هايش كهنه پاره‌هايى تبركا آويزان شده بود - گره مىزدند و حتى اين اداى احترام را هم كافى ندانسته ، هركدام از آنها روى سنگ‌هايى كه در پاى اين درخت نظر كرده تل شده بود ، سنگى ديگر مىگذاشتند .\r\nكمى آن طرف‌تر يك درخت ديگر و تكرار همان مراسم از نو ! ما مجبور شديم علت اين كارها را از آنها بپرسيم . گفتند : « رسمى است و شگون دارد . » بيش از اين براى سؤال ما جوابى نداشتند . تعدادى از مردم متمدن نيز ، نظير اين قاطرچىهاى عوام ، بعضى از سنت‌هاى بىمعنى را موبه‌مو رعايت مىكنند ، بىآنكه دليل آن را به درستى بدانند .\r\nبعد از پنج ساعت راه‌پيمايى دشوار و گاهى پر خطر سرانجام به خرزان رسيديم . اين دهكده‌ى محقر - كه فقط از چند كلبه‌ى گلى تشكيل شده و شش ماه از سال را زير پوششى از برف مستور بود - كاروانسراى بسيار خوبى داشت . اينجا نيز ، اگر گفته‌ى قاطرچىها را باور كنيم ، نظير كليه‌ى كاروانسراهاى ديگر به امر شاه عباس ساخته شده است . شباهت سبك ساختمان كاروانسراها نيز نشان مىدهد كه در ادوار تاريخى مختلف ساخته نشده‌اند . اگر يكى از آنها را توصيف كنيم ، خواننده‌ى كتاب بر ملاك همين توصيف با همه‌ى كاروانسراهاى اين كشور آشنايى پيدا خواهد كرد :\r\nيك كاروانسرا به‌طور كلى مركب از چهار ساختمان مجزا براى اصطبل‌ها و انبارها است كه به شكل زاويه‌ى قائمه‌يى دور يك حياط بنا شده و در ورودى آن زير تاق بلند بيضى شكلى به جاده باز مىشود . شب‌ها اين در را از پشت محكم مىبندند . در دو طرف اين در ، قسمت عمده‌ى بنا ، متشكل از طبقه‌ى هم‌كف و بالاخانه قرار گرفته است .\r\nگاهى بالاى تاق در ورودى ، يك بالاخانه كوچك ديگرى نيز قرار دارد . در بعضى از كاروانسراها كه موقعيت ايجاب مىكند ، حوض چهارگوشى در وسط حياط براى تأمين آب مصرفى مسافران احداث شده است . داخل حياط توى ديوارهايى كه ضخامت زيادى دارند ، يك متر بالاتر از زمين ، طاقچه‌هاى بزرگى به عرض سه متر و عمق دو متر تعبيه شده تا مسافرانى كه مايل نيستند براى استراحت در اتاق‌ها پول بيش‌ترى بپردازند ، از همين جان‌پناه‌ها استفاده كنند . اغلب كاروانسراها وقف هستند و پذيرايى در آنها مجانى است . با وجود اين اگر مسافرى به دليل اينكه يك شب را بدون دغدغه‌ى خاطر از بدى هوا يا دستبرد راهزن‌ها در داخل يكى از آنها به صبح رسانيده است ، چند شاهى\r\n\r\n","description":"","footnote":"","page_name":" 191 ","page_number":203},
  {"content":"\r\n\r\nپول به محافظ كاروانسرا انعام بدهد او را سخت خوشحال خواهد كرد . مبلغ اين پول هر قدر هم ناچيز باشد ، او با حق‌شناسى تمام آن را مىگيرد و در حق مسافر و سالم گذشتن از راه‌هايى كه در پيش دارد ، دعاى خير مىكند .\r\nمحافظين كاروانسراها معمولا مردمان خوبى هستند و اين محافظين و چارودارها به عنوان شريف‌ترين و درستكارترين افراد ايرانى همه جا شهرت دارند . چون مىخواستيم هرچه زودتر از خرزان حركت كنيم ، به جاى ناهار به يك تكه بيسكويت و مقدارى نوشيدنى قناعت كرديم . ولى محافظ آن كاروانسرا راضى نشد كه بعد از آن همه راه‌پيمايى به چنين ناهار مختصر و ناچيزى بسازيم ، به ما اشاره كرد كمى صبر كنيم بلافاصله به آشپزخانه دويد و با يك ظرف بزرگ پلو كه رويش زعفران ريخته بودند و چند تخم‌مرغ نيمرو شده ، به جاى طاقچه مانندى كه ما روى آن نشسته بوديم ، برگشت . البته ما نيز به نحو احسن اين محبت صميمانه را تلافى كرديم . خرزان از بلندترين نقطه‌ى گردنه زياد دور نبود .\r\nبعد از گذشتن از يك معبر تنگ و باريك - كه به نام تنگه هفت‌باد معروف است - به آنجا رسيديم . اما وقتى كه از گذرگاه مىگذشتيم هيچ بادى نمىوزيد . از بالاترين نقطه‌ى كوهستان ، چنان منظره‌ى باصفايى ديده مىشد كه مسافر همه‌ى خستگى راه را فراموش مىكرد . روبه‌روى ما دشت پهناور انگور محل ؟ « 1 » با آبادىهايى كه در فواصل مختلف پخش شده بودند و راه آنها از ميان تپه‌هاى قرمزرنگى مىگذشت ، گسترده شده بود . در انتهاى افق نقطه‌ى بزرگ تيره‌يى سواد قزوين را نشان مىداد . در سمت شرق ، كوه تخت سليمان ( 4844 متر ) با غرور تمام ، قله‌ى هنوز پوشيده از برف خود را به سوى آسمان برافراشته بود . در سمت شمال غربى ، سايه‌يى از كوهستان‌هاى سبلان ( 4400 متر ) و سهند ( 3360 متر ) از پشت مه رقيقى ديده مىشد و در جنوب كوه خاكسترى رنگ خرقان به روى افق پرده مىكشيد . اولين ده در آن طرف گردنه ، مزرعه « 2 » ى [ ملاعلى 
  ] نام داشت ؛ روستاى ناچيزى با چند خانه محقر كه با خاك قهوه‌يى رنگ ساخته شده بودند . سرازير شدن به فلات عراق عجم كه در ارتفاع 3000 پايى درياى خزر واقع است ، راه كوتاه و نسبتا آسانى\r\n\r\n\r\n","description":"","footnote":"\r\n( 1 ) .  Angour - Mahal \r\n( 2 ) . در اصل  mazreh  . مرحوم امين الدوله در سفرنامهء خود مىنويسد : به تصور آنكه مزرعه‌ى ملاعلى نزديك است ، گفتيم كه مىرويم و ناهار را آنجا خورده ، پس از قدرى استراحت و رفع خستگى به منزل چاپارخانه پاچنار خواهيم رفت . سفرنامهء امين الدوله . با مقدمه دكتر على امينى ، انتشارات توس 1354 ص 27 . م .\r\n","page_name":" 192 ","page_number":204},
  {"content":"\r\n\r\nبود . جاده‌ى اينجا از جاده‌هاى پر فراز و نشيب شمال خيلى بهتر بود ولى متأسفانه اغلب از ميان تپه‌هايى مىگذشت كه جلوى چشم‌انداز مسافر را گرفته بودند .\r\nدر جاهاى مرتفع مانند كوچكى ، دختران خردسال - بىآنكه روى خود را بگيرند - مشغول چرانيدن گله‌هاى گاو و بز بودند . آنها با ديدن ما به كنار جاده آمده و همراه با ترانه‌يى كه آهنگ مقطع و عجيبى داشت ، به رقص پرداختند . ژروم با تقسيم چند شاهى بين آنها خواست خوشحالشان كند ؛ ناگهان يك روستايى نخراشيده از دور پيدا شد و براى تصاحب پول آنها شروع به پراندن سنگ به طرفشان نمود . مترجم صديق ما كه آدم منصفى بود ، اين مرد وحشى را به چنگ آورد و با چند ضربه شلاق حسابى ادبش كرد .\r\nاولين قصبه عمده‌ى اين دشت آقابابا نام داشت كه ديوارهاى بلند كنگره‌دارى متكى به چند برج مدور به دور آن كشيده بودند . اين برج و بارو ، شبيه يك قلعه‌ى مستحكم ، چنان خانه‌هاى قصبه را دربرگرفته بود كه از بيرون هيچ چيز ديده نمىشد . كاروان كوچك ما در برابر تنها دروازه‌ى آن توقف كرد . روى مهتابى بالاخانه‌ها كه در طرفين دروازه قرار داشتند ، دو « ملّا » ى ده با لباس مخصوصشان كه عبارت از رداى سپيد و عمامه بزرگ كبودى بود ، با قيام و قعود و ركوع و سجود يعنى با حركات خاص فريضه‌ى مذهبىشان ، نماز مغرب مىخواندند . با ديدن اين دو روحانى حدس زديم كه به احترام آن‌ها كم‌تر كسى از ساكنان دهكده حاضر خواهد شد افراد غيرمسلمان را در خانه‌ى خود بپذيرد . به كدخدا پيغام فرستاديم كه پيش ما بيايد ولى حدس ما درست بود ، از ورود ما به اين قصبه ممانعت نمود . در اين موقع نماز روحانيان تمام شد ؛ از بالاخانه پايين آمدند و با نگاه كينه‌توزانه و ريشخندآميزى ما را ورانداز مىكردند . با ديدن چنين وضعى ناچار شديم بگوييم : بسيار خوب ! اين رفتار بىادبانه آقابابايىها را به عرض شاه مىرسانيم ! عجيب بود اين تهديد توخالى و دروغ و حتى خنده‌دار ما بلافاصله اثر خود را كرد . دروازه را به روى ما گشودند ، و دهقان سالخورده‌يى ما را به منزل خود برد و در اتاق تميزى به ما جا داد و حتى چند لحظه بعد پسرش يك سينى بزرگ پر از انگور ، خربزه ، انجير ، عناب خشك به اتاق ما آورد كه يكى از آداب و رسوم ميهمان‌نوازى صميمانه شرقىها است .\r\nدر مدتى كه ژروم براى شب شام درست مىكرد ، ما به همراهى ميزبان خود و گروه زيادى از مردم بيكار - كه دنبال ما راه افتاده بودند - از اين قصبه بازديد كرديم . خانه‌ها تماما گلى و با دوغاب آهك سفيدكارى شده بودند ، معمولا اغلبشان بالاخانه‌يى نيز داشت\r\n\r\n","description":"","footnote":"","page_name":" 193 ","page_number":205},
  {"content":"\r\n\r\nكه راهشان از طريق پله‌يى بود كه در حياط ساخته بودند . تمامى خانه‌ها در جوار هم و چنان به يكديگر چسبيده بودند كه با رفتن از پشت‌بامى به پشت‌بام ديگر مىشد در سرتاسر اين قصبه يك گردش هوايى انجام داد . كوچه‌ها ، به استثناى دو كوى نسبتا عريض كه يكى از دم دروازه تا انتهاى قصبه امتداد داشت و ديگرى به‌طور عمودى آن را قطع مىكرد ، بقيه بسيار تنگ و باريك و پر پيچ و خم بود . ولى روى هم رفته قصبه‌ى تميز و پرآسايشى بود . اوايل شب گله به قلعه بازگشت . كدخدا با تشريفات خاصى در دروازه را پشت سر آنها بست و بعد محافظان كه مسلح به تفنگ بودند ، در برج‌ها به پاسدارى مشغول شدند . فقط صداى هشدار آنها و زوزه چند شغال سكوت و آرامش سنگين شب را به هم مىزد .\r\nموقع صرف شام ، ميزبان و پسرش نيز با نهايت ادب پيش ما نشسته بودند البته آن دو از خوردن شراب پوزش خواستند ولى با كمال ميل چند استكان چاى با ما نوشيدند . اين مردم خوب و ساده - كه حكومت را تنها به وسيله تحصيل‌داران ماليات سرانه‌اش مىشناختند - با اعتقاد كامل ، خود را رعاياى شاه تبريز مىدانستند و از رابطه‌يى كه ميان او [ وليعهد 
  ] و شاه [ ايران 
  ] وجود داشت ، اطلاع بسيار مبهم و ناچيزى داشتند . ولى با وجود اين همه دور و بيگانه بودن از مسائل سياسى ، در عوض به احداث قريب الوقوع راه‌آهن خيلى علاقه نشان مىدادند و درباره‌ى اين اختراع حيرت‌انگيز فرنگىها ما را مرتب سؤال‌پيچ كرده بودند . ژروم به زبان ساده‌يى براى آنها توضيح داد : راه‌آهن عبارت از يك اسب مصنوعى آهنى است كه به جاى پا چرخ دارد ؛ با آتش شديدى گرم مىشود ، آبى كه در داخل آن وجود دارد تبديل به بخار شده و همين بخار چرخ‌ها را به حركت درمىآورد .\r\nچرخ‌ها با سرعت زيادى روى خطوط آهنى كه روى زمين محكم شده است ، حركت مىكنند . به اين ترتيب اسب‌آهنى ارابه‌هايى را كه هركدام چهار چرخ دارد با چنان سرعتى به دنبال خود مىكشد كه مىتوان مسافت ده فرسنگ راه را در عرض يك ساعت پيمود .\r\nدر ازاى اين اطلاعات كامل و روشنى كه از ما گرفته بودند مىخواستند به ما محبتى كنند و اصرار مىكردند چند روزى در قصبه آنها بمانيم چون حصار آن به نظر آنها مطمئن‌ترين مانعى بود كه مىتوانست ما را از دستبرد راهزنان و ايلاتىها حفظ كند و آنجا فهميديم كه قبيله‌يى از قره‌چادر يا قره‌چىها « 1 » در نزديكى آبادى آنها چادر زده‌اند و\r\n\r\n\r\n","description":"","footnote":"\r\n( 1 ) . در اصل  Karatadjers  . در قسمت آذربايجان و بعضى جاهاى ديگر به كولى « قره‌چى » مىگويند . -\r\n","page_name":" 194 ","page_number":206},
  {"content":"\r\n\r\nاهالى قصبه به دليل همين موضوع خيلى محتاط و دل‌نگران هستند . از طرف ديگر معلوم شد برخورد سردى هم كه در به دو ورود با ما داشتند ، از يك سوء تفاهم سرچشمه گرفته بود . اهالى ما را به جاى مأموران اروپايى كه پيش شاه خدمت مىكنند ، گرفته بودند . گويا اين مأموران حق دارند در موقع مسافرت وسايل و خوراك لازم براى خود و اسب‌ها را - بىآنكه سر كيسه را شل كنند - از مردم سر راه مطالبه نمايند .\r\nچادرنشينان ، مأموران و تحصيل‌داران ماليات سرانه ، تنها باج‌بگير و مفت‌خورهايى نيستند كه موجب وحشت روستاييان مىشوند ، بلكه آفت بزرگ آنها نزديك شدن يك فوج نظامى است . وقتى كه محل مأموريت پادگان‌ها عوض مىشود و آنها با دارودسته خود از جايى به جايى ديگر منتقل مىشوند ، همه افراد روستايى به محض اطلاع از چنين خبرى از زادبوم خود فرارى مىشوند . آنها بلافاصله فرش‌ها ، حصيرها و اسباب و اثاث ناچيز ديگر خود را در صندوق‌هايى روى هم چيده ، بار الاغ مىكنند و با گله‌شان ، قبل از آنكه سپاهيان گرسنه شاهنشاه از راه برسند و در مسير خود هر خانه‌يى را خراب و به صاحب آن ضربات قندان تفنگ حواله كنند و جز چشمى براى گريستن چيزى پشت سر خود باقى نگذارند ، راه كوه و صحرا را پيش مىگيرند . پيرمرد به ما مىگفت : در چنين مواقعى ، وقتى كه سربازان وارد دهكده مىشوند ، فقط گربه‌ها مىمانند كه به استقبال آنها بروند !\r\nآخرهاى شب كه مىخواستيم بخوابيم ، ژروم اعتراف كرد كه تمام روز را با دلواپسى و دغدغه خاطر گذرانده است . گويا از اولين ساعات روز تا حالا همه‌اش در انتظار يك حادثه‌ى ناگوار بود . به اين علت كه امروز هم روز جمعه و هم سيزدهم ماه بود ! « 1 » كه ما از خرزان مىگذشتيم .\r\nشنبه 14 [ اكتبر 
  ] . ديشب كدخدا كه ما را بدون كوچك‌ترين كمكى از سر خود واكرده بود و ما خودمان هر طورى بود جل خود را از آب بيرون كشيديم ، امروز با وقاحت تمام مقابل دروازه جلومان را گرفته بود و رك و پوست‌كنده مىگفت :\r\n\r\n\r\n","description":"","footnote":"\r\n- درباره‌ى كولى ، لولى قره‌چى سوزمانى و . . . ر . ك : ايران امروز ، اوژن اوبن . ترجمه‌ى ع . ا . سعيدى ، چاپ زوار ، 1362 ، ص 357 . م .\r\n( 1 ) . عدد سيزده و روز سيزده به اعتقاد اغلب اقوام قديمى نحس و نامبارك است . اما تنها فرهنگ فاخر و شادىآفرين ايرانى است كه از اين پندار خرافه‌آميز ، روزى خوش و پرنشاط در دامن طبيعت به وجود آورده است و با جشن و سرور به جنگ نحوست آن مىرود . م .\r\n","page_name":" 195 ","page_number":207},
  {"content":"\r\n\r\n- « خواهش مىكنم در برابر اين همه مهمان‌نوازى كه مأموران من در حق شما كردند ، مقدارى آب فرنگى به من بدهيد !\r\n- ژروم با تعجب پرسيد : آب فرنگى ؟ پس كدخدا دستور قرآن چه مىشود ؟\r\n- تو كه به آن اعتقاد ندارى !\r\n- من هيچ ، ولى تو چطور ؟ تو كه دارى . براى هوا و هوس دل تو ، من هرگز به چنين دستور ارزنده‌يى بىحرمتى نمىكنم .\r\n- معنايش اين است كه ترجيح مىدهى آن را تنها خودت بخورى ! »\r\nدر مزارع آقابابا وضع كشت و زرع بسيار خوب بود . وجود نهرهاى فراوان آبيارى و تاكستان‌هاى مرتب نشان مىداد كه اهالى اين قصبه مردمى فعال و زحمتكش هستند .\r\nخرمن‌ها را درو كرده بودند و به اين جهت به جاى فضاى سرسبز و خرم ، اغلب نواحى قيافه عريان و غم‌انگيز داشت . در فواصل معينى در قسمت‌هاى بلندى از زمين كه چاه‌هايى در وسط آنها كنده بودند ، مسير قنات‌هايى را نشان مىداد كه آب كوهستان را به مزارع قزوين مىرسانيدند . دشت روبه‌روى ما بدون درخت و يك نواخت بود . در وسط جاده شترى كه از قافله دور مانده بود ، خسته و كوفته در طرفى افتاده بود و بالاى سرش كركس‌ها و لاشخورها در انتظار دريدن طعمه‌يى كه خدا برايشان رسانده بود ، دور مىزدند . حيوان بيچاره با ديدن ما خيلى سعى كرد تا از جايش بلند شود ، ولى گردن درازش از زمين بلند نمىشد . ژروم با يك تير تپانچه او را از رنج زندگى راحت نمود ، اين تنها خدمتى بود كه در حق اين حيوان بخت برگشته از دست ما ساخته بود . ايرانىها به خاطر نوعى احساس ترحم هيچ وقت حيوانى را كه در آخرين لحظات زندگى است ، نمىكشند ، بلكه مىگذراند زير فشار تشنگى و گرسنگى با شكنجه تمام آرام آرام بميرد و يا هنوز درحالىكه آخرين رمق در او باقى است ، طعمه‌ى لاشخورها شود .\r\nدر اين قسمت منطقه‌ى انگور محل ، آبادى خيلى كم به چشم مىخورد . فقط در سمت راست جاده دهكده‌ى عظيم آباد را ديديم كه نظير آقابابا در ميان ديوارهاى بلندى محصور شده بود . چند دهكده ديگر نيز به صورت متروك يا روبه‌ويرانى بودند .\r\nچشم‌انداز گسترده و پهناورى كه در برابر ما قرار داشت ، كاملا يكنواخت بود . فقط ارتفاع باشكوه كوه تخت سليمان به اين قسمت بيابان جلال و عظمتى مىبخشيد . يك لحظه\r\n\r\n","description":"","footnote":"","page_name":" 196 ","page_number":208},
  {"content":"\r\n\r\nدرياچه‌يى با يك شبه‌جزيره كوهستانى پر درخت در برابر ديدگان ما نمايان گرديد . ولى ژروم بلافاصله ما را از اشتباه درآورد و گفت : اين سرابى است كه زود ناپديد خواهد شد !\r\nتاكستان‌ها و باغ‌هاى فراوان ، منطقه‌ى وسيعى را گرداگرد قزوين احاطه كرده بودند . از وراى حصار نيمه خرابه ، گنبدها ، مناره‌ها و درختان تبريزى شهر را در فضاى شفاف روبه‌رو به وضوح مىديديم . جاده از كنار گورستانى پر از سنگ قبرهايى كه روى قبرها خوابانده بودند ، مىگذشت . در چند جا قبه‌هاى وزينى كه احتمالا براى قبر يك روحانى ساخته بودند ، ديده مىشد .\r\nاز زير دروازه‌يى با كاشىهاى پر نقش و نگار گذشتيم . اما اين تزيين هنرمندانه با ديوار مخروبه‌يى كه دور پايتخت قديمى صفويه كشيده شده بود ، مطلقا هماهنگى نداشت . بعد از عبور از جلوى قصر حاكم و كوچه‌هايى كه در دو طرفشان كنار جوى آب درخت كاشته بودند و در فواصل مختلف تيرهاى تلگراف هند - اروپا ، - اين رفيق قديم ما - با نهايت بىسليقگى قد برافراشته بود ، سرانجام به يك ساختمان دو طبقه‌ى بزرگ رسيديم . دور تا دور اين ساختمان بزرگ را يك رديف ستون احاطه كرده بود و در مقابل آن باغچه‌يى پر از گل قرار داشت . چند ايرانى با ظاهر آراسته گرداگرد فواره‌ى حوض نشسته و مشغول صرف قليان و چاى بودند . من اول خيال كردم اين بناى زيبا يك قصر سلطنتى است ولى بعد معلوم شد مهمانخانه‌يى براى مهمانان دولت است .\r\nمزد قاطرچىها را پرداختيم و در يكى از اتاق‌هاى طبقه‌ى هم كف كه پنجره‌هايش به باغچه باز مىشد براى خود جا گرفتيم تمام وسايل و تجهيزات هتل به سبك اروپايى مرتب شده بود . روى ميزى ، دوات و قلم و كاغذ گذاشته بودند كه مسافران براى نوشتن يادداشت استفاده كنند . در بعضى چيزها تا حدى زياده روى هم به چشم مىخورد ، مثلا كفش‌هاى راحتى گلدوزى شده ، چند شانه ، حتى چندين مسواك دندان روى لبه‌ى روشويى مرمرى در دسترس مسافران بود .\r\nمختار « 1 » مدير اين هتل دولتى براى خوش‌آمدگويى به اتاق ما آمد و وعده كرد براى شام ما اسفناج با تخم‌مرغ ، پلو ، كباب بره و براى دسر انگور قزوين تهيه كنند . بعد مؤدبانه پرسيد : « شامپانى هم مىخواهيد ؟ متأسفانه در سرداب مهمانخانه ، شامپانى خوب نداريم ! » ما به شراب محلى قناعت كرديم .\r\n\r\n\r\n","description":"","footnote":"\r\n( 1 ) .  Moukiar  و گاهى  Noukiar  نوشته شده ، احتمالا مختار است . م .\r\n","page_name":" 197 ","page_number":209},
  {"content":"\r\n\r\nموقع عصر حاكم با جمعى از اطرافيان خود براى استفاده از هواى مطبوع باغچه به مهمانخانه آمدند . سر و صداى بازار كوچكى كه در نزديكى آنجا بود ، كم‌كم خاموش شد و آنگاه بانگ الله اكبر مؤذنان كه مؤمنان را به نماز دعوت مىكرد ، در همه جاى شهر طنين انداخت . در اين موقع يك دفعه دسته‌هاى بىشمارى از كلاغ‌ها چند دور در آسمان شهر گشت زدند و بعد روى درختان بولوار نشستند .\r\nسرانجام تاريكى شب همه جا را فراگرفت و رفت و آمد قطع گرديد ؛ فقط تك‌تك فانوس‌هايى كه نشانه‌يى از عبور آنهايى بود كه ديرتر به خانه‌هاى خود مىرفتند ، در خيابان به چشم مىخورد . شهر غرق در سكوت بود . فقط در نزديكى ما گاهى ذكر ياهو ، يا على ! كه از دهان يك درويش كشميرى بلند مىشد و اين درويش در وسط انبوهى از گل‌هاى كوكب و درست زير پنجره‌ى اتاق ما اتراق كرده بود ، سكوت شب را به هم مىزد .\r\n\r\n","description":"","footnote":"","page_name":" 198 ","page_number":210},
  {"content":"\r\n\r\n\r\nفصل چهاردهم قزوين\r\nبناى اوليه‌ى قزوين - ديد كلى - آب انبارها - مسجد جامع - بازار - امام‌زاده حسين - قصر شاه طهماسب - بولوار - مهمانخانه - مسجد شاه - درويش هندى - پير كوهستان\r\nيكشنبه 15 [ اكتبر 
  ] . ايرانىها خود را قديمىترين ملت متمدن جهان مىدانند و به مردم ساير كشورها به چشم ملت‌هاى نوپايى كه در اين زمان‌هاى اخير افتخاراتى در تاريخ نصيب‌شان شده است مىنگرند . اين بلندپروازى درباره‌ى قدمت نژادشان اغلب آنها را وادار مىكند كه براى شهرهاى ايران سوابق بسيار كهن و باستانى - كه با مدارك تاريخى مطابقت ندارد - قايل شوند . روى همين اصل مورخان ايرانى ، شاپور اول - دومين پادشاه ساسانى ( 238 - 271 م ) « 1 » - را كه بر امپراتور والرين پيروز گرديد ، بنيادگذار قزوين مىدانند « 2 » . سابقه تاريخى آن هرچه باشد ، اين شهر در دوران خلافت هارون الرشيد - خليفه‌يى كه به سبب داستان‌هاى هزار و يكشب و آقاى گالان « 3 » براى همه‌ى ما چهره‌ى بسيار آشنايى است - شهر پر اهميتى به شمار مىرفته و اين سلطان افسانه‌يى در زيبايى و\r\n\r\n\r\n","description":"","footnote":"\r\n( 1 ) . تاريخ صحيح سلطنت شاپور اول طبق نوشته‌ى استاد دكتر زرياب خويى ، 241 - 274 ميلادى است . م .\r\n( 2 ) . ظاهرا منبع اين خبر كتاب نزهة القلوب ، اثر حمد الله مستوفى است . او نوشته است : « . . . در كتاب التبيان آمده كه شاپور بن اردشير بابگان [ قزوين را 
  ] ساخته است و شاد شاپور نام نهاده . . . » اما درباره‌ى قزوين آخرين حرف را استاد دكتر ورجاوند زده است . علاقه‌مندان مىتوانند به تحقيقات ارزنده ايشان در اين زمينه مراجعه فرمايند . م .\r\n( 3 ) .  Antoine Galland  مترجم معروف داستان‌هاى هزار و يكشب كه ترجمه‌ى آن اولين بار در سال 1704 م به زبان فرانسه منتشر گرديد . م .\r\n","page_name":" 199 ","page_number":211},
  {"content":"\r\n\r\nآبادى اين شهر سهم به‌سزايى داشته است . موسى بن بوقا « 1 » - كه مستقل از خلفاى عباسى بغداد حكومت مىكرد - در سال 254 هجرى در استحكام شهر كوشش فراوان نمود .\r\nقزوين در جنگ‌هاى داخلى ويران شد و در سال 1037 [ 428 ه ق 
  ] به دست امير ابوعلى جعفر از نو آباد گرديد ، در سال‌هاى 1068 و 1167 [ 460 و 564 ه ق 
  ] زمين‌لرزه وحشتناكى آنجا را با خاك يكسان كرد ، ولى بعد دوباره از زير بار همه‌ى حوادث ناگوارى كه بر اين شهر گذشته بود ، پيروزمندانه قد برافراشت و تا سال 1548 [ 955 ه ق 
  ] كه شاه طهماسب اول آنجا را به پايتختى كشور خود انتخاب نمود ، يكى از شهرهاى مهم ايران به شمار مىرفت . تا زمان سلطنت شاه عباس كبير ، امتياز و افتخار پايتختى كشور با اين شهر بود ، ولى در سال 1586 [ 994 ه ق 
  ] شاه مزبور دربار خود را به اصفهان منتقل نمود « 2 » و از همين تاريخ روزبه‌روز اهميت و عظمت اين شهر روبه كاهش گذاشت . در قرن هفدهم شاردن جمعيت آنجا را در حدود صد هزار نفر تخمين زده است ولى امروزه گمان نمىكنيم جمعيت آن بالغ بر سى هزار نفر باشد ، زيرا اغلب محلات شهر به كلى روبه ويرانى گذاشته است . با وجود اين همه زوال و انحطاط باز هم قزوين يكى از شهرهاى علمى ايران به شمار مىرود و مدرسه‌هاى اين شهر در سرتاسر مملكت از شهرت عمده‌يى برخوردارند . ايرانىها مىگويند : اينجا « يكى از ابواب بهشت است . » ولى به نظر من دقيقا متوجه مفهوم اين جمله نيستند .\r\nاكنون با احداث راه‌آهن بين شهرهاى پوتى و باكو ، قزوين در سه راه رشت ، تبريز و تهران بهترين موقع را به دست آورده است كه با كسب نيروى تازه عقب‌ماندگى خود را جبران يا دست كم وضع موجود را حفظ كند .\r\nمنظره‌ى طبيعى شهر كه به وسيله‌ى كوه‌هاى البرز شمالى و تخت سليمان احاطه شده است ، منظره‌ى بسيار چشمگير و گيرايى است . ولى متأسفانه از شكوه و عظمت گذشته‌ى اين پايتخت قديمى آثار بسيار كمى بر جاى مانده و اين چند ساختمان نيمه ويران نيز به زودى دستخوش زوال و نابودى كامل قرار خواهند گرفت .\r\n\r\n\r\n","description":"","footnote":"\r\n( 1 ) . در اصل  Nofa  نوشته شده است . اما بوقا يا بغا صحيح است . موسى بن بوقا يكى از فرماندهان ترك در زمان خلافت معتز عباسى بود . م .\r\n( 2 ) . شاه عباس بزرگ در سال 996 ه ق / 1588 م در قزوين به سلطنت رسيده و در سال 1000 ه ق / 1591 م پايتخت خود را به اصفهان منتقل كرده است . بنابراين نويسنده در نقل تاريخ‌ها چند سال دچار اشتباه شده است . م .\r\n","page_name":" 200 ","page_number":212},
  {"content":"\r\n\r\nكوچه‌هاى قزوين شباهت كاملى به كوچه‌هاى ايروان دارد . اين كوچه‌ها از ميان ديوارهاى گلى و بلندى كه باغ‌ها و خانه‌ها را در برمىگيرند ، مىگذرند . بالاى سردر كوتاه بعضى از خانه‌ها به‌طور يكنواخت و قراردادى مناظرى از اعتاب مقدسه ، از قبيل مشهد ، مكه ، كربلا را كه صاحب‌خانه به زيارت آن شهرها رفته است ، گچ‌برى كرده‌اند .\r\nتاق‌هاى بلند بيضى شكلى كه خوب كاشىكارى شده بود و پشت‌بام آن را گنبدهاى نيم‌كره مانندى مىپوشانيد محل آب انبارهايى بودند كه در آنها از فصل زمستان براى تابستان آب ذخيره مىكنند . براى استفاده از آب آنها بايد پله‌هاى زيادى را پايين رفت تا به شير آب رسيد . اكثر آب انبارها وقف هستند و زير سر در مثلثى شكل بنا اسم واقف نيكوكار آن ثبت شده است .\r\nراهنماى ما كه از اهالى قزوين و از كاركنان مهمانخانه بود ، مقابل مسجدى به نام مسجد جامع كه به وسيله‌ى هارون الرشيد احداث شده است ، توقف نمود و با گوشزد كردن خطرات و دردسرهايى كه ممكن بود ورود به آنجا براى ما ايجاد كند ، ما را براى تماشاى ساختمان آن مخير گذاشت . ما بعد از گذشتن از زير زنجيرى كه به پهناى در آويزان بود ، وارد حياط چهارگوش بزرگى شديم . در آن حياط درخت‌هايى كاشته بودند و در وسط حوضى براى وضو قرار داشت . در ميان هركدام از چهار ديوارى كه حياط را دربرگرفته بود ، سردر بيضى شكل بزرگى به راهرويى در زير نيمه‌گنبد راه داشت . بعد از شبستان‌ها قسمت عمده‌ى صحن مسجد آغاز مىشد . سردرها تماما به نحو بسيار جالب و دل‌انگيزى كاشىكارى شده بودند و خود گنبدها نيز كه پوشيده از كاشىهاى فيروزه‌يى رنگ بودند زير آسمان شهر انعكاس مطبوع و آرامش‌بخشى داشتند . متأسفانه ما بيش از اين نتوانستيم از اين مسجد ديدن كنيم چون سروصدا و قرقر زاهد نمايان ناگهان بلند شد كه مبادا عبادتگاهشان با حضور غيرمجاز و ناپاك ما مورد بىحرمتى و آلودگى قرار گيرد .\r\nازاين‌رو براى اينكه از يك درگيرى بىفايده جلوگيرى شود ، زود از آنجا خارج شديم .\r\nقزوينىها - كه با نژاد ترك « 1 » آميخته شده‌اند - از لحاظ مذهبى متعصب‌ترين مردم\r\n\r\n\r\n","description":"","footnote":"\r\n( 1 ) . از آنجا كه زبان محلى عده‌يى از قزوينىها مانند زبان كنونى مردم آذربايجان در طى اين چند قرن اخير تركى شده است ، نويسنده به اشتباه نژاد آنان را آميخته با نژاد ترك مىداند . البته قرن‌ها است كه در هيچ سرزمينى از دنياى متمدن ديگر نژاد خالص پيدا نمىشود و اگر هم پيدا شود داراى مزيت خاصى نيست . اما چون در روزگار ما كسانى كه سخنشان خالى از شيطنت و سوءنيت نيست ، در هر مقوله‌يى -\r\n","page_name":" 201 ","page_number":213},
  {"content":"\r\n\r\nايران به شمار مىروند ، ضمنا افراد خيلى شجاعى نيز هستند . در سال 1723 [ 1135 ه ق 
  ] اهالى اين شهر اولين افرادى بودند كه عليه افاغنه كه آن وقت تمام ايران را اشغال كرده بودند قيام نمودند .\r\nاز مسجد جامع به بازار رفتيم . ساختمان‌هاى مفصل تودرتو و پر پيچ و خمى با راهروهاى باريك ، در زير پوششى از اتاق‌ها . در اينجا انبوه مردم با قطارهايى از الاغ و شتر درحالىكه مجبور بودند اغلب به هم تنه بزنند ، در رفت‌وآمد بودند ؛ بازارىها با خوشرويى و مهربانى خاصى اجناس خود را به ما عرضه مىكردند . با وجود اين يكى از آنها حاضر نشد سكه‌يى را كه در يك طرف آن عباراتى از قرآن حك شده بود به ما بفروشد . در اين بازار هيچ چيز را جالب‌تر از زينت آلات نقره‌يى و ظروف مسى ، كه كارشان بىنهايت عالى و واقعا فوق العاده بود ، پيدا نكرديم . در ساختن ، كنده‌كارى و قلم‌زنى اين ظروف مسى ، كارگران قزوين مهارت و تخصص كم‌نظيرى دارند .\r\nدر بين آنهايى كه در بازار راه مىرفتند ، بعضىها از ترس اينكه مبادا بدنشان يا لباسشان با لباس‌هاى ما تماس حاصل كند و نجس شود ، خود را به كنارى مىكشيدند . و بعضى ديگر با ديدن ما از روى نفرت به زمين تف مىانداختند يا عنوان بىادبانه‌ى سگ را به زبان مىآوردند .\r\nوقتى كه از بازار خارج شديم ، گنبد آبى رنگى كه حاشيه‌ى آن با رنگ‌هاى سفيد ، سياه و نارنجى آجرى رنگ‌آميزى شده بود و كاشىهاى فيروزه‌يى آن در زير تابش شديد خورشيد مىدرخشيدند ، بىاختيار ما را به سوى خود جلب كرد . به عزم ديدن اين گنبد ، بعد از گذشتن از چندين پيچ و خم سرانجام مقابل گورستانى رسيديم . به غير از چند زن كه روى سنگ‌فرش‌ها نشسته و آهسته آهسته صحبت مىكردند ، كس ديگرى نبود . اين گنبد خيره‌كننده ، بر فراز قبر امام‌زاده‌يى به نام حسين « 1 » فرزند امام رضا [ ع 
  ] - يكى از مقدسين ملى ايران كه مقبره‌اش در مشهد همه ساله به وسيله‌ى هزاران نفر زيارت مىشود - بنا شده است . بارگاه امام‌زاده حسين - كه به نظرم به دستور شاه طهماسب اول ساخته شده - به شكل چهارگوش و سردر آن كاشىكارى است . از در بزرگ كه ميان دو\r\n\r\n\r\n","description":"","footnote":"\r\n- بحث تفرقه‌انگيز « نژاد » را پيش مىكشند ، بايد روى اين نكته تأكيد كرد كه تمامى مردمى كه در داخل محدوده‌ى جغرافيايى و يا فرهنگى ايران زندگى مىكنند ، همگى ايرانى هستند و لاغير . م .\r\n( 1 ) . اين امام‌زاده كه ظاهرا در دو سالگى درگذشته است ، در قزوين به شاه‌زاده حسين معروف است . م .\r\n","page_name":" 202 ","page_number":214},
  {"content":"\r\n\r\nستون مزين به بلور قرار داشت ، وارد مقبره‌يى شديم كه همه جاى آن آيينه‌كارى بود و دور تا دورش را مرمرهاى طلايى رنگى دربرگرفته بودند .\r\nتزيينات طلايى ضريح با ميله‌هاى نقره‌يى اطراف آن و پرده‌ى زربفتى كه رويش كشيده بودند ، در وسط بنا قرار داشت و در گوشه‌هاى آن علم‌هايى گذاشته بودند كه روى آنها به خط عربى نوشته‌هايى قلابدوزى شده بود . گنبد كشيده‌ى امام‌زاده و اندازه‌هاى متناسب و موزون آن و نحوه‌ى نگه‌دارى و حفظ بنا ، يكى از نمونه‌هاى برجسته‌ى معمارى ايرانى را نشان مىداد .\r\nاين گورستان يكى از مكان‌هاى مقدس عراق عجم به شمار مىرود ، اكثر مردم وصيت مىكنند جنازه‌شان در همين جا دفن شود . به اين جهت روحانيان زمين قسمت‌هايى را كه به ضريح نزديك‌تر است به بهاى گران‌ترى مىفروشند .\r\nبعد از بازديد امام‌زاده به تماشاى قصر شاه طهماسب رفتيم . در اصلى قصر با پنجره‌هاى مشبك و بسته‌اش و سنگ‌هايى كه با هنرمندى تمام پهلوى هم چيده شده بودند واقعا باشكوه بود . اين تنها قسمتى از قصر بود كه توانستيم ببينيم ، چون شاه‌زاده حاكم شهر « 1 » حتى ورود به باغ‌هاى اين قصر را هم براى مردم قدغن كرده ، درحالىكه در زمان حكام پيشين درهاى قسمتى از كاخ براى بازديد عموم باز بوده است .\r\nدر فاصله ما بين قصر و مهمانخانه خيابان يا بولوار مشجرى به درازاى ششصد متر و به پهناى دويست متر قرار داشت كه پر ازدحام‌ترين نقطه‌ى شهر بود . هر لحظه كاروان‌ها قطار قطار از اين ميدان مىگذشتند . در سايه‌ى چنارها درويش‌ها براى جمعيت انبوهى كه مسحور بيانات آنان شده بودند ، شمه‌يى از شجاعت و مناقب امامان يا مصائبى را كه بر سرشان آمده بود ، بازگو مىكردند . اشراف و نجيب‌زادگان ، غرق در سلاح‌هاى گرانبها سوار بر اسبان اصيل خراسانى بودند كه اگر نظير آنها در اروپا پيدا مىشد چشم و چراغ ايلخى شاهانه به حساب مىآمد . در پشت سرشان ، جمعى از نوكرها با باز شكارى روى بازو چهار نعل اسب مىتاختند . روحانيان ملبس به لباس سفيد و معمم به عمامه‌هاى نيلى رنگ با وقار خاصى دسته دسته راه مىرفتند . نقال‌ها و بندبازها نيز مردم بىكاره را با قصه‌هايى كه آميخته با شعر بود و يا با حركات و بندبازى عجيبى غرق در حيرت و تعجب مىكردند .\r\n\r\n\r\n","description":"","footnote":"\r\n( 1 ) . هنگام عبور نويسنده از قزوين شاه‌زاده عباس ميرزا ملك‌آرا ، برادر ناصر الدين شاه ، حاكم قزوين بوده است . م .\r\n","page_name":" 203 ","page_number":215},
  {"content":"\r\n\r\nنزديك مهمانخانه بازارچه‌ى كوچكى قرار داشت كه رديف دكان‌هاى آن سرپوشيده نبود ، ولى سايه‌بان حصيرى يا شاخ و برگ درختان چنار تا حدى جلوى نور شديد آفتاب را مىگرفت . زن‌ها كه چادرهاى آبى سركرده و روى صورتشان روبنده انداخته بودند ، دسته دسته از دكانى به دكانى ديگر مىرفتند . چانه‌زدن‌ها و پرگويىشان باعث خنده و تفريح بازارىها مىشد . اينجا رنگ ، صدا ، حركت ، هيجان و زندگى چنان به هم مىآميخت كه قلم ماهرترين نقاش نيز قادر به خلق چنين صحنه‌يى نبود .\r\nمهمانخانه در چارچوب شرقى خود اثر مطبوعى در مسافر مىگذاشت . ولى نقش و نگارى كه با كاشى در سردر آن ساخته بودند ، شايد از نظر آنهايى كه ذوق هنرى دارند ، كار جالبى نباشد . بين تصاوير عجيب و غريب ، على الخصوص دو ساعت سنگى - كه محكوم بودند هميشه يك و بيست دقيقه را نشان دهند - و در كنار آنها علامت رسمى ايران ، توجه همه را به سوى خود جلب مىكرد . علامت رسمى ايران عبارت بود از شيرى شمشير به دست و خورشيد تابانى در پشت كه اين خورشيد خانم با چشمان بادامى و درشت و ابروان كمانى و طرّه‌ى زلف سياه به قول اوئيلن ، ژروم را دلباخته خود كرده بود .\r\nساعت ناهار نزديك مىشد ، به مهمانخانه بازگشتيم . تا آماده شدن ناهار مختار همه جاى مهمانخانه را به ما نشان داد . اين مهمانخانه - كه به حق جانشين مهمانسراى شاهانه‌يى بود كه شاردن از آن در كتاب خود تعريف كرده - به غير از طبقه‌ى همكف در طبقه‌ى اول تعداد زيادى اتاق با اسباب و اثاث بسيار مجلل داشت كه كمى تو ذوق مىزد .\r\nاين اتاق‌ها اختصاص به سفرا و ساير مهمان‌هاى متشخص داشت . بزرگ‌ترين قسمت مهمانخانه تالار وسيعى بود كه به وسيله ارسىهاى بزرگ - كه شيشه‌هاى الوان آن با ظرافت و اشكال زيباى هندسى پهلوى هم چيده شده بودند - از بيرون نور مىگرفت .\r\nموقع صرف ناهار با اندوه فراوان به چشم خود ديديم كه مؤمنان با خلوص نيت از حوض مهمانخانه وضو مىساختند و كاركنان آنجا نيز از همان حوض براى مصرف سماور و شرب مسافران آب برمىداشتند .\r\nدر چند قدمى مهمانخانه مناره‌هاى آبىرنگ مسجد مشهورى به نام مسجد شاه كه بناى آن به دستور شاه اسماعيل ، مؤسس سلسله صفوى شروع شده و به وسيله‌ى جانشين او شاه طهماسب به پايان رسيده است ، ديده مىشد . مختار به ما گوشزد كرد كه نبايد حتى فكر داخل شدن به مسجد را به مغز خود راه دهيم ، زيرا قبل از ساختمان\r\n\r\n","description":"","footnote":"","page_name":" 204 ","page_number":216},
  {"content":"\r\n\r\nاصلى آن راهروهاى تنگ و درازى قرار دارند كه هيچ بعيد نيست متعصبين مذهبى در يكى از همين راهروها آسيبى به ما برسانند . عاقلانه‌ترين راه اين بود كه قبلا يكى از روحانيان را ببينيم و با وعده‌ى پيشكش قابلى ، او خودش ترتيب كارها را بدهد . از مختار خواهش كرديم تا ما خواب قيلوله‌يى مىكنيم ، خود او اين روحانى را پيدا كند .\r\nحوالى ساعت چهار ، روحانى موعود حاضر بود و ابتدا فصلى درباره‌ى مخاطرات اين كار - البته براى دريافت انعام بيش‌تر - داد سخن داد و سرانجام با يك تومان سروته قضيه را هم آورديم و با هم قرار گذاشتيم دم در ورودى منتظر ما باشد . وقتى كه به آنجا رسيديم ، از خلال دهليز تاريكى به سرعت ما را گذراند ، بعد از چند پيچ و خم به تالارى كه در زير گنبد قرار گرفته بود و به حياط راه داشت رسيديم . روى سنگ‌فرش‌هاى حياط تعداد زيادى گدا نشسته بودند كه با بىقيدى و بلاهت خاصى به ما نگاه مىكردند . چند شاهى به طرفشان انداختيم . بيش از آنچه از ديدن ما در اين مكان مقدس دچار حيرت شوند ، از دريافت اين احسان ناچيز خوشحال شدند .\r\nمسجد شاه از هر لحاظ شبيه مسجد جامع بود . حياط وسيعى داشت ، ولى چون هيچ به آن نرسيده بودند از كنار آجرفرش‌ها همه‌جا علف هرز روييده بود . در وسط حياط درختان تنومندى روى حوض مخروبه‌يى كه براى وضو ساخته بودند ، سايه مىانداخت .\r\nوضع خود مسجد هم تعريف زيادى نداشت : قسمت زيادى از كاشىهاى آبى رنگ پوشش دو مناره‌يى كه در دو سوى در بزرگ آن بنا شده است تماما ريخته بود . البته مناره‌ى سمت چپ بيش‌تر صدمه ديده بود و متأسفانه ديرى نخواهد گذشت كه بقيه هم فرو مىريزد . خوشبختانه گل‌ها و نقش شاخ و برگ رنگارنگ گيلويىها - كه با ذوق تحسين‌انگيزى رويشان كار شده - هنوز بىعيب مانده بود و براى نشان دادن آخرين حد تكامل هنر ايرانى در زمان‌هاى سابق بهترين گواه به شمار مىرفت . وقت نماز شب نزديك مىشد ، ما ناچار بوديم هرچه زودتر مسجد را ترك كنيم .\r\nوقتى كه به مهمانخانه بازگشتيم ، درويش ديشبى در جايگاه مخصوصش در عالم خود سير مىكرد . يك قليان و چند استكان چاى ما را با هم آشتى داد . او در حدود چهل سال پيش در كشمير چشم به دنيا گشوده و بيست سال بود - بىآنكه از مال دنيا جز يك كشكول كنده‌كارى شده و يك تبرزين قديمى چيز ديگرى به همراه داشته باشد - در كشورهاى اسلامى به سير آفاق و انفس مشغول بود . تا به حال به صورت يك فقير از هند ،\r\n\r\n","description":"","footnote":"","page_name":" 205 ","page_number":217},
  {"content":"\r\n\r\nافغانستان ، تركستان ، ايران ، نجف ، مكه ، مصر و تركيه ديدن كرده ، بعد به تونس و الجزيره و مراكش رفته بود . در طنجه « 1 » شيخ ورثان ؟ « 2 » يكى از اعقاب [ حضرت 
  ] محمد ، هزينه‌ى رفت و برگشت او را با يك كشتى بخارى به دامنه‌ى كوهستان بزرگى كه يك دژ واقعى در آن كنده‌اند و اكنون به وسيله‌ى انگليسىها ، اربابان هندوستان ، اشغال شده است ، پرداخته بود . جبل الطارق تنها نقطه‌يى از قاره‌ى اروپا است كه اين ديوجانس « 3 » مسلمان از آن ديدن كرده بود . او شهرهاى ديگر قاره‌ى ما را جايگاه وحشىها و بربرها مىدانست - نوعى سرزمين ناشناخته با ساكنان غريب آزار - كه نمىارزيد براى ديدن چنان جاهايى كسى جان خود را به خطر بيندازد . از طرف ديگر محروم از احسان مؤمنان واقعى ، چگونه مىتوانست آنجاها زندگى كند ؟\r\nاينك اين حاجى از خانه‌ى خدا برگشته از راه تهران ، مشهد ، هرات و كابل به كشمير بازمىگشت . نظير اين مرد هزاران درويش ديگر وجود دارند كه از بنگال به مصر و گاهى به مغرب يا بالعكس راه مىافتند و دين اسلام را در هند ، و در عوض انديشه‌هاى هندى را در سرزمين اسلام نشر مىدهند . اگر اين اشخاص كه به دليل زندگى ساده و مقدسشان در سرتاسر كشورهاى اسلامى با حسن قبول پذيرفته مىشوند ، خاطرات سفر خود را مىنوشتند ، اطلاعات ذيقيمتى از مناطقى كه ورود اروپاييان به آنجاها ممنوع است ، در دست همگان قرار مىگرفت .\r\nدوشنبه 16 [ اكتبر 
  ] . در هفت يا هشت فرسنگى شمال قزوين ، آن سوى رود شاهرود ، در دامنه‌ى كوه سيالان « 4 » قلعه‌ى الموت ، مقر اصلى فداييان حسن صباح يا باطنيان ، قرار دارد كه مدت دو قرن لرزه بر اندام شاهان آسيا و حتى اروپا انداختند . دسته‌يى از اين فرقه كه در كوه لبنان مستقر بودند ، در تاريخ جنگ‌هاى صليبى بسيار مشهورند . قلعه‌ى الموت در قرن سيزدهم به وسيله‌ى هلاكوخان محاصره ، منكوب و ويران شد . اكنون هيچ چيز جالبى از اين قلعه‌ى معروف به جاى نمانده است و براى اينكه انسان روى\r\n\r\n\r\n","description":"","footnote":"\r\n( 1 ) .  Tanger  بندرى در مراكش .\r\n( 2 ) .  Warsan \r\n( 3 ) .  Diogene  : فيلسوف كلبى يونانى ( 412 - 323 ق م ) كه به سادگى تمام مىزيست و از مال دنيا به خمى قناعت كرده بود . او روز روشن با چراغ به دنبال يك انسان واقعى گرد شهر مىگشت . م .\r\n( 4 ) . در اصل  Syalar  ، ولى سيالان يا سيالان‌كوه صحيح است . ر . ك . قلاع اسماعيليه در رشته كوههاى البرز . دكتر منوچهر ستوده كتابخانه طهورى ، 1362 ، ص ص 6 ، 86 . م .\r\n","page_name":" 206 ","page_number":218},
  {"content":"\r\n\r\nويرانه‌هاى غم‌انگيز قصر پير كوهستان [ شيخ الجبال 
  ] به ياد جلال و شكوهى كه اينجا روزگارى داشته ، در خلسه‌يى روحانى فرو رود ، ذوق و حال مساعدى لازم است . با وجود اين ، اگرچه اين سياحت در اعماق تاريخ براى ما بسيار خسته‌كننده و سخت بود ، اما به هر حال خالى از لطف و حال نبود . از گردنه‌هاى كوه سيالان چشم‌انداز خوش‌منظره‌يى شروع مىشد . از آثار فرقه‌ى باطنيان كه در قديم آن همه مقتدر بودند جز چند ديوار فروريخته ، و واژه‌ى نفرت‌انگيز آساسن « 1 » كه وارد اغلب زبان‌هاى اروپايى شده و چند صفحه از يادداشت‌هاى دوست ما ، ماركوپولو ، چيز ديگر باقى نمانده است اين يادداشت‌ها آن قدر جاذب است كه مخصوصا مىخواهم مطالب آن را عينا در اين كتاب بازگو كنم :\r\nمحلى را كه وى - پير كوهستان - در آن اقامت داشت ملحدنشين و اهالى آنجا را ملاحده مىناميدند . سرگذشت ذيل را كه راجع به رئيس اين عده است ، ماركوپولو از اشخاص متعددى شنيده است : نام آن رئيس ، علاء الدين و ( مذهبش اسلام ) است . در وسط دره‌ى زيبايى باغ مجللى ايجاد كرده بود كه در آن انواع درختان ، ميوه‌هاى لذيذ و گل‌هاى معطر يافت مىشد . كاخ‌هاى كوچك و بزرگ نيز در نقاط مختلف باغ وجود داشت كه همه با نقاشىهاى زيبا و پرده‌هاى ابريشمين و كارهاى دستى كم‌نظيرى تزيين شده بود و به وسيله‌ى نهرهاى باريكى كه در اين ساختمان‌ها حفر شده بود آب زلال ، شير ، شراب و عسل به هر طرف جارى بود . و ساكنان اين كوشك‌ها را دوشيزگان زيباروى و خوش‌اندامى تشكيل مىدادند كه كارى جز آوازخوانى و رقص و موسيقى و بالأخره عشوه‌گرى و دلربايى نداشتند . اين دختران هميشه جامه‌هاى فاخر به تن داشتند و روزها را به بازى و خوشگذرانى مىگذرانيدند . در ايجاد چنين باغى رئيس چنين مىگفت كه چون محمد به پيروان صديق خود وعده خلد برين داده و گفته است هركس از او صادقانه اطاعت كند در آن دنيا همنشين حورى و غلمان خواهد بود و از همه‌ى لذايذ جسمانى و نفسانى متمتع خواهد گرديد ، او هم مانند پيغمبر در اين ديار رئيس و امير است و مانند او هركه را مستحق بداند به بهشت خود راه خواهد داد . بنابراين بدون اجازه‌ى مخصوص او هيچ‌كس حق ورود به دره و باغ او نداشت . و براى جلوگيرى از ورود اشخاص مزاحم دستور\r\n\r\n\r\n","description":"","footnote":"\r\n( 1 ) .  Assassin  از كلمه‌ى حشاشين وارد زبان‌هاى اروپايى شده ، به معنى جانى و قاتل به كار مىرود . رابطه اين دو كلمه را اول بار دساسى  Dessassy  فرانسوى يك قرن و نيم پيش كشف كرد ولى خود او مىگويد كه به كار بردن اين كلمه در مورد فدائيان باطنى از دايره حدس خارج نيست . حسن صباح . تأليف كريم كشاورز ، ص 171 . م .\r\n","page_name":" 207 ","page_number":219},
  {"content":"\r\n\r\nداده بود قلعه‌ى مستحكمى در ابتداى دره بسازند . و خروج از اين قلعه از يك در مخفى انجام‌پذير بود . در دربار او عده‌يى نوجوان 12 تا 20 ساله كه ظاهرا توانا و شجاع بودند ، زندگى مىكردند . رئيس هر روز با آنها راجع به بهشت و دوزخ كه پيغمبر وعده داده و همچنين از قدرت شخصى خود سخن مىراند تا اشخاص را قابل ورود به بهشت بنمايد و گاهى دستور مىداد به ده ، دوازده تا از اين پسران نورس مقدارى ترياك بخورانند ، همين‌كه تحت اثر اين داروى مخدر به چرت مىافتادند و تقريبا حالى بين خواب و بيدارى داشتند آنها را به قصرهاى باغ مىفرستادند . مدتى نمىگذشت كه حالت تخدير از بين مىرفت و هشيارى جاى آن را مىگرفت . جوانان از ديدن آن همه تجمل و شكوه و مشاهده‌ى آن همه دختران خوش‌اندام در شگفت فرو مىشدند كه هنگام پايكوبى و نغمه‌سرايى نگاه‌هاى پر از عشق به روى آنها مىانداختند و با جام‌هايى پر از مى گلگون كه به دست داشتند لبان خود و آنان را با باده‌ى ناب‌تر مىكردند . تا زمانى كه نشئه‌ى ترياك و سكر شراب از سرشان بدر نرفته بود همگى خود را در جنات عدن مىيافتند و هرگز نمىخواستند كه آنى از آن حالت بيرون آيند . اما اين بساط بيش از چهار پنج روز طول نمىكشيد پس از آن دوباره به آنها قدرى ترياك خورانده از باغ بيرون مىبردند و هنگامى كه دوباره به حضور رئيس بار مىيافتند رئيس از آنها سؤال مىكرد : « كجا بوديد » ؟ همگى يك صدا فرياد مىزدند : « در بهشت ! » سپس رئيس بدين ترتيب به سخنان خود ادامه مىداد و مىگفت :\r\n« چنان‌كه مىدانيد پيغمبر اكرم به ما وعده فرموده كه هركسى خداى متعال را پرستش نمايد و از او در مقابل كفار دفاع نمايد نصيبش بهشت خواهد بود .\r\nهمچنين است نصيب هركسى كه اطاعت از اوامر من نمايد » . جوانان كه از اين بيانات تهييج مىشدند همگى مشتاقانه فرياد مىزدند « ما حاضريم جان خود را فداى تو كنيم » . نتيجه اين بود كه هرگاه رئيس از طرف همسايگان به زحمت مىافتاد ، عده‌يى داوطلبانه مىرفتند و آنها را به قتل مىرساندند و خوشحال بودند كه به رئيس خود خدمت كرده‌اند . به اين حساب ترس عجيبى بر همه‌ى مردم اطراف استيلا يافت . ( رئيس براى توسعه‌ى قدرت خود دو نمايندگى ديگر يكى در دمشق و ديگرى در كردستان تأسيس كرد ، اينها همان رويه‌ى مركز را براى تسخير روح جوانان و گماشتن آنها به « ترور » به كار بردند . بنابراين چه كسى قدرت داشت علم مخالفت عليه رئيس برافرازد ؟ و اگر كسى پيدا مىشد فورا به وسيله همين مريدان از جان گذشته به قتل مىرسيد . چون اراضى متعلق به اين فرقه در سرزمين‌هاى هلاكو ( برادر مانگو ) قرار داشت وى اطلاع پيدا كرد كه رئيس فرقه بىرحمى و سفاكى را به منتهاى درجه رسانيده و گذشته از كشت و\r\n\r\n","description":"","footnote":"","page_name":" 208 ","page_number":220},
  {"content":"\r\n\r\nكشتار مخالفان خود ، امنيت را از جاده‌هاى كشور سلب كرده است ، بنابراين سپاهى تجهيز كرد ) و در سال 1262 براى محاصره‌ى دژ او فرستاد ولى دژ محكم بود و محاصره‌شدگان همگى آمادگى مقاومت داشتند . محاصره سه سال طول كشيد ، بالأخره به علت فقدان آذوقه و مهمات مجبور شدند تسليم شوند ، رئيس هم گرفتار شد و به قتل رسيد ، دژ او ويران گشت و باغ بهشتش به گلخن تبديل شد . از آن به بعد ديگر « پيركوهى » وجود نداشت « 1 » .\r\nاين موضوع كاملا صحيح نيست . همه‌ى افراد او كشته نشدند . آخرين بازمانده‌ى پير كوهستان تبعه‌ى مطيع و آرام عليا حضرت امپراتوريس هند اينك در شهر بمبئى اقامت دارد و نفوذ مذهبى او - كه كم هم نيست - صددرصد بازيچه‌ى دست انگليسىها است . « 2 »\r\n\r\n\r\n","description":"","footnote":"\r\n( 1 ) . در كتاب قفقاز و ايران اثر اورسل ، اين چند صفحه از سفرنامهء ماركوپولو از روى متنى كه به زبان كهن فرانسه نوشته شده ، چاپ گرديده است . ما اين ترجمه را از كتاب سفرنامهء ماركوپولو ترجمه‌ى حبيب اللّه صحيحى از انتشارات بنگاه ترجمه و نشر كتاب ، ص ص 51 ، 52 ، 53 ، به احترام مترجم دانشمند آن ، عينا نقل كرديم . بعضى از مطالب اين ترجمه بيش‌تر و مفصل‌تر از متن كتاب قفقاز و ايران است . و قسمت‌هايى كه در ميان پرانتز آمده اصلا در كتاب نيامده ، ولى بديهى است چون كتاب سفرنامهء ماركوپولو را مرحوم صحيحى از روى نسخه‌ى انگليسى كاملى ترجمه كرده‌اند ، اصالت آن بيش‌تر از متنى است كه اورسل آورده است . ضمنا كتاب مزبور حواشى سودمندى نيز دارد كه علاقه‌مندان مىتوانند به صفحات ياد شده مراجعه نمايند . م .\r\n( 2 ) . منظور نويسنده سلطانعلى شاه معروف به آقاخان دوم است كه تا سال 1302 ق 1885 م پيشواى فرقه‌ى اسماعيليه و مقيم هندوستان آن روز بود . پس از درگذشت او فرزندش ، محمد شاه در سن هشت سالگى به جاى پدر نشسته و با عنوان آقاخان سوم رياست فرقه را به عهده گرفته است . آقاخان سوم از دربار انگلستان لقب « سر » گرفته بود . م .\r\n","page_name":" 209 ","page_number":221},
  {"content":"\r\n . \r\n","description":"","footnote":"","page_name":" 210 ","page_number":222},
  {"content":"\r\n\r\n\r\nفصل پانزدهم از قزوين تا تهران\r\nجاده‌ى امين السلطان - شروين ده - چاپارخانه‌هاى جديد - اتراق ايلاتىها - آبيك - ينگى امام - شكار آهو - در چادر سوزمانىها - حصارك - كرج - قصر سليمانيه - شاه‌آباد - سواد تهران - برخورد با عزيمت رسمى « اندرون » - هتل « پروو »\r\nسه‌شنبه 17 [ اكتبر 
  ] . مسافت قزوين تا تهران 150 كيلومتر و اين جاده تنها جاده‌ى كالسكه‌رو ايران است . ايستگاه‌هاى تروئيكا « 1 » و تلگ « 2 » كه به صورت ايستگاه‌هاى « 3 » روسى ساخته شده ، به رديف در طول راه قرار دارد . اين جاده‌ى مخصوص كه به وسيله امين السلطان « 4 » - پيشكار مخصوص شاه - كشيده شده و براى دولت بيش از يك ميليون و پانصد هزار فرانك تمام شده است و على الاصول مقدار زيادى از اين مبلغ نيز بايد در جيب اعليحضرت مانده باشد ، زيرا قسمت اعظم جاده هنوز سنگ‌ريزى هم نشده و به نظر من فقط چند روز باران پى در پى كافى است كه آنجا را به باتلاق غيرقابل عبورى تبديل كند . از طرف ديگر به‌طورى كه تعريف مىكنند ، كارگران در آنجا به‌طور بيگارى به كار گماشته شده‌اند و مزد آنها فقط ضربه‌ى شلاق بوده است ، اين‌روش اگر هم غير منصفانه باشد در عوض بسيار اقتصادى و به صرفه نزديك‌تر است !\r\n\r\n\r\n","description":"","footnote":"\r\n( 1 ) .  Troika  ، لغت روسى به معناى وسيله‌ى نقليه بدون چرخ و بزرگ كه با سه اسب كشيده مىشود . م .\r\n( 2 ) .  Telegue  يا  Telega  كه ريشه‌ى تركى دارد ، نوعى ارابه‌ى چهار چرخه است كه بيش‌تر در روسيه براى حمل و نقل بار مورد استفاده قرار مىگرفت . م .\r\n( 3 ) .  Stantsia \r\n( 4 ) . منظور آقا ابراهيم امين السلطان اول ، پدر على اصغر خان امين السلطان معروف به اتابك اعظم بعدى است . م .\r\n","page_name":" 211 ","page_number":223},
  {"content":"\r\n\r\nتذكره [ گذرنامه 
  ] ها با چاپ سنگى چاپ شده و معادل پادروژناى « 1 » روسى است . قبلا آنها را در قزوين تهيه كرده و بهاى آن را از آنجا تا تهران به صاحب ايستگاه قزوين پرداختيم . آن‌گاه بعد از گذشتن از ميان دروازه‌ى باشكوهى اين شهر را ترك گفتيم . روى سردر دروازه نقاشىهاى عجيبى جلب توجه مىكرد ، مثلا در قسمت داخل شهر تصوير رستم را كه ديو سپيد را مغلوب كرده بود - ديو به شكل غول شاخدارى بود با دم نوك‌تيز كاملا شبيه ديوهاى ما - رسم كرده بودند و در سمت بيرون دروازه نشانه‌ى رسمى ايران كه در دو طرف آن شايد به خاطر هوس عجيب نقاش دو زن لخت روى دستشان راه مىرفتند نقاشى شده بود .\r\nاطراف قزوين از لحاظ كشت و زرع نسبتا وضع خوبى داشت ، ولى در اين فصل سال همه جا خالى از سبزى و گياه بود ، از اين‌رو اگر كوهستان البرز و قله‌ى باشكوه دماوند - كه هميشه پوشيده از برف است - در پيش روى ما ديده نمىشد ، عبور از ميان يك دشت خشك و غم‌افزا خيلى خسته‌كننده و يكنواخت به نظر مىآمد .\r\nبعد از گذشتن از نزديكى دهكده‌ى بزرگى كه اطرافش را برج و بارويى كشيده بودند - به نظرم اسمش عبدال‌آباد « 2 » بود - درحالىكه ساعت هفت صبح راه افتاده بوديم ، ساعت نه به منزلگاه شروين ده ؟ « 3 » رسيديم .\r\nاين چاپارخانه كه سبك تازه‌يى داشت ، با چاپارخانه‌هاى محقر و مخروبه‌ى راه رشت هيچ قابل قياس نبود : بناى چاپارخانه متشكل از ساختمان زيباى يك طبقه‌يى بود با يك رديف ستون‌هاى مرتب در ميان باغچه‌ى باصفايى كه خوب به آن مىرسيدند . متصدى چاپارخانه يك استكان چاى جلوى هريك از ما گذاشت بعد از ما دعوت نمود از اتاق‌هاى مختلف آن بازديد كنيم . او مخصوصا به سالن غذاخورى آنجا خيلى مىنازيد .\r\nدر واقع ديدن آن براى ما نيز جالب و غيرمنتظره بود : يك ميز بزرگ به سبك اروپايى در وسط گذاشته بودند و روى سفره‌ى آن ، دستمال سفره ، بشقاب ، ليوان ، قاشق و چنگال\r\n\r\n\r\n","description":"","footnote":"\r\n( 1 ) .  Padorojna \r\n( 2 ) .  Abdul - Abad  . مؤلفان لغت‌نامهء دهخدا حدس زده‌اند كه عبدال‌آباد تصحيف ابدال و يا مخفف عبد الله است . و در سفرنامه‌هاى ناصر الدين شاه و فرهاد ميرزا كه كمى زودتر از نويسنده از اين منزل گذشته‌اند نام اين آبادى عبد الله آباد ضبط شده است . در آثار البلاد زكرياى قزوينى هم به صورت عبد الله‌آباد آمده است . م .\r\n( 3 ) .  Charvendeh \r\n","page_name":" 212 ","page_number":224},
  {"content":"\r\n\r\nبه طرز بسيار با سليقه‌يى چيده شده بود . انصافا در اين سالن هيچ كم و كاستى به نظر نمىرسيد . يك طرف پنكه « 1 » هاى انگليسى - هندى نيز گذاشته بودند كه به گمان من تشريفات زايدى بود ، چون آنها هرگز فرصت خنك كردن مسافران را نداشتند . اتاق‌ها همه به سبك اروپايى مبله شده بود و نظير مهمانخانه‌ى قزوين ، يك جفت كفش راحتى ، يك مسواك دندان و شانه روى دستشويى گذاشته بودند . كنار هر تختخواب آثارى از سعدى و حافظ كه با چاپ سنگى چاپ شده بود ، دم‌دست مسافران بود تا با مطالعه‌ى آنها بر معلومات خود درباره‌ى ادبيات كلاسيك زبان شيرين فارسى بيفزايند .\r\nحوالى ساعت نه و نيم شروين ده را ترك نموديم . حرارت هوا در آن ساعت روز به نهايت خود رسيده بود و جاده از ميان دشت‌هايى كه زير تابش شديد آفتاب سوزان و خالى از سكنه بودند ، مىگذشت . پرندگانى با پرهاى سبزرنگ از ميان بوته‌هاى پلاسيده بلند شده و به سوى آسمان پر مىكشيدند و كركس‌ها و بازها - كه ما با شليك چند تير بىحاصل خواستيم حالى از آنها بپرسيم - بالاى سر ما چرخ مىزدند . نزديكى ده قشلاق ، ايلاتىها چادرهاى سياه رنگى زده بودند . براى جلوگيرى از حمله‌ى سگ‌ها كه تا كنار جاده به هواى ما جلو آمده و عوعو مىكردند ، جيب‌هاى خود را پر از سنگ كرديم و بعد از اين پيش‌بينى احتياطآميز به سوى اردوى آنها راه افتاديم . شترها دور و بر چادرها آزادانه هرجا كه مىخواستند ، مىرفتند ولى اسب‌ها را - كه بعضى از آنها از نژاد اصيل اسب‌هاى تركمن با يال كوتاه بودند - در گوشه‌يى نگه داشته بودند . مردى جوان با قيافه‌يى برازنده به پيشواز ما آمد و ما را به داخل يكى از چادرها راهنمايى كرد . بلافاصله خدمتكاران كاسه‌هايى پر از آب دوغ كه نوعى رسم مهمان‌نوازى است ، جلوى ما گذاشتند . بعد از خوردن دوغ خنك ، به راهنمايى ميزبان دوست داشتنىمان ، از اردوى چادرنشين‌ها بازديد كرديم . داخل چادرها اسباب و اثاث نسبتا كم و ساده‌يى به چشم مىخورد و آنها عبارت بودند از چند ظرف مسى ، صندوق‌هايى كه آنها را به طرز عجيبى نقاشى كرده بودند و چند فرش ضخيم . در بيرون زن‌ها كه اكثرا رويشان را نمىگرفتند ، غذا مىپختند . مردها سر تا پا غرق در اسلحه دسته دسته گردش مىكردند . در وسط اردو ، روبه‌روى چادرى كه از چادرهاى ديگر بزرگ‌تر و پر زرق و برق‌تر بود ، پيرمردانى با ريش‌هاى سفيد ضمن صرف قليان مشغول بحث و گفتگو بودند . در سرتاسر اردو چنان\r\n\r\n\r\n","description":"","footnote":"\r\n( 1 ) .  Pounkhas \r\n","page_name":" 213 ","page_number":225},
  {"content":"\r\n\r\nرنگ و زندگى به هم آميخته و منظره‌ى خيال‌انگيزى به وجود آورده بود كه كاش نقاش ماهرى از روى آنها اثرى خلق مىكرد .\r\nچاپارخانه آبيك « 1 » - ايستگاه دوم - كاملا شبيه چاپارخانه‌ى شروين ده بود . در سمت چپ ما ، در پيچ و خم كوهستان البرز ، بيشه كوچكى از درختان تبريزى نظر ما را جلب كرد كه معلوم بود در پشت آن دهكده‌هايى قرار گرفته است . گاهى از دور عبور كاروانى از شترها را كه از وسط بيابان مىگذشت ، تماشا مىكرديم . توده‌يى از ابرهاى سفيد دور گنبد دماوند را احاطه كرده بود .\r\nدهكده‌ى ينگى امام « 2 » كه اطرافش ديوارهاى بلند و برج و بارودار كشيده شده بود ، در سمت چپ جاده واقع است . ايستگاه جديد متصل به كاروانسراى قديمى كه خوب به جاى مانده ، از منزلگاه‌هاى قبلى كوچك‌تر ولى مثل آنها داراى حوضى با آب زلال و باغچه‌ى مرتبى بود . نزديك اين منزل مقبره‌يى قرار داشت . به‌طورى كه متولى آنجا مىگفت اين مقبره متعلق به جنگجويان زمان‌هاى قديم است كه هنوز به درستى درباره‌ى آنها تحقيق نشده است .\r\nامام‌زاده - كه نام خود را به دهكده‌ى نزديك نيز داده است - در سمت راست جاده كمى دور تر از چاپارخانه واقع بود . ديوار بلند روبه‌رو نمىگذاشت جز گنبد مخروطى شكل آن‌كه با كاشىهاى فيروزه‌يى رنگ تزيين شده و قسمتى از آن فروريخته بود ، چيز زيادى ديده شود . متصدى به ما توصيه كرد از رفتن به داخل آن صرف‌نظر كنيم ، چون ممكن بود براى ما خالى از خطر نباشد .\r\nچهارشنبه 18 [ اكتبر 
  ] . ساعت سه صبح اوئيلن و ژروم به همراهى پسر متصدى ايستگاه كه تازىهاى خود را نيز در اختيار آن دو گذاشته بود ، به عزم شكار آهو سوار اسب شدند . من اصولا علاقه‌ى زيادى به شكار ندارم ، از طرف ديگر فكر مىكردم كه اين آهوها هم افسانه‌يى بيش نيست و رفقاى ما را دنبال نخود سياه مىفرستند . به اين جهت از اين فرصت - كه كم‌تر نصيب ما مىشد براى يك استراحت كامل و خواب خوب استفاده كردم .\r\n\r\n\r\n","description":"","footnote":"\r\n( 1 ) . در اصل  Belbeg  .\r\n( 2 ) . ينى در زبان تركى به معنى تازه است . « ينى امام گويند براى اينكه در نزديكىها يك نفر مدعى شده كه در خواب ديده در آنجا امام‌زاده‌يى مدفون است ، پس گنبد و دستگاهى ساخته‌اند ، دورش آباد شده . . . » خاطرات حاج سياح ، ص 203 . م .\r\n","page_name":" 214 ","page_number":226},
  {"content":"\r\n\r\nحوالى ظهر متصدى ايستگاه براى ناهار پلوى خوشمزه‌يى تهيه كرده بود كه با اشتهاى كامل آن را خوردم . بعد از صرف ناهار آن مرد مهربان و خوش خدمت از من دعوت نمود به اتفاق هم از گل‌هاى كوكب باغچه‌اش و قسمتى را كه پنبه كاشته بود و سفيدى پنبه‌ها در غوزه تازه داشت بيرون مىزد ، ديدن كنيم . من با آنكه ذوق اين‌گونه كارها را ندارم ، ولى تو ذوقش نزدم و از باغچه و حسن سليقه‌ى او خيلى تعريف كردم .\r\nبعد از تماشاى گل‌ها پيشنهاد نمود به اردوى سوزمانىها - كه در يك فرسنگى دهكده اتراق كرده بودند - برويم . اين پيشنهاد عالى بود . بلافاصله دو اسب زين كرده و با هم راه افتاديم . اردوى آنها بيش از سى چادر نداشت و ورود من به جمع آنان نظير اين بود كه كسى در يكى از دهكده‌هاى آردن « 1 » ناگهان فيلى را ببيند . تمام اهل قبيله درحالىكه فرياد مىزدند : « فرنگى ! فرنگى ! » دور ما را احاطه كردند . مرد و زن قاطى هم بودند . زن‌ها حجاب نداشتند و صورتشان بسيار خوش‌تراش ولى سخت دريده بود . راهنماى من خطاب به جمعيت چند كلمه حرف زد ، بلافاصله پيرمردى كه در صورتش نوعى شيطنت و بدجنسى مشهود بود ، از ما دعوت نمود از اسب پياده شويم و به درون يكى از چادرها برويم . آن‌گاه روى مخده‌هاى كلفتى نشستيم و بعد از صرف چند استكان چاى منتظر بقيه‌ى قضايا شديم .\r\nبعد از يك ساعت و نيم انتظار سه نفر نوازنده ، يكى با سرنا ، ديگرى با دف و سومى با نوعى آلت موسيقى كه شبيه به گيتار بود وارد شدند . به همراه آنها سه دختر نيز بودند كه خود را با چادر قرمز رنگى سخت پوشانده بودند . اين دخترها بلادرنگ چادرها را از سر برداشتند ، آن‌گاه گيرايى و زيبايى چهره‌شان از پشت حجاب كمى - كه هنوز روى صورتشان باقى بود ، با درخشندگى خاصى نمايان گرديد . صورت كاملا بيضى شكل ، چشمان سياهى كه انبوهى از مژگان بلند بر آنها سايه انداخته بود ، خرمن گيسوان دراز كه تا انحناى موزون كمرشان مىرسيد ، حركات دلفريب و حتى پرخاش مليح‌شان ، از هر سه نفر آنان آيتى از حسن و طنازى ساخته بود . جامه‌هاى آبى رنگ زرىدوزى شده‌ى كوتاهى به تن كرده بودند كه در زير گلو باز بود و قسمتى از بدنشان از زير پيراهن نازك تقريبا نمايان مىشد . شليته‌ى پف كرده‌يى پوشيده بودند كه روى شلوار چسبان تورى مانندى مىافتاد .\r\nنوعى كلاه ابريشمى سرخ رنگ كوچك زردوزى شده‌يى را نيز بر سر گذاشته بودند .\r\n\r\n\r\n","description":"","footnote":"\r\n( 1 ) .  Ardennes  ، يكى از ايالات شمال شرقى فرانسه . م .\r\n","page_name":" 215 ","page_number":227},
  {"content":"\r\n\r\nنوازنده‌ها آهنگ موزونى را به همراه آوازى كه گويى صدا از بيخ دماغشان بيرون مىآمد ، شروع كردند . هماهنگ با ضرب موسيقى ، دخترها با لطف خاصى رقصيدند . و قدم‌هاى آنان - كه نمايشگر شادى ، شوق و هيجان دو عاشقى بود كه همديگر را مىجستند ، باز مىيافتند و عاشقانه دوست مىداشتند . . . و سرانجام احساسات مختلف خود را نشان مىدادند - با لطف خاصى جابه‌جا مىشد . رقص ظريف و پر احساسى بود و به قدرى خصوصيات اصيل داشت كه نمىشود جزئيات آن را به اين سادگىها وصف كرد . رفته رفته آهنگ موسيقى تندتر و پر هيجان‌تر شد و رقاصه‌ها به همان سرعت به دور خود مىچرخيدند تا . . . رنگ‌ها برافروخته و ارغوانى ، زلف‌ها ، آشفته و پريشان ، له‌له‌كنان و نفس‌زنان با پيچ و تاب عجيبى روى فرش كف چادر از پا افتادند .\r\nبه هركدام پيشكشى درخور هنرى كه داشتند دادم و آنجا را ترك گفتيم . نوازنده‌ها با نغمه‌ى موسيقى ابياتى در تعريف من مىخواندند و من در اين ترانه‌ها افتخار و گوهر تابان فرنگستان لقب گرفته بودم و مرا با خسرو و با اسكندر مقايسه مىكردند ، از اينكه به اين زودى از چنين بزمى بلند شديم ، ميزبانمان بسيار تعجب نمود ، چون ظاهرا برنامه‌هاى ديگرى نيز باقى بود . اين هنر رقص و آواز و حرفه‌ى ديگرى كه نمىشود روى آن زياد تكيه نمود ، هزينه‌ى زندگى جوانان سوزمانى را - اعم از زن و مرد - تأمين مىكند . پيرمردها نيز با سفيدگرى و تعمير ظروف مسى روزگار مىگذرانند . مسأله جالب اينكه پيش آنها صحبت مال من ، مال تو مطلقا در ميان نيست ، هرچه را كه به دست آوردند بين همه منصفانه تقسيم مىكنند و اينان در واقع فلامنكو « 1 » هاى ايرانىاند .\r\nآفتاب تازه غروب كرده بود كه شكارچىها از شكار برگشتند ، ولى براى نمونه حتى يك آهو را از دور نيز نديده بودند . در عوض خرگوش بخت برگشته‌يى به چنگ‌شان افتاده بود كه بوى گوشت آن تمامى گربه‌هايى را كه در آن حول‌وحوش بودند دور اتاق ما جمع نمود . اين حيوانات لعنتى تا پاسى از شب نگذاشتند پلك روى هم بگذاريم . در نهايت آن‌قدر از سروصدا و هياهوى آنها به تنگ آمديم كه اوئيلن علىرغم ميل ژروم خرگوش را از پنجره به بيرون پرتاب كرد .\r\nپنجشنبه 19 [ اكتبر 
  ] . در فاصله بين ينگىامام و ايستگاه حصارك جاده بيش از پيش از نزديكى البرز و از ميان مزارعى كه آب كوهستان ، آنها را حاصلخيز و سرسبز كرده بود ،\r\n\r\n\r\n","description":"","footnote":"\r\n( 1 ) .  Flamenco  كلمه‌ى اسپانيايى به معنى كولى و نوازنده‌ى دوره‌گرد اندلسى . م .\r\n","page_name":" 216 ","page_number":228},
  {"content":"\r\n\r\nمىگذشت . سر راهمان چند دهكده كه دورشان حصار كشيده بودند و تاكستان‌ها و پنبه‌زارهاى زيادى مشاهده كرديم . تردد كاروان‌ها لحظه به لحظه زيادتر مىشد . اين شلوغى و ازدحام جاده نزديك شدن به يك شهر بزرگ را بشارت مىداد . بعد از عبور از ميان پلى كه روى ابهر رود بسته بودند به حصارك رسيديم . وقت تعويض اسب‌ها بود ، خواهش كرديم اين كار را هرچه زودتر انجام دهند تا بلافاصله حركت كنيم . به زودى از پل كرج واقع بر روى رودخانه‌ى سيل‌آسايى كه از كوه‌هاى البرز سرچشمه مىگيرد و كمى دور تر از جنوب تهران ، به رودخانه جاجرود مىريزد ، گذشتيم . تاكستان‌ها و باغ‌هاى ميوه‌ى فراوان در امتداد كنار رودخانه پشت سر هم قرار داشتند . در سمت چپ ، در گوشه‌يى از دامنه‌ى البرز ، درختان چنار تبريزى پرده‌ى سبزى به دور قصبه‌ى باصفاى كرج كشيده بودند . چاپارخانه‌ى اينجا شاه‌آباد ناميده مىشد ؛ شايد به علت قصرى بود كه به وسيله‌ى فتحعلى شاه بنا شده بود و گنبدهاى آن از خلال شاخ و برگ سبز و خرم باغى بزرگ از دور مىدرخشيد .\r\nاز تلگ پياده شديم و از ميان راهى كه معلوم بود توجهى به آن نمىشود به سوى در ورودى قصر ، كه به نام قصر سليمانيه معروف بود راه افتاديم . اين در كه تركيبى از دو سبك كاملا متمايز بود - سبك خانه‌هاى چوبى سويسى و معابد چينى - جز نحوه‌ى ساختمان غيرمتعارف آن ، چيز ديگرى براى ديدن نداشت . خدمتگزاران كاخ به سهولت گذاشتند كه داخل شويم . درختان خوب فراوان در باغ‌هاى آن كاشته بودند كه به وسيله‌ى نهرهاى زيادى كه از رودخانه‌ى كرج منشعب مىشد ، آبيارى مىگرديد . به اين جهت هواى آنجا طراوت و خنكى مطبوعى داشت و براى ما كه در آن لحظه جاده‌ى گرم و سوزان و پر گرد و غبارى را پشت سر گذاشته بوديم ، مثل اين بود كه به بهشت موعود قدم گذاشته‌ايم .\r\nكاخ در وضع بدى قرار داشت . بيش‌تر ساختمان‌ها رو به ويرانى گذاشته بود و اتاق‌ها لخت و عارى از اسباب و اثاثيه بودند . گويا فقط در مواقعى كه شاه به سليمانيه مىآيد - البته خيلى به‌ندرت - قبلا كاروان‌ها وسايل لازم را از تهران به اين كاخ مىآورند .\r\nكاخ سليمانيه ، با همه‌ى ويرانى و خرابىاش ، داراى رديفى صحنه‌هاى مصور و بسيار جاذب بود كه ادوار و حوادث مختلف تاريخ قاجار را با تصاوير متعددى از سلاطين اين سلسله - تصاويرى كه كم و بيش قابل اطمينان ولى همگى به‌طور يكنواخت داراى ريش سياه و پرپشتى بودند - نشان مىداد . روبه‌روى كلاه فرنگى كاخ ، چشم‌انداز زيبايى از\r\n\r\n","description":"","footnote":"","page_name":" 217 ","page_number":229},
  {"content":"\r\n\r\nرودخانه‌ى آبى رنگ ، دشت آفتابى و كوهستان البرز چشم را نوازش مىكرد . وقتى كه از اين كلاه فرنگى پايين مىآمديم ، خدمتگزاران چند خربزه و مقدارى ميوه براى ما تهيه كرده بودند . البته سلام روستايى بىطمع نبود ، ما هم محبت آنها را به نحو احسن تلافى كرديم و دوباره خود را به تلگ‌ها رسانديم .\r\nايستگاه شاه‌آباد آخرين ايستگاه اين جاده بود . جاده از دامنه‌هاى خشك و لم‌يزرع البرز عبور مىكرد و دماوند باشكوه ، مشرف و مسلط بر تمام دشت و صحرا بود .\r\nبعد از آخرين توقف كوتاه و اجبارى كه گرماى سوزان آفتاب و هواى تحمل‌ناپذير امانمان را بريده بود سرانجام سواد تهران از دور پيدا شد .\r\nاولين چشم‌انداز شهر پس از تماشاى اين همه دشت‌هاى پر ريگ و خشك و بىحاصل كه آنها را پشت سر گذاشته بوديم منظره‌ى جالبى نبود كه چشمان خسته‌ى ما را نوازش دهد . ديوارى خاكسترى رنگ كه از شيب تند خندقى بالا آمده بود و از وراى اين ديوار بام‌هاى بلند يك ويلاى سلطنتى بعد تاق‌ها و گنبد مسجد و درختان باريك و بلند تبريزى كه بدون كوچك‌ترين حركتى از ميان بخار رقيقى كه بالاى شهر را فراگرفته بود ، قد برافراشته بودند . . . اين بود اولين برخورد ما از دور با پايتخت كشور ايران . ناگهان ، بعد از يك پيچ تند جاده ، دروازه‌يى كه سه تاق بلند و منارهاى باريك و كشيده‌يى داشت و روى آنها تصاوير گل و بوته ، ميوه‌ها و حيوانات عجيب و غريب با رنگ‌هاى تند نقاشى شده بود ، در برابر ما نمايان گرديد . در زير تابش خيره‌كننده‌ى آفتاب ، رنگ‌هاى درخشان اين ساختمان و نقوش شاخ و برگى كه با آب زر تاريخ بنا را نشان مىداد جلوه‌ى كم‌نظيرى داشت . يك پاسگاه پياده نظام از اين دروازه محافظت مىكرد .\r\nلباس مخصوص اين تفنگچىها عبارت از اونيفورم خاكسترى رنگى بود كه شلوار آن نوار قرمزى داشت ، به علاوه يك كلاه پوستين بخارايى . اينها نيز نظير اغلب سربازان اروپايى ظاهر آراسته و برازنده‌يى داشتند .\r\nزمانى كه تلگ‌هاى ما از دروازه وارد شهر مىشد ، فرمانده‌ى پاسگاه از ما خواست در همان‌جا توقف كنيم . در همين لحظه سروكله‌ى يك دسته سوار كه گرز نقره‌يى در دست داشتند و لباسشان زردوزى شده بود ، پيدا شد . آنها با صداى بلند داد مىزدند : « دور شويد ! كور شويد ! » . جاده در يك لحظه خلوت شد . مردان ، كودكان و حتى زنان صورتشان را به ديوار يا درختى مىچسباندند يا روى زمين كه پوشيده از گرد و خاك بود\r\n\r\n","description":"","footnote":"","page_name":" 218 ","page_number":230},
  {"content":"\r\n\r\nدراز مىكشيدند . با آنكه صورت‌هاى زن‌هاى « اندرون شاهانه » زير چادرهاى نيلى رنگ و روبنده‌هاى تورى سخت پنهان شده بود اما هيچ‌كس جرأت آن را نداشت كه حتى نيم‌نگاهى به سوى آنان بيندازد . پشت سر كالسكه‌ها سوارها ، چهار نعل اسب مىتاختند ، بعضى از آنها از روى زين اسب خود بچه آهو يا بچه يوزپلنگ دست‌آموز و نيز بعضى ظروف عجيب كه آنها را در پارچه‌هاى زردوزى شده‌يى پيچيده بودند ، حمل مىكردند .\r\nاسب‌هاى ملتزمين ركاب را - كه اغلب كردها رويشان نشسته بودند - با پارچه‌هاى ارغوانى آراسته بودند . بعد از اينكه اين ملتزمين در ميان گرد و غبار غليظى كه اسب‌ها به پا كرده بودند از نظرها ناپديد شدند ، جمعيت از جاى خود برخاست و به حركت درآمد ولى معلوم بود فرّ و شكوهى كه در كبرياى شاهنشاهى متجلى است هنوز هم همه را خيره و مبهوت كرده است .\r\nسرانجام ما هم وارد شهر شديم . از يك خيابان دراز و ميدانى بزرگ و چند كوچه پر پيچ و خم گذشتيم و آنگاه به راهنمايى ژروم روبه‌روى خانه‌ى زيبايى با باغچه‌يى پر از گل سرخ ، پيچك و انواع گل‌هاى ديگر كه همه شكفته بودند ، توقف كرديم . اينجا هتل دو فرانس ، تنها هتل تهران بود . مالك مهربان و مؤدب آنجا ، آقاى پروو « 1 » ما را به اتاق‌هايى كه به سبك هلندى تزيين شده بود ، راهنمايى نمود . در اين اتاق‌ها از ديدن تختخواب‌هاى واقعى با ملافه‌هاى سفيد و تميز سخت خوشحال و حتى متعجب شديم : از تفليس به اين طرف ما عادت خوابيدن در چنين اتاق‌هاى مجلل و راحت را تقريبا از ياد برده بوديم .\r\nموقع شام تمامى مسافران هتل دور هم جمع شدند . آنها عبارت بودند از : دو نفر فرانسوى ، آقاى آندريو « 2 » ، سرباغبان شاه ، آقاى بوتن « 3 » مدير ضرابخانه‌ى سلطنتى ، يك تاجر يونانى و سه افسر تعليماتى اتريشى . يكى از پيشخدمت‌هاى هتل ، دانماركى و بقيه ايرانى بودند . زبان فرانسه ، زبان رايج اين بازار بلخ به شمار مىرفت . غذايى كه براى شام پخته بودند ، غذاى بسيار مطبوعى بود و خيلى بيش‌تر مىچسبيد اگر خانم پروو مرتب با صداى زنگ‌دار و زننده‌ى خود دو دخترش و بيچاره حسن‌خان ، پيشخدمت ايرانى هتل را اين قدر سرزنش نمىكرد .\r\n\r\n\r\n","description":"","footnote":"\r\n( 1 ) .  M . Prevot \r\n( 2 ) .  M . Andrieu \r\n( 3 ) .  M . Botin \r\n","page_name":" 219 ","page_number":231},
  {"content":"\r\n . \r\n","description":"","footnote":"","page_name":" 220 ","page_number":232},
  {"content":"\r\n\r\n\r\nفصل شانزدهم تهران\r\n\r\n1 . وضع شهر\r\nساكنان اوليه - ميدان توپخانه - مسجد شاه - كوى نمايندگىهاى خارجى - خيابان دكتر تولوزان - زن‌هاى مبلغ مذهبى - تزيين و آرايش شهر - ميدان مشق - حمام‌ها و قهوه‌خانه‌ها - در الماس - ميدان شاه - توپ مرواريد و موسيقى هزار ساله - سبزه ميدان - بازار - مراكز تفريح - لوطىها - نمايش‌هاى كوچه‌يى\r\nساكنان اوليه‌ى تهران از لحاظ تمدن و شهرنشينى تعريفى ندارند . به‌طورى كه وقايع نگار قرن سيزدهم ايرانى نقل كرده است « 1 » :\r\nآنها در زيرزمين‌هايى كه شبيه زاغه و سرداب بود ، زندگى مىكردند . در مواقع حمله‌ى دشمن خود را در اين پناهگاه‌ها كه ورود به آنجا براى ديگران مشكل و حتى غيرممكن بود ، مخفى مىكردند . اگر محاصره چندين روز هم طول مىكشيد از مخفىگاه خود بيرون نمىآمدند ، ولى به محض اينكه دشمن مأيوسانه از محاصره دست برمىداشت و به جايگاه خود برمىگشت ، از پشت به آنها حمله كرده ، در بين راه هركه را مىيافتند ، قتل و غارت مىكردند . ساكنان اوليه‌ى اين شهر عليه سلاطين و حكم‌فرمايان خود نيز دايم دست به قيام و شورش مىزدند . در اين ناحيه جمعا دوازده پارچه آبادى قرار داشت كه اهالى تمام اين ده كوره‌ها هميشه با هم در حال جنگ و ستيز بودند . وقتى كه ساكنان تمامى آبادىها نسبت به سلطانى اظهار انقياد مىكردند ، نماينده‌ى سلطان براى\r\n\r\n\r\n","description":"","footnote":"\r\n( 1 ) . منظور نوشته‌ى عماد الدين زكريا ابن محمد ابن قزوينى ( 600 - 682 ه ق ) ، در كتاب معروف آثار البلاد و اخبار العباد است . م .\r\n","page_name":" 221 ","page_number":233},
  {"content":"\r\n\r\nمطالبه‌ى ماليات سردسته نواحى را دور هم جمع مىكرد . در صورت تن دادن اين سردسته‌ها به پرداخت ماليات هركدام از آنان خروسى يا مرغى پيش آن نماينده مىآورد و مىگفت : « ارزش هر مرغ يا خروس يك دينار است ! » و اين تنها راه پرداخت ماليات بود . آنها زمين را به جاى گاوآهن با تيشه و بيل شخم مىزدند تا به جهت داشتن گاو مشمول ماليات نشوند و به همين علت حيوانات باركش نيز نگه نمىداشتند . سرزمين آنها خاك حاصلخيزى دارد و مخصوصا براى پرورش درختان ميوه بسيار مناسب است كه نظير آن را در جاهاى ديگر مشكل مىتوان يافت . . . » .\r\nتهرانىها رفته رفته خوى و آداب و سنن وحشيانه خود را ترك گفتند . در قرن شانزدهم شاه طهماسب اول اين دهكده را تبديل به شهر كرد . « حسن موقع جغرافيايى ، زيبايى مناظر ، ثروت مراكز داد و ستد ، كثرت آب و باغ‌هاى فراوان چنين اقدام به جايى را ايجاب مىكرد . »\r\nدر آغاز قرن هفدهم ، پيترو دلاواله « 1 » در تهران « هيچ بنايى يا حتى موضوعى كه قابل تذكر باشد » پيدا نكرده است . اين سياح ايتاليايى فقط از كثرت درختان چنار متعجب شده و تهران را چنارستان ناميده است .\r\nدر طى هجوم افاغنه به ايران تهران موقتا پايتخت اسمى ايران بود : شاه سلطان حسين ، آخرين پادشاه سلسله صفوى ، آنجا را براى محل اقامت خود برگزيد . بعد از گذشت يك قرن و نيم - كه توأم با انقلابات و جنگ‌هاى داخلى دايمى بود - سرانجام اين شهر در سال 1795 [ 1210 ه ق 
  ] به وسيله‌ى آغا محمد خان ، مؤسس سلسله‌ى قاجار ، رسما به پايتختى ايران انتخاب گرديد . از آن تاريخ به بعد سه پادشاه پشت سر هم در اين شهر به تخت سلطنت نشسته‌اند : فتحعلى شاه ( 1797 - 1834 ) [ 1212 - 1250 ه ق 
  ] محمد شاه ( 1834 - 1848 ) [ 1250 - 1266 ه ق 
  ] و ناصر الدين شاه ، شاه فعلى . مسافرانى كه در نيمه‌ى اول قرن [ نوزدهم 
  ] از تهران ديدن كرده‌اند ، همگى متفق القولند كه اين شهر مجموعه‌يى از كلبه‌هاى گلى بوده است . ولى اين قضاوت مقرون به حقيقت و بىريا ديگر در حال حاضر صادق نيست ، زيرا ناصر الدين شاه بعد از جلوس به تخت سلطنت در زيبايى و آبادى پايتخت خود ، تا آنجا كه مقدور بوده ، كوشيده است و اينك عنوان تهران\r\n\r\n\r\n","description":"","footnote":"\r\n( 1 ) .  Pietro della valle \r\n","page_name":" 222 ","page_number":234},
  {"content":"\r\n\r\n( يعنى تميز ؟ ) « 1 » براى اين شهر اسم كاملا بامسمايى است .\r\nدور شهر حصار بلندى كشيده شده كه گويا نقشه‌ى آن از روى استحكامات شهر پاريس اقتباس شده است . اين حصار دوازده دروازه دارد كه همه آنها كاملا شبيه دروازه‌ى شهر قزوين است . بيرون اين حصار ، حومه‌ى شهر كه اغلب وضع اندوهناكى دارد واقع شده و داراى ديوار ديگرى است كه به زودى همه‌ى زمين‌هاى اطراف آنها را به صورت يك شهر تازه درخواهند آورد . جمعيت شهر و حومه بالغ بر صد و پنجاه هزار نفر مىشود . البته تعداد دقيق آن معلوم نيست . در تابستان هواى شهر به شدت ناسالم است ، به اين جهت آنهايى كه زندگى مرفهى دارند ، اين فصل را در ييلاق‌ها و كوهستان‌هاى اطراف شهر مىگذرانند . اغلب صاحب‌نظران تبريز را كه در حدود صد و بيست هزار نفر جمعيت دارد ، از پايتخت پرجمعيت‌تر مىدانند .\r\nچون هنوز طرح راه‌آهنى كه قرار است هند را به اروپا بپيوندد و تهران در آن صورت يكى از مراكز اصلى اين شاهراه به شمار خواهد آمد اجرا نشده است ، تعداد جهانگردان در اين شهر بسيار معدود و انگشت‌شمار است . ازاين‌رو ورود يك مسافر تازه وارد به هتل پروو براى اروپاييانى كه در تهران اقامت دارند حادثه‌ى جالبى محسوب مىشود .\r\nالبته درباره‌ى ما نيز اين موضوع صادق بود : فرداى آن روزى كه وارد تهران شديم ، حسن خان ( پيشخدمت هتل ) بسته‌يى به همراه يك نامه‌ى محبت‌آميز به دست ما داد كه خيلى ما را به تعجب واداشت . اين نامه را يك نفر بلژيكى نوشته بود و به شرح زير بود :\r\nبارون لويى دونورمان « 2 » هم‌ميهنى كه مدت‌ها است در ايران به سر مىبرد و در دربار موقعيت بسيار خوب و در وزارت خارجه پست دبير كلى را دارد ، خود را از هر لحاظ در اختيار شما مىگذارد و از شما دعوت مىكند طى مدتى كه در ايران خواهيد بود ، او را مهماندار خود بدانيد .\r\nيك ساعت بعد با بارون دونورمان چنان صميمى شده بوديم كه گويى سال‌ها است همديگر را مىشناختيم . بعد از اين ملاقات به همراهى ميرزا ( منشى آقاى دونورمان )\r\n\r\n\r\n","description":"","footnote":"\r\n( 1 ) . چون در سابق تهران را به صورت طهران مىنوشتند و عده‌يى به غلط آن را از واژه عربى طهارت و طاهر [ ان 
  ] دانسته‌اند ، ظاهرا نويسنده را هم در مفهوم اين اسم دچار اشتباه كرده‌اند . م .\r\n( 2 ) .  Baron Louis de Norman  مهندس بلژيكى بود ؛ سپهسالار در سفر اول ناصر الدين شاه به اروپا براى استفاده از تجربه و تخصص وى در راه‌سازى او را براى ساختن راه در ايران استخدام كرد ولى از وجود او براى كارهاى ديگر استفاده شد . م .\r\n","page_name":" 223 ","page_number":235},
  {"content":"\r\n\r\nجوان بسيار باهوش ارمنى - كه خوب فرانسه حرف مىزد - نزديك به يك ماه تمام سراسر شهر و اطراف آن را زير پا گذاشتيم و در سايه‌ى محبت آقاى نورمان به نايب السلطنه - فرزند شاه و وزير جنگ « 1 » ، به حضرت اشرف يحيىخان - شوهر خواهر شاه « 2 » به وزير جهانگيرخان « 3 » ارمنى كاتوليكى كه كليه‌ى قورخانه‌ها زير نظر او بود ، به دكتر تولوزان - طبيب و مشاور مخصوص اعليحضرت - به آقايان نمايندگان خارجى : آرژير پولوس « 4 » ، فرنان سوآر « 5 » ، شارل‌كن « 6 » ، فخرىبيگ « 7 » ، دوشوفر « 8 » ، به ژنرال‌هاى آندرينى « 9 » ، گاستژرخان « 10 » ، دوتوفانشتين « 11 » ، بولهر « 12 » ، لومر « 13 » خلاصه به كليه‌ى رجال و شخصيت‌هاى برجسته اعم از اروپايى يا ايرانى معرفى شديم . اميدوارم همه‌ى اين اشخاص با محبت و مهمان‌نواز ، على الخصوص آقاى دونورمان ، سپاسگزارى و حق‌شناسى عميق ما را در قبال مراحمى كه نسبت به ما مبذول داشته‌اند ، صميمانه بپذيرند .\r\nبعد از اين ملاقات دلپذير با آقاى دونورمان براى ديدن شهر به عنوان سياح كنجكاوى كه مىخواهد به همه جا سر بزند و از بدبختى يا خوشبختى مردم كوچه و بازار تا آنجا كه ممكن است ، اطلاع كافى به دست آورد - البته نه آن‌طور كه نزاكت ايجاب مىكرد با\r\n\r\n\r\n","description":"","footnote":"\r\n( 1 ) . كامران ميرزا ، فرزند سوم ناصر الدين شاه كه در سال 1307 خورشيدى در سن هفتاد و پنج سالگى در تهران درگذشته است . م .\r\n( 2 ) . عزت الدوله خواهر تنى ناصر الدين شاه ابتدا همسر اميركبير بود و بعد از قتل اين مرد بزرگ ، زن چند نفر از جمله يحيىخان مشير الدوله ، برادر حاج ميرزا حسين خان سپهسالار شده است . م .\r\n( 3 ) . جهانگيرخان از ارمنيان ايران و از رجال برجسته‌ى دوره ناصر الدين شاه و ملقب به وزير صنايع بود .\r\nرتبه‌ى امير تومانى نيز داشته ، كه بعد از درگذشت وى در سال 1309 ه . ق مناصبش به آقا بالاخان داده شد . م .\r\n( 4 ) .  Argyrpoulos  وزير مختار روسيه در ايران . م .\r\n( 5 ) .  Fernand Souhart  كاردار فرانسه در ايران . م .\r\n( 6 ) .  Charles Keun  ژنرال كنسول هلند و رومانى در ايران . م .\r\n( 7 ) .  Fahri - Bey  سفير كبير عثمانى در ايران . م .\r\n( 8 ) .  De Schofer  كاردار اتريش در ايران . م .\r\n( 9 ) .  Andirini  ايتاليايى و معلم پياده نظام . م .\r\n( 10 ) .  Gasteiger - Khan  مهندس اتريشى . م .\r\n( 11 ) .  de Teuffenstein  بارون توفانشتين اتريشى بود و براى اداره و تعليم امور مالى استخدام شده بود .\r\nظاهرا مقارن با سفر نويسنده به ايران حكومت ساوه را هم به عهده داشته است ! ر . ك . تاريخ مؤسسات تمدنى جديد در ايران . تأليف دكتر محبوبى اردكانى ، ج 2 ، ص 169 . م .\r\n( 12 ) .  Bulher  ظاهرا بوهلر صحيح است و او فرانسوى و معلم مهندسى و حساب و هندسه و جبر و مثلثات و نقشه‌كشى بوده و ساليان دراز در قشون ايران با درجه سرتيپى خدمت كرده است . ر . ك .\r\nهمان جا ، ج 1 ، ص 272 . م .\r\n( 13 ) .  Lemaire  فرانسوى و معلم موسيقى بود . م .\r\n","page_name":" 224 ","page_number":236},
  {"content":"\r\n\r\nاسب - بلكه با پاى پياده راه افتاديم .\r\nتقريبا در مركز شهر يك ميدان وسيع به شكل مستطيل ميان ديوار خارجى ارگ و ديوارهاى قورخانه واقع است به نام ميدان توپخانه كه شش خيابان اصلى شهر با پاسگاه‌هاى زياد پياده نظام به آن ميدان منتهى مىشود . در اين شهر انسان به هر سويى كه بخواهد برود ، ميدان توپخانه نقطه‌ى عزيمت سر راست و بسيار مناسبى است . در وسط ميدان چند درخت تنومند روى حوض بزرگى سايه انداخته و در چهار گوشه‌ى اين حوض چهار فروند توپ كه شاه عباس آنها را از پرتغالىها در هرمز گرفته بوده است گذاشته‌اند . دور ميدان ديوارهايى كشيده و روى ديوارها را با رنگ‌هاى سرخ و سبز نقاشى كرده‌اند ، ضمنا با گچ‌برى نيز تصاوير گلوله‌ها و سربازان مسلح را مجسم نموده‌اند .\r\nدو يا سه سال پيش مىشد از زير يكى از اين تاق‌هاى اطراف ميدان آتش طلايى يا نقره‌يى رنگ گلوله‌هاى توپ را تماشا كرد ولى امروزه اين گلوله‌هاى روشنىبخش جاى خود را به جاچراغىهاى چدنى بىظرافتى داده است . زيرا اين ميدان و چند خيابان مجاور ديگر چندى است كه با چراغ گاز روشن مىشود . حتى اين ميدان دو جا چراغى باشكوه نيز دارد كه تهرانىها خيلى به آن مىبالند ولى به قول آنهايى كه هميشه نفوس بد مىزنند ، كسى روشن شدن آن چراغ‌ها را با چشم نديده است . اين دو جا چراغى را درست روبه‌روى دروازه‌ى خيابان الماسيه ، خيابان وسيعى كه به ارگ مىرود ، نصب كرده‌اند . دروازه‌ى توپخانه و دروازه‌ى ناصر الدين - كه مدخل خيابان شمس العماره و موازى با خيابان الماسيه است - دو نمونه‌ى بسيار زيبا از معمارى جديد ايران به شمار مىرود . اين دروازه‌ها مركب از سه تاق مرتفع است كه در بالاى آنها مناره‌هاى باريك و كشيده‌يى قرار دارد . تزيينات خارجى بنا عبارت است از تصاوير گل‌ها ، ميوه‌ها ، سربازان ، سواركاران ، حيوانات كه با رنگ‌هاى بسيار تند در زمينه‌ى سفيد نقاشى شده است .\r\nاين‌گونه تزيين ضمن اينكه گواه بارزى از افول هنر كاشىكارى ايرانى است ، ولى در عين حال چشم‌انداز عجيب و بديع اين ميدان را - كه شلوغ‌ترين ميدان پايتخت است - در چشم تماشاگر عادى ، ديدنىتر جلوه مىدهد .\r\nكاروان‌هاى طويلى مركب از قاطرها و شترها - كه از نقاط مختلف آسيا مىآيند - از ميان جمعيت انبوهى كه در اين ميدان با عجله در رفت و آمدند ، جايى براى خود باز مىكنند و به راه خود ادامه مىدهند . مردهاى لاغر اندام سرتاپاى خود را در جامه‌هاى\r\n\r\n","description":"","footnote":"","page_name":" 225 ","page_number":237},
  {"content":"\r\n\r\nتنگ پوشانده و كلاه‌هاى بلند استوانه‌يى شكل از پشم سياه بر سر گذاشته‌اند . آنها پارچه‌هاى ابريشمين بخارا را براى فروش به بازار اين شهر بزرگ آورده‌اند . شتربانان تاتار با پاپاق‌هاى پشمالوى خنده‌دار از اعماق كردستان فرش‌هاى خوى « 1 » را - كه در اندرون بيش از هر جاى ديگر طرفدار و مشترى پروپا قرص دارد - تا اينجا حمل كرده‌اند . اعراب بغدادى كه عباى خاكسترى رنگ به دوش افكنده و كوفيه و عقالى از پشم شتر دور سر خود بسته‌اند ، جدا از سوارانى هستند كه عمامه‌هاى راه‌راه سرخ و آبى و نيزه‌هاى بلندشان نشان مىدهد كه از سردسته‌ها و رؤساى اكراد به شمار مىروند . اين عده از كردهايى هستند كه در شورش شيخ عبيد إله مورد سوءظن واقع شده‌اند ، شايد تا عمر دارند نتوانند كوه‌هاى اطراف درياچه‌ى اروميه را ديگر بار ببينند .\r\nبانوى متشخصى از برابر من گذشت كه بر قاطرى سوار بود او چنان خود را زير چادر و روبنده پنهان كرده بود كه از تمام اعضاى بدنش جز يك پاى ملوس - آن هم در شلوار تنگ ابريشمينى كه تقريبا به صورت جورابى بود و پاپوش ظريفى از پوست آهو - چيز ديگرى ديده نمىشد . خدمتكاران پياده دنبال خانمشان راه مىرفتند ولى آنها هم نظير بانوى خود لباس پوشيده بودند ، چون در كوچه لباس هر زنى بايد اين‌چنين باشد . يك مرد هر قدر زرنگ و چشم‌چران باشد ، ولو صدبار هم آنها را ببيند ، قادر نخواهد بود يكى را از ديگرى باز شناسد .\r\nعمامه‌ى كبود پيرمردى محترم نشان مىداد كه او سيد يعنى از اعقاب پيغمبر اسلام است . درحالىكه جمعى از روحانيون و مريدان دور او را گرفته بودند ، براى خواندن نماز به يكى از مساجد نزديك مىرفت . چند بازرگان - كه ريش و ناخن‌هاى خود را با حنا رنگ كرده بودند - با عجله راهى بازار بودند . آنها با تعصب و وفادارى تمام لباس قديمى خود را حفظ كرده‌اند ، لباسى كه عبارت از جامه‌ى سرمه‌يى رنگ بلندى است كه روى\r\n\r\n\r\n","description":"","footnote":"\r\n( 1 ) . مؤلف به علت اينكه چند طايفه از اكراد در اطراف شهرستان خوى زندگى مىكنند ، ظاهرا اين شهرستان را به جاى آذربايجان در اعماق كردستان دانسته است . نكته قابل يادآورى اينكه در اين كتاب چندين بار به عنوان مرغوب‌ترين و نفيس‌ترين فرش ، از فرش خوى اسم برده شده است . البته در ايران پرورش كرم ابريشم و نحوه‌ى استفاده از پيله اول بار در خوى به عمل آمده ( تحقيق استاد دكتر محمد امين رياحى ) يا اولين كارخانه ماهوت‌سازى در دوران عباس ميرزا نايب السلطنه در اين شهر ايجاد شده است . به اين ترتيب هرگاه صنعت حريربافى يا ماهوت‌بافى اين شهر معروف باشد جاى شگفتى نيست ، ولى در زمان‌هاى اخير از شهرت و نفاست فرش‌هاى اين شهر كم‌تر كسى سخن به ميان آورده است . م .\r\n","page_name":" 226 ","page_number":238},
  {"content":"\r\n\r\nنيم‌تنه‌ى ابريشمى قرمزرنگى را مىپوشاند . شلوار گشاد سبزى كه روى پاپوش نارنجى مىافتد و بالأخره كلاه پوستى بزرگ بخارايى كه روزبه‌روز تعداد آنها در برابر كلاه‌هاى كوچكى كه از ماهوت سياه درست مىكنند و مورد پسند دربارىها ، نظامىها و اشخاص خوش‌لباس ديگر واقع شده است ، كم مىشود .\r\nسوارانى كه دماغ خميده‌يى داشتند و از عمامه‌هاى بلندشان منگوله‌هاى نقره‌يى تا بناگوششان آويزان شده بود ، پيشاپيش ايوب‌خان « 1 » امير سابق افغان راه مىرفتند . امير لباس سياهى پوشيده و اندوهناك و متفكر به نظر مىرسيد . محافظين او همه مسلح به تفنگ چخماقى ، سپرهاى كوچك مدورى با ميخ‌هاى نقره‌يى و شمشيرها و خنجرهايى به شكل‌هاى عجيبى بودند .\r\nاز دو كاروانى كه در اين ميدان بزرگ جا را براى همه تنگ كرده بودند ، يكى تازه از مكه رسيده بود و مردم دست‌هاى سوخته و آفتاب خورده زوار را با فرياد « حاجى ! حاجى ! » مىبوسيدند و ديگرى عازم مشهد بود . اين مردها ، زن‌ها و كودكان بعد از گذشتن از صحارى بىآب و علف خراسان كه هفته‌ها با قدم‌هاى ناموزون شترها در كجاوه يا تخت روان تاب خواهند خورد و در برابر خطر حمله و شبيخون تركمن‌ها شب‌ها را با دلهره و نگرانى به صبح خواهند رساند ، سرانجام وقتى كه از دور گنبد طلايى مقبره امام رضا ( ع ) نمايان شود ، به شكرانه‌ى رسيدن به چنين فيض بزرگى - كه به زودى به زيارت قبر امام نايل مىشوند - روى خاك‌هاى آن سرزمين مقدس به سجده خواهند افتاد .\r\nدر گوشه‌يى از ميدان دسته‌يى از اوباش ژنده‌پوش نيز به همراه « لوطىباشى » شير پيرى را مىگرداندند و با وجود اين همه مارگير ، عنترباز ، چشم‌بند ، بندباز كه با داد و فرياد زياد جمعيت را به دور بساط خود دعوت مىكردند باز هم از مردم توقع صدقه و احسان داشتند .\r\nرقاصان يهودى نيز در گوشه‌ى ديگر با گيس‌هاى بلند و بافته خود كه تا كمر نرم و ورزيده‌شان افتاده بود و اگر كسى ساير قسمت‌هاى بدن آنها را به دقت نمىديد با دختران عوضى مىگرفت ، مشغول هنرنمايى يا اگر بهتر بگوييم در تلاش معاش بودند . كمى دور تر شاطر « 2 » هاى شاه ، سرتاپا سرخپوش با كلاهخود مخصوصى كه زنگوله‌هايى به آن\r\n\r\n\r\n","description":"","footnote":"\r\n( 1 ) . ايوب‌خان چهارمين پسر شير علىخان ، امير افغانستان بود و مدت‌ها حكومت هرات را بر عهده داشت . مدتى با انگليسىها جنگيد و در سال 1880 عليه عبد الرحمان خان كه امير كابل شده بود و ايوب‌خان او را دست‌نشانده‌ى انگليسىها مىدانست اعلان جهاد كرد ، اما مغلوب شد و به ايران گريخت . م .\r\n( 2 ) . فراشان پياده‌ى قديم كه معمولا پيشاپيش موكب شاه مىدويدند . م .\r\n","page_name":" 227 ","page_number":239},
  {"content":"\r\n\r\nآويزان و مزين به كاكل و پر طاوس بود دور ميدان گشت مىزدند .\r\nاين مردها كه گونه‌هاى برجسته و ورقلمبيده و چشمان ريز و موربى داشتند - از زوار كاشغر بودند . آنها مرزهاى چين را پشت سر گذاشته و به زيارت مكه و مدينه نايل آمده‌اند .\r\nاينك با كسب عنوان « حاجى » از خانه خدا به سوى خانه خود بازمىگردند ولى هنوز خبر ندارند كه لشكريان پكن - اين كافران بزرگ - شهر آنها را با خاك يكسان كرده‌اند .\r\nمروىها با نوعى نگاه تصنعى ، هراتىها با جامه‌هايى كه گل و بوته رنگارنگى دارند ، گبرها با لباس‌هاى ابريشمين نارنجى رنگ ، ترك‌ها هميشه با قيافه‌ى بىتفاوت و خونسرد ، غلامان چركسى ، كوه‌نشينان قره‌باغى ، اعراب سياه مسقطى ، خوانين تركمن ، مرتاضان هندى ، ايلاتىهاى چادرنشين ، سوزمانىهاى بىبندوبار ، كابلىها ، قندهارىها ، ارمنىها ، شاهسون‌ها ، خيوه‌اىها . . . چه مىدانم صدها ملت ، صدها نژاد با هم در اين ميدان برخورد مىكنند و در انبوه عظيم خلق چنان به هم آميخته‌اند كه چشم از اين درياى مواج انسان‌ها جز تلألؤ رنگ‌ها و تصوير مبهمى از قيافه‌هاى عجيب و جورواجور و لباس‌هاى كم‌نظير ، چيز ديگرى به حافظه منتقل نمىكند . اگر با بلند كردن سر خود قله‌ى باشكوه دماوند را - كه هميشه پوشيده از برف‌هاى دست نخورده و يخ‌هاى دايمى است - با عظمت تمام در برابر خود نمىديديم ، هر لحظه خيال مىكرديم كه دستخوش رؤيايى عميق و طلايى شده‌ايم .\r\nگاهى دسته‌يى از فراشان با چوب دستىهاى دراز و مخصوص ، برق‌آسا به ميدان مىريختند و در مدتى كم آنجا را از جمعيت خلوت مىكردند . اين ضربه‌هاى پىدرپى كه با چوب‌دستىها بىدريغ بر سر مردم حواله مىشد ، نشان قطعى اين بود كه اعليحضرت از يكى از قصرهاى خارج شهر به زودى به كاخ مسكونى خود در تهران مراجعت مىكند .\r\nاسب سواران با تعليمىهايى كه دسته‌شان از نقره بود ، با سرعت تمام جلوتر از همه حركت مىكردند . بلافاصله پشت سر آنها كالسكه‌هايى كه در آنها خانم‌هاى اندرون نشسته بودند ، نمايان مىشد . اين خانم‌ها نظير كليه‌ى زن‌هاى ايرانى سر و صورت خود را زير چادر و روبنده پوشانده بودند . معمولا بعد از كالسكه‌ها دسته‌هاى نامنظمى از شاهسون‌هاى اردبيل حركت مىكردند . اين تاتار « 1 » ها عمامه‌هاى بزرگى بر سر داشتند و\r\n\r\n\r\n","description":"","footnote":"\r\n( 1 ) . نويسنده اغلب به اشتباه از آذربايجانىها ، ظاهرا به علت شنيدن عنوان تات يا تاتى كه تركان در مورد -\r\n","page_name":" 228 ","page_number":240},
  {"content":"\r\n\r\nهركدام به سليقه‌ى خود لباسى به تن كرده ، و اسلحه‌ى خاصى به دست گرفته بودند .\r\nگمان مىكنم رزمندگان نادرشاه و شاه عباس كبير نيز از چنين افرادى تشكيل شده بودند .\r\nشاطرها كه شال سفيدى محكم به كمر خود بسته بودند پيشاپيش كالسكه‌ى سلطنتى مىدويدند . شاه هميشه در كالسكه تنها بود و به دنبال اين كالسكه گروه گروه امرا ، صاحب منصبان ، تيول‌داران بلوچ ، خوانين تركمن ، شاهزادگان افغانى ، سرهنگ‌هاى اروپايى ، اشراف و نجباى تاتار ، رؤساى ايل‌ها در حركت بودند . مجموع آنها معجون جالبى از انواع مختلف شخصيت‌ها ، لباس‌ها و سلاح‌هاى جورواجور را تشكيل مىداد .\r\nپشت سر اين « استقبال » « 1 » ، نسقچىباشى « 2 » كه نظير دستياران خود لباس سرخى پوشيده بود سوار بر اسب ديده مىشد . قاطرها « فلكّه » هايى را براى مجازات محكومين كه با پارچه‌هاى ارغوانى رنگ روى آنها را پوشانده بودند ، حمل مىكردند . جاى غلامان آخر از همه بود . بعضى از آنها تفنگ‌هاى شكارى شاه را كه آنها را داخل غلاف‌هاى مخملى سرخ‌رنگى گذاشته بودند با خود حمل مىكردند و بعضى ديگر ظروف محتوى آب و زغال لازم براى تهيه قليان را به ركاب مركب خود آويزان كرده بودند .\r\nدر روزهاى مراجعت رسمى شاه ، پياده‌نظام در فواصل معينى از مسير مستقر مىشد و دو هنگ از سواره‌نظام ، كه سازوبرگشان نظير سازوبرگ قزاق‌ها بود ، تحت فرماندهى افسران روس از برابر شاه رژه مىرفتند .\r\nيك كوچه‌ى خلوت از ميدان توپخانه به مسجد عمده‌ى شهر ، مسجد شاه ، راه دارد .\r\nبدبختانه ورود به ابنيه‌ى مقدس براى خارجيان كه نجس شمرده مىشوند ، ممنوع است .\r\nخارجيان فقط مىتوانند برابر در ورودى حياط مسجد كه درختان چنار تناورى بر همه جاى آن و نيز روى حوض كوچكى كه مؤمنان دور آن وضو مىگيرند سايه مىاندازد ، توقف كنند و از دور به نظاره‌ى گنبد طلايى قناعت ورزند .\r\n\r\n\r\n","description":"","footnote":"\r\n- ايرانيان به كار مىبردند يا به سبب زبان محلى كنونىشان ، به عنوان تاتار ياد كرده است . اما همان‌طور كه خوانندگان ارجمند مىدانند تاتار يكى از تيره‌هاى مغول و از قبايل زردپوست آسياى شمالى بود . بعد از فاجعه‌ى حمله چنگيزخان ، آذربايجان نيز مانند ساير نقاط ايران مدتى زير تسلط آن قوم قرار گرفت و بعد به علت داشتن فرهنگ برتر آنان را در خود مستحيل كرد و به رنگ ايرانى درآورد . م .\r\n( 1 ) . استعمال كلمه استقبال در اين عبارت نابه‌جا به نظر مىرسد . منظور نويسنده بدرقه است ، ولى چون مؤلف در متن اصلى عينا آن را به كار برده است ، ما هم براى رعايت امانت ناچار آن را آورديم . م .\r\n( 2 ) . رئيس ميرغضب‌ها و دژخيم‌ها . م .\r\n","page_name":" 229 ","page_number":241},
  {"content":"\r\n\r\nخيابان دولت و خيابان لاله‌زار كه هر دو خيابان‌هاى درازى هستند ، به ميدان توپخانه منتهى مىشوند . اين خيابان‌ها خوب سنگفرش شده و در طول جويبارى كه در دو طرف خيابان جارى است ، درختان فراوانى كاشته‌اند . در نزديكى اين خيابان‌ها باغ‌هاى باصفاى سلطنتى واقع است كه بر زيبايى منظره‌ى اين قسمت بسى مىافزايد .\r\nاروپاييان خيابان دولت را كوى نمايندگىهاى خارجى مىنامند . به استثناى سفارتخانه‌ى انگلستان - كه در پارك بزرگى واقع است و كليه اعضاى سفارت اعم از منشىها ، وابسته‌ها و كارمندان معمولى ديگر همه به‌طور پراكنده در آنجا ساكن هستند - محل اقامت ساير نمايندگان دربارهاى اروپايى ظاهرا چندان تعريفى ندارد .\r\nخيابان لاله‌زار به نام خيابان دكتر تولوزان نيز معروف است . زيرا حكيم‌باشى ، پزشك مخصوص و مشاور مورد اعتماد شاه ، در اين خيابان سكنى دارد ؛ البته نه در يك كاخ مجلل بلكه در خلوتكده‌يى دنج و ساده كه درخور يك حكيم وارسته چون او است . در خانه‌اش همان‌قدر كه به روى رجال سرشناس دربارى باز است ، مرجع و محل توسل درماندگان شهر نيز هست كه دستشان از همه جا كوتاه است . روبه‌روى خانه‌ى دكتر باغچه زيبايى قرار دارد كه به آن خوب مىرسند . سابق بر اين‌روى يك بناى مدور كوچك ، مجسمه‌يى از نيم‌تنه‌ى شاه در وسط باغ گذاشته بودند ولى روحانيانى كه در اعتقادات خود تعصب زياد به خرج مىدهند ، دستور دادند آن را بردارند . اكنون جاى آن در انتظار روزى كه سلاطين ايران مجاز خواهند شد از خود مجسمه‌يى داشته باشند در روى پايه‌ى مجسمه خالى است . ولى آيا آن روز به اين زودى فراخواهد رسيد ؟\r\nدر يكى از كوچه‌هايى كه خيابان‌هاى دولت و لاله‌زار را از عرض به هم وصل مىكند ، جمع كثيرى از گدايان ، كاسه به دست ، ظهر و شب مقابل در كوچك كوتاهى جمع مىشوند . اين خانه متعلق به خواهران سن ونسان دوپل « 1 » است . اين خواهران نيكوكار مذهبى فقط به مراقبت از بيماران اروپايى اكتفا نمىكنند ، بلكه آنان مطبى مجانى نيز دارند كه كاملا در اختيار مردم فقير و محتاج است . ارمنىها ، يهودىها ، زردشتىها ، نسطورىها ، مسلمانان ، خلاصه همه مىتوانند به اين در رو آورند ، چون نوع دوستى و خداپرستى راستين اين خواهران بالاتر و بيش‌تر از آن ميزان است كه ميان نژادها و مذهب‌هاى مختلف فرقى قايل شوند . ازاين‌رو اين دختران مقدس عميقا مورد ستايش\r\n\r\n\r\n","description":"","footnote":"\r\n( 1 ) .  Soeurs de Saint - Vincent de Paul \r\n","page_name":" 230 ","page_number":242},
  {"content":"\r\n\r\nو تحسين ايرانىها قرار گرفته‌اند . زن‌هاى اندرون خانم‌هاى متمول با طيب خاطر براى آنها تحف و هدايايى مىفرستند ، حتى خود شاه نيز سالانه در حدود دو يا سه هزار فرانك كمك مالى مىكند . مدرسه‌ى خواهران محل تحصيل خواهران اروپايى مقيم تهران و ارمنىهاى كاتوليك است . آنها حتى دختران مسلمان را مشروط بر اينكه درصدد ارشاد و تبليغ ديگران نباشند ، در مدرسه خود مىپذيرند . شاگردان در اين مدرسه دروس تاريخ ، جغرافى ، زبان فرانسه و خياطى ياد مىگيرند ، موادى كه عموما زن‌هاى ايرانى كوچك‌ترين اطلاعى از آنها ندارند . مؤسسه خواهران سن ونسان مختص به تهران و منحصر به فرد نيست ، آنها نظير اين تشكيلات را در كنار درياچه اروميه نيز داير كرده‌اند ، منتها آنجا رقابت مذهبى بين اين مؤسسه و مؤسسه‌ى زنان مذهبى انگليسى - امريكايى درگرفت و در اين رقابت مسئولان قابل ستايش مؤسسه‌ى انگليسى - امريكايى از لحاظ نيكوكارى و از خودگذشتگى گوى سبقت را ربودند ، زيرا آنها همواره زودتر از خواهران سن ونسان خود را بر بالين بيمار يا زخمى مىرساندند . رقابت نوع دوستانه و خداپسندانه‌يى كه ستايش و احترام همگان را برمىانگيخت .\r\nكليساى كاتوليك - كه به وسيله‌ى دو نفر لازاريست فرانسوى اداره مىشود و در مجاورت مدرسه‌ى خواهران واقع است - عبارت از كليساى كوچك و محقر سفيدكارى شده‌يى است كه اثاث چشمگيرش از چند مجسمه‌ى قديسين و يك دستگاه ارگ كوچك تجاوز نمىكند . اما همه چيز در نهايت تميزى و نظافت است .\r\nكليه‌ى محلات مشرف به خيابان‌هاى لاله‌زار و دولت بعد از جلوس ناصر الدين شاه احداث و آباد شده است . سابقا در اين قسمت شهر جز خرابه‌ها يا باغ‌هاى اختصاصى شاه‌زاده‌ها از ساختمان و آبادانى خبرى نبود . در صورتى كه اكنون در اين « ينى محله » « 1 » چند خيابان وسيع و زيبا كشيده‌اند . خانه‌هاى مجلل و اعيانى چند نفر از افراد سرشناس ايرانى و محل اقامت اروپاييان در همين خيابان‌ها واقع است ، ولى باز هم در نزديكى ميدان توپخانه مكان وسيعى را براى ميدان مشق اختصاص داده‌اند كه در اين ميدان همه روزه به استثناى روزهاى جمعه ، از ساعت 8 تا 10 صبح ، پياده‌نظام با ستون‌هاى مرتب به آهنگ مارش‌هايى كه از اپرت‌هاى رايج روز اقتباس شده است روش‌هاى نظامى اروپاييان را تمرين مىكند . و كمى آن طرف‌تر ، قزاق‌ها كه در رديف چهارتايى بر اسب\r\n\r\n\r\n","description":"","footnote":"\r\n( 1 ) . محله‌ى جديد .\r\n","page_name":" 231 ","page_number":243},
  {"content":"\r\n\r\nسوارند ، در فنون اسب سوارى خود را ورزيده‌تر مىسازند . در اين تمرينات بازار تنبيه نيز رايج است . يك روز من در همين ميدان ، با اندوه فراوان ، شاهد شلاق خوردن ستوانى بودم كه مست و لول در تمرين حاضر شده بود . روزهايى كه و الا حضرت نايب السلطنه براى تماشاى تمرينات نظامى به اين ميدان مىآمد ، به افتخار حضور ايشان از به دو ورود تا لحظه‌ى عزيمت تيرهايى شليك مىشد .\r\nبه محض پايان مشق سربازان كه نه در سربازخانه جايى براى استراحت دارند و نه آنجا غذا مىخورند - تفنگ‌هاى خود را به همسران يا دوستانشان تحويل مىدهند و هر كدام در بازار دنبال كارى ، از قبيل قصابى ، صرافى يا حرفه‌هاى ديگر مىروند . زيرا به علت عدم پرداخت مواجب سربازى - كه خيلى به‌ندرت چيزى از اين بابت به دستشان مىآيد - مجبورند به هر نحوى كه شده براى امرار معاش تلاش كنند .\r\nاحداث محلات جديد تنها اقدام در راه آبادانى و زيبايى اين شهر نيست كه مردم پايتخت ، آن را مديون ناصر الدين شاه باشند ، بلكه در عرض اين چند سال اخير نهرهاى تازه‌يى حفر شده است و آب زلال و فراوان كوهستان‌هاى اطراف را از طريق آنها به شهر مىآورند ؛ بازار به كلى نوسازى شده و در آن كاروانسراى - حاجب الدوله - كه زيباتر از كاروانسراهاى اصفهان است - همچنين مغازه‌ها و حجره‌هاى زيباى سبزه ميدان احداث گرديده است . سنگ‌فرش ميدان‌ها و خيابان‌ها كه سابقا اگر كالسكه يا درشكه‌يى از روى آنها مىگذشت ، به علت گل‌ولاى يا گردوغبار ديگر براى مدتى عبور از آن محل ناممكن مىشد ، خطوط تلگراف كه تهران را به شهرهاى عمده‌ى كشور و اروپا وصل مىكند ، دفاتر پست كه در اغلب نقاط پر رفت و آمد شهر تأسيس شده است ، راه افتادن چراغ گاز كه به زودى جاى خود را به چراغ برق مىدهد . . . همه در دوران سلطنت شاه كنونى تحقق يافته است . چند سال طول نمىكشد كه خطوط راه‌آهن شهرهاى رشت ، اصفهان و بندر بوشهر را به هم پيوند مىدهد ، آن وقت فاصله‌ى پايتخت ايران و پاريس فقط مدت ده روز خواهد بود . آقايان كوك « 1 » بليط رفت و برگشت را با در نظر گرفتن جا در هتل در اختيار آنهايى كه مىخواهند سير و سياحت حسابى در ايران بكنند ، خواهند گذاشت .\r\nماجراجويان ، سرمايه‌داران ، نفع‌طلبان از سرتاسر اطراف و اكناف عالم براى بهره‌بردارى از خاك بكر و دست‌نخورده‌ى اين سرزمين ثروتمند چون مور و ملخ به اين كشور سرازير\r\n\r\n\r\n","description":"","footnote":"\r\n( 1 ) .  M . M . Kook \r\n","page_name":" 232 ","page_number":244},
  {"content":"\r\n\r\nخواهند شد . نتايج وحشتناك و نفرت‌انگيز اين ايلغار اروپايى چه خواهد بود ؟ جامه‌هاى رنگارنگ ، شلوارهاى گشاد ، كلاه‌هاى پوستين باابهت ، جاى خود را به ردنگت تنگ و چسبان ، شلوارهاى انگليسى ، كلاه‌هاى كوچك خواهند بخشيد . لوكوموتيوها ، آهوها و چادرنشينان را از دشت‌ها فرارى خواهند داد . دود كارخانه‌ها ، گنبدهاى طلايى مساجد را سياه و كثيف خواهند كرد . . . و در نهايت تمدن ما براى يكى از كم‌نظيرترين كشورهاى جهان - كه هنوز خود را با مظاهر دروغين آن آلوده نكرده است - علىرغم بعضى از محاسن انكارناپذير خود يكنواختى ملال‌انگيز و ابتذال واقعى به ارمغان خواهد آورد .\r\nخيابان شميران نيز به ميدان توپخانه منتهى مىشود و روبه‌روى آن خيابانى است به نام خيابان مريضخانه كه يك راست به دروازه قزوين مىرود . اروپاييان خيابان شميران را كوى گاز نيز مىناميدند ، زيرا در اين خيابان بود كه كارخانه آقاى بواتال « 1 » با سردر بدقواره‌اش درست روبه‌روى در بزرگ بيضى شكلى كه تصوير رستم را در حال غلبه بر ديو سفيد رسم كرده بودند قرار داشت . اين صحنه از داستان‌هاى شاهنامه نشان مخصوص سردر اغلب حمام‌هاى ايران است كه ورود به آنها براى مسيحيان ممنوع است . بعضى از كارگران حمام ، در انتظار مشترى ، درحالىكه تا كمر لخت و عريان هستند زير جلوخان حمام با كشتى خود را سرگرم و بدنشان را گرم مىكنند . بعض ديگر در آستانه‌ى قهوه‌خانه‌يى كه به‌طور عجيب طبق ذوق متداول اين مملكت نقاشى شده ، مىنشينند و چاى مىخورند . اين قهوه‌خانه‌ها در واقع پديده‌ى « 2 » جديدى است . سابقا حكومت اجازه‌ى تأسيس چنين جاهايى را نمىداد ولى شاه بعد از مراجعت از اروپا دستور داد چند تا قهوه‌خانه داير شود . حتى اخيرا رستوران بزرگى تأسيس شده كه به وسيله‌ى يكى از شاه‌زادگان طراز اول رسما افتتاح گرديد . اما علىرغم حمايت مقامات عالى ، كار نكرد و ورشكسته شد . اكنون از اين نوع رستوران‌ها فقط يكى به نام حوضخانه « 3 » در خيابان دولت باقى مانده است كه پاتوق افسران و ارمنيان خوش‌گذران\r\n\r\n\r\n","description":"","footnote":"\r\n( 1 ) .  M . Boital  فابيوس بواتال متخصص كارخانه‌ى چراغ گاز تهران بود و امتياز ديگرى نيز از قبيل تأسيس كارخانه‌ى برق و گاز تهران ، ساختن راه‌آهن رشت به تهران از دولت آن روز به دست آورده بود . م .\r\n( 2 ) . شايد در دوران سلسله قاجار پديده‌ى جديدى بود ولى از اين قهوه‌خانه‌ها در زمان سلطنت شاه عباس كبير به وضع بسيار آبرومندى در همه جا داير بود و در آنها از مهمان‌ها و مشترىها بيش‌تر با قهوه پذيرايى مىشد . م .\r\n( 3 ) . اسم اين رستوران  Gogue's Khaneh  چاپ شده كه احتمال مىرود همان حوضخانه باشد . م .\r\n","page_name":" 233 ","page_number":245},
  {"content":"\r\n\r\nاست ، ولى اروپاييان متشخص رفت و آمد به آنجا را دون شأن خود مىدانند .\r\nبراى ديدن سيماى واقعى و قديمى تهران - سيمايى كه پيش از تقليد از الگوى شهرهاى اروپايى داشته است - بايد به محله‌هاى آرام و خلوتى كه طبقات متمول و بازرگانان آسايش‌طلب بازار ساكن هستند ، سرى زد .\r\nدر اين محله‌ها ، كوچه‌ها به قدرى به هم شبيه است كه به سادگى مىشود يكى را به جاى ديگرى گرفت . ديوارهاى بلند گلى به‌طور يكنواخت و ملال‌آور چنان خانه‌ها را پشت سر خود پنهان مىسازد كه جز نوك بعضى از درختان حياط چيز ديگرى از بيرون ديده نمىشود . اين درخت‌ها از باغچه‌ى خانه‌ها سر برآورده‌اند ، مگر خانه‌هاى اشخاص خيلى فقير و ندار كه چون حياط و باغچه‌يى ندارد ، طبعا درختى نيز در داخل آن ديده نمىشود . درهاى كوتاه و كلفتى كه بند و بست آهنى دارند در دل ديوار قرار گرفته‌اند و مستقيم به حياط باز مىشوند . اگر صاحبخانه به زيارت مكه توفيق يافته باشد ، تصوير كعبه و درختان سرو را بالاى سردر خانه گچ‌برى مىكنند و مؤمنان از روى اين تصاوير مىدانند كه اينجا خانه‌ى يك حاجى است . گاهى از خلال درى نيمه باز ، مىشود داخل حياط را تماشا كرد : اول يك حياط كوچك با درختان انار و تبريزى . در وسط آن حوضى با آب جارى صاف و زلال ، در ته حياط ساختمانى مركب از يك طبقه‌ى هم‌كف و به‌ندرت طبقه‌يى ديگر بالاى آن . هر خانه از دو قسمت تشكيل يافته است : بيرونى و اندرونى كه اندرون اختصاص به زن‌هاى خانه دارد و تنها صاحبخانه به آنجا داخل مىشود . پشت‌بام‌ها به صورت مهتابى است و تعداد زيادى از اشخاص معتبر و متعين روى قالىهايى كه آنجا پهن است ، مىنشينند و غرق در دنياى مخصوص خود پك‌هاى محكم و پىدرپى به قليان مىزنند .\r\nجاهاى گود روبازى كه در فواصل معين حتى درست در وسط كوچه‌ها ساخته شده است ، به آن عده از ساكنان محل كه دسترسى به آب ندارند امكان آن را مىدهد كه بدون ايجاد مزاحمت براى همسايگان از آب قنات استفاده كنند . اين منابع آب با وجود حسن بزرگشان پرتگاه خطرناكى براى عابران نابلد نيز به شمار مىروند . ولى ظاهرا ايرانىها به اين‌گونه مسائل چندان اهميت نمىدهند ، چون در اغلب جاها بناهايى كه مشغول بنايى بودند وسط كوچه را كنده بودند تا شن‌هاى موجود در خاك را به مصرف كار بنايى برسانند . بدا به حال آن فرنگى ناآشنا كه بخواهد شبانه بدون همراهى فراش و كمك نور\r\n\r\n","description":"","footnote":"","page_name":" 234 ","page_number":246},
  {"content":"\r\n\r\nفانوس از اين كوچه‌ها بگذرد و از اين بدتر واى به حال آن لوطى سياه مست كه در يكى از ميخانه‌هاى مخفى شهر با عرق كشمش خود را خوب ساخته ، شنگول و سرحال عازم خانه‌اش شود . اهالى آبرومند محل ، آنهايى كه سرشان به تنشان مىارزيد ، از شكستن دست و پاى خود ترسى به دل راه نمىدادند . زيرا همه‌ى آنها قبل از ساعت نه شب پيش زن يا زنان خود بودند . البته اين دستور پليس بود . فراش‌ها بدون اغماض كسانى را كه بر خلاف اين دستور رفتار مىكردند - مخصوصا جمعه‌ها ، چون شب‌هاى جمعه طبق مذهب يا سنت هر مرد مسلمان در برابر همسر خود حقوق و وظايف متقابل دارد - بلافاصله بازداشت و به پاسگاه جلب مىكردند .\r\nدر اين كوچه‌ها تردد بسيار كم است . چون مردها سرتاسر روز را در مغازه‌هاى خود در بازار مىگذراندند ، و زودتر از غروب آفتاب به خانه برنمىگشتند . فقط گاهى در سايه‌ى باريكى كه در پاى ديوارها افتاده چند زن كه سفت و سخت خود را در چادر سياهى پوشانده بودند - آرام و بىسروصدا راه مىرفتند . با ديدن چنين منظره‌هايى بلافاصله اشباح سوگوار و ماتم‌زده‌يى در برابر ديدگان انسان مجسم مىشد .\r\nدر اين محلات آرام ، سگ‌هاى بىشمارى سرگردانند كه بر خلاف اسلامبول اصلا مورد علاقه و توجه مردم نيستند . در پاى ديوارى خزيده و اكثر اوقات در عالم چرت به سر مىبرند ، فقط گاهى تكه نانى كه عابر حيوان دوستى به سويشان مىاندازد چرتشان را پاره مىكند و آنها را مجبور مىسازد از جاى خود تكانى بخورند و آن را بگيرند . هر كوچه در انحصار دسته‌يى از سگ‌ها بود كه همديگر را خوب مىشناختند و هرگز اجازه نمىدادند سگ غريبه‌يى به حريم آنها تجاوز كند . ورود يك ناشناس كه سر و وضعش نشان مىداد حق دخول به اين محله را ندارد ، سر و صداى تمامى سگ‌ها را بلند مىكرد ، تا حدى كه آن تازه وارد راه خود را مىكشيد و از آنجا دور مىشد . بارها من به چشم خود ديدم كه سگ سرگردان و كلافه‌يى كه از تعقيب چندين سگ متجاوز به ستوه آمده بود ، خود را ديوانه‌وار و بىملاحظه به كوچه‌يى انداخته است ، بىآنكه حق ورود به آنجا را داشته باشد و بلافاصله‌ى حمله‌ى جديدى از سوى سگ‌هاى اختصاصى آن كوچه - يا ساكنان محل ! - عليه او آغاز مىشد . به اين ترتيب سگ‌هاى سرگردان اين شهر براى دفاع از حقوق خود يا براى به دست آوردن يك قطعه استخوان يا تصاحب يك ماده سگ زيبا در يك جنگ و ستيز دايمى به سر مىبردند ، و همه‌شان نيز از اين جدال‌ها نشانه‌هاى\r\n\r\n","description":"","footnote":"","page_name":" 235 ","page_number":247},
  {"content":"\r\n\r\nافتخارآميزى با خود به يادگار داشتند : به‌ندرت سگى پيدا مىشد كه چشمش كور ، يا پايش لنگ نباشد . اگر احيانا سگى دو گوشش سالم و دمش دست نخورده مانده بود ، به حق استحقاق به دست آوردن لقب سگ شايسته و خوشبخت تهران را داشت . اين حيوانات بخت برگشته - كه اغلب محصول وصلت‌هاى ناجور و هوس‌هاى تصادفى و كوچه‌يى بودند - از فرط بدبختى ، بيش‌تر در معرض ابتلا به مرض نفرت‌انگيز برص كه تمامى جسم نحيف حيوان را مىخورد قرار مىگرفتند و آن‌گاه با چنان منظره‌ى چندش‌آورى در پليدىها غلت مىخوردند كه حتى نمىشد به آنها نگاه كرد . اينها در واقع پاريا « 1 » هاى نسل سگ بودند .\r\nاشخاص خيلى فقير و بدبخت در حوالى دروازه‌ى نو دور هم گرد آمده بودند . اينها در ميان بيغوله‌ها و كلبه‌هاى گلى ، اغلب در زيرزمين‌ها و زاغه‌ها همراه با قاطرهاى گرسنه و الاغ‌هاى لاغر ، با تب و لرز و گرسنگى و صدها بدبختى ديگر زندگى مىكردند .\r\nبه محض اينكه كسى وارد اين محله مىشد ، يك مشت گدا و گرسنه و بدبخت ( كه واقعا قابل ترحم بودند ) دور او را احاطه مىكردند و از او با التماس پول و صدقه مىخواستند .\r\nبراى اينكه به هركدام از آنها چيزى برسد ، از سر و كول هم بالا مىرفتند : مردها يكى از اعضاى ناقص بدن خود را نشان مىدادند ، و زن‌ها بچه‌هاى رنجور و رنگ‌پريده‌ى خود را . . . و همه يك صدا و يك زبان ناله مىكردند : ما گرسنه‌ايم ! عجيب آنكه درست در نزديكى آنها ، در وسط يك ميدان كوچك ، تير اعدام آماده بود . هشدار وحشتناك و غم‌انگيزى براى همه‌ى اين بينوايان !\r\nمحله‌ى زشت و نفرت‌انگيز ديگرى نيز وجود داشت كه از فرط تل نجاست و كثافت و بوى گند و تعفن كه همه جا را پر كرده بود ، نمىشد از آنجا گذشت . براى ساكنان اين كوچه‌هاى آلوده و متعفن‌گذار يك خارجى از اين طرف‌ها ترس و وحشت زياد ايجاد مىكرد . در اين محله با هر قيافه‌يى كه مواجه مىشديم با بيم و سوءظن خاصى ما را نگاه مىكرد . بازار آنجا - كه از چند دكان محقر و جدا از هم تشكيل شده بود - با اجناس فاسدى كه آنها را به قيمت نازل خريدارى يا از ميان زباله‌هاى كوچه‌هاى شهر جمع‌آورى كرده بودند ، پر بود . اينجا را يهودى محله « 2 » مىگفتند .\r\n\r\n\r\n","description":"","footnote":"\r\n( 1 ) . تيره‌يى در هندوستان كه نجس شمرده مىشوند و از حقوق مذهبى و اجتماعى محروم‌اند . م .\r\n( 2 ) .  Yaoudi - Mahalleh \r\n","page_name":" 236 ","page_number":248},
  {"content":"\r\n\r\nبعد از ترك كردن كوچه‌هاى بدبوى اين گتوى « 1 » نفرين شده ، استنشاق هواى مطبوع غروب ، سپس دود كردن يك دانه سيگار هاوانا « 2 » و تماشاى قله‌ى دماوند كه آخرين اشعه خورشيد به آن رنگ ياقوت زده بود درحالىكه شهر در تاريكى غم‌انگيزى فرومىرفت ، چقدر دلپذير بود !\r\nبازار يا اگر بهتر بگوييم محله‌ى بازار تمام قسمت جنوب شهر را اشغال كرده است . از ميدان توپخانه به وسيله‌ى كوچه‌هاى مختلفى مىشد به آنجا راه يافت ولى خيابان الماسيه كوتاه‌ترين و زيباترين راه بود . اين خيابان پهناور و پر رفت و آمد به در اصلى اندرونى شاه - كه در الماسى نام داشت - منتهى مىشد . سردر الماسيه عبارت از تاق بزرگ سرخ‌رنگى بود كه تزيينات زيادى به شكل ستاره يا لوزى آيينه‌كارى شده‌يى داشت و تلألؤ بلورهاى سطح سردر آن به حق اين دروازه را با اين عنوان محتشم معروف كرده بود . در طرفين در ورودى ، داخل تاقچه‌ها ، چند مجسمه‌ى مفرغى كه مشعل‌دانى به دست داشتند ، جاى گرفته بود . قسمت فوقانى تاق جايگاه پهناورى داشت كه شاه از آنجا مراسم كشتىگيرى را كه در بعضى از عيدها برگزار مىشد ، تماشا مىكرد .\r\nاز سردر الماسيه خيابان نايب السلطنه كه در كنار آن ديوار اندرون و طارمى چوبى سبزرنگى كه دور باغ‌هاى اتاق نظام [ وزارت جنگ 
  ] كشيده بودند ، آغاز مىگرديد . اين باغ‌ها هميشه پر بود از سربازهايى كه در انتظار دريافت نامعلوم مواجب‌شان با بازى و شوخى و صحبت و خنده و يا دود كردن سيگار خود را مشغول مىكردند .\r\nانتهاى خيابان نايب السلطنه به ميدان شاه مىرسيد . در وسط اين ميدان حوض بزرگى وجود داشت كه فواره‌هاى آن باعث تفريح و سرگرمى بىكاره‌ها و ولگردهايى بود كه در اين محل بيش از هر جاى ديگر گرد مىآمدند .\r\nتوپ معروف مرواريد كه به وسيله‌ى شاه عباس در هرمز به غنيمت گرفته شده در اين ميدان روى سكوى كم‌ارتفاعى ، ميان حوض و جايگاهى به نام نقاره‌خانه گذاشته شده است . اين آلت قتاله اكنون درست براى هدف متضادى مورد استفاده قرار مىگيرد ، به اين معنى كه اين توپ پناهگاه يا به اصطلاح بست قابل اطمينانى براى افراد تحت\r\n\r\n\r\n","description":"","footnote":"\r\n( 1 ) .  Ghetto  كلمه‌ى ايتاليايى به معنى محله‌ى مخصوص يهوديان . م .\r\n( 2 ) . كريستف كلمب اولين بار دود كردن توتون و تنباكو را در جزيره‌ى كوبا ديده است و با آنكه اين گياه از آن جزيره به ساير نقاط دنيا رفته ، هنوز هم بهترين توتون در كوبا ، به ويژه در پايتخت آن هاوانا به عمل مىآيد . م .\r\n","page_name":" 237 ","page_number":249},
  {"content":"\r\n\r\nتعقيب است . هر جنايتكارى اگر خود را به پاى آن توپ برساند ، ديگر بر حريم آن كسى را جرأت تجاوز نيست . از چنين امتياز عجيب و بىسابقه‌يى بعضى از مساجد ، بيرق‌هاى نظامى ، طويله‌ى رجال و سفارتخانه‌ها نيز برخوردارند .\r\nعصرها ميدان شاه پر از جمعيت كثيرى مىشد كه براى شنيدن كنسرت عجيبى به نام موسيقى هزار ساله - كه نوعى شامگاه شاهانه بود و احتمالا مبناى آن از پادشاهان زردشتى سرچشمه مىگرفت - سر و دست مىشكستند . يك ساعت و نيم پيش از غروب آفتاب يك دسته اركستر نظامى با كرناها و نقاره‌ها در وسط ميدان مستقر مىشد .\r\nدر همين موقع افراد دسته ديگرى نيز با شيپورهاى بسيار بزرگ در جايگاه مخصوص نقاره‌خانه جا مىگرفتند . آن‌گاه توفانى از سر و صدا و نواهاى مختلف از ميدان شاه به آسمان برمىخاست و طنين آن حتى در محله‌هاى دوردست نيز شنيده مىشد . شروع آهنگ ملايم و غم‌انگيز بود ، رفته‌رفته اندوهناك‌تر و دلخراش‌تر مىشد تا اينكه در كمال تأثر و نااميدى به پايان مىرسيد : نقاره‌ها آهنگ عزا مىنواختند . كرناها هق‌هق گريه مىكردند . سرناها مىناليدند و شيپورها غرش عجيبى داشتند . سرانجام اين هياهو و ناله‌هاى عجيب درست در آن لحظه‌يى كه خورشيد - نماد معروف ايران - پشت كوه‌هاى البرز از نظرها ناپديد مىشد ، به فرياد شكوه‌آميز تكان‌دهنده‌يى تبديل مىشد و در آن دم خاموش مىگرديد .\r\nكوچه‌ى نقاره‌خانه كه در ميان ديوارهاى ارگ و بازار امتداد داشت ، ميدان شاه را به در ورودى سبزه ميدان وصل مىكرد . سبزه ميدان روبه‌روى يكى از درهاى ارگ واقع است .\r\nدر طرفين اين در دو برج كنگره‌دار باشكوه قرار دارد كه كاشىهاى آبىرنگى سرتاسر آن را به خوبى پوشانده است .\r\nاين ميدان به وسيله‌ى شاه فعلى تجديد بنا و حجره‌ها و مغازه‌هاى سرپوشيده‌ى وسيعى به ساختمان‌هاى قبلى آن اضافه شده است . در اين مغازه‌ها بيش‌تر اروپاييان مخصوصا ايتاليايىها به داد و ستد مشغول بودند و اجناس مختلفى از قبيل : پيراهن ، تپانچه ، تابلوهاى نقاشى ، جعبه‌هاى كنسرو ، وسايل خاتم‌كارى ، اسباب و لوازم خانه و چيزهاى ديگر را به قيمت سرسام‌آورى مىفروختند .\r\nاز سبزه ميدان به وسيله سه مدخل باشكوه مىتوان وارد بازار شد .\r\nبازار به تنهايى شهر بىكم و كاستى است كه در طول روز در حدود بيست تا بيست و\r\n\r\n","description":"","footnote":"","page_name":" 238 ","page_number":250},
  {"content":"\r\n\r\nپنج هزار نفر جمعيت را در درون خود جاى مىدهد و كوچه‌ها ، راهروها ، ميدان‌ها چهارراه‌ها ، مهمانخانه‌ها و مسجدهاى مرتبى دارد . راهروهاى وسيع پيچ در پيچ سرپوشيده‌اش تماما زير گنبدهاى آجرى روزنه‌دارى قرار گرفته‌اند و اين روزنه‌ها طورى تعبيه شده‌اند كه نور و هوا از خلال آنها به داخل بازار نفوذ مىكند ، ولى بازارىها و آنهايى كه آنجا كار يا آمد و رفت دارند ، از گرماى طاقت‌فرساى هوا و از تابش آفتاب سوزان تهران به هيچ وجه احساس ناراحتى نمىكنند . كاسبكاران در گوشه‌ى دكان‌هاى خود مىنشينند و انبوه جمعيت رنگارنگى را كه از بام تا شام ، با عجله ، از برابر آنها به اين طرف و آن طرف مىروند ، تماشا مىكنند . بازار علاوه بر بزرگ‌ترين محل كسب و تجارت پايتخت و امپراتورى ايران گردش‌گاه مناسبى براى بىكاره‌ها و وعده‌گاه و جاى ملاقات انواع و اقسام مردمى است كه آنجا همديگر را مىبينند تا كارهاى دولت را ارزيابى كنند ، از اخبار دست اول روز اطلاعاتى به دست آورند ، يا شايعات و اكاذيبى را كه دهان به دهان در شهر مىگردد و يك كلاغ چهل كلاغ مىشود از همان جا به سرتاسر شهر نشر دهند .\r\nدر بازار ، ميرزاها دكان به دكان ، سرا به سرا و راسته به راسته آخرين شوخىها و متلك‌هاى روز را به دهان‌ها مىاندازند . زن‌ها دوتا دوتا ، چهارتا چهارتا و با هم راه مىروند ، نقال‌ها داستان‌هاى شاه‌زاده‌ها و شاه‌زاده خانم‌هاى هزار و يكشب را نقل مىكنند و نوازنده‌ها فتوحات رستم يا فرخزاد « 1 » را همراه با صداى ساز مىخوانند . گاهى درويشى در گوشه‌يى مستمعى را گير مىآورد و براى او داستان‌هايى از اولياء الله نقل مىكند ، ولى اين مستمع براى شوخى و مسخرگى بيش از باور كردن به اين‌گونه افسانه‌ها آمادگى نشان مىدهد . اين درويش بيش‌تر ناراحت خواهد شد اگر گذارش به يكى از حلقه‌هاى لوطىها بيفتد كه با وضع گستاخانه‌يى كلاه را تا روى بناگوش پايين كشيده ، سينه چاك ، دست روى دسته‌ى قداره به هر طرف گشت مىزنند و بيش از آنكه به شنيدن چنين حرف‌هاى پندآميز رغبتى نشان دهند سعى مىكنند به هر لطايف الحيلى\r\n\r\n\r\n","description":"","footnote":"\r\n( 1 ) . چند نفرى كه با نام فرخزاد در تاريخ ايران معروفند ، هيچ كدام داراى فتوحاتى نيستند كه يادآورى آنها موجب سرگرمى و سرافرازى ايرانيان باشد . مگر آنكه تصور كنيم نقالان و نوازندگان دوره‌گرد آن روزگار مىخواستند با بازگو كردن داستان حماسه‌ها و دلاورىهاى رستم ، شكست بزرگى را كه در اثر بىسياستى و اين دست و آن دست كردن فرخزاد لاجرم نصيب ايران شد ، به ياد مردم اين سرزمين بياورند . م .\r\n","page_name":" 239 ","page_number":251},
  {"content":"\r\n\r\nچند قران بيش‌تر گيرشان بيايد .\r\nدر چنان ازدحام و هرج و مرج عجيبى كه همه‌ى نژادهاى آسيايى در زير گنبد بازار با هم مخلوط شده‌اند ، باز كردن راه - به خصوص اگر دست‌ها به كمك نيايند و با حرارت تمام به كار نيفتند - كار بس مشكلى است ؛ و اين مشكل چند برابر مىشود اگر كسى با جمعى از خواجه‌ها و خدمتكارانى كه خانم متشخصى را همراهى مىكنند يا با دسته‌يى از الاغ‌ها كه ضربات شلاق‌هاى زنجيرى كه مرتب به كفل آنها مىخورد و وادارشان مىكند با سرعت هرچه تمام‌تر راه بروند و مردم را ميان ديوار و خودشان له و لورده كنند يا با قطار درازى از شترها - كه با طمأنينه و خونسردى تمام سرشان را به راست و چپ برمىگردانند تا هيچ جنسى را كه با سليقه‌ى خاص در مغازه‌ها روى هم چيده شده است ، از نظر دور ندارند - . . . مواجه گردد . ولى عبور از كنار اسبى كه وارد بازار شده است ، نسبتا آسان است ؛ چون غلامى كه به همراه اسب راه مىرود ، طبق يك سنت مرسوم مرتب با صداى بلند داد مىزند : « خبردار ! » و متعاقب هر خبردار گاهى ضربه شلاقى نيز بر سر عابرى كه به موقع خود را از سر راه اسب كنار نكشيده است ، فرود مىآورد . البته مأموران اروپايى و اعيان و اشراف بدون همراهى اسكورت كاملى از غلام‌ها پا به بازار نمىگذارند . اگر كسى تصادفا اين سعادت ! را داشته باشد كه با ملتزمين يكى از آن شخصيت‌ها برخورد كند ، صلاح در آن است كه بلافاصله خود را به يكى از راهروهاى جنبى بازار دور از مسير آنها برساند ، و الّا از حمله‌ى ناگهانى آنها يا دست كم از چند لگد و جفتك مركب‌هايشان بىنصيب نخواهد ماند و بدون ترديد با پاى شكسته يا له شده‌يى به خانه برخواهد گشت .\r\nبولوار ايتاليايىها ، لاپوئرتادل‌سول « 1 » ، لواسترند « 2 » با راهروها و راسته‌هاى اين بازار و جمعيت انبوهى كه اين طرف و آن طرف مىروند هرگز نمىتوانند قابل قياس باشند .\r\nجالب آنكه با وجود بىنظمى ظاهرى كه در چشم هر تازه‌واردى عجيب مىنمايد ، هر صنعت يا حرفه‌يى ، بازارچه ، راهرو و سراى خاصى براى خود دارد و هركس به درستى مىداند براى انجام كار خود دقيقا به كجا بايد مراجعه كند .\r\nبازارى منحصرا به مسگرها اختصاص دارد كه سروصداى گوشخراش كوبيدن ديگ‌ها هر مسافر ناآشنا را از آن محوطه فرارى مىدهد . ولى در همين بازارچه\r\n\r\n\r\n","description":"","footnote":"\r\n( 1 ) .  La puerta del Sol \r\n( 2 ) .  Le Strand \r\n","page_name":" 240 ","page_number":252},
  {"content":"\r\n\r\nظرف‌هايى در اشكال مختلف و عجيب روى هم تل شده است و كارگران كه تنها افزار و اسباب كارشان عبارت از يك چكش و يك قلم حكاكى است ، با مهارت و دقت خاص چنان نقش و نگارهاى جالب روى ظرف‌هاى مسى نقر مىكنند كه تماشاى همه آنها براى علاقه‌مندان به اين گونه اشياء تجملى ، بىنهايت مغتنم و ستايش‌انگيز است .\r\nدر بازارچه‌ى عطرفروشان بوى سنگين و گيج‌كننده‌ى عطرها - كه عصاره‌ى آنها براى آرايش و معطر كردن يا تحريك احساس يا تخدير اعصاب و يا تهييج ميل و هوس در نواحى مختلف آسيا كشف و تهيه شده است - در تمامى فضاى بازار موج مىزند . در همين بازارچه است كه آب نارنج كازرون ، جوهر سدر قره‌داش « 1 » ، آنتيموان براى چشم ، حنا براى ناخن و ريش ، مشك ، مغز پسته ، نوره براى ستردن موهاى زايد - كه قرآن رشد آنها را جايز ندانسته است - گلاب شيراز و فيروزآباد كه بعضى از آنها را به قيمتى سنگين‌تر از وزنشان به طلا مىفروشند .\r\nدر بازار ميوه‌فروشان ، در بساط هر دكاندار ، بسته‌هاى خرماى خوش‌رنگ و براق فارس ، بادنجان‌هاى رشت ، هندوانه‌هاى اصفهان ، انارهاى كوچك و سرخ رنگ گيلان :\r\nانواع انگور قزوين - كه بهترين نوع انگور در ايران است - تلّ هلو ، گلابى ، زردآلو ، پرتقال ، بادرنگ ، ليموى مازندران - كه از آن شربتى تهيه مىكنند و مؤمنان متعصب كه از خوردن شراب به دستور پيغمبر منع شده‌اند ، از آن شربت بسيار خوششان مىآيد - و ميوه‌هاى ديگر را با سليقه‌ى خاص روى هم چيده‌اند .\r\nاينجا و آنجا توى طشتك‌هاى بزرگ مسى مقدار زيادى خشكبار روى هم تل كرده‌اند و اين آجيل‌ها كسانى را كه در انتخاب خوردنىها سليقه‌ى خاصى دارند ، وسوسه مىكند تا مزه‌ى يكى دو تا از آنها را قبلا امتحان كنند . غافل از آنكه ناخنك زدن به يكى كافى است كه همه‌ى مظروف طشتك را نجس كند و آن وقت صاحب مغازه چاره‌يى ندارد جز اينكه تمامى برگه‌هاى زردآلوى قهرود « 2 » يا ميان پر گلابى آمل را بار الاغ كند و همه را به هتل پروو بفرستد .\r\nبعد از بازار ميوه‌فروشان اينك به بازارچه‌ى قليان‌فروشان مىرسيم . اينجا انواع\r\n\r\n\r\n","description":"","footnote":"\r\n( 1 ) . در متن اصلى  Kyrdasch  است . درخت سدر در ايران در اطراف كازرون بيش‌تر است و كيرداش ؟\r\nشناخته نشد . م .\r\n( 2 ) . در متن اصلى  Khouroud  : قهرود دهستانى از توابع قمصر كاشان است .\r\n","page_name":" 241 ","page_number":253},
  {"content":"\r\n\r\nو اقسام قليان را روى قفسه‌هايى به رديف چيده‌اند : قليان‌هايى كه كوزه‌شان از سنگ مخصوص آبى خراسان يا حتى از پوست كدوى ساده ساخته شده است تا نارگيله‌هاى بسيار پر تجمل و زيبايى كه مزين به سنگ‌هاى قيمتى از قبيل فيروزه ، ياقوت كبود و زبرجدند .\r\nخستگى اندرون‌نشينان و ناراحتى مأموران دولت با چنين قليان‌هايى رفع مىشود .\r\nدر بازارچه‌ى كلاه‌فروشان همه نوع كلاه آسيايى به چشم مىخورد : پاپاق‌هاى پرپشم و مخروطى شكل تركستان ، عرق‌چين‌هاى نمدى خاكسترى رنگ كه مردم عادى به سر مىگذارند ، كلاه‌هاى كوچك از ماهوت سياه كه مد روز است ، فينه‌هاى ترك ، كلاه‌هاى بلند استوانه‌يى خيوه‌يى كه آنها را با ترتيب خاصى در كاغذ ابريشمى پيچيده‌اند ، كلاه‌هاى پوستى بلند بخارايى به شكل مخروطى ناقص كه هنوز هم خاص اشخاصى است كه به لباس و سنن قديم خود وفادار مانده‌اند .\r\nكفاشان نيز بازارچه‌ى ويژه‌يى دارند . در اين بازارچه انواع مختلف كفش به شكل‌هاى عجيب و غريب كه هيچ يك شباهتى به يكديگر ندارند ، به معرض تماشا و فروش گذاشته مىشوند : پاپوش‌هايى از چرم زردرنگ بدون پاشنه با نوك تيز و برگشته ، چكمه‌هاى اروپايى كه كفاشان شاهرود براى افسرها مىدوزند ، چاروق‌هايى با بند كلفت كه براى مردم عامى مناسب است ، كفش‌هاى راحتى ظريف و زيباى زردوزى شده‌يى كه لبه‌ى پاشنه از يك ورقه‌ى نقره‌يى ساخته شده و ظاهرا اين پاشنه‌ها براى اين بوده است كه اگر خانمى خواست انتقام خيانت و بوالهوسى شوهر خود را بگيرد با ضربه‌ى همين پاشنه او را تنبيه كند . اين نوع كفش‌ها بهترين حربه‌ى زنان ايرانى است و در صورت اغلب مردهاى متعين ، جاى انكارناپذير پاشنه‌ى اين كفش‌ها - كه ناشى از انتقام همسر يا همسران زود خشم‌شان است - به وضوح ديده مىشود .\r\nدر بازار زرگرها و جواهرفروشان اجناس زيادى در معرض ديد مشترىها گذاشته نشده ، ولى دور از ديد خريداران عادى در حقيقت گنجى در پستوى اين دكان‌هاى تاريك نهفته است . اجناس معمولى كه هر عابرى مىتواند آنها را ببيند و بخرد عبارتند از فيروزه‌هاى كم‌رنگى كه آنها را روى حلقه‌هاى فلزى كار گذاشته‌اند و گل‌هاى سرخ طلايى كوچكى كه زن‌هاى بعضى از قبايل آنها را به پرّه‌ى چپ بينىشان مىزنند ، سنگ‌هاى معمولى و جواهرات بازارى و كم‌ارزش . . . ولى مرواريدهاى هرمز ، زمردهاى\r\n\r\n","description":"","footnote":"","page_name":" 242 ","page_number":254},
  {"content":"\r\n\r\nسينا ، الماس‌هاى كلتور ؟ « 1 » فيروزه‌هاى مشهد - در سه رنگ مختلف - ياقوت‌هاى كبود و لعل مكران ؟ « 2 » در صندوق‌هاى آهنى كه داراى قفل‌هاى محكمى هستند ، به دقت محافظت مىشود . اگر تصادفا بخواهيد كه يكى از اين سنگ‌هاى قيمتى را از نزديك ببينيد ، جواهر فروش يكى از صندوق‌هاى آهنى را آرام آرام باز مىكند و آن‌گاه با قيافه‌يى متأسف و اندوهناك فيروزه‌ى درشتى را بيرون مىآورد و به شما نشان مىدهد : « ببينيد به رنگ آبى نيلى و به شكل كوه آرارات است ! » بعد يك قيمت گزاف روى آن مىگذارد و بعد با حالت جدى و خشم‌آلود به شما نگاه مىكند ، مثل اينكه شما خواسته باشيد اين گنج گرانبها را به زور از چنگش در بياوريد .\r\nدر محله‌ى بازار آن قدر از اين بازارچه‌ها وجود دارد كه اگر انسان از راه رفتن خسته نشود ، بايد فقط يك روز تمام ، براى تماشاى سطحى آنها وقت صرف كند . مثلا بازارچه بزازان : در اين بازار عباى نمدى لار ، كرباس و قدك نخى قزوين در كنار مخمل‌هاى كاشان و زربفت‌هايى كه به دست زنان زردشتى يزد بافته مىشوند يا پارچه‌هاى ابريشمى بورسه « 3 » و قاهره روى هم انباشته شده است . شال‌هايى كه به تقليد از شال‌هاى كشمير با پشم شتر در كرمان مىبافند ، در كنار پارچه‌هاى زردوزى شده‌ى اصفهان آويزان است .\r\nزن‌ها دسته دسته به اين مغازه‌ها هجوم مىآورند ، پارچه‌يى را قيمت مىكنند ، بعد وارد مغازه ديگرى مىشوند و مدتى آنجا چانه مىزنند بىآنكه چيزى بخرند . سرانجام پارچه‌يى را انتخاب مىكنند و خوشحال از خريدى كه كرده‌اند ، از مغازه بيرون مىآيند . در اين بازار است كه مىتوان به مد و آرايش زنان ايرانى تا حدى بهتر توجه كرد . اين آرايش البته در زير چادر و چاقچور پنهان است ، ولى گاه به گاه موقعى كه آنان از دكانى به دكان ديگر مىروند ، گوشه‌يى از چادر به كنار مىرود و صورت و لباس آنها هويدا مىشود : نيم‌تنه‌ى چسبان كه سفت بالاتنه‌ى آنها را در برمىگيرد و فقط در زير گلو باز است . شليته‌هاى كوچك پف‌كرده‌يى روى پيراهنى از پارچه‌ى لطيف كه بلندتر از نيم‌تنه‌شان است در زير پوشيده‌اند . اين شليته‌ها شباهت زيادى به لباس رقاصه‌ها دارد . آنان گاهى شلوارهاى\r\n\r\n\r\n","description":"","footnote":"\r\n( 1 ) . در اصل  Kaltour ?  : در قديم در ايران الماس‌هاى تراش گلكنده كه از شهرهاى قديمى و اشرافى در ايالت اندهراپرادش هند است ، معروفيت زيادى داشت ، ولى كلتور را نشناختم كجا است . م .\r\n( 2 ) . در اصل  Mekram  .\r\n( 3 ) .  Brousse  : با تلفظ محلى بورسا . يكى از بنادر معروف تركيه است . محصولات ابريشمى اين شهر - كه روزگارى پايتخت امپراتورى عثمانى بود - شهرت جهانى دارد . م .\r\n","page_name":" 243 ","page_number":255},
  {"content":"\r\n\r\nابريشمى با بافت تورى كلفت و تقريبا بدن‌نما نيز به پا مىكنند . فقط همين .\r\nنزديك بازار بزازان بازارچه‌ى توتون‌فروشان قرار دارد . بوى تند « تنباكو » ، نوعى توتون كه در جنوب ، به ويژه در شيراز كاشته مىشود و آن را داخل كيسه‌هايى از پوست بز نگاهدارى مىكنند ، چنان فضا را پر كرده است كه نفس در سينه سنگينى مىكند .\r\nتنباكو خيلى قوىتر و سياه‌رنگ‌تر از توتون است . اگر آن را با آبى كه به وسيله‌ى عطر گل‌ها معطر شده است و در كوزه‌ى قليان غلغل مىكند ، ملايم نكنند دودش را نمىشود به سادگى فرو برد . به ديوار دكان‌ها توتون اصفهان را - كه چون كلاف ابريشم نرم و لطيف و چون گيسوى دختر ونيزى تىسىين « 1 » بور است دسته دسته آويزان كرده‌اند . بسته‌هاى توتون رشت را كنار كيسه‌هاى [ توتون 
  ] لاتاكيه « 2 » براى درست كردن سيگار روى قفسه چيده‌اند . در ظروف مسى نيز نوعى توتون رواندوز « 3 » نگه مىدارند كه گردآلود ، زردرنگ و مملو از ترياك است . چاروادارها شب‌ها در مواقعى كه به داستان‌هاى هزار و يك شب - كه بهترين نقال كاروان نقل مىكند - گوش فرامىدهند ، از اين توتون‌ها دود مىكنند .\r\nبازار فرش‌فروشان شايد از نظر اروپايىها ديدنىترين و جالب‌ترين بازار دنيا باشد .\r\nدر اين بازار فرش‌هايى در اندازه‌ها و نقشه‌هاى مختلف ، براى هر سليقه و هر نوع قدرت خريد ، به معرض فروش گذاشته شده است : نمدهاى زبر و ضخيم تركستان ، فرش‌هاى هرات كه بافت مرغوبشان زمينه‌ى سفيد و نقشه‌هاى رنگارنگى دارد ، قالىهاى خوى با رنگ‌آميزى بسيار هنرمندانه و باب سليقه‌ى افراد با ذوق و ديرپسند ، همچنين فرش‌هايى كه اغلب به تقليد نقشه‌هاى اروپايى در همدان بافته مىشود . جاجيم‌هاى كرمانشاه با لوزىهاى سرخ و آبى رنگ ، قاليچه‌هاى داغستان كه مرغوب‌ترين‌شان زمينه‌ى كرم و نقشه‌هاى ابتكارى جالبى دارد . تمامى اينها در كنار پرده‌هاى گلدوزى معروف رشت روى هم انباشته شده است و چشم از ديدن اين همه نقش و نگار ، طرح‌هاى عجيب و شاخ و برگ ، گل و بوته و حيوانات خيالى سير نمىشود .\r\nاما بازارچه‌ى اسلحه و عتيقه‌فروشان : كسى كه علاقه‌مند به جمع‌آورى اشياى تجملى و قديمى باشد ، اگر هم در دسترس خود ثروت يك لرد انگليسى يا نواب هندى را\r\n\r\n\r\n","description":"","footnote":"\r\n( 1 ) .  Tiziano Vecello  معروف به  Titien  نقاش ايتاليايى و از پيشگامان مكتب نقاشى ونيز ( 1477 - 1567 ) . م .\r\n( 2 ) .  Latakieh  : شهر يا ايالتى در سوريه‌ى قديم . به نوعى توتون تيره‌يى كه در شام به عمل مىآمد نيز گفته مىشود . م .\r\n( 3 ) . يكى از شهرهاى كردنشين عراق . م .\r\n","page_name":" 244 ","page_number":256},
  {"content":"\r\n\r\nنداشته باشد ، مىتواند در عرض دو ساعت يك دنيا اسباب و اثاث جالب تهيه كند .\r\nظروف مسى يا نقره‌يى كنده‌كارى و قلم‌زنى شده‌ى زرگرىهاى قديم اصفهان ؛ آفتابه لگن‌هاى مفرغى كه رويشان با طلا كار شده است ؛ الواح و چينى آلات ميناكارى شده‌يى كه آنها را كارگرانى كه به دستور شاه عباس از چين آورده بودند ، با دست ساخته‌اند ؛ خنجرهاى قديمى كردها كه مانند داس ، هلالىشكل است ؛ شوشكه‌ى « 1 » دربند ، تبرهاى مخصوص كه البته نوعى سلاح جنگى است ولى مانند جواهر ارزش دارد ؛ زره و كلاه‌خودهاى طلا يا نقره‌كوب شده ؛ تركش‌هايى از پوست ساغرى كه رويشان مرواريدهاى ظريفى دوخته‌اند ، شمشيرهاى خراسان ؛ تيغه‌هاى قديمى كرمان و شيراز ؛ ياتاقان « 2 » هايى كه در غلاف نقره‌كارى شده‌يى جا گرفته‌اند ؛ قمه‌هايى با دسته‌ى مزين به فيروزه و ياقوت كبود و سلاح‌هاى ديگر . . . .\r\nاز سكه‌هاى پادشاهان قديم زردشتى واحد پول داريوش يا سكه‌هاى طاهريان ، صفاريان يا سكه‌هاى يونانى ، رومى ، عرب ، بيزانس ، ترك و ايرانى يا سكه‌هايى كه در زمان سلسله‌هاى مقدونى ، بلخى « 3 » و رخجى « 4 » ضرب شده‌اند ، هركدام را كه ترجيح بدهيد در اينجا به سهولت در اختيارتان است . يك مسافر خارجى در اين بازار ، بيش از بازار فرش‌فروشان با وسوسه‌ى درون مواجه مىشود . جاذبه‌ى اين همه اشياى زيبا كه در معرض ديدگان مردم گذاشته شده است هر عابر بىتفاوتى را از حركت بازمىدارد . در اين بازار براى مسافرانى نظير ما همواره اين خطر وجود دارد كه نكند ناگهان با تعداد زيادى از سلاح‌هاى قديم - كه تنها سنگينى آنها كافى است زانوان پهلوانى چون رستم را نيز از ترس بلرزاند - يا با كيسه‌يى پر از سكه - كه رشك تصاحب آن بعيد نيست ناگهان عضو فرهنگستان كتيبه‌شناسى و يا ادبيات را از غصه دق‌مرگ كند - ، به هتل برگرداند .\r\nولى به‌هرحال چنين مسافرى يكباره خانه خراب و متضرر است . چون چاره‌يى ندارد\r\n\r\n\r\n","description":"","footnote":"\r\n( 1 ) . خنجر كوچك كه ظاهرا بهترين نوعش را در شهر دربند ، يكى از شهرهاى سابق ايرانى مىساختند .\r\nگفتنى است نام اين شهر كه در دوران قباد اول ساسانى تجديد بنا شده و به دستور خسرو انوشيروان بر استحكامات آن افزوده شده است ، بعد از رسيدن پاى اعراب به آن نواحى به باب الابواب و بعد از تسلط روس‌ها به دربنت تغيير يافته است . نام‌ها در برابر دسته‌هاى غالب آسيب‌پذيرتر و سرنوشتشان حتى از انسان‌ها هم غم‌انگيزتر است . م .\r\n( 2 ) . لغت تركى به معنى دشنه و خنجر خميده . م .\r\n( 3 ) .  Bactriane \r\n( 4 ) .  Arachosie \r\n","page_name":" 245 ","page_number":257},
  {"content":"\r\n\r\nجز اينكه هرچه را كه از آنجا خريده است ، پيش يك صراف ارمنى گرو بگذارد تا با پول آنها دوباره بتواند خود را به اروپا برساند .\r\nاينجا عجله هم فايده‌يى ندارد . سايه روشن بازار براى هر نوع اغفال و فريب كه عتيقه‌فروشان ايران ، نظير هم‌قطاران اروپايى خود ، با تردستى عجيبى به كار مىبرند ، محل بسيار مناسبى است . از طرف ديگر اگر انسان جلو وسوسه‌ى درون و بازارگرمى عتيقه‌فروشان را بگيرد تازه به چنگ دلال‌هاى بىشمار خواهد افتاد كه فورا سراغ غريبه‌يى را كه تازه وارد شهر شده است مىگيرند و حتى براى قالب كردن يك جنس قلابى در هتل نيز دست از دامن او برنمىدارند : « اين جعبه‌ى خاتم را تصادفا پريروز خريده‌ام » و بعد با قسم و آيه مىخواهند بقبولانند كه آن قبلا متعلق به همسر سوگلى فتحعلى شاه بوده است . يا « اين شمشير قديمى محققا همان شمشيرى است كه نادرشاه با آن در نبرد كرنال گردن يك راجه‌ى هندى را زد » ؛ « نقاشىهاى اين جعبه كار نقاش معرف دربار شاه عباس است » . اين دلالان بدجنس براى هيچ ، هزار بار سوگند دروغ ياد مىكنند و مثلا مىگويند كه اين تبرزين كه به دست عتيقه‌فروشان اصفهانى يا همدانى ساخته شده و با آخرين كاروان به دست او رسيده است ، همان تبرزين مشهورى است كه رستم آن را از دست پدربزرگش گرفت و ديوسفيد بزرگ را با آن مغلوب ساخت . يا شمشيرى كه اخيرا در كاروانسراى حاجى رحيم‌خان رنگ و زنگ قدمت خورده است ، همان شمشيرى است كه با آن اين قهرمان بخت برگشته سر فرزندش سهراب را ، بدون آنكه او را بشناسد ، شكافت .\r\nدر بازار نه تنها براى حرفه‌هاى مختلف ، بلكه براى صاحبان اديان خارج از اسلام و اقليت‌ها نيز بخش‌هاى خاصى در نظر گرفته شده است . ارمنىها بازار و كاروانسرايى منحصر به خود دارند . زردشتىها نيز در سراى درازى داد و ستد مىكنند كه بالاى سردر اغلب دكان‌هاى آن تصاويرى از صحنه‌هاى شاهنامه نقاشى شده است تا از طريق آنها به همه نشان دهند كه اينان بازماندگان واقعى و نمايندگان بر حق نژاد اصيل و قديم ايرانىاند .\r\nدر بازار ، مسجدهايى نيز وجود دارد . به نظرم در حدود چهار باب . ولى در اين مورد اطلاعات من نمىتواند دقيق و درست باشد ؛ زيرا روزى وسوسه شدم يكى از آنها را از نزديك ببينم ، بلافاصله از هر طرف فرياد « اجنبى ! اجنبى ! » بلند شد . در همان لحظه باربرى گريبانم را سخت گرفت و مرا پيش مرد معممى برد . اين معمم با تمام زورى كه در\r\n\r\n","description":"","footnote":"","page_name":" 246 ","page_number":258},
  {"content":"\r\n\r\nبازو داشت مرا به سوى كوچه پرت كرد ، خوشبختانه افسرى از آنجا مىگذشت ، توانستم كمرش را بگيرم و تعادل خود را حفظ كنم . اين سرمشق خوبى بود تا ديگر به فكر بازديد مسجدى نيفتم ، ولى با همه‌ى اينها بايد اعتراف كرد كه ايرانىها قلبا آدم‌هاى متعصبى نيستند . شايد هيچ كشورى در دنيا پيدا نشود كه در آن دين رسمى ، فرقه‌هاى مذهبى مخفى را تحت الشعاع خود قرار نداده باشد . درحالىكه بسيارى از اهالى اين مملكت افرادى آزادانديش هستند و اسما مسلمان خوانده مىشوند . ولى به‌هرحال عقل سليم ايجاب مىكند كه به هم‌رنگى جماعت ، حفظ ظاهر كنند و خود را مسلمانى پروپا قرص نشان دهند . حتى گاهى بعضى از اشخاص با ديدن يك خارجى خود را كنار مىكشند تا لباسشان به علت تماس با لباس او آلوده نشود ؛ يا بعضى از بازاريان جواب اين نجس‌ها را نمىدادند و حتى حاضر نمىشدند سكه يا نشانى را كه روى آن آيه‌يى از قرآن يا فقط كلمه‌ى اللّه نوشته شده بود ، به آنان بفروشند .\r\nدر تقاطع بازارچه‌ها ، چهارسوق‌هاى سرپوشيده‌يى وجود دارد كه گنبد و ديواره‌ى آنها با كاشىهاى زيبا به طرز چشمگير و جالبى تزيين شده است . چهار سوق « تيمچه ؟ » يكى از آنها است و تقريبا كليه‌ى مغازه‌هايش اختصاص به كتابفروشان دارد و محل مراجعه و اجتماع ملاها ، دانشمندان و ميرزاها است . اين افراد باسواد و كتاب‌دوست و اهل علم در آن بازار جمع مىشوند تا ضمن بررسى كتاب‌هاى جديد درباره‌ى اعمال حكومت نيز بحث كنند . ضمنا مطالب و ياوه‌هايى كه درباره‌ى شهر و دربار بر سر زبان‌ها جارى است ، در همان جا تكرار و بازگو مىشود و با چاشنى شوخى و گزاف و مضمون و متلك به هم مىآميزد و خوراك گفتگوى تازه‌يى براى مردم تهيه مىشود . « چارسوبازار » كه زندان مخصوصى نيز دارد ، يكى از اين جاها است . در « سرچشمه » كه پر از گزمه‌هاى داخلى بازار است ، يك روز دزدى حين ارتكاب جرم دستگير شد . به داروغه ثابت گرديد كه يكى از كسبه در ترازوى خود از سنگ‌هاى تقلبى استفاده مىكند ، بلافاصله مجازات درباره وى اعمال گرديد : مجرم را در زندان بدبويى انداختند و آن‌گاه گوش او را به تيرى كه در بالاى سكويى در جلوى زندان قرار داشت ميخكوب كردند . جمعيت زياد ، مخصوصا لوطىها اين مرد بيچاره را متلك باران كرده بودند ، ضمنا در انتظار روزى بودند كه نوبت خودشان نيز فرابرسد .\r\nبازار داراى كاروانسراهاى متعددى است كه همه به هم شباهت دارند : يك حياط\r\n\r\n","description":"","footnote":"","page_name":" 247 ","page_number":259},
  {"content":"\r\n\r\nچهارگوش با درختان انبوه زياد دور حوضى كه هميشه پر از آب است . در اطراف اين حياطها ، داخل ساختمان‌هاى يك يا دو طبقه ، مال التجاره‌ها را روى هم انباشته‌اند . در بين كاروانسراها از همه قابل توجه‌تر كاروانسراى حاجب الدوله « 1 » است كه در زمان شاه فعلى ساخته شده است . اينجا جايگاه بزرگى پر از چلچراغ‌ها و بلورها و محل تجمع و گردشگاه اشخاص صاحب ذوق و چشم‌چران است . حتى بعضى از اعيان و اشراف نيز بدشان نمىآيد كه گاهى سرى به آنجا بزنند . اكثر كاروان‌هايى كه قالى يا توتون حمل مىكنند به كاروانسراى حاج ملاعلى وارد مىشوند و حياط آن كاروانسرا هميشه پر از كالسكه‌هايى است كه از پاريس يا وين وارد مىشوند . پستخانه‌ى مركزى در كاروانسراى امير قرار دارد كه در حياط آن چنارهاى زيبايى سر به آسمان كشيده است . اين حياط هميشه به علت رفت و آمد كاروان‌هاى شركت زيگلر - كه انحصار ارتباطات تجارتى ما بين اروپا و ايران را در دست دارد - بسيار شلوغ و پر ازدحام است .\r\nحوالى ظهر سراها و راهروهاى بازار يك‌باره از جمعيت خالى و خلوت مىشوند :\r\nزيرا مشترىها و كسانى كه براى گشت‌وگذار آمده‌اند ، ولو اينكه بعد از ظهر دوباره به بازار برگردند ، براى خوردن ناهار به خانه‌هاى خود مىروند . اما خود بازارىها ، رو به سوى قبله ، درحالىكه پيشانى خود را به مهرى كه آن را از تربت كربلا يا قم « 2 » ساخته‌اند ، مىسايند ، در دكان‌هاى خود مشغول نماز و عبادت مىشوند . پادوها و شاگرد مغازه‌ها مقدارى ميوه ، پنير يا نان سنگك - خميرى كه روى شن‌هاى داغ پخته مىشود - براى ارباب‌هاى خود مىآورند . ولى اشخاص غنىتر يا دست‌ودل‌بازتر دور سفره‌ى رنگينى كه غذاهايى از قبيل آبگوشت ، كباب و پلو در آن است ، جمع مىشوند . بعد از ناهار وقت نوشيدن چاى ، و كشيدن قليان و استراحت و كيف و حال است . از ابتدا تا انتهاى بازار ، از سراى تجار معتبر و مغازه‌هاى لوكس گرفته تا بازارچه‌ى كهنه‌فروشان و كسبه كم بضاعت ، همه جا جز ناله‌ى جوشيدن سماور يا غلغل آب قليان صداى ديگر به گوش نمىرسد . از ساعت دو دوباره جمعيت به بازار هجوم مىآورد و سروصدا و ازدحام عجيبى اين شاهرگ اقتصادى بزرگ را كه از آنجا زندگى و فعاليت تجارى به تمامى نقاط\r\n\r\n\r\n","description":"","footnote":"\r\n( 1 ) . لقب حاج علىخان ، فراش‌باشى ناصر الدين شاه و قاتل اميركبير . امير در 1265 او را به مقام فراش‌باشىگرى گماشت و عامل ترقى او گرديد و حتى از محبت در حق وى دريغ نداشت . پاورقى كتاب اميركبير و ايران ، ص 713 . م .\r\n( 2 ) . ظاهرا نويسنده به جاى مشهد ، قم را نوشته است . م .\r\n","page_name":" 248 ","page_number":260},
  {"content":"\r\n\r\nآسياى مركزى جريان پيدا مىكند ، فرامىگيرد . از غروب آفتاب به بعد ، در اغلب بازارچه‌ها ، درهاى سنگين دكان‌ها را مىكشند و با قفل‌هاى زمخت و عجيبى آنها را محكم مىبندند . فقط چند شمع يكى دو بازارچه را كه هنوز دكان‌هايشان باز است ، روشن مىكند . رداهاى سياه و بلندى در سايه روشن بازار و تاريكى اوايل شب كه به زحمت ديده مىشوند ، آرام آرام در راهروها و چهارسوق‌ها مىلغزند . سرانجام سر گزمه‌ها سراسر بازار را - كه ديگر احدى آنجا پيدا نمىشود - تحت نظارت كامل خود مىگيرند و گزمه‌هايشان از هرچه در بازار است - اعم از كهنه پاره‌هاى كثيف و كم‌ارزش بازارچه‌ى كهنه‌فروشان و يا گنج گرانقدر مغازه‌ى زرگرها - به دقت مراقبت مىكنند .\r\nبازرگانان معتبر يك راست به منزل‌هاى خود مىروند ولى بعضى از بازاريان معمولى روى نيمكت‌هايى كه در كنار خيابان نقاره‌خانه گذاشته‌اند ، مىنشينند و شاگرد قهوه‌چىها با سرعت عجيب با سينىهايى پر از چاى دور مشترىها مىچرخند و با مهارت قابل تحسينى جلوى هر شخص تازه‌وارد يك استكان چاى مىگذارند . اينجا قليان‌ها دست به دست مىگردد . در گوشه‌يى نوازنده‌ها اشعار حافظ يا فردوسى را به آواز مىخوانند و درويش‌ها سرگذشت خود و ماجراهايى را كه در سفرهاى دور و دراز بر سرشان آمده است ، با بيانى گرم براى حاضران تعريف مىكنند . بازارىها درحالىكه در ذهن خود به حساب سود و زيان روزانه‌ى خود مىرسند ، به اين آوازها و داستان‌ها نيز بفهمى نفهمى گوش فرامىدهند .\r\nگاهى يك خبر عجيب كه از كاخ سرچشمه گرفته است ، از ابتدا تا انتهاى بازار دهن به دهن مىگردد و در كليه‌ى بازارچه‌ها حتى در گوشه‌ى خلوت و دنج كاروانسراى حاج رحيم خان نيز شنيده مىشود : « اعليحضرت به بازار مىآيند ! » بلافاصله صداى چوب دستى فراشان كه بر پشت عابرانى كه بىخبر از همه جا در بازار راه مىروند نواخته مىشود ، اين خبر ميمنت اثر را تأييد مىكند . ضمنا اين بگير و ببندها نشانه‌ى آن است كه تشريف‌فرمايى شاه نزديك شده است . آن‌گاه شاهنشاه ، درحالىكه درباريان و ملتزمين زيادى دور و بر ايشان را فراگرفته‌اند ، به چپ و راست گشتى مىزند و رأى مبارك به سوى مغازه‌يى متمايل مىشود و آن‌گاه از صاحب مغازه مىخواهد كه با وى شريك شود ، پيشنهادى كه هر صاحب مغازه‌يى با كمال اشتياق آن را مىپذيرد . بعد اعليحضرت دستور حراج مىدهند . درباريان و اشخاص ثروتمندى كه قبلا دعوت\r\n\r\n","description":"","footnote":"","page_name":" 249 ","page_number":261},
  {"content":"\r\n\r\nشده‌اند ، با شور و شوق عجيب در بالابردن قيمت‌ها با هم رقابت مىكنند تا بهتر بتوانند نظر مبارك شاهانه را به سوى خود جلب كنند . مثلا يك كالاى تجملى كه سه يا چهار فرانك بيش‌تر قيمت ندارد ، به مبلغ هزار يا دو هزار فرانك فروخته مىشود . خريدار خوشبخت هركه باشد مجبور است كه پول نقد بپردازد . وقتى كليه‌ى اجناس مغازه به فروش رسيد ، شاهنشاه با شريك يك‌روزه‌ى خود حسابشان را تسويه مىكنند : به اين صورت كه سه چهارم مبلغ عايدى را به جيب مبارك مىگذارند و بقيه را به صاحب مغازه - كه از چنين احسانى سخت خوشحال است - مرحمت مىكنند . با اين عمل هم بر محبوبيت شاه در بين مردم اضافه مىشود و هم سود سرشارى عايد جيب مبارك مىگردد .\r\nبه اين جهت خوشحال و تردماغ به كاخ مراجعت مىكنند . درباريان نيز به‌نوبه‌ى خود - ولو به ظاهر - راضى از آنچه در اين حراج پر افتخار نصيب‌شان شده است ، لبخند بر لب به دنبال شاه بازار را ترك مىگويند . بعد از آنكه همه‌ى ملتزمين ركاب از بازار خارج شدند ، چرخش شلاق‌ها به مردم اطلاع مىدهد كه آنان مىتوانند به تاجر خوشبختى كه تا اين حد مشمول الطاف و مراحم خاص ملوكانه قرار گرفته است ، تبريك بگويند .\r\n* * * در وراى جمعيتى كه با شتاب تمام در بازار مىلوليدند ، روى پشت‌بام‌هايى كه بازار را مىپوشاند و در دكه‌هاى محقر كه به گنبدها چسبيده بودند ، مشتى مردم خاص ديگر هم براى كسب معاش تلاش مىكردند كه بررسى و مطالعه‌ى نحوه‌ى زندگى آنان براى ما بسيار جالب بود . ولى متأسفانه دست تنها يا بدون اسلحه به ميان آنان رفتن از احتياط به دور بود . اينجا فى الواقع دارالعجايب تهران بود . در كنار گدايانى كه براى جلب ترحم ديگران روى بدن خود زخم‌هاى دلخراشى ايجاد كرده بودند ، ترياكىها و بنگىها در عالم نشئه و هپروت سير مىكردند و دايما چرت مىزدند ؛ عرق‌خورها با بطرىهاى عرق به جان هم مىافتادند يا با اطوار مستانه همديگر را گرم در آغوش مىكشيدند و سر و صورت يكديگر را مىبوسيدند . كمى آن طرف‌تر ، قماربازها سر يك ورق تقلبى دعوا راه انداخته و كم مانده است با قمه شكم يكديگر را پاره كنند . اگر يكى از بازيكنان بدبيار در شرطبندى مىباخت و قرض خود را نمىپرداخت آن وقت بايست با تمام قدرت و توان تلاش مىكرد تا از شر سگى كه به گردنش بسته بودند و صورت آن بيچاره را مرتب گاز مىگرفت ، خود را نجات دهد . جوان‌ها به رقص‌هاى منافى عفتى تن مىدادند كه\r\n\r\n","description":"","footnote":"","page_name":" 250 ","page_number":262},
  {"content":"\r\n\r\nسخت مورد توجه لوطىها - كه اينجا محله و پاتوغ اصلىشان بود - واقع مىشد .\r\nاينك فكر مىكنم فرصت آن رسيده است كه درباره‌ى اين طبقه‌ى خاص كه در تهران به سر مىبرند و نظير گاوروش « 1 » ها ، لاتسارونى « 2 » ها و عرب « 3 » ها كه محصول خاص و يگانه‌ى پاريس و ناپل و لندن هستند ، مختصر اشاره‌يى بكنم :\r\nلوطى يعنى مردى كه هيچ نوع شغل معين و ثابتى ندارد ، فقط گاه‌گاهى به چندين حرفه‌ى كم‌وبيش مجاز از قبيل تردستى ، سمسارى ، دلالى ، پااندازى ، چشم‌بندى ، نقالى و . . . دست مىزند . وى در كلاهبردارى بسيار ماهر و حتى گاهى از آن بدتر يك باج‌بگير و زورگوى حرفه‌يى است . هرچه به دست آورد ، بىآنكه چيزى از آن پس‌انداز كند ، بلافاصله همه را خرج اين و آن مىكند . اغلب در بازار پرسه مىزند و از مشترىهاى دايمى ميخانه‌هاى پنهانى است . در زندگى فقط يك هدف دارد : به خاطر دلش زندگى كند . اغلب هم در اين راه موفق است . لوطىها با زندگى پرماجرايى كه دارند رفته رفته بىقيد ، جسور و حتى گستاخ مىشوند و سر هيچ و پوچ ، شايد به خاطر يك ورق تقلبى ، يا سر يك رقابت عشقى ، گاهى حتى به دلخوشى دعوا كردن ، به جان هم مىافتند . گه‌گاه نيز براى اينكه يك لوطى واقعى موقعيت خود را تحكيم و شهرت بيش‌ترى در محل كسب كند ، با قمه يا تپانچه به فراشان حكومت حمله‌ور مىشود و تا چند نفر از آنان را مجروح و مقتول نكرده است ، از پاى نمىنشيند . بعد از چنين ضرب‌شستى اگر توانست از معركه جان سالم بدر برد گل كاشته است و پيش هم‌قطاران و اهل محل سخت معروف مىشود و اگر هم گير افتاد در راه شهرت سر را به باد داده است .\r\nخلاصه لوطى كسى است كه به قول يك شاعر فرانسوى :\r\nخوش خوراك ، دايم الخمر و دروغگوى بىباك\r\nدغلباز ، ناخنك‌زن ، بددهن ، هتاك\r\nولى تا بوى چوبه‌ى دار از راه دور به مشامش برسد\r\nدست از پا خطا نمىكند و بچه‌ى عاقلى مىشود .\r\nلوطىها صفات پسنديده‌يى نيز دارند و در مواقع لزوم آن‌چنان جوانمردى ، از خودگذشتگى و شهامت از خود نشان مىدهند كه در كم‌تر كسى ديده مىشود . من با يكى از آنان آشنا شدم كه خوب فرانسه حرف مىزد . گويا در گذشته معلم سرخانه‌ى\r\n\r\n\r\n","description":"","footnote":"\r\n( 1 ) .  Les gavroches \r\n( 2 ) .  Les lazzaroni \r\n( 3 ) .  Les arabs \r\n","page_name":" 251 ","page_number":263},
  {"content":"\r\n\r\nاعيان معروف شهر بود ، ولى در اندرون خانه حين ارتكاب به جرمى نابخشودنى غافلگير شده بود . به قرارى كه مىگفت به كيفر فاش شدن اين راز بزرگ به چندين ضربه شلاق و يك سال زندان محكوم مىشود . بعد از رهايى از زندان اجبارا عطاى معلمى را - كه آب و نانى ندارد - به لقايش مىبخشد و روبه تردستى و چشم‌بندى مىآورد و ديرى نمىگذرد كه در فن سحر و افسون و جادو و جمبل استاد مىشود . به طورى كه خودش تعريف مىكرد چرخ‌زندگىاش با رفتن از شهرى به شهر ديگر و بريدن گوش خلق اللّه هرطور بود مىگشت . روزى كه ما افتخار آشنايى با اين مرد جالب را پيدا كرديم ، دوباره نمىدانم به كيفر چه جرمى ، تازه از زندان مرخص شده بود و ما به كمك و راهنمايى او توانستيم دخمه‌ها و گوشه‌وكنار كثيف شهر را كه محل تجمع بدترين مردم و اوباش تهران بود از نزديك ببينيم . او دست كم ده‌ها بار مىتوانست همه‌ى ما را به قتل برساند و هرچه داشتيم تصاحب كند ، ولى يك شاهى هم از ما ندزديد . وقتى كه اوئيلن به اصفهان مىرفت او را نيز به عنوان مترجم به همراه خود برد . گويا آنان به هر شهرى كه رسيده بودند معلوم شده بود كه او [ لوطى 
  ] با كليه‌ى خوانين ، امرا و حكام آن شهرها آشنايى نزديك دارد . حتى دوست من توانسته بود تحت حمايت اين مرد عجيب از مسجد قم نيز ديدن كند . اسم اين رادمرد غلامحسين « 1 » بود . كسى از خوانندگان اين كتاب اگر روزى گذارش به تهران افتاد ، توصيه مىكنم از آشنايى با اين مرد كم‌نظير مطلقا غفلت نورزد .\r\nدر تهران ، نظير كليه‌ى شهرهاى مشرق زمين ، بازار محل پرجنب‌وجوشى است كه بيش از هر نقطه‌ى ديگر مسافران خارجى را به سوى خود جلب مىكند . ولى كوچه‌ها و خيابان‌ها نيز كه صحنه‌ى برگزارى انواع و اقسام نمايش‌هاى جالب و تجلىگاه آداب و رسوم عجيب است ، به نوبه خود براى ما تازگى داشت . مثلا اگر يكى از رجال معروف مىخواست به بازديد دوستى برود ، يا اگر يكى از سردسته‌هاى ايلات چادرنشين با ملتزمين عجيبش وارد شهر مىشد ، يا شاه‌زاده‌يى به يكى از ايالات دوردست عزيمت مىكرد ، يا كاروان‌هايى اسباب و اثاثيه‌ى شاه را به يكى از كاخ‌هاى خارج شهر حمل مىكردند و يا يكى از حكام كه به وسيله‌ى شاه احضار شده بود ، با دبدبه‌ى تمام وارد\r\n\r\n\r\n","description":"","footnote":"\r\n( 1 ) . لوطى غلامحسين مشهورترين حقه‌باز نيمه‌ى اول قرن سيزدهم هجرى ايران است . مرحوم عبد الله مستوفى تردستىهايى را كه ملكم‌خان ، سفير آن روز ايران در لندن ، هنگام آمدن به تهران در محافل خصوصى انجام مىداده است ، نظير حقه‌بازىها و تردستىهاى لوطى غلامحسين مىداند . شرح زندگانى من ، ج 1 ، ص 150 . م .\r\n","page_name":" 252 ","page_number":264},
  {"content":"\r\n\r\nمىشد ، پيشاپيش او عده‌يى فراش با ضربات شلاق از ميان جمعيت راه را براى او باز مىكردند . خانم‌هاى اندرون نيز با تشريفات خاص به گردش مىرفتند . مراسم عروسى نيز جالب بود : صبح عده زيادى از خدمتكاران در كوچه‌هاى پر رفت و آمد پشت سر هم صف كشيده و در خوانچه‌هايى بزرگ انواع اسباب و اثاثيه ( فرش ، جواهرات و چيزهاى ديگر ) را كه به عنوان جهيزيه به عروس داده بودند به خانه‌ى داماد مىبردند . اغلب براى چشم و هم‌چشمى و ابراز تشخص « 1 » يا به عبارت ساده‌تر براى اينكه با زرق و برق بيش‌تر چشم در و همسايه را خيره كنند ، تعداد زيادى اشياى قيمتى را از دوست و آشنا به عاريت مىگرفتند و كميت و كيفيت جهيزيه را چشمگيرتر مىكردند . شب همان روز دسته‌ى ديگرى از نزديكان ، باشكوه و جلال تمام درحالىكه يك رديف مشعل‌دار عروس را در ميان گرفته بودند ، او را تا منزل جديد همراهى مىكردند . گاهى پيشاپيش اسبى كه عروس بر آن سوار شده بود يا اگر دختر متعلق به خانواده‌ى سرشناسى بود ، پيشاپيش كالسكه‌يى كه در آن نوعروس با دايه‌اش نشسته بود ، يك دسته موزيك نظامى آهنگ‌هايى مىنواخت . اغلب جشن شب زفاف « 2 » با آتش‌بازى - كه سخت مورد علاقه‌ى ايرانىها است و بعضى اوقات حتى در وسط روز نيز از تماشاى آن لذت مىبرند - به پايان مىرسيد . وقتى آتش‌بازى شروع مىشد ، حتى مردان بزرگ و پا به سن گذاشته هم از فرط خوشحالى و هيجان چنان ديوانه‌وار به وسط آتش فشفشه‌ها و ترقه‌ها مىپريدند كه گويى لباسشان نسوز يا بدنشان روئين و آسيب‌ناپذير است . تقريبا در هر مراسمى اتفاقى رخ مىداد ولى هيچ حادثه‌اى حاضران را از شور و حال بازنمىداشت . وقتى كه سرانجام آخرين فشفشه آتش مىشد ، جمعيت با هلهله و فريادهاى شادى از دور هم متفرق مىشدند ، اما شرح احوالات و حوادث يك چنين شبى مدتها نقل محافل و مجالس مختلف شهر بود .\r\nمراسم تدفين نيز ديدنى بود ، البته بىآنكه مفرح يا سرگرم‌كننده باشد . تمام افراد فاميل جنازه را كه در كفنى پوشانده بودند ، به آرامگاه ابدى مىبردند . زن‌ها چنان با سر و صدا گريه مىكردند و صفات خوب و محاسن عزيز از دست رفته را با شيون و زارى به زبان مىآوردند كه در طول مسير تابوت هركسى از شنيدن ناله‌ى آنان سخت متأثر مىشد . اغلب شخصيت‌هاى بزرگ و معروف را در جوار مزار مقدس ، در قم ، كربلا و\r\n\r\n\r\n","description":"","footnote":"\r\n1 و 2 . در اصل متن عينا به همين ترتيب آمده است . م .\r\n","page_name":" 253 ","page_number":265},
  {"content":"\r\n\r\nمشهد به خاك مىسپردند . در اين صورت تعداد مشايعين خيلى زيادتر مىشد و به همراه خود هرچه براى چنين سفر طولانى - از چادر و وسايل زندگى ديگر - در بين راه لازم بود ، حمل مىكردند . روحانيان - كه در ميان دو لب خود وردهايى مىخواندند - فقط تا دم دروازه‌ى شهر جنازه را تشييع مىكردند . اگر مسافرى در شهرى كه قرار بود جنازه‌يى دفن شود ، كار خصوصى داشت ، به جمع مشايعين مىپيوست و ازاين‌رو تعداد جمعيت لحظه به لحظه افزونتر مىشد . ولى قبلا همه چيز را پيش‌بينى مىكردند و وسايل سفر از هر جهت تأمين بود و تعداد نفرات هر قدر هم زيادتر مىشد ، خانواده صاحب عزا خود را از اين لحاظ متضرر يا ناراحت نمىدانست . اما خودمانيم آيا تشريفاتى با چنين زرق و برق و جلال و شكوه ، براى تأسف‌انگيزترين حادثه‌ى زندگى ، كمى افراطآميز و صرفا براى ابراز « تشخص » نيست ؟\r\n\r\n2 . ارگ\r\nتالار - اتاق وزارت خارجه و گلستان - تخت طاووس - موزه جديد - نارنجستان - قصر بلور - عمارت بادگير - تكيه - شمس العماره - مدرسه شاه - مطبوعات ايران - اطلاع - اختر - وطن\r\nمحل سكونت شاه كه ارگ ناميده مىشود هيچ‌گونه شباهتى به كاخ‌هاى پادشاهان اروپايى ندارد . اين عنوان جامع ، نظير كاخ كرملين مسكو ، در واقع شهر مخصوصى را دربرمىگيرد كه به وسيله‌ى ديوار سرتاسرى محصور شده است . سابقا براى اطمينان بيش‌تر دور آن خندقى نيز كنده و چند فروند توپ آنجا گذاشته بودند ولى امروزه خندق پر شده و توپ‌ها را نيز به قورخانه منتقل كرده‌اند . اين مقر سلطنتى ميان بازار و ميدان توپخانه قرار دارد و داراى كاخ‌هاى متعددى است كه شاه به تناوب در يكى از آنها سكونت مىكند . ساختمان‌هاى اندرون نيز داخل باغ‌هاى وسيعى كه هركدام با ديوار مجزايى از هم جدا شده‌اند ، پراكنده است . محل اقامت شاهزاده‌ها و خاندان سلطنتى ، بعضى وزارتخانه‌ها ، دار الفنون و حتى در قسمت غربى ، اداره‌ى تلگرافخانه مركزى - كه به خيابان بزرگ و غم‌انگيز جليل‌آباد بازمىگردد - و در قسمت شرقى سفارتخانه‌ى\r\n\r\n","description":"","footnote":"","page_name":" 254 ","page_number":266},
  {"content":"\r\n\r\nروس - كه بعد از قتل گريبايدوف « 1 » و اعضاى سفارت در سال 1828 [ 1244 ه ق 
  ] محل آن سفارتخانه نيز به ارگ منتقل شده است - در محوطه‌ى ارگ قرار دارند .\r\nخيابان‌هاى شمس العماره و الماسيه : خيابان دوم در امتداد خيابان نايب السلطنه ادامه دارد - از ميدان توپخانه تا بازار از ارگ مىگذرد . ورود مردم به اين دو خيابان آزاد است ولى مأموران انتظامى در حفظ نظم و امنيت اين دو خيابان مراقبت بيش‌ترى مىكنند . ميدان داخل ارگ ، ميدان شاه هميشه محل تجمع تعداد زيادى از بىكاره‌هاى تهران است .\r\nاز كليه‌ى ساختمان‌هاى داخل ارگ آنهايى كه اختصاصا عنوان كاخ را داشتند ، از بناهاى ديگر گيراتر بودند ؛ ولى ديدن آنها تقريبا به اين سادگىها ممكن نبود . با وجود اين در سايه‌ى اقدامات و زحمات فراموش نشدنى آقاى دونورمان توانستيم اجازه ورود به اين كاخ‌ها را به دست آوريم . در روز و ساعت معينى كه در نامه‌ى معتمد الملك « 2 » قيد شده بود ، افسر مؤدبى با كمال محبت در داخل ارگ ما را پذيرفت . ميرزاى آقاى دونورمان ، كه جوان مهربان و كارآمدى بود ، به عنوان مترجم ما را همراهى مىكرد .\r\nابتدا به « تالار » كه به عنوان تخت‌خانه نيز معروف است ، راهنمايى شديم : تالار جايگاه مسدودى نبود ، به اين جهت هر تماشاگرى مىتوانست طول و ارتفاع باز و تمام گوشه و كنار آن را بهتر و كامل‌تر ببيند . جلوخان و سردر ساختمان روى دو ستون پيچى بسيار زيبايى از مرمر سفيد به بلندى نه متر بنا شده است . پيچك‌ها و تاج گل‌هايى را با لطف خاصى در مارپيچ ستون‌ها به رنگ‌هاى سبز و طلايى نقاشى كرده بودند . تخته مرمرهاى شفاف دهخوارقان « 3 » رويه‌ى سردر را مىپوشاند .\r\nسه ديوار داخلى با گچ‌برىهاى آبى و طلايى رنگ و آيينه‌كارىهايى كه به اشكال بسيار زيبا ، دور تصاوير سلاطين مختلف از جمله محمدشاه ، فتحعلى [ شاه 
  ] ، ناصر الدين [ شاه 
  ] كار شده بود ، تزيين يافته است . در ته تالار ، زير تاق باشكوهى ، حوض بزرگى\r\n\r\n\r\n","description":"","footnote":"\r\n( 1 ) . الكساندر سرگيويچ گريبايدوف كه نمايشنامه‌نويس زبردستى نيز بود ، در سال 1243 ق سفارت روسيه تزارى را در دربار فتحعلى شاه به عهده مىگيرد . به سبب رفتار ناپسندش درباره‌ى يك زن ايرانى مردم به تحريك ميرزا مسيح مجتهد به سفارت مىريزند و گريبايدوف را به همراه سى و هفت عضو ديگر جابه‌جا مىكشند . به دنبال آن از ترس انتقام روس‌ها هيأتى با تحف و هداياى فراوان براى عذرخواهى عازم پطرزبورگ مىشود . م .\r\n( 2 ) . منظور يحيىخان برادر حاج ميرزا حسين‌خان سپهسالار است كه به ترتيب داراى القاب : آجودان مخصوص ، معتمد الملك و مشير الدوله بوده است . م .\r\n( 3 ) . آذرشهر امروزى . م .\r\n","page_name":" 255 ","page_number":267},
  {"content":"\r\n\r\nساخته بودند كه تابش نور ملايمى از خلال شيشه‌هاى الوان روى آن تصوير اشكال رنگارنگ را در تموج آب متجلى مىكرد . سقف شطرنجى و خانه‌خانه‌ى تالار به سبك اصيل و بسيار ظريفى گچ‌برى و رنگ‌آميزى شده است .\r\nتخت مرمر كه درست شبيه به تختخواب‌هاى مجللى است كه به عنوان تجليل ، جنازه‌ى درگذشتگان معروف را روى آنها به معرض تماشاى عموم مىگذارند ، در قسمت جلوى تالار قرار دارد . اين تخت را تماما از مرمر دهخوارقان تراشيده‌اند و در بعض قسمت‌هاى آن طلا نيز كار گذاشته‌اند . اين تخت پهن و بزرگ در ارتفاع يك مترى بر روى شيرهاى نشسته و ستون‌هاى مجسمه‌يى كه تصاوير پيشخدمت‌ها را در لباس حرم نشان مىدهند ، استوار است و كنده‌كارىها و قلمزنىهاى زيبايى با مجسمه‌هاى كوچك دور تا دور تخت را ، به غير از قسمتى كه رو به حياط است ، فراگرفته است . پشت تخت فقط دو ستون كوچك قرار دارد و روى شيرهاى خوابيده دو پله ساخته و در كنار آنها دو مجسمه‌ى كوچك ابو الهول گذاشته شده است و از آنجا بايد به بالاى تخت رفت .\r\nدر بعضى از اعياد رسمى ، مخصوصا نوروز ، شاه بالاى اين تخت به بالش‌هايى كه به انواع زيورها و سنگ‌هاى قيمتى آراسته شده است ، تكيه مىدهد و رجال و مشاهير پايتخت به حضورش بار مىيابند . در چنين مواقعى شاه با لباس‌هاى جواهر نشان و دور از جمع درباريان تنها در آن بالا با چنان ابهتى مىنشيند كه در چشم رعاياى خود - كه سخت مجذوب زرق و برق محيط شده‌اند - موجودى ما فوق بشر ، حتى ظل اللّه جلوه مىكند .\r\nاتاق وزارت خارجه « 1 » نزديك تالار در وسط باغ بزرگى به نام گلستان قرار دارد . اين باغ پر گل الحق شايسته داشتن چنين نام شاعرانه‌يى است : باغچه‌هايى با انواع گل‌ها ، خيابان‌هاى دراز مشجرى كه در كنار آنها درختان چنار و سرو سر به آسمان كشيده‌اند ، حوض‌هاى پهناور ، رقص فواره‌ها ، جريان جويبارهايى كه آب زلال از ميان كاشىهاى آبى رنگ آن در حركت است ، سايه‌ى مطبوع شاخ و برگ انبوه درختان كه جلوى تابش آفتاب را مىگيرند ، چنان خلوتگاه دنج و باصفايى ساخته است كه در كشور كم‌آب و درخت ايران واقعا جايگاه بىمانندى است . بند معروف امير كه اين همه شاعران در تعريف آن مديحه‌سرايى كرده‌اند ، مگر چه بود جز يك نهر كم‌آب و پر گل‌ولايى كه در\r\n\r\n\r\n","description":"","footnote":"\r\n( 1 ) . نويسنده عبارت اتاق وزارت خارجه را كه حتما آن روزها مصطلح بوده به هيأت دولت ترجمه كرده است ، ولى بديهى است كه در آن تاريخ هيأت دولت به مفهوم امروزى وجود خارجى نداشته است . م .\r\n","page_name":" 256 ","page_number":268},
  {"content":"\r\n\r\nكنار آن بيشه‌يى با چند درخت بيد كم‌رشد ، كاشته بودند ؟\r\nديوارهاى كاخ گلستان پوشيده از نقاشىهايى است كه از لحاظ هنرى ارزشى ندارد و بيش‌تر اين نقاشىها تصاوير سربازان مسلح را نشان مىدهند . لباس آنها عبارت است از كلاه‌هاى بخارايى مشكى ، نيم‌تنه‌ى نظامى قرمزرنگ و شلوارهاى زرد ؛ ولى اين جنگجويان به رغم سبيل‌هاى پرخاشگر و ابروان پرپشت كه نقاش خيلى سعى كرده است بلكه قيافه‌يى خشن و رزمجو به چهره‌ى خوب و درشت آنها - كه تماما ارغوانى و پف كرده است - بدهد ، اما آنها ظاهرى دوست‌داشتنى و دلپذير دارند . مضحك‌تر اينكه نقاش بىانصاف براى اين سربازان هيچ نقطه‌ى اتكايى در نظر نگرفته و آنها را در ميان زمين و آسمان آويزان نگه داشته است و آن‌گاه آنان پاهاى خود را در نوعى كفش‌هاى براق و باريك و بلند نااميدانه به سوى زمين دراز كرده‌اند بدون آنكه بتوانند جاى پايى براى خود پيدا كنند .\r\nاتاق وزارت خارجه وسيع و چهارگوش و سقف و ديوارهاى آن آيينه و بلوركارى شده است . يك قطعه فرش هرات - كه بزرگ‌ترين و زيباترين فرشى بود كه در اين شهر بافته شده است - كف اتاق را مىپوشاند . صندلىها و مبل‌هاى اين اتاق همه طلاكارى شده و رويه‌ى آنها از پارچه‌هاى زربفت است . ليكن زيور و زينت عمده‌ى اين تالار و در واقع گل سرسبد همه اشياء تجملى كه ما ديديم ، تخت معروف طاووس است كه به وسيله‌ى نادرشاه از « مغول بزرگ » هندوستان به غنيمت گرفته شده . پوشش خارجى اين تخت تماما از طلا است و سنگ‌هاى قيمتى زيادى نيز روى آن به كار رفته است كه پاره‌يى از زمردهاى آن حجم فوق‌العاده‌يى دارد . بالاى پشتى تخت ، خورشيدى از برليان در كنار دو طاووس كه آنها هم از برليان‌اند ، مىدرخشد . بهاى مادى چنين تختى غير قابل توصيف و تخمين به نظر مىرسد ولى تاورنيه « 1 » كه آن تخت را قبلا در دهلى ديده بوده است ، قيمت آن را در حدود صد و پنجاه ميليون [ فرانك 
  ] تخمين زده است .\r\nموزه‌ى جديد كه به وسيله‌ى ناصر الدين [ شاه 
  ] براى حفظ و نگهدارى مجموعه‌هاى هنرىاش احداث شد ، نزديك وزارت خارجه واقع است . روى پلكان‌ها چند كله‌ى بز\r\n\r\n\r\n","description":"","footnote":"\r\n( 1 ) . شرح سفرهاى  J . B . Tavernier  به تركيه ، ايران و هند اول بار در سال 1724 در شش مجلد در پاريس چاپ و منتشر و اين سفرنامه‌ى معروف به فارسى نيز ترجمه شده است . اما گفتنى است كه اين تخت غير از آن تختى است كه نادرشاه از هند آورده است ، بلكه آن را به دستور فتحعلى شاه در اصفهان ساخته و به نام طاووس خانم ، زوجه‌ى محبوب او ، تخت طاووس ناميده‌اند . م .\r\n","page_name":" 257 ","page_number":269},
  {"content":"\r\n\r\nكوهى و دو پلنگ خشك شده گذاشته‌اند كه به دست خود شاه - كه مانند نمرود « 1 » شكارچى قهارى است - شكار شده است . سه گلدان بزرگ از مرمرهاى سبز را كه تزار هديه داده است ، روى ميز خاتم‌كارى شده از مرمرهاى نارنجى و آبى مشهد جا داده‌اند .\r\nتالار موزه مركب از پنج دستگاه ساختمان بزرگ است و گنبدهاى مرتفع آن را به رنگ آبى رنگ‌آميزى كرده‌اند . با گچ‌برىهاى ماهرانه تصوير تاق‌هاى مصنوعى و دسته‌گل‌هايى را كه با ميوه‌هاى مختلف درهم آميخته است ، روى ديوارها ساخته‌اند و مقدارى تابلوهاى نقاشى به همان ديوار آويزان بود كه بيش‌ترشان ارزش و تعريفى ندارند . و عجيب آنكه در گوشه‌ى بعضى از آنها شماره و بهاى تابلو با عين مارك فروشگاه‌هاى پاريس هنوز باقى است . تعدادى تابلوهاى چاپى نيز قاطى آنها شده است .\r\nدر موزه‌ى جديد ، خاتم‌كارىهاى زيبايى از مناظر شهر رم كه هديه‌ى پاپ‌ها است و همچنين چينىهاى قديمى اعلا ، ساخت كشورهاى چين و ژاپن و ايران وجود دارد . اما روى بعضى از آن ظرف‌هاى گرانبها را با حباب‌هاى شيشه‌يى كم‌ارزش كه معمولا در باغ‌هاى عمومى آنها را براى سرگرمى كودكان جا مىدهند ، پوشانده‌اند . تصاوير زيادى از سلاطين معروف نيز زيب ديوارها شده است : دو تصوير از امپراتوريس اوژنى « 2 » كه سخت مورد ستايش شاه است ، عكس زيبايى از ملكه‌ى انگلستان با « تمثال همايون » ، نشانى كه شمايل حضرت على را دارد و نشان‌دهنده بالاترين امتيازى است كه از طرف شاه به كسى تعلق گرفته است .\r\nساختمان نارنج‌خانه مجاور موزه‌ى جديد است و اينجا يكى از سه كاخى است كه شاه نظير اجداد خود ، ايل قجر كه در جلگه‌هاى تركستان چادرنشين بودند ، به نوبت در آن اقامت مىكند .\r\nنارنج‌خانه شبيه به ساير نارنجستان‌هاى معمولى است و جز در سنگين كه مجهز به قفل‌هاى طلايى است و به اندرونى قديم باز مىشود ، چيز چشمگير ديگرى ندارد . سابقا دو نفر سياه لال هركدام يك گرز نقره‌يى با ميخ‌هاى طلا به دست مىگرفتند و دايما پشت در آن عيش‌خانه كشيك مىدادند . ولى موقعى كه ما از آنجا بازديد مىكرديم به گمانم\r\n\r\n\r\n","description":"","footnote":"\r\n( 1 ) .  Nemrod  : از نام‌هاى تورات ، كسى كه دوستدار شكار و شخصا نيز شكارچى ماهرى بود . م .\r\n( 2 ) .  Eugenie  : دختر يكى از رجال اسپانيا ( 1826 - 1920 ) است كه در سال 1853 با ناپلئون سوم ازدواج كرد و امپراتوريس فرانسه شد . او به زيبايى صورت و حسن ذوق سخت معروف بود و جاى شگفتى نيست كه پادشاه زيباپسندى مانند ناصر الدين شاه موزه‌ى خود را با تصويرهاى او بيارايد . م .\r\n","page_name":" 258 ","page_number":270},
  {"content":"\r\n\r\nسياهان زنگى جان به جان آفرين تسليم كرده بودند و گرزهاى نقره‌يى نيز احتمالا به سكه تبديل شده بود و اندرونى قديمى را خراب كرده بودند و بازار عيش‌خانه نيز با وجود انيس الدوله زن سوگلى شاه ، چندان رونقى نداشت . در آن زمان بر خلاف پيشينيان كه همسران متعدد را هرجا كه در دسترس بود جاى مىدادند ، براى زنان ناصر الدين شاه ساختمان‌هاى راحت‌ترى اختصاص داده بودند .\r\nبه تالار عمده‌ى نارنج‌خانه پرده‌يى آويخته‌اند كه در آن تصاوير صورت زن‌هاى مختلف با رنگ‌هاى گوناگون بافته شده است . اين نقش و نگار مبتذل با كنده‌كارى ماهرانه‌ى درها و منبت‌كارى ظريف تخته‌بندى كف اتاق هيچ هماهنگى ندارد . پنج چلچراغ بزرگ ، از بلور بوهم « 1 » ، به سقف آويزان است . تابلوهايى كه براى تزيين اين تالار به كار رفته است ، همه را با سليقه‌ى خاص از آثار مكتب نقاشى بلژيك انتخاب كرده‌اند مانند تابلوهاى گوسفندان اثر دوبول « 2 » ، كرانه‌ى زويدكت « 3 » اثر موزن « 4 » و حول‌وحوش بروكسل اثر ورهيدن « 5 » . روى ميز خاتم‌كارى شده‌يى صحنه‌يى از شكار شيرها را مجسم كرده‌اند ؛ اما ديدنىتر و جالب‌تر از همه يك كره‌ى جغرافيايى است كه تماما از طلا ساخته شده و روى آن اقيانوس‌ها و قاره‌ها و جزاير هركدام با سنگ‌هاى قيمتى خاصى نشان داده شده است : درياها با زمرد ، هند با لعل كبود ، افريقا با ياقوت ، ايران با فيروزه ، فرانسه و انگلستان با الماس . . . ضمنا نام‌هاى نقاط جغرافيايى نيز با برليان ترسيم شده است . اين كره كه در دنيا بىنظير است ، براى ناصر الدين [ شاه 
  ] بيش از هشت ميليون فرانك تمام شده . در اين تالار باز هم سنگ‌هاى قيمتى ديگرى وجود دارد . ياقوت درشتى به شكل دماوند - آخرين جواهرى كه در اثر شكنجه‌هاى آغا محمدخان از شاهرخ بخت برگشته ستانده شده - و الماسى كه به علامت تهران است و از جنازه‌ى اشرف ، آخرين سلطان از افاغنه ، به دست آمده و به وسيله يك نفر بلوچ به شاه طهماسب دوم اهدا شده است .\r\nاتاق بلور نيز نظير نارنج‌خانه مركب از يك تالار بزرگ است و اتاق‌هاى كوچك متعددى به درون آن باز مىشود . هيچ اتاقى به منظورى خاص و ثابت ساخته نشده است و هر شب رختخواب شاه را در يكى از آنها آماده مىكنند ، همچنين شاه غذاى خود را\r\n\r\n\r\n","description":"","footnote":"\r\n( 1 ) .  Boheme \r\n( 2 ) .  de Beulh \r\n( 3 ) .  Zuydcot \r\n( 4 ) .  Musin \r\n( 5 ) .  Verheyden \r\n","page_name":" 259 ","page_number":271},
  {"content":"\r\n\r\nنيز هرجا كه دلش بخواهد ، حتى گاهى در وسط باغ‌ها صرف مىكند . در ميان اشياى قيمتى كه در اتاق بلور نگهدارى مىشوند تختى است كه نادرشاه آن را از يك راجه‌ى هندى به غنيمت گرفته است . همچنين صندلى مخصوص مراسم رسمى محمدشاه [ نيز در اين اتاق است 
  ] ، كه [ اين 
  ] هر دو به اندازه‌ى تخت افسانه‌يى طاووس ارزش و گيرايى ندارند . در اين اتاق چينىهاى زيباى سور « 1 » را هم ديديم كه از طرف ناپلئون سوم به دربار ايران هديه شده است . در اتاق بزرگى به نام اتاق آج « 2 » يا تالار گرسنه ، ظروف مفرغى ، تابلوهاى نقاشى ، كتاب‌هاى مختلف ، چلچراغ‌ها ، انواع بلورها به‌طور نامنظم و درهم و برهم روى زمين چيده شده بود تا بعدها در موزه‌ى جديد جا داده شوند . اتاق آج بر خلاف آنچه كه از مفهوم عبارت دستگير مىشود با هيچ حادثه‌ى وحشتناكى در كاخ ارتباط ندارد ، بلكه منظور اين است كه اين اتاق با چه حرص و ولعى گنجينه‌ى عظيمى را در دل خود جاى مىدهد .\r\nدر عمارت بلورخانه ، زيباترين نوع هنر تزيينى به چشم مىخورد : قسمت پايين ديوارها پوشيده از مرمر سبزرنگ يزد است و بالاى آن را با نقاشىهاى سبز سير و طلايى حاشيه‌بندى كرده‌اند . ديوارها همه با بريده‌ى بلورها به اشكال مختلف تزيين شده است . روى سقف نيز با آيينه‌كارى ظريف و هنرمندانه‌يى ، مقرنس‌هاى زيبا ساخته‌اند . اين نوع هنر تزيينى كه منحصرا اختصاص به ايران دارد ، احتمالا به وسيله هنرمندان ايرانى در كاخ‌هايى كه به سبك موريتانى « 3 » در اسپانيا ساخته شده بود ، رواج پيدا كرده است . از سلاطين عرب احكام و مداركى در دست است كه ثابت مىكند ريوژا « 4 » مقر قطعى ايرانىها بوده است .\r\n\r\n\r\n","description":"","footnote":"\r\n( 1 ) .  Sevre \r\n( 2 ) . اين اسم در كليه اسناد و كتاب‌هاى معتبر تالار عاج آمده است ؛ ولى با توضيحى كه نويسنده‌ى اين كتاب داده و با توجه به عنوان ديگر اين تالار كه به آن سفره‌خانه مىگفتند ، معلوم مىشود كسانى كه نويسنده را راهنمايى مىكرده‌اند آن را مأخوذ از زبان تركى دانسته‌اند و ما براى اينكه با عاج به معناى دندان فيل اشتباه نشود و رعايت امانت در ترجمه نيز شده باشد املاى آن را با الف مدّدار نوشتيم ، ولى بديهى است اتاق عاج درست‌تر مىنمايد . م .\r\n( 3 ) .  Mauritanie  يا  Mauretanie  : نواحى شمال افريقا است كه امروزه بين كشورهاى مراكش ، الجزاير و تونس تقسيم شده . مورها و مسلمانان تا قلب اسپانيا نفوذ كرده بودند و در آن نواحى آثار زيادى از خود به جاى گذاشته‌اند . م .\r\n( 4 ) .  Rioja  : منطقه‌يى تاريخى در قسمت غربى اسپانيا در حوضه‌ى رودخانه‌ى  Ebre  . م .\r\n","page_name":" 260 ","page_number":272},
  {"content":"\r\n\r\nعمارت بادگير عنوان خود را مديون برج‌هاى كوچكى است كه آنها را براى استفاده از بادهاى ملايم و جريان مطبوع هوا تعبيه كرده‌اند .\r\nاين تالار به سبك اروپايى با تعداد زيادى از مجسمه‌هاى مرمرى و مفرغى ، تابلوهاى نقاشى ، نقش و نگار ايرانى - كه بعضىها را روى ابريشم كار كرده‌اند و چندتايى نيز خيلى گيرا و جالب است ، از جمله پرده‌يى كه ضيافت باشكوهى را در مراسم عروسى نايب السلطنه نشان مىدهد - تزيين يافته است . روى يك ميز يك زره بسيار قديمى ايرانى گذاشته‌اند كه به نحو اعجاب‌انگيزى قلم‌زنى شده است . متأسفانه بعضى از تزيينات اين تالار با هم هماهنگى ندارد : مثلا شيشه‌هايى كه در گوشه‌هاى تالار گذاشته‌اند و روى آنها را با گل‌هاى مصنوعى آراسته‌اند يا ساعت پاندول‌دارى كه روى خمپاره‌يى كار گذاشته شده و يادآور محاصره‌ى پاريس است و آن را در كنار ساعت ديوارى طلايى ديگرى كه به شكل طاووسى است كه بر بالاى تپه‌يى ايستاده ، در يك جا گذاشته‌اند . اين ساعت وقتى زنگ مىزد ، طاووس بال‌ها را به هم مىكوفت و در همان زمان سيلابى سيمين از غارى بيرون مىريخت . اين شاهكار كم مانند صنعت زرگرى هديه‌ى باارزش شركت سابق هندوستان است .\r\nديوارهاى پنج اتاقى كه به تالار بزرگ راه دارند از عكس‌هاى شاه‌زادگان و خاندان سلطنتى ، تصاوير چاپى زنانى كه سينه‌هاشان باز است و تصاوير نه چندان جالبى نظير سرباز كشاورز ، ريشارد « 1 » در فلسطين ، وداع سن‌مار « 2 » و دوتو « 3 » . . . پر شده بود . عكس گيرايى نيز از سنين جوانى شاه روى يكى از ديوارها ديده مىشد . نقشه‌هاى زيادى كه به ويژه از آسياى مركزى و افغانستان روى ديوارها بود ، ذوق و علاقه‌ى شاه را به جغرافى نشان مىداد ، بعضى از اين نقشه‌ها به وسيله‌ى افراد ارتش ايران ترسيم و در تهران گراوور شده است . ظاهرا شهر هرات بيش از هر شهر ديگر خاطر اعليحضرت را به خود مشغول كرده است ، چون آنجا را باز هم محاصره كرده و اميدوار است بلكه بتواند دوباره به تصرف خود درآورد .\r\n\r\n\r\n","description":"","footnote":"\r\n( 1 ) .  Richard  : ريشارد يا ريچارد معروف به شيردل كه از سال 1189 تا 1199 پادشاه انگلستان بود و در جنگ‌هاى صليبى سوم شركت كرد و رشادت شايانى از خود نشان داد . م .\r\n( 2 ) .  Cinq Mars  : از افراد مورد علاقه لويى سيزدهم ( 1607 - 1642 ) . م .\r\n( 3 ) .  de Thou  : پسر ژاك اوگوست دوتو قاضى و مورخ معروف فرانسوى ( 1607 - 1642 ) كه چون با دوستش سن‌مار حاضر نشدند دسيسه‌يى را عليه ريشليو بروز دهند هر دو با هم سرشان بريده شد . م .\r\n","page_name":" 261 ","page_number":273},
  {"content":"\r\n\r\nدو تاق وسيع چوبى از دور ، « تكيه » را نشان مىدهند . در ماه محرم كه هفته‌ى مقدس شيعيان در اين ماه است - در بزرگداشت على ( ع ) و [ حسين 
  ] و همراهانش نمايش‌هاى غم‌انگيز مذهبى در اين تكيه اجرا مىشود . دروازه‌ى اصلى آن نمونه بارزى از هنر معمارى جديد ايران است . برج‌ها ، مقرنس‌كارىها ، كاشىكارىها ، آيينه‌كارىها ، خلاصه كليه‌ى هنرهاى تزيينى ايران را اينجا يك جا مىتوان ديد . داخل تكيه تقريبا به يك سيرك بزرگ شباهت دارد . در مركز آن سكوى وسيعى ساخته‌اند كه محل اجراى نمايش است .\r\nسياهى لشكرى كه قبل يا بعد از هر پرده‌ى نمايش وارد صحنه مىشود ، پشت سر هم در برابر ديدگان تماشاگران در راهروهاى پهناور مدورى بين اين سكو و چهار يا پنج رديف پله كه اختصاص به طبقه‌ى بانوان دارد ، قرار مىگيرد . منبرى از مرمر در وسط گذاشته‌اند و در فواصل دو پرده روحانىيى بالاى آن مىرود و درباره‌ى شهادت [ حضرت 
  ] على و اولاد و پيروانش مطالبى ايراد مىكند ، ضمنا درباره‌ى موضوع تعزيه‌يى كه قرار است اجرا گردد توضيحاتى مىدهد . در تكيه سه رديف لژ وجود دارد . لژهايى كه در طبقه‌ى هم‌كف قرار گرفته‌اند باز و بدون حفاظند ولى لژهاى ديگر كه مخصوص زنان اندرون است با پنجره‌هاى مشبك چوبى مسدود شده‌اند . يك لژ كه از لژهاى ديگر وسيع‌تر و مجلل‌تر است ، اختصاص به جايگاه شاه و ملتزمين ركاب دارد . معمارى كه مأمور ساختن اين تكيه بوده است بعد از سفر اول شاه به اروپا گويا براى ساختمان آن از طرح بناى آلبرت هال « 1 » استفاده كرده است . ولى متأسفانه اين مرد ماهر زيربنا و تأسيسات آن را چنان وسيع در نظر گرفته كه پوشاندن آن به هيچ وجه ميسر نشده است . به اين جهت براى رفع اين نقص در ماه محرم روى تاق‌هاى چوبى چادر مىكشند كه البته منظره‌ى آن زياد دلپذير نيست .\r\nدر نزديكىهاى تكيه نوعى باغ‌وحش كوچك يا اگر بهتر بگوييم باغچه‌يى كه در آن ميمون‌ها جست‌وخيز مىكنند و تعداد زيادى گربه نيز همراه آنها است ، قرار دارد . اين گربه‌ها عزيزدردانه‌هاى ناصر الدين [ شاه 
  ] هستند . شاه به هرجا كه مىرود ، اقلا نيم دوجين از آنها را نيز با خود مىبرد و در مواقع بىكارى و فراغت على الخصوص به هم‌چشمى زنان اندرون خود را بيش‌تر با شيطنت آنها سرگرم مىكند . يكى از گربه‌ها كه مفلوج و زمين‌گير است ، روى نازبالش سرخ‌رنگ زردوزى شده‌يى رو به آفتاب لم داده\r\n\r\n\r\n","description":"","footnote":"\r\n( 1 ) .  Albert Hall  [ لندن 
  ] .\r\n","page_name":" 262 ","page_number":274},
  {"content":"\r\n\r\nاست . شاه به عنوان حق‌شناسى از خدمات ! گذشته‌ى اين حيوان عليل كمك خرجى معادل 6000 فرانك براى او تخصيص داده ، ولى بديهى است كه محافظ اين گربه‌ى ناخوش خوشبخت بيش‌تر از خود او از اين مبلغ سود مىبرد « 1 » .\r\nدر كنار استخر بزرگى كه درياچه ناميده مىشود ، قايق‌هاى كوچك چرخ‌دارى بسته شده‌اند كه اختصاص به گردش و تفريح شاه و همسرانش روى آب دارند . در برابر اين استخر ، معروف‌ترين قصر ارگ - شمس العماره ، يعنى خورشيد قصرها - بنا شده است .\r\nنظير تالار تخت‌خانه اينجا نيز اتاق بزرگ چهارگوشى است كه به حياط چهارگوشى در سطح بسيار پايين‌تر باز مىشود . پله‌هاى مرمرى راهرو با مفرغ قديمى ايران در نهايت زيبايى تزيين شده است . ديوار ته تالار پوشيده از تابلوهاى كوچكى در اندازه‌هاى مساوى است و هركدام منظره‌ى خاصى را نشان مىدهد . حاشيه‌ى دور اين تابلوها به اشكال زيبا با آيينه و منشور تزيين شده است . دو ديوار جنبى نيز آيينه‌كارى است و دو گوبلن « 2 » زيبا - تاجگذارى فون « 3 » و پيروزى ونوس - هر دو هديه‌ى لويى فيليپ « 4 » به محمدشاه روى آن ديوارها آويزان است . ايرانىها با بىپروايى تمام هر دوى اين پرده‌ها را « كار غيرقابل تقليد بافندگان هنرمند خوى » مىدانند . پوشش سقف تالار نيز تماما بلوركارى است و در زواياى بين سقف و ديوارها با بريده‌ى آيينه‌ها به طرز بسيار زيبايى اشكال جالبى خلق كرده‌اند . اگرچه شكوه بيش از حد اين قصر تا اندازه‌يى وحشى به نظر مىرسد ولى واقعا خيره‌كننده است و به حق عالىترين نمونه‌ى هنر تزيينى مدرن ايران را فقط در اين تالار مىشود تماشا كرد .\r\nدو اتاق كوچك به اين تالار وسيع راه دارد . روكش ديوار اتاق‌ها نيز از مرمر يزد است .\r\n\r\n\r\n","description":"","footnote":"\r\n( 1 ) . درباره‌ى علاقه بچگانه‌ى ناصر الدين شاه به گربه‌ها ، مخصوصا گربه سوگلىاش ببرىخان ، در اغلب كتاب‌هاى مربوط به آن زمان مطالب زياد و جالبى نوشته شده است . يكى از ايرادات شديد حاج سياح در كتاب خاطرات حاج سياح يا دوران خوف و وحشت به ناصر الدين شاه اين است كه به جاى اينكه او در انديشه‌ى رفاه ملت باشد ، همه‌ى وقت خود را با زن و گربه مىگذراند يا با سفر و شكار . م .\r\n( 2 ) .  Gobelin \r\n( 3 ) .  Faune  : رب النوع روستاها در نزد روميان قديم . معمولا تصوير فون را به صورت يك حيوان پشمالو و شاخدار با پاهايى شبيه به پاهاى بز مجسم مىكردند . بارورى زمين و حاصلخيزى مزارع از تأثير او بود ولى ديدار اين رب النوع باعث مرگ مىشد . به نقل از لاروس بزرگ . م .\r\n( 4 ) .  Louis - Philippe  : پادشاه فرانسه كه از سال 1830 تا 1848 در آن كشور سلطنت كرده و در سال 1850 در انگلستان درگذشته است . م .\r\n","page_name":" 263 ","page_number":275},
  {"content":"\r\n\r\nتصاوير گل و شاخ و برگ را روى آن كنده و با رنگ‌هاى سبز و طلايى اين نقوش برجسته را مشخص‌تر و چشمگيرتر كرده‌اند . ديوارهاى اتاق‌ها نيز پر از تابلوهاى كوچكى از مناظر و تصاوير زنان اروپايى و ايرانى است و دور همه‌ى آنها با آيينه‌كارى قاب گرفته شده است . در اين اتاق‌ها همچنين عكس‌هاى تمام قد امپراتور اتريش ، تزار [ روس 
  ] و شاه ديده مىشود . البته تصوير امپراتور اتريش كار باارزشى است .\r\nبعد از تماشاى ستايش‌انگيز شمس العماره كه چندين‌بار با تكرار كلمات « خيلى خوب ! » احساس شخصى خود را درباره‌ى شكوه و زيبايى كم‌نظير آن ابزار نموديم ، از راهرويى كه بالاى سردر آن پيروزى رستم را بر ديو سفيد در اندازه‌ى بزرگ نقاشى كرده‌اند ، ارگ را ترك گفتيم ، ولى باز هم قسمت‌هايى از كاخ مانده بود كه ما آنها را نديديم ، مثلا اندرون كه گمان نمىكنم تا به حال پاى هيچ اروپايى به داخل آن باز شده باشد .\r\nمدرسه‌ى شاه در همان سال جلوس ناصر الدين شاه به تخت سلطنت احداث گرديد « 1 » ، ايرانىها با آب و تاب تمام به آنجا دار الفنون مىگويند . پنجره‌ى كلاس‌ها به باغ زيبايى باز مىشود . مدرسه داراى يك اتاق مخصوص براى مبانى علم فيزيك و يك كتابخانه با تعداد نسبتا زيادى كتاب‌هاى اروپايى است . تالار نمايش آن منحصرا براى اجراى كنسرت اختصاص دارد . در چند ماه اول تأسيس دار الفنون علاقه‌مندان اروپايى و ايرانى چند نمايشنامه‌ى فرانسوى و حتى ايرانى را در اين سالن روى صحنه آوردند ولى متأسفانه اين بدعت جديد و زير پا گذاشتن آداب و سنن قديمى به روحانيان سخت گران آمد و بر اثر اقدامات آنان اجراى نمايش موقوف و آينده‌ى اين هنر با خطر جدى مواجه گرديد .\r\nدرس‌هاى مقدماتى دار الفنون عبارت است از آموزش زبان‌هاى فارسى ، تركى و عربى و در كلاس‌هاى بالاتر هندسه و جبر ، استخراج معادن ، جغرافى ، پزشكى اروپايى و ايرانى ، فنون اردوكشى و نحوه‌ى نشانه‌گيرى با توپ . هر شاگردى موظف است از زبان‌هاى خارجه ، يعنى انگليسى ، فرانسه ، آلمانى يا روسى يكى را ياد بگيرد ، ولى درس\r\n\r\n\r\n","description":"","footnote":"\r\n( 1 ) . سنگ بناى دار الفنون - كه از يادگارهاى ارزنده اميركبير است - در اوايل 1266 ه ق در زمينى واقع در شمال شرقى ارگ سلطنتى كه پيش از آن سربازخانه بود ، نهاده شده ، درحالىكه « ناصر الدين ميرزا روز يكشنبه هجدهم شوال 1264 سلطنت خود را در تبريز اعلام نموده و شب شنبه 22 ذيقعده همان سال در تهران به تخت سلطنت نشسته است . » اميركبير و ايران . دكتر فريدون آدميت ، ص ص 192 ، 193 ، 197 ، 347 ، تا 361 . بنابراين نويسنده كتاب درباره تاريخ تأسيس دار الفنون دو سال دچار اشتباه شده است . م .\r\n","page_name":" 264 ","page_number":276},
  {"content":"\r\n\r\nنقاشى اختيارى است ، با وجود اين ايرانىها به ياد گرفتن اين رشته تمايل زيادى نشان مىدهند . ميان آنهايى كه در اين كلاس‌ها تدريس مىكنند ، بعضىها واقعا ممتاز و در رشته خود شاخص‌اند : يكى از استادان ، ده سال در پاريس زندگى كرده است و تقريبا يك فرانسوى كامل العيار به شمار مىرود و در نقاشى آبرنگ مهارت تامى دارد . « 1 » او در ميان تمامى آثار خود تابلوى رنگ و روغنى « ملك مقرب سن‌ميشل در حال پيروزى بر ابليس » را و همچنين تابلوى « حضرت مريم روى كرسى » را كه آن را در رم از روى تابلوهاى معروفى كشيده است ، بيشتر مىپسندد .\r\nهر شاگردى صرف نظر از دينى كه دارد - البته به استثناى يهودىها در اين مدرسه پذيرفته مىشوند و از به دو ورود چون از طرف شاه ماهانه‌يى به آنان تعلق مىگيرد بلافاصله مانند كارمندان دولت لباس متحد الشكل مخصوصى مىپوشند . رئيس دار الفنون « 2 » از اينكه تأسيسات مختلف آنجا را به خارجيان نشان بدهد قلبا لذت مىبرد و اداره‌ى چنين مؤسسه‌يى را براى خود افتخار بزرگى مىداند . دو روزنامه‌ى تهران به نام‌هاى ايران و اطلاع در دفتر همين مدرسه نوشته مىشود و در چاپخانه ( باسمه‌خانه ) ى سلطنتى به چاپ مىرسد . اشتراك شدن به روزنامه‌ى ايران - روزنامه‌ى رسمى دولت - براى كليه‌ى كارمندان اجبارى است . شاه كه در نوشتن به سبك كاملا كلاسيك فارسى ؛ يعنى به زبان درى داعيه‌يى دارد ، گاهى همكارى با اين روزنامه را حق مسلم خود مىداند . شرح دو سفر مشاراليه به اروپا - قبل از اينكه به صورت مدون چاپ شود ، اول بار به‌طور پاورقى در اين روزنامه منتشر شده است . مقالاتى كه به قلم اعليحضرت نوشته شده ، به سهولت قابل تشخيص است ، چون در اين مقالات به جاى كلمات عربى ، بيش‌تر از معادل لغات فارسى آنها استفاده شده است . البته چنين تعصبى كار نوشتن را مشكل مىكند زيرا در زبان فعلى فارسى از هر ده لغت چهار لغت ريشه عربى دارد . روزنامه‌ى ايران از لحاظ داشتن اخبار خارجى غنى است ؛ ضمنا از طريق اين روزنامه مردم تهران در جريان انتصابات جديد ، سفرهاى شاهانه ، و ضرب شستى كه شاه در شكار از خود نشان داده است ، قرار مىگيرند . اما نقش عمده‌ى اين روزنامه عبارت است از اينكه احترام\r\n\r\n\r\n","description":"","footnote":"\r\n( 1 ) . منظور نويسنده ميرزا على اكبر خان مزين الدوله نطنزى ، استاد كمال الملك است كه در سال 1275 ه ق از طرف ناصر الدين شاه براى تكميل تحصيلات به فرانسه فرستاده شد و بعد از مراجعت ، استاد نقاشى و زبان فرانسه‌ى دار الفنون بود . م .\r\n( 2 ) . هنگام مسافرت اورسل به ايران رئيس دار الفنون مرحوم رضاقلىخان هدايت بوده است . م .\r\n","page_name":" 265 ","page_number":277},
  {"content":"\r\n\r\nموهوم و خرافه مانندى را درباره‌ى كليه‌ى سلاطين - كه به زعم مندرجات آن همگى بى عيب و نقص و حتى فناناپذيرند - در ذهن خوانندگان القا كند . خبر درگذشت ناپلئون سوم سه سال بعد به اطلاع مردم رسيد و پايان غم‌انگيز زندگى امپراتور روسيه نيز - كه بعد از ناصر الدين شاه مقتدرترين سلطان سراسر جهان بود - براى مشتركين اين روزنامه‌ى رسمى به صورت راز اسرارآميزى مدت‌ها سرپوشيده ماند . آن عده از اروپايىها و ايرانيانى كه زبان انگليسى مىدانند ، مىتوانند مشترك فارن پيپرز « 1 » شده و هر روز اوراق جداگانه‌يى را كه مدير آژانس تلگراف هند - اروپايى اخبار مخابره شده از لندن را در آنها چاپ مىكند ، دريافت كنند و در جريان اخبار دنيا قرار گيرند ، از اين طريق هركسى در ايران مىتواند از حوادث سياسى و اخبار مهم دنيا بيست و چهار ساعت بعد از انتشار اولين شماره‌ى روزنامه‌ى تايمز « 2 » اطلاع حاصل كند . روزنامه‌ى اطلاع بيش‌تر جنبه‌ى علمى دارد . سردبير آن صنيع الدوله « 3 » عضو رسمى انجمن جغرافيايى كشور فرانسه از اينكه به چند زبان تسلط كامل دارد و دانشمند كم‌نظيرى به شمار مىآيد ، سخت به خود مىبالد . از حق نبايد گذشت دانش اين شخص حتى اگر در مقياس اروپايى هم ارزيابى شود ، ارزنده و قابل احترام است . اين محقق برجسته علاقه دارد در روزنامه‌ى خود بحث‌هاى مفصل و مشروح علمى را - كه در آنها كلمات فنى لاتين ، آلمانى و فرانسه داخل پرانتز و معادل فارسى آنها در مقابل هر كلمه چاپ مىشود - منتشر كند . اندوه بزرگ صنيع الدوله اين است كه به حروف چاپى يونانى دسترسى ندارد .\r\nيك نفر فرانسوى نيز كه شخص تحصيل كرده و بسيار مطلعى است ، در تهيه‌ى مقالات اين روزنامه با وى همراهى مىكند . اين تنها اروپايى مقيم تهران است كه ولو به ظاهر به دين اسلام گرويده است و ظاهرا اين كار بيش‌تر به علت نجات زندگى خود و دخترى بوده است كه نسبت به يكديگر صميمانه عشق مىورزيدند . ولى با وجود تغيير مذهب و همه‌ى اين حرف‌ها شخص مذكور سخت مورد احترام و علاقه‌ى كسانى است كه او را مىشناسند و انصافا درخور چنين احترام و منزلتى نيز هست « 4 » .\r\n\r\n\r\n","description":"","footnote":"\r\n( 1 ) .  Foreign Papers \r\n( 2 ) .  Times \r\n( 3 ) . منظور ، محمد حسن‌خان اعتماد السلطنه [ 1259 - 1313 
  ] مترجم حضور و وزير انطباعات ناصر الدين شاه است كه آثار زيادى از خود به يادگار گذاشته است . م .\r\n( 4 ) . اين فرانسوى ژول ريشار است ، كه بعد از مسلمان شدن به نام رضاخان ناميده شده است و شرح -\r\n","page_name":" 266 ","page_number":278},
  {"content":"\r\n\r\nدو روزنامه‌ى ديگر با چاپ سنگى ، يكى در تبريز و ديگرى در اصفهان ، منتشر مىشود . سابقا مردم به مطالعه‌ى روزنامه‌ى اختر كه به وسيله‌ى ايرانيان پناهنده به اسلامبول طبع و نشر مىشد ، علاقه‌ى بيش‌ترى نشان مىدادند . اين روزنامه بعد از نزديكى شاه به روس‌ها كه روابط ايران و انگليس به سردى گراييد ، گويا از طرف سفارت انگلستان تقويت مىشد . ولى از مدتى پيش به اين طرف به دنبال انتشار يك سلسله مقالات تند انتقادى و مذهبى درباره‌ى شاه و دولت ، كه مطالب همه‌ى مقالات منطقى و به جا بود ، ورود روزنامه‌ى مزبور به ايران ممنوع گرديده است .\r\nبعد از اولين سفر شاه به اروپا تهران يك روزنامه به دو زبان فرانسه و فارسى به نام لاپاترى « 1 » نيز داشت ، يا اگر درست‌تر بگويم قرار بود داشته باشد . اولين شماره‌ى اين روزنامه در تاريخ پنجم فوريه 1876 [ 1293 ه ق 
  ] منتشر گرديد . مدير آن‌كه يك نفر فرانسوى « 2 » بود و به وسيله‌ى وزارت امور خارجه براى اداره‌ى آن از پاريس دعوت شده بود ، در همان شماره‌ى اول برنامه‌ى روزنامه‌ى خود را چنين شرح مىداد :\r\nخوانندگان و هم‌قلمان گرامى\r\nاز دولت شاهنشاهى اعليحضرت شاه اجازه گرفته‌ايم روزنامه‌يى به دو زبان فارسى و فرانسه منتشر كنيم . اينك با تقديم اولين شماره لازم مىدانيم روش و خط مشى اساسى خود را به اطلاع عموم برسانيم :\r\nايران تا به امروز از داشتن يك روزنامه‌ى جدى كه بتواند اين كشور را به نحو شايسته‌يى به جهانيان بشناساند و يا در موارد لزوم از انتقادات يا حملات\r\n\r\n\r\n","description":"","footnote":"\r\n- ماجراى اسلام آوردن وى در كتاب ايران امروز از اوژن اوبن ، ترجمه‌ى على اصغر سعيدى ، ص 250 و در آدمها و آيينها در ايران ، اثر مادام كارلا سرنا ، انتشارات زوار ، ص 182 به تفصيل آمده است . م .\r\n( 1 ) .  La Patrie \r\n( 2 ) . به نظر مىرسد كه مؤلف كتاب اين سرمقاله را عينا از كتاب آدمها و آيينها ، تأليف خانم كارلا سرنا نقل كرده است و به اين جهت نمىدانسته است كه مدير روزنامه‌ى لاپاترى همان بارون دونورمان هموطن بلژيكى خود نويسنده است كه در اين كتاب بارها از او به نيكى ياد كرده و فرانسوى نيست . درباره‌ى روزنامه‌ى مزبور مرحوم عباس اقبال بدون آنكه اسمى از مديرش ببرد ، در صفحه‌ى 26 كتاب كليات تاريخ تمدن جديد چنين نوشته است : « . . . ميرزا حسين‌خان سپهسالار در دوره‌ى وزارت امور خارجه و جنگ ، شاه را به تأسيس روزنامه‌يى به دو زبان فرانسه و فارسى تشويق نمود و يك نفر بلژيكى را براى اداره‌ى آن به طهران آورد ولى همين‌كه شماره‌ى اول روزنامه در محرم سال 1293 انتشار يافت چون مندرجات آن مطابق ميل درباريان و شاه نبود و از آزادى و مساوات و عدالت و قانون‌خواهى و مخالفت با تملق دم زده بود ، موقوف گرديد . » م .\r\n","page_name":" 267 ","page_number":279},
  {"content":"\r\n\r\nبيگانگان دفاع كند ، محروم بوده است .\r\nهم‌قلم ما روزنامه‌ى ايران كه روزنامه‌ى رسمى دولت است ، در اين راه تا سرحد امكان وظيفه‌ى خود را ايفا كرده ولى مطالب آن منحصرا به زبان فارسى است و در خارج از مرزهاى ايران تقريبا پخش و شناخته نمىشود .\r\nما در نظر داريم با انعكاس مسائل عمده‌ى سياسى ايران و هر مطلب ديگرى كه به نحوى از انحاء انتشار آن به نفع اين سرزمين تمام شود ، جرايد اروپا را در جريان اخبار ايران بگذاريم و اين نقيصه را رفع كنيم .\r\nبا خوشحالى تمام هر فرصتى كه دست دهد با ديگران در مورد مسائل ايران وارد بحث و گفتگو خواهيم شد ، چون از برخورد افراد و انديشه‌ها است كه هميشه نور حقيقت متجلى مىگردد . اميدواريم در داخل كشور نيز چنين فرصت‌هايى پيش آيد . بنابراين از مطبوعات اروپا خواهانيم به ما امكان دهند كه در موضوعات مختلف با آنها به بحث و تبادل نظر بنشينيم . البته بديهى است كه جاى ما در چنين محفل معنوى پايين‌ترين قسمت خواهد بود . چون اعتراف مىكنيم كه در اين راه بسيار ناپخته و نوپاييم . اما جز اينكه از تجربيات و دانش مطبوعات پيشكسوت اروپايى كه داراى سوابق و تجارب ممتدى هستند ، برخوردار باشيم و نتايج آن را در كشور ايران منعكس كنيم ، توقع ديگرى نداريم .\r\nاما راجع به مسائل داخلى ، جز با استقلال و ثبات كامل رأى بىآنكه خود را وابسته به جايى بدانيم اظهارنظر نخواهيم كرد . ما در اين مورد هيچ نوع نظر و نيت خاص نداريم و نمىخواهيم هم داشته باشيم . اينك ما خود را از هرگونه رنگ تعهد و تعلق يا وابستگى رسمى به جايى يا به مقامى مبرا و آزاد اعلام مىكنيم . تنها هدف ما خدمت به اين آب و خاك است و بس . و انجام دادن اين خدمت جز با انگشت گذاشتن بر روى نيازهاى واقعى مردم ميسر نخواهد شد . تكيه و تأكيد ما جز به ترقى و پيشرفت اين سرزمين به هيچ مسئله‌ى ديگر نيست . هر كجا كه كوچك‌ترين قدم مثبتى به پيش برداشته شود ، روزنامه‌ى ما به تأييد و تشويق آن خواهد پرداخت ، ولى راه ما هميشه از راه چاپلوسان فرومايه جدا خواهد بود .\r\nزبان ما بريده باد اگر بخواهيم از قدرت ، خشونت و مطلق العنانى كلمه‌يى تملق و تعريف بگوييم . از هر انگيزه‌ى به جا و درست قويا جانبدارى خواهيم كرد ولى در عوض هر عمل نكوهيده و سرزنش‌انگيز را سخت خواهيم كوبيد .\r\nما از قدرتى حمايت مىكنيم كه از قانون ناشى است ، ولى اگر اعمالى بر خلاف خواسته‌ى قانون از كس يا كسانى سر بزند ، هدف حمله‌هاى سخت و آشتىناپذير ما قرار خواهد گرفت . زندگى خصوصى هركس ، هرطور كه مىخواهد باشد به خودش مربوط است . در اين مورد نه تنها بىطرف محض\r\n\r\n","description":"","footnote":"","page_name":" 268 ","page_number":280},
  {"content":"\r\n\r\nهستيم ، بلكه چشمان ما هميشه در برابر اعمال خصوصى افراد و كارهايى كه در چهارديوارى خانه‌شان مىگذرد ، بسته خواهد بود . فقط نيش قلم ما متوجه كسانى است كه رفتار آنها به منافع كلى مملكت به نحوى از انحاء لطمه مىزند .\r\nاينك عليه اجحاف ، سوء استفاده و كسانى كه كارى جز اينها ندارند ، رسما اعلام نبرد مىكنيم . احترام به دين ، احترام به پادشاه ، پيشرفت ، عدالت و درستى شعار ما و برنامه‌ى كار ما است . پاترى [ ميهن 
  ] عنوانى است كه ما براى روزنامه‌ى خود برگزيده‌ايم . ميهن‌پرستى اولين وظيفه‌ى مدنى و تقواى سياسى هر ملتى است .\r\nدر كشور ايران مفهوم اين كلمه ظاهرا فقط درباره‌ى سرزمين محدودى كه در آن انسان چشم به دنيا گشوده است ، مصداق دارد ؛ درحالىكه ميهن‌پرستى واقعى را بايد به عشق و احترام به شهريار ، به قوانين ، به نهادها و به حكومت آن كشور تعميم و تخصيص داد . به قول يك نويسنده‌ى فرانسوى : « در قلب هر موجود اصيل ، عشق به ميهن عزيزترين وديعه است » . نظر به اعتبار و احترامى كه عنوان اين روزنامه پيش همگان دارد ، اميدواريم مطالب و مندرجات آن نيز مورد توجه و عنايت عموم خوانندگان قرار گيرد . ما همواره خواهيم كوشيد ، هميشه و همه جا با دفاع پيگير از حقوق كشور و مردم جاى خود را در دل همه افرادى كه سرى پر شور از مهر وطن دارند باز كنيم .\r\nاين اعتراف‌نامه‌ى صريح ، در واقع كلمه شهادتى براى انتحار بود . با چنين اصول و هدف‌هايى تكليف « مداخل » كه بارآورترين نهاد اين مملكت و تنها مسئله‌ى ملى و منبع منحصر به فرد عايدى اغلب اشخاص و رجال است ، چه مىشد ؟ ازاين‌رو اركان دولت از چنين اعلام خطرى سخت به وحشت افتادند و روزنامه در همان اولين ساعات انتشار توقيف گرديد به اين ترتيب اولين شماره‌ى آن ، آخرين شماره‌ى آن نيز محسوب مىگردد . شايد بعضىها به عنوان كنجكاوى يك شماره از آن را هنوز هم در منزل خود نگه داشته باشند .\r\n\r\n3 . كاخ‌ها\r\nدور بودن نمايندگىهاى سياسى از مركز - در حضور يحيىخان - خانه‌ى مجلل او - سپهسالار ، حاج ميرزا حسين‌خان - كاخ او - نگارستان - عيد قربان - مسئله‌ى افغانستان از ديدگاه يك افغانى - والاحضرت نايب السلطنه كامران ميرزا - سلام شاهانه - پهلوان‌ها - رقاصه‌ها\r\n\r\n","description":"","footnote":"","page_name":" 269 ","page_number":281},
  {"content":"\r\n\r\nراه يافتن به داخل خانه‌ى ايرانى به اين سادگىها ميسر نيست . « ديوار زندگى خصوصى » جمله‌يى نيست كه از لحاظ معانى و بيان به حساب يك استعاره‌ى ساده يا صنعت بديع گذاشته شود ، بلكه يك ديوار واقعى است با آجر و سنگ كه در آن به‌ندرت به روى اروپاييان گشوده مىشود . رعايت حريم چهار ديوارى به حدى معتبر است كه قانون رسما به هيچ‌كس اجازه نمىدهد ساختمان خانه خود را آن‌قدر بالا ببرد كه از آنجا باغچه‌ى خانه‌ى همسايه ديده شود ؛ به اين جهت خانه‌ها در تهران فقط از يك طبقه تشكيل مىشود و ساختمان دو طبقه خيلى كم است . اين مقررات حقوقى كه درباره‌ى محل سكونت اروپاييان نيز قابل اجرا است ، مدت چند سال منازعه و دعواى خنده‌دارى به وجود آورد كه طرف دعوا آقاى تامسون « 1 » ، سفير عليا حضرت ملكه‌ى بريتانياى كبير ، هم هزينه‌ى زيادى متحمل شد و هم عمل او مدت‌ها وسيله‌ى شوخى و تفريح دربارىها و بازارىها و خلاصه كليه‌ى اهل شهر بود .\r\nشرح قضيه اين است كه اين ديپلمات كه سفارتخانه‌اش دور از مركز شهر است ، يك روز خبردار مىشود همكار ترك « 2 » او مىخواهد يك طبقه بر ساختمان سفارتخانه‌ى خود كه در صد و پنجاه مترى سفارتخانه انگليس واقع است ، اضافه كند . اين كار ساده‌ى بنايى در نظر سفير جوشى و زودخشم انگلستان توطئه‌يى وحشتناك عليه شئونات شخص او و كشور متبوعش تلقى مىگردد و نمىتواند چشم روى هم بگذارد . بلافاصله شكايت بلند بالايى به مضمون زير به مشير الدوله ارسال مىدارد :\r\nچقدر زننده و شرم‌آور است كه از سفارت تركيه اعضاى سفارت بتوانند گردش خانم‌هاى انگليسى را در باغ سفارت ديد بزنند ؛ گذشته از اين ، براى عثمانىها خيلى ساده خواهد بود كه با چشمان نامحرم خود ادارات مختلف ما را زير نظر بگيرند و از اسرار سياسى ما كه آنها را در دفترها و قفسه‌هاى بايگانى نهفته‌ايم ، اطلاع حاصل كنند .\r\nراويان بىطرف چنين حكايت مىكنند كه بعد از رسيدن اين نامه‌ى عجيب ، وزير ايرانى كه آدم خوش مشرب و صاحبدلى بود ، ابتدا تصور مىكند كه سفير خيال سربه‌سر گذاشتن با او را دارد ، و نامه را بيش‌تر به عنوان يك شوخى تلقى مىكند تا يك نامه\r\n\r\n\r\n","description":"","footnote":"\r\n( 1 ) .  Thomson  : سررونالد فرگوس تامس . براى اطلاع بيش‌تر ر . ك : ديپلماتها و كنسول‌هاى ايران و انگليس .\r\nلويى رابينو ، ترجمه و تأليف غلامحسين ميرزا صالح ، نشر تاريخ ايران . 1363 . م .\r\n( 2 ) . همان‌طور كه قبلا توضيح داده شده است ، در آن زمان فخرى بيك سفير دولت عثمانى در ايران بود . م .\r\n","page_name":" 270 ","page_number":282},
  {"content":"\r\n\r\nرسمى و سياسى . به اين جهت جواب معنىدار و طنزآميزى كه درخور چنين نامه‌ى مضحك و بچگانه‌يى بوده است براى او مىفرستد . وصول چنين پاسخى بيش از پيش جان‌بول « 1 » را عصبانى مىكند . مدت‌ها درخواست‌هاى تهديدكننده‌ى سفارت انگلستان ، جواب‌هاى منفى و انكارآميز تركيه و نامه‌هاى آشتىجويانه‌ى وزارت امور خارجه رد و بدل مىشود ، بىآنكه اين مشاجره‌ى قلمى به نتيجه‌ى مثبتى برسد .\r\nانگليسى ادعا مىكرد كه آن عثمانى را وادار خواهد كرد اين بالاخانه‌ى شداديه را خراب كند يا لااقل مقابل پنجره‌هاى آن ديوار بكشد . ولى ترك به هيچ وجه زير بار نمىرفت . مسئله روزبه‌روز حادتر مىشد تا اينكه وزير ايرانى مجبور گرديد با همكاران خود جلسه‌يى تشكيل دهد و موضوع كشمكش اين دو سفير خارجى را در آن مطرح كند .\r\nمشاوران همه ابراز نگرانى كردند ، چون درخواست آقاى تامسون سخت بىمعنى و بچگانه بود و شكايتش پوچ و بىاساس ؛ ولى ايرانىهاى دورانديش تصور مىكردند كه علت جنگ زرگرى زير سر آلمانىها است كه به وسيله‌ى فارن اوفيس « 2 » زمينه‌ى آن چيده مىشود تا شايد به اين بهانه سرانجام دره‌ى كارون را كه از مدت‌ها پيش دندان‌ها براى بلعيدن آن تيز شده است ، تصرف كنند يا ميدان عمليات سربازان هندى جاسك را در امتداد بندرعباس گسترش دهند . سرانجام در اين جلسه چنين اتخاذ تصميم مىشود كه از صاحب‌نظران دعوت به عمل آيد تا مسئله‌ى مورد مناقشه‌ى طرفين را دقيقا بررسى و راه‌حل عاقلانه‌يى براى اين مشكل پيدا كنند . گزارش آن هيأت قاطع و قانع‌كننده بود : بين دو سفارتخانه كم‌تر از پانصد متر فاصله نيست . اگر به فرض محال كسى قبول كند كه ترك‌ها چشمان نافذ لن‌سه « 3 » و قوىترين تلسكوپ جهان را هم در اختيار خود داشته باشند ، از اين فاصله‌ى دور خواندن مدارك انگليسى براى آنها محال و امكان‌ناپذير است ، با توجه به اينكه علاوه بر دورى راه ، در اين سمت اتاق‌هاى سفارت انگليس پنجره‌يى نيز وجود ندارد . . . .\r\n\r\n\r\n","description":"","footnote":"\r\n( 1 ) .  John bull  : عنوان طنزآميز انگليسىها . جان‌بول نام قهرمان كتاب تاريخ جان‌بول نوشته‌ى جان آرباثنت ، پزشك انگليسى است و چون خصوصيات انگليسىها در وجود او جمع بوده است ، در مورد تمامى انگليسىها مصداق پيدا كرده است . م .\r\n( 2 ) .  Foreign office  : وزارت امور خارجه انگلستان . م .\r\n( 3 ) .  Lyncee  : يكى از قهرمانان يونانى ، فرزند  Apharee  كه به دليل چشمان نافذى كه داشت مىتوانست از وراى ديوار ضخيم همه چيز را ببيند و در ادبيات دنيا معروف است . م .\r\n","page_name":" 271 ","page_number":283},
  {"content":"\r\n\r\nبه اين ترتيب سفارت عثمانى به رغم ميل آقاى تامسون بىدغدغه‌ى خاطر بناى بالاخانه را بالا برد و سفير انگلستان براى اينكه در برابر رقيب خود را از تك و تا نيندازد و در اين معركه عقب‌نشينى نكند ، دستور داد ديوار سفارت را دو فوت « 1 » بلندتر كردند .\r\nكارى كه مىشد قبل از اين همه سروصدا انجام داد .\r\nدر حال حاضر ساختمان كاخ سفارت عثمانى در اختيار وزير جهانگيرخان - كه مرد صلح‌جو و آرامش‌طلبى است - قرار گرفته است . ساكن فعلى اين كاخ بيش از آنچه در فكر كشف اسرار بايگانى انگليسىها باشد ، علاقه‌مند به ترتيب دادن مهمانىهايى است كه در آنها اروپاييان مقيم تهران و جمعى از ايرانيان خوشگذران به شام دعوت مىشوند .\r\nاين جنگ پنجره‌ها تنها ماجراى عجيبى نبود كه نماينده‌ى كشور انگلستان اهالى تهران را با آن سرگرم كرده باشد . همه مىدانند كه شاه به مقتضاى خصلت كريمانه‌يى كه دارد ، به ترتيب به نمايندگان روسيه و انگلستان در دهكده‌هاى زرگنده و قلهك زمينى داده و اينك سفارتخانه‌هاى ييلاقى اين دو كشور در اين دو محل داير است . حالا اهالى اين دو دهكده خود را مستقل از دولت ايران مىدانند و هركدام هيچ قدرتى را جز دربار ملكه‌ى انگلستان و تزار روسيه به رسميت نمىشناسند .\r\nطى جنگ كريمه « 2 » وزير مختار انگليس ، تامسون نامى ، كه عمو يا برادر نماينده‌ى فعلى انگليس بود ، تصميم مىگيرد با ابراز خصومت و دشمنى با بعضىها نام و شهرتى براى خود كسب كند ، ولى نحوه‌ى عملش بسيار عجيب و شنيدنى است : روزى اطلاع حاصل مىكند كه سفير روس فرداى آن روز صبح زود قرار است به زرگنده برود ، بلافاصله دستور مىدهد شبانه ، بىآنكه كسى از موضوع بويى ببرد ، تيرهاى پلى را كه دشمن از روى آن عبور خواهد كرد خراب كنند . در نتيجه‌ى اين خرابكارى سفير روس و چند خانم از اعضاى خانواده‌اش كه در يك كالسكه نشسته بودند ، نزديك بوده كه جابه‌جا بميرند . بدبختانه عامل چنين شاهكارى كه يكى از روستاييان قلهك و اجير سفير انگليس بود چون از فروتنى خاص فاتحان معروف طبعا بهره‌يى نداشت ، سرمست از پيروزى درخشانى كه نصيب ولى نعمت خود كرده است ، جزئيات عمل قهرمانانه‌ى خود\r\n\r\n\r\n","description":"","footnote":"\r\n( 1 ) . هر فوت معادل تقريبا 33 سانتىمتر است .\r\n( 2 ) .  Crimee  : منظور از جنگ كريمه جنگى است كه در سال 1853 - 1856 م / 1269 - 1272 ق ميان روسيه با دولت‌هاى عثمانى ، بريتانيا ، فرانسه و ساردنى درگرفته است . م .\r\n","page_name":" 272 ","page_number":284},
  {"content":"\r\n\r\nرا با آب و تاب تمام در بازار تهران شرح مىدهد . سفير روس بلافاصله شستش خبردار مىشود كه موضوع از كجا آب خورده است . چند روز بعد اتفاقا فرصتى پيش مىآيد كه اين عمل زشت رقيب خود را با نجابت خاصى تلافى كند : عصر [ يكى از روزها 
  ] كه وى از زرگنده به شهر برمىگشته است با سفير انگليس و يك خانم كه با وضع پريشانى در كنار كالسكه‌ى شكسته‌يى نشسته بودند برخورد مىكند . با ديدن آنها از كالسكه‌ى خود پياده مىشود و كالسكه را دربست در اختيار آنها مىگذارد و بعد مىگويد : « همكار عزيز خيلى معذرت مىخواهم از اينكه وضع كالسكه من زياد روبه‌راه و در شأن شما نيست ، ولى به‌طورى كه جنابعالى علت آن را مطمئنا بهتر از من مىدانيد ، اگر در آن حادثه‌ى پل اين قدر آسيب نديده بود ، اكنون شما در كالسكه‌ى بىعيب و نقصى سوار مىشديد ! »\r\nسفير انگليس و خانم همراهش اجبارا سوار كالسكه مىشوند و سفير روس فقط به اين انتقام معنىدار و فيلسوفانه قناعت مىورزد .\r\nنقل اين داستان ما را از تعقيب اصل موضوع بازداشت . صحبت درباره‌ى موانع و دشوارىهاى راه يافتن به اندرون خانه‌ى ايرانىها بود . در اين مورد به خصوص نيز نظير خيلى موارد ديگر حمايت و راهنمايى آقاى دونورمان براى ما بىنهايت سودمند و مؤثر واقع شد . به وسيله‌ى اقدامات اين مرد وارسته توانستيم به حضور جناب اشرف يحيىخان شوهر خواهر شاه [ ملقب به 
  ] معتمد الملك [ كه 
  ] رئيس خلوت و منشى حضور اعليحضرت [ نيز بود 
  ] ، شرفياب شويم .\r\nشرح حال مختصرى از اين شخصيت ممتاز كه عينا از روى كتاب مسافر بىپروا ، اثر خانم كارلا سرنا « 1 » نقل مىشود ، تصوير روشن و صحيحى از آداب و رسوم فعلى دربار ايران است :\r\nحال و خوى يحيىخان امتزاجى از خوى و خصلت ايرانىها و اروپايىها است .\r\nاو با اروپايىها اروپايى و در برابر ايرانىها يك ايرانى تمام عيار به شمار مىرود .\r\nآغاز دوران جوانى را با فقر و تنگدستى در كشور خود گذرانده است . در دوره‌يى كه برادرش ميرزا حسين‌خان ، كنسول ايران در تفليس بود يحيىخان به همراه وى به قصد تحصيل به روسيه مىرود ، بعد به پاريس آمده و پنج سال در اين شهر\r\n\r\n\r\n","description":"","footnote":"\r\n( 1 ) .  Carla Serena  : نويسنده‌ى كتاب انسانها و چيزها در ايران . پاريس  G . Charpentier  . ( اين زيرنويس از مؤلف است ) . اين كتاب با عنوان آدمها و آيينها در ايران توسط مترجم همين كتاب به فارسى ترجمه و از سوى انتشارات زوار در سال 1362 چاپ و منتشر شده است . م .\r\n","page_name":" 273 ","page_number":285},
  {"content":"\r\n\r\nبراى گذراندن دوره‌ى حقوق وقت صرف كرده است . شاه در موقع مراجعت از اروپا او را به حضور مىپذيرد و از اين كه كسى در دربارش به زبان فرانسه چنان تسلطى دارد ، ابراز رضايت مىكند و او را به عنوان يكى از ملتزمين ركاب برمىگزيند . كمى بعد كه آجودان مخصوص شاه مورد غضب واقع مىشود ، يحيىخان را با لقب آجودان مخصوص به‌جاى وى انتخاب مىكند .\r\nرسيدگى به امور داخلى كاخ كه در صلاحيت وظايف آجودان مخصوص است و همچنين واگذارى مسئوليت پرداخت مستمرى زنان شاه به او ، ايجاب مىكند كه او وقت و بىوقت به شاه دسترسى پيدا كند و در سفر و حضر در التزام ركاب باشد .\r\nدر سفرى به عزم زيارت قم در سال 1860 م حادثه‌يى اتفاق مىافتد كه در نتيجه‌ى آن ثروت و رفعت مقام يحيىخان بيش از پيش افزون‌تر مىشود .\r\nشرح ماجرا اين است : شاه با كليه‌ى افراد خاندان خود عازم سفر مىشوند و شب را با تعداد بىشمارى از ملتزمين ركاب توى چادرها مىگذرانند . هنگامى كه به حوض سلطان در فاصله‌ى سه منزل مانده به قم مىرسند ، چون هنوز اردوگاه برقرار و آماده نشده است ، شاه موقتا زنانش را به همراه خود وارد چادرى مىكند كه درخور شأن آنان نيست . به علت نرسيدن قراول‌ها شاه به آجودان مخصوص دستور مىدهد هيچ‌كس را داخل اين چادر راه ندهد . در اجراى دستور شاه يحيى خان در مقابل چادر شخصا كشيك مىكشد . در اين موقع حاجى مبارك ، خواجه‌باشى حرمسرا ، از راه مىرسد . با وجود ممانعت و تذكر مكرر يحيىخان مىكوشد به هر نحوى كه شده اين دستور را نقض كند . اما يحيىخان خيلى جدى و قاطع هشدار مىدهد فقط از روى جسد وى خواهد توانست به داخل چادر راه يابد .\r\nخواجه‌باشى كه انتظار چنين رفتارى را ندارد ، سخت عصبانى مىشود و قمه‌اش را مىكشد و ضربه‌ى شديدى بر سر يحيىخان وارد مىكند . تيغه‌ى قمه تا قسمتى از صورت پايين مىآيد ، ولى فقط يك زخم سطحى ايجاد مىكند كه آثار زخم در پيشانى و بالاى بينى و روى لب‌ها هنوز هم باقى است .\r\nسروصداى بيرون توجه شاه را جلب مىكند . از دريچه‌ى چادر دفاع قهرمانانه‌ى يحيىخان را به چشم مىبيند . حمله‌ى وحشيانه‌ى خواجه‌باشى به قدرى شاه را عصبانى مىكند كه دستور مىدهد فورا سرش را از تن جدا كنند و تمامى ثروت بىكرانش را به يحيىخان بدهند .\r\nهر دو دستور بدون درنگ اجرا مىشود . حاجى مبارك در همانجا كشته مىشود و جسدش را به حوض سلطان مىسپارند . يحيىخان نيز ترفيع مقام يافته و به وزارت دربار منصوب مىگردد و سه سال بعد با خواهر شاه ازدواج\r\n\r\n","description":"","footnote":"","page_name":" 274 ","page_number":286},
  {"content":"\r\n\r\nمىكند و به قدرى طرف اعتماد ناصر الدين شاه واقع مىشود كه در اغلب مسايل مملكتى - كه شاه نمىخواهد احدى بو ببرد - فقط با او مشورت مىكند . هر چند در امور دخالتى ندارد ولى چيزهاى زيادى را ديده ، خوانده و دانسته كه ديگران بىخبرند و از زيركى و نرمش خاص هم‌ميهنانش او نيز به نحو كامل سهم برده است .\r\nيحيى خان علاوه بر تصدى مقام وزارت دربار به ترتيب حاكم گيلان ، مازندران و فارس نيز بوده است . وى از سمت اخير به اين دليل احضار شد كه خصلت ذاتى او با وظايفى كه مىبايست انجام دهد ، سازگار نبود . او بر خلاف آنچه در ايران مرسوم است هرگز براى بريدن اعضاى بدن يا شكنجه و آزار كسى دستورى صادر نكرد .\r\nدر سال 1878 م يحيىخان هنوز حاكم مازندران بود ، اما اقامت در قصر زيبايش واقع در تهران را بر زندگى تبعيدوار در يك ايالت دورافتاده ترجيح مىداد ، به اين جهت نماينده‌يى از سوى او به امور آن ايالت رسيدگى مىكرد . چون حس جاه‌طلبى اين مرد خوش‌گذران با زندگى بدون مسئوليت در تهران به نحو احسن ارضا مىشود ، نه درصدد انجام دادن مأموريتى در خارج و نه در فكر گرفتن مقام مهمى در داخل كشور است و تا مىتواند از قبول مسئوليت طفره مىرود .\r\nدر روز معينى كه براى ديدار اين شخصيت معروف قرار گذاشته بوديم ، به اتفاق آقاى دونورمان قبل از غروب آفتاب به سوى كاخ جناب اشرف حركت كرديم . دم در از اسب پياده شديم و از ميان باغ‌هاى بزرگى گذشته و به نزديك ساختمان كاخ رسيديم . سايه‌ى درختان كهنسال ، جريان آب استخر بزرگ ، جويبارها و آبشارهاى كوچك ، هواى باغ را چون هواى بهشت مطبوع كرده بود ، درحالىكه در كوچه‌هاى شهر گرماى شديد طاقت را از آدميان گرفته بود .\r\nيحيىخان در تالار بزرگ مجللى كه به سبك اروپايى تزيين شده بود ، ما را به حضور پذيرفت . معتمد الملك مقتدر ، با لهجه‌ى كمى كش‌دار كه به هيچ وجه نامطبوع نبود مانند يك پاريسى ، فرانسه حرف مىزد . وى از كشور فرانسه - على الخصوص از پاريس ، كه ظاهرا اين شهر را بسيار دوست مىدارد - خيلى براى ما صحبت كرد . متأسفانه ورود سفير ترك فخرى بيك كه آدم ملال‌آورى است موجب شد آن دو را تنها بگذاريم . موقع خداحافظى يحيىخان پيشنهاد كرد كه باز هم به ملاقات وى برويم و بنا به تقاضاى ما اجازه داد از خانه‌ى مجللش يا به عبارت صحيح‌تر از كاخش ، و همچنين از كاخ برادرش ،\r\n\r\n","description":"","footnote":"","page_name":" 275 ","page_number":287},
  {"content":"\r\n\r\nحاجى ميرزا حسين‌خان ، ديدن كنيم .\r\nاين كاخ از دو قسمت مستقل تشكيل شده است : يكى اندرونى كه طبعا درش به روى ما بسته بود و ديگرى تالارهاى وسيع پذيرايى كه اتاق‌هاى كوچك‌ترى به آنها باز مىشوند . تقسيم‌بندى اتاق‌ها در هر طبقه متقارن و شبيه هم است . اسباب و لوازم و نحوه‌ى تزيين تالارهاى بزرگ همه به سبك اروپايى است . تابلوهاى نقاشى ، مجسمه‌هاى فلزى و مرمرى چلچراغ‌ها با سليقه‌ى خاص به وسيله‌ى اشخاص خبره و هنرشناس انتخاب شده بودند و از لحاظ ارزش و زيبايى بر وسايل تجملى كاخ‌هاى سلطنتى برترى داشتند . گوبلن‌ها ، چينىهاى اعلاى سور ، ميناكارىهاى ژاپونى ، ظروف قديمى ايران ، همه بر ذوق هنرى و ثروت سرشار معتمد الملك گواهى مىدادند .\r\nاز اتاق‌هاى كوچك‌تر ، بعضى را به سبك تالارهاى بزرگ و بعضى را طبق سليقه‌ى ايرانىها با مقرنس‌كارى ، منشورهاى بلور ، برجسته‌كارى ، آيينه‌كارى و اكليل‌كارى آراسته بودند . اين نوع تزيين به دليل تازگىاش در وهله‌ى اول در نظر ما بسى زيبا جلوه نمود ، اما بعد از كمى تماشا ، زرق و برق بيش از اندازه‌اش خيلى زود چشم‌ها را خسته كرد .\r\nبعد از ديدار اتاق‌هاى كاخ به قسمت پايين ، يعنى زيرزمين رفتيم . اتاق‌هاى زيرزمين با مرمر مفروش و ديوارهاى آن پوشيده از سنگ رخام بود . جويبارى از كف آن عبور مىكرد و حوض‌هاى بزرگ با فواره‌ها و آبشارهاى كوچك هواى حوضخانه را بسيار لطيف و خنك كرده بود . نور ملايم و آرامش‌بخشى نيز از وراى شيشه‌هاى الوان كه به اشكال زيبايى در پنجره‌ها كار گذاشته بودند ، به داخل آن مىتابيد . از سروصدا و گرماى طاقت‌فرساى شهر كه تمامى تهرانىها در روزهاى گرم تابستان مجبورند آن را تحمل كنند ، در اين خلوتگاه دنج و مطبوع خبرى نبود . محيط اين زيرزمين به قدرى براى ما خوشايند بود كه بدون تكلف روى نيمكت‌هايى كه آنجا گذاشته بودند لم داديم تا سروكله‌ى خدمتكارى با قليان و چاى و خربزه نمايان شد . نيم ساعتى كه آنجا نشسته بوديم واقعا به ما خوش گذشت و چنان در عالم رؤيا فرو رفتيم كه خود را يكى از شاه‌زادگان داستان هزار و يك شب تصور كرديم . متأسفانه در اين قصر رؤيايى جاى شهرزاد و دينارزاد زيبا خالى بود و باز هم متأسفانه پايان هر خواب و رؤيايى سرانجام بيدارى است . بايد دوباره اسب‌ها را سوار مىشديم و در زير آفتاب بىامان به سوى كاخ حاج ميرزا حسين‌خان حركت مىكرديم . شرح حال اين شخصيت بزرگ كه به وسيله‌ى\r\n\r\n","description":"","footnote":"","page_name":" 276 ","page_number":288},
  {"content":"\r\n\r\nدوست صاحبدل ما مادام سرنا بازگو شده است ، در بين راه از رنج اسب‌سوارى مىكاست :\r\nميرزا حسين‌خان كار دولتى خود را از كارمندى جزء در وزارت امور خارجه آغاز كرد . در همين وزارتخانه بود كه با حيله و نيرنگ و فوت و فن ديپلماسى ؛ يعنى با هنر دروغ گفتن آشنا شد و حتى در اين زمينه به زودى به درجه استادى رسيد .\r\nاولين سمت اين ديپلمات جوان نايب كنسولى ايران در بمبئى بود . هنگام جنگ ايران و انگليس وى در آن شهر بود و از اين فرصت استفاده نمود تا تارهاى تعصب مذهبى را به لرزه درآورد و توجه كليه‌ى مسلمان‌ها را به سوى خود جلب كند . به وسيله‌ى همين مسلمان‌ها اطلاعات مجعولى درباره‌ى ايران ، از قبيل اخبارى در مورد جاده‌هاى خوب و آذوقه‌ى فراوان كه در ايران يافت مىشد و راه‌هايى كه براى حمله به اين كشور بسيار مناسب بودند ، بر سر زبان‌ها انداخت .\r\nحكمران هند اين اخبار و گزارش‌ها را صحيح پنداشته و تمامى آنها را در بست باور نمود . روزى كه آتش جنگ شعله‌ور شد ، نايب كنسول ضمن ترك محل خدمت خود قلبا اين دلخوشى را داشت كه اطلاعات نادرستى كه به وسيله‌ى ايادى خود در اختيار دشمن گذاشته است سرانجام لشكركشى انگليسىها را در خليج‌فارس با شكست و نابودى مواجه خواهد كرد .\r\nحدس او درست از آب درآمد . انگليسىها بعد از تلفات زياد متوجه شدند كه گول خورده‌اند ، ولى خيلى دير شده بود . در تهران از خدمات ميرزا حسين‌خان كه تدابير و حيله‌ى جنگى او قشون انگليس را به بوشهر كشانده بود ، قدردانى به عمل آمد . چون فقط در چنين وضعى روسيه متحد طبيعى ايران به شمار مىآمد ، اينك مىبايست سياست ماهرانه‌يى به كار مىبرد تا با استفاده از اين فرصت تا حد ممكن بين دو دولت دوستى محكم و اتفاق‌نظر ايجاد شود . به همين منظور ميرزا حسين‌خان كه تا اينجا شايستگى چشم‌گيرى از خود نشان داده بود ، مأمور اعمال اين سياست شد و به قنسولى ايران در تفليس ، مركز قفقاز - كه امور مربوط به آسياى مركزى در آنجا حل و فصل مىشد - انتخاب گرديد .\r\nآن‌گاه به بهانه‌ى اينكه مىخواهد پذيرش خود را شخصا به دست بياورد ، عازم سن‌پترزبورگ شد و در آنجا توانست شخصيت خود را به نحو احسن به درباريان شناسانده و در دربار با حسن قبول مواجه شود . با استفاده از توقف در پايتخت روسيه ، روس‌ها را به ميانجىگرى بين انگليس و ايران واداشت تا هيچ نوع غرامتى از بابت جنگ به كشورش تحميل نشود .\r\nاين دومين موفقيت درخشان اين ديپلمات جوان بود . بعد از چنين قدم‌هاى اوليه‌ى محكم و شايسته‌يى حق نبود مدتى دراز در پست قنسولى تفليس متوقف گردد . در ماه ژوئيه 1859 به سمت وزير مختارى ايران در اسلامبول\r\n\r\n","description":"","footnote":"","page_name":" 277 ","page_number":289},
  {"content":"\r\n\r\nمنصوب شد و بلافاصله به مقام سفير كبيرى در همان دربار ارتقاء يافت ولى هيچ كدام اين پست‌ها حس جاه‌طلبى او را ارضاء نمىكرد .\r\nدر اين فاصله چون نظر روحانيان ايران نسبت به ميرزا حسين [ خان 
  ] هيچ خوب نبود ، با استفاده از مسافرت شاه به بغداد و كربلا ، ضمن كسب اجازه و مرخصى ، به زيارت مكه مشرف گرديد . حاجى تازه از خانه‌ى خدا برگشته ، در بغداد به ملتزمين ركاب شاه پيوست و با ايشان به تهران مراجعت نمود . در اين موقع بود كه اول به وزارت امور خارجه و بعد به صدراعظمى منصوب گرديد .\r\nدر طى سه سالى كه بر اريكه‌ى صدارت عظمى تكيه زده بود ، دشمن آشتىناپذير روحانيان به شمار آمد . به علت غرور و نظر تحقيرآميزش نسبت به شاه‌زادگانى كه به همراه شاه به اروپا مىرفتند ، پايه‌هاى صدراعظمى وى سست و متزلزل شد . در ايام غيبتش از ايران عليه وى دسيسه‌يى چيده شد كه ناصر الدين [ شاه 
  ] در موقع مراجعت ناچار گرديد او را از مقامش بر كنار كند . حتى كم‌مانده بود سر خود را نيز بر سر اين ماجرا بر باد دهد ولى چند نشان ، از جمله نشان‌هاى ستاره‌ى هندوستان و لژيون دونور ، همچنين شفاعت و پادرميانى سفراى انگليس و فرانسه به داداش رسيدند و جانش را نجات دادند . ضمنا شاه تحت تأثير روزنامه‌هاى اروپايى كه سخت از صدراعظم سابق دفاع مىكردند قرار گرفت . اما مؤثرتر از همه‌ى اينها اين واقعيت است كه با تقديم مبلغ قابل توجهى به عنوان پيشكش به شاه جان خود را بازخريد .\r\nشش ماه بعد از بركنارى و گوشه‌نشينى وى مشكلاتى پيش آمد كه به دنبال آن نزديك بود روابط خوب ميان دولتين ايران و تركيه سخت به تيرگى بگرايد .\r\nسفير سلطان عثمانى از بىتوجهى و عدم رعايت نزاكت سياسى ميرزا سعيدخان - وزير امور خارجه‌ى وقت - به شاه شكايت كرد . شاه دوباره حاجى ميرزا حسين‌خان را به جاى او برگزيد و يك سال بعد با عنوان سپهسالارى اعظم - كه بالاترين درجه‌ى نظامى ايران و معادل مارشال است - وزير جنگ شد .\r\nاروپاييان به اين همه كاره‌ى سابق شاه به علت دانش و شايستگى كه داعيه‌اش را داشت لقب بزرگمرد داده بودند . ولى او به دليل شدت عمل و قاطعيت خشنى كه درباره ايرانىها و همچنين اروپايىها اعمال مىكرد ، زياد محبوب نبود . متأسفانه اين انديشه در مغزش راه يافته بود كه تا با مردم با خشونت رفتار نكند ، نمىتواند قدرت و برترى خود را نسبت به آنان نشان دهد .\r\nبه اين جهت در هر موضوعى اشخاص را از خود مىرنجاند . به عنوان يك مأمور دولت ، در برابر بعضى از معايب بزرگ محاسن بسيار ارزنده‌يى نيز داشت .\r\nبىنهايت باهوش و سريع الانتقال بود . به روانى به چند زبان صحبت مىكرد و\r\n\r\n","description":"","footnote":"","page_name":" 278 ","page_number":290},
  {"content":"\r\n\r\nهمه در اين‌باره متفق الرأى بودند كه اين وزير در رتق و فتق امور كندى نشان نمىداد ، اسير تعصب مذهبى نبود و هرچه بود عنصرى بسيار ترقىخواه و سردسته‌ى اطلاح‌طلبان بود . مردى پركار و فعال بود ؛ به كوچك‌ترين جزئيات امور شخصا رسيدگى مىكرد حتى از دخالت در كارهايى كه خارج از صلاحيت و وزارت او بودند نيز ابايى نداشت . به اين جهت همكاران خود را سخت آزرده‌خاطر مىساخت .\r\nنظير بعضى ايرانىها روح حيله‌گرى و نيرنگ‌بازى ذاتى در وجودش نهفته بود . به زعم او دسيسه‌بازىها و توطئه‌چينىهاى ناچيز به جايى نمىرسند .\r\nحقيقت و درستى از نظر او ناشناخته بود و هميشه به مصداق اين ضرب المثل عمل مىكرد كه « زبان در دهان وسيله‌يى است براى عوضى جلوه دادن آنچه در فكر و سر آدمى نهفته است . » خود را مدير درستكارى قلمداد مىكرد ولى عقيده‌ى همگان چنين نبود .\r\nبزرگمرد از مداخل نامشروع ناچيز سخت بدش مىآمد ، ولى از پذيرفتن مبالغ هنگفت روگردان نبود . او بيش از هر وزير ديگرى روى ناصر الدين شاه نفوذ داشت . به منظور برداشتن بار رتق و فتق امور از دوش شاه براى وى سرگرمىهاى جالبى پيدا مىكرد و به اين نكته واقف بود كه اگر سر شاه به لذات و خوشىهاى دنيوى گرم شود بر اهميت شخصى او اضافه مىشود و بيش از پيش طرف توجه واقع مىگردد . به دست آوردن رگ خواب شاه و آشنايى به خصوصيات عيش‌طلبى وى ، همچنين فعاليتى كه از خود نشان مىداد و از همه مؤثرتر تقديم هداياى گرانقيمت ، حاجى ميرزا حسين خان را مدت نسبتا درازى بر سر قدرت نگه داشت و همه‌ى دسيسه‌هاى قبلى را كه عليه او چيده شده بود ، خنثى نمود .\r\nاو شايد براى حفظ مقام و موقع خود بيش از بهبود و حفظ مصالح كشور - كه زمامش را به دست وى سپرده بودند - تلاش و كار مىكرد .\r\n« وزير » با يكى از شاه‌دخت‌هاى اصيل ؛ يعنى دختر فتحعلىشاه « 1 » و عمه‌ى بزرگ ناصر الدين [ شاه 
  ] ازدواج كرد . ازدواجى كه به دليل آن ميرزا حسين‌خان كه از توده‌ى مردم برخاسته و از خاندان غير اشرافى بود ، نمىتوانست زن ديگرى نيز به حباله‌ى نكاح خود درآورد . به اين جهت اين عروس بدون رقيب و هوو ، ملكه و مالك الرقاب بلامنازع اندرون گرديد .\r\nسرانجام حاجى ميرزا حسين‌خان از سمت خود معزول و به حكومت خراسان منصوب گرديد . در سال 1881 م به مرض تيفوئيد در مشهد براى هميشه چشم از\r\n\r\n\r\n","description":"","footnote":"\r\n( 1 ) . اسمش ماه تابان و ملقب به قمر السلطنه بود و چهل و هفتمين دختر فتحعلىشاه به شمار مىرفت . م .\r\n","page_name":" 279 ","page_number":291},
  {"content":"\r\n\r\nدنيا فروبست « 1 » بر اثر اين حادثه‌ى ناگوار كاخ باشكوه تهران و مخصوصا ثروت بىكران او به‌طورى كه شايع است ، دست نخورده نماند « 2 » .\r\nكاخ سپهسالار در حال حاضر به شاه تعلق دارد ، چون كاخ حقيقتا درخور شأن يك پادشاه نيز هست . نقشه‌ى آن شباهت كاملى به كاخ يحيىخان دارد ولى وسعت و نسبت آن دست كم سه برابر آنجا است . شكوه و تجمل اتاق‌هاى پذيرايى را كه وسايل و نحوه‌ى آرايش آنها تماما به سبك شرقى است ، نمىتوان توصيف كرد . در تالارى به نام تالار بلور اشياى نفيس و گرانبهايى را كه چشم از ديدن آنها خيره مىماند جمع كرده‌اند . سالن غذاخورى بزرگ آن به طرز بسيار نو و بديعى تزيين يافته است . روى ديوارهايى كه به رنگ قرمز رنگ شده است ، زرورق‌هاى خالصى به شكل‌هاى شاخ و برگ و دسته گل چسبانده‌اند . فقط تزيين اين تالار بيش از هشتصد هزار فرانك خرج برداشته است . ولى آثار هنرى كه به وسيله‌ى سپهسالار خريدارى شده است ، ارزششان خيلى پايين‌تر از تابلوهاى نقاشى يحيىخان است . بيش‌تر تابلوهايى كه آنها را در ميان تابلوهاى اصيل روى ديوار اتاق‌ها آويزان كرده‌اند از نوع تابلوهاى رنگ و روغنى است كه به كمك چاپ در ميلان درست مىكنند .\r\nباغ‌ها كه مجموعا پارك بزرگى را تشكيل مىدهند ، در سطح وسيع‌تر شبيه باغ‌هاى كاخ يحيىخان است . احداث چنين كاخ عظيمى ظاهرا حسين‌خان را ارضاء نكرده و شايد هم براى آشتى با روحانيان در مجاورت همين كاخ اقدام به ساختن مسجدى [ به نام مسجد سپهسالار 
  ] كرده است كه به‌طورى كه مىگفتند بزرگ‌ترين مسجد تهران است .\r\nبناى ظاهرى آن تقريبا به پايان رسيده بود ، ولى به‌طور كامل شايد هيچ وقت به پايان نرسد « 3 » .\r\nعلاوه بر كاخ‌هاى ارگ ، ناصر الدين [ شاه 
  ] در تهران كاخ نگارستان « 4 » را كه از كاخ‌هاى\r\n\r\n\r\n","description":"","footnote":"\r\n( 1 ) . بعضى از مورخان فوت سپهسالار را 1296 در اثر خوردن قهوه‌ى قجرى مىدانند . م .\r\n( 2 ) . براى رعايت امانت تمامى نوشته‌ى كتاب را كه به نقل از سفرنامه‌ى خانم سرنا است و بعضى از قسمت‌هاى آن نسبت به مرحوم سپهسالار و حتى ايرانىها - علىرغم تعريف‌هايى كه كرده - موهون به نظر مىرسد عينا ترجمه كرديم . ولى اغلب مورخان و محققان صاحب‌نظر ايران ، از جمله استاد فقيد مرحوم عباس اقبال در كتاب كليات تاريخ تمدن جديد ، ص 27 « حاجى ميرزا حسين‌خان مشير الدوله سپهسالار قزوينى را پس از اميركبير بزرگ‌ترين رجل دوره‌ى قاجاريه » مىدانند . م .\r\n( 3 ) . در مورد باغ بهارستان و بناهاى مجاور آن ر . ك . آسياى هفت سنگ اثر استاد دكتر باستانى پاريزى . م .\r\n( 4 ) . محل وزارت فرهنگ و ارشاد اسلامى و سازمان برنامه و ساختمان‌هاى مجاور كنونى . م .\r\n","page_name":" 280 ","page_number":292},
  {"content":"\r\n\r\nمورد علاقه‌ى جد اعلايش فتحعلىشاه بود ، دارد . براى ديدن اين كاخ از دروازه‌ى باشكوهى وارد پارك بزرگى شديم كه پر از درخت ، به ويژه درختان چنار است . خيابانى با پنج رديف درخت كه با جويبارهايى از هم جدا شده‌اند ، به عمارتى به شكل صليب منتهى مىشود . بالاى عمارت گنبدى ساخته‌اند و تالار اصلى در وسط اين صليب قرار گرفته است : تالار را با رنگ‌آميزى تند و اكليل‌كارى زينت داده‌اند . اين قسمت در واقع ساختمان بيرونى است ، در باغى پشت اين بيرونى ، قصر چهارگوش اندرونى كه يك طبقه بيش‌تر ندارد ، ديده مىشود . ديوار اندرونى پنجره‌يى ندارد و نور اتاق‌هاى آن از حياط وسيع سنگ‌فرش شده‌يى كه دورش را حوض بزرگى فراگرفته است ، تأمين مىگردد . ساختمان مخصوص زنان كه هركدام مركب از دو اتاق تنگ و تاريك است ، روشنايى را فقط از راه در كه به حياط باز مىشود ، مىگيرد .\r\nنقاشىهاى ديوارى اتاق ويژه‌يى كه اختصاص به شاه دارد معروف است . روى ديوار روبرويى تصوير فتحعلىشاه را كه به طرز ايرانى روى تختى شبيه به تخت طاووس نشسته است ، كشيده‌اند . شاه با ريش سياه بلند ( به‌طورى كه مىگويند خيلى به اين ريش مىنازيده است ) كليجه « 1 » يى به تن و تاجى با جيغه كه نشانه‌ى پادشاهى است ، بر سر دارد و با حالت خاصى به نازبالش مرواريددوزى شده‌يى تكيه داده و در دست راست نى قليان نگه داشته است و دست چپ خود را هم روى قبضه‌ى شمشير گذاشته است .\r\nدوازده پسر بزرگ شاه - كه اغلب آنها نيز نظير پدرشان ريش دارند - سه به سه در دو رديف دور تخت صف كشيده‌اند . نيم‌تاجى كه فرزندان شاه بر سر گذاشته‌اند هيچ كدام جيغه ندارد ولى همگى لباس‌هاى مرواريددوزى شده‌يى پوشيده‌اند كه تا روى پا مىرسد . روى ديوار جنبى دست راست تصوير ژنرال گاردان « 2 » سفير فرانسه در ايران و وابستگانش ، روى ديوار چپ تصوير سر جان ملكم « 3 » ، نماينده‌ى شركت هند و سه نفر از همراهان او ديده مىشود . درباره‌ى زيبايى يكى از جوانانى كه همراه سر جان ملكم ايستاده ، فتحعلى شاه قصيده‌ى معروفى ساخته است . همه‌ى اين اشخاص جوراب‌هاى قرمز ساق‌بلند كه مخصوص رؤساى قبايل تركمن است ، به پا كرده‌اند ؛ زيرا سابقا براى معرفى اشخاص به حضور شاه پوشيدن اين جوراب‌ها جزء تشريفات بوده است . پشت\r\n\r\n\r\n","description":"","footnote":"\r\n( 1 ) . نوعى نيم‌تنه‌ى چين‌دارى كه سابقا روى لباس مىپوشيدند . م .\r\n( 2 ) .  Le General Gardanne \r\n( 3 ) .  Sir John Malcolm \r\n","page_name":" 281 ","page_number":293},
  {"content":"\r\n\r\nسر اين نمايندگان سياسى تصوير وزراى فتحعلىشاه را با جامه‌هاى گشاد زربفت و عمامه به سر در دو رديف نقاشى كرده‌اند . اين نقاشىها پرسپكتيو ندارند . ولى در عوض قدرت رنگ‌آميزى و مهارت در برجستگى تصاوير نشان مىدهد كه اگر هم نقاش ماهر تحصيلات و مطالعه‌ى علمى در اين زمينه ندارد درهرحال از استعداد هنرى سرشارى برخوردار بوده است .\r\nدر تالار وسيع هشت‌گوشى در زيرزمين ، سرسره‌يى با شيب تند وجود دارد كه به حوض بزرگى از سنگ مرمر سفيد منتهى مىشود . مىگويند فتحعلىشاه از تماشاى زن‌هاى لختى كه يكى بعد از ديگرى از بالاى سرسره به وسط آب سر مىخوردند ، لذت فراوان مىبرده است . اگر همه‌ى زن‌هاى اندرون مجبور مىشدند در اين بازى شركت كنند ، شاه ساعت‌ها سرگرم مىشد . چون فتحعلى شاه كم‌تر از هفتصد زن - كه براى او ششصد بچه آورده‌اند - نداشت . امروز تعداد اخلاف او از پنج هزار نفر تجاوز مىكند .\r\nبديهى است شاه فعلى نمىتواند به همه‌ى اين شاهزاده‌ها - كه قوم و خويش نزديكش هستند - برسد . به اين جهت اغلب آنها با فقر و بيچارگى غيرقابل تصورى دست به گريبانند و حتى اكثر آنها در خانه‌ها نوكرى مىكنند . يك گداى پيرى كه اغلب پايگاهش دم دروازه‌ى شميران است و همه‌ى مردم تهران او را خوب مىشناسند هميشه با ذكر اينكه عموى بزرگ شاه است دست گدايى به سوى ديگران دراز مىكند .\r\nمراسم عيد قربان به يادبود از خودگذشتگى [ حضرت 
  ] ابراهيم ، همه ساله با نحر شترى در ميدان نگارستان برگزار مىشود . شب قبل ، 24 اكتبر ، آقاى دونورمان ، هموطن دوست داشتنى ما ، خبر داد كه براى تماشاى اين مراسم از جايگاه مخصوص كاخ ، دعوت داريم . ضمنا اضافه نمود بعد از پايان مراسم قربانى ، والاحضرت نايب السلطنه ما را به حضور خواهد پذيرفت و به تقاضاى ايشان شاه اجازه خواهد داد در سلام رسمى كه پايان مراسم عيد است نيز شركت كنيم .\r\nصبح فرداى آن روز به ترتيبى كه در دعوت‌نامه براى معرفى شدن به حضور اعليحضرت قيد شده است ، لباس رسمىمان را پوشيديم و عازم نگارستان شديم .\r\nاوئيلن در لباس متحد الشكل پر زرق و برقش برازندگى خاصى داشت . ولى من كه آدم درويش مسلكى هستم ، به‌طور خيلى ساده همان لباس فراك معمولى خود را پوشيدم .\r\nراه باز كردن از ميان جمعيت رنگارنگى كه در داخل ميدان گرد آمده بودند ، كار بس\r\n\r\n","description":"","footnote":"","page_name":" 282 ","page_number":294},
  {"content":"\r\n\r\nدشوارى بود . آنها كه چابك‌تر و كنجكاوتر بودند ، تا بالاى شاخه‌ى درختان هم بالا رفته بودند و ضربات شلاق فراشان همه‌ى آنها را به پايين مىكشاند . سقاها « 1 » مشك آب بر پشت به نام على [ ع 
  ] در ميان جمعيت به رايگان آب پخش مىكردند . همه جا شعبده‌بازان با چشمه‌هايى از هنرنمايى خود تماشاگران را غرق در حيرت مىساختند . پشت‌بام خانه‌هاى مجاور اين ميدان نيز پر از انبوه مردم بود . در بالاخانه‌ى كاخ ميرزا كاظم‌خان نظام الملك « 2 » آن‌قدر زن جمع شده بود كه جاى سوزن انداختن نبود و جامه‌هاى ارغوانى و زردرنگ زن‌هاى زنگى كه بدون حجاب بودند - با رنگ‌هاى زنده و شاد در ميان انبوه چادر شب‌هاى سياه ، آلّاپلنگى ديده مىشد .\r\nصداى شديد ضربات چوب‌دستىها كه متعاقب آن جمعيت به هم فشار مىآوردند ، از نزديك شدن سياهى لشكر انبوهى كه مأمور اجراى مراسم بودند ، خبر مىداد . دسته‌ى موزيك نظامى در پيشاپيش آنها حركت مىكرد و به محض رسيدن به ميدان ، آهنگ استابات ماتر « 3 » روسينى را مىنواخت ، پشت سردسته‌ى موزيك عده‌يى سرباز كه از سر تا پا لباس متحد الشكل پروسى پوشيده بودند ، با قدم‌هاى موزون راه مىرفتند . شترى كه پارچه‌هاى گرانقيمتى بر سر و گردنش آويزان بود ، در ميان دو دسته سرباز با خونسردى و طمأنينه‌ى خاصى قدم برمىداشت ؛ گويى كه نه از اين همه تشريفات پرشكوهى كه برايش راه انداخته‌اند خوشحال است و نه متأثر از نقش مذبوحانه‌يى كه در اين مراسم به عهده خواهد داشت . پشت سر شتر ، شاه‌زاده‌يى كه جامه‌يى زرين پوشيده و بر روى آن شالى از ابريشم سرخ‌رنگ به صورت حمايل بر سينه بسته بود ، با نيزه‌ى درازى بر دست سواره وارد ميدان شد . آثار كسالت و ملالى كه در چهره‌ى هوشيار و صادقانه‌اش هويدا بود ، گواه آن بود كه افتخار انجام دادن چنين نمايشى و مراسم بىمعنى در حضور شاه ، در نظر او بازى مسخره‌يى بيش نيست . دسته‌ى ديگرى از پياده‌نظام آخر از همه حركت مىكرد .\r\n\r\n\r\n","description":"","footnote":"\r\n( 1 ) . در اصل :  des Sakkals  .\r\n( 2 ) . ميرزا كاظم‌خان نظام الملك فرزند ارشد ميرزا آقاخان نورى است و بعد از قتل اميركبير ، عزت الدوله بالاجبار همسرى او را قبول كرد . كاخ نام‌برده كه پدرش هنگام صدراعظمى براى او ساخته بود به نام نظاميه معروف بود و در سمت جنوبى ميدان بهارستان كنونى قرار داشت . م .\r\n( 3 ) .  Stabat Mater  : يا مادر ايستاده عنوان يكى از آهنگ‌هاى مذهبى معروف است كه چند آهنگ‌ساز پرآوازه از جمله  Rossini  آهنگ‌ساز ايتاليايى [ 1792 - 1868 م 
  ] درباره‌ى مصيبت‌هاى مريم مقدس ساخته است . م .\r\n","page_name":" 283 ","page_number":295},
  {"content":"\r\n\r\nسرانجام تمامى بازيكنان اين نمايش جالب وارد ميدان شده و در قسمتى توقف كردند و در يك چشم برهم‌زدن همه‌ى ساز و برگ پر زرق و برق را از پشت شتر برداشتند و شاه‌زاده نيزه‌ى تيز خود را در وريد زير گلوى حيوان بدبخت كه به زانو افتاده بود فروبرد . آن‌گاه دوازده مرد كه در رأس آنها سردسته‌ى صنف قصابان قرار داشت ، از هر طرف به سوى شتر نيمه‌جان حمله آوردند و با تبر او را تكه تكه كردند . تماشاى چنين نمايش دلخراش و چندش‌آورى حال آدمى را برهم مىزد . شاه‌زاده كه در دل از ديدن چنين منظره‌يى حتما ناراحت بود ، براى حفظ ظاهر نگاهى به سمت جايگاه ويژه در نگارستان انداخت و بعد با عجله‌ى فراوان تكه‌يى از اين گوشت مقدس را در نوك نيزه به شاه تقديم كرد . فراشان قادر نبودند كه جمعيت را از سر راه دسته‌هاى نظامى دور كنند تا اينكه سربازان مجبور شدند با قنداق تفنگ به جان آنها بيفتند .\r\nوقتى شاه‌زاده ميدان را ترك مىكرد مردم از هر طرف خود را روى نعش شتر انداخته و براى تكه‌يى گوشت از سر و كول هم بالا رفتند . آنان از ابتدا تا انتهاى ميدان به يكديگر فشار مىآوردند ، داد و فرياد مىكردند و در آخر مراسم كار به فحش و كتك‌كارى و هنگامه‌ى عجيبى انجاميد .\r\nبعد از تماشاى مراسم قربانى به وزارت جنگ رفتيم ؛ تالار بزرگ اتاق نظام مملو از صاحب‌منصبان نظامى بود . پيشخدمت‌ها مرتب توى سينىهاى بزرگ چاى و شيرينى مىآوردند . ژنرالى كه لباس اتريشى پوشيده بود ، ولى دماغ خميده‌اش و عمامه‌يى كه بر سر داشت نشان‌دهنده‌ى مليت افغانى او بود به آقاى دونورمان نزديك شد و به فرانسه از او درخواست كرد كه ما را به يكديگر معرفى كند .\r\nاين شخص ، نجيب‌زاده‌ى اروپاديده‌يى به نام اسكندربيگ بود كه مدت‌ها در انگلستان اقامت داشته است . او از پاريس كه آن شهر را خيلى دوست داشت و از لندن كه از آن به شدت متنفر بود ، از بروكسل يا به زعم او پاريس كوچك ، از اوستند « 1 » و اسپا « 2 » كه خاطرات خوشى از اين دو شهر داشت ، براى ما صحبت كرد . ما هم به نوبه‌ى خود سؤالاتى درباره‌ى افغانستان و آينده‌ى آن سرزمين از او كرديم . ژنرال اسكندر بيگ مىگفت : افغانىها درست به رغم ميل باطنىشان با انگليسىها وارد نبرد و درگيرى\r\n\r\n\r\n","description":"","footnote":"\r\n( 1 ) .  Ostende  : از شهرهاى بلژيك در كنار درياى شمال . م .\r\n( 2 ) .  Spa  : از شهرهاى بلژيك كه آب معدنى معروفى دارد . م .\r\n","page_name":" 284 ","page_number":296},
  {"content":"\r\n\r\nشدند . البته علت اصلى اين كشمكش تا حد زيادى به موقع جغرافيايى و طبيعى اين كشور مربوط مىشود كه كوهستان‌هاى فراوان آن بر جاده‌هايى مسلطاند كه آسياى روس را به هند انگليس پيوند مىدهند . دشمنى پنهانى ميان مالكين فعلى و مهاجمين آينده‌ى هندوستان به چنين نتيجه‌ى اجتناب‌ناپذيرى منتهى مىشد . افغانىها مدت درازى بين اين دو قدرت بزرگ كه رقيب يكديگرند از سياست كژدار و مريز تبعيت كردند و در اين گيرودار كفه‌ى ترازوى قدرت هركدام از همسايگان سنگين‌تر و دورنماى سياست خارجى آن خشن‌تر جلوه مىكرد ، رابطه‌ى دولت ما به اقتضاى ضرورت با او گرم‌تر مىشد . البته منافع ملى ما ايجاب مىكرد كه چنين سياستى دنبال شود . در سال 1837 [ 1245 ه ق 
  ] « امير المؤمنين « 1 » » دوست محمد كابلى ، سيادت و مالكيت ايران را به رسميت شناخت و محمد شاه ارتش ايران را مأمور محاصره‌ى هرات كرد كه عليه رعاياى وى شوريده بودند . فرماندهى اين ارتش به عهده‌ى ژنرال بوروسكى « 2 » بود و از تعداد زيادى داوطلب اهل مسكو تشكيل مىشد . به اين ترتيب پاى روس‌ها رسما در صحنه‌ى سياست افغانستان باز شد ؛ به تصور اينكه در مدت كمى بتوانند به دست شاه ايران تا مرزهاى هند ، اين كشور را تحت تسلط خود درآورند . انگليسىها با شمّ قوى خود فورا خطر را احساس كردند و دوست محمد [ خان 
  ] را سرنگون كردند . اين اولين بار بود كه آنها در كشمكش‌هاى داخلى و ملى ما با قاطعيت و فوريت تمام دست به كار شدند . كمى بعد ارتش انگليس تا آخرين نفر قتل عام گرديد و حتى چنين عنوان شد كه اين شكست و ناكامى خونين به وسيله‌ى ما كه يك مشت آدم عامى و بىخبر از فنون جنگى بوديم و هيچ نوع اسلحه‌ى درست و حسابى در دسترس نداشتيم ، به آنان وارد شده است ! ولى تلافى ژنرال پولوك « 3 » خيلى وحشتناك بود بعد از عزيمت وى از كابل و جلال‌آباد هيچ چيز بر جاى نمانده بود .\r\nبعد از آن دوره ، مشخص است كه كشورهاى روسيه و انگلستان نه براى تصاحب افغانستان ، بلكه بر سر اتحاد با اين سرزمين و زير علم خود درآوردن آن با هم به رقابت و كشمكش پرداخته‌اند .\r\nدر سال 1856 [ 1272 ه ق 
  ] ايرانىها كه به نحو روسيه عمل مىكردند و شديدا از\r\n\r\n\r\n","description":"","footnote":"\r\n( 1 ) . در اصل به همين صورت آمده است . م .\r\n( 2 ) .  Borowski \r\n( 3 ) .  Pollack \r\n","page_name":" 285 ","page_number":297},
  {"content":"\r\n\r\nطرف آنها حمايت و تقويت مىشدند ، شهر هرات را به تصرف خود درآوردند . در اين موقع لرد لارنس « 1 » لشكرى به فارس « 2 » گسيل كرد تا ايرانىها را مجبور به تخليه‌ى افغانستان كنند . اين حادثه تا حدى عواطف و احساسات افغانىها را به سوى انگليسىها جلب كرد . ولى به نحو ماهرانه‌يى از آن بهره‌بردارى به عمل نيامد . در سال 1869 [ 1268 ه ق 
  ] شيرعلى « 3 » از اينكه مىديد روس‌ها شهرهاى تاشكند ، روجند ، خوقند و سمرقند را تصاحب كرده‌اند ، خطر را از نزديك احساس كرد و در امباله « 4 » با لرد مايو « 5 » ملاقاتى به عمل آورد . اما نايب السلطنه براى مقابله با روس‌ها - كه ظاهرا از آنها وحشت داشت - هيچ نوع وعده‌ى كمك يا همراهى به او نداد . در سال 1873 [ 1290 ه ق 
  ] ، ناراحتى امير بيش از پيش افزايش يافته بود ، زيرا مقارن آن تاريخ ، امپراتور ، خيوه را نيز به تصرف خود درآورده بود . خلاصه نه تنها لرد نورث بروك « 6 » كمك خود را از ما دريغ ورزيد ، بلكه در همان موقع در مسئله‌ى مورد منازعه‌ى مرزهاى سيستان هم انگليسىها به نفع ايران رأى دادند .\r\nبه اين ترتيب عدم توانايى و ضعف يا به عبارتى صريح‌تر بطلان سياست انگلستان در مورد ما آشكار شد و امير به جانب طرف قوى - كه روس‌ها بودند - روى آورد . درست است كه جنگ 1879 براى ما عواقب شومى به دنبال داشت ، ولى عقب‌نشينى انگليسىها ثابت كرد كه آنها به پيروزى مطلق اميد چندانى نداشتند . روس‌ها هر روز در آسياى مركزى پيش‌روى مىكنند ولى انگلستان كه با تفرعن خاصى آنها را پست‌تر از اين مىدانند كه در برابرشان بايستد ، جرأت مقابله با نيروى آنها را ندارد . ما هم به اين نحو داريم از انگليسىها انتقام مىگيريم . چون آنها سابقا در آسياى ميانه آبرو و حيثيتى داشتند ، اما امروزه مىتوان گفت كه آن را به كلى از دست داده‌اند و اينك همه مىدانند كه روسيه پشت انگلستان را به لرزه درآورده است و هر زمان كه تزار سربازان خود را\r\n\r\n\r\n","description":"","footnote":"\r\n( 1 ) .  Lord Lawrence \r\n( 2 ) . در اصل  Farsistan  .\r\n( 3 ) . شيرعلىخان فرزند دوست محمد خان افغان از سال 1863 - 1879 امير افغانستان بود . م .\r\n( 4 ) .  Ambala \r\n( 5 ) . در اصل  Lord Mayor  ، ولى ظاهرا  Mayo  درست است . وى در سال 1869 م / 1286 ق نايب السلطنه‌ى هند بود . م .\r\n( 6 ) .  Lord Northbrook \r\n","page_name":" 286 ","page_number":298},
  {"content":"\r\n\r\nبراى گشودن سرزمين‌هاى هندوستان بسيج كند افغانستان از هيچ كمكى دريغ نخواهد ورزيد . آنها بايد پيروز شوند ! و انگلستان جز عقب‌نشينى چاره‌يى ندارد .\r\n- اگر روس‌ها پيروز شدند تكليف افغانستان چه خواهد شد ؟\r\n- كشور ما كشور فقيرى است . روس‌ها از ما ماليات مطالبه نخواهند كرد ، ولى نفوذ پرقدرت آنها به بىنظمىها و اختلافات داخلى ما خاتمه خواهد داد . اگر وضع ما سر و سامان مرتبى بگيرد ، كشور ما به سوى پيشرفت و ترقى گام برخواهد داشت . حتما مىخواهيد بدانيد كه در مقابل آن تزار از ما چه خواهد خواست ؟ چند هنگ سرباز افغانى ؟ ما با طيب خاطر برايش فراهم مىكنيم . هم اكنون نيز در مرزها تعداد زيادى سربازان افغانى به‌طور داوطلب در ارتش روس‌ها خدمت مىكنند .\r\n- به نظر شما ممكن است از طريق ايران به افغانستان سفر كرد و از كشور شما ديدارى به عمل آورد ؟\r\n- سابقا چنين سفرى خيلى ساده بود . پيش ما غريب‌نوازى و از هر بيگانه‌يى خوب پذيرايى كردن وظيفه‌يى اخلاقى و ملى است . هركه مهمان‌نواز نباشد افغانى نيست .\r\nوقتى كه در اروپا بودم تعداد زيادى وسايل مسافرتى براى افغانستان خريدارى كردم ، ولى امروزه رفتن شما به آنجا دور از احتياط است . چون هم‌ميهنان من نسبت به اروپاييان سوءظن فراوان پيدا كرده‌اند . به اين جهت چنين سفرى نه تنها خطرناك ، بلكه تقريبا ناممكن است . . . .\r\nورود نايب السلطنه [ كامران ميرزا 
  ] به اين گفتگوى آموزنده خاتمه داد . شاه‌زاده ، جوانى بسيار خوش‌قيافه ، باهوش و زرنگ و كمى نيز شوخ‌طبع است . او لباس متحد الشكل آبىرنگى با نوار نيلى به تن داشت . بند حمايل و قبضه‌ى شمشيرش زير الماس‌ها ديده نمىشد . والاحضرت درحالىكه نسبت به هركدام از افسران اظهار محبت مىكرد ، دور تالار گشتى زد و آن‌گاه در مقابل ما توقف كرد :\r\n- آقايان ، از ديدار شما خوشوقتم و مىخواهم با شما بيش‌تر حرف بزنم .\r\nاين كلمات را با لهجه‌ى كاملا صحيح به زبان فرانسه بيان كرد . ما بلافاصله به دنبال وى به اتاق كوچك‌ترى كه در آن چند صندلى دسته‌دار گذاشته بودند روانه شديم .\r\nنايب السلطنه : ما از اروپاييانى كه به ميل خود براى ديدن كشور ما به ايران مىآيند بسيار خشنوديم . اعليحضرت از ورود شما با كمال خوشوقتى اطلاع حاصل كرده‌اند و به\r\n\r\n","description":"","footnote":"","page_name":" 287 ","page_number":299},
  {"content":"\r\n\r\nمن دستور داده‌اند شما را به مراسم سلام هدايت كنم . اعليحضرت اروپا و اروپاييان را دوست دارند . اميدوارم روزى مثل اعليحضرت به اروپا سفر كنم و همان‌طور كه شما از ايران ديدن مىكنيد ، من نيز از كشور شما ديدن كنم . از هم اكنون با يادگرفتن زبان‌هاى اروپايى خود را براى اين سفر آماده مىكنم . اينك زبان‌هاى فرانسه ، انگليسى ، آلمانى و روسى را كمى مىتوانم حرف بزنم . خيلى دلم مىخواست در سفر دوم پدرم همراه ايشان بودم ولى زيادى اشتغالات و وظايفى كه به عهده دارم مانع انجام اين كار شد .\r\nنظرتان درباره‌ى ارتش ايران چيست ؟\r\nاوئيلن : ما چند بار به ميدان مشق رفته‌ايم . نظم و ترتيب و قاطعيت تمرينات پياده‌نظام واقعا مرا تحت تأثير قرار داد . بايد گفت تحت توجه و رهبرى والاحضرت ارتش ايران پيشرفت چشمگيرى كرده است .\r\nنايب السلطنه : اميدوارم ارتش ايران را به پايه‌ى ارتش كشورهاى اروپايى برسانم . بايد عليه سنت‌ها و عادت‌هاى قديمى قيام كرد . شما فوج تهران ، فوج پروسىهاى مرا ديده‌ايد ؟ من شخصا از اين فوج خيلى راضى هستم . وضع توپخانه هم خوب روبه‌راه شده ، خيلى خوب . اخيرا چند آتشبار توپ اوخاتيوس « 1 » خريدارى كرده‌ايم كه مىشود پشت قاطرها هرجا كه لازم باشد جابه‌جا نمود . به سروان پروشنك « 2 » مىگويم اين توپ‌ها را به شما نشان دهند . سربازان ما حالا به تفنگ‌هاى شاسپو « 3 » مسلح‌اند . البته در مواقع عادى اين تفنگ‌ها را به دست آنها نمىدهيم ولى در مواقع ضرورى هر قدر لازم باشد در اختيار آنان گذاشته مىشود . دسته‌هايى كه براى سركوبى تركمن‌ها و كردها رفته بودند ، مجهز به اين تفنگ‌ها بودند . الحمد لله تمام خائنين به كلى منكوب و تارومار شدند .\r\n- خوب ! تهران را چطور ديديد ؟\r\nمن : شهر زيبايى است . مخصوصا بعد از جلوس اعليحضرت خيلى زيبا شده .\r\nنايب السلطنه : بله بله . در اروپا بگوييد كه تهران شهر ديدنى است . به زودى ما راه‌آهن\r\n\r\n\r\n","description":"","footnote":"\r\n( 1 ) .  Uchatius  : بارون فن فرانتس اوخاتيوس [ 1811 - 1881 
  ] ژنرال اتريشى كه مديريت اسلحه‌سازى وين را به عهده داشته است . به علت استفاده‌ى وى از آلياژ تازه‌يى براى ساختن لوله‌ى توپ‌ها ، اين نوع توپ‌ها به نام او معروف شده است . م .\r\n( 2 ) .  Pruschenck \r\n( 3 ) .  Chassepot  يك نوع تفنگ سوزن‌دار كه به نام مخترع آن معروف شد و از سال 1866 تا 1874 در فرانسه مورد استعمال بود . م .\r\n","page_name":" 288 ","page_number":300},
  {"content":"\r\n\r\nخواهيم داشت . آن وقت مسافرت خيلى راحت و آسان خواهد شد . باز هم به ديدن من بياييد ، از ديدارتان خوشوقت مىشوم . حالا بايد به اتفاق به سلام برويم . هر قدر توانستيد ، نزديك‌تر به من بايستيد تا اعليحضرت شما را بهتر ببينند .\r\nاز جاى خود بلند شديم و بعد از سپاسگزارى از شاه‌زاده كه با چنين لطف خاصى ما را پذيرفته بود از حضورشان مرخص گشتيم .\r\nكمى بعد نايب السلطنه از تالار خارج شد و بعد از صحبت مختصرى با آقاى دونورمان ، سه نفرى همراه با انبوه زيادى از افسران ايرانى و اروپايى به دنبال وى به ارگ رفتيم .\r\nبعد از عبور از دروازه‌ى ارگ ملتزمين در حياط چهارگوشى كه جلوى شمس العماره واقع است ، توقف كردند . افسران اروپايى همه ملبس به لباس رسمى در سمت راست و افسران ايرانى در ته حياط صف كشيده بودند . سمت چپ نيز اختصاص به وزرا و كارمندان دولت داشت . اين مستوفيان شبيه درباريان شاه عباس يا نادرشاه با جامه‌هاى زربفت بلند و كلاه‌هاى مخصوص ، لباس پوشيده بودند كه از دور منظره‌ى عجيب و در عين حال خيال‌انگيزى داشت .\r\nتخت محمدشاه را روبه‌روى تالار گذاشته بودند . روى آخرين پله خواجه‌هاى بزرگ سياه و سفيد با لباس‌هاى ابريشمى زردرنگ زانو زده بودند و در سمت راست تخت ، كمى عقب‌تر شاه‌زاده روز [ عيد 
  ] قربان ، نيزه به دست با تكه‌يى از گوشت شتر قربانى در نوك نيزه‌اش خبردار ايستاده بود .\r\nشليك چند توپ ورود شاه را اعلام كرد . از ته تالار شاه با قدم‌هاى شمرده و آرام به سوى تخت نزديك مىشد . تلألؤ و درخشندگى الماس‌هايى كه بر لباسش آويزان بود ، چشم‌ها را خيره كرد . روى كلاه شاه جغه‌ى سه‌شاخه‌يى كه نشانه‌ى قدرت پادشاهى است ، درخشش خاصى داشت . شاه روى تخت نشست . نگاهش چنان بر نقطه‌ى نامعلومى خيره شده بود كه گويى هيچ كدام از افرادى را كه در برابرش تعظيم كرده بودند ، نمىديد . بلافاصله پيشخدمتى با ترتيبى خاص زانو زد و با احترام قليان تقديم كرد . شاه بيش‌تر از دو پك نزد . سپس پيشخدمتى ديگر يك فنجان قهوه آورد . شاه بعد از صرف قهوه ، از سر لطف نگاهى به سوى خدمتگزاران خود كرد و آن‌گاه شمرده شمرده و با صداى رسا چنين گفت :\r\nبراى همه‌ى شما عيد خوبى آرزو مىكنم .\r\n\r\n","description":"","footnote":"","page_name":" 289 ","page_number":301},
  {"content":"\r\n\r\nبعد از اين سخنان ملوكانه وزير امور خارجه تا وسط حياط جلو آمد و مطالبى در باره‌ى سعادت و ترقيات بزرگى كه در دوران سلطنت ناصر الدين [ شاه 
  ] نصيب كشور ايران شده است به عرض رساند .\r\nشاه به اختصار جواب داد : وضع هوا براى نعمات زمين مساعد است . شايد كمى باران بد نباشد . زيادى محصول موجب سعادت ملت است . مأموران دولت موظف‌اند مردم را وادار به تبعيت از قانون كنند و خودشان نيز سرمشق بىنظرى ، بىطرفى و انصاف باشند . تنها عدالت ركن اصلى اجتماع و تكيه‌گاه محكم امپراتورى است . از حضرت بارى تعالى و رسول اكرم كه اين همه نعمت به ممالك محروسه‌ى ايران ارزانى داشته‌اند ، قلبا شكرگزاريم و از درگاهشان استدعا داريم در آينده نيز ملت ما را از ادامه‌ى الطاف خود بىنصيب نفرمايند ! همه‌ى حاضران يك صدا فرياد زدند :\r\n- اللهم صلى على محمد و آل محمد . سايه‌ى اعليحضرت از سر ما كم نشود .\r\nآن‌گاه ملك الشعراى « 1 » دربار قصيده‌يى در مدح شاه و سلسله‌ى قاجار قرائت كرد و هر دفعه كه نام شاه از زبان شاعر جارى مىشد ، تمامى حاضران تعظيم مىكردند . بعد از پايان قصيده ، امام جمعه « 2 » براى سلامت و سعادت شاه و اعضاى خاندان سلطنت به ايجاز دعا كرد .\r\nشاه از جايگاه خود بلند شد و تالار را ترك كرد . در اين موقع دسته‌ى موزيك نظامى ، مارش شاهى را نواخت و چند تير توپ پايان مراسم رسمى سلام را اعلام كرد .\r\nهنوز مدتى به غروب مانده بود . در انتظار ساعت شام - كه مهمان تاجر ثروتمندى بوديم - ميرزاى آقاى دونورمان پيشنهاد كرد با هم به تماشاى زورخانه برويم . بعد از عبور از زير يك در كوتاه و گذشتن با سر خميده از دهليزى تاريك به جايگاه چهارگوشى رسيديم . در كمر ديوار قسمت تاقچه‌مانندى ساخته بودند كه جايگاه نشستن تماشاگران بود .\r\nدوازده نفر پهلوان ، كه تا كمر لخت بودند ، ميل‌هاى چوبى سنگينى را به آهنگ طبل مرشد با حركات منظم به بازى درآوردند . در گوشه‌يى پهلوانان ديگر ، به پشت روى زمين خوابيده صفحات سنگى سنگينى را روى دست بلند كردند . كم‌كم آهنگ ضرب سريع‌تر شد و هماهنگ با آن ، ميل‌ها را به هوا پرتاب مىكردند و با مهارت و زرنگى خاصى\r\n\r\n\r\n","description":"","footnote":"\r\n( 1 ) . در سال 1299 ه ق سام ميرزا فرزند ملك‌آرا با لقب شمس الشعرا اين سمت را در دربار داشته است . م .\r\n( 2 ) . سيد زين العابدين ظهير الاسلام از سال 1280 كه به سن بلوغ رسيد به فرمان ناصر الدين شاه امام جمعه‌ى تهران شد . ر . ك : تاريخ رجال مرحوم مهدى بامداد . م .\r\n","page_name":" 290 ","page_number":302},
  {"content":"\r\n\r\nدوباره آنها را در هوا مىگرفتند و به همان سرعت صفحات سنگى نيز بالا و پايين مىرفت . با خاموش شدن صداى طبل ، برنامه‌ى قسمت اول به پايان رسيد .\r\nبعد از لحظه‌يى استراحت ، دو پهلوان كه فقط زيرشلوارى چرمى كوتاهى به پا داشتند و بدن خود را خوب چرب كرده بودند ، با هم كشتى گرفتند اما مانند ساير برنامه‌هاى اين ورزشگاه چندان چنگى به دل نمىزد . بعد از آنها كشتىگيران ديگرى وارد گود شدند ولى ما با پيدا كردن اعتقاد كامل به زور بازوى اين پهلوانان ، با خوشحالى زياد زورخانه را ترك كرديم . چون از بوى عرق بدن پهلوانان هواى آنجا خفه‌كننده و سخت غير قابل تحمل شده بود .\r\nشب ، ميزبان ايرانى ما از ميهمانان خود به سبك اروپايى پذيرايى كرد و اين ابتكار نابه‌جاى او درست بر خلاف ميل و انتظار ما بود . اما براى اينكه دل ما را به دست آورد وعده كرد بعد از شام اين دلخورى را با يك دسر مطبوع تلافى كند ، يعنى به وسيله‌ى رقاص‌ها ! البته اين مرد سخاوتمند خيلى ميل داشت كه زنان رقاصه را به ما نشان دهد ولى چنين كارى در تهران اولا باعث تعجب و ناراحتى مهمانان ايرانى ديگرش مىشد و ثانيا دختران رقاصه - لااقل در تهران - جز در مجلس زنانه نمىتوانند برقصند . ولى ظاهرا رقاصه‌هاى شهرهاى اصفهان و شيراز تا اين حد سخت‌گير يا محدود نيستند .\r\nبعد از پايان شام به اتاق ديگرى رفتيم كه در آن قبلا يك دسته نوازنده مركب از يك ماندولين‌زن « 1 » ، يك دايره‌زن و يك نىزن آماده نشسته بودند . اين سه نوازنده قبل از شروع آهنگ رقص ، دو يا سه قطعه آواز اجرا كردند كه مفهوم و آهنگ تصنيف‌ها براى ما كاملا بيگانه و غيرقابل‌فهم بود ، ولى چنين به نظر مىرسيد كه ايرانىها از شنيدن آن خيلى كيف مىكردند . بعد از برنامه‌ى آواز ، سه پسر جوان كه قيافه‌ى به كلى دخترانه‌يى داشتند و گيسوى بلندشان تا روى كمر افتاده بود وارد اتاق شدند . اين سه رقاص مضحك حتى لباس دختران رقاصه را به تن كرده بودند : نيم‌تنه‌ى چسبان ، زير پيراهن نازك ، پاچين كوتاه و دامن كوچك پف كرده . رقص آنها در چند حركت موزون شكم و پايين‌تنه خلاصه مىشد ، نمايش صامت « 2 » شهوت‌انگيزى كه نيازى به هيچ تشريح و توضيحى نداشت و گاهى حتى حركات وقيحانه‌ى اين بازيگران بىچشم و رو از اين حد هم فراتر مىرفت .\r\n\r\n\r\n","description":"","footnote":"\r\n( 1 ) . گمان مىرود منظور نويسنده تارزن باشد . م .\r\n( 2 ) .  Pantomime \r\n","page_name":" 291 ","page_number":303},
  {"content":"\r\n\r\nخوشبختانه رقص آنها - كه عجيب ولى زننده و شرم‌آور بود ، بيش از نيم ساعت طول نكشيد و در آخر با چرخش سريع سه رقاص به دور خود - كه چنان تند و با سرعت درجا مىچرخيدند كه سر آدمى گيج مىرفت و اين آخرين هنرنمايى در نظر تمامى تماشاگران بسيار گيرا و ستايش‌انگيز بود - برنامه‌ى آنها به پايان رسيد .\r\n\r\n4 . اطراف تهران\r\nجلگه‌ى تهران - شميران - قصر قاجار - سلطنت‌آباد - عشرت‌آباد - نياوران - داوديه - نجف‌آباد - دوشان تپه - شاه‌زاده عبد العظيم - چشمه على - خرابه‌هاى رى - برج خاموشى - گبرها - باد سام\r\nاطراف تهران كاملا شبيه اطراف مادريد است . همان خاك قهوه‌يى رنگ آغشته با شن و آهك و نظير اطراف مادريد ؛ اينجا هم از درخت و گياه و سبزى خبرى نيست . بعد از مراجعت شاه از اروپا كاخ‌هاى متعدد سلطنتى بيرون شهر را با جاده‌هاى كالسكه‌رو كه در كنار آنها درختان عناب و تبريزى كاشته‌اند ، به پايتخت وصل كرده‌اند . اين درختان كم رشد و هميشه پوشيده از گرد و غبار فقط اين خاصيت را دارند كه جلوى گردبادهاى شديد شنى را - كه با كوچك‌ترين وزش بادى از دشت‌هاى باير و خلوت اطراف بلند مىشود - تا حدى نگه مىدارند . براى پيدا كردن كمى آب يا سبزى بايد تا سه چهار فرسنگى شمال تهران راه رفت . بعد از پيمودن اين مسافت در پيچ و خم كوهپايه‌هاى البرز ناحيه‌ى پهناورى قرار دارد كه از جريان آب‌هاى كوهستان سيراب مىشود و بيشه‌هاى درختان تبريزى ، چنار ، نارون ، بلوط همه جا را سبز و خرم كرده است . نام اين ناحيه شميران است ولى تهرانىها به عمد آن را شم ايران - يعنى شمع ايران « 1 » - تلفظ مىكنند ، چون آب‌هاى گوارا و بيشه‌هاى سرسبز اين واحه ، بعد از گذشتن از دشت‌هاى لم‌يزرع و خشكى كه اطراف پايتخت را احاطه كرده‌اند ، واقعا مطبوع و فرح‌انگيز است .\r\nدر شميران به قول يك شاعر :\r\nهوايى كه تنفس مىكنيم سرشار از مطبوع‌ترين عطرها است .\r\n\r\n\r\n","description":"","footnote":"\r\n( 1 ) . اين توضيح از خود مؤلف است . م .\r\n","page_name":" 292 ","page_number":304},
  {"content":"\r\n\r\nخاك چون يك پارچه اطلس ، نرم و رنگارنگ .\r\nآسمان - كه ابرهاى پاره پاره در آن شناورند - هر لحظه به رنگى درمىآيد ،\r\nهيچ سرزمينى در زيبايى شبيه اينجا نيست .\r\nدر تهران به محض اينكه گرماى طاقت‌فرساى تابستان آغاز مىشود ، تمامى اشخاص مرفه ، شهر را ترك مىگويند و سر به اين جاده‌ى كوهستانى مىگذارند . بعضىها به‌طور دسته جمعى در زير چادرهايى كه آنها را در كوهپايه‌هاى دماوند و در كنار رود لار برافراشته‌اند ، منزل مىكنند . بعضى ديگر كه از چادرنشينى خوششان نمىآيد ، در دهكده‌هاى متعدد اطراف شميران جايى براى خود مىيابند . سفرا و ساير وابستگان سياسى نيز از اين سنت مستثنى نيستند . روس‌ها در زرگنده ، انگليسىها در قلهك و ترك‌ها در سرآسياب اقامتگاه تابستانى دارند . كاردار فرانسه نيز اغلب خانه‌يى در تجريش - كه هواى سالم و مطبوعى دارد و در عين حال دلپذيرترين نقطه‌ى شميران است - اجاره مىكند . چون همه ساله رفتن اروپاييان به جاهايى كه باز شمرديم يك عادت مرسوم شده است ، شميرانىها نسبت به آنان خيلى محبت و از خودگذشتگى نشان مىدهند . اهالى زرگنده و قلهك ( بيش‌تر اهالى قلهك زردشتىاند ) از اينكه اتباع روس و انگليس در دهكده آنها ساكن هستند ، خيلى به خود مىبالند و اين خصيصه‌ى عجيب كه در ايران خيلى نادر است - آنها را از اهالى ديگر تهران متمايز ساخته است .\r\nبين همه‌ى ايرانيان شايد شاه بيش از ديگران چادرنشين است و اقامتگاه‌هاى اطراف تهران را به كاخ داخل شهر بيش‌تر ترجيح مىدهد ، چون در روزهاى اقامت در اطراف تهران بهتر مىتواند عشق عجيبى را كه نسبت به شكار و اسب‌سوارى دارد ، ارضاء كند .\r\nالبته اين تفرج‌هاى كوتاه غير از سفرهايى است كه اغلب در خراسان ، به خصوص در مازندران - كه پرشكارترين منطقه‌ى تمام ايران است - انجام مىدهد .\r\nدر ميان قصرهاى شاه ، قصر قاجار كه در آغاز قرن به وسيله‌ى فتحعلى شاه در نيمه راه شميران احداث گرديده از همه قديمىتر است . اين بناى وسيع كه در بالاى تپه‌يى قرار دارد ، داراى چهار برج مراقبت و دفاع مىباشد ، ولى فاقد پنجره‌هاى بيرونى است . به اين جهت بيش‌تر به قلعه‌يى نظامى شباهت دارد تا يك قصر . باغ‌ها ، كه به وسيله‌ى استخرها و نهرهايى از هم مجزا مىشوند روى قطعه زمين‌هاى مطبقى احداث شده است . در ورودى قصر داراى بالاخانه‌يى است كه چشم‌اندازهاى زيبايى از صحرا ، شميران ،\r\n\r\n","description":"","footnote":"","page_name":" 293 ","page_number":305},
  {"content":"\r\n\r\nتهران ، خرابه‌هاى رى ، نجف‌آباد ، كاخ‌هاى اشرف‌آباد و دوشان تپه از آن بالا ديده مىشود . روى ديوارهاى جايگاه مخصوص اين بالاخانه تصاوير شاه‌زادگان قاجار نقاشى ، و نقوش برجسته‌يى از چهار زن - يكى از سر تا پا غرق در اسلحه - حجارى شده است . ساختمان‌ها از يك حياط چهارگوش داخلى - كه در وسط آن حوض بزرگى نيز ساخته‌اند - نور مىگيرند . تزيين داخلى اتاق‌ها ، نظير اغلب ساختمان‌هاى مجلل ايرانى عبارت از آيينه‌كارى ، گچ‌كارى ، اكليل‌كارى و نقاشىهاى عجيب و ساده و بىپيرايه‌يى از صحنه‌هاى حماسى ايران است كه اين نقاشىها با تصاويرى از زندگى چنگيزخان و تيمور لنگ به هم آميخته است .\r\nشاه خيلى كم در قصر قاجار اقامت مىكند ، چون در اطراف آن از شكار خبرى نيست .\r\nكمى بالاتر از قصر قاجار قصر سلطنت‌آباد واقع است و معمولا دربار از فصل بهار به آنجا نقل مكان مىكند . ساختمان‌هاى متعدد اين قصر در محور خيابان بزرگى كه از ابتدا تا انتهاى يك پارك زيبا و پرآب و سايه‌يى امتداد دارد ، بنا شده‌اند . تقريبا به جاى در ورودى ، كلاه فرنگى كوچكى در ابتداى اين خيابان وجود دارد تا سفرا و نمايندگان خارجى بتوانند پيش از باريافتن به حضور شاه كمى آنجا استراحت كنند و يا به سر و صورت خود صفايى بدهند .\r\nساختمان دوم در طبقه‌ى هم‌كف جز سنگ‌هاى شيشه‌يى ميناكارى شده‌ى كف اتاق‌ها كه كار ارزنده‌يى است ، چيز درخور توجه ديگرى ندارد . شيشه‌هاى پنجره‌ى اتاق‌هاى طبقه اول ، از لحاظ تركيب رنگ و اشكال زيباى هندسى ، بهترين نمونه‌ى اين نوع هنر تزيينى است . سقف يكى از اتاق‌هاى مجاور باغ نيز با همان شيشه‌هاى الوان تزيين يافته است ولى متأسفانه نقاشىها و رنگ‌آميزى زشت و بدريخت آن‌كه تصاويرى از كارخانه‌ها و ويرانه‌هايى را نشان مىدهد ، از زيبايى آن مىكاهد .\r\nكاخ اصلى را برابر استخر بزرگ و چهارگوشى ساخته‌اند كه گنبد بلند آبى رنگى دارد و گچ‌برىها و برجسته‌كارىهاى آن بسيار زيبا است . در وسط تالار وسيع اين كاخ كه از پنجره‌هاى بزرگ نور ملايمى به آن مىتابد ، حوض كوچكى از مرمر سفيد ساخته‌اند كه فواره‌ى زيباى آن هميشه در حال فوران است . اين تالار خصوصيات اصيل زيادى دارد ولى متأسفانه قرار شده است نقاشىها و تزيينات آن را تغيير بدهند و به جاى آنها از روى طرح‌هايى كه شاه از اروپا سوقاتى آورده است ، تصاويرى از يك سالن پذيرايى در كاخ\r\n\r\n","description":"","footnote":"","page_name":" 294 ","page_number":306},
  {"content":"\r\n\r\nاليزه « 1 » ، ديزىپزى دووال « 2 » ، ايستگاه راه‌آهن ، قرائت خانه ، اندرون يك كليسا و . . . مناظر ديگر را ترسيم كنند . خدا مىداند كه اگر اين طرح‌ها اجرا شود چگونه از آب درخواهد آمد ؟\r\nاين قصر دو طبقه داراى اتاق‌هاى بسيار كم‌ارتفاع است و اين اتاق‌ها گرداگرد قسمت زيرين گنبد را احاطه كرده‌اند . در طبقه‌ى اول جز پرده‌هاى ناچيز اروپايى كه به ديوار اتاق‌ها آويخته‌اند ، چيز قابل ذكر و چشمگيرى به نظر نمىرسد . نقاشىهاى سقف طبقه‌ى دوم عبارتند از شاخ و برگ‌هاى تفننى ، گل و بوته‌ها و ميوه‌ها كه تماما به نحو جالب و برجسته‌يى ديده مىشوند و دور همه‌ى آنها با اشكال منظمى از شيشه‌هاى الوان قاب گرفته شده است .\r\nاين نوع نقاشى در حد خود زيبا و اصيل است مشروط بر اينكه كسى كه از نقاشى سررشته‌يى ندارد به كله‌اش نزند كه اين نقش و نگار شرقى را بتراشد و آن‌گاه جاى آنها را با مناظرى از اطراف وزوو « 3 » كه درخور تابلوى كاباره‌هاى مارينانواوا « 4 » است ، پر كند .\r\nدر اتاق ديگر ، همان نقاش كه خواسته است برترى و فضيلت پيروان اسلام را نسبت به ما [ مسيحيان 
  ] نشان دهد ، با رنگ‌هاى عجيب و غريب تصوير زنان ايرانى را مجسمه‌يى از شرم و حيا و فروتنى كشيده ولى زن‌هاى اروپايى را طورى نشان داده است كه ظاهرا كارشان فقط هرزگى و باده‌پرستى است . در صحنه‌ى ديگرى با نقاشى طنزآميزى كاميابى ايرانىها را از دختران اروپايى چنين نشان داده است كه جوانى ايرانى با قيافه‌يى معصوم و پاك فقط در برابر سه عدد خيار و يك بطرى شامپانى ( لابد ارزانقيمت ) توانسته است از رقاصه‌يى كام دل بگيرد . اين دشمن دانش و هنر - كه سبك مغزىاش از همان آثارش پيدا است - فقط يك اتاق كوچك را از آثار قلمى خود بىنصيب گذاشته است - كه حتما آنجا را نيز شايسته شاهكارهاى خود ندانسته .\r\nخوشبختانه دست اين آپل « 5 » ايرانى ! به نقاشىهاى زيباى سقف نرسيده است و همچنين\r\n\r\n\r\n","description":"","footnote":"\r\n( 1 ) .  Elysee  : كاخ معروفى در پاريس كه در سال 1718 براى كنت  Evreux  ساخته شد . بعد از دست به دست گشتن‌هاى بسيار سرانجام از سال 1873 مقر رياست جمهورى فرانسه گرديد . م .\r\n( 2 ) .  Pierre - Louis Duval  : قصاب معروف فرانسوى ( 1811 - 1870 ) كه نامش با تأسيس دوازده رستوران ارزان قيمت تحت عنوان  Bouillon Duval  در پاريس بر سر زبان‌ها افتاد . در اين رستوران‌ها چند زن فقط با آبگوشت از مشترىها پذيرايى مىكردند . م .\r\n( 3 ) . كوه آتشفشانى با ارتفاع 1200 متر ، واقع در هشت كيلومترى جنوب شرقى ناپل . م .\r\n( 4 ) .  Marina Nuova \r\n( 5 ) .  Apelle  : ( 4 ق م ) معروف‌ترين نقاش يونان باستان است كه در  Ephese  به دنيا آمده ، در دربار اسكندر -\r\n","page_name":" 295 ","page_number":307},
  {"content":"\r\n\r\nبه روكش ديوارها كه از مرمر يزد بودند و روى آنها با مهارت و ظرافت تمام كنده‌كارى ، شاخ و برگ برجسته ، رنگ‌ها و اكليل‌كارىهاى هنرمندانه‌يى نمايان بود ، و الّا آنجاها هم از خرابكارى وى مصون نمىماند .\r\nاز طرف ديگر گويى كه به كليه‌ى شاگردان كم‌تجربه و مبتدى رشته‌ى نقاشى اين حق را داده‌اند كه در بعضى از ديوارهاى كاخ سلطنت‌آباد تمرين نقاشى كنند و هركدام اثرهاى عجيب و غريبى به يادگار بگذارند . در آخرين ساختمان كاخ تصوير همه گونه حيوان با شكل‌هاى عجيب نقاشى شده است : از الاغ وحشى خراسان گرفته تا پنگوئن درياهاى قطبى . من هرگز خاطره‌ى يكى از اين صحنه‌ها را از ياد نخواهم برد : خرسى به تنه‌ى درختى كه در جريان آبى افتاده است تكيه داده و بااين‌حال جسد اسب خالدارى را به روى دست گرفته و چنان با تأثر و نااميدى به اسب نگاه مىكند كه دل آدم كباب مىشود . هنوز هم نتوانسته‌ام بفهمم كه چه رشته‌ى محبتى ممكن است اين خرس غم‌زده را با اسب مرده‌يى پيوند دهد . شايد قلم‌موى نقاش بر خلاف ميل او چنين شاهكارى آفريده است . در واقع نقاش مىخواسته تصوير خرسى را كه جسد قربانى خود را به كنام خويش مىبرد مجسم كند ! ، ولى اين صحنه‌ى تأثرانگيز و رقت‌بار از آب درآمده است .\r\nبرج بلند چهارگوشى با پنجره‌هاى ميله‌يى كه روى آن كاشىهاى عجيبى چسبانده‌اند ، اندرون قصر را نشان مىدهد . در پشت اين برج ، اتاق‌هاى كوچك و بدون پنجره‌ى سفيدكارى شده‌يى قرار گرفته‌اند . تمامى اين اتاق‌ها به حياط چهارگوشى باز مىشوند كه چندين حوض با درختان فراوان دورتادور آن ساخته شده است . تنها نقطه‌يى كه در اين قسمت جالب به نظر مىرسد حمام مدور دلپذيرى است كه پله‌هاى مرمرى آن تا پاى حوضچه‌يى چينى پايين مىآيد .\r\nقصر عشرت‌آباد به وسيله‌ى ناصر الدين [ شاه 
  ] بنا شده است . اينجا نيز برج چند\r\n\r\n\r\n","description":"","footnote":"\r\n- زندگى كرده و تصويرى از وى كشيده است . آپل اغلب تابلوهاى نقاشى خود را در معرض تماشاى عموم مىگذاشت و خود در پشت تابلوها پنهان مىشد تا از نظر تماشاگران درباره‌ى آنها آگاهى حاصل كند . روزى كفاشى به سندل يكى از اشخاص تابلو ايراد گرفت . آپل بلافاصله ايراد كفش را رفع كرد .\r\nفرداى آن روز همان كفاش از قسمت ديگر تابلو انتقاد كرد . اين بار آپل فرياد كشيد :  Sutor , ne Supra Crepidam  « كفاش ، از حد كفشت زيادى حرف نزن ! » اين جمله در زبان‌هاى اروپايى ضرب المثل شده است . م .\r\n","page_name":" 296 ","page_number":308},
  {"content":"\r\n\r\nطبقه‌يى وجود دارد كه در قسمت مركزى آن يعنى اندرونى عينا شبيه به اندرونى قصر سلطنت‌آباد است ولى ساختمان‌هاى آن دايره‌وار قرار گرفته و آنها را در ميان پارك بزرگى مجزا از هم ساخته‌اند . به استثناى آيينه‌كارى يك تالار بزرگ تزيينات ساير اتاق‌ها تقليد نفرت‌انگيزى از سبك تزيين اروپايى است .\r\nشاه تعداد زيادى كاخ‌هاى ديگر نيز در اطراف تهران دارد : نياوران كه از سايه‌ى شاخ و برگ درختان زيباى آن خيلى تعريف مىكنند ، داوديه كه نقاشىهاى عجيب و تصاوير اولين شاه‌زادگان قاجار بر ديوارهاى آن نقش بسته است ، نجف‌آباد يك منزل كوچك موقتى كه در كنار دهكده‌يى [ به همين نام 
  ] بىفايده و عاطل افتاده است . افراد دهكده متعلق به فرقه‌ى خاصى هستند و زنان آنجا از قيد حجاب آزادند .\r\nدر ميان كليه ويلاهاى سلطنتى از همه عجيب‌تر ، ويلاى دوشان‌تپه ( تپه‌ى خرگوش‌ها ) است كه بر بالاى تپه‌ى متروكى در دشت ، روبه‌روى كوهپايه‌هاى البرز بنا شده است .\r\nچون در اين نواحى كوهستانى پلنگ زياد ديده مىشود ، شاه هنگامى كه به همراهى معدودى از نزديكان به شكار پلنگ مىرود ، در اين ويلا به استراحت مىپردازد . قصر از ساختمان هشت‌گوش يك طبقه‌يى تشكيل شده و راه آن از جاده‌ى پر پيچ و خمى مىگذرد و پشت‌بام آن چشم‌انداز بسيار دل‌انگيزى دارد . اندرونى اينجا نيز كاملا شبيه به اندرونى قصر سلطنت‌آباد است . باغچه‌هاى قصر - كه البته در زيبايى به پاى باغ‌هاى ساير كاخ‌ها نمىرسند - در دامن صحرا گسترده شده‌اند . باغ وحشى نيز - كه سخت مورد توجه ناصر الدين [ شاه 
  ] است - ضميمه‌ى اين قصر است و در آن مجموعه‌ى زيبايى از شيرهاى بىيال فارس و ببرهاى مازندران نگه‌دارى مىشود . به عقيده‌ى بعضى از طبيعىدان‌ها بين اين حيوانات و ببر سلطنتى هندوستان هيچ‌گونه فرقى نيست . عجيب‌ترين حيوان باغ ، حيوان دورگه‌يى است از پيوند يك پلنگ بزرگ و يك شير ، و اين حيوان به پدر خويش بيش از مادر شباهت دارد ولى خال‌خال بودن پوستش به مادرش رفته است .\r\nدر دو فرسنگى جنوب تهران در مسجدى به نام الشجره مقبره‌ى شاه‌زاده عبد العظيم فرزند امام هفتم ، موسى كاظم [ ع 
  ] و برادر امام هشتم على ابن الرضا « 1 » ، واقع است . از هشت قرن پيش به اين طرف اين بارگاه مزار مسلمانان شيعى است و به اين جهت شهر\r\n\r\n\r\n","description":"","footnote":"\r\n( 1 ) . نويسنده در نسب حضرت عبد العظيم دچار اشتباه شده است ، نسب‌نامه‌ى صحيح ايشان چنين است :\r\nعبد العظيم بن عبد الله بن على بن حسين بن زيد بن حسن بن على بن ابى طالب . م .\r\n","page_name":" 297 ","page_number":309},
  {"content":"\r\n\r\nكوچكى در اطراف آن خودبه‌خود ايجاد شده است . تهرانىها دسته دسته ، بعضى براى زيارت و دعا و طلب حاجات و شفا - كه توسل به اين مقبره در بهبودى بعضى از ناخوشىها بىتأثير نيست - و بعضى ديگر فقط به منظور سير و سياحت و تماشا به آنجا مىروند . در واقع شاه عبد العظيم غير از جنبه‌ى مذهبى و تقدس‌اش براى تهرانىها گردشگاه پررونقى نيز به شمار مىرود . عصر پنج‌شنبه‌ها و به ويژه روزهاى جمعه جاده‌ى آنجا از پياده ، سواره ، نظامى ، كالسكه ، زنان سوار بر اسب و ملاهايى بر پشت الاغ شامى پر است ؛ حتى گه‌گاهى شاه يا خانم‌هاى اندرون نيز با شكوه و تشريفات زياد به اين در رو مىآورند .\r\nاين شهر كوچك منظره‌ى دلباز و فرح‌انگيزى دارد . كنار جويبار كوچه‌هاى عريض و مستقيم آن درختان چنار كاشته‌اند كه سايه‌ى آنها بعد از عبور جاده‌يى كه از ميان بيابان خشك و سوزان مىگذرد بسيار مطبوع و خنك به نظر مىرسد . ورود به قسمت ضريح براى مسيحيان ممنوع است . آنان بايد به تماشاى گنبدى كه پوشش آن از طلاى ناب و واقعا خيره‌كننده است ، از دور اكتفا كنند . اين بارگاه ضمنا پناهگاه يا بستى است كه اگر كسى توانست خود را به آنجا برساند از هر كيفرى مصون خواهد ماند . جنايتكارانى كه شاه حاضر نمىشده است از سر گناهشان بگذرد ، سال‌ها در جوار اين حرم از احسان عمومى براى خورد و خواب بهره‌مند بوده‌اند .\r\nاطراف زيارتگاه از لحاظ تنوع صحنه‌هاى جالب و مناظر تماشايى واقعا ديدنى است :\r\nزن‌ها دسته دسته با كودكان خود زير سايه‌ى درختان روى فرش‌ها نشسته‌اند ، مىخورند ، مىآشامند ، قليان مىكشند ، بلند بلند صحبت مىكنند و با سروصدا مىخندند ، و از اين لحاظ شبيه فرانسوىها يا اگر درست‌تر بگوييم ايتاليايىهاى مشرق زمين هستند . مردها نيز براى خود در گوشه‌هايى ، دور هم جمع شده و مشغول صرف چاى و قليان هستند ، البته جدا از زن‌ها زيرا مرد ايرانى براى آنكه در انظار بد جلوه نكند هرگز در ملاء عام با زن ديده نمىشود . سقاها ، فروشندگان شربت و ميوه و شيرينى دسته دسته به دنبال مشترى از اين طرف به آن طرف مىروند . معركه‌گيران ، نقالان و مارگيران جمعيت را با تردستىها ، قصه‌ها ، شوخىها و خلاصه هر هنرى كه دارند مشغول مىكنند . آنهايى كه چشم‌چران و صاحب ذوق‌اند با بىقيدى تمام به هواى گوشه‌ى ابرويى كه گاهى از زير روبنده نمايان مىشود يا در جستجوى عشق غيرمترقبه‌يى به هرسو سرمىزنند . چون\r\n\r\n","description":"","footnote":"","page_name":" 298 ","page_number":310},
  {"content":"\r\n\r\nدرست يا غلط چنين شهرت دارد كه اين زيارتگاه براى آغاز ماجراهاى عشقى جاى بسيار مناسبى است : در اين هواى گرم هر قدر هم راه كوتاه باشد براى اينكه زنان و دختران جوان نفسى به راحتى بكشند ، لحظه‌يى روبنده را از صورت خود كنار مىزنند .\r\nهمين اولين جرقه و آغاز ماجرا است .\r\nمردم مهمان‌نواز شاه عبد العظيم اتاق‌هايى در اختيار زوار خسته گذاشته‌اند و آنان مىتوانند در اين اتاق‌ها به ميل خود چند ساعت يا يك شب و حتى چند روز استراحت كنند .\r\nكمى دور تر از مزار شاه عبد العظيم ، از پاى تخته سنگى چشمه‌هايى مىجوشند و آب آنها در استخر كوچك مدورى جمع مىشود . اسم اين چشمه « چشمه على » است . در قسمت مسطح و صاف تخته سنگ ، تصوير يكى از شاهان ساسانى با سنگ نبشته درازى به زبان پهلوى حكاكى شده است ولى متأسفانه فتحعلى شاه تحت تأثير وسوسه‌ى بچگانه‌يى دستور داده است اين كنده‌كارى جالب را بتراشند و به جاى آن نقش برجسته‌يى كه او را در لباس پادشاهى و نشسته بر اريكه‌ى سلطنت نشان مىدهد و ده نفر از فرزندانش در دور وى صف كشيده‌اند ، نقر كنند . تصوير روى اين سنگ كاملا شبيه نقاشىهاى ديوار كاخ نگارستان است . چهار فرزند ديگر با وزير فتحعلى شاه در جاى عليحده‌يى ، در سمت چپ نقش برجسته اصلى ديده مىشوند . در سمت راست تصوير ديگرى از شاه در زير چترى كه پيشخدمتى آن را بالاى سرش نگه داشته است و شاهينى روى دست دارد ، حكاكى شده است .\r\nجاده‌يى كه كالسكه‌رو نيست ، مستقيما از تهران به خرابه‌هاى معروف رى « 1 » راه دارد .\r\nاين جاده يادآور فاصله‌ى بين مادريد تا اسكوريال « 2 » ، و نيم‌رخ بالابلند البرز نيز يادآور سلسله جبال گواداراما « 3 » مىباشد . هنگام حركت از اين جاده ، در سمت راست ، مقبره‌ى كم‌اهميت يكى از مقدسين و در سمت چپ تپه‌هاى پرفرازونشيب دوشان‌تپه قرار دارد .\r\nاز روى رودخانه‌ى كوچكى كه شاخ و برگ درختان بيد مجنون در آب جارى و شفاف آن شناورند گذشتيم و بعد از عبور از كنار نجف‌آباد به خرابه‌هاى اين شهر باستانى رسيديم .\r\n\r\n\r\n","description":"","footnote":"\r\n( 1 ) .  Ragges \r\n( 2 ) .  Escurial  ، در زبان اسپانيولى  Escorial  ، شهر كوچكى است در 40 كيلومترى مادريد ، در كنار سلسله جبال گواداراما . در نزديكى اين شهر به دستور فيليپ دوم ( 1562 - 1582 ) بعد از اجابت يك نذر ، كاخ و صومعه باشكوهى ساخته شده است . م .\r\n( 3 ) .  Guadarrama  : سلسله جبالى در اسپانيا به ارتفاع 2405 متر ( بين تاژ و دورو ) . م .\r\n","page_name":" 299 ","page_number":311},
  {"content":"\r\n\r\nقهوه‌چىيى كه قهوه‌خانه‌ى محقرش در مجاورت ديوار بيرونى مسجد كوچك بىبىزبيده داير بود ، در قبال پيشكش ناچيزى حاضر شد اسبان ما را نگه دارد . ضمنا مىتوانست در قهوه‌خانه‌اش ناهار مختصرى نيز براى ما آماده كند .\r\nورود به مسجد بىبىزبيده براى مردان ممنوع است . فقط زن‌ها حق ورود به آنجا را دارند . به‌طورى كه مىگويند كف مسجد سنگفرش نشده است و زن‌هايى كه به زيارت مىآيند ، مقدارى از خاك كف آنجا را به عنوان تيمن و علاج براى بسيارى از علت‌ها از جمله نازايى ، مىخورند .\r\nرى در كوهپايه‌ى قسمتى از جبالى كه از البرز جدا شده ، واقع است . آثار ديوارهاى اطراف آن‌كه كاملا قابل تشخيص است در حدود چهل كيلومتر وسعت دارد . اينجا روزگارى يكى از شهرهاى آباد و پررونق مشرق‌زمين ، حتى دنيا بوده است . ايرانىها تاريخ بنيانگذارى اين شهر را به عصر افسانه‌يى هوشنگ پيشدادى ، نوه‌ى كيومرث ، اولين پادشاه قديمىترين سلسله‌ى شاهان ايران مىرسانند . زردشت در اين شهر به دنيا آمد « 1 » ، طوبياس « 2 » و هارون الرشيد مدتى آنجا زندگى كرده‌اند . اسكندر هنگام تعقيب دارا پنج روز در اين شهر توقف كرده است . سلوكىها و اشكانىها بناهاى باشكوهى در آن برپا كردند . در دوره‌ى سلسله ساسانيان پرستشگاه‌هاى آفتاب رى زيباترين پرستشگاه‌هاى تمام امپراتورى بوده است . بعد از غلبه‌ى مسلمانان عنوان « راگا » به « رى » تبديل شده و در دوران چندين سلسله پايتخت ايران بوده است . در قرن سوم هجرى اين شهر آبادترين و پرجمعيت‌ترين شهر سرتاسر آسيا بوده است .\r\nشاردن درباره‌ى اين شهر چنين مىنويسد :\r\nمطالب عجيبى كه از اين شهر نقل مىكنند ، باوركردنى نيست . با وجود اين ، همه‌ى اين مطالب از طرف كليه‌ى مورخان و شاهدان عينى تأييد شده است . در\r\n\r\n\r\n","description":"","footnote":"\r\n( 1 ) . زادگاه زردشت دقيقا معلوم نيست . م .\r\n( 2 ) .  Tobie  : طوبيا يا طوبياس يهودى مقدسى بود از قبيله  Nephtali  . پدر و پسر در قرن هفتم پيش از ميلاد زندگى مىكردند و به عنوان اسارت به نينوا برده شدند . طوبيا در سن 56 سالگى كور شد . چون فكر مىكرد به زودى خواهد مرد ، فرزند خود را براى مطالبه‌ى مقدار نقره‌يى كه به يكى از اقوام خود وام داده بود به همدان فرستاد . طوبياس جوان به راهنمايى يك ناشناس با دختر يكى از خويشان به نام سارا ازدواج كرد . سپس به اتفاق همسرش دوباره به نينوا مراجعت كرد و تحت تعليمات آزارياس بلافاصله كورى پدر را معالجه نمود . آن وقت معلوم شد كسى كه طوبياس را راهنمايى كرده ، ملك مقرب رافائيل بوده است . [ نقل به اختصار از لاروس بزرگ 
  ] . م .\r\n","page_name":" 300 ","page_number":312},
  {"content":"\r\n\r\nكتاب‌هاى جغرافى ايران آورده‌اند كه در زمان خلافت مهدى عباسى كه در قرن نهم « 1 » ميلادى مىزيسته است ، شهر رى به نود و شش محله كه هركدام از آنها چهل و شش كوچه و هر كوچه چهارصد خانه و ده مسجد داشت ، قسمت شده بود . در همان زمان اين شهر بيش از 6430 مدرسه ، 16600 حمام ، 15000 منارهء مسجد ، 12000 آسياب ، 1700 نهر ، 13000 كاروانسرا داشت . من جرأت نمىكنم تعداد خانه‌ها را بنويسم چون حتى نمىشود تعداد جمعيت را به اندازه نصف تعداد خانه‌هايى كه نوشته‌اند ، باور كرد . ولى به‌هرحال مندرجات كتاب اين جغرافىدان به وسيله‌ى همه مؤلفان شرقى مورد تأييد واقع شده است .\r\nمؤلفان عرب نيز تأكيد مىكنند كه در قرن سوم هجرى درست مصادف با تاريخى كه در فوق اشاره شد ، رى پرجمعيت‌ترين شهر آن روزگار بود و بعد از بابل هيچ شهرى در عظمت ، ثروت و تعداد جمعيت به پايه‌ى آن نرسيده است . از اينجا است كه در تاريخ القابى نظير اولين شهر شهرها ، ؟ ؟ ؟ روس جهان ، باب الابواب زمين و بازار عالم به اين شهر تعلق گرفته است . . . .\r\nدر سال 1221 م [ 618 ق 
  ] ، با آنكه رى رو به انحطاط گذاشته بود بالغ بر 000 ، 700 نفر جمعيت داشته است كه همه‌ى آنها تا آخرين نفر به دست مغول‌هاى چنگيزخان قتل عام شدند . از آن همه شكوه و عظمت ديرين اين شهر بزرگ اينك جز خرابه‌هاى بدريخت چيز ديگرى به جاى نمانده است . كاخ‌ها ، حمام‌ها ، پرستشگاه‌ها ، مسجدها ، خانه‌ها همه يكسر به تل خاك و خرابه‌هاى غم‌انگيزى مبدل شده است كه گاهى از ميان آنها قنات نيمه پرى عبور مىكند . فقط در وسط اين ويرانه‌ها دو برج تنها - كه شايد متعلق به قبرستانى بوده است - هنوز پابرجا است . اينك روستاييان از اين خرابه‌ها همچون يك معدن بهره‌بردارى مىكنند به اين معنى كه آجرهاى آنجا را كه روزگارى با روى هم چيدن آنها ساختمان‌هاى رفيع و باشكوهى سر به آسمان مىساييدند ، مىكنند و به معماران تهران مىفروشند .\r\nنزديك‌ترين برج به بىبىزبيده تقريبا در مركز اين محوطه باقى مانده است كه سردر خارجى آن از بيست و پنج خط منقوش مثلثى شكل با سه رديف خميدگى تاق و يك گيلويى نوين به خط كوفى تشكيل يافته است . يك در - در قسمت شرقى - به كلى از بين رفته ، ولى گچ‌برىهاى اطراف در دوم كه در بالاى آن تزيينات زيبايى به سبك\r\n\r\n\r\n","description":"","footnote":"\r\n( 1 ) . دوران خلافت مهدى عباسى از سال 158 تا 169 ه ق يا از 775 تا 785 م بوده است . در قرن نهم ميلادى خلفاى ديگر عباسى بر سر كار بودند . م .\r\n","page_name":" 301 ","page_number":313},
  {"content":"\r\n\r\nساختمان‌هاى اعراب به چشم مىخورد ، هنوز از گزند روزگار سالم برجاى مانده است .\r\nكمى پايين‌تر از در شرقى برج مدور ديگرى به ارتفاع تقريبا 12 متر از زمين روييده است و روى آن با آجرهاى كوچك به خط كوفى مطالبى به عنوان تزيين نوشته شده .\r\nبقاياى تشخيص‌ناپذير يك قلعه نيز به چشم مىخورد . اينها بودند تنها آثار اولين شهر شهرهاى روى زمين .\r\nاز خرابه‌هاى رى برج سفيد و ستبرى ديده مىشود كه يك سوى آن از بالاى سراشيبى سياه رنگ تپه‌يى به خوبى نمايان است . بالاى اين برج اغلب لاشخورها نشسته‌اند . اينجا دخمه يا برج خاموشى يعنى گورستان زردشتىهاى تهران است .\r\nتعداد زردشتىها بسيار معدود است : گويا از 150 نفر در تهران و جمعا از 8500 نفر در سرتاسر امپراتورى ايران تجاوز نمىكند . از اين عده 6550 نفر در يزد و 1500 نفر در كرمان زندگى مىكنند . به اين ترتيب تعداد پيروان دين باستانى ايران در حال حاضر از تعداد يهودىها ( 19000 نفر ) و مسيحىها ( ارمنىها 45000 نفر و نسطورىها 23000 نفر ) كم‌تر است . اما اين آمار تخمينى است و نبايد صحت آن را دربست پذيرفت ، زيرا اغلب خانواده‌هايى كه در بيرون خود را مسلمان نشان مىدهند ، هنوز مخفيانه دور آتش جاويدان حلقه مىزنند و كتاب‌هاى مقدس قديمى را - بىآنكه مفهوم مطالب آن را درست بدانند - زير لب زمزمه مىكنند . البته براى گريز از اهانت مردم ، چنين تقيه‌يى براى زردشتىها اجبارى است . اگرچه آنان به وسيله‌ى چند تن از شخصيت‌هاى با نفوذ كشور كه شيفته‌ى افتخارات باستانى ايرانىاند و شايد بىآنكه ديگران بدانند هنوز هم به كيش نياكان خود وابسته و وفادار مانده‌اند ، صميمانه حمايت مىشوند . فردوسى با كنايه‌ى خيلى روشن چنين گفته است : تازيان موقع نماز به سوى سنگى [ سياه 
  ] رو مىكنند ولى نياكان ما به دور آتش خوش‌رنگ گرد مىآمدند « 1 » . با وجود اين وضع زردشتىها علىرغم كمك‌هايى كه از طرف همكيشان هندوستانى خود دريافت مىدارند و حمايت نيمه‌رسمى سفارت انگليس زياد قابل تعريف نيست . حتى در يزد عبادتگاه يا آتشكده‌شان مخفى است . در تهران نيز هرچه سعى كردم - حتى با توسل به يك تاجر زردشتى بسيار ثروتمند كه تبعه‌ى دولت انگليس بود - هرگز موفق نشدم به\r\n\r\n\r\n","description":"","footnote":"\r\n( 1 ) . منظور نويسنده اين بيت فردوسى است :\r\n بدانگاه بد آتش خوبرنگ * چه مرتازيان را بود قبله سنگ . م . \r\n","page_name":" 302 ","page_number":314},
  {"content":"\r\n\r\nمعبد اسرارآميز آنان راه يابم . ولى در عوض يكى از روزها توانستيم داخل گورستان آنها را تماشا كنيم : ديوارى كه دور آن كشيده بودند ، در نداشت . به اين جهت براى تماشاى داخل آن مجبور شديم از تپه‌ى مجاور بالا برويم . گورستان عبارت بود از حياطى كه با سنگ‌هاى بزرگ به‌طور مشخص به مستطيل‌هايى قسمت شده بود . بالاى برج نرده‌يى آهنى گذاشته بودند كه روى آن لاشخورها جسد يكى از پيروان زردشت را تكه‌تكه مىكردند . لاشخورهاى ديگر كه تا گلو سير خورده بودند ، با منقار تكه گوشت متلاشى شده‌يى را برداشته و با سنگينى تمام بالاى برج پرواز مىكردند . منظره‌ى بسيار چندش‌آور و نفرت‌انگيزى بود .\r\nهمان روز ، هنگام مراجعت از رى ، شاهد يك حادثه‌ى جوى عظيم شديم : ابر بزرگ زردرنگى كه از زمين به هوا برمىخاست ، كم‌كم سرتاسر ؟ ؟ ؟ فراگرفت . از خلال اين ابر عجيب خورشيد مانند قرص بىرنگى كه نه نور و نه حرارت داشت ، نمايان بود . باد گرمى شروع به وزيدن كرد و تمامى دشت را روبيد . تا چشم باز كرديم خود را در ميان ستونى از شن يافتيم كه پلك‌هاى بسته‌ى ما را به شدت مىسوزاند . هوا چنان گرفته و پر گرد و خاك بود كه نمىشد نفس كشيد . با سرعت هرچه تمام‌تر اسب‌ها را به سوى نجف‌آباد به حركت درآورديم و در آنجا يكى از فرانسويان به نام آقاى آندريو « 1 » كه مدير گلخانه‌هاى سلطنتى است ، با محبت تمام از ما پذيرايى به عمل آورد . مدت يك ساعت توفان شن در و ديوار كاخ را به هم مىكوفت و بعد از رعد و برق شديد ، رگبار تندى شروع شد . وقتى دوباره به سوى تهران راه افتاديم ، خورشيد به حال عادى برگشته بود و جاده خشك بود ، اما هواى داغ و خفه‌كننده از عبور باد آتشين يا سام « 2 » خبر مىداد .\r\n\r\n\r\n","description":"","footnote":"\r\n( 1 ) .  Andrieux \r\n( 2 ) . در اصل  Samyal  .\r\n","page_name":" 303 ","page_number":315},
  {"content":"\r\n . \r\n","description":"","footnote":"","page_name":" 304 ","page_number":316},
  {"content":"\r\n\r\n\r\nفصل هفدهم ايران امروز\r\nديد كلى - كوه‌هاى بزرگ - جاده‌هاى پستى و طرح راه‌آهن - كشاورزى - صنعت - حيوانات و نباتات - ترك و فارس : ايلاتىها و تاجيك‌ها - بورژوازى - مديريت - دادگسترى - ماليات - ارتش - كارمندان - مداخل - محاكم - وزيرها : امين السلطان - ميرزا تقىخان - خلقيات ايرانى - تشيع - سلسله مراتب مذهبى - فرقه‌هاى مختلف - كتمان - صوفيه - يك انقلاب مذهبى - شاه - وليعهد - ظل السلطان - ايران ، ايالت روسى\r\nمساحت ايران 1647070 [ كيلومتر مربع 
  ] « 1 » جمعيتش بالغ بر 7655000 نفر تخمين زده شده است . با توجه به اين آمار وسعت ايران سه برابر خاك فرانسه ولى جمعيتش پانزده برابر كم‌تر از جمعيت آن كشور است . قسمت اعظم اين كشور قابل سكونت و زندگى نيست . به غير از آذربايجان كه به وسيله‌ى نهرهاى پر آبى كه از كوه‌ها سرچشمه مىگيرند ، آبيارى مىشود و منطقه‌ى حاصلخيز ولى ناسالم واقع در ميان درياى خزر و البرز اغلب قسمت‌هاى فلات ايران را زمين‌هاى وسيع شنى يا خاك رس سخت و يا نمك‌زار فراگرفته است . گاهى در ميان قسمت‌هاى باير و لم‌يزرع واحه‌هايى واقع‌اند كه از طريق نهرهايى كه در كنار رودخانه‌ها كنده شده است يا به وسيله‌ى قنات‌ها سيراب مىشوند . بدون ترديد در دوران عظمت باستانى ، اين سرزمين ، سطح زير كشت قابل\r\n\r\n\r\n","description":"","footnote":"\r\n( 1 ) . در اصل هكتار نوشته شده است . ولى به‌طورى كه مىدانيم هر هكتار معادل ده هزار متر مربع است .\r\nضمنا مساحت خاك ايران كه از آن زمان تقريبا تغييرى نكرده ، در دايرة المعارف فارسى 1648000 كيلومتر مربع و در لغتنامه دهخدا و فرهنگ معين 1654000 كيلومتر مربع آمده است . ظاهرا رقمى كه اورسل آورده ، از همه دقيق‌تر است . م .\r\n","page_name":" 305 ","page_number":317},
  {"content":"\r\n\r\nتوجهى داشته است . قنات‌هاى خشكيده‌يى كه مسافران هنوز آثار آنها را در مناطقى كه حالا به صورت باير و بىحاصل افتاده است ، مشاهده مىكنند ، گواه انكارناپذيرى براى تأييد اين واقعيت تاريخى است . كشت و زرع ، آباد و حاصلخيز كردن زمين يكى از اصول اساسى اوليه‌ى دين باستانى ايران بود . همه‌ى پيروان اين آيين كهن موظف به رعايت و اجراى اين اصل بودند . اهمال و بىتوجهى جبرى مسلمانان « 1 » و همه چيز را قدرى و ناشى از مشيت الهى دانستن ، غفلت اميران و سلاطين كه همه‌ى تلاش و كوشش آنان صرف حفظ موقعيت و دفاع از تاج و تخت خود در قبال رقيبان شده ، تدريجا منجر به ويرانى و نابودى روش‌هاى قديمى آبيارى گرديده است : سدهايى كه سابقا آب زيادى براى حاصلخيزى زمين‌هاى پهناور در خود ذخيره مىكردند ، همه رو به ويرانى گذاشته‌اند ، بىآنكه كسى در فكر تعمير يا محافظت آنها باشد .\r\nايران اينك يك كشور رو به زوال است . از مدت‌هاى مديد به اين طرف ناصر الدين [ شاه 
  ] تنها پادشاهى است كه سعى مىكند جلوى اين انحطاط و سقوط اجتناب‌ناپذير را بگيرد ، ولى مساعى او در راه اصلاح اوضاع كشور هنوز نتايج چشمگيرى به بار نياورده است . زوال و انحطاط سراشيبى تندى است و هر كشورى كه در اين مسير افتاد ، بازداشتن آن از سقوط حتمى به اين سادگىها امكان‌پذير نيست . جز يك دگرگونى همه جانبه و تغييرات اساسى عميق هيچ چاره و نيرويى در حفظ بقاى موجوديت آن مؤثر واقع نخواهد شد .\r\nسلسله جبال پهناورى كه از هيماليا تا مديترانه ادامه دارد ، كشور ايران را به دو منطقه‌ى كاملا متفاوت مجزا مىكند . كوهپايه‌هاى شمالى البرز پوشيده از درختان و\r\n\r\n\r\n","description":"","footnote":"\r\n( 1 ) . حكم كلى و تعصب‌آميز صادر كردن دور از شيوه‌ى اهل تحقيق است ، به عنوان مثال در دوران سلطنت سلسله‌ى صفويه كه ايدئولوژى سياسىشان مذهب تشيع بود و در اين راه حتى بنا به مقتضيات سياست وقت متعصب و افراطى نيز بودند ، بيش از هر زمان ديگر در اين مملكت به كشاورزى و آبادى زمين و شهرها توجه شده . علاوه بر آثار بىشمارى كه از آن دوره به يادگار مانده : ذكر اين نكته به عنوان شاهد از صفحه 78 كتاب پر ارج سياست و اقتصاد عصر صفوى ، اثر دكتر باستانى پاريزى بىمناسبت نيست : « . . . شاه عباس خصوصا در حفظ جنگل‌ها كوشا بود . روايتى شنيدم كه وقتى كه از كوير پياده مىگذشت تا به آستان قدس رضوى مشرف شود ( 1010 ق / 1601 م ) در بين راه متوجه اهميت تك‌درخت‌هاى بيابان‌ها شد كه چگونه جان مسافران و رهگذران را نجات مىبخشد ، گويا دستور داده بود كه بعد از اين اگر كسى از اين درخت‌هاى بيابان بىجهت قطع كند او را به قتل رسانند و اين شديدترين دستور براى حفظ جنگل‌ها و مراتع بود كه مثل قوانين دراكون آن را با خون نوشته بودند . . . » . م .\r\n","page_name":" 306 ","page_number":318},
  {"content":"\r\n\r\nسبزىهاى فراوانى است كه در وراى رود سند نظير آنجا را مىشود پيدا كرد . درحالىكه در فلات‌هاى ايران ، افغانستان ، و بلوچستان با همه زحمت و مشقتى كه ساكنان آنها متحمل مىشوند ، جز حاصلى ناچيز ، چيز ديگرى به دست نمىآيد .\r\nسلسله جبال البرز شكل و شالوده‌ى يكنواخت و پيوسته‌يى ندارد . در واقع بيش از آنچه يك رشته كوه پيوسته و يك‌دستى باشد ، از مجموعه‌ى كوه‌هاى مجزايى كه به وسيله‌ى جبال ثانوى به هم متصل شده‌اند ، تشكيل شده است .\r\nشاه كوه شرقىترين و يكى از مرتفع‌ترين قسمت‌هاى البرز است ( 4200 متر ) ، و يكى از جاده‌هاى پر رفت و آمد ايران در گردنه‌ى چالچيان « 1 » ( 2620 متر ) از ميان اين كوه عبور مىكند و دامغان را به جلگه‌هاى علفزار تركمن صحرا و تهران را به استرآباد پيوند مىدهد .\r\nجاده ديگرى كه امروزه بيش‌تر مورد استفاده قرار مىگيرد ، راه شمشيربر « 2 » است كه همچنان از قسمت تقريبا شرقى شاه‌كوه گذشته و در چشمه على به جاده‌ى اولى مىپيوندد .\r\nكوه دوم سوادكوه است كه درست در امتداد درياى خزر واقع است و از اين كوه رودخانه‌هاى نسبتا پرآبى مانند تجن ، تالار و بابل « 3 » سرچشمه مىگيرند . جاده‌ى قديمى مازندران از امين‌آباد و عبد الطالب ؟ « 4 » در گردنه‌ى معروف فيروزكوه كه احتمالا همان دروازه‌ى خزر « 5 » باشد از سوادكوه مىگذرد . جاده جديدى نيز ساخته‌اند كه گردنه‌هاى اسك در دامنه‌ى شرقى دماوند را دور مىزند و در امتداد هراز به سوى آمل سرازير مىشود .\r\nبه فاصله‌ى كمى از قسمت جنوب ، سلسله جبال دماوند قرار دارد كه به بيش از 2000 متر زمين مسلط و يك رشته كوه آتشفشانى خاموش است . بعضى از تركيبات گوگردى كه از اين كوه به صورت بخار متصاعد مىشود ، صعود به قله‌ى آن را مشكل و خطرناك كرده است . محيط دهانه‌ى آتشفشان كه پر از برف و يخ است ، بالغ بر 300 متر مىشود .\r\nاز بالاى قله‌ى اين كوه ، افق زمين‌هايى تا مساحت 000 ، 100 كيلومتر مربع زير پاى انسان قرار مىگيرد . يك نفر طبيعىدان به نام اوشرالوى « 6 » توانست براى اولين‌بار بر قله‌ى آن\r\n\r\n\r\n","description":"","footnote":"\r\n( 1 ) . در اصل  Tchaltchanlyan  .\r\n( 2 ) . در اصل  Shamsherbour  .\r\n( 3 ) . اسم اين رودخانه‌ها به ترتيب  Tejdend  ، و  Balboul , Talar  نوشته شده است .\r\n( 4 ) .  Abdul - Talib \r\n( 5 ) .  Pyloe Caspioe  : دروازه‌ى خزر را مسير عبور اسكندر مىدانند . ر . ك : تحقيقات جغرافيايى راجع به ايران تأليف آلفونس گابريل ، ترجمه‌ى خواجه نورى ، انتشارات ابن سينا ، ص 27 . م .\r\n( 6 ) .  Aucher Eloy \r\n","page_name":" 307 ","page_number":319},
  {"content":"\r\n\r\nدست يابد . « 1 » ارتفاع دماوند دقيقا معلوم نيست . با اين همه نبايد بلندى آن كم‌تر از 6500 متر باشد « 2 » ، ولى ايرانىها با تواضع تمام ! ارتفاع كوه را در حدود 000 ، 30 متر مىدانند . به اعتقاد آنها فقط رستم بر قله‌ى اين كوه كه كوهستان مقدس و مادر تمامى كوه‌هاى عالم است پا گذاشته است . گرداگرد دماوند ديوها اقامت دارند و ستارگان هفت صور فلكى به دور آن مىچرخند . كشتى نوح با قله‌ى اين كوه روشنايى ، سرچشمه آب‌ها و گهواره همه مردم روى زمين برخورد كرد و متوقف شد . جشن باشكوهى به مناسب پيروزى فريدون بر ضحاك - غول عجيبى كه از شانه‌هايش مارهايى سر برآورده بودند و خوراكشان مغز انسان‌ها بود - در دهكده‌ى مجاور اين كوهستان همه ساله برگزار مىشود . نظير كوه آرارات ، دماوند نيز كليه داستان‌هاى مربوط به تكوين عالم و سنت‌هاى افسانه‌يى نژاد كهنسال آسيايى را يك جا در خود جمع و متمركز كرده است .\r\nآن قسمت از كوه‌هايى كه منحصرا به نام البرز معروف است ، از غرب دماوند تا تخت سليمان ( 4400 متر ) امتداد دارد . ارتفاع توچال كه مستقيما بر تهران مسلط است بيش از 3900 متر نيست . دو جاده كه از دره‌هاى چالوس و شيرارود مىگذرند ، تهران را به كرانه‌ى بحر خزر مربوط مىكنند . جاده‌ى ديگرى كه از سمام ، غربىترين قسمت كوهستان البرز عبور مىكند ، در فصول گذشته به تفصيل توصيف شده است . كوه‌هاى طالش آخرين قسمت سلسله جبال البرز در شمال غربى است . مرتفع‌ترين قله‌ى اين كوه‌ها سبلان است كه آتشفشان خاموشى است و در حدود 4844 متر ارتفاع دارد . قله‌ى سلسله جبال ديگرى كه با كوه قبلى پيوند دارد ، سهند ناميده مىشود و ارتفاعش در حدود 3546 متر است .\r\nبه‌طورى كه ملاحظه مىشود ، ايران بهشت كوهنوردان است . زمانى كه راه‌آهن ، تهران\r\n\r\n\r\n","description":"","footnote":"\r\n( 1 ) . در دايرة المعارف فارسى مصاحب اولين صعود به وسيله تيلر تامسون در سال 1873 ذكر گرديده و در آخرين چاپ دايرة المعارف لاروس بزرگ صعود يك اكيپ ايرانى - فرانسوى ( از ايران گيلان‌پور و رشتيان ) در سال 1945 ضبط شده است . اما ابودلف ، جهانگرد معروف كه در سال‌هاى 942 - 952 م / 331 - 341 ه ق در ايران سياحت مىكرده است ، مدعى است شخصا و با سخنى فراوان از اين كوه بالا رفته است و در سفرنامه‌اش مىنويسد : « . . گمان نمىكنم هيچ‌كس از مكانى كه من رسيده‌ام بالاتر رفته باشد . . . » ر . ك : سفرنامه ابودلف در ايران . ترجمه‌ى ابو الفضل طباطبائى ، ص 78 
  ] . م .\r\n( 2 ) . در زمان ما بلندترين ارتفاعات قلل كوه‌هاى نامبرده در فوق را به ترتيب زير مىدانند : دماوند 5670 متر ، تخت سليمان 4650 متر ، توچال 3967 متر ، سبلان 4821 متر ، سهند 3722 متر ، الوند 3570 متر و دنا 4275 متر . م .\r\n","page_name":" 308 ","page_number":320},
  {"content":"\r\n\r\nرا به اروپا وصل كند ، بدون شك دماوند باشكوه ، كعبه‌ى كوهنوردان بىباك محسوب خواهد شد . البته كوه‌هاى ديگرى نيز در ايران وجود دارند كه بىآنكه با البرز قابل قياس باشند ، در حد خود عظيم و پراهميت هستند ؛ از جمله الوند ( 3720 متر ) در نزديكى همدان ، عليجوك ( 4200 متر ) در جنوب اصفهان و كوه دينار ( 5200 متر ) در شمال شيراز .\r\nدر كنار كوه‌هاى ايران ، نظير كوه‌هاى قفقاز ، درياچه كم است . غير از درياچه‌ى اروميه يا درياچه‌ى شاهى - در سمت غربى شهر تبريز - درياچه درخور توجه ديگرى وجود ندارد . آب درياچه‌ى مزبور كه مساحتى در حدود چهار هزار كيلومتر مربع را فراگرفته از آب بحر الميت پرنمك‌تر و پريدتر است ، به‌طورىكه در اين درياچه هيچ نوع ماهى نمىتواند زندگى كند . دو درياچه‌ى شور ديگر نيز به نام‌هاى درياى نمك يا نيريز و مهارلو « 1 » در ايران واقع‌اند و هر دو در مجاورت شيراز قرار دارند و احتمالا بعد از قرن دهم پيدايش يافته‌اند .\r\nدر سرتاسر زمين پهناور ايران فقط يك رودخانه‌ى بزرگ جريان دارد : رود كارون شعبه‌يى از شط العرب كه از كوه‌هاى لرستان سرچشمه مىگيرد و تا سراشيبى تند اهواز قابل كشتىرانى است . يك نفر انگليسى به نام آقاى ايست كورت « 2 » در سال 1836 كشتى بخارى خود را تا اين نقطه آورد و يك انگليسى ديگر ، آقاى سلبى « 3 » حتى تا شوشتر نيز رسيد . از اين تاريخ به بعد كارون همواره مورد توجه شديد انگليسىها واقع شده است .\r\nحوزه‌ى كشتىرانى كه روى اين رودخانه داير شد به كارخانه‌هاى انگليسى اين امكان را داده است تا عليه محصولات روسى - كه بازارهاى شمالى و مركزى ايران را منحصرا در اختيار خود دارند و حتى در بازارهاى شيراز نيز رقيب سرسخت توليدات انگليسى محسوب مىشوند - مبارزه موفقيت‌آميزى را آغاز كنند . تجارتخانه‌ىگرى ، داوز و شركا « 4 » لندن به دولت‌هاى انگلستان و ايران پيشنهاد داده است كه با پرداخت مبلغى ناچيز - سالانه در حدود چهار هزار ليره - انحصار كشتىرانى اين منطقه را براى خود بگيرند ولى تا امروز ايرانىها به اين پيشنهاد روى خوش نشان نداده‌اند .\r\nاز لحاظ توسعه و گسترش جاده‌هاى ارتباطى وضع ايران به هيچ وجه قابل تعريف نيست . شاهراه‌هايى كه ما در اروپا داريم ، براى ايرانىها كاملا ناشناخته و حتى تصورش\r\n\r\n\r\n","description":"","footnote":"\r\n( 1 ) . اسم اين درياچه را  Le Mahlia  نوشته است .\r\n( 2 ) .  Mr . Eeast Court \r\n( 3 ) .  Mr . Selby \r\n( 4 ) .  Gray , Dawes et Cie \r\n","page_name":" 309 ","page_number":321},
  {"content":"\r\n\r\nنيز مشكل است . فقط بلدند ادعا كنند : « اگر اروپايىها اسب‌هايى نظير اسب‌هاى ما را داشتند ، اصولا احتياجى نبود كه زحمت ساختن جاده را به خود بدهند ! » . جاده‌هاى شاهى هم حتى آنهايى كه چاپارخانه نيز دارند ، نه خوب طرح‌ريزى شده‌اند و نه خوب نگهدارى مىشوند . يكى از اين جاده‌ها از جلفا - سرحد روسيه - آغاز و بعد از عبور از شهرهاى تبريز و قزوين به تهران منتهى مىشود . جاده‌هاى ديگرى پايتخت را به شهرهاى قم ، كاشان ، اصفهان ، شيراز و بوشهر وصل مىكنند . شاخه‌يى از اين راه از اصفهان به يزد ، كرمان و بندرعباس ادامه دارد . بالأخره شهرهاى استرآباد و مشهد در شرق ، همدان در غرب به وسيله‌ى جاده‌هاى چاپاررو به تهران متصل مىشوند . از طريق اين راه‌ها فاصله‌ى ميان دو شهر را تا حدى سريع‌تر مىشود پيمود . اوئيلن مسافت نود فرسنگى ما بين تهران و اصفهان ، پايتخت قديم ايران را در عرض دو روز و نيم طى كرد كه به حق يك شاهكار اسب‌سوارى است و سخت مورد تحسين ايرانيان واقع شد . شبكه‌هاى تلگراف ، تهران را با شهرهاى عمده‌ى داخلى ، همچنين با هند و اروپا مربوط مىكند .\r\nطرح احداث راه‌آهن كه شاه مدت‌ها است اميد كشيدن آن را در دل مىپروراند ، گويا به زودى تحقق خواهد يافت . يك نفر فرانسوى به نام آقاى بواتال « 1 » امتياز خط رشت ، قزوين ، تهران و اصفهان را به دست آورده است . براى اينكه اولياى كشور انگلستان از اين لحاظ آزرده خاطر نشوند ، سخن از امتداد اين خط تا شيراز و بوشهر نيز در ميان است .\r\nاگر روزى ، بر خلاف طرح بارون دورويتر « 2 » كار راه‌آهن به پايان رسد ، به احتمال قوى همه‌ى آرزوهاى شاه نقش بر آب خواهد شد و نفع اين راه در نهايت عايد امپراتور روسيه يا امپراتوريس هند و يا شايد هر دو توأما خواهد گرديد . چنين آينده‌يى البته براى سلسله قاجاريه بدبختى محتومى است ولى مردم ايران اجبارا نفعشان در اين خواهد بود كه به يكى از اين دو امپراتورىها ملحق يا بين اين دو همسايه قوى تجزيه شوند . « 3 » هرچه باشد احداث راه‌آهنى كه دو قاره را به هم پيوند دهد ، احتمالا در استقلال ايران همان اثرى را خواهد داشت كه كانال سوئز در سرنوشت كشور مصر داشت . غير از اين خط مسير راه‌آهنى را بين باكو و رشت در امتداد كرانه و يكى ديگر را در فواصل شهرهاى\r\n\r\n\r\n","description":"","footnote":"\r\n( 1 ) .  Mr . Boital \r\n( 2 ) .  Baron de Reuter \r\n( 3 ) . پيش‌بينى نويسنده در اين مورد فقط چند سالى در ايام جنگ جهانگير دوم به بهانه‌ى خط ارتباطى جنوب به شمال و رساندن آذوقه و تجهيزات به روسيه به مرحله‌ى تحقق نزديك شد و رسيده بود بلايى ولى به خير گذشت . م .\r\n","page_name":" 310 ","page_number":322},
  {"content":"\r\n\r\nتفليس ، تبريز و تهران بررسى كرده‌اند . ولى ظاهرا اجراى اين دو طرح نظير خط سومى كه از راه موصل ، تهران ، هرات ، كابل ، دو شهر الكساندرت « 1 » و آتوك « 2 » را به هم وصل مىكرد ، فعلا متروك مانده است . بعضى از مهندسان انگليسى در اين سال‌هاى اخير خطى را توصيه كرده‌اند كه مبداء آن تريپولى است و از طريق شهرهاى حلب ، موصل ، بغداد و بوشهر به كراچى راه پيدا مىكند .\r\nدر انتظار پياده كردن اين طرح‌هاى قشنگ حتى يك پنجاهم زمين‌هاى اين سرزمين نيز زير كشت نخواهد رفت . كمبود مختصر يا بدى محصول كافى است كه چنان قحطى و نايابى وحشتناكى بروز كند كه حتى در زمان عادى قيمت گندم يا برنج در بعضى از شهرهاى بزرگ ، مثلا در تهران و مشهد چهار يا پنج برابر بيش‌تر از شهرهاى توليدكننده‌ى اين محصولات به فروش برسد . در سال 1861 [ 1278 ق 
  ] قحطى و گرسنگى كم‌سابقه‌يى سرتاسر ايران را به نابودى كشاند . حتى در تهران منجر به شورش و آشوبى خونين گرديد . در سال 1871 - 1872 [ 1288 ق 
  ] بلاى ديگرى مجددا نازل شد . فقط در مشهد از 000 ، 120 نفر جمعيت تعداد 000 ، 80 نفر از گرسنگى تلف شدند . اينك نه تنها وسايل ارتباطى بين شهرها موجود نيست ، بلكه زمين‌هاى وسيعى را كه سابقا در آنها غله كاشته مىشد ، حالا براى كشت ترياك اختصاص داده‌اند . در سال 1871 - 1872 معادل 000 ، 522 ، 1 فرانك و در سال 1880 - 1881 در حدود 000 ، 175 ، 21 فرانك ترياك به خارج صادر شده است .\r\nوسعت بىانتهاى زمين‌هاى سلطنتى و املاك رجال بزرگ و گسترش روزافزون موقوفات يكى از علل اوليه‌ى ركود و تنزل كشاورزى در اين كشور است . روستاييان كه كوچك‌ترين اميدى به تملك زمين‌هايى كه در آن كشت و زرع مىكنند ندارند ، علاقه‌يى به بهبود وضع كشاورزى و بالا بردن سطح محصول از خود نشان نمىدهند . موقوفات كه عوايد آنها براى حفظ و نگهدارى مساجد و كمك به روحانيان صرف مىشود ، سال به سال رو به تزايد است . شايد بعضى مالكان از ترس اينكه مبادا ملكشان كم و بيش به صورت مشروع مورد مطالبه‌ى دولت قرار بگيرد ، تمام يا قسمتى از دارايى خود را وقف\r\n\r\n\r\n","description":"","footnote":"\r\n( 1 ) .  Alexandrette  : همان بندر اسكندرون در درياى مديترانه است كه از سال 1939 جزء قلمرو تركيه گرديد . م .\r\n( 2 ) .  Atock \r\n","page_name":" 311 ","page_number":323},
  {"content":"\r\n\r\nمساجد مىكنند تا به اين صورت كليه‌ى عوايد آن براى خودشان محفوظ بماند يا با اين شرط ملكى را وقف مىنمايند كه سهمى از آن نصيب وارث شود . سابقا نادرشاه دستور داده بود قسمت اعظم موقوفات به نفع دولت ضبط گردد ولى بلافاصله در اثر اعمال نفوذ روحانيان وضع اوقاف دوباره به حالت اول برگشت .\r\nوضع صنعت نيز چون كشاورزى رونق و شكوفايى لازم را ندارد ، اجناس انگليسى و روسى خيلى بهتر از اجناس وطنى بازار دارند . براى وارد يا صادر كردن هر كالايى بايد معادل 5 درصد ارزش كلى آن به‌طور ثابت عوارض پرداخت . ولى براى كالاهاى بومى ، ماليات دروازه و حقوق گمرك داخلى عليحده‌يى نيز علاقه مىگيرد كه اروپاييان از پرداخت آن معاف‌اند . ظاهرا هدف دولت از وضع چنين عوارضى فقط تخريب و از بين بردن صنعت ملى بوده است . مجموع مبادلات خارجى ايران سالانه معادل 000 ، 000 ، 150 فرانك ارزيابى شده است كه از اين مبلغ يك سوم جهت واردات و دو سوم براى صادرات اختصاص دارد . ضمنا از ثروت بىكران زيرزمينى اين كشور خيلى كم استخراج و بهره‌بردارى شده است . رگه‌هايى از نفت ، نمك معدنى ، طلا ، نقره ، مس ، سرب ، قلع ، مرمر ، آهن ، مرمر سبز و حتى ياقوت و فيروزه در زمين‌هاى اين كشور يافت شده است كه مهندسان اروپايى از اين ثروت خداداد منافع خيلى خيلى بيش‌ترى از آنچه كه فعلا همكاران ايرانى آنها به دست مىآورند ، تحصيل خواهند كرد .\r\nانواع رستنىها در كرانه‌هاى خزر بىنهايت زياد ولى در ساير قسمت‌هاى فلات ايران خيلى كم ديده مىشود . در اين نواحى فقط گندم و جو مىكارند . كشت انجير ، توت و تاك نيز در حال توسعه است . در بعضى از مناطق كشور درختان ميوه‌ى زيادى به عمل مىآيد و اهالى اين مناطق فقط از راه فروش خشكبار زندگى مىكنند . نخل كه سابقا در كرانه‌هاى خزر فراوان بود ، حالا شايد به غير از حوالى سارى در مناطق ديگر شمال نمونه‌يى از اين درخت پيدا نشود . در جنوب كشور نيشكر جاى خود را به خشخاش داده است . ولى هنوز هم نخلستان‌هاى فراوانى در اين قسمت‌ها وجود دارند كه محصول خرماى آنها در سرتاسر مشرق زمين معروف است .\r\nبعضى حيوانات وحشى ايران انواع خاص و كميابى دارند ، اگرچه تعدادشان كم است ولى از اين انواع در ماوراى قفقاز و حتى در هندوستان هم پيدا نمىشود . گله‌هاى غزال و گورخر در بيابان‌هاى ايران فراوان يافت مىشود . ببر شاهى در جنگل‌هاى گيلان و\r\n\r\n","description":"","footnote":"","page_name":" 312 ","page_number":324},
  {"content":"\r\n\r\nمازندران گاهى ديده شده است ولى نسل شيرهاى بىيال فارس تقريبا از بين رفته . در ميان حيوانات اهلى ، اسب‌هاى خراسان ، كردستان و مخصوصا تركستان خيلى معروفند .\r\nشترهاى خراسان نيز به اندازه‌ى سه برابر شترهاى معمولى بار مىبرند ، سرعتشان نيز فوق العاده است ولى به پاى سرعت جمازه‌هاى معروف سيستان نمىرسد .\r\nدر بعضى از فصول سال سگ‌ماهى يا اوزون بورون در نزديكى كرانه جنوبى درياى خزر خيلى زياد يافت مىشود . به اين جهت تمامى شيلات شمالى را به روس‌ها اجاره داده‌اند تا از اين ماهىها براى استخراج خاويار استفاده كنند . ماهى قزل‌آلا و آزاد ماهى را نيز به مقدار فراوان از رودخانه‌هاى مازندران و رودخانه‌هاى كوه‌هاى مجاور آن مىتوان گرفت . در قنات‌هاى زيرزمينى يك نوع ماهى ريشدار كورى زندگى مىكند ، اگرچه گوشتش خوردنى است ولى زياد مطبوع و مورد پسند نيست .\r\nدر سرآغاز تاريخ ، دو قوم يكى تورانىها يا مادها ، ديگر آريايىها يا پارس‌ها در ايران ساكن شدند . اين دوگانگى قديمى از لحاظ ريشه‌ى قومى تا به امروز ادامه دارد : مردم شمال را جمعيتى از ريشه‌ى ترك [ زبان 
  ] ها تشكيل مىدهند و در جنوب عنصر پارسى فارس‌ها غلبه دارد . ولى هر دو به وسيله‌ى يك دين مشترك - كه با ساير فرق اسلامى فرق‌هايى دارد - به هم گره خورده و يك ملت واحد به نام ملت ايران را تشكيل داده‌اند .\r\nشاه فعلى كه از دودمان قاجار است ، تبار ترك دارد « 1 » . كمى پيش زبان تركى ، زبان دربارى ايران بود و در ارتش نيز بيش‌تر از تبار ترك [ زبان 
  ] سربازگيرى مىشود . فوج‌هايى كه در پادگان فارسى به خصوص در شهر ناآرام شيراز مستقر هستند ، همه‌ى افرادشان از آذربايجانىها تشكيل شده‌اند .\r\nترك‌هاى تاتار در ايران خصيصه‌ى ملى خود را حفظ كرده‌اند . جسارت و صداقتشان از فارس‌ها بيش‌تر ، ولى هوش و فراست‌شان از آنها كم‌تر است . اين را هم نبايد ناگفته گذاشت كه ايرانىهاى امروز نماينده‌ى نژاد خالص ايران باستان نيستند . فتوحات اعراب و حملات مغول خون سامى و تورانى را در رگ‌هاى آنها وارد كرده است . زردشتىها كه\r\n\r\n\r\n","description":"","footnote":"\r\n( 1 ) . درست است كه ريشه‌ى اصلى دودمان قاجار به يكى از طوايف قزلباش ترك و حتى بنا به روايتى به شخصى به نام قاجار نويان از رؤساى ايل جلاير مغول مىرسد اما اولا افراد اين خاندان ساليان درازى است كه از ايرانيان اسم و رسم‌دار و در مجموع علاقه‌مند به اين آب و خاك به شمار مىروند و ثانيا آذربايجان سرزمين اصلى و در واقع مهد مادها است و در آريايى الاصل بودن مادها هم جاى كوچك‌ترين شبهه و ترديد نيست . م .\r\n","page_name":" 313 ","page_number":325},
  {"content":"\r\n\r\nهميشه از مسلمانان فاصله گرفته‌اند ، بىشك كم‌تر خون خارجى در رگ‌هايشان جارى است . بعضى از مردمى كه در واحه‌هاى دور افتاده يا كوهپايه‌هاى صعب العبور زندگى مىكنند نيز نظير زردشتىها نسلشان دست نخورده مانده است . ازاين‌رو لهجه‌ى كوه‌نشينان قهرود « 1 » شباهت زيادى به زبان پهلوى دارد . قبايلى نيز كه ريشه‌ى عرب دارند ، در سواحل خليج فارس ساكن شده‌اند .\r\nترك‌ها و فارس‌ها به دو دسته‌ى چادرنشين ( ايلاتىها ) و ثابت و يكجانشين ( تاجيك‌ها ) تقسيم مىشوند . چادرنشين‌ها افرادى نيستند كه دايما گله‌هاى خود را در جستجوى چراگاه‌هاى تازه از جايى به جاى ديگر بگردانند بلكه آنها با كشاورزى و نيز چوپانى امرار معاش مىكنند . آنها همه ساله در زمستان در منطقه‌ى معين و ثابتى اقامت دارند و حتى آنهايى كه مرفه‌ترند ، مخصوصا تيره‌هايى از نژاد ايرانى نظير كردها ، بختيارىها و لرها داراى خانه و زندگى نيز هستند . بعد از جمع‌آورى خرمن ، همه‌ى آنها كوچك و بزرگ به‌طور دسته جمعى راهى ييلاق‌هاى خوش آب و هوايى مىشوند كه در دامنه‌ى كوهستان‌ها قرار گرفته و هميشه اختصاص به آنها داشته است . اين قبايل به وسيله‌ى رؤسايى كه اغلب سمتشان موروثى است ، اداره و رهبرى مىشوند . مجموع ايلات و عشاير - اگر چادرنشينان اعراب جنوب غربى و بلوچ‌هاى كرمان و مغستان « 2 » ؟ را هم به شمار آوريم - در حدود يك چهارم و حتى يك سوم كل جمعيت ايران است .\r\nچادرنشينان از رهگذر گله‌ها و محصولات زراعىشان و روستاييان از عوايد مزارع خود زندگى مىكنند . ولى افراد شهرنشين يا تاجيك ، پيشه‌ور ، تاجر ، دلال ، ميرزا ، كارمند دولت و يا ندرتا نزول‌خوار هستند .\r\nپيشه‌وران و تاجرها نظير همكاران اروپايى خود جنس را به قيمت ارزان مىخرند و تا آنجا كه تيغشان ببرد به قيمت گران مىفروشند . اين دو دسته ، تشكيلات صنفى نيز دارند و كسى را به نمايندگى خود انتخاب مىكنند تا به‌طور نيمه‌رسمى بين آنها و مقامات دولتى واسطه باشد . براى اين كار صندوق مشتركى نيز دارند كه اعضاى صنف به فراخور حال مبلغى مىپردازند .\r\nتعداد نزول‌خواران بسيار كم و معدود است ، زيرا دولت ايران نه وام مىدهد نه داراى\r\n\r\n\r\n","description":"","footnote":"\r\n( 1 ) . در اصل  Korhoud  چاپ شده است و ظاهرا قهرود صحيح است . لهجه قهرودى از لهجه‌هاى مركزى ايران است . م .\r\n( 2 ) .  moghistan  : احتمالا منظور مكران است .\r\n","page_name":" 314 ","page_number":326},
  {"content":"\r\n\r\nسهام دولتى و بنگاه معاملاتى رسمى است ، در نتيجه اين چند نفر [ در هر شهرى 
  ] در برابر وثيقه‌ى قابل اطمينان با ربح 25 تا 30 درصد وام مىدهند . بعضى ديگر سرمايه‌ى خود را در اختيار تاجرى مىگذارند . او اين سرمايه را به كار مىاندازد و در سر موعد معين سود حاصله را مىپردازد . ولى همه‌ى اين‌گونه آدم‌ها به ندارى و فقر تظاهر مىكنند تا چيزى از ثروت آنان به كيسه‌ى مأموران دولت نرود .\r\nتعداد زيادى واسطه و دلال نيز وجود دارد و ظاهرا هيچ معامله‌يى بين دو طرف ذينفع ، بدون مداخله‌ى اين دلال‌ها نمىتواند به نتيجه قطعى برسد . كسى كه مىخواهد چيزى را بفروشد يا بخرد يا اجاره كند و يا اجاره بدهد ، خود رأسا به اين كارها دست نمىزند ، بلكه به يكى از اين واسطه‌ها متوسل مىشود . حرفه‌ى دلالى حرفه‌يى ساده ، پرسود و بسيار باب طبع ايرانىها است ، چون ضمن اشتغال به آن مىتوانند به هرگونه زرنگى ، حيله ، حقه و فوت و فن‌هايى كه در ضمير اغلبشان نهفته است ، دست بزنند .\r\nاصفهانىها و شيرازىها به علت كاركشتگى در دورنگى و حيله‌گرى در دلالى شهرتشان از همه بيش‌تر است . درحالىكه اگر دقيقا بررسى شود اين سخنى بيش نيست . چون اصولا هر ايرانى از صدر تا ذيل ، در حيطه‌ى عمل خود بالفطره دلال بوده يا هست يا خواهد بود : وزير در مزايده ايالت ، كارمند براى گرفتن پست ، فرد بىسروپايى كه دستش به هيچ عرب و عجمى بند نيست براى گرو گذاشتن لباس و كاسه و كوزه كهنه يا يك ماهىتابه . سودى كه از اين رهگذر عايد مىشود ، به مداخل معروف است .\r\nحتى خود شاه نيز به چنين عوايد مختصرى بىتوجه نيست ، در برابر پيشكشى از تقصير مجرمين مىگذرد و يا القاب پر آب و تابى به عاليجنابان اعطا مىكند .\r\nميرزاها طبقه‌ى خاصى را - كه بسيار باهوش و سريع الانتقال ولى پرشروشور و آشوب‌طلب هستند - تشكيل مىدهند . ميرزا اصطلاحا عنوان افراد تحصيل كرده است ، ولى در مفهوم وسيع‌تر به كسانى اطلاق مىشود كه براى احراز مشاغل ، تعليم و تربيت خاصى ديده‌اند و شايستگى اداره‌ى كارهايى را نيز دارند . بدبختانه هميشه ميزان تقاضا از عرضه بسيار زيادتر است و با وجود جاى خالى محدود ، تعداد بىشمارى داوطلب اشغال پست‌هاى پر آب و نانى هستند . به اين جهت ميرزاهاى بىكار - كه دستشان از همه جا كوتاه است - سراسر زندگى خود را با شركت در دسيسه‌ها و توطئه‌هاى دايمى به سر مىبرند تا شايد بتوانند جاى پايى براى خود دست و پا كنند . آنهايى كه توفيق\r\n\r\n","description":"","footnote":"","page_name":" 315 ","page_number":327},
  {"content":"\r\n\r\nيارشان بشود و پستى گير آورند ، آن وقت همه‌ى تلاش و كوششان صرف حفظ موقعيت مىشود . اين گروه در واقع ظريف‌ترين ، گرگ‌بالان ديده‌ترين ، با روح‌ترين ، بذله‌گوترين ، خلاصه خوش مشرب‌ترين افراد مردم ايران هستند . هرجا كه مردم براى تفريح و سرگرمى دور هم جمع شوند ، به ويژه در بازار كه محل رفت و آمد آدم‌هاى بىكار است ، جمعى از ميرزاها نيز براى خود پاتوغ مخصوص دارند و محضرشان از همه شيرين‌تر است . البته مشروط بر اينكه اشتغالات ادارى براى تفريح و خوش‌گذرانى آنها وقتى باقى گذارد . يك روز با چشم خود صاحب منصبى را ديدم كه به همراه منشى خود به ارگ مىرفت . اين ميرزا چند طومار كاغذ را در دستمالى پيچيده و چهارگوشه‌ى آن را گره زده بود . محتويات اين دستمال دفتر و دستك محاسبات و بايگانى يك وزارتخانه را تشكيل مىداد . به عبارت ديگر قسمت عمده‌يى از كارهاى مملكتى در دستمال ميرزايى خلاصه شده و جا گرفته بود .\r\nاز لحاظ جسمانى شايد ايرانىها در بين تمام ملل دنيا به نمونه‌ى زيبايى واقعى ، آن‌طور كه ما مفهوم اين كلمه را تعبير مىكنيم ، نزديك‌تر باشند . از لحاظ معنوى نيز سرعت درك و يادگيرى و قدرت حافظه‌ى اين ملت واقعا اعجاب‌آور است ، ولى ثبات رأى ندارند و به يادگيرى سريع اكتفا كرده ، كم‌تر درصدد غور و بررسى عميق‌تر برمىآيند . از لحاظ روحى و اخلاقى خصوصيات نياكان خود را پاك از دست داده‌اند . اين فرزندان ايرانيان خالص كه از كوچكى تير و كمان به دست گرفتن و سخن راست گفتن را قبل از هر چيز ديگر مىآموختند اكنون شايد از لحاظ روحيه‌ى ملى چنين تصور كنند كه از اين دو خصلت برجسته ، اولى در دوران ما بىفايده و دومى زايد و بىحاصل است .\r\nبسيارى از مردم به عمد دروغ مىگويند و دروغ‌نگفتن در مواقعى كه ادب و نزاكت ايجاب مىكند ، كار يك روستايى غير متمدن است . دروغ به قدرى متداول است كه حتى ضرب المثلى هم در اين مورد ساخته‌اند : « مىدانم كه دروغ مىگويى با وجود اين خوشم مىآيد » . شجاعت نيز صفت و خصلتى نيست كه ايرانيان امروز از آن برخوردار باشند .\r\nاهالى بعضى از شهرها - بيش‌تر از همه كاشان - به ترسويى شهره‌اند . به نحوى كه از دادن سرباز به قشون معاف شده‌اند .\r\nتعدد زوجات هنوز ميان مردهاى ايران رواج كامل دارد . ولى بعضى از فرقه‌ها آن را به شدت منع كرده‌اند . به غير از تعدد همسران قانونى كه قرآن آن را مجاز دانسته است ،\r\n\r\n","description":"","footnote":"","page_name":" 316 ","page_number":328},
  {"content":"\r\n\r\nايرانيان ازدواج موقت هم دارند كه مدت دوام چنان ازدواج‌هايى برحسب توافق طرفين ، چند سال يا چند ساعت است . كودكانى كه از اين ازدواج عجيب حاصل مىشوند ، كودكان مشروع و حلال‌زاده شمرده مىشوند . طلاق كه بين شوهر و زن بسيار ساده است ، مانع از آن نيست كه مرد دوباره همان زن را به حباله‌ى نكاح خود درآورد ، مشروط بر اينكه در فاصله‌ى طلاق و ازدواج مجدد ، زن به‌طور واقعى يا صورى با شخص ثالثى ازدواج كرده باشد « 1 » .\r\nبردگى غيرقانونى نيست ، ولى از نظر ايرانيان مكروه و نفرت‌آور است . آنان با برده‌ها كه اغلب از افراد سومالى يا زنگبار هستند با منتهاى محبت و ملايمت رفتار مىكنند و حتى آنها را جزئى از افراد خانواده خود به شمار آورده و با عنوان بچه يعنى فرزند خود به آنها خطاب مىكنند .\r\nسازمان ادارى و حكومتى ايران از عصر ساتراپ‌ها تغييرات زيادى نكرده است .\r\nمىتوان گفت كه بيگلر بيگىها - يا والى ايالات - در واقع وارثان بلافصل همان ساتراپ‌ها هستند . اگر واضح‌تر بگوييم انتصاب اين حكام معلول نوعى مزايده‌ى دولتى است . منتظر الحكومه‌ها قبلا برآورد مىكنند كه از هر ايالتى چه مبلغ عايدى در خواهد آمد و از آن مبلغ چقدر به صندوق دولت و چقدر به عنوان مداخل به جيب والى ريخته خواهد شد . در عيد نوروز داوطلبان بيگلربيگى بودن مبالغى به شاه پيشنهاد مىكنند تا فرمان حكومت ايالت موردنظر را به دست آورند . كسى كه از ميان آنان بيش از همه پول پيشنهاد كرده است ، طبعا فرمان به نام او صادر مىشود و حاكم جديد بلافاصله براى تأمين مبلغ پيش‌بهاى تقديمىاش - كه تمامى اين پول‌ها در نهايت از كيسه‌ى ضعيف فردفرد ساكنان حوزه‌ى مأموريتش پرداخت خواهد شد - به ايالت خود حركت مىكند .\r\nبيگلربيگى كليه‌ى قدرت‌هاى مدنى ، نظامى ، ادارى و قضايى منطقه را يك جا در شخص شخيص خود جمع كرده است . كسانى كه زير فرمان او كار مىكنند عبارتند از حاكم‌ها يا به عبارت امروز فرمانداران ولايات كه اين حاكمان نيز به نوبه‌ى خود بر كلانترها ( نوعى شهردار ) ، بر داروغه‌ها ( رئيس شهربانى ) و بر كدخدايان ( رؤساى محلات در شهرها يا شهردار قصبات ) فرمان مىرانند . در اغلب موارد هركدام از اين\r\n\r\n\r\n","description":"","footnote":"\r\n( 1 ) . بديهى است نويسنده مىخواهد موضوع محلل را در اسلام عنوان كند . ولى اصل مسئله را ظاهرا درست نفهميده است . م .\r\n","page_name":" 317 ","page_number":329},
  {"content":"\r\n\r\nصاحب‌منصبان مقام خود را مديون تحف و هدايايى هستند كه به مقامات بالادست داده‌اند . بديهى است كه ميزان اين هدايا هر مبلغى كه باشد ، مبلغى بيش از آن را از مأموران زيردست خود درخواهند آورد . البته اين كار بسيار سهل و ساده است ، چون هم ريش و هم قيچى در دست خود ايشان است .\r\nهر تصميمى درباره‌ى مرافعاتى كه مربوط به ماليات ، جنحه يا جنايت باشد به وسيله‌ى خود اين مأموران گرفته مىشود . نحوه‌ى قضاوت كه بر مبناى رسوم و آداب جارى به‌طور خيلى ساده برگزار و اجرا مىشود عرف نام دارد . ولى اختلافات مدنى ، مسايلى كه به منافع شخصى ، يا موضوعات مالكيت ، ارث ، ازدواج و طلاق ارتباط پيدا مىكند ، براساس قوانين وضع شده به استناد قرآن و سنت مورد قضاوت و حل و فصل قرار خواهد گرفت . در هر ايالتى محاكم شرع متشكل از عده‌يى از علماى دينى متبحر در امور قضايى و شرعى داير است . اين محاكم شرع تحت رياست و نظارت امام جمعه به دعاوى و مرافعات مردم رسيدگى مىكنند . امام جمعه از طرف شاه منصوب و مقررى ثابت به او داده مىشود . در قصبات مسائل مورد دعوا فقط به وسيله‌ى يك روحانى كه سمت قاضى را نيز دارد ، حل و فصل مىگردد . از وجود امام جمعه به عنوان ديوان استيناف استفاده مىشود .\r\nالبته اين سازمان ادارى و قضايى مربوط به اهالى غير چادرنشين يعنى تاجيك‌ها است . قبايل چادرنشين از هر لحاظ مستقلا تحت رياست و فرمان مستقيم رؤساى [ ايل 
  ] خود هستند . در عوض مسئوليتى كه اين رؤسا در قبال دولت دارند عبارت از پرداخت ماليات و رهبرى و اداره‌ى قبايلى است كه تحت فرمان خود دارد .\r\nماليات بر دو قسم است : ماليات منظم و ثابت و ماليات فوق العاده يا « صادر » .\r\nبه‌طور كلى ماليات متضمن حقوق گمركى ، 5 درصد قيمت كالا در حين ورود يا صدور ؛ ماليات ارضى ، يك پنجم كل محصول عايدى زمين ؛ و عوارض مال التجاره‌هاى بومى است . مجموع ماليات سالانه در حدود 40 ميليون [ فرانك ؟ 
  ] مىشود .\r\nكليه‌ى ايالات يا فقط بعضى از آنها برحسب آذوقه‌ى فوق العاده‌يى كه دارند يا تصور مىرود كه داشته باشند ، مشمول ماليات صادر مىشوند . از اين راه سالانه در حدود بيست ميليون [ فرانك 
  ] ، البته بدون محاسبه‌ى مبالغى كه در جيب مأموران و تحصيل‌داران - كه متصدى جمع‌آورى آن‌اند - مىماند ، عايد خزانه‌ى دولت مىشود . اين نوع ماليات\r\n\r\n","description":"","footnote":"","page_name":" 318 ","page_number":330},
  {"content":"\r\n\r\nبهانه و منبع اختلاس‌هاى فراوان و مداخل بسيار درخور توجهى است .\r\nمجموع كل هزينه‌هاى حكومت و دربار بالغ بر 40 ميليون [ فرانك 
  ] مىشود . مبالغ مازاد بر هزينه در خزانه‌ى شاه ذخيره مىگردد . تقريبا دو سوم عايدات كشور شاهنشاهى به نگهدارى قشون اختصاص يافته است .\r\nاز سال 1875 [ 1292 ه ق 
  ] به اين طرف طبق آيين‌نامه‌يى ، براى نگهدارى يك ارتش منظم ، يعنى نظام و افراد توپخانه بايد از طريق قرعه‌كشى سربازگيرى شود . ولى عملا روش سابق به قوت خود باقى است . براى سربازگيرى ، هر منطقه سهميه‌ى معينى دارد البته روحانيان و اصناف و پيشه‌وران از احضار شدن به زير پرچم معاف‌اند . از بقيه‌ى افراد نيز هركس مبلغ كافى به مأمور سربازگيرى بدهد ، به دلايل خيلى محكم از خدمت معاف مىشود . به اين ترتيب بار سنگين سربازگيرى فقط روى دوش روستاييان و افراد ندار و بىچيز مىافتد . گاهى اتفاق مىافتد ساكنان يك قصبه مشتركا پولى جمع مىكنند و آن را در اختيار بدترين افراد آن ناحيه قرار مىدهند تا به طمع تصاحب اين پول در نظام ثبت‌نام كنند و به اين ترتيب با يك تير دو نشان مىزنند هم اراذل و اوباش را دست‌به‌سر كرده‌اند و هم چون هر جرم و جنايتى اتفاق بيفتد ، اهالى آنجا مجبور به پرداخت غرامت كسانىاند كه از طرف اين افراد صدمه‌يى به آنان رسيده است ، در نتيجه از شرشان راحت شده‌اند . البته تدبيرى استبدادى ولى بسيار مفيد براى حفظ نظم عمومى است . از اين‌رو نفع قاطبه‌ى مردم ايجاب مىكند كه افراد دله دزد و مزاحم را به عنوان سرباز تحويل دولت بدهند ، و الّا تعقيب و دستگيرى آنها هميشه به عهده‌ى خودشان است و كار آسانى هم نيست . مدت خدمت - البته از نظر آيين‌نامه - دوازده سال است ولى عملا هركس كه به سربازى رفت همه‌ى عمر خود را در زير پرچم مىگذراند . در فوج‌هاى نظام نوجوانان كم سن و سال در كنار پيرمردانى كه ريششان را با رنگ حنا سرخ كرده‌اند ، يك جا ديده مىشوند . لباس متحد الشكل نظاميان شبيه به اونيفورم اتريشىها است . سربازان معمولا مسلح به تفنگ چخماقى هستند . تفنگ‌هاى شاسپو كه از آلمان خريدارى شده است و تفنگ‌هاى ورندل « 1 » اتريشى براى روز مبادا در قورخانه نگهدارى مىشود .\r\n« نظام » داراى 77 گردان است كه معمولا بالغ بر 40 هزار نفر مىشود . ولى در واقع نصف اين رقم نيز در زير پرچم حاضر نيستند و افسران مواجب غايبان ، حتى بعضى از\r\n\r\n\r\n","description":"","footnote":"\r\n( 1 ) .  Werndl \r\n","page_name":" 319 ","page_number":331},
  {"content":"\r\n\r\nآنهايى را كه مشغول به خدمت سربازى هستند ، به جيب مىزنند . به اين جهت سربازانى كه نه در سربازخانه‌يى متمركزاند و نه به‌طور مرتب غذا به آنها مىرسد ، در غير ساعات خدمت هركدام دنبال حرفه‌ى خاصى مىروند . در مواقع حساس كه شاه سان مىبيند ، تعداد نفرات را با سربازگيرى براى چند ساعت ، تكميل مىكنند . در مقابل يك دستمزد ناچيز اين رزمندگان خلق الساعه موقتا لباس سربازى به تن مىكنند و در نمايش ميدان مشق شركت داده مىشوند . روش پرداخت مواجب سربازان نيز در نوبه‌ى خود كاملا عجيب و شنيدنى است : شاه تمام بودجه‌ى افراد نظامى را در اختيار وزير جنگ مىگذارد . وى مقدارى از آن را به نفع خود برمىدارد و بقيه را به امراى لشكر حواله مىدهد . امراى لشكر نيز به همين ترتيب پول را بين سرهنگ‌ها تقسيم مىكنند بعد مبلغ ناچيزى به دست نايب‌ها مىرسد و سرانجام اگر سهم كاملا رقيقى در ته بساط باقى مانده باشد نصيب سربازان صفر مىشود و چون اغلب از اين راه به سرباز بخت برگشته چيزى نمىرسد ، آنان هم مخصوصا اگر ترك باشند با غارت ناحيه‌يى مواجب عقب‌افتاده‌ى خود را با دسترنج خود به دست مىآورند و حتى گاهى افراد يك فوج به‌طور دست جمعى دست به شورش و چپاول مىزنند . در چنين مواقعى تمام افراد آن فوج را مرخص مىكنند . از اين تنبيه هم افسران و هم سربازان هر دو خشنود مىشوند ؛ سربازان براى اينكه از قيد خدمت آزاد شده‌اند و افسران براى اينكه پولى را كه از اين رهگذر به چنگشان افتاده است مىتوانند با خيال راحت خرج كنند .\r\nكمى پيش از عزيمت شاه به اروپا سربازان فوج اصفهان خود را به كالسكه‌ى شاه رسانده بودند تا ضمن تقديم عريضه‌يى مواجبشان را كه يك سال عقب افتاده بود مطالبه كنند ؛ اما گارد سواره‌يى كه در التزام ركاب حركت مىكرده است چنان با آنان بدرفتارى كرده بود كه سربازان مجبور شده بودند به سوى سوارها سنگ بپرانند . از تصادف بد يكى از اين سنگ‌ها به شيشه‌ى كالسكه‌ى شاه اصابت كرده و آن را شكسته بود . شاه به تصور اينكه از جانب اين بدبخت‌ها عليه جان وى توطئه‌يى در كار است بلافاصله به كاخ مراجعت كرده و دستور داده بود همه را دستگير و در حضور خود او خفه كنند . بديهى است عاملين اصلى چنين خطاى بزرگى از ترس جان در سر جاى خود نمانده بودند كه گرفتار شوند و هريك در گوشه‌يى خود را مخفى كرده بودند ، اما براى اينكه دستور شاه اجرا شده باشد ده سرباز ديگر را به جاى آنها به‌طور تصادفى دستگير كرده در آنجا\r\n\r\n","description":"","footnote":"","page_name":" 320 ","page_number":332},
  {"content":"\r\n\r\nحاضر مىكنند . يكى از آنان كارگر قورخانه بود . وى زمانى توقيف شد كه بىخبر از همه جا براى تهيه‌ى ناهار از قورخانه بيرون آمده بود . كمى بعد از نابودى اين ده نفر بىگناه ، شاه از واقعيت امر اطلاع حاصل مىكند و براى تلافى اين اشتباه تأسف‌انگيز دستور مىدهد با پرداخت مبلغ درخور توجهى دل بازماندگان را به دست آورند ، ولى آن بيچاره‌ها حتى يك دهم مبلغ مزبور را نيز نمىتوانند وصول كنند . « 1 »\r\nضمنا اين مطلب را هم نبايد ناگفته گذاشت كه انضباط با آنكه با ضربه‌ى شلاق و تنبيهات جسمانى به سربازان تحميل مىشود ، ولى چندان جدى و شديد نيست .\r\nسربازان گارد ارگ اغلب مشغول ميوه‌فروشى ، ورق‌بازى ، جوراب‌بافى يا قليان كشيدن هستند ، بىآنكه مردم از ديدن اين نوع كارها كه با شئونات سربازى و محيط نظام منافات دارد ، دچار كوچك‌ترين حيرت و تعجب شوند . در موقع جنگ و اردوكشى سرنوشت سربازان رقت‌انگيزتر است . دولت براى دو سرباز يك الاغ يا قاطر مىدهد ولى نه نظارت و نه مديريتى در كار است و نه از آذوقه خبرى است . فرض اين است كه خورد و خوراك آنها از كيسه‌ى دشمن تأمين خواهد شد . در نتيجه از هرجا كه مىگذرند هرچه سر راهشان باشد همه را تاراج مىكنند . به اين ترتيب وجود اين سربازان براى آبادىهاى سر راه چنان آفتى است كه بعد از سال‌ها نيز خط سير آنها روى آبادانى به خود نمىبيند .\r\nگاهى نيز اين بيچاره‌ها به چنان وضع فلاكت‌بارى مىافتند كه كليه‌ى افراد يك هنگ مجبور مىشوند با خوردن علف سد جوع كنند . به‌طورى كه مىگويند چند سال پيش همه‌ى افراد يك دسته نظامى كه مأمور سركوبى تركمن‌ها بودند ، از گرسنگى تا آخرين نفر تلف شدند ، ولى با وجود همه‌ى اين‌ها اين سربازان بخت برگشته كه نه خوب تغذيه مىشوند و نه پول كافى از دولت مىگيرند در مواقع جنگ شهامت و دليرى كم‌نظيرى از خود نشان مىدهند و رزمندگان ماهرى هستند . در سال 1875 [ 1273 ه ق 
  ] فوج‌هايى كه حتى مسؤلان يادشان رفته بود به آنان فشنگ بدهند ، فقط با سرنيزه‌ى خالى به سنگرهاى انگليسىها حمله برده بودند .\r\nغير از دو فوج قزاق كه فرماندهانشان افسران روسى هستند ، سواره‌نظام نيز كه از\r\n\r\n\r\n","description":"","footnote":"\r\n( 1 ) . درباره‌ى اين واقعه‌ى تأسف‌انگيز كه نمونه‌ى كوچكى از جنايات بىشمار در رژيم‌هاى استبدادى و حكومت مطلق العنانى در هر عصر و زمانه‌يى است ، اغلب مورخان و خاطره‌نويسان آن دوره هركدام از ديدگاه خود مطلبى نوشته‌اند ، اما افسوس كه اگر عوض كردن قالب‌ها آسان باشد ، تغيير در محتواها عمر نوح و صبر ايوب مىطلبد . م .\r\n","page_name":" 321 ","page_number":333},
  {"content":"\r\n\r\nدسته‌هاى نامرتبى از افراد ايلاتى تشكيل شده است ، وجود دارد . تعداد افراد اين سواره نظام را در حدود سى هزار نفر تخمين مىزنند . براى تشكيل چند اسواران به سبك اروپايى مربيانى از اتريش آورده بودند ولى با وجود زحمات زيادى كه اين افسران متحمل مىشوند ، نتيجه چندان رضايت‌بخش نيست .\r\nواحد توپخانه از دو قسمت قديم و جديد تشكيل شده است : توپخانه‌ى جديد شامل سه آتشبار و هركدام داراى شش فروند توپ اوخاتيوس است كه تحت فرماندهى مربيان اتريشى قرار دارد و يك آتشبار توپ صحرايى كه در پشت قاطرها قابل حمل و نقل است .\r\nاين توپ‌ها در كشورى كه عارى از هرگونه جاده‌ى درست و حسابى است ، بهترين نوع سلاح جنگى به شمار مىروند . توپخانه‌ى قديم متشكل از بيست فوج است كه در مجموع داراى پنج هزار نفر و دويست فروند توپ با انواع كاليبرهاى متفاوت است .\r\nبعضى از اين توپ‌ها گلوله‌هاى مخصوص به خود دارند و بعضى ديگر اصولا فاقد گلوله‌اند . توپچيان قديمى را از روى لباس‌هاى خاكسترى رنگ مخصوصى كه نوارهاى سياه دارند ، مىتوان شناخت . در حال حاضر از وجود آنها و اسب‌هايشان براى بردن كالسكه‌هاى اندرون استفاده مىكنند .\r\nكشور ايران در سابق توپچيانى داشت كه سوار بر شتر مىشدند و مجهز به زنبوركى بودند كه روى محورى كه به زين شتر نصب شده بود ، مىچرخيد . اين زنبورك‌ها در سفرهاى متعدد شاه او را همراهى مىكردند و صبح و عصر به افتخار وى تيرهايى شليك مىشد . ولى مدتى است كه با پياده كردن آنها از روى شترها از شكوه تشريفات سلطنتى كاسته‌اند . قورخانه‌ى تهران به وسيله‌ى ناصر الدين شاه تأسيس گرديده است . در اين قورخانه چند توپ ريخته شده و حتى در لوله‌ى آن نيز خط انداخته بودند ، ولى تلاش كارگران زياد رضايتبخش نبود ؛ به اين جهت حالا كاركنان قورخانه جز تعمير تفنگ‌هاى ارتش در زمينه‌ى اسلحه‌سازى كار ديگرى انجام نمىدهند ؛ ولى از بقيه‌ى اوقات اضافى آنها براى ساختن آويز ، صندلى ، ميز باغچه و ساير اسباب و آلات مسى و آهنى مشابه استفاده مىشود . باغ جهانگير خان - كه مالك آن انسانى مهمان‌نواز و دوست‌داشتنى است - مملو از وسايلى است كه در همين قورخانه ساخته شده . شاه حتى يك باب بيمارستان نظامى يا « مريضخانه » نيز با چند تختخواب از ساخت قورخانه‌ى مزبور داير كرده ولى پول تخصيص داده شده براى اداره‌ى بيمارستان ، هرگز از جيب متصديانى كه\r\n\r\n","description":"","footnote":"","page_name":" 322 ","page_number":334},
  {"content":"\r\n\r\nبراى راه انداختن آن دريافت كرده بودند ، بيرون نيامد .\r\nاين بررسى اجمالى درباره‌ى نهادهاى ادارى ، قضايى و نظامى ايران ناقص خواهد بود اگر شمه‌يى - ولو به اختصار - درباره‌ى روش و نحوه‌ى عمل كردن آنها اضافه نكنيم :\r\nاگر مردم اين كشور ، صديق و بىغرض و خلاصه از هر لحاظ كامل بودند ، روش حكومتى ايران نظير روش ساير دول مشاور ديگر ، مفيد و خوب تلقى مىشد . در چنين شرايطى از بين بردن نفوذ و قدرت كامل ادارات دولتى شايد امتيازى نيز به حساب مىآمد . ولى متأسفانه در حال حاضر شرايط به هيچ وجه به آن ترتيب نيست . در ايران بيش از هر جاى ديگر افراد بىغرض در ادارات نادر هستند . مأموران دولتى با تقديم هديه‌يى درخور ، بر اسب مراد سوار مىشوند و روى هوا و هوس اين و آن از مقام خود بر كنار مىگردند . به اين جهت تمامى تلاش و كوشش آنان صرف اين مىشود كه از فرصت متزلزل موجود حداكثر استفاده را بكنند و تا آنجا كه تيغشان مىبرد ، جيب خود را به دست آنهايى كه در زير دستشان كار مىكنند ، خوب پر كنند . مسافرى كه ناظر رشوه‌خوارى يكى از بيگلربيگىها بوده روزى به او مىگويد : آيا از اين بيمناك نيستى كه با اين همه زياده‌روى در طمع‌ورزى و تحميل به زيردستان ، مرغى را كه دايما براى تو تخم‌مرغ طلايى مىآورد با دست خود ناگهان بكشى و اين سرچشمه‌ى فياض را يك دفعه بخشكانى ؟ هر الاغى را اگر به‌طور معقول و به قدر توانايىاش بار كنند ، سال‌ها كار مىكند و بار مىبرد . اما اگر ميزان بارش بيش از قدرت تحملش باشد ، ناچار روزى زير سنگينى بار سقط خواهد شد و براى هميشه از دست خواهد رفت .\r\nاين مأمور عالى مقام - كه مشتى است از خروار - در پاسخ آن مسافر مىگويد :\r\nاگر تمامى الاغ‌ها عشقشان كشيد بگذار در زير بار سقط شوند . زيرا من براى دلخوشى و آسايش آنها بار گران مسؤليت را به دوش نگرفته‌ام . من بايد به ثروت و سرمايه دلخواه خود برسم حال اگر در اين راه هر خرى يا ماده خرى و يا حتى كره‌هايشان هم بميرند ، ككم هم نخواهد گزيد !\r\nدر مدتى كه ما در تهران بوديم ، همه جا صحبت از نحوه‌ى پول گزاف گرفتن ظل السلطان « 1 » ، والى چند ايالت ، از رئيس قبيله‌ى مقتدر بختيارىها بود . روزى اين رئيس ايل بسيار متمول براى اداى احترام و تقديم پيشكشى به شاه‌زاده به اصفهان مىآيد .\r\n\r\n\r\n","description":"","footnote":"\r\n( 1 ) . مسعود ميرزا فرزند ارشد ناصر الدين شاه كه ابتدا به عين الدوله ملقب بود و بعد ظل السلطان شد و روزگارى نصف ايران زير سيطره‌ى كامل او بود . م .\r\n","page_name":" 323 ","page_number":335},
  {"content":"\r\n\r\nشاه‌زاده او را سر ميز خود دعوت كرده و حتى به او اين افتخار را مىدهد كه با هم يك دست تخته‌نرد بازى كنند . بعد از پايان بازى اين ميزبان سخاوتمند با مهمان خود مشغول صحبت مىشود و سرانجام رشته‌ى كلام را به آنجا مىكشاند كه شاه از ثروت سرشار و بىكران شما و هوس خودسرى كه روزى به كله‌تان راه يابد ، سخت به وحشت افتاده و به من دستور داده است به هر طريق كه ممكن باشد شما را از ميان بردارم . چون قلبا به شما علاقه دارم ، سندى به مبلغ چهار ميليون [ فرانك 
  ] در وجه من امضاء كنيد ، شايد بتوانم با اين پول آتش خشم به حق اعليحضرت را خاموش كنم .\r\nخان بختيارى سند را بلافاصله امضا مىكند و خيلى خوشحال از اينكه توانسته از چنين مخمصه‌ى عجيبى جان سالم بدر ببرد به اتاقى كه برايش آماده كرده بودند ، رهسپار مىشود . كمى بعد يكى از پيشخدمت‌ها از طرف ظل السلطان يك فنجان قهوه به اتاق او مىآورد . در مشرق زمين اين نوشابه‌ى آرامش‌بخش در بعضى مواقع خاص ، نظير مقدار زيادى استركنين در كشتن آدم اثر برق‌آسايى دارد . خان از خوردن قهوه امتناع مىكند و مىگويد : شاه‌زاده آزاد است كه مرا با يك ضربه‌ى شمشير چون يك مرد بكشد ، ولى هرگز راضى نخواهم شد كه تن به چنين پستى بدهم و با خوردن عمدى زهر ، پرده بر روى جنايت او بكشم . ظل السطان دستور مىدهد هرطور كه خان مىخواهد ، همان‌طور عمل شود و او را بلافاصله در همان‌جا قطعه قطعه مىكنند . « 1 »\r\nبعد از اين واقعه‌ى تأسف‌انگيز ايلات اسلحه به دست گرفتند و در صدد انتقام برآمدند ، ولى تلاش آنها به جايى نرسيد و سرانجام به وسيله‌ى نيروهاى دولتى سركوب شدند . شاه‌زاده - اين مرد بزرگوار عالى نسب - براى استرداد طلب خود به بيش از يك ميليون بهره به عنوان دير كرد اكتفا نمود ! ولى از اين معامله‌ى پرسود ، نفع زيادى هم عايد وى نشد ، زيرا شاه كه از روش خشونت‌آميز پسرش عصبانى شده بود ، دستور داد كليه‌ى مبلغ وصول شده را به خزانه‌ى سلطنتى مسترد كند و سرانجام او فقط به دريافت چهار ميليون قانع شد .\r\nدر تهران فقط معدودى از اشخاص از اين عمل زشت و ناجوانمردانه‌ى ظل السطان انتقاد مىكردند ، و اكثريت آنان خوش‌باورى و حماقت رئيس ايل را كه با پاى خود در تله\r\n\r\n\r\n","description":"","footnote":"\r\n( 1 ) . ظاهرا منظور نويسنده حسين‌قلى خان بختيارى است ولى حسين‌قلى خان به دستور ظل السلطان با لنگ حمام خفه شده بود و قطعه قطعه نشده است . م .\r\n","page_name":" 324 ","page_number":336},
  {"content":"\r\n\r\nافتاده بود و همچنين اغفال و ناكامى شاهزاده را كه در اثر اجراى دستور پدرش چنين لقمه‌ى بزرگى از دهانش بيرون افتاده بود ، سخت مسخره مىكردند و اين ماجرا مدت‌ها نقل محافل و موجب تفريح و سرگرمى بازاريان بود . داستان فوق نمونه و سرمشقى است براى هر مأمور دولتى از صدر تا ذيل . از هرجا شده بايد در فكر « مداخل » و پر كردن جيب خود بود . اين است تنها هدف كوچك‌ترين كدخدا تا مقتدرترين وزير . يك روز ژروم كه در تالش سفر مىكرد از يكى از خوانين آنجا درخواست كرد كه او را در خانه‌اش مهمان كند . خان ضمن پذيرفتن او مىگفت : بسيار به موقع رسيده‌اى ، چون در تماشاى [ نمايش 
  ] لذت‌بخشى حضور پيدا خواهى كرد . اين نمايش دلپذير عبارت بود از شكنجه دادن شخص بدبختى كه افراد خان نقره‌داغش مىكردند . به اين معنى كه سكه‌هاى تك‌شاهى را در آتش سرخ كرده و از سر تا پا به بدن عريان او مىچسباندند . بعد خان گفته بود شما اين مرد شرور را مىبينيد ، او به قدرى كله‌شق و يك دنده و خسيس است كه چند صد تومان را از من كه سخت بدان احتياج دارم ، مضايقه مىكند ، درحالىكه خودش راه پول خرج كردن را مطلقا بلد نيست ! اينك با اين كار مىخواهم كمى سر عقلش بياورم .\r\nهمواره افكار عمومى كليه‌ى مأموران دولت را به‌طور قطع رشوه‌خوار و متجاوز به حقوق ديگران مىداند و حكومت نيز از مطالبه‌ى مبالغ كلان بعد از چند سال اشتغال به خدمت هيچ وقت كوتاهى نمىكند . انفصال از خدمت ، چوب بستن بىرحمانه و حتى مجازات‌هاى شديدتر از اينها هم در انتظار كسانى است كه از دستور مافوق‌ها سرپيچى كنند . يك اتريشى را مىشناسم كه براى سر و سامان دادن به سازمان جديد ماليه به ايران دعوتش كرده بودند . اداره‌ى منطقه‌يى را به دست او سپردند تا طرح‌هاى اصلاحى خود را در وهله‌ى اول در اين منطقه پياده كند . در پايان سال نايب السلطنه دستور داد كه از وى پيشكشى در حدود ده هزار فرانك تحت عنوان كشدار « صادر » مطالبه كنند . مدير جديد صورت حساب مالى خود را براى مسؤلان امر ارسال نمود . طبق اين صورت نسبت به سال‌هاى گذشته ماليات بيش‌ترى از قصبات عايد خزانه‌ى دولت شده بود . ولى وصول آنچه كه با نام صادر عنوان مىشد ، روستاييان را تماما از هستى ساقط مىكرد . در جواب اين صورت حساب ، فرمان عزل اتريشى از [ طريق 
  ] پيك بعدى به دستش رسيد .\r\nبراى جلوگيرى از سوء استفاده‌ها ناصر الدين [ شاه 
  ] دستور داده بود در شهرها و قصبات جعبه‌هايى بگذارند تا مردم شكايات خود را عليه مقامات خاطى در آنها بريزند .\r\n\r\n","description":"","footnote":"","page_name":" 325 ","page_number":337},
  {"content":"\r\n\r\nمأموران دولتى كه براى اين صندوق شكايات احترام بيش از حدى قايل بودند ، فراش‌ها را رسما موظف كردند شبانه‌روز مراقب آنان باشند و در ضمن به‌طور محرمانه اسامى ساده‌لوحانى را كه به آنها نزديك مىشدند يادداشت كنند تا در صورت لزوم آنها را شديدا به چوب و فلك ببندند . شاه هيچ شكايتى دريافت نكرد . اصولا مىبايستى مطمئن شود كه همه‌ى كارها بر روال صحيح جريان دارد ولى چنين تصورى مانع از آن نشد كه از وارثان رجال بزرگى كه درمىگذشتند ، سهم يا سهامى از آنچه كه از خود باقى گذاشته بودند - و گاهى سر به بيش از ميليون‌ها مىزد - مطالبه نكند . به اين ترتيب تمام مبالغى را كه ديگران جزء به جزء و به زور از رعايا و افراد ملت خود گرفته بودند ، اعليحضرت يك جا دريافت مىنمود . اگر انتصابات مأموران پايين‌تر بسته به تحف و هدايايى است كه به رجال صاحب نفوذ و عالى مقام داده مىشود ، يا والىها احكام خود را با تقديم مبالغى به شاه به دست مىآورند ، در عوض انتخاب وزيران اغلب روى هوى و هوس اعليحضرت انجام مىگيرد و بيش‌تر آنها پست‌ترين افرادى هستند كه شاه بايد براى مصلحت خود و نجات ملك و ملت دست همه‌شان را از كارهاى دولتى كوتاه كند .\r\nتعداد و درجه‌ى اهميت وزيران را خود شاه تنظيم مىكند . اگر اشتباه نكنم در سال 1882 حدود بيست وزارتخانه در ايران وجود داشت . يكى از وزرا ، امين السلطان ، زندگى اجتماعى و دولتى خود را با شغل استربانى در دربار آغاز كرده است . در يكى از سفرهاى شاه به مازندران ، بخت با اين چاروادار جوان يار مىشود و جان خانم‌هاى اندرون را كه به علت اينكه پاى قاطر به ته آب نمىرسيد در گدارى افتاده بودند ، نجات مىدهد . در قبال اين خدمت فوق العاده ، امين السلطان آينده از اصطبل به آشپزخانه‌ى سلطنتى منتقل مىشود . اين جوان همان قدر كه در آب شناگر قابل و قهارى بود در آشپزخانه نيز در پختن كباب لياقت و مهارت خاصى از خود نشان مىدهد و توجه و اعتماد شاه را تماما به خود جلب مىكند و از راه شكم چنان در دل شاه براى خود جا باز مىكند كه بالأخره به مقام وزارت خزانه‌دارى و پيشكارى اعظم ارتقاء مىيابد و رقم مداخل‌اش سر به ميليون‌ها مىزند . اين عاليجناب سواد خواندن نداشت ، به اين جهت براى بذله‌گويان بازار نقل و تعريف بعضى از حرف‌هاى ابلهانه‌ى او خالى از تفريح نبود .\r\nروزى كه از ضرابخانه بازديد مىكرده ، متوجه مىشود كه كار معوق مانده است . گويا ديگ بزرگى احتياج به تعمير داشته است و به مدير اروپايى اين سازمان پرخاش مىكند\r\n\r\n","description":"","footnote":"","page_name":" 326 ","page_number":338},
  {"content":"\r\n\r\nكه : چرا بايد منتظر جوشيدن اين ديگ بود ؟ همين‌كه اسباب و آلات ديگر روبه‌راه است براى من كافى است !\r\nبه همان سهولت كه هوس شاه وزرا را بر سر كار مىآورد ، خشم وى نيز آنان را از كار بر كنار مىكند . در اين مورد سرنوشت امير نظام ، ميرزا تقى خان نمونه‌ى بارزى است .\r\nميرزا تقىخان فرزند يكى از خانواده‌هاى فقير و از سادات كرمانشاه « 1 » بود كه در نتيجه‌ى تحصيلات و استعداد و لياقت ذاتى خود به مقام دبيرى ناصر الدين ميرزا - كه آن وقت وليعهد و فرمانرواى آذربايجان بود - رسيده بود . وقتى كه ناصر الدين در سال 1848 [ 1264 ه ق 
  ] به تخت سلطنت نشست ، او را به صدر اعظمى خود برگزيد .\r\nروزبه‌روز ستاره‌ى اقبال وى بلندتر شد . اول به لقب خانى بعد امير نظامى و بالأخره اتابيگى مفتخر گرديد . حتى شاه خواهر خود را نيز به عقد وى درآورد . ميرزا تقىخان مردى بود فعال ، كاردان ، باهوش و درستكار . اين وزير مقتدر به نظام و ادارات دولتى نظم و ترتيب داد ، رشوه‌خواران را سخت تنبيه كرد ، قبايل و عشاير را به اطاعت دولت مركزى واداشت ، امور مالى را بر پايه‌ى صحيح بنيان نهاد ، به پستخانه‌ها سازمان جديدى داد ، كاروانسراهايى احداث نمود ، پل‌ها را تعمير كرد ، راه‌ها را امن و دسته‌ى راهزنان را نابود ساخت ، سرانجام درصدد برآمد كه در نحوه‌ى هزينه‌ها و ولخرجىهاى بىحد و حساب اندرون نيز اصلاحاتى به وجود آورد و همين باعث نابودى وى شد . همه‌ى دشمنان او با مادر شاه دست به يكى شدند و به شاه چنين فهماندند كه تاج و تختش در برابر قدرت و مطلق العنانى امير نظام سخت در مخاطره افتاده است . شاه هم واقعا باورش شد كه زندگيش در معرض تهديد قرار گرفته است . تصادفا امير هم مرتكب يك خبط سياسى شد و از پرنس دالگوروكى - سفير روسيه - درخواست حمايت كرد . سفير بلافاصله قزاقهايى را براى محافظت وى به در خانه‌اش فرستاد « 2 » . شاه رسما به پرنس\r\n\r\n\r\n","description":"","footnote":"\r\n( 1 ) . به‌طورى كه همه مىدانند زادگاه امير هزاوه از محال فراهان است ، ولى معلوم نيست چرا چنان‌كه محقق گرانقدر دكتر فريدون آدميت در كتاب اميركبير و ايران ، انتشارات خوارزمى ، چاپ سوم ، ص 18 نيز اشاره كرده است ، مؤلف اين كتاب و بعضى از نويسندگان خارجى ديگر ميرزا تقىخان را از يك خانواده‌ى كرمانشاهى دانسته‌اند . م .\r\n( 2 ) . درخواست حمايت اميركبير از سفير روس افسانه‌يى بيش نيست . شايعه‌يى است كه از طرف مخالفان امير با استفاده از روش شراب‌پاشى كه از زمان‌هاى بسيار دور بدبختانه تا روزگار معاصر در كشور ما متداول بوده است براى بدنام‌كردن اين سردار بزرگ ايران بر افواه جارى شده و متأسفانه بر صفحات -\r\n","page_name":" 327 ","page_number":339},
  {"content":"\r\n\r\nدالگوروكى اخطار كرد كه قزاق‌ها را فراخواند و الّا در صورت امتناع خود شخصا براى تاراندن آنها اقدام خواهد كرد . ميرزا تقىخان به قصر فين در نزديكى كاشان تبعيد شد « 1 » .\r\nهمسرش نيز به همراه وى راهى تبعيدگاه گرديد .\r\nسرانجام شاه در اثر وسوسه‌ى ديگران حاضر شد فرمان قتل امير سركش را صادر كند . ولى بلافاصله پشيمان شد . اما خيلى دير شده بود ، يكى از دشمنان سرسخت « 2 » كه به خون امير تشنه بود ، با تمام سرعت چاپارى خود را به فين رسانيد . بعد از دور كردن همسر امير از آنجا ، در حمام با بريدن رگ ميرزا تقىخان به زندگى پرافتخار وى خاتمه بخشيد . به‌طورى كه مىگويند جلادانى كه عامل اين جنايت بودند براى اينكه از نزع تدريجى و شكنجه‌ى طولانى امير لذت ببرند ، با گشودن و بستن سر وريد تفريح و بازى مىكردند . ناصر الدين شاه بعد از وقوع اين حادثه‌ى جبران‌ناپذير خيلى به زحمت و با وساطت عده‌ى زيادى از اطرافيان توانست از تقصير كسانى كه با توصيه‌ى مغرضانه‌ى خود باعث اين جنايت بزرگ شده بودند ، بگذرد . گويا از همان تاريخ بر قيافه‌ى بشاش و شكوفان سابق وى غبار ملال و اندوهى دايمى نشسته و چهره‌اش هميشه گرفته است . بعد از قتل امير ، شاه حتى دستور داد به يادبود او بارگاه باشكوهى بنا كنند و دو پسر تقىخان با دو دختر شاه نامزد شوند « 3 » . بعد از گذشت مدت زمانى دراز از قتل امير سرانجام همسر وى نيز حاضر شد بر اثر اصرار مكرر برادرش [ شاه 
  ] به ازدواج مجدد تن درهد .\r\n\r\n\r\n","description":"","footnote":"\r\n- بعضى از كتاب‌هاى نويسندگان دربارى آن زمان يا خاطره‌نويسان بىخبر از همه جا نيز راه يافته است .\r\nبراى اطلاع از چگونگى ماجرا ر . ك : اميركبير و ايران ، تأليف دكتر فريدون آدميت . خوارزمى ، ج سوم .\r\n1346 . ص ص 496 ، 648 ، 699 و 700 . م .\r\n( 1 ) . عزل مطلق امير ضمن نامه رسمى در 26 محرم 1268 ق ( نوامبر 1851 ) از طرف ميرزا محمد علىخان وزير امور خارجه به سفارت روس و انگليس و عثمانى به يك مضمون اعلام شد . ميرزا تقىخان به صورت يكى از آحاد رعيت ايران درآمد . امير يك يا دو روز پس از خلع از همه مناصب دولتى روانه تبعيدگاهش در كاشان گرديد و در هشتم صفر به آنجا رسيد . صفحات 703 و 705 همان مأخذ . م .\r\n( 2 ) . به‌طورى كه در زيرنويس صفحات قبل نيز اشاره شده ، اين دشمن سرسخت حاج علىخان مراغه‌يى معروف به آقا على نظر ملقب به حاجب الدوله بود كه بعدها از همدستان ميرزا آقاخان نورى عامل شناخته شده انگليسىها درآمد و هر دو از بركشيدگان و مرهون محبت و بزرگوارى امير بودند . م .\r\n( 3 ) . نويسنده جاى پسر و دختر را عوضى نوشته است . امير از زن دوم خود عزت الدوله خواهر ناصر الدين شاه دو دختر به نام‌هاى همدم السلطان و تاج الملوك داشت كه اولى به عقد ظل السلطان و دومى به ازدواج مظفر الدين ميرزا درآمد . تاج الملوك لقب ام الخاقان داشت و مادر محمد على شاه بود . م .\r\n","page_name":" 328 ","page_number":340},
  {"content":"\r\n\r\nايرانىها ملتى هستند كه با ملل ساير فرق اسلامى فرق‌هايى دارند . اگر عرب‌ها و ترك‌ها به نام دين مىجنگند ، ولى ايرانى فقط به خاطر ايران نبرد مىكند و هدف او جز دفاع از ميهن خود چيز ديگرى نيست . دو خصيصه‌ى برجسته و مشخصه‌ى اين ملت عبارت است از خاطره‌ى فراموش نشدنى افتخارات باستانى و افسانه‌هاى حماسى و قهرمانى ايران ، كهن‌ترين و بىكم و كاست‌ترين مملكت جهان ، و علاقه و وابستگى عجيب و بيش از اندازه مردم به يادبود حضرت على [ ع 
  ] و امامان توأم با كينه‌يى عميق و آشتىناپذير به بعضى از خلفا . . . .\r\n. . . از دوران كشمكش‌هاى افسانه‌يى آريايىها و تورانيان ، ايرانىها نسبت به عثمانىها دشمنان موروثى ايران - احساس خوبى نداشتند و آنها را « خون‌آشام » خطاب مىكردند و اغلب ، مسيحيان را به آنان ترجيح مىدادند . از نظر آنان سلاطين قسطنطنيه از ديگران خونخوارتر بودند . اين كينه‌ى مذهبى ، كه اگر خوب شكافته شود از رقابت‌ها و مخاصمات ديرين دو نژاد آشتىناپذير سرچشمه مىگيرد ، در ايران ملتى به وجود آورده است كه با بقيه‌ى افراد كشورهاى اسلامى فرق كلى دارد . ساير ملل اسلامى بيش‌تر سروكارشان با مسيحيان است درحالىكه ايران ميان كشورهاى تركستان ، افغانستان ، بلوچستان ، عربستان و تركيه كه تقريبا همه مذهب تسنن دارند ، محصور شده است و همه‌ى افراد اين كشورها با وجود آنكه در اصل با هم هم‌كيش‌اند ولى در فرع اختلافاتى دارند كه باعث زد و خوردها و كشمكش‌هاى دايمى است « 1 » . حتى ترك [ زبان 
  ] هاى ايران نيز با رشته‌هاى محكم مذهبى چنان با ساير هم‌ميهنان ايرانى گره خورده‌اند كه دشمن سرسخت عثمانىها به شمار مىروند .\r\nعلىرغم تعصبات شديد مذهبى كه در بين كشورهاى اسلامى موجود است ، ايرانىها درباره پيروان مذاهب ديگر بسيار آزادانديش و بزرگ‌منش هستند - مثلا تركمن‌هاى سنى - از جمله‌ى طوايفى كه هميشه با ايرانىها بدرفتارى مىكنند - همه ساله براى رفتن به مكه از اين كشور مىگذرند بىآنكه با كوچك‌ترين آزار يا ناراحتى مواجه شوند .\r\n\r\n\r\n","description":"","footnote":"\r\n( 1 ) . لقب « خون‌آشام » كه نويسنده از زبان ايرانيان به عثمانىها داده است ، البته ممكن است درباره‌ى بعضى از سلاطين قديم آنان كه داراى تعصب شديد مذهبى بودند و نسبت به اهل تشيع سخت كينه مىورزيدند ، صادق باشد و همين تعصبات توأم با فساد و شدت عمل بود كه باعث فروپاشى امپراتورى عظيم عثمانى شد ؛ اما در مورد مردم سخت‌كوش و غيور كشور همسايه‌ى ما تركيه ، مطلقا صادق نيست . م .\r\n","page_name":" 329 ","page_number":341},
  {"content":"\r\n\r\nملت ايران چون ملتى كهنسال است و در قرون و اعصار گذشته ريشه‌هاى مستحكمى دارد ، به اين جهت ملت پابرجا و پرجاذبه‌يى است . به همان سادگى كه نياكان اين ملت ، مهاجران مقتدر يونانى ، مقدونى و گرجى را مجذوب خود نمودند ، هر عنصر خارجى ديگر را نيز به مرور در خود مستحيل و همسان خود مىكنند . سلسله‌يى كه هم اكنون بر ايران سلطنت مىكند ، اگرچه از ريشه و تبار تركمن است ولى آنان ترك بودن خود را فراموش كرده‌اند ؛ يا تعداد زيادى لهستانى كه به ايران پناهنده شده‌اند ، زبان و دين اين مملكت را به جاى زبان و دين اصلىشان پذيرفته‌اند و كودكان خود را كاملا ايرانى بار آورده‌اند . گسترش و دامنه‌ى زبان فارسى بسيار وسيع‌تر از حدود و ثغور مناطقى است كه تحت فرمان شاه است . اين زبان زبان ادبى قفقاز ، تركستان ، افغانستان ، بلوچستان و هند مسلمان به شمار مىرود . از بغداد گرفته تا تبت كوچك و از حيدرآباد تا سمينتوپولاتينسك « 1 » ، همه جا زبان فارسى تعليم و ترويج مىشود . ادبيات وسيع و غنى اين زبان در هر زمينه تجلى كرده ، به خصوص در شعر به آخرين حد عظمت و قدرت فكرى و ادبى ممكن رسيده است . هنوز هم آثار ارزنده‌يى در اين زبان آفريده مىشود .\r\nآخرين حماسه‌ى بزرگ در زبان آريايى جرج‌نامه « 2 » نام دارد كه درباره پيروزى انگلستان بر هند سروده شده و به زبان فارسى است .\r\nادبيات ايران بر كليه‌ى ملل آسيايى اثر شگرفى گذاشته است . فعاليت مذهبى اين ملت نيز شايان توجه و بررسى است .\r\nزمانى كه اعراب ايران را اشغال كردند با « موبدان » ، روحانيان زردشتى مواجه شدند كه داراى سلسله مراتب مشخصى بودند ، دست كم قسمتى از اين سازمان مذهبى وارد اسلام شد . بدين ترتيب كه تفسير و تعبير قرآن منحصرا اختصاص به روحانيان دارد . در حالى كه در نزد اهل تسنن هر مؤمنى به دين اسلام مىتواند طبق اسلوب و درك خود كتاب مقدس را تفسير و تشريح كند . گذشته از اين موضوع در هر ايالتى شيخ الاسلام يا امام جمعه‌يى تعيين مىشود كه مستمرى مرتبى دارد و ظاهرا رئيس روحانيت آن ايالت به شمار مىآيد . سابقا عالمان دينى و امام جمعه‌ها داراى يك مرجع ، با قدرت نظارتى\r\n\r\n\r\n","description":"","footnote":"\r\n( 1 ) .  Seminto polatinsk  : يا سمييالاتنسك شهرى در شمال شرقى قزاقستان . م .\r\n( 2 ) .  Le Georges - Nameh  : جرج‌نامه توسط فيروز بن كاووس سروده شده و نخستين بار در سال 1836 در سه جلد ، در بمبئى چاپ سنگى شده است . م .\r\n","page_name":" 330 ","page_number":342},
  {"content":"\r\n\r\nوسيع‌ترى بودند كه صدر الصدور ناميده مىشد . اين مقام عالى روحانيت كه قدرت و نفوذ روحانى و مردمى آن موجب وحشت زمامداران كشور شده بود ، به وسيله‌ى فتحعلى شاه لغو گرديد . از آن زمان به بعد جامعه‌ى روحانيت تحت نفوذ و هدايت شخصيت‌هايى قرار گرفت كه رسميت آن چنانى ندارند ، ولى به علت شهرت در تقوى و پرهيزكارى و اعلميت‌شان ، مورد احترام فراوان ديگران هستند . اين شخصيت‌هاى روحانى كه از نظر افكار عمومى مقدس شناخته مىشوند و به آنها مجتهد مىگويند ، از قدرت و نفوذ كم‌نظيرى برخوردارند . آنها نزد حاكم وقت و مردم مورد احترام هستند و هر نظرى كه درباره‌ى مسائل شرعى و حقوقى بدهند هميشه قابل اجرا و محترم است .\r\nبزرگ‌ترين اين مجتهدها در كربلا نزديكى بغداد - كه در قلمرو ترك‌ها واقع است - سكونت دارد . اين شهر همان جايى است كه اولاد [ حضرت 
  ] على [ ع 
  ] به وسيله‌ى سربازان يزيد به شهادت رسيدند و اينك مزار امام حسين [ ع 
  ] هر سال تعداد زيادى از زوار ايرانى را به سوى خود جلب مىكند .\r\nقبور فرزندان حضرت محمد [ ص 
  ] و حضرت على [ ع 
  ] و امام‌ها كه به نام امام‌زاده معروف‌اند ، از نظر مردم جزء اعتاب مقدس به شمار مىروند . كم‌تر قصبه‌يى در ايران وجود دارد كه به داشتن مقبره‌ى يكى از اين امام‌زاده‌ها مباهى نباشد . [ و 
  ] اعتقاد و احترام عميق مردم به امامان يكى از صفات بارز و شاخص ملت ايران به شمار مىرود . . . .\r\nدر شهرها بعضى از افرادى كه به طبقه‌ى بورژوازى تعلق دارند ، صوفى هستند ؛ به اين معنى كه دين ظاهرى را درخور شأن يك انسان هوشمند و جستجوگر نمىدانند و ضمن نفى آن به تفكرات فلسفى خود دل مىبندند . اغلب صوفىها به وحدت وجود و بعضى ديگر به توحيد و گروه‌هايى حتى به شرك يا كفر مطلق اعتقاد دارند . . . .\r\n. . . صوفىها نسبت به پيروان مسيح يا افكار اروپاييان نفرت و انزجارى از خود نشان نمىدهند ، حتى تعدادى از آنها به لژهاى سنت‌جان « 1 » - كه شعباتى از گراندلژ انگلستان است - وابسته‌اند . اين لژها در سال 1800 در تهران و اصفهان تأسيس شد ولى مدتى است به علت آنكه روحانيان افراد فراماسون را شريك و مسبب توطئه‌چينى بابىها معرفى كرده‌اند به فرمان ناصر الدين [ شاه 
  ] منحل گرديده است .\r\nفرقه‌هايى كه صددرصد جنبه‌ى مذهبى دارند ولى مطابق با اصول و موازين قرآن\r\n\r\n\r\n","description":"","footnote":"\r\n( 1 ) .  Saint Jean  : يوحناى قديس .\r\n","page_name":" 331 ","page_number":343},
  {"content":"\r\n\r\nنيستند ، تعدادشان زياد است . اغلب نوشته‌هاى زعماى اين فرقه‌ها دوپهلو است ، قسمتى از آن تعليمات و فلسفه‌ى ظاهرى است كه با اصول دين كاملا مطابقت دارد ، ولى قسمت ديگر آن مسايل و تعليمات سرّى است كه كليد رمز آنها فقط در دست معتقدان خاص اين آيين است : اين را هم مىتوان يك نوع « كتمان » ادبى دانست . علىاللهىها حضرت على را به عنوان اينكه خداوند مستقيما در وجود او متجلى شده ، پرستش مىكنند . آيين نصيرى « 1 » ها را نمىشود به اين سادگىها تحليل و تشريح كرد . بعضى از آنها به آيين وحدت وجود ، مبتنى بر آيات قرآن ، معتقدند . بعضى ديگر نوع خاص و مبهمى از وحدت وجود را پذيرفته‌اند كه هم حضرت محمد را سب مىكنند و هم گوشت خوك و هم شراب مىخورند .\r\nاما نصيرىها همه در يك مسئله با هم هم‌عقيده‌اند ؛ همه‌ى آنها با تعدد زوجات مخالف هستند . نام آنان نيز از اين موضوع ناشى شده است : يعنى مسيحىها .\r\nشمارش فرقه‌هايى كه زير پوشش كتمان خود را پنهان كرده‌اند به بحث مفصل‌ترى نياز دارد ، ولى اخيرا اكثر آنها با فرقه‌ى بابيه تلفيق شده و از بين رفته‌اند « 2 » . . . .\r\nاينك بايد چند كلمه هم درباره‌ى شاه و خاندان سلطنتى آن‌طور كه ايرانىها تعريف مىكنند ، بنويسيم :\r\nناصر الدين [ شاه 
  ] يكصد و دوازدهمين جانشين كوروش ، يكى از بهترين پادشاهانى است كه در ايران به سلطنت رسيده است « 3 » . پادشاهى است باهوش ، هواخواه آموزش و\r\n\r\n\r\n","description":"","footnote":"\r\n( 1 ) . نصيرى : به ضم نون و فتح ثانى . نام طايفه‌يى است منسوب به نصير كه يكى از فداييان حضرت على كرم الله وجهه بود كه آن حضرت را خدا مىگفت و آن حضرت او را به قتل رسانيدند . باز او زنده شد و قصه‌ى حيات و ممات او مشهور است . فرهنگ آنندراج ، جلد هفتم . م .\r\n( 2 ) . در اينجا نويسنده در حدود هشت صفحه با استفاده از كتاب مذاهب و فلسفه در آسياى وسطى ، اثر كنت دوگوبينو درباره‌ى يكى از فرقه‌هاى مذهبى مطالبى آورده است . چون اين كتاب به وسيله‌ى شادروان مترجم همايون فره‌وشى به فارسى ترجمه و در سال 1339 منتشر شده است ، از چاپ و تكرار آن خوددارى شد . ( ناشر ) .\r\n( 3 ) . شايد براى خواننده با پيش‌ذهن‌هايى كه از پادشاهان سلسله‌ى قاجار دارد و مطالب ضد و نقيضى كه در باره‌ى اوضاع كشور در دوران اين پادشاه در همين كتاب مىخواند ، اين تجليل از ناصر الدين شاه عجيب و حتى بر خلاف واقع جلوه كند . ولى با اندكى تسامح مىشود اين‌چنين توجيه كرد كه :\r\n1 - نويسنده خود گفته است به‌طورى كه ايرانىها تعريف مىكنند و اين ايرانىها كه وى تماس گرفته است لابد يا دربارى و دولتى و يا از توده مردم بودند . دربارىها منافعشان ايجاب مىكرد كه نسبت به -\r\n","page_name":" 332 ","page_number":344},
  {"content":"\r\n\r\nپرورش ، ترقىخواه ، با گذشت و جوانمرد . از روزى كه بر اريكه‌ى سلطنت تكيه زده سلسله اصلاحاتى را كه همه در مسير نفع عموم طبقات ايرانى است ، آغاز كرده است .\r\nوى دشمن علنى تعصب مذهبى است و طى دو بازديد از اروپا علىرغم پيشداورىهاى مردم و مخالفت روحانيان علاقه‌ى خود را به آگاهى يافتن از رمز پيشرفت سريع كشورهاى اروپايى ، به ثبوت رسانيده است . اگر او در راه مبارزه و پيكار با امپراتورى انگلستان ، با شكست مواجه شد ، ولى در مقابل توانسته است خوانين خيوه و بخارا ، امام مسقط ، خان سالار « 1 » و حتى آشوبگران افغان را منكوب كند و همه را سر جاى خود بنشاند . در اثر تشويق و ترغيب شخص شاه بود كه افكار و اختراعات اروپايى به ايران راه يافت و در اين كشور ريشه گرفت . همچنين ايجاد مدرسه‌هاى متعدد ، تعمير و اصلاح مجدد خطوط پستى ، بهسازى جاده‌ها ، توسعه‌ى شبكه‌هاى آبيارى ، تأسيس تلگراف ، تجديد سازمان ارتش ، امنيت ( البته نسبى ) جاده‌هاى بزرگ اصلى و گسترش روابط تجارى و سياسى با دول اروپا ، همه يادگار دوران پادشاهى او است . گاهى نيات خيرخواهانه‌ى شاه به وسيله‌ى اشخاصى كه طرفدار سوء استفاده يا اسير جمود فكرى هستند ، خنثى گرديده است ؛ نياتى كه هميشه از علاقه به رفاه و آسايش عمومى\r\n\r\n\r\n","description":"","footnote":"\r\n- ولينعمت خود سنگ تمام بگذارند . توده مردم نيز در آن دوران سياه استبداد از ترس جان خود غير از اين اظهارنظرى نمىتوانستند كرد .\r\n2 - به اعتقاد بسيارى از صاحب‌نظران ناصر الدين شاه فى الواقع شاه اصلاح‌طلب و ترقىخواهى بوده است و دلش مىخواست كارهاى تازه‌يى در كشور انجام شود ، متأسفانه نفوذ بيش از حد ديگران مانع تحقق آمال باطنى وى گرديد .\r\n3 - كارهاى بزرگ و ريشه‌دارى كه به دست اميركبير آغاز شده بود از قبيل تأسيس دار الفنون ، چاپ و نشر روزنامه و كتاب ، نوسازى راه‌ها ، تشكيل واحدهاى نظام به سبك جديد ، اصلاح روش‌هاى ادارى و مالى ، ايجاد امنيت در كشور و اصلاحات ديگرى كه دنباله‌ى آنها را ميرزا حسين‌خان سپهسالار - كه به نوبه خود يكى از رجال بزرگ و ترقىخواه و روشنفكر آن عصر بود - ادامه داده و ساير مظاهر تمدن ، تأسيس پست و تلگراف ، طرح احداث راه‌آهن و كارهاى تازه‌ى ديگر همه در زمان ناصر الدين شاه انجام گرفته است . ازاين‌رو يك سياح خارجى حق دارد همه‌ى اين تحولات و تغييرات را به حساب وى بگذارد . گذشته از همه‌ى اينها هر شخصيت تاريخى بايد با توجه به شرايط و اوضاع و احوال زمان خود ارزيابى شود ، نه با معيارهاى زمان حاضر . م .\r\n( 1 ) . محمد حسن‌خان سالار پسر اللهيارخان آصف الدوله كسى است كه به تحريك انگليسىها در خراسان قيام و فتنه‌ى معروف به فتنه‌ى سالار را به پا نمود و حاج ميرزا عبد الله خويى نايب التوليه‌ى آستان قدس و جد خاندان شهيدى [ خوى 
  ] را كه حاضر نشده بود منابع مالى آن آستانه را در اختيار وى بگذارد ، به وضع فجيعى به قتل رسانيد . م .\r\n","page_name":" 333 ","page_number":345},
  {"content":"\r\n\r\nسرچشمه گرفته است ، نه از منافع زودگذر شخصى .\r\nوليعهد ، مظفر الدين ميرزا ، داراى هيچ كدام از سجايا و خصوصيات اخلاقى پدر نيست . او چنان غرق در عياشى و هرزگى است كه دچار نوعى بلاهت و خنگى شده است . ازاين‌رو چرخ اداره‌ى امور ايالت آذربايجان به دست « نايب الحكومه » يى مىگردد . او كوركورانه تحت نفوذ روحانى نمايان و دشمن سرسخت اروپايى و هر نوع پيشرفت و نوآورى است . در ميان افراد ارتش محبوبيت ندارد ، اگر روزى به تخت سلطنت بنشيند ، آنچه را كه پدرش رشته است او پنبه خواهد كرد و ارمغانش به مردم ايران جز بدبختى و تيره‌روزى چيز ديگرى نخواهد بود « 1 » .\r\nمسعود ميرزا ، ظل السلطان ، در سال 1849 [ 1266 ق 
  ] متولد شده و سه سال از وليعهد بزرگ‌تر است . ولى چون از شكم يك زن روستايى معمولى « 2 » به دنيا آمده است و مادرش از شاهدخت‌هاى قاجار نيست ، نمىتواند بر تخت سلطنت بنشيند . او مردى است فعال ، باهوش ، جاه‌طلب ، تا حد وحشىگرى قاطع و نيرومند ، به اروپايىها و انديشه‌هاى ترقىخواهانه خوشبين و به همين دليل سخت منفور روحانيان است .\r\nظل السلطان هيچ ابايى ندارد از اينكه به صراحت بگويد : سلطنت را از چنگ برادر كهتر خود به سادگى بيرون خواهم آورد ! ، و دستور داده است روى قبضه‌ى شمشير خود ، اين شعار معنىدار و خشن را با حروف زيباى كوفى بنويسند : با اين شمشير ، به دست خود سر برادرم را از تن جدا خواهم كرد ! به تدريج شاه‌زادگان ديگر را از حكومت ايالات كنار زده و اينك در اصفهان ، در مساحتى به اندازه يك سوم قلمرو ايران ، فعال مايشاء است .\r\nثروت بىكران وى پشتوانه‌ى خوبى است كه قرب منزلت او را هميشه در پيش پدر حفظ كند . ضمنا به ميزان فداكارى افراد قشونش كه بسيار منضبط و مجهز به سلاح‌هاى زيادتر و كامل‌ترى هستند ، مطمئن و مغرور است . به اين دليل در صورت مبارزه عليه برادر\r\n\r\n\r\n","description":"","footnote":"\r\n( 1 ) . ارمغان اين پادشاه رنجور به‌طورى كه تاريخ نشان داد على الظاهر عدل مظفر بود . اينك قضاوت درباره اين پيش‌گويى كه متجاوز از يك قرن پيش از زبان رهگذرى كه دكتر در علم حقوق بود ، طرد اللباب جارى شده است ، با اهل معرفت و صاحب‌نظران است . م .\r\n( 2 ) . مرحوم مهدى بامداد در تاريخ رجال اسم مادر ظل السلطان را عفت السلطنه و لرد كرزن در كتاب ايران و قضيه‌ى ايران ، ترجمه‌ى غ . وحيد مازندرانى ، عفت الدوله نوشته است . گويا اين زن از اهالى اطراف شهرستان خوى و احتمالا از فيرورق بوده و هنگام ولايت عهدى ناصر الدين شاه در يكى از سفرهايش به خوى جزو زنان صيغه‌يى آن پادشاه تنوع طلب درآمده بوده است . م .\r\n","page_name":" 334 ","page_number":346},
  {"content":"\r\n\r\nاحتمالا پيروزى نصيب وى خواهد شد و اين پيروزى بالنتيجه به نفع كشور ايران است .\r\nسومين پسر شاه ، نايب السلطنه ، در سال 1856 به دنيا آمده ، به روشنفكرى و داشتن طبعى ظريف و بذله‌گو معروف است . به حشر و نشر با اروپاييان زياد علاقه نشان مىدهد ، ولى چون روحيه‌يى ملايم ، حتى ضعيف و مردد دارد ، احتمالا در دعواى بين دو برادر او جانب ظل السلطان را خواهد گرفت .\r\nبديهى است كه يكى از اين دو مدعيان سلطنت را كشور روسيه و ديگرى را انگلستان پشتيبانى خواهند كرد . نتيجه اين دعوا هرچه باشد ، نفوذ و قدرت يكى از دو امپراتورى بزرگ را در ايران به‌طور قطع مسجل خواهد كرد . از طرف ديگر ايران تماميت ارضى خود را مديون سازش ضمنى لندن و سن‌پترزبورگ است . براى انگليسىها اشغال كرانه‌ى خليج‌فارس يا براى روس‌ها الحاق گيلان و مازندران به روسيه - كه از سال 1723 تا 1735 [ 1135 تا 1148 ه ق 
  ] تصاحب كرده بودند - كار دشوارى نيست .\r\nفعلا در تهران سياست حاكم و عامل ، سياست روس‌ها است . از زمان واگذارى جزيره‌ى آشوراده و اردوكشى به هرات جاى شكى براى اين تفوق و برترى باقى نمانده است . به خصوص وقايعى كه اخيرا اتفاق افتاده است نشان مىدهد كه شاه فى الواقع صاحب تيول تزار به شمار مىرود : لغو امتيازنامه‌ى رويتر « 1 » ، پناه دادن به فرارىهاى افغانى ، معاهده‌ى تعيين حدود تركستان و ايران كه در سال 1882 بسته شد ، تماما به سود روسيه بود و اين عوامل باعث گرديد كه ادعاهاى شاه در مورد مرو و سرخس به كشور مذكور واگذار شود . به زودى راه‌آهنى در امتداد خط پوتى - باكو ، رشت را به تهران وصل خواهد كرد . در قسمت شمال شرقى [ ايران 
  ] روس‌ها اجازه كشيدن راه‌آهن را تا مشهد - كه قسمتى از خطى است كه از ميخائيلوفسك « 2 » به سوى عشق‌آباد ، سرخس و بلخ يعنى تا\r\n\r\n\r\n","description":"","footnote":"\r\n( 1 ) . بارون يوليوس رويتر ، اصلا آلمانى و مؤسس خبرگزارى معروف رويتر بود . در سال 1851 به تبعيت كشور انگليس درآمد . براى تهيه‌ى مقدمات نخستين سفر ناصر الدين شاه به اروپا در سال 1872 رويتر با پادرميانى سفير انگليس و تقديم رشوه به مقامات ايرانى توانست در مقابل پرداخت 40000 ليره امتيازات قابل توجهى ، از قبيل ايجاد راه‌آهن ، استخراج معادن ، تأسيس بانك و . . . از دولت ايران بگيرد .\r\nاما بعد بر اثر مخالفت و فشار افكار عمومى كه تحريك روس‌ها هم در آن بىتأثير نبود ، اين امتيازات به علت تأخير در اجراى عمليات پيش‌بينى شده لغو گرديد و براى آنكه از اين رهگذر غبار ملالى بر خاطر زودرنج انگليسيان ننشيند ، امتياز تأسيس بانك شاهنشاهى به جاى آن امتيازنامه به بارون دورويتر واگذاشته شد . م .\r\n( 2 ) .  Mikhailovsk \r\n","page_name":" 335 ","page_number":347},
  {"content":"\r\n\r\nدروازه‌ى هند ادامه دارد - به دست آورده‌اند و اينك مرو تفوق و برترى « سلطان سفيد » بزرگ را رسما پذيرفته است .\r\nايران به تدريج ولى به‌طور قطع زير يوغ روس‌ها مىرود و به زودى طعمه‌ى آن كشور خواهد شد . به اين جهت روسيه از اين پيروزى بىدردسر و نزديك سخت خشنود است و اولياى كشور پادشاهى در راه رعايت احترام و توجه به شاهنشاه على الظاهر راه افراط مىپيمايند ، ولى با وجود اين سلطان واقعى كسى نيست كه در ارگ ساكن است و مردم بدون تعظيم و به روى خاك افتادن به بارگاه وى نزديك نمىشوند بلكه ديپلماتى است كه كاخ معمولى و حتى نامطبوعش در گوشه‌يى از محوطه ارگ واقع است و به وسيله چند قزاق از آن محافظت مىشود . از همان محل است كه توصيه‌ها كه چون دستورى رسمى نافذ و لازم الاجرا است ، صادر و به اشارتى چهره‌ها جابه‌جا مىشود . فىالواقع شاه به جاى حكومت فقط سلطنت مىكند و به اين ترتيب شاه شاهان كه ستاره‌ى اقبالش چون كيوان رفيع و بلند است ، قبله‌ى عالم ، اقيانوس علم ، شهريارى كه نه كرسى آسمان سرير او است و همانند خدايان با فر و شكوه ، خورشيد ، رايت نظامى او ، - شاهنشاهى كه افراد سپاهش چون تعداد ستارگان بىحد و شمارند و همه شاه‌زادگان ديگر از دست وى تاج مىستانند تا بر كشورهاى ديگر سلطنت كنند ، سخن كوتاه : جهان مطاع ، ظل اللّه و عناوين و القاب ديگر . . . همه متعلق به پادشاهى است كه عملا در حد نايب السلطنه‌ى يكى از ايالات روسيه است !\r\n\r\n","description":"","footnote":"","page_name":" 336 ","page_number":348},
  {"content":"\r\n\r\n\r\nفصل هجدهم مازندران\r\nتعزيه در تكيه دولت - جاجرود - بومهن - اسك - مشاع - لار - شنگلده - گردنه‌ى ملوك‌بند - آب گرم - بايجان - دهكده‌ى غارنشين‌ها - جنگل بكر - هراز و گدارهايش - كته پشت - چند ترانه‌ى محلى - جنگل‌ها - امير كلا - بابل و منصورآباد - ورود به مشهدسر\r\nيكشنبه 12 نوامبر . چند روز است كه بر دامنه‌هاى البرز برف نشسته است و هر شب اين پوشش سفيد تا پاى كوه پايين‌تر مىآيد . طبق اطلاعى كه از شركت قفقاز و مركور به سفارت روس رسيده ، مدت كار دوره‌ى تابستان اين شركت تمام شده است . در زمستان كشتىهاى بخارى به علت بدى هوا خيلى نامرتب رفت و آمد مىكنند . از طرف ديگر در اين فصل نه بار به قدر كافى هست و نه اصولا مسافر ، به اين جهت به هر قيمتى باشد بايد به موقع خود را به مشهدسر « 1 » برسانيم و در آنجا منتظر آخرين كشتى باشيم ، و الّا ممكن است اقامت ما در ايران مدت‌ها طول بكشد . ضمنا اوئيلن از اول ژانويه بايد سر خدمتش حاضر باشد ، درحالىكه ما مىخواهيم از داغستان نيز ديدن كنيم .\r\nاينك ماه محرم نيز فرارسيده و ايرانىها در اين ماه كه مصادف با شهادت اولاد حضرت على ، مقدسين ملىشان است ، به علت ايام سوگوارى كم‌تر تصميم به مسافرت مىگيرند . از حسن تصادف جلودارى كه از مشهدسر به تهران مال التجاره آورده است ، مىخواهد چهاردهم ماه برگردد ، پيدا شدن اين وسيله ما را از بن‌بست ناجورى كه در آن گير كرده‌ايم نجات خواهد داد . اين مرد درست شش قاطر و سه رأس يابو دارد و مدعى\r\n\r\n\r\n","description":"","footnote":"\r\n( 1 ) . نام سابق بابلسر .\r\n","page_name":" 337 ","page_number":349},
  {"content":"\r\n\r\nاست كه تمامى كوره راه‌هاى كوهستان و جنگل را چون كف دست خوب مىشناسد و در عرض شش روز ما را به مشهدسر خواهد رساند . چون قرار است كشتى در 21 برج به بندر برسد ، به اين ترتيب اگر حادثه‌يى در بين راه اتفاق نيفتد ، درست به موقع خود را به آن خواهيم رساند .\r\nچنين قرار گذاشته‌ايم كه ژروم صبح زود روز 14 نوامبر با كاروان حركت كند و من و اوئيلن نيز عصر همان روز بعد از تماشاى مراسم تعزيه راه بيفتيم . بارون دونورمان وعده داده است ترتيبى بدهد كه كالسكه‌يى يا دست كم چند رأس اسب از اسب‌هاى پستخانه در اختيار ما بگذارند ، در اين صورت اواسط شب در كاروانسراى جاجرود به كاروان خواهيم رسيد .\r\nدوشنبه 13 [ نوامبر 
  ] . امروز تمام‌وقت ما به خداحافظى از دوستان گذشت : دكتر تولوزان ، آقاى لومر « 1 » ، ژنرال آندرينى « 2 » ، قنسول‌كن « 3 » ، وزير جهانگيرخان ، آقايان سوآر « 4 » ، كاردار فرانسه ، شوفر « 5 » ، كاردار اتريش - مجارستان ، گاستژرخان « 6 » كه همه دوست داشتنى و مهمان‌نواز بودند . آقاى آرژيروپولوس « 7 » وزير مختار روسيه با نوشتن توصيه‌نامه‌يى به فرمانده ايستگاه دريايى آشوراده بيش‌تر ما را شرمنده‌ى لطف خود نمود . اگر بعد از حركت كشتى به مشهدسر برسيم ، طبق اين نوشته مىتوانيم با يكى از كشتىهاى نظامى كه بين آشوراده ، ميخائيلوفسك و باكو دايما در رفت و آمد هستند ، خود را به آن طرف برسانيم . با خواهران اين ديپلمات روسى كه دو دختر جوان و زيبا بودند - كه ايران به نظر آنان تبعيدگاه خسته‌كننده‌يى مىآمد و آرزو داشتند برادرشان نيز همان راهى را كه ما در پيش داشتيم ، به زودى دنبال كند - خداحافظى كرديم و آرزو نموديم عنقريب به محل دلخواهشان حركت كنند . اقامت در تهران براى زنان اروپايى بايد غير قابل تحمل باشد .\r\nچون آنها نمىتوانند مثل ما مردها در شهر به هر كوچه و بازار آزادانه سربكشند . تمام سرگرمى آنها در گردش‌هاى كوتاهى با كالسكه و گاهى شركت در مجالس رقص بسيار خودمانى - كه شبح كم‌رنگى از مجالس رقص باشكوه اروپا است - خلاصه مىشود ، زندگيى شبيه به زندگى زندانىها .\r\n\r\n\r\n","description":"","footnote":"\r\n( 1 ) .  M . Lemerre \r\n( 2 ) .  Le general Andirini \r\n( 3 ) .  Keune \r\n( 4 ) .  Souhart \r\n( 5 ) .  Schofer \r\n( 6 ) .  Gasteiger - khan \r\n( 7 ) .  M . Argyropoulos \r\n","page_name":" 338 ","page_number":350},
  {"content":"\r\n\r\nاما در مورد آقاى دونورمان ، مهماندار پر لطف و خستگىناپذير ، هرچه بگويم كم گفته‌ام . چگونه مىشود در برابر آن همه محبت و بزرگوارى بىشايبه حق‌شناسى و تشكر نمود . اگر لطف اين مرد شريف و دوست داشتنى شامل حال ما نمىشد ، در تهران چه كسى به ما محل مىگذاشت ؟ چگونه مىتوانستيم از كاخ‌ها ديدن كنيم يا به ايرانىهاى معروف معرفى شويم و يا در محيط اروپاييان - كه آن‌قدر خود را در برابر تازه‌واردان بالا مىگيرند و چنين تصور مىكنند كه اينها از دسته‌ى ماجراجويانى هستند كه براى كسب نام و شهرت و يا تحصيل ثروت دل به دريا زده‌اند - راه يابيم ؟ اين همه لطف و مهمان‌نوازى دين بزرگى است كه تا پايان عمر قادر به تلافى و اداى آن نخواهم شد .\r\nسه‌شنبه 14 [ نوامبر 
  ] . حوالى ساعت يك و نيم به همراه ميرزاى آقاى دونورمان به تكيه رفتيم . مسيحىها هم مىتوانند با لباس سياه و كلاه ملى ايران در مراسم تعزيه حضور به هم رسانند ، شرايطى كه به جا آوردن آن هيچ مشكل نيست و اين امر سعه‌ى صدر و آزادانديشى ايرانىها را مىرساند .\r\nتكيه به وسيله‌ى چادر بزرگى كه چهار تاق ، آن را نگه مىداشت ، پوشانده شده بود و با چلچراغ‌ها و جارهايى كه تقريبا در همه جا گذاشته بودند روشن مىشد . اين محوطه‌ى مدور پهناور با انواع پوشش‌هاى ديوارى ، پارچه‌هاى گرانبها و تاج گل‌هاى زيبا به طرز بسيار باشكوه تزيين شده بود . محوطه‌ى داخل آن به قدرى وسيع بود كه زنانى را كه پشت ميله‌هاى سبز رنگ لژهاى فوقانى جا داشتند ، به زحمت مىشد تشخيص داد . لژهاى طبقه‌ى همكف مملو از افسران و كارمندان عالىرتبه‌يى كه همه لباس قديمى پوشيده بودند و يا شخصيت‌هاى روحانى با عمامه‌هاى سفيد يا سبز بود . در يكى از لژها مجتهد تهران ، سر تا پا با رداى سفيد و كمى دور تر از آن امام جمعه با اعوان و انصار خود نشسته بودند .\r\nسربازان با بىرحمى تمام ، مردانى را كه رديف مخصوص خانم‌ها را اشغال كرده بودند ، با چوبدستى از آنجا مىراندند . در عرض چند دقيقه گرداگرد وسيع تكيه پر از انبوه زنان پرهياهويى شد كه همگى چادر نيلى رنگ و روبنده‌ى سفيد داشتند . گاه‌به‌گاه از خلال چادر نمازى كه تصادفا به كنار مىرفت ناگهان سايه‌يى از زيبايى خيره‌كننده و بسيار جذابى نمايان مىشد .\r\nدر لژى كه ما با چند تن از استادان دارالفنون نشسته بوديم ، بر تمام صحنه - كه عبارت از سكوى بزرگى بود - و ساير قسمت‌هاى سالن تسلط كامل داشتيم . اين استادان چون\r\n\r\n","description":"","footnote":"","page_name":" 339 ","page_number":351},
  {"content":"\r\n\r\nاطلاع داشتند كه ما با اين‌گونه مسائل مذهبى به كلى بيگانه‌ايم با لطف خاص به فرانسه‌ى بسيار فصيح توضيحات مفيد و مختصرى در اين زمينه مىدادند .\r\nدرحالىكه همه منتظر ورود شاه بودند ، مرثيه‌خوانى در ميان سكوت مذهبى احترام‌انگيزى موضوع تعزيه‌يى را كه قرار بود روى صحنه اجرا شود ، براى حضار تعريف كرد . در اين موقع شاه وارد لژ سلطنتى شد و مرثيه‌خوان صحبت خود را قطع كرد . ناگهان از روى يكى از رديف‌هاى تكيه ، زنى از جاى خود بلند شد و يك قداره با يك عرضحال به سوى شاه دراز كرد . مفهوم اين بيان استعاره‌آميز و بدون حرف اين بود كه شوهر وى مدتى است زندانى است . بدين وسيله از شاه درخواست مىكرد كه دستور دهد او را محاكمه كنند ، اگر بىگناه است آزاد شود و اگر مقصر است به مجازات برسد .\r\nبلافاصله يكى از آجودان‌هاى شاه ، عرض حال را از دست زن گرفت و قداره را رد كرد :\r\nاعليحضرت شوهرش را بخشيدند .\r\nدر اين بين بربرىها « 1 » كه سرتاپا لباس سياه پوشيده بودند ، در طول راهرويى كه سكو را از جايگاه تماشاگران جدا مىكرد ، گوش تا گوش صف كشيدند . پيرمردى سرپا ، روى سكو ايستاد و نوحه‌يى را كه با آهنگ موزون و به صداى خوش خوانده مىشد آغاز كرد .\r\nهر بندى بر گردان مكررى داشت كه بربرىها هماهنگ با آن از جاى خود خيز برمىداشتند و با زدن دو سنگ صدادار به هم - كه آنها را قبلا آماده كرده بودند برگردان نوحه را تكرار مىكردند .\r\nوقتى اين برنامه‌ى عجيب به پايان رسيد ، غلامان شاه ، با سينه‌هاى برهنه ، جاى بربرىها را گرفتند . پيرمرد ، نوحه‌ى ديگرى را آغاز كرد و غلامان به آهنگ نوحه با صلابت هرچه بيش‌تر سينه مىزدند .\r\nبعد نوبت آواز دسته جمعى گروهى از نوجوانان رسيد كه همگى لباس زنانه به تن داشتند و شعر كوتاهى به افتخار شاه و دودمان قاجار مىخواندند . هربار كه نام ناصر الدين [ شاه 
  ] از زبان آنان جارى مىشد همه‌ى حضار تعظيم مىكردند . و به اين ترتيب روى پله‌هاى تكيه ، و در لژها ، همه‌ى تماشاگران با نظم خاصى همزمان چندين بار خم و راست مىشدند .\r\n\r\n\r\n","description":"","footnote":"\r\n( 1 ) .  Les Berberys  : بازماندگاه يكى از قبايل آفريقايى كه [ ابتدا 
  ] پيروان فرقه‌يى شده بودند كه نسبت به آل على ( ع ) خصومت عجيبى داشتند . [ اين توضيح از مؤلف است 
  ] .\r\n","page_name":" 340 ","page_number":352},
  {"content":"\r\n\r\nبعد از آنتراكت كوتاه ، نمايش مذهبى آغاز گرديد .\r\nبازيگران ، كه همه در ايفاى نقش خود مهارت داشتند ، روى صحنه حاضر شدند و همگى گفتارى را كه بايد گفته مىشد در طومارى نوشته و در دست داشتند . البته لباس همه‌ى آنان لباس عربى بود و هيچ دكور و صحنه‌سازى وجود نداشت . فقط روى اعلانى كه به تيرى نصب شده بود ، محل حادثه‌ى هر پرده را جهت اطلاع تماشاگران نوشته بودند . تئاترى كه شكسپير در آن تراژدىهاى جاودان خود را بازى كرده بود ، نبايستى فرق چندانى با اين صحنه‌ها داشته باشد .\r\nدر پرده‌ى اول ، آل على براى مشاوره دوره هم جمع شده بودند . مذاكره‌ى نسبتا طولانى آنان سرانجام به اينجا منتهى شد كه يكى از ميان آنان به همراهى افراد خانواده‌ى خود ، براى انجام دادن مأموريتى اعزام شود . اين جنگجوى دلاور بر يك اسب تركمن - كه از اصطبل سلطنتى آورده بودند ، سوار شد . زن‌ها و پسربچه‌ها با لباس مبدل در تخت روان جاى گرفتند . سپاهيان ، بعضى پياده و بعضى سوار بر اسب‌هاى زيباى دربار بودند .\r\nاسباب و اثاثيه را بر پشت شترهايى كه با پارچه‌هاى رنگارنگ زينت يافته بودند ، بار كردند . و بعد از صحنه خارج شدند .\r\nدر فواصل پرده‌ها ، جوانانى كه از خانواده‌هاى متمول و معروف بودند درحالىكه همه به عنوان نشانه‌ى سوگوارى لباس سياه يا خاكسترى پوشيده و يقه‌ى پيراهن خود را تا سينه باز گذاشته بودند ، مجانى ميان تماشاگران شربت پخش مىكردند و بعضىها نيز مشك‌هاى چرمى بر پشت به تشنگان آب مىرساندند .\r\nنتيجه‌ى اردوكشى ، سخت تأثرانگيز بود . يكى از جنگجويان كه توانسته بود از چنگ دشمن جان سالم به در برد ، خبر غم‌انگيز جنگ را با نوحه‌ى سوزناكى براى طرفداران على [ ع 
  ] تعريف مىكرد . زن‌ها با شيون و زارى به عنوان سوك و منتهاى نااميدى به سر و روى خود كاه مىپاشيدند كه نشان‌دهنده‌ى ريگ بيابان بود . لحظه به لحظه سخنان اين ترامن « 1 » با گريه و زارى تماشاگران قطع مىشد و از هر سوى تكيه ، لعنت خشم‌آميزى عليه معاويه و ياران او بلند مىشد . اين لعنت و نفرين توأم با هق‌هق گريه‌هاى دلخراش و فرياد حسين ! حسين ! سرانجام با ناله‌ى همه جانبه‌ى يو ! يو ! درهم مىآميخت و حتى\r\n\r\n\r\n","description":"","footnote":"\r\n( 1 ) .  Theramene  : در تراژدى معروف فدر اثر راسين نام حاكمى است كه در پرده‌ى پنجم ، داستان مرگ قهرمانان را بازگو مىكند . م .\r\n","page_name":" 341 ","page_number":353},
  {"content":"\r\n\r\nخود بازيگر نيز اشك مىريخت . كسى كه بغل دست من نشسته بود با آنكه استاد ديرباور و شكاكى است ، اما صادقانه و به طرز دلسوزانه‌يى زارزار گريه مىكرد . اندوه و ماتمى كه سرتاسر تكيه را فراگرفته بود با اجراى قسمت‌هاى بعدى تعزيه به نقطه‌ى اوج رسيد .\r\nعلويان تصميم گرفتند انتقام خانواده خود را از دشمن بگيرند ولى آنان از پيش مىدانستند قدم در راهى گذاشته‌اند كه بازگشتى ندارد و مرگ همه‌ى آنان در اين راه حتمى خواهد بود . كفن‌پوشان به همراهى زن و فرزند راهى قتلگاه مىشدند : تعدادى سياهى لشكر نظير پرده‌ى اول ، دور و بر آنان در روى صحنه راه مىرفتند و موزيك به جاى نواختن آهنگ‌هاى جنگى و هيجان‌انگيز اين بار آهنگ غم‌انگيز استابات ماتر روسينى را نواخت .\r\nبه گمان من هيچ‌كس در دنيا قادر نيست ميزان نااميدى و خشم و ترحمى كه قلب اين جمعيت انبوه را مىلرزاند ، توصيف كند . لعن و نفرين خشم‌آلود عليه يزيد و شمر و استمداد پرشور از امامان و صداى گريه‌هاى بغض‌آلود در فضاى پهناور تكيه طنين‌انداز بود و از سينه‌ى پر درد هزاران نفر آواى حسين ! حسين ! باصفا و صداقت بىشائبه‌يى بيرون مىجهيد . بدون شك چنين اندوهى ساختگى و ظاهرى نبود ، بلكه جوشش قلب و تأثر صادقانه‌ى ملتى بود كه بر شهادت امامان خود از روى ايمان اشك مىريختند و نسبت به عاملان اين جنايات ابراز نفرت مىكردند . هيچ جا حتى در پلازادتوروس « 1 » شهر سويل ، من چنين نمايش عجيبى نديده‌ام كه انبوه جمعيت اين‌چنين از خود بىخود شوند و وضع روحى آنها لحظه به لحظه از خشمى بىرحمانه به نااميدى عميق و از اندوه بىپايان به غضبى وحشتناك تبديل شود .\r\nو اين تازه اولين روز [ و 
  ] آغاز اين ماتم و عزاى ملى بود : مراسم سوگوارى ماه محرم ده روز ادامه دارد و در هر نمايش احساس ترحم نسبت به امامان و ابراز كينه نسبت به دشمنان آنان روز به روز زيادتر مىشود تا اينكه سرانجام در تعزيه‌يى كه نمايش شهادت امام حسين است ، به آخرين حد خود مىرسد . در آن روز غلامان سر و سينهء خود را با ضربه‌ى « قمه‌ها » مىدرند و دسته‌هاى توبه‌كاران تا كمر لخت ، با زخمهاى خون‌آلود ، در كوچه‌ها راه مىافتند . كسانى كه بيش‌تر به هيجان آمده‌اند ، با قمه و شمشير گوشت برهنه‌ى بدن خود را چنان لت و پار مىكنند كه از خونى كه از زخم‌هايشان روى زمين\r\n\r\n\r\n","description":"","footnote":"\r\n( 1 ) .  Plaza de Toros  : ميدان گاوبازى . م .\r\n","page_name":" 342 ","page_number":354},
  {"content":"\r\n\r\nجارى مىشود ، مىتوان رد آنها را تعقيب كرد . واى به حال اروپايى يا تماشاگر ديگرى كه به خود جرأت آن را بدهد و به اين تظاهرات پرسوز و گداز در گوشه‌ى لب لبخندى بزند .\r\nاز هنگام به قتل رسيدن حدود چهارصد نفر از عزاداران در يك زد و خورد خيابانى ، زمان درازى نمىگذرد . ريشه‌ى اين كشتار بىدليل شوخى ساده و بىموقع تركى بود كه در كنار يكى از اين دسته‌ها ايستاده بود ، آب مىخورد . هر سال تعدادى از اين قمه‌زن‌ها در اثر جراحاتى كه به دست خود بر سرشان وارد مىآوردند ، از بين مىروند . مرگ آنها مرگ سعادت‌آميزى است چون مطمئن هستند كه بلافاصله لذات وصف‌ناپذير بهشت را از نزديك درك و لمس خواهند كرد و خاطره‌ى آنان چون يادبود مقدسين و شهدا پيش همگان همواره گرامى و محترم خواهد بود .\r\n* * * در هتل پروو آقاى دونورمان به همراه شش « غلام » منتظر بود و كالسكه‌يى كه به چهار اسب تنومند بسته شده بود ، ما را به دروازه شهر رساند . بعد با سرعت تمام جاده مازندران را در پيش گرفتيم . دوست بزرگوار ما مىخواست تا « قره‌سوران » محلى كه تا آنجا جاده كالسكه‌رو است ما را مشايعت كند ، ولى شب نزديك بود و سرما سوزناك . با اصرار زياد ، مهماندار كريم النفس و محترم خود را متقاعد كرديم كه از همانجا به تهران بازگردد . در اين لحظه وداع غم‌انگيزى داشتيم . قلب هر سه‌ى ما مالامال از اندوه جدايى بود . چه كسى مىداند كه كى و در كجا باز هم همديگر را خواهيم ديد ؟ براى آخرين بار دست همديگر را فشرديم و از هم جدا شديم . اسب‌ها چهار نعل پيش تاختند . در وسط راه بار ديگر به پشت سر خود نگاه كرديم ، دوست ما در آن فاصله‌ى دور روى ركاب اسب بلند شده و دستمال سفيدش را براى ما تكان مىداد . تاريكى شب يكباره بر همه جا سايه انداخت ، فقط آخرين اشعه‌ى خورشيد بر قله‌ى باشكوه دماوند رنگ ياقوت زده بود و بعد از لحظه‌يى كوتاه همه چيز در كام ظلمت فرورفت .\r\nساعت ده شب به قره‌سوران رسيديم . روستاييان در خانه‌هاى محقر و خرابه ، دور آتش كم‌حرارت تپاله‌ها نشسته بودند و خود را گرم مىكردند . چاروادارها جلوتر افتاده ، اسب‌هاى ما را كه از جاده‌ى شيب‌دارى از ميان تپه‌هاى شنى مىگذشت هدايت مىكردند . از بخت بد از ماه نيز خبرى نبود و جاده چنان گودال‌هاى عميق و پرخطرى داشت كه هر آن ممكن بود يكى از اسب‌ها در آن سقوط كند . ناچار پياده شديم و افسار\r\n\r\n","description":"","footnote":"","page_name":" 343 ","page_number":355},
  {"content":"\r\n\r\nيابوها را به دست صاحبانشان سپرديم . يكى از يابوها به رنگ سفيد خالص بود و همين رنگ سفيد در تاريكى شب فانوس راهنماى ما به شمار مىرفت . پابه‌پا دنبال او راه رفتيم ، با وجود اين گاهى ناگهان پايمان چنان توى چاله مىافتاد كه به زحمت تعادل خود را حفظ مىكرديم .\r\nدو چاروادارى كه همراه ما بودند ، براى اينكه به خيال خود رنج سفر را كم كنند و ما را سر حال بياورند با صداى تودماغى كه بيش‌تر باعث ناراحتى اعصاب بود براى ما آواز مىخواندند . شب از نيمه گذشته بود ولى هنوز اثرى از كاروانسرا يا هيچ منزل و مأواى ديگرى نبود . ناگهان در فاصله‌ى نزديك صداى گلوله‌يى طنين‌انداز شد . چاروادارها آواز خود را قطع كردند و ما تفنگ‌ها را آماده نگاه داشتيم . در فواصل معين باز صداى تير به گوش رسيد . كاشف به عمل آمد ژروم كه از تأخير ما دلواپس شده است و فكر كرده كه در كوهستان راه را گم كرده‌ايم مىخواسته از روى پل جاجرود با شليك تفنگ ما را راهنمايى كند . خسته و كوفته خود را به او رسانديم . خوشبختانه كاروانسرا درست در مجاورت همان رودخانه قرار داشت .\r\nدر حياط شعله‌ى لرزان آتش‌هايى كه برافروخته بودند بزم مسافران را - كه بعضى نشسته و چپق دود مىكردند و بعضى ديگر دراز به دراز خوابيده بودند - روشن كرده بود .\r\nدر وسط ، قطارى از شترها چمباتمه زده و دايره‌يى تشكيل داده بود . در زير تاق ديوارها مردان و زنان در كنار آتشى كه خدمتكارها برايشان روشن كرده بودند به خواب فرورفته و ژروم در بهترين و راحت‌ترين قسمت اين كاروانسرا ، روى سطح مسطح بلندى كه در گوشه‌ى اصطبل ساخته بودند ، براى ما جا و رختخواب انداخته بود . سماور مىجوشيد ، چند بطرى از شراب همدان در كنار وسايل غذاخورى با ترتيب خاصى چيده شده و گوشت ران گوسفند خوشمزه‌يى لاى نان « لواش » در وسط سفره بود . كاروانسرادار نيز با آوردن پنير سفيدى كه آن را در برگ نعناع خوابانده بود ، بساط شبانه‌ى ما را رنگين‌تر كرد . بعد از صرف شام چنان به خواب سنگينى فرورفتيم كه حتى سروصداى هم‌اتاقىهاى چهارپاى ما نيز هيچ مزاحمتى براى ما فراهم نكرد .\r\nچهارشنبه 15 [ نوامبر 
  ] . بر تعداد افراد كاروان كوچك ما سيد پيرى كه تازه‌طلب خود را از طرف خود در تهران وصول كرده بود ، اضافه شد . ظاهرا وى از اينكه در پناه تفنگ‌هاى ما سفر مىكرد خوشحال بود . بعد از پيمودن چهار ساعت راه ، در ميان تپه‌هاى\r\n\r\n","description":"","footnote":"","page_name":" 344 ","page_number":356},
  {"content":"\r\n\r\nخشك و لم‌يزرع به آبادى بومهن رسيديم . اينجا واحه‌ى دلگشايى است كه در كنار مسيلى ، كه آب آن را به وسيله‌ى نهرهايى براى آبيارى اين منطقه برگردانده‌اند ، واقع شده است . در باغچه‌يى كنار رودخانه استراحت كوتاهى كرده ، ناهار مختصرى خورديم و دوباره حركت كرديم . قاطرچىها معمولا از گذشتن از روى پل امتناع مىكنند و بيش‌تر ترجيح مىدهند از گدار رودخانه بگذرند . البته تقريبا همه ايرانيان اين عادت را دارند ، اگر ناگزير از گذشتن از روى پل نباشند ، هرگز از آنجا عبور نمىكنند و به رغم آنان اگر ناچارى و الزام مطلق ايجاب نكند ، عبور از پل - كه بالنتيجه منجر به خرابى آن مىشود - گناه بزرگى است .\r\nبعد از بومهن مسير جاده سربالايى بود . جلودار به جاى راه معمولى كه از گيليارد و شهر كوچك دماوند مىگذشت ، خواست يك راست ما را از بستر رودخانه به‌طور ميان‌بر به دهكده‌ى « اسك » برساند . در اينجا عبور از ميان آب‌ها تمام مىشد ، در پوزه‌هاى باريك و پر پيچ و خم زمين‌هاى مرتفع اين قصبه راهپيمايى دشوارى را شروع كرديم . بعد از طى مسيرى سخت و ناهموار به جايى رسيديم كه پله پله بود و اين پله‌ها را در صخره‌ها كنده بودند . به اعتقاد من هيچ اسب قوى و مقتدرى ، جز يابوهاى باهوش اين سرزمين قادر نبود كه از چنين جاهايى بگذرد . بعد از گذشتن از معبرهاى خطرناك ، جاهايى كه سنگ‌ها ريزش كرده بودند و مسير ما بستر مسيل خشك‌شده‌يى بود ، سربالايى پرزحمتى را بالا رفتيم . بعد از اين راهپيمايى طاقت‌فرسا به فلاتى رسيديم كه دانه‌هاى برف همه جا را سفيد كرده بود و چشم‌انداز دشت و كوهستان ، در زير پوشش برف ، بسيار تماشايى و دل‌انگيز مىنمود . در دامنه‌ى يكى از اين كوه‌ها كه مشاع نام داشت ، به‌طورى كه چاروادارها نشانمان دادند ، جلوخان سفيد يكى از ساختمان‌هاى سلطنتى كه براى شكار شاه ساخته‌اند ، نمايان بود . گويا شاه براى شكار بزكوهى اغلب به اين طرف‌ها مىآيد .\r\nبعد از پيمودن مسافتى به جاده‌ى بزرگى رسيديم . در وسط يك گورستان كوچك ، وضع مخروبه و اسفناك امام‌زاده هاشم نشان‌دهنده‌ى آن بود كه به رغم علاقه‌ى روستاييان در اين مورد كه بعد از مرگ در نزديك‌ترين نقطه به امام‌زاده به خاك سپرده شوند ، در حال حيات خود نسبت به مرمت آن توجهى ندارند .\r\nشب تازه بر همه جا سايه انداخته بود كه خود را به كاروانسراى مشاع « 1 » رسانديم . در اين ارتفاع ، صولت سرما بسى سوزناك و غيرقابل تحمل بود ولى خوشبختانه سوز و باد\r\n\r\n\r\n","description":"","footnote":"\r\n( 1 ) . نام اين آبادى در فرهنگ‌هاى معتبر و منابع جغرافيايى مشاع اما در مدارك محلى مشاء آمده است . م .\r\n","page_name":" 345 ","page_number":357},
  {"content":"\r\n\r\nو سرما به طويله‌يى كه ما را در داخل خود جاى داده بود ، نفوذ نمىكرد .\r\nپنجشنبه 16 [ نوامبر 
  ] . ساعت پنج صبح همه بر پشت زين آماده‌ى حركت بوديم ، ولى هوا چنان تاريك بود كه چشم ، چشم را نمىديد . جلودار باز بستر مسيلى را كه سروصداى آب بيش از خطر راه بود ، براى رفتن انتخاب كرد . بعد از مدتى به كوره‌راهى رسيديم كه بزرو واقعى بود ، با وجود اين با چنان شهامتى از اين معبر پر خطر بالا رفتيم كه من هرگز در خود چنين جرأتى را سراغ نداشتم . در مرتفع‌ترين قسمت اين ناحيه امام‌زاده‌ى ديگرى واقع است .\r\nچراغ آفتاب آرام آرام از سمت مشرق سر درمىآورد . اول بار اشعه‌ى طلايى آن بر ارتفاعات پر برف كوه‌ها و بعد بر دشت‌ها و دره‌ها مىتابيد و سرانجام همه‌جا پر از نور هستىبخش خورشيد شد .\r\nآسمان چنان صاف و به رنگ آبى بسيار زيبايى بود كه روشنايى هوا چند برابر روزهاى معمولى به نظر مىآمد و در اطراف ما سلسله كوه‌هاى پوشيده از برف زير اين نور خيره‌كننده تلألؤ عجيبى داشت . چشم‌اندازى كه در برابر چشمان ما گسترده بود به قدرى زيبا و تماشايى بود كه اگر لباس‌هاى رنگارنگ و عجيب قاطرچىها و لعن و نفرينى كه همراه با ضربه‌ى شلاق به دشمنان على نثار مىشد ، به ياد من نياورده بود كه ما هنوز در قلمرو شاهنشاه هستيم ، من هر آن خود را در نواحى وحشى و دست‌نخورده‌ى آلپ تصور مىكردم .\r\nكوره‌راه از پلور « 1 » مىگذشت ، در وسط اين شيب تند ، روى دو دره ، پلى به شكل پشت ماهى بسته بودند كه آب روى سنگ‌فرش‌هاى آن يخ زده و به پرتگاه مهيبى تبديل شده بود . كاروانى از الاغ‌ها كه بارشان زغال بود و از طرف مقابل مىآمدند هرچه تلاش كردند نتوانستند از روى پل بگذرند . پاى حيوان‌ها سر مىخورد و آنها روى زمين افتاده و دوباره به اول پل مىلغزيدند . كوشش خركچىها و سيخك‌هايى كه با نوك چاقو بر پشت الاغ‌ها وارد مىشد همه بىفايده بود . بالأخره تلاششان به جايى نرسيد و مأيوسانه مجبور شدند راه بدهند لااقل ما به آن طرف پل برويم .\r\nكمى دور تر ما به نزديكى لار رسيديم كه رودخانه‌ى آبى رنگ زيبايى بود و از شكاف صخره‌يى به صورت آبشار زيبايى سرازير مىشد . بعد از طى مسافتى در كنار مسير اين\r\n\r\n\r\n","description":"","footnote":"\r\n( 1 ) . در اصل  Palar  چاپ شده است .\r\n","page_name":" 346 ","page_number":358},
  {"content":"\r\n\r\nرودخانه ، كه با غرش گوشخراشى از روى سنگ‌ها پايين مىريخت ، جاده با يك سلسله پيچ و خم به بلندترين نقطه‌ى راه منتهى مىشد . در اين نقطه‌ى پر ارتفاع منظره‌ى اطراف در غايت زيبايى و شكوه خود بود و خيلى زيباتر و باشكوه‌تر از معروف‌ترين چشم‌اندازهاى كشور سويس به نظر مىرسيد . در سمت مغرب دماوند به شكل مخروطى عظيم و سفيد ، شكوهمندانه سر به آسمان برافراشته و بسيار نزديك به نظر مىرسيد . در سمت مشرق ، سلسله جبال موازى ديگرى سرتاسر پوشيده از برف ، در زير تابش خورشيد ، زيبايى خيره‌كننده‌يى داشت . روى سنگ بزرگى كه به طرف رودخانه خم شده بود ، لحظه‌يى توقف كرديم : زير پاى ما ، در عمق دوارانگيزى ، [ رودخانه‌ى 
  ] هراز چون رشته‌ى ريسمان باريك آبى رنگى با حاشيه‌هاى سفيد ديده مىشد . پرندگانى كه بزرگ‌تر از پرستو به نظر مىرسيدند بالاى رودخانه چرخ مىزدند . آنها در واقع عقاب‌ها و لاشخورهاى بزرگى بودند كه چرخ‌زنان به جايگاهى كه ما ايستاده بوديم نزديك مىشدند و بعد به سوى آسمان پر مىكشيدند . منظره‌ى واقعا كم‌نظيرى بود ، باشكوه‌ترين و خيال‌انگيزترين منظره‌يى كه به عمر خود ديده بودم . حتى تماشاى كوه باشكوه آرارات نيز چنين اثر اعجاب‌انگيزى در ذهن من نگذاشته و مرا تا اين حد در مقابل عظمت و ابهت طبيعت مسحور و غرق در حيرت نساخته بود .\r\nاز اين قسمت به بعد جاده به سوى هراز سرازير مىشد . در آن سوى رودخانه ، در فراز و نشيب كوهستان ، روستاهايى با ديوارهاى گلى هم‌رنگ با رنگ خاكسترى دامنه‌هاى كوه قرار داشتند . اطراف آبادى را درختان تبريزى فراگرفته بود كه اگر آنها را نكاشته بودند مشاهده‌ى اهالى كوه‌نشين آنجا به زحمت ممكن مىشد . از پشت‌بام روستاها دود آبى رنگ به شكل باريكى به سوى آسمان مىرفت .\r\nبعد از طى مسافتى وارد تنگه‌ى پرشيبى مىشديم كه ما بين جدار تخته سنگ‌ها قرار گرفته بود و به ويامالا « 1 » شباهت داشت ؛ بعد از يك سلسله بالا رفتن‌ها و پايين آمدن‌ها سرانجام از هراز - كه آب سيل‌آساى آن با غرش گوشخراشى در مسير تندى جارى است - عبور كرديم . جاده از قصبه‌ى بزرگى به نام رينه كه امام‌زاده‌ى مخروطى شكل مخروبه‌يى داشت ، مىگذشت و بعد از عبور از پيچ و خم گردنه‌هاى صعب العبور كه آبشارهاى زيبايى از آنها سرازير شدند ، به دهكده‌ى شنگلده منتهى مىگشت .\r\n\r\n\r\n","description":"","footnote":"\r\n( 1 ) .  Via Mala  : يكى از راه‌هاى معروف در گردنه‌ى كوه‌هاى آلپ واقع در سرزمين سويس . م .\r\n","page_name":" 347 ","page_number":359},
  {"content":"\r\n\r\nشب فرارسيده بود اما در اين نزديكى از كاروانسرا خبرى نبود . از يكى از اهالى شنگلده درخواست كرديم كه جايى براى ما پيدا كند . مرد كوه‌نشين مهربان ما را به خانه‌ى خود دعوت كرد . خانه‌اش اتاق تميزى داشت كه ديوارهاى آن را با آب آهك سفيد كرده بودند و حصير و فرشى كف آن را مىپوشاند . در تاقچه‌ى چهارگوش اتاق چند مجلد ديوان ناقص شعر و تعدادى پوكه‌ى فشنگ گذاشته بودند كه علاقه‌ى ميزبان را - كه كدخدايى ده را نيز بر عهده داشت - به شعر و شكار نشان مىداد . وقتى كه ژروم سماور را آماده مىكرد ، زن كدخدا بلافاصله دو مرغ را سر بريد « 1 » ؛ مقدمه‌يى براى پختن پلو كه بعد از آن همه خستگى راه ، براى ما در حكم مائده‌ى آسمانى بود .\r\nجمعه 17 [ نوامبر 
  ] . چند قران پيشكش كف دست كدخدا گذاشتيم كه با دعا و حق‌شناسى فراوان آن را قبول كرد و دهكده‌ى شنگلده را ترك گفتيم . جاده از تنگه‌ى باريكى - كه در آن جريان آب ، آبشار زيبايى به وجود آورده بود - مىگذشت . در يكى از زيباترين گذرگاه‌هاى اين گردنه - به نظرم ملوك‌بند « 2 » - روى صخره‌ى مسطحى نقشى كنده بودند كه تصوير شاه را سوار بر اسب با فرزندان و وزيران عمده‌اش نشان مىداد . روى كتيبه‌يى نام آن شخصيت‌ها و تاريخ احداث جاده‌ى جديد نقر شده و با آب طلا مشخص‌تر گشته بود . عرض تنگه به تدريج گسترده‌تر مىشد و در آن سوى رودخانه چشمه‌ى گوگرددارى به نام آب گرم به رودخانه مىريخت . هر سال تعدادى از تهرانىها به آنجا مىروند و در كنار آب آن - كه براى درمان بسيارى از دردها مؤثر است - چادر مىزنند .\r\nديدن انبوه رستنىها نشانه‌ى اين بود كه ما به سوى دشت سرازير مىشديم . كم‌كم درختان بيد ، بلوط و گردو جاى گل‌هاى نسترن و بوته‌هاى سقز را گرفتند و پيش از آنكه دهستان بزرگ بايجان كه اطرافش را صخره‌هاى مرتفعى فراگرفته بود ، نمايان شود ، تعداد زيادى درخت انجير ديده مىشد .\r\nتمام نواحى اين قسمت از كوهستان در معرض سقوط بهمن‌هاى بزرگى است .\r\nروستاييان در غارهايى كه در ميان سنگ‌هاى ترد حفر شده است ، زندگى مىكنند . از محل سكونت يكى از غارنشينان بازديد كرديم ، سرتاسر غار غرق در كثافت\r\n\r\n\r\n","description":"","footnote":"\r\n( 1 ) . معمولا در اغلب نقاط ايران سر حيوانات و پرندگان را منحصرا مردان مىبرند ، اين نكته قابل تأمل است . م .\r\n( 2 ) .  Moulik - bend \r\n","page_name":" 348 ","page_number":360},
  {"content":"\r\n\r\nنفرت‌انگيزى بود و بوى گند آن دل آدمى را به هم مىزد . طويله‌ها فضاى بيش‌ترى داشتند و صاحبان آنها با كرايه دادن اين طويله‌ها به قاطرچىهايى كه محصولات مازندران را به عراق [ عجم 
  ] مىبرند ، نفعى عايدشان مىشود .\r\nجنگل‌ها - كه خزان زيباترين رنگ‌ها را به آنها زده بود - در دامنه‌ى كوه‌ها بر همه جا چتر گسترده بود . منظره‌ى زيباى راه كم‌كم عوض مىشد و هر لحظه به جلگه نزديك‌تر مىشديم . بعد از گذشتن از كنار روستاها و آبادىهاى زياد ، تنگ غروب به كاروانسرايى كه آن را در ميان صخره‌ها حفر كرده بودند ، رسيديم . ژروم مانع از آن شد كه شب را در اين غار بخوابيم . او فكر مىكرد داخل آن پر از ساس‌هاى [ شهر 
  ] ميانه و ساير حشرات موذى است . به اين جهت رختخواب‌ها را زير بامى كه روى چهار تير كلفت ساخته بودند و اطراف آن باز بود ، پهن كرديم . يخبندان شديدى بود . آتش زيادى كه چاروادارها روشن كرده بودند ، به زحمت ما را گرم مىكرد .\r\nحوالى نيمه‌شب تندباد وحشتناكى بلند شد . جريان باد كه از طرف كوهستان به سوى دريا بود ، آنچنان پناهگاه ما را به لرزه درآورد كه نتوانستيم چشم بر هم بگذاريم . از فرط بدبيارى ناگهان باد هيزم نيم‌سوخته‌يى را يك راست به رختخواب من انداخت و تا من خواستم براى خاموش كردن آن دست و پا كنم ، قسمت زيادى از پتوى سفرى من سوخت ، پتويى كه در طول سفر خيلى به درد من مىخورد و در بين راه براى رفو و تعمير آن هيچ كارى از دست ما ساخته نبود .\r\nشنبه 18 [ نوامبر 
  ] . ساعت 5 صبح پشت اسب ، آماده‌ى حركت بوديم . باد فروكش كرده و مه غليظى سرتاسر دره‌ى هراز را فراگرفته‌بود . از روى چند پل بيضى شكل كه يخبندان آنها را به صورت گذرگاه‌هاى خطرناكى درآورده بود ، عبور كرديم و به كنار هراز رسيديم .\r\nآخرين قسمت‌هاى سلسله جبال پوشيده از بيشه‌هاى انبوهى بود كه درختان تنومند تا قله كوه همه جا را پوشانده بودند . جاده ديگر از پيچ و خم كوهستان نمىگذشت و زمان وداع با سلسله جبال البرز فرارسيده‌بود . درختان توت ، انجير ، ازگيل ، انار ، افرا و چنار نشان‌دهنده‌ى انتهاى جنگل‌هاى بزرگى بودند كه سرانجام به زودى به آنجا مىرسيديم .\r\nدر تمام مدت روز مسير ما از داخل جنگل‌هاى دست‌نخورده و بكر ادامه داشت .\r\nهمه جا كوره راه باريكى كه با ضربات تبر از ميان انبوه درختان باز شده بود و گاهى از جاهاى بىدرخت و پوشيده از چمن و گياه مىگذشت ، تنها راه عبور ما از وسط جنگل\r\n\r\n","description":"","footnote":"","page_name":" 349 ","page_number":361},
  {"content":"\r\n\r\nبود . در اين جنگل پهناور ، تنها ما بوديم و بس و با هيچ كاروان ديگرى روبه‌رو نشديم . از چاروادارها جلو افتاديم و در زير درختان كهنسال ، شادمانه راه مىرفتيم . شكوه و آرامش جنگل ، با هواى مطبوع و لطيفش ، همه‌ى خستگى راه كوهستانى را از تن ما مىزدود .\r\nدر جايى كه هراز خيلى عريض است و جريان سريعى دارد و به چهار شاخه با جزيره‌هاى كوچك پردرخت تقسيم شده است ، اجبارا توقف كرديم . از اسب‌ها پياده شديم و آنها را به درختى بستيم و در مدتى كه بايد براى رسيدن چاروادارها صبر مىكرديم تا بيايند و گدار رودخانه را به ما نشان دهند ، به شكار پرداختيم . اوئيلن قرقاولى را با تير زد و به صداى تفنگ او از بيشه‌ى آن سوى رودخانه پلنگى خارج شد ولى پيش از آنكه دوست ما تفنگ خود را پر كند ، با چند خيز از تيررس او فرار كرد .\r\nاولين شاخه‌ى رودخانه وضع نامطئنى داشت . آب با سروصداى زياد از وراى صخره‌هايى كه عبور از آنها خالى از اشكال به نظر نمىرسيد ، به سرعت سرازير مىشد .\r\nكاروان ما بىآنكه با حادثه‌ى بدى مواجه شود ، از رودخانه عبور كرد ، به جز دوست همسفر ما « سيد » كه در وسط جريان آب يك دفعه قاطرش متوقف شد ، درهمان‌جا چرخى زد و پايش از ته رودخانه كنده شد و درحالىكه راكبش مأيوسانه به يال او چسبيده بود ، به سوى جريان آب رها گشت . در اين لحظه ما از زندگى سيد و مركوبش به كلى چشم پوشيديم ولى خوشبختانه شدت جريان آب آنها را به كنار جزيره‌ى كوچكى برد و در آنجا توانستند پا به خشكى بگذارند . پيرمرد ساده‌دل همه‌ى حواسش متوجه عمامه‌اش بود كه كم مانده بود آب آن را به يغما ببرد . ظاهرا او پول‌هاى خود را لاى آن پنهان كرده بود . وقتى كه سيد به ساحل نجات رسيد بلافاصله روى سنگريزه‌ها به سجده افتاد و به درگاه رسول اكرم كه جان و مالش را نجات داده بود ، شكرگزارى كرد بىآنكه كوچك‌ترين آثار ناراحتى و اضطراب به سبب پشت سر گذاشتن چنين صحنه‌ى بحرانى و وحشت‌انگيز در وجناتش نمايان باشد . بيرون آوردن او از اين مهلكه ، نيم ساعت وقت ما را گرفت .\r\nدومين و سومين گدار را به راحتى مىشد گذشت ، ولى چهارمين گدار اين‌طور نبود :\r\nرودخانه كه پهناى وسيعى داشت با سرعت زياد از خلال تخته‌سنگ‌ها و درختانى كه از ريشه كنده بودند ، جارى بود . يكى از جلودارها به داخل قسمت‌هاى پايين رودخانه پا گذاشت و اولين گدار را امتحان كرد ولى آنجا را قابل عبور تشخيص نداد . دومين امتحان موفقيت‌آميز بود . درحالىكه جلودارها را به جلو انداخته بوديم ، بدون دردسر به آن\r\n\r\n","description":"","footnote":"","page_name":" 350 ","page_number":362},
  {"content":"\r\n\r\nطرف رودخانه آمديم . وقتى كه از كنار رود بالا آمديم ، اسب ژروم ناگهان از پا درآمد .\r\nخوشبختانه مترجم صديق ما به موقع توانست خود را از روى ركاب به پايين پرت كند و در اثر همين حضور ذهن و سرعت عمل ، صحيح و سالم جان خود را نجات داد .\r\nدر آن سوى هراز جنگل تنك‌تر و كم‌پشت‌تر مىشد . بيشه‌يى از درختان ازگيل و انار همه جاى جلگه را فراگرفته بود . گرازها و شغال‌ها به سرعت از ميان درختان فرار مىكردند . گاهى خانه‌هايى در برنجزار به چشم مىخورد . اين خانه‌ها پشت‌بام‌هاى مخروطىشكل داشتند و آنها را روى پايه‌هاى چوبى كه در آب فرورفته بودند ساخته بودند . چشم‌انداز اطراف جلال و شكوه كم‌مانندى داشت : در پشت سر ما ، جنگل‌هاى بكر ، دور تر از آن دامنه‌ى پردرخت سلسله جبال البرز و در فاصله‌هاى بسيار دور تا چشم كار مىكرد قلل مرتفع كوه‌ها در يك خط مشخص زير پوشش برف و تابش خورشيد تماما مىدرخشيدند . . . و دماوند - اين كوه پرشكوه - غرق در تنهايى غرورانگيز و پرافتخار خود در بهترين رنگ‌ها تلألؤ خاصى داشت .\r\nبعد از عبور از خارستان انبوه ، دوباره به منطقه‌يى جنگلى رسيديم . در دهستان « كته پشت » كه تنها در گوشه‌يى از جنگل افتاده بود ، شب فرارسيد . يكى از روستاييان اتاقى را كه مجزا از خانه‌اش بود ، در اختيار ما گذاشت . اين اتاق در و پيكرى نداشت ، ولى به هر حال از آنجا كه در بيابان لنگه كفش كهنه هم نعمتى است ، احسان وى را رد نكرديم .\r\nچاروادارها با چهارپايان خود زير درختان تنومندى در كنار جويبارى اتراق كردند . زن و دو دختر ميزبان ما كه مرد مهربان و سخاوتمندى بود ، آتشى در باغ افروختند و به تهيه و تدارك شام پرداختند . شام لذيذ آنها عبارت بود از نيمروى تخم‌مرغ ، پلو و اردك‌هايى كه آنها را با پياز سرخ كرده بودند . براى دسر نيز تعدادى پرتقال و انار از جنگل چيده بودند كه بر رنگينى سفره مىافزود . افراد اين خانواده‌ى كوچك چند پيمانه از شراب همدان از دست ما گرفتند و نوشيدند و بيش‌تر سر حال آمدند . بعد دختران صاحبخانه كه در قيد پوشاندن صورت‌هاى زيبايشان نبودند ، به آواز خوش چند ترانه‌ى عاميانه خواندند كه بعضى از قسمت‌هاى آن را ژروم براى ما ترجمه كرد .\r\nچاروادار ظاهرا از اهالى دهكده‌ى پازوار بود . يكى از دخترها براى اينكه سر به سر او و ساير همشهرىهايش - كه به ساده‌لوح‌ترين افراد مازندران معروف بودند - بگذارد ترانه‌يى قديمى را به مضمون زير زمزمه كرد :\r\n\r\n","description":"","footnote":"","page_name":" 351 ","page_number":363},
  {"content":"\r\n\r\nمادر ! بيش از اين مگذار كه در خانه بمانم . شوهرم ده ! اما من نمىخواهم كه زن باغبان بشوم . مىدانى با من چه مىكند ؟ - البته وقتى كه چندين نفر با چراغ دورش را گرفته‌اند . . . از راه مىرسد ، در مىزند . من در را به رويش باز مىكنم . اين مرد ابله با بيل خود محكم به كله‌ام مىكوبد !\r\nمن نمىخواهم زن آخوند بشوم . مىدانى آخوند با من چه مىكند ؟ - البته وقتى كه نماز و دعايش به آخر رسيد . . . از راه مىرسد ، در مىزند . من در را به رويش باز مىكنم . با دستار بلندش مرا مىزند !\r\nمن نمىخواهم كه زن آسيابان بشوم . مىدانى آسيابان چه مىكند ؟ - وقتى كه كار آردكردنش تمام شود . . . از راه مىرسد ، در مىزند . من در را به رويش باز مىكنم . مرد نادان با آردش چشمان مرا كور مىكند .\r\nمن نمىخواهم كه زن دواساز بشوم ؛ اگر سرم را هم ببرند زنش نمىشوم ! دواهايش چون مسهل شكم را به كار مىاندازند . او از راه مىرسد ، در مىزند . من در را به رويش باز مىكنم . مرد ابله هاونش را به سرم مىكوبد !\r\nمادر ! بيش از اين مگذار كه در خانه بمانم . شوهرم ده ! ولى مرا به يك مرد علىآبادى « 1 » مده ! اهالى اين شهر جز با قلم با چيز ديگرى سروكار ندارند . مادر ، عزيز دل من ، مگذار كه اين چشمان مالامال از عشق من مال يك مرد لاغر ، زرد و ضعيف علىآبادى باشد !\r\nمرا به مرد بارفروشى « 2 » مده ! در زمستان او پوستين بدبويى به دوش مىاندازد .\r\nبارفروشىها گوشواره به گوش مىآويزند و لاغر و مردنى ، بىحال و حوصله‌اند ! مرا به يك روستايى پازوارى مده ! پازوارىها همه‌شان قاطرچى هستند ، هميشه سراپا از گرد و خاك ، به اين طرف و آن طرف زغال مىبرند . پازوارىها لاغر و مردنى و بىحال و حوصله‌اند !\r\nمادر ! عزيز دل من ! بيش از اين مگذار كه در خانه بمانم . شوهرم ده ! ولى نه به اين اشباح خيالى !\r\nمرد پازوارى كه همراه ما بود با خواندن تصنيفى ، كنايه‌هاى دختر صاحبخانه را با ادب و ظرافت خاصى تلافى كرد :\r\nدشت پازوار خيال‌انگيز است . پازوار مخصوصا در بهار خيال‌انگيز است .\r\nپارچه‌هاى گل و بوته‌يى پازوار زيبا است .\r\nميان همه‌ى زن‌ها آنان كه شلوار آبى رنگ به پا مىكنند ، از همه دلفريب‌ترند .\r\nدختر قشنگ ، وقتى كه صورتت را مىشويى مانند قرص خورشيد از زيبايى\r\n\r\n\r\n","description":"","footnote":"\r\n( 1 ) . اسم سابق شاهى .\r\n( 2 ) . بارفروشى ، اهل بارفروش ، اسم سابق بابل .\r\n","page_name":" 352 ","page_number":364},
  {"content":"\r\n\r\nبرق مىزند ! باران گل در سينه‌ات تخم عشق مىپاشد ، تو سروناز منى و من ميوه‌ى رسيده‌يى براى تو . بيا ! بگذار تو را در ميان بازوان خود تنگ در آغوش كشم . دوستت دارم .\r\nدر پازوار مرا شاه‌زاده‌ى گل‌ها لقب داده‌اند . با بيلم مىتوانم در مزرعه‌يى كه هرگز در آن برنجى سبز نشده است ، چنان شيارى باز كنم كه همه جا سبز و خرم شود .\r\nدختر قشنگ . بدن نازنين تو را از عاج و بلور تراشيده‌اند !\r\nجلودار كاروان نيز با قد و هيكل بزرگش در مسابقه‌ى آوازخوانى شركت كرد و اين ترانه را خواند :\r\nاى دختر ميزبان ! اى شاهدخت من ، ملكه‌ى من ! بگذار ابروانت را ببينم تا بگويم كه به چه مىمانند ؟\r\n- ابروان من ؟ اگر آنها را نشانت دهم از شوق مىميرى .\r\nغريبه ! مگر تاق بازار را نديده‌يى ، ابروان من شبيه آن است !\r\n- اى دختر ميزبان ! اى جان عزيز من ! بگذار دماغت را ببينم تا بگويم كه به چه مىماند ؟\r\n- مگر در بازار دارچين نديده‌يى ، دماغ من شبيه آن است .\r\n- اى دختر ميزبان ! اى جان عزيز من ! بگذار چشمان تو را سير تماشا كنم تا بگويم به چه مىمانند ؟\r\n- چشمان من ! غريبه ! مگر در مغازه‌ى جواهرفروشىها مرواريد نديده‌يى ؟\r\nچشمان من شبيه آن است .\r\n- اى دختر ميزبان من ! بگذار لبهايت را ببينم تا بگويم كه به چه مىمانند ؟\r\n- لب‌هاى من ؟ غريبه ! مگر كلاف ابريشم نديده‌يى ؟ لب‌هاى من چون ابريشم نرم و لطيف است . « 1 »\r\nصاحبخانه نيز سر ذوق آمد و به عنوان يك پدر خوب و رئيس خانواده ، تصنيف سال عروسىاش را - كه با شهادت خطوط چهره‌ى همسرش سال‌ها از آن روزگار گذشته بود - براى ما خواند :\r\nننا ، زيباى من ! شب آن روزى كه ديدم پيغامى در باره‌ى من و تو به پدرت و مادرت فرستادند تا صبح قلبم از شادى مىتپيد . عزيزم ، اى جام لبريز از\r\n\r\n\r\n","description":"","footnote":"\r\n( 1 ) . اين ترانه‌ى قديمى هنوز هم در بعضى از شهرهاى ايران خوانده مىشود و از همه معروف‌تر تصنيف محلى آذربايجانى است كه از روى آن تصنيف : « دختر شيرازى ، دختر شيرازى ، ابرو تو به من بنما تا شوم راضى . . . » ساخته شده است . م .\r\n","page_name":" 353 ","page_number":365},
  {"content":"\r\n\r\nخوشىهاى من ! شب آن روزى كه ديدم براى تو لباس عروسى تهيه مىكنند ، قلبم فروريخت ، ننا عزيز من ! اى ستاره‌ى درخشان شب‌هاى تار من ! وقتى كه ديدم لباس‌هاى عروسى تو را مرتب مىكنند ، قلبم فروريخت . اى گل‌هاى سرخ گلزار عشق من !\r\nشب آن روزى كه ديدم ما را به عقد هم درمىآورند ، قلبم در جاى خود نمىايستاد ! چقدر به من وفادار بودى ! وقتى كه شنيدم تو را به حمام مىبرند ، قلبم از جا كنده شد ، ننا ، عزيز من !\r\nاى گل سرخ خوشبوى كرمان ! وقتى كه صداى ساز و آواز مطرب‌ها و ساززن‌ها را شنيدم كه تو را تا دم منزل من همراهى كردند ، قلبم در سينه ايستاد .\r\nاى سيب كوچولوى اصفهان من !\r\nشب آن روزى كه ديدم به پيشانى تو سفيداب مىمالند ، ننا ، عزيز من قلبم فروريخت ، اى ميوه خوشمزه‌ى باغ عشق من . وقتى كه ديدم جشن ازدواج ما را برگزار مىكنند ، ديگر همه چيز رو به راه بود ، اى سرو رعناى من .\r\nاى ماه درخشان ! در شب پر سعادت ازدواج ما هنگامى كه تو را در كنار خودم يافتم و براى هميشه مال من بودى ، آن وقت قلبم آرام گرفت . ننا عزيز دل من !\r\nجوان‌ترين دختر روستايى نيز كه دختر شيطانى بود آوازى را آغاز كرد كه از فروتنى و دلدادگى يك عاشق شيفته و ناكام حكايت داشت :\r\nبابا جان ، مرا از اينجا مران ، حتى حاضرم كه در لانه‌ى سگ بخوابم ، مرا مران . از غم و اندوه چنان خرد و شكسته‌ام كه زود به خواب خواهم رفت ، مرا مران !\r\nدر ميان زباله‌هاى بدبوى مرغدانى تو خواهيم خوابيد ! مرا مران !\r\nروى پالان قاطرها خواهم خوابيد ، در را خواهم بست ، مرغ‌هاى تو را جا خواهم كرد ، دنبال گربه‌ات خواهم رفت ، ولى بابا جان ، مرا از اينجا مران !\r\nوقتى كه بزم شعر و موسيقى و مسابقه‌ى آوازخوانى ميزبانان ما به پايان رسيد ، همه بلند شديم تا بخوابيم ، ولى ما همسايگان جنگلى خود را به حساب نياورده بوديم ، چون آنها نيز به نوبه‌ى خود كنسرت تازه‌يى شروع كردند : گريه‌ى شغال‌ها ، فرياد جغدها ، زوزه‌ى كفتارها ، صداى گرازها درهم مىآميخت و گوش‌ها را كر مىكرد . اين سروصداى دسته جمعى و گوشخراش در لحظه‌يى خاموش مىشد كه غرش وحشت‌انگيز ببر - شاه جنگل‌هاى كرانه‌ى خزر - از اعماق جنگل طنين‌انداز مىگشت . آن‌گاه اسب‌ها و قاطرها وحشت‌زده تلاش مىكردند بند خود را پاره كرده و فرار كنند . گاهى صداى ببر چنان نزديك به گوش مىرسيد كه ما از هم مىپرسيديم نكند يك دفعه به كله‌اش زده باشد و\r\n\r\n","description":"","footnote":"","page_name":" 354 ","page_number":366},
  {"content":"\r\n\r\nبراى احوالپرسى از ما بيايد .\r\nيكشنبه 19 [ نوامبر 
  ] . ساعت شش صبح سوار اسب شديم . روستاييان خوب و مهربان با اندوه فراوان با ما وداع كردند . اگر فرصت ما اين قدر تنگ نبود خيلى ميل داشتيم چند روز بيش‌تر پيش آنها بمانيم و هر قدر كه مىتوانيم از حيوانات جنگل شكار كنيم .\r\nآمل را در غرب و بارفروش را در سمت شرق خود رها كرديم و در امتداد مسيرى مستقيم به سوى مشهدسر « 1 » روانه شديم . اگر در ظرف همين امروز به آنجا نمىرسيديم آخرين كشتى را از دست مىداديم .\r\nبعد از « كته پشت » كوره راه پر پيچ و خمى بود و اين راه از ميان بيشه‌زارهاى انار و ازگيل مىگذشت . خرابه‌هاى امام‌زاده‌ى كوچكى كه همه جاى آن را گياهان خودرو و پيچك‌ها فراگرفته بودند ، آخرين سرحد منطقه‌ى جنگلى و ابتداى جلگه‌هاى پر از گياه و درخت بود . سرتاسر دشت را ، كه تماما از رطوبت خيس بود ، جويبارهاى متعدد و مرداب‌هاى راكد پوشانده بود . در امتداد رود پر لجن كارو كه لاك‌پشت‌ها و پرندگان آبى فراوانى آنجا گرد آمده بودند و مارهاى درازى با سنگينى و تنبلى تمام در ميان گل و لاى بدبوى آن مىلوليدند ، به راه خود ادامه داديم . سر راه ما جز نيزارهاى وسيع كه بلندى آنها بيش از قدما بود ، چيز ديگرى ديده نمىشد . گاهى شغالى يا گرازى تنومند به سرعت از مقابل ما مىگذشت و ما به سويشان تيرى خالى مىكرديم . آفتاب داغ و رطوبت تحمل‌ناپذير هوا ، امان ما را بريده بود . بخار بدبو و تعفن‌انگيزى كه مىتوانست موجب صدها ناخوشى باشد ، از آب‌هاى گنديده‌ى باتلاق‌ها برمىخاست . اين منطقه را مىبايست مركز اصلى تب‌هاى نوبه دانست . پشت سر ما هنوز هم البرز و دماوند ، با ريشخندى تلخ ، دامنه‌هاى پر سايه و قله‌هاى پر برف خود را به ما نشان مىدادند .\r\nكم‌كم خاك خشك‌تر مىشد و ديدن برنجزارهاى بىشمار نشانه‌يى از نزديك شدن به يك دهكده بود . دهكده بزرگى به نام اميركلا « 2 » كه درختان گردو و گل‌هاى ابريشم بر همه جاى آن سايه انداخته بود . خانه‌هاى آجرى اين آبادى ، با پوششى از سفال سبز رنگ ، اشباح‌وار در پشت درختان نارنج و ليمو ديده مىشد . در ميدان عمومى دهكده همه‌ى اهالى براى شركت در مراسم تعزيه گرد آمده بودند . و فرياد على ! حسن ! حسين !\r\n\r\n\r\n","description":"","footnote":"\r\n( 1 ) . اسم سابق بابلسر .\r\n( 2 ) . اسم و محل اين دهكده كه  Emir Sulhaz  نوشته شده ، دقيقا معلوم نشد . به حدس اميركلا است . م .\r\n","page_name":" 355 ","page_number":367},
  {"content":"\r\n\r\nآنان جتى پس از فاصله‌ى زيادى كه از آن ميدان دور شده بوديم ، باز هم به وضوح به گوش مىرسيد . بعد از گذشتن از حوالى واحه‌ى اميركلا دوباره نيزارها آغاز مىشد . گرماى هوا بيش از پيش تحمل‌ناپذير بود و بوى تعفن بيش از هميشه ما را آزار مىداد .\r\nرودخانه‌ى پهناور بابل پايان ساعات بدبختى ما بود . از گدارى روبه‌روى منصورآباد - شهركى كه از هر لحاظ شبيه به دهكده قبلى بود - به آن سوى رودخانه رفتيم . در ميدان شهر چند لحظه‌يى مكث كرديم تا زن‌هاى زيباى منصورآباد را كه از تعزيه به خانه‌هاى خود برمىگشتند و صورت‌هاى خود را خوب نپوشانده بودند ، تماشا كنيم . در ميان آن همه زن حتى يكى نبود كه قيافه‌اش جذاب و زيبا نباشد . جلودار براى ما تعريف كرد كه دختران منصورآبادى هميشه سخت مورد توجه و مطلوب طبع ثروتمندان تهران و حتى اصفهان و شيراز هستند .\r\nدر موقع گذشتن از منصورآباد در چمن‌هاى باتلاقى اطراف شهر گاوهاى كوچك كوهان‌دار و اسب‌هاى نيمه‌وحشى به چرا مشغول بودند . بعد از طى مسافتى ، پاسى از شب گذشته به كنار باتلاق بزرگى رسيديم . به هر وسيله‌يى كه ممكن بود بايد از اين مسير مىگذشتيم . اسب‌هاى بيچاره‌ى ما كه از اين راهپيمايى طولانى به شدت خسته و كوفته بودند تا شكم در گل‌ولاى باتلاق فرومىرفتند . عبور از اين گذرگاه دشوار بيش از سه ربع ساعت طول كشيد .\r\nآن سوى باتلاق ، زمين كاملا خشك و پرشن ، پوشيده از خارهاى تيزى بود كه ساق‌هاى ما را سوراخ سوراخ مىكرد . سرانجام ساعت يازده شب خرد و خمير يا به قول چاروادارها : « هپيزمپيز ؟ » « 1 » به مشهدسر رسيديم . جلودار ، ما را به كاروانسرايى كه در كنار رود بابل بود ، هدايت كرد . بعد از آنكه مدتى در بزرگ آن را به‌صدا درآورديم ، سرانجام كسى در را به روى ما باز كرد و خبر داد كه كشتى پست پيش از تاريخ حركتى كه قبلا براى آن معين شده بود ، همان روز صبح به راه افتاده است .\r\nدر يكى از اتاق‌هاى كاروانسرا كه ديوارهاى آن پوشيده از خزه بود و كثافت از در و ديوارش مىباريد مستقر شديم ، اما ديگر نمىدانستيم كه چه وقت به اروپا خواهيم رفت و چطور از دام شركت پر مكر قفقاز و مركور و وعده‌هاى دروغ آن خود را نجات خواهيم داد .\r\n\r\n\r\n","description":"","footnote":"\r\n( 1 ) . عين عبارت كتاب است .\r\n","page_name":" 356 ","page_number":368},
  {"content":"\r\n\r\n\r\nفصل نوزدهم روى درياى خزر\r\nمشهدسر - دو نوبت شكار بامزه - روى عرشه‌ى كشتى والگف - لنگرگاه استرآباد - آشوراده - آبشوران - نخستين چشم‌انداز از داغستان - دربند - ورود به پطروفسك\r\nدوشنبه 20 [ نوامبر 
  ] . صبح مژده رسيد كه والگف « 1 » ، كشتى شركت ايرانى باكو ، فردا صبح در مشهدسر توقف خواهد كرد . آن‌گاه اين كشتى ابتدا به گز كه يكى از بندرهاى استرآباد است و بعد به ميخائيلوفسك و از آنجا به باكو خواهد رفت . اين اطلاعات كه از طريق نماينده‌ى شركت به ما رسيده بود از طرف متصدى شركت قفقاز و مركور نيز كه در عين حال داراى سمت تاجرباشى بود و در مسائل مربوط به اتباع تزار و ارمنىها حق رسيدگى و قضاوت داشت ، تأييد شد .\r\nبه محض اينكه فكرمان از بابت پيدا كردن وسيله‌ى حركت راحت شد ، از اوقات بيكارى خود براى سير و سياحت و ديدن شهر استفاده كرديم . مشهدسر خانه‌هاى كوتاهى داشت كه پشت‌بام آنها را با سفال يا با ساقه‌ى علوفه پوشانده بودند و خانه‌ها در ميان باغ‌هايى قرار داشتند كه به وسيله‌ى پرچين‌هايى از نى از هم جدا و متمايز مىشدند .\r\nروى كناره‌ى چپ رود بابل ، از خانه‌هاى روستاييانى كه در ميان انبوهى از درختان نارنج محصور شده دهكده زيبايى به وجود آمده است . راه مصب رودخانه به وسيله‌ى سدى كه در نزديك آن امواج دريا جوش و خروش زيادى داشت ، بسته شده بود . در ميان شن‌ها و ماسه‌هاى روان كه در سمت راست آن سد روى هم تل شده بود ، منار بلندى بود كه ظاهرا براى گذاشتن فانوس دريايى ساخته بودند اما ما هيچ‌وقت نديديم كه نورى از آن بالا درخششى داشته باشد .\r\n\r\n\r\n","description":"","footnote":"\r\n( 1 ) .  Valgoff \r\n","page_name":" 357 ","page_number":369},
  {"content":"\r\n\r\nطرف بندر تنها قسمت نسبتا پرجمعيت شهر بود . قايق‌ها دايما به آنجا مىآمدند تا پنبه‌ها را بار زده و به كشتىهايى كه در دوردست‌ها لنگر انداخته بودند حمل كنند و در عوض بار كشتىها را كه عبارت از سماور بود به ساحل بياورند . بازرگانان بارفروش [ بابل 
  ] و ميرزاها در گوشه‌يى چهارزانو نشسته ، قلمدان زير بازوى چپ ، حساب مال التجاره‌هاى صادر و وارد شده را روى برگ‌هاى مخصوص ثبت مىكردند .\r\nدر واقع ساختمان كاروانسرا ، مهم‌ترين بناى اين شهر كوچك و غم‌انگيز محسوب مىشد . اتاق‌هاى آن دور حياطى بود كه درختان نارنج بر صفاى محيط آن افزوده و در آنجا بارهاى ابريشم ، پنبه و بسته‌هاى برگه‌ى ميوه روى هم انباشته شده بود . طبقه‌ى هم‌كف به مغازه و انبار اختصاص داشت و در اتاق‌هاى طبقه‌ى اول ، تلگرافخانه ، دفتر شركت ايران و دفتر شركت قفقاز و مركور قرار داشت . مسافران در اتاق‌هاى ساختمانى كه در ته كاروانسرا قرار گرفته بود ، منزل كردند . روى ديوارها ، به علت اينكه گچ يا آهك و يا كاغذى نكشيده بودند ، همه نوع رستنى روييده بود . اگر كسى روى تخته‌بند لرزان اتاق‌ها كه هر لحظه امكان داشت سقوط كند راه مىرفت ، حداقل مىتوانست به اين دل‌خوش كند كه در صورت سقوط روى عدل‌هاى پنبه كه در قسمت پايين روى هم انباشته شده بود ، سقوط خواهد كرد و نرمى پنبه‌ها مانع از ضربه و جراحت شديد خواهد شد . اين تجربه‌يى بود كه ژروم ندانسته طعم آن را چشيد و بنا به گفته‌ى آزائيس « 1 » هيچ بدبختىيى جبران‌ناپذير نيست .\r\nمشهدسر از لحاظ مواد خوراكى هيچ تعريفى نداشت . ژروم همه‌ى شهر را زير و رو كرد تا توانست فقط شش عدد تخم‌مرغ پيدا كند ، به اين جهت به هواى شكار چند اردك از رودخانه گذشتيم و در بيشه‌زارها و برنج‌زارهاى اطراف به دنبال شكار گشتيم ولى چيزى كه اصلا وجود نداشت اردك بود . در عوض هر قدر كه به تصور بگنجد مار در انواع مختلف و رنگ‌هاى گوناگون و اندازه‌هاى متفاوت در باتلاق‌ها مىلوليدند . هر قدمى كه برمىداشتيم يكى از اين خزندگان نفرت‌انگيز از زير پاى ما با عجله فرار مىكرد . اعصاب من از ديدن اين همه مار به قدرى تهييج شده بود كه هرچه سعى كردم نتوانستم به خودم تسلط پيدا كنم ، ناگزير از چند ماهيگيرى كه آنجا بودند خواهش كردم مرا به آن سوى رودخانه ببرند . ولى اوئيلن و ژروم كه چكمه‌ى بلندى پوشيده بودند ، بدون كوچك‌ترين نتيجه‌يى مدتى دنبال شكار گشتند . شام شب ما عبارت بود از برنج -\r\n\r\n\r\n","description":"","footnote":"\r\n( 1 ) .  Azais  : پير آزائيس فيلسوف فرانسوى ( 1766 - 1845 ) . م .\r\n","page_name":" 358 ","page_number":370},
  {"content":"\r\n\r\nغذايى كه از هنگام حركت از تهران خوراك هر روزى ما را تشكيل مىداد .\r\nشب هنگام با دو شكارچى مازندرانى براى شكار گراز به يك جنگل مردابى رفتيم .\r\nبعد از مدت‌ها انتظار با دست خالى به كاروانسرا برگشتيم . در بين راه فقط اوئيلن با خارپشتى مواجه شد ولى دلش نيامد كه آن را با تير بزند .\r\nسه‌شنبه 21 [ نوامبر 
  ] . حوالى ساعت ده كشتى والگف كه كشتى بخارى قديمى و تقريبا از كار افتاده‌يى بود و به قيمت نازلى به وسيله‌ى شركت قفقاز و مركور خريدارى شده بود ، به بندر مشهدسر وارد شد . فرمانده كشتى و معاون او و جاشويان همه تاتار بودند . تنها پناهگاهى كه در عرشه‌ى اين كشتى وجود داشت عبارت از قسمت نسبتا وسيعى بود كه به كاركنان كشتى اختصاص داشت ولى آنجا هم به وسيله‌ى تاتارها و ايرانىها اشغال شده بود . وقتى وارد كشتى شديم در وهله‌ى اول كليه سرنشينان از ورود ما كمى جا خوردند ولى بلافاصله با همه‌ى مسافران باب آشنايى را باز كرديم و با محبت و خوشرويى تمام به ما جا دادند . زن‌ها ديگر از ما روى نمىگرفتند و در باره‌ى قصد مسافرت ما كنجكاو نبودند . به غير از چند پيرزن بسيار فربه ، بقيه‌ى زن‌ها اندامى ظريف و موزون و قيافه‌ى جذابى داشتند و همه طبق معمول زياد حرف مىزدند و بيش از همه در باره لباس‌هاى ما پىجويى مىكردند كه ظاهرا به نظر آنان به اندازه‌ى لباس‌هاى شوهرانشان شيك و خوش‌دوخت نبود . رنگ صورت‌ها عموما كم‌فروغ و گرفته بود . تاتارها عاشقانه مواظب خانم‌هايشان بودند و به آنان مرتب سيگار ، چاى و قليان تعارف مىكردند .\r\nدر كشتى والگف از آذوقه و غذا خبرى نبود و مسافران به آنچه كه با خود برداشته بودند ، مىساختند . از آذوقه‌ى سفر ما نيز فقط دو جعبه‌ى بزرگ بيسكويت هانتلى « 1 » و پالمر « 2 » مانده بود كه مانند رياضت‌كش‌ها در گوشه‌يى مقدارى از آن را خورديم .\r\nساعت دو بعد از ظهر لنگرها را كشيدند : كشتى در امتداد ساحل كم‌ارتفاع و پردرختى كه قلل پربرف سوادكوه و دماوند آن سوى آن را احاطه كرده بودند به راه افتاد . حوالى غروب مه غليظى همه جا را فراگرفت و دريا و ساحل در ميان بخار نقره‌فام از يكديگر تشخيص داده نمىشد و از پشت پرده‌ى مه ، فقط قله دماوند بود كه مانند قطعه‌يى عقيق سرخ و درشت مىدرخشيد .\r\nحوالى ساعت سه صبح از سروصداى جاشويان فهميديم كه به دماغه‌ى پوتمكين « 3 » يا\r\n\r\n\r\n","description":"","footnote":"\r\n( 1 ) .  Huntley \r\n( 2 ) .  Palmer \r\n( 3 ) .  Potemkin  : گريگورى آلكساندرويچ پوتمكين يا به تلفظ روسى پوتيومكين ( 1739 - 1791 ) مارشال -\r\n","page_name":" 359 ","page_number":371},
  {"content":"\r\n\r\nميانكاله نزديك شده‌ايم . تلاطم شديد دريا ، در و پيكر فرسوده‌ى اين كشتى قديمى را سخت به تكان و صدا درآورده بود ، ولى وقتى كه كشتى خود را براى توقف آماده مىكرد ، سكوت سنگينى همه جا را فراگرفت . سرانجام كشتى متوقف شد و با صداى مخصوصى لنگرها را به دريا انداختند . ما به لنگرگاه گز رسيده بوديم .\r\nچهارشنبه 22 [ نوامبر 
  ] . اطراف بندر گز منظره‌ى خيال‌انگيزى داشت . تپه‌هاى مطبق پوشيده از جنگل از كنار ساحل تا دامنه‌ى كوه‌هاى پردرخت كه قله‌هايشان زير پوششى از برف مىدرخشيد ، امتداد داشت . شاه‌كوه از بالاى اولين كوه‌ها قله‌ى هميشه پوشيده از برف خود را برافراشته و خيلى دور تر از شاه‌كوه ، دماوند شبيه گنبد بلورينى بود كه آن را به آسمان آويخته باشند .\r\nگز شهر مسكينى است . كوچه‌هاى تنگ و گل‌آلود آن‌كه آدمى تا قوزك پا در گل فرو مىرود ، خانه‌هاى چوبى محقرى داشت . اين خانه‌ها را بر بالاى پايه‌هايى بر روى آب ساخته‌اند و پشت‌بام آنها را با بوريا پوشانده‌اند . اهالى شهر از روس‌ها ، ارمنىها و تركمن‌ها تشكيل شده و از قيافه زرد و رنجور آنها پيدا است كه همگى مبتلا به تب نوبه‌اند . خانه‌ى نماينده شركت قفقاز و مركور راحت‌ترين خانه‌ى اين شهر است . اين مرد كه از اهالى شهر مسكو بود به ما توصيه كرد در عرشه‌ى يك كشتى قديمى كه شركتشان از آن به عنوان انبار استفاده مىكرد ، استراحت كنيم . قبل از رفتن به عرشه‌ى كشتى از اردوى تركمن‌هاى يموت كه در انتهاى كرانه‌ى دريا چادر زده بودند ، ديدن كرديم . آنان با كندن تنه‌ى درختان تنومند قايق‌هايى ساخته بودند و ته آنها به قدرى كم‌عمق بود كه پاروزنى كه در قسمت عقب قايق سرپا مىايستاد گويى كه روى آب ايستاده است و با اين قايق‌ها ميان ساحل و كرجىهاى بزرگى كه در فاصله‌ى دور تر ، در خليج لنگر انداخته بودند ، مرتبا رفت و آمد مىكردند .\r\nتركمن‌هاى يموت برعكس شهرتى كه به عنوان دزدان دريايى و راهزنى داشتند ، داراى زندگى آرامى بودند و با فروش فرش‌هاى نمدى ضخيم با نقش و نگار سبز و قرمز امرار معاش مىكردند . آنان روبل روسى را بهتر از قران ايرانى قبول مىكردند .\r\nگز در چهل كيلومترى استرآباد واقع است . مال التجاره‌هاى اروپايى را كه به بازارهاى\r\n\r\n\r\n","description":"","footnote":"\r\n- و از سرداران روس است و مدتى نيز گويا معشوق كاترين دوم ، امپراتوريس روسيه بود . معلوم مىشود روس‌ها نام او را در ايام هرج‌ومرج و نابه‌سامانى ايران ، در فاصله‌ى قتل نادرشاه تا به سلطنت رسيدن آغامحمدخان بر اين خليج ايرانى نهاده بودند . م .\r\n","page_name":" 360 ","page_number":372},
  {"content":"\r\n\r\nخراسان و تركستان افغانستان صادر مىشود ، در اين بندر از كشتى پياده مىكنند .\r\nحمل نقل و حق العبور كالاهاى مزبور تنها محل درآمد ساكنان اين شهر است .\r\nتازه روى عرشه‌ى كشتى انبارى شركت جابه‌جا شده بوديم كه يك كشتى بزرگ به مقصد ميخائيلوفسك در كنار ما توقف كرد . ما از اين فرصت براى خوردن شام استفاده كرديم . به قول ضرب المثل معروف « يك بار ، عادت ايجاد نمىكند . » آشپز سنگ تمام گذاشت و فرمانده كشتى نيز اجازه داد شب را روى نيمكت‌هاى سالن به صبح برسانيم .\r\nپنجشنبه 23 [ نوامبر 
  ] . كشتى بارياتينسكى « 1 » ، بهترين كشتى ناوگان شركت قفقاز و مركور ، حوالى ساعت ده نزديك كشتى انبارى كه ما اسباب و اثاث خود را موقتا روى عرشه‌ى آن گذاشته بوديم ، لنگر انداخت . ظهر لنگرها را برداشتند و كشتى ما حركت كرد . در نزديكى جزيره‌ى آشوراده يك كشتى ديده‌بانى از آن جزيره‌ى روسى « 2 » به سوى ما آمد و آن‌گاه يكى از فرماندهان ژاندارمرى داخل كشتى ما شده و پاسپورت‌هاى مسافران را بازرسى كرد .\r\nكشتى بارياتينسكى تمام بعد از ظهر را در كنار آشوراده - كه جزيره‌ى كم‌ارتفاعى است ، تقريبا هم سطح دريا - توقف كرده بود . در اين جزيره جز پشت‌بام‌هايى كه آنها را با بوريا پوشانده‌اند و گنبدهاى سبزرنگ يك كليساى روسى كه صليب‌هاى طلايى آن از خلال شاخ و برگ درختان بيرون زده است ، ساختمان ديگرى ديده نمىشود . عصر بخار غليظى دريا و ساحل را پوشاند ، ولى با وجود مه غليظ مدت‌ها تلألؤ شاه‌كوه و دماوند را در آن دوردست‌ها تماشا كرديم . كم‌كم تاريكى شب بر افق‌ها سايه انداخت و كرجىهاى ايرانى با فرياد هميشگى يا محمد ! يا على ! از كشتى دور شدند . صداى اين استمداد مقدس و احترام‌انگيز رفته رفته در گوش ما ضعيف‌تر گشت تا اينكه همه چيز به سكوت و خاموشى گراييد . اينك شب روى مرتفع‌ترين قله‌ى كوه‌ها نيز پرده‌ى سياهى كشيده است و ديگر هيچ چيز ديده يا شنيده نمىشود . اينجا پايان سفر ما به ايران است .\r\nدوشنبه 26 [ نوامبر 
  ] . بعد از پيمودن موازات سواحل خيال‌انگيز مازندران و گيلان و توقف در انزلى و آستارا و لنكران ، ديروز صبح درست به‌موقع به باكو رسيديم تا بتوانيم در عرشه‌ى ايرانشاه كه آخرين كشتى عازم پطروفسك بود ، از اين فرصت و حسن تصادف براى رفتن به داغستان استفاده كنيم .\r\n\r\n\r\n","description":"","footnote":"\r\n( 1 ) .  Bariatinsky \r\n( 2 ) . ر . ك : به زيرنويس صفحه‌ى 164 .\r\n","page_name":" 361 ","page_number":373},
  {"content":"\r\n\r\nامروز صبح ايرانشاه در امتداد آبشوران به حركت درآمد . همه جا دهكده‌هاى بزرگ ، بيشه‌زارها و جنگل‌ها نشانه‌يى از حاصلخيزى زمين در اين قسمت كرانه هستند . در مجاورت يكى از دهكده‌ها ، برج وزينى شبيه به برج ژون‌فى « 1 » قد برافراشته است .\r\nدريا سخت ناآرام بود . شب فرمانده كشتى دستور داد در كنار جزيره‌ى كوچكى كه مجاور ايستگاه تلگراف ماوراى خزر قرار داشت و ما روشنايى آتش آنجا را از روى عرشه كشتى مىديديم ، لنگر بيندازند .\r\nسه‌شنبه 28 [ نوامبر 
  ] . تمام روز را از كنار كرانه‌ى داغستان عبور كرديم . تپه‌هاى لخت و پر آهك ، رديف به رديف به موازات هم در امتداد دريا صف كشيده و پشت سر آنها كوه‌هايى بريده بريده كه قله‌هاى آنها در زير برف و يخ مىدرخشيدند ، سر به آسمان مىساييدند . سرتاسر اين قسمت كرانه ، خالى از سكنه و غيرمسكون به نظر مىآمد .\r\nگاهى به‌ندرت به كمك دوربين دريايى خود روستاهاى كوچك تاتارها را در دوردست‌ها تشخيص مىداديم .\r\nچهارشنبه 29 [ نوامبر 
  ] . ايرانشاه امشب از كنار دربند بدون آنكه توقفى كند ، گذشت .\r\nقرار بود از اين شهر و ديوارهاى مشهور آن‌كه اين قدر الكساندر دوما از آن تعريف كرده است و مسجد معروف آن‌كه در آنجا [ حضرت 
  ] محمد توسط ملايكه‌يى آمده‌اند و سخنانى ايراد كرده‌اند ، ديدن كنيم . ولى با كمال تأسف مثل اصفهان ديدار از دربند نيز نصيب من نشد . به قول يك مسلمان العبد يدبر و اللّه يقدر . حكم ازلى اين بود .\r\nكشتى ما به كرانه‌ى داغستان نزديك شد . قله‌هاى پربرف اطراف با آنكه از ساحل خيلى دور بودند ، بيش از پيش زير آسمان آبى و شفاف ، روشن‌تر و برجسته‌تر ديده مىشدند .\r\nتباين و اختلاف رنگ اين كوه‌هاى مرتفع و دريا - كه تا بىنهايت آرام ، آبى و بىحركت گسترده شده بود - به چشم‌انداز ما شكوه و عظمت وصف‌ناپذيرى مىبخشيد .\r\nحوالى ظهر به نزديكى پطروفسك رسيديم . ايرانشاه ميان دو موج‌شكن سنگى بندر جابه‌جا شد . ما از اينكه پا به خشكى مىگذاشتيم خوشحال بوديم . چون هر قدر چه سفر دريايى و چه تماشاى منظره‌ى موج‌ها ، شاعرانه و دلپذير باشد باز هم زندگى يكنواخت در عرشه‌ى كشتى ، خسته‌كننده و تحمل‌ناپذير است .\r\n\r\n\r\n","description":"","footnote":"\r\n( 1 ) .  Jeune Fille  : برج دختر ، احتمالا نام يكى از قلعه‌هاى معروف بلژيك است . م .\r\n","page_name":" 362 ","page_number":374},
  {"content":"\r\n\r\n\r\nفصل بيستم داغستان\r\nپطروفسك - تميرخان شورا - ميدان - يك تاجر اوستى - در خانه‌ى چاوچاوادزه - جاده‌ى گونيب - لواشا - كنت ؟ - شاه‌زاده تاركانوف - كوه‌نشينان - خطيب آوارى - انكليش‌ها - تليليمر - آقا و خانم تريف - دستگيرى [ شيخ 
  ] شامل - گونيب\r\nبا وجود مناظر باشكوه اطراف پطروفسك « 1 » ، خود شهر منظره‌ى بسيار ملال‌انگيزى دارد .\r\nدكان‌ها ، انبارها ، خانه‌هاى كم‌ارتفاع با پشت‌بام‌هاى سرخ‌رنگ كه به‌طور پراكنده در كنار ساحل و يا در بالاى تپه‌هاى مجاور دور از هم افتاده‌اند ، وضع ظاهرى اين شهر تجارى قفقاز شمالى را تشكيل مىدهند ، اما در مجموع پطروفسك به يك دهكده بيش از يك شهر شباهت دارد . يك فانوس دريايى ، يك كليساى سنگى ، يك دژ كوچك با برج‌هاى كوتاه ، از بناهاى برجسته‌ى اين شهرند كه همه‌ى آنها از بندر ديده مىشوند .\r\nتاتارها و لزگىهاى ژنده‌پوش و سربازان روسى روى بارانداز بندر نشسته بودند و با لذت و اعجاب فراوان پياده شدن مسافران كشتى ايرانشاه را تماشا مىكردند . از وضع آنان مىشد حدس زد كه در اين شهر محل تفريح و وسيله‌ى سرگرمى ديگرى وجود ندارد . اسباب و اثاث سفر ما را در درشكه‌يى بار كردند و بعد از گذشتن يا به عبارت بهتر ، بالا رفتن از چندين كوچه‌ى سربالا كه در سر راه ، غاز و خوك خيلى بيش‌تر از عابر معمولى ديده مىشد ، سرانجام به چاپارخانه رسيديم . نامه‌هاى خود را به مسئول آنجا نشان داديم و درخواست دو دستگاه تلكا كرديم .\r\nاين شهر اگرچه ظاهر غم‌انگيزى دارد ، اما در ايام جنگ روس‌ها با كوه‌نشينان ، يكى از\r\n\r\n\r\n","description":"","footnote":"\r\n( 1 ) . اسم كنونى پطروفسك ، مخاچ‌قلعه است و مخاچ‌قلعه در حال حاضر مركز داغستان و يكى از بندرهاى مهم شمال غربى درياى خزر شمرده مىشود . م .\r\n","page_name":" 363 ","page_number":375},
  {"content":"\r\n\r\nنقاط بسيار مهم سوق الجيشى و محل تهيه‌ى آذوقه و تداركات ، و در موقع نياز ، پناهگاه لشكريان روس به شمار مىرفته است . افسرى تعريف مىكرد : در آن ايام هيچ روزى نبود كه در پطروفسك مراسم جشن و مهمانى يا تدفين و خاك‌سپارى انجام نگيرد . البته اكنون ديگر عصر آن حماسه‌ها گذشته و از آن روزهاى افتخارآفرين تنها خاطره‌يى در يادها مانده است ، ولى در عوض پطروفسك فرداهاى بهتر و دوران درخشان‌ترى در پيش دارد .\r\nاينك طرح احداث راه‌آهن ولادى قفقاز و ادامه‌ى آن تا اين شهر در دست مطالعه است و اگر به مرحله‌ى اجرا درآيد ، پطروفسك با اين لنگرگاه كم و بيش قابل اطمينانى كه دارد مهم‌ترين بندر شمال درياى خزر محسوب خواهد شد .\r\nبه اميد روزهاى درخشان و پيشرفت‌هاى آينده‌ى اين شهر در حال حاضر بيش از اين وقت خود را در پطروفسك كه براى جهانگردان جاذبه‌ى چندانى ندارد ، تلف نمىكنيم .\r\nهمان يك ساعتى كه براى صرف غذا در قهوه‌خانه‌ى كثيفش گذشت و بىانصاف‌ها نام آن قهوه‌خانه را هتل ژرمانيا گذاشته‌اند ، براى هفت پشت ما كافى است . بدون درنگ به سوى تميرخان شورا « 1 » پايتخت داغستان حركت كرديم . مسير راه از بالاى كوهى مىگذشت و از آن بالا چشم‌انداز شگفت‌انگيزى پيدا بود . در سمت چپ ، قله‌هاى پوشيده از برف كوهستان‌هاى لزگيستان « 2 » با غرور و شكوه سر برافراشته بودند . اما در سمت راست تا چشم كار مىكرد ، دشت هموار و شن‌زارى بود كه تا لب ولگا امتداد داشت و رنگ افق با كبودى آسمان و دريا درهم مىآميخت و كم‌كم به رنگ نامشخص و خاكسترى مانندى در مىآمد .\r\nدر مسيرمان از گردنه‌هاى خوش‌منظره گذشتيم و بعد به كنار چشمه‌يى گوگردى رسيديم و آن‌گاه بعد از گذشتن از چند قدمى دهكده‌يى كه در پايين جاده واقع بود و ساكنان آن را تاتارهاى كوموك « 3 » تشكيل مىدادند ، به منزلگاه اتلى بويون « 4 » وارد شديم .\r\nاز اين منزل به بعد جاده تا دهكده‌ى بزرگ لزگىها به نام كالم‌بيك - آئول « 5 » سرتاسر رو به سرازيرى است و بعد از طى مسافتى از ميان دهكده‌ى كنير - كوموك « 6 » مىگذرد . اين ناحيه با توجه به خانه‌هايى كه در انتهاى راهرو روبازى ساخته‌اند و همچنين قلعه‌يى كه در بالاى صخره‌يى عمودى مستقيما بر اين دهكده مسلط است ، منظره‌ى زيبايى دارد .\r\n\r\n\r\n","description":"","footnote":"\r\n( 1 ) .  Temir - Khan - Shoura \r\n( 2 ) .  Lezghistan \r\n( 3 ) .  Koumouk \r\n( 4 ) .  Atly - Boyun \r\n( 5 ) .  Kalembeg - Aoul \r\n( 6 ) .  Kanir - Koumouk \r\n","page_name":" 364 ","page_number":376},
  {"content":"\r\n\r\nباغ‌ها و كوشك‌هايى كه بر سر راه پديدار مىشدند ، نشانه‌ى آن بود كه ما به شورا نزديك مىشديم . به مجرد رسيدن به اين شهر يكراست به پستخانه رفتيم و بعد از جابه‌جا كردن اسباب و لوازم خود ، در يكى از اتاق‌هاى خواب پوستويا گوستينيزا « 1 » [ مهمانخانه پستخانه 
  ] شام بخور و نميرى خورديم .\r\nفرداى روز ورودمان صبح زود ژروم را به پيش شاه‌زاده چاوچاوادزه ، فرمانفرماى داغستان فرستاديم . كه به نام او سفارشنامه‌يى آورده بوديم . خبر دادند كه شاه‌زاده ساعت يازده ما را به حضور خواهد پذيرفت . از چند ساعت فرصتى كه تا وقت ملاقات داشتيم ، براى ديدن شهر استفاده كرديم .\r\nپايتخت داغستان در كنار رود شورااوزن « 2 » و در دشتى واقع است كه هر چهار طرف آن را كوه احاطه كرده است و جز خود مردم شهر ( در حدود پنج هزار نفر ) كه در ميان آنان مىتوان هم از نژاد خالص و هم مخلوطى از نژادهاى مختلف را پيدا كرد ، موضوع مهم و شايان توجهى در اين شهر به نظر ما نرسيد . علاوه بر تاتارهاى كوموك ، تعدادى از چچن‌ها « 3 » ، لزگىها « 4 » ، آوارها « 5 » ، اوست‌ها « 6 » و حتى ايرانىها جمعيت اين شهر را تشكيل مىدهند . يك پارك كه در آن فقط دو درخت تبريزى كاشته‌اند ، يك باب كليساى زمخت ، چندين سربازخانه ، يك مجسمه‌ى پرطمطراق از ژنرال آرگوتينسكى « 7 » ، تنها جاهاى ديدنى اين شهر به تمام معنى نظامى است .\r\nهمين‌طور سلانه‌سلانه راه رفتيم و به ميدان شهر رسيديم . بازار كه مجموعه‌يى از دكان‌هاى ناچيز چوبى بود ، از هيچ لحاظ تازگى نداشت ، ولى فروشندگان و مشترىها هر كدام به نوبه‌ى خود مسطوره‌يى از تمامى تيره‌هاى موجود در داغستان بودند و اگر دانشمند نژادشناسى همراه ما بود ، از ديدن چنين مجموعه كاملى از همه‌ى نژادها در يك جا بسيار شگفت‌زده مىشد و بسى لذت مىبرد . زندانيان ، دست‌ها بسته به زنجير و تحت مراقبت سربازان ، از ميان سيل جمعيت براى خريد لوازم مورد نياز خود از اين دكان به آن دكان مىرفتند . ارابه‌ها كه گاوهاى كوچك ولى پرزورى آنها را مىكشيدند ، چوب حمل مىكردند . سورچىهاى آنها كه عموما لزگى بودند قيافه‌هاى پرخاشگرى داشتند يا به\r\n\r\n\r\n","description":"","footnote":"\r\n( 1 ) .  Postovya - Gostinniza \r\n( 2 ) .  Shoura - Ozen \r\n( 3 ) .  Tchetchenes \r\n( 4 ) .  Lesghiens \r\n( 5 ) .  Avars \r\n( 6 ) .  Ossetes \r\n( 7 ) .  General Argoutinsky \r\n","page_name":" 365 ","page_number":377},
  {"content":"\r\n\r\nنشانه‌ى نجيب‌زادگى و يا از فرط تنبلى به دنبال ارابه راه رفتن را درخور شأن خود نمىدانستند ، پشت اسب‌ها نشسته بودند و از آنجا با چوبى دراز گاوها را به جلو مىراندند .\r\nهوا سوز سختى داشت و نشانه‌ى آن بود كه در بالاى كوه‌ها حتى از اين هم سردتر خواهد شد ، به اين جهت به مغازه‌ى خياطى رفتيم تا براى خود لباس مخصوص [ بوركا 
  ] « 1 » تهيه كنيم . خياط كه از تيره‌ى اوست‌ها بود با آن قد كوتاه و اندام چاق و خيكىاش ، يك دست لباس چركسى اعلا با قطار فشنگ پوشيده و از سر تا پا غرق در سلاح بود : يك خنجر روى شكم برآمده‌اش ، شمشيرى آويزان بر كمر كه با آن پاهاى بسيار كوتاهش هر قدمى كه برمىداشت اسباب زحمتش بود ، تپانچه‌اش هم طورى داخل كمر چرمىاش جا گرفته بود كه حتما پشتش را سخت زخمى مىكرد . بعد از خريدن لباس‌ها ، اين پهلوان پنبه‌ى جنگجو چند قبضه اسلحه ساخت كازى - كوموك « 2 » ، براى فروش به ما عرضه كرد .\r\nلبه‌ى شمشيرها كه به خوبى آب داده شده بود به قدرى تيز بود كه مانند تيغه‌ى سلمانىها دست را مىبريد . غلاف آنها سياه قلم و نقره‌كارى شده و انصافا كار بسيار باارزشى بود ، اما فروشنده حاضر نبود هيچ كدام را كم‌تر از يكصد روبل بفروشد . اين قيمت از نظر ما بسيار گران بود . البته دست آخر از مغازه‌ى او دست خالى بيرون نيامديم . اوئيلن شيفته‌ى تپانچه‌يى شد كه دسته‌ى آن نقره‌يى و كار بسيار خوبى بود . من هم در برابر غلاف خنجر طلاكوب شده‌يى كه كار هنرى ارزنده‌يى است ، دل از دست دادم . در وسط اين صحبت‌ها يكى از كوه‌نشينان آوار شمشيرى نشان داد كه به قول خودش منحصر به فرد ، استثنايى و كم‌نظير بود . گويا جد سومش آن را در سرزمين فرنگىها شخصا از كمر افسرى كه با دست خود او را به قتل رسانده بود ، باز كرده بود ، ولى روى قبضه‌ى اين شمشير بىنظير با حروف بزرگ اسم و رسم صاحب آن نوشته شده بود !\r\nهمه‌ى اين گفتگوها وقت ما را گرفت و يك دفعه متوجه شديم كه زمان رفتن به پيش شاه‌زاده نزديك شده است .\r\nشاه‌زاده چاوچاوادزه در سرتاسر قفقاز اسم مشهورى است و ماجراى غم‌انگيزى كه آلكساندر دوما آن را بسيار شيرين حكايت كرده ، اين اسم را در سرتاسر اروپا هم معروف نموده است . بارى شاه‌زاده فرانسه صحبت نمىكرد و اين دفعه مترجم ما ژروم\r\n\r\n\r\n","description":"","footnote":"\r\n( 1 ) .  Bourkas \r\n( 2 ) .  Kasi - Koumouk \r\n","page_name":" 366 ","page_number":378},
  {"content":"\r\n\r\nهم نبود ، بلكه خانم جوان بسيار جذابى به نام پرنسس اوربليانى « 1 » اين وظيفه را به عهده گرفته بود . او نمونه‌ى ادب و ظرافت و زيبايى و به‌طور خلاصه مظهر كامل يك خانم پاريسى تمام عيار بود . به عنوان جمله‌ى معترضه اين را هم اضافه كنم كه خاندان اوربليانى ، بنا به ادعاى خودشان ، از بازماندگان يك خانواده‌ى اصيل و « ماندارن » چينى هستند كه از چهار قرن قبل از تاريخ ما [ ميلاد مسيح 
  ] به گرجستان پناهنده شده‌اند . اين نام در قديم‌ترين تاريخ‌هاى كارتول نام افتخارآميزى است .\r\nشاه‌زاده با درخواست ما موافقت كرد و در همان لحظه دستور داد كه اجازه‌نامه‌ى رفتن به گونيب « 2 » و بازديد قلعه به نام ما صادر گردد ، اما به دنبال اين دستور دو شرط نيز اضافه كرد : اول اينكه شب بدون همراه مورد اطمينان سفر نكنيم و دوم آنكه شام را با او بخوريم . ما اين شرط را كه هر دو به نفع ما بود بلافاصله پذيرفتيم . شب در ميان مهمانان دو خانم ديگر نيز دعوت داشتند كه با زبان فرانسه بيگانه نبودند و تمام شب ما با بحث درباره‌ى تيسو « 3 » ، اوهنه « 4 » ، زولا « 5 » ، آلفرد دوموسه « 6 » و تعريف از اپراهاى كلاسيك و اوپرت‌هاى باب روز به خوشى سپرى شد . اوربليانى با پيانو زيباترين قطعات كارمن « 7 » را نواخت . ديگر چه بگويم ، دو ساعت از نصف شب گذشته بود كه به منزل برگشتيم . ژروم هنوز نخوابيده بود ، و سماور غلغل مىجوشيد . تصميم گرفتيم ساعت پنج صبح حركت كنيم و چون تا لحظه‌ى حركت بيش از سه ساعت وقت باقى نبود ، از خير خوابيدن گذشتيم . در اين فرصت وسايل سفر را آماده كرديم و بعد به سراغ مسئول چاپارخانه رفتيم . در اين ساعت او براى بيدار شدن مقدارى غرولند كرد ، اما سرانجام اسبانى را كه ما لازم داشتيم در اختيارمان گذاشت . پيش از آنكه سپيده‌ى صبح بدمد ما با سرعت تمام در راهى به سوى گونيب در حركت بوديم .\r\nنمايان شدن قارا - اوزن « 8 » نشانه‌ى پايان دشت بود و ما غرش آب را در اعماق زياد اين\r\n\r\n\r\n","description":"","footnote":"\r\n( 1 ) .  Princesse Orbeliani \r\n( 2 ) .  Gounib  : نام روستايى در وسط داغستان كه آخرين پناهگاه شيخ شامل و همراهانش بود . م .\r\n( 3 ) .  Tissot  : نقاش فرانسوى ( 1836 - 1902 ) . م .\r\n( 4 ) .  Ohnet  : ژرژ اوهنه ، رومان‌نويس فرانسوى ( 1848 - 1918 ) . م .\r\n( 5 ) .  Zola  : اميل زولا نويسنده‌ى فرانسوى ( 1840 - 1902 ) . م .\r\n( 6 ) .  Alfred de Musset  : آلفرد دوموسه شاعر نازك‌طبع و نويسنده فرانسوى ( 1810 - 1875 ) . م .\r\n( 7 ) .  Carmen  : اپراى معروف ژرژ بيزه ، كه از روى داستان كارمن اثر پروسپر مريمه ساخته شده است . م .\r\n( 8 ) .  Kara - Ozen \r\n","page_name":" 367 ","page_number":379},
  {"content":"\r\n\r\nرودخانه به گوش خود مىشنيديم . سورچى ، ارابه را به گدار آب زد . باز وقت آن رسيده بود كه چرخ‌هاى ارابه‌ى ما روى سنگ‌هايى كه در ته آب بود بالا و پايين برود و قطرات آب را كه چون يخ سرد بود به روى ما بپاشد و لباس‌هاى ما را خيس كند ، اما همه چيز به خير گذشت و ما به سلامت به آن سوى رودخانه رفتيم . كمى دور تر راهمان از دهكده‌يى بود به نام مسلم آئول « 1 » كه اهالى آنجا هنوز از خواب بيدار نشده بودند . شب هوا روشن بود و ما خانه‌هاى خاكسترى رنگ را با پشت‌بام‌هاى مسطح ، به خوبى تشخيص مىداديم كه طبقه به طبقه در دامنه كوه صف كشيده بودند . بعد قبرستانى بود كه درخت‌هاى كوچكى در آن كاشته بودند . سنگ قبرها را به‌طور عمودى و راست روى گورها نشانده بودند . سر بعضى از سنگ‌ها به شكل دستارى به رنگ سرخ بود و بر بالاى بعضى نيز شمشير يا چنگالى كه پارچه‌ى سفيدى به دور آن پيچيده شده بود ديده مىشد . تمامى اينها در تاريك روشن هوا منظره‌ى وهم‌آور عجيبى داشتند ، طورى كه انسان فكر مىكرد افراد يك لشكر به دست جادوگرى شرور گرفتار شده و همگى در سر جاى خود يك دفعه مسخ و مبدل به سنگ شده‌اند . مسير راه از ميان دشت متروكى بود . در اولين منزل كه بوقلين ؟ « 2 » نام داشت خيلى به زحمت و با سروصداى زياد توانستيم مسئول چاپارخانه را كه پيرزن لزگى خوبى بود از خواب بيدار كنيم تا براى صبحانه‌ى ما چند عدد تخم‌مرغ زير خاكستر گرم به‌طور نيم‌پز تهيه كند . تا او دست به كار شد ، سپيده دميد .\r\nمناره‌ى بلند مسجدى از دور علامت دهكده و توقف‌گاه جون قاتايى « 3 » است . اينجا ، بالاى كوه درست وسط سرزمين لزگىها است .\r\nسربازان چريك سواره كه نوعى ژاندارم‌هاى داوطلب هستند ، از راه محافظت مىكنند . هر قدر كه چاپارهاى ماوراى قفقاز قيافه خشن و نخراشيده و حالت رذيلانه‌يى دارند ، درست به عكس آنان ، سواران لزگى يا آوارى نجيب و متشخص‌اند . اين كوه‌نشينان با اندام ظريف و چهره‌ى مطبوع و توأم با ذكاوت جبلى خويش دايم با مهارت تمام اسب‌هاى كوچك و عصبى خود را تيمار مىكنند و از حق نبايد گذشت ، هم از لحاظ ظاهر و هم از جهت خصوصيات روحى يكپارچه آقا هستند .\r\nكمى بعد از جون قوتايى جاده از دهكده‌ى عجيب جون قوتايى كوچك مىگذرد و بعد\r\n\r\n\r\n","description":"","footnote":"\r\n( 1 ) .  Moucelim - Aqul \r\n( 2 ) .  Bouglein \r\n( 3 ) .  Djoungoutai \r\n","page_name":" 368 ","page_number":380},
  {"content":"\r\n\r\nكوه‌هاى خشك و بىحاصل را دور مىزند كه آئول « 1 » ها يا خانه‌هاى مخصوص كوه‌نشينان است كه نيمى شبيه ده و نيمى شبيه دژ در دامنه و روى قله‌هاى آن كوه‌ها واقع شده است . در ميان اين آئول‌ها در سمت چپ و در بالاى تخته سنگ دور افتاده و مجزايى روستاى قدر « 2 » قرار دارد .\r\nوقتى ما به اورما « 3 » رسيديم بازار باز بود . فروشندگان ، زنبيل‌هايى كه بعضى را از سيب‌هاى ريز و بعضى ديگر را از ظرف‌هاى سفالين قرمز كه تصوير چند شاخ و برگ با رنگ سفيد روى آنها نقش شده بود ، پر كرده و در كنار آنها نشسته بودند . خطوط چهره‌ى زنان و دختران جوان بسيار زبر و خشن و سيماى آنان شبيه به صورت مردان بود . البته دليلش واضح است ، چون همه‌ى كارهاى سخت و دشوار را آنان انجام مىدهند . وقتى كه مىخواستيم آن ده را ترك كنيم ، در حدود سىنفر از همان زنان زحمتكش بيچاره را ديديم كه در مزرعه‌يى عرق‌ريزان بيل مىزدند . اما صاحبان و اربابان آنان از سر تا پا مسلح ، يا اسب‌سوارى مىكردند و يا به چپق‌هايى كه دسته‌هاى بسيار بلندى داشتند ، مرتب پك مىزدند .\r\nبعد از اورما جاده از كنار رود قوبدن - اوزن « 4 » امتداد پيدا مىكرد و پس از آنكه با شيب بسيار تندى از ميان كوهستان‌ها مىگذشت ، مجراى افقى آن به دو قسمت مجزا از هم و به صورت دو رشته‌ى سفيد موازى تقسيم مىشد . گردنه‌يى كه از روى آن عبور كرديم ، حالت اندوه‌آور و ملال‌انگيزى داشت . به اين جهت بعد از عبور از پايين دو آئول به نام‌هاى اليا جانقا - ماكى « 5 » و كالا - جانقا - ماكى « 6 » كه هر دو در جاهاى دست‌نيافتنى واقع شده‌اند ، وقتى به منزلگاه لواشا - كنت « 7 » رسيديم واقعا خوشحال شديم .\r\nمسئول چاپارخانه‌ى اين منزلگاه اسب نداشت ، ازاين‌رو ما را وادار كرد كه براى ادامه‌ى مسافرت تا فردا صبر كنيم . تفنگ‌ها و چمدان‌هاى خود را به دست يك چريك آوارى سپرديم و او به ريش خود سوگند خورد كه تا زنده است كسى را نخواهد گذاشت كه حتى به آنها نزديك شود و ما به بازديد از دهكده پرداختيم . از بدشانسى ما لواشا - كنت از هيچ لحاظ به آئول‌هاى تماشايى كه در ميان راه ديده بوديم ، شباهتى نداشت . اين\r\n\r\n\r\n","description":"","footnote":"\r\n( 1 ) .  Les Aouls  : در قفقاز به روستاهاى كوه‌نشينان گفته مىشود كه در جايى قرار دارند كه دسترسى به آنها بسيار دشوار باشد و احتمالا با آغل مصطلح در زبان فارسى يكى است . م .\r\n( 2 ) .  Gadar \r\n( 3 ) .  Ourma \r\n( 4 ) .  Goubden - Ozen \r\n( 5 ) .  Elya - Djanga - Maki \r\n( 6 ) .  Kala - Djanga - Maki \r\n( 7 ) .  Lavasha - Kounte \r\n","page_name":" 369 ","page_number":381},
  {"content":"\r\n\r\nدهكده در واقع يك پايگاه ساده‌ى نظامى بود كه در داخل قلعه‌ى كوچك آن يك پادگان كوچك پنجاه نفرى را اسكان داده بودند و همچنين سربازخانه‌هايى براى تربيت چريك‌هاى بومى داشت . قلعه‌ى كوچك ، مشابه همان قلعه‌هايى بود كه در دهكده‌هاى سر راه آنها را ديده بوديم اما راجع به سربازخانه‌ها بايد بگويم كه در هيچ كشورى چنين تأسيسات جالبى براى تماشا وجود ندارد .\r\nبعد از گشت‌وگذار به چاپارخانه برگشتيم . اما از تفنگ‌ها و چمدان‌ها و از چريك آوارى اثرى نبود . مسئول چاپارخانه توضيح داد كه وسايل ما را به منزل شاه‌زاده تاركانف « 1 » ، فرمانده نظامى آن منطقه برده‌اند . هراسان خود را به خانه‌ى شاه‌زاده رسانديم . فورا ما را به داخل خانه هدايت كردند و به ما گفتند : نظر عاليجناب اين بوده است كه در جاى ديگر منزل نكنيد . رختخواب‌ها را انداخته‌ايم و شام هم حاضر است و مدتى است كه شاه‌زاده منتظرتان هستند .\r\nروس‌ها ، به ويژه گرجىها ، در مهمان‌نوازى سنگ تمام مىگذارند و حتى گاهى كار به افراط و زياده‌روى غيرمتعارف مىكشد . خيال نمىكنم كه در روى كره‌ى زمين كشور دومى پيدا شود كه مردمان آن چون اهالى روسيه مسافران را با آغوش باز در خانه‌ى خود بپذيرند .\r\nشاه‌زاده تاركانف - اين نام هم از نام‌هاى حماسى روسيه است - ضمن صرف شام نكات جالبى را در باره‌ى محاسن داغستان براى ما تعريف كرد .\r\nدر واقع تسلط و اعمال حاكميت روسى بر دوش كوه‌نشينان سنگينى چندانى ندارد ، ولى آنچه كه تحملش براى آنان سخت است ، تحميل ماليات‌هاى بىمعنى بر آنان است .\r\nتازه دولت مىخواهد خدمت نظام را در اين منطقه اجبارى كند . اما در حال حاضر چنين اقدامى خالى از خطر نيست ، به اين جهت به تعدادى داوطلب كه افراد آنها را چريك‌هاى تحت فرماندهى رؤساى بومى تشكيل مىدهند و تشكيلات آنان در مجموع زير مراقبت عالى فرماندهان منطقه است ، اكتفا گرديده است . در داغستان مقامات روسى از لحاظ قضايى منحصرا درباره‌ى رسيدگى به موضوعات جنايى صلاحيت دارند ، ولى با آنكه دايره‌ى مسئوليت بسيار مشخص و محدود است ، با اين همه براى آنان اشكالاتى ايجاد مىكند . در كوهستان انتقام بالاترين قانون است و جان انسان‌ها به پشيزى نمىارزد .\r\nسالانه از هر سيصد نفر يكى كشته مىشود . مجازات مرگ در قبال جرم‌هايى تعيين شده\r\n\r\n\r\n","description":"","footnote":"\r\n( 1 ) .  Tarkanoff \r\n","page_name":" 370 ","page_number":382},
  {"content":"\r\n\r\nاست كه هدف آنها آسيب‌رساندن به امنيت جامعه و دولت است . براى جرم‌هاى معمولى مجازاتى كه در نظر گرفته شده عبارت از كاركردن با اعمال شاقه در معدن‌هاى سيبرى است . با وجود اين ، توصيف و تشخيص اوليه‌ى جرم‌ها نسبتا كشدار و نامشخص است و در مواقعى كه بايد به آنها رسيدگى شود ، موضوع در مفهوم وسيع‌ترى مطرح مىشود . در موارد دعوا و نزاع‌هاى عرفى و مرافعات داخلى ، كوه‌نشينان آزادند كه به دلخواه خود قضاوت را به عهده‌ى مقامات روسى و يا قضات بومى واگذار كنند . البته قضات محلى موضوع را برحسب « شريعت « 1 » » يعنى مقررات مذهبى كه براساس آيات قرآن وضع گرديده است ، مورد حل و فصل قرار مىدهند . امور ملكى يا موضوعات محلى برحسب « عادت « 2 » » يا حقوق عرفى ، رسيدگى و تنظيم مىشود . بعضى از دهستان‌ها كه ساكنان آن از شهرت و درستكارى و بىنظرى برخوردارند ، ديوان استيناف واقعى به شمار مىروند و اگر دست از همه‌جا كوتاه گردد ، در آخرين مرحله به آنان مراجعه مىشود .\r\nعلاوه بر مالياتى كه به روس‌ها داده مىشود ، هر واحد دهستان از درآمد فرضى ساكنان خود عشريه‌يى مىگيرد . مجموع اين ماليات‌ها كه در واقع نوعى ماليات بر درآمد است ، صرف هزينه‌هاى نگهدارى مدرسه‌ها ، مسجدها و مستمندان مىگردد . مبلغ مازاد ميان مردانى كه بيش از پانزده سال تمام دارند تقسيم مىشود . اين سن ، سن بلوغ است ، يعنى سنى كه هر مرد شايستگى آن را پيدا مىكند كه با خود سلاح حمل كند و در جرگه‌ى جنگجويان داخل گردد .\r\nافراد اين قبيله‌ها - كه نمىدانم چرا مردم عادت كرده‌اند به آنان به چشم وحشى و بربر نگاه كنند - در به كار انداختن بعضى از صنايع مهارت خاصى از خود نشان مىدهند .\r\nبه عنوان مثال كوموك‌ها روى طلا ، نقره و عاج با سياه‌قلم و خاتم‌كارى آنچنان كارهاى هنرى ظريف و ارزنده‌يى انجام مىدهند كه در تمام اروپا كسى از اين هنر خبر هم ندارد .\r\nخبره‌ترين جواهرساز وين از تعمير بادبزنى كه آن را ساكنان كازى - كوموك « 3 » به پرنسس اوربليانى هديه داده بودند ، عاجز مانده بود . شنيدم در همين روزهاى اخير امپراتور آلمان چند قبضه تفنگ و شمشير به كازى - كوموك فرستاده بود كه به روش محلى روى آنها سياه‌قلم كار كنند .\r\n\r\n\r\n","description":"","footnote":"\r\n1 و 2 . در متن اصلى هم به همين صورت نوشته شده است . م .\r\n( 3 ) .  Kasi - Koumouk \r\n","page_name":" 371 ","page_number":383},
  {"content":"\r\n\r\nكوه‌نشينان بر خلاف تصور افراد ناآگاه حتى با فرهنگ و مسائل معنوى نيز بيگانه نيستند . هر مسجدى داراى كتابخانه‌يى است كه در آن انواع كتاب‌هاى عربى ، تركى و فارسى در اختيار علاقه‌مندان قرار دارد . قوم آوار حتى براى خود ادبيات ملى نسبتا غنىيى دارد . ضمنا در ميان اقوام كوه‌نشين ، آنان تنها قومىاند كه زبان مكتوب دارند . بعضى از بوميان اين مناطق در جامعه‌ى روسى به درجات بالاترى ارتقاء يافته‌اند . بهترين پزشك سرتاسر ولادى قفقاز يك نفر لزگى است . يكى از افراد آوار سرهنگ توپخانه است . در ميان وكلاى مدافع بسيار مبرز استاوروپول « 1 » يك نفر چچن از شهرت خاصى برخوردار است .\r\nافراد اين قبيله‌ها نسبت به روس‌ها احساسات بسيار متفاوتى دارند . بعضىها هنوز هم با چشم عداوت و دشمنى به آنان نگاه مىكنند و آن كينه‌يى را كه هر قوم مغلوبى از دشمن غالب در دل دارد ، فراموش نمىكنند . ولى بعضىها نسبت به آنان سخت وفادار و فداكارند . در جنگ اخير ميان ترك‌ها و روس‌ها فرستادگان قسطنطنيه توفيق آن را يافته بودند كه لزگىها را بر ضد روس‌ها بشورانند . آنها همچنين سعى كرده بودند تا آوارها را در يك مجمع عمومى دور هم جمع كنند ، ولى يكى از سران قديمى اين قوم در جواب آنان گفته بود : مىگويند چرا روس‌ها با ترك‌ها مىجنگند ؟ علتش روشن است . چون‌كه ترك‌ها رعاياى مسيحى خود را به اتهام مسيحى بودن به قتل مىرسانند ، يا آنان را آزار و شكنجه مىدهند . آيا ترك‌ها دليلى براى چنين اعمال وحشيانه خود دارند ؟ قطعا نه ! هر فرد آزاد است از دينى كه به آن ايمان دارد پيروى كند . آيا ديده‌ايد روس‌ها براى انجام فرايض دينى ما مانعى بتراشند ؟ با توجه به اين دلايل من فكر مىكنم كه گناهكار اصلى ترك‌ها هستند و با علم به اين واقعيت اگر ما بياييم و از آنان طرفدارى كنيم ، همه حق دارند كه ما را ديوانه يا ابله تصور كنند . در اين گونه موارد آنان مرتبا در گوش ما مىخوانند : اسلام ، اسلام . . . ، اسلام در خطر است . ولى روزى كه ما از استقلال خود دفاع مىكرديم ، اين همكيشان ترك ما چه كمكى در حق ما كردند ؟\r\nاين سخنان مستدل و منطقى اثر خود را بخشيد و ساير افراد قبيله نيز رأى او را تأييد كردند و فرستادگان استانبول دست از پا درازتر راهشان را كشيدند و رفتند .\r\n\r\n\r\n","description":"","footnote":"\r\n( 1 ) .  Stavropol  : اين شهر كه در فلات استاوروپول قفقاز - كه حوضه‌ى رودخانه كوبان را از حوضه‌ى رودخانه‌هاى كوبا و ترك جدا مىكند - واقع است ، از سال 1935 تا 1943 به اسم « وروشيلوسك » ناميده شد . م .\r\n","page_name":" 372 ","page_number":384},
  {"content":"\r\n\r\nلازم نيست كه كسى ساعت‌هاى دراز با شاه‌زاده تاركانف هم‌صحبت باشد تا بداند كه او چقدر براى افراد زيردست خود ارزش و احترام قائل است . او در ميان ماجراهاى زيادى كه براى ما تعريف مىكرد سخن را به شورش‌هاى اخير كشاند و گفت : براى اينكه شخصا در عمليات سركوبى عده زيادى از شورشيان نظارت داشته باشم ، مجبور شدم همسر و دخترم را با صد نفر چريك لزگى در لواشا بگذارم و خود به محل آشوب حركت كنم . فرداى آن روز پاسگاه محاصره شده بود . چريك‌ها در ميان شورشيان ، دوستان و بستگانى داشتند كه مرتب تشويقشان مىكردند تا اين دو نفر را به آنان تحويل دهند . ولى آنان به قولى كه به من داده بودند ، وفادار ماندند و تا آخرين فشنگ عليه مهاجمان جنگيدند . در آخرين لحظات وقتى كه ديدند ديگر گلوله‌يى براى آتش كردن نمانده است ، با سلاح سرد راهى از ميان هم‌ميهنان خود باز كردند و دو زن را صحيح و سالم به اولين اردوى روسى رساندند .\r\nآن‌گاه شاه‌زاده به سخنان خود چنين ادامه داد : اين‌چنين حوادثى سال‌ها است كه به تاريخ پيوسته و افسانه شده است . به اعتقاد من ترديدى نيست كه با گذشت زمان رشته‌هاى آشتى و محبت ميان ما و كوه‌نشينان كامل‌تر و مستحكم‌تر خواهد شد و آنان به زودى يكى از بهترين عناصر لشكريان ما و نيروهاى متحرك و فعال تمام امپراتورى را تشكيل خواهند داد .\r\nفردا صبح ، حركت به گونيب : راه خوب است و از كنار رود شيب‌دار و از ميان كوه‌ها مىگذرد تركيب كوه‌ها در نوع خود بسيار عجيب است و روى آنها با خاكى مخلوط با سنگ‌هاى گرد و مدور پوشيده شده است . گويى كه قشون غول‌ها از فرط بيكارى اين همه توپ بزرگ و كوچك را ساخته و از آن بالاى كوه براى تفريح و سرگرمى به پايين غلتانده است . بعضى از سنگ‌ها نيز در ميان راه با هم جفت شده و در دامنه‌ى كوه يا در وسط جاده ثابت مانده است . در گوشه و كنار راه كلبه‌هايى را مشاهده كرديم كه در اطراف آنها باغچه‌هايى درست كرده بودند .\r\nبعضى از اين باغچه‌ها در شيب تند رودخانه واقع است و در آنها درختان سيب كوتاه كاشته‌اند و به شاخه‌هاى درختان ، مانند استالاكتيت غارها ، يخ آويزان است . دره به تدريج گسترده‌تر مىشود و بعد به دشت خوجالا - ماكى « 1 » منتهى مىگردد . منزلگاه در\r\n\r\n\r\n","description":"","footnote":"\r\n( 1 ) .  Khodjala - Maki \r\n","page_name":" 373 ","page_number":385},
  {"content":"\r\n\r\nوسط اين آبادى واقع شده است ، وقتى ما به آنجا رسيديم ، در يك لحظه تمام بازار خالى از جمعيت شد و از همه طرف مردم كنجكاو براى تماشاى تپانچه‌ها و تفنگ‌هاى ما به سرمان ريختند . در شهر شايع شد كه ما « اينگليسى « 1 » » هستيم ، دوستان بزرگ مسلمانان .\r\nازاين‌رو به هر سو كه قدم گذاشتيم ، مردم دهكده مرتبا سلام عليكم ، سلام عليكم تحويل ما مىدادند .\r\nجاده از طريق پل بزرگى از ميان كازى - كوموك مىگذشت و بعد وارد يك رشته جلگه‌هاى هموار مىگرديد كه از آنجا مناظر خوب و كوه‌هاى پوشيده از برف نمايان بود .\r\nآن‌گاه به آئول عجيب كولپى « 2 » نزديك شده و بعد از گذشتن از ميان شكاف تنگى ، دوباره از جلگه‌هاى باصفا سر درمىآورد . وقتى ما به جلگه‌ى آخرى رسيديم براى خوردن ناهار كمى توقف كرديم . سورچى ، جوانى لزگى و مسلح به شمشير و تپانچه بود . و به آن تپانچه‌اش بسيار مىنازيد . او بدون كوچك‌ترين ادا و اطوار ، سهم سوسيس خود را از دست ما گرفت و يك ليوان شراب هم به سلامتى ما سر كشيد . اين سورچى مسلمان با آن سلاح‌هايى كه بر كمرش آويخته بود بر ابهت ارابه‌ى ما بسى مىافزود . ما هم با آن لباس‌هاى كلفت و با آن پاپاخ‌هاى پشمالو و قورخانه‌ى متحركى از تفنگ‌ها ، شمشيرها ، تپانچه‌ها و خنجرها كه همراه خود داشتيم ، بيش از آنكه به جهانگرد آبرومند شباهت داشته باشيم به جانيانى مىمانديم كه از تاراج و يا شبيخون برگشته‌اند . توجه به اين همه مهمات جنگى بيش از همه ژروم را به هيجان آورده بود ، چون هيچ‌كس مثل او از نابود كردن دزدان داغستان سخن به ميان نمىآورد . ولى وقت كم بود و راه دراز . چاره‌يى نبود جز اينكه صحبت درباره اين‌گونه اكتشافات افتخارآميز را به بعد موكول كنيم و به راه خود ادامه دهيم .\r\nدر برابر ما گونيب ، آخرين پناهگاه [ شيخ 
  ] شامل « 3 » ، و كمى دور تر كوهستان عجيب\r\n\r\n\r\n","description":"","footnote":"\r\n( 1 ) . نويسنده كلمه‌ى « انگليسى » را به تلفظ محلى به اين صورت نوشته و بعد صحيح آن را در حاشيه توضيح داده است . در اين جمله تعبير دوستان بزرگ مسلمانان ، شايان توجه و تأمل است . م .\r\n( 2 ) .  Koulpi \r\n( 3 ) .  Schamyl  : شيخ شامل ( 1212 - 1287 ه ق ) رئيس فرقه‌ى نقشبنديه و سركرده‌ى مجاهدان مسلمان قفقاز كه سال‌ها در داغستان با سپاهيان تزار جنگيد و براى استخلاص قفقاز از تجاوز و استيلاى روسيه به سختى و با كمال شهامت مبارزه كرد . براى اطلاع بيش‌تر درباره‌ى اين روحانى ملىگرا و آزاده و دريا دل ر . ك : دوره روزنامه كاوه ، ش 16 و 17 ، سال 1335 ، مقاله‌ى « نظرى به تاريخ و درس عبرت » به قلم منوچهر فرساد . م .\r\n","page_name":" 374 ","page_number":386},
  {"content":"\r\n\r\nتلىلىمر « 1 » نمايان شدند و بعد در دست راست ، كوهستان سومى را هم مشاهده كرديم كه به‌طور كاملا عمودى به سوى آسمان بالا رفته بود و قله‌ى تيز آن به قدرى باريك و بلند بود كه بر خلاف دو كوه ديگر برف روى آن را نپوشانده بود .\r\nخيلى زود به سالتينسكى - موست « 2 » كه پلى فلزى بر روى رودخانه قارا - كوىسو « 3 » بود ، رسيديم . اين رودخانه به صورت آبشار از خندقى به عمق يك صد متر سرازير مىشود . پل در محل انشعاب راه خونزاخ « 4 » واقع است و پاسگاه كوچكى از آن دفاع مىكند ، زيرا شورشيان غفلتا براى تصرف آن هجوم مىآورند . ورقه‌ى آهنى سرخ رنگ جان‌پناه‌ها و سرتاسر پشت‌بام از جاى گلوله‌ها سوراخ ، سوراخ شده است .\r\nاين قسمت راه ، خصوصيات زيادى داشت . گاهى از خلال دهليزهاى باريكى كه آنها را در ميان تخته سنگ‌ها ساخته‌اند ، مىگذشت و گاهى با تونل‌ها و نقب‌ها مواجه مىگشت و گاهى صخره‌هاى بزرگ به سوى جاده كج شده و مانند سايبانى آسمان آن را مىپوشاند .\r\nايستگاه سالتينسكى آخرين منزل است ، كمى بعد قلعه گونيب و خانه‌يى را كه در نوك عمودى قارا - كوىسو احداث شده است ، مشاهده كرديم . پاسگاه كوچكى با چند عراده توپ از پلى دفاع مىكرد كه بعد از چند پيچ و خم تنها راه دسترسى به جلگه‌ى آن سوى رودخانه بود . آنجا افسرى از ما اجازه عبور خواست . بعد از انجام دادن اين تشريفات حدود نيم ساعت تا يك شهرك كوچك نظامى كوه‌پيمايى كرديم . در اين شهرك سرگرد تريف « 5 » كه قبلا از طريق تلگراف از آمدن ما خبردار شده بود از ما استقبال كرد . اين افسر گرجى دوست‌داشتنى ما را به خانه‌اش برد و به همسرش كه نجيب‌زاده‌ى زيباى گرجى بود ، معرفى كرد .\r\nاين زوج مطبوع و مهمان‌نواز مدت‌ها است كه در اين پاسگاه دور افتاده و در اين نقطه‌ى نهايى داغستان سكونت دارند و از زندگى در اين گوشه‌ى متروك بسيار راضى هستند . ميزبان ما از گونيب ، از موقعيت ممتاز آن ، از هواى خوش آن‌كه نه باد پرسوز شمال و نه گرماى سوزان جاهاى ديگر براى كسى مزاحمت فراهم مىكرد و از خوبى و\r\n\r\n\r\n","description":"","footnote":"\r\n( 1 ) .  Tlilimere \r\n( 2 ) .  Saltinsky - Most \r\n( 3 ) .  Kara - Koissou \r\n( 4 ) . در متن  Kounzack  نوشته شده است . خونزاخ شهرى است كه اهالى آن حمزه بيك را كه بعد از شهادت قاضى ملا ، نخستين پيشوايى بود كه عليه روس‌ها مبارزه را آغاز كرده بود ، به علت عدم كفايت كشتند و بعد از حمزه بيك ، جانشينى قاضى ملا ، به حق به شيخ شامل رسيد . م .\r\n( 5 ) .  Therieff \r\n","page_name":" 375 ","page_number":387},
  {"content":"\r\n\r\nخنكى آب‌ها ، از مزه‌ى بسيار عالى ميوه‌هاى اين ناحيه ، مفصل براى ما تعريف كرد تا آنجا كه به اعتقاد جناب سرگرد و همسرش اگر در روى زمين گوشه‌يى شبيه به بهشت باشد ، همين گونيب است و لاغير .\r\nهنگام صرف شام تعريف و تمجيد از زيبايىهاى محل سكونت ميزبانمان مقدار زيادى از وقت ما را گرفت ، ولى طبعا سهم صحبت درباره‌ى [ شيخ 
  ] شامل نيز در جاى خود محفوظ بود . آن‌گاه سرگرد تريف شروع كرد با تحسين و ستايش فراوان از اين مرد قهار سخن گفتن و درباره‌ى آخرين نبرد شيخ با روس‌ها چنين گفت :\r\nشامل بعد از بيست و پنج سال جنگ و گريز ، وقتى كه به تدريج مواضع خود را از دست داد ، در آغاز سال 1859 م [ 1275 ق 
  ] به گونيب پناه آورد . در اين موقع جز در حدود چهار صد مرد كه شجاع‌ترين و وفادارترين مريدانش محسوب مىشدند و هنوز در دوروبرش باقى بودند ، عده زيادى با او نبود .\r\nانتخاب اين آخرين پايگاه ، بسيار عاقلانه و از روى كمال بصيرت بود . قسمت فوقانى گونيب كه از سوى قارا - كوىسو تقريبا دست كسى به آنجا نمىرسد ، قسمتى از آن باز هم كم‌كم به طرف شرق بالاتر مىرود و در ارتفاع بسيار بلندى مساحت مسطح دومى را تشكيل مىدهد كه به علت وضع كاملا استثنايى و عمودىاش اطراف آن بسيار امن است .\r\n[ شيخ 
  ] شامل در بالاى چنين قلعه‌ى تسخيرناپذيرى چون مىدانست كه دست كسى به او نخواهد رسيد ، در برابر حملات لشكر كامل روس به فرماندهى پرنس بارياتينسكى « 1 » يك تنه ايستادگى و جنگ مىكرد . يك بار « امام » بعد از دفع حمله‌يى چون به آذوقه فراوانى دسترسى پيدا كرده بود ، خيالش راحت شد كه گرسنگى هرگز مضيقه‌يى براى او فراهم نمىكند . نزديك شدن زمستان روس‌ها را وادار ساخت كه دست از محاصره بردارند و اين ناكامى كم مانده بود شورش‌هاى جديدى را موجب گردد ، ولى ناگهان عمل جسورانه‌يى وضع را به كلى عوض كرد .\r\nدر شب ششم سپتامبر سال 1859 ، نارنجك‌اندازان هنگ آبشوران و مسلسلچىهاى داغستان نمىدانم با چه اعجاز و يا چه دوز و كلك و عمل تهورآميزى از سربالايى كاملا عمودى سمت غربى قلعه بالا رفتند . وقتى صبح آغاز شد پرچم روس در قسمت مسطح فوقانى گونيب به اهتزاز درآمد . افراد ستون ژنرال بارياتينسكى با ديدن اين منظره‌ى دور\r\n\r\n\r\n","description":"","footnote":"\r\n( 1 ) .  Bariatinski  : ژنرال پرنس بارياتينسكى در جنگ با شيخ شامل فرمانده كل قشون تزار بود . م .\r\n","page_name":" 376 ","page_number":388},
  {"content":"\r\n\r\nاز انتظار از كوىسو عبور كرده و از دامنه‌ى شرقى كوه صعود كردند . بيش‌تر از چند تير تفنگ شليك نشد . شامل كه احساس كرد جنگ را باخته است فقط يك كلمه به زبان آورد : « مكتوب » ( يعنى چنين مقدر بوده است ) و بدون قيد و شرط تسليم شد .\r\nامپراتور فاتح « 1 » گذشت نشان داد و امام را به كالوقا « 2 » تبعيد كرد . كمى بعد شيخ اجازه يافت به مكه برود و [ تقريبا در آستانه‌ى 
  ] هشتاد سالگى ، درحالىكه از دو چشم كور شده بود در آنجا « 3 » درگذشت ( 1797 - 1871 ) [ 1212 - 1287 
  ] . از فرزندان امام يكى به نام جمال الدين كه در اكولگو « 4 » زندانى شده بود ، بعد از تحصيل در روسيه آجودان امپراتور شد ، ولى چون مدتى بعد با شاه‌زادگان چاوچاوادزه مبادله و به پدرش مسترد گرديد از فرط غصه و افسردگى درگذشت . دو فرزند ديگر شيخ در ارتش روس خدمت مىكنند و آدم‌هاى متشخصى هستند .\r\nتمام يكشنبه را براى بازديد از گونيب گذرانديم . سرگرد تريف براى ما اسبانى تهيه كرده بود كه زينشان بسيار بلند و ركابشان بسيار كوتاه بود و از اينكه زين‌هاى خود را در شورا گذاشته بوديم ، خيلى تأسف خورديم . براى پيمودن كوهستان بيش از هشت ساعت وقت لازم بود و در تمام اين مدت يك سروان آوارى به همراه چهار چريك بومى ما را راهنمايى كردند . يكى از چريك‌ها ، پيرمردى بود با ريش سفيد كه تا آخرين لحظه‌ها از زمره‌ى مريدان وفادار امام بوده است .\r\nقلعه در قسمت پهنه‌ى هموار و پايينى قرار داشت . در وسط جايگاه توپ‌هاى « شامل » را نشانمان دادند كه به‌طور درهم و برهم در پاى ديوار كليسا روى هم انباشته شده بود .\r\nراه كالسكه‌رو كه از پيچ و خم‌هاى سخت و دشوار تا سطح هموار فوقانى بالا مىرفت ، قسمت اعظمش از وسط پل روى دره كشيده شده بود . در بيشه‌ى كوچكى از درختان قان ، سنگ يادبودى بر بالاى يك كوشك هشت ضلعى قرار داده بودند كه يادآور محلى بود كه در آنجا ژنرال بارياتينسكى پيشنهاد تسليم امام را دريافت كرده بود . روى\r\n\r\n\r\n","description":"","footnote":"\r\n( 1 ) . منظور الكساندر دوم ، تزار روسيه است كه از سال 1855 تا 1881 امپراتور روسيه بود . اين مسيحى اورتودكس بعد از تسلط بر شيخ شامل مسلمان ، رأفت و بزرگوارى عجيبى از خود نشان داد ؛ به اين صورت كه هنگام به حضور پذيرفتن وى براى اينكه اهانتى به او نشود ، دستور داد اسلحه‌اش را از او نگيرند . م .\r\n( 2 ) .  Kalouga  : يكى از شهرهاى متوسط روسيه . م .\r\n( 3 ) . گويا شيخ شامل در مدينه درگذشته است . م .\r\n( 4 ) .  Akoulgo \r\n","page_name":" 377 ","page_number":389},
  {"content":"\r\n\r\nسنگ ، اين كلمات موجز خوانده مىشد : پرنس بارياتينسكى ، 1859 .\r\nآئول امام در جاى دورى نبود . خانه‌هايى كه با سنگ‌هاى كوهستانى ساخته شده بودند ، تماما در حال ويرانىاند . مقر [ شيخ 
  ] شامل كه عبارت از يك خانه‌ى يك طبقه يا اگر درست‌تر بگوييم ، فقط يك اتاق بلند زندان مانندى بود ، به سادگى قابل شناسايى بود .\r\nدر همين اتاق بود كه امام به تأمل و تفكر مىپرداخت .\r\nآن‌گاه چريك آوارى ، ما را به بازديد از زندان راهنمايى كرد . در اين زندان كه زيرزمين تنگ و تاريك و بدون هوايى بود عده زيادى زندانى روس و افراد ياغى روى هم انباشته مىشدند . مريد پير به ما گفت : آدمى اگر مىمرد خيلى بهتر از آن بود كه در همچو جايى گرفتار شود . بعد به تماشاى يخچال رفتيم . از شكاف سنگى آب مىچكيد و در همان جا ، حتى در روزهاى گرم تابستان ، يخ مىبست . در موقع بازگشت از يخچال راهنماى ما پيشنهاد كرد از تونلى كه در سال 1871 كنده شده بود تا امپراتور بتواند از دره‌ى قره‌داغ مستقيما به سوى گونيب بالا رود نيز ديدن كنيم . چون در حال حاضر اين تونل بسته است ، ازاين‌رو ما ترجيح داديم كه مستقيما به طرف لبه‌ى سطح فوقانى برويم و از آنجا چشم‌انداز زيبايى را كه برابر چشمان ما گسترده بود تماشا كنيم .\r\nراه كالسكه‌رو به جايگاهى منتهى مىشد كه صعود قهرمانانه‌ى افراد قشون روس‌ها در آن محل انجام گرفته بود . اگر چنين حادثه‌يى به وقوع نپيوسته بود و همه درباره آن بحث نمىكردند ، هرگز نمىشد باور كرد كه موجود انسانى بتواند چنين سربالايى صافى را كه يك طرفش نيز پرتگاه وحشتناكى بود و هركسى تا نگاه مىكرد ، سرش به دوار مىافتاد ، بالا برود .\r\nاز اين نقطه به آن طرف ديگر راهى نبود . راهنماى آوارى ما از قسمت سراشيبى كه برف و علوفه‌ى خشك ليزى سراسر آن را پوشانده بود به‌طور چهار نعل اسب راند . ما نيز به ناچار به دنبال او مىرفتيم اما من در دل با خود مىگفتم اگر اسبم دست از پا خطا كند تمامى استخوان‌هاى من خرد خواهد شد . ولى به سلامت در لبه‌ى نهايى قسمت هموار دامنه‌ى كوه از اسب پياده شديم . در مقابل ما منظره‌يى ديده مىشد كه من در عمرم كم‌تر چشم‌اندازى به آن زيبايى را تماشا كرده بودم . از سلسله جبال شمال شرقى داغستان ، كربت « 1 » با غرور تمام قله‌هاى پوشيده از يخ و برف‌هاى دايمى خود را در آسمان\r\n\r\n\r\n","description":"","footnote":"\r\n( 1 ) .  Kerbet \r\n","page_name":" 378 ","page_number":390},
  {"content":"\r\n\r\nبرافراشته و كوه تلىلىمر « 1 » با قله‌ى عجيبش شبيه به صندوقى عظيم ، استوار و محكم در مقابل ما ايستاده بود . زير پاى ما ، در قعر تقريبا عمودى پرتگاهى و در عمقى دوارانگيز ، بعد از زالاداتلى « 2 » ، آئول‌هاى آوار به نام‌هاى كويادا « 3 » ، اوشيل « 4 » ، كونرى « 5 » شبيه به لانه‌هاى موش كور در كنار جريان آب باريك پراكنده بودند . كمى بالاتر در شمال ، شيار تنگ و تاريكى در دل كوه ديده مىشد كه از ميان آن راه به سوى قره‌داغ ادامه پيدا مىكرد .\r\nبعد از آنكه مدتى دراز اين چشم‌انداز تحسين‌انگيز را تماشا كرديم ، دوباره به سوى قلعه روانه شديم . چريك آوارى كه از راه راست زياد خوشش نمىآمد با سرعت تمام از قسمت‌هاى ميان‌بر و پرخطر مىراند و ما دل تو دلمان نبود . خوشبختانه بدون كوچك‌ترين ناراحتى به « شامل سكايا - دوورا « 6 » » و بعد به منزل ميزبان مهمان‌نوازمان سرگرد تريف رسيديم .\r\nفرداى آن روز از گونيب عزيمت كرديم . كمى پيش از رسيدن به لواشا - كنت چريك‌هايى كه شاه‌زاده تاركانف به پيشواز ما فرستاده بود ، دور ما را گرفتند و گفتند شب را نبايد از اينجا دور تر رفت . سه‌شنبه پنجم ماه خيلى زود به شورا برگشتيم تا بتوانيم به خدمت شاه‌زاده چاوچاوادزه برسيم و از محبت‌هاى او و پرنسس اوربليانى سپاسگزارى كنيم و چهارشنبه صبح بسيار زود به سوى ولادى قفقاز راه افتاديم .\r\n\r\n\r\n","description":"","footnote":"\r\n( 1 ) .  Tlilimere \r\n( 2 ) .  Zala - datli \r\n( 3 ) .  Koyada \r\n( 4 ) .  Ouchil \r\n( 5 ) .  Koutri \r\n( 6 ) .  Schamyl Skaia - Dvora \r\n","page_name":" 379 ","page_number":391},
  {"content":"\r\n . \r\n","description":"","footnote":"","page_name":" 380 ","page_number":392},
  {"content":"\r\n\r\n\r\nفصل بيست و يكم چچنياى كوچك\r\nشيريورت - علفزار در زمستان - يك هشدار - ژرزل آئول - ايستگاه قزاقان ترك - گروزنى - قزاقى از دوران قديم - چرولنايا - سازمان قزاقان ترك - زنان قزاق - در خانه‌ى اينگوش‌ها - ولادى قفقاز\r\nچهارشنبه 6 سپتامبر . از زمان انتشار نقشه‌ى عمومى قفقاز كه از طرف ارتش روس ترسيم شده است ، جاده‌ى تميرخان - شورا به ولادى قفقاز كمى تغيير يافته است . به جاى آنكه مسير راه در امتداد دره‌ى شورا - اوزن « 1 » از سمت شمال باشد كمى به طرف شرق متمايل شده و به موازات رودخانه‌ى سولاق « 2 » از آخرين دامنه‌هاى داغستان عبور مىكند و سرانجام از دشت چچن‌ها گذشته و در نزديكى شير يورت « 3 » به چچنياى كوچك « 4 » مىپيوندد .\r\nاين مسافت چهل ورستى فقط دو منزلگاه داشت : تيزيكلى « 5 » و قومالى « 6 » . ما گاهى از دهكده‌هايى عبور مىكرديم كه گورستان‌هاى عجيب و غريبى داشتند ، اما مسير قسمت اعظم راه از وسط صحرا بود . عبور از گدار سيلاب‌ها ، ديدن ارابه‌هايى كه چرخ‌هاى آنها ، زار مىناليدند و سورچىهاى بومى آن ارابه‌ها كه از فرق سر تا نوك پا در پوست گوسفند فرورفته بودند ، گه‌گاه از يكنواختى مسافرت مىكاست .\r\nنرسيده به شيريورت يك دهكده‌ى لزگى بود . مجموعه‌ى اين شهر كوچك را چند\r\n\r\n\r\n","description":"","footnote":"\r\n( 1 ) .  Shoura - Ozen \r\n( 2 ) .  Soulak \r\n( 3 ) .  Shir - Yourt \r\n( 4 ) .  La petite Tchetchenya \r\n( 5 ) .  Tizikli \r\n( 6 ) .  Goumali \r\n","page_name":" 381 ","page_number":393},
  {"content":"\r\n\r\nسربازخانه ، يك كليسا ، يك دژ كوچك بر بالاى تپه‌هاى سولاق و چند كوچه گل‌آلود تشكيل مىداد كه به نظر من اهميت آن بيش‌تر به دليل موقعيت نظامىاش بود .\r\nبعد از گذشتن از سولاق ، علف‌زارها [ استپ‌ها 
  ] آغاز مىشدند . در تابستان ، موقعى كه سرتاسر دشت و صحرا ، درياى مواجى از سبزى و گل‌ها است ، مسافرت از اين راه بايد بسيار لذت‌بخش باشد . ولى در ماه دسامبر چنين نيست . ما در سمت چپ خود ، از خلال مه غليظى بفهمى نفهمى توانستيم كوه‌هاى پردرخت چچنياى بزرگ را تشخيص دهيم . دشت بىكران ، متروك و غم‌انگيز بود . حتى به نظر مىرسيد حيات هم در اين دشت خاموش شده است . ولى گاهى عقابى آن قدر بىحركت كه گويى تصوير آن بر آرم كشورى ديده مىشود ، بر بالاى « كورگان « 1 » » يا قبر كهنه‌ى مخروطى شكل عجيبى از نسلى فراموش شده نشسته بود و به صداى دنگ دنگ زنگوله‌ها از جاى خود بلند مىشد و به آسمان پر مىكشيد .\r\nوقتى به منزلگاه دور افتاده‌ى شاپشاك « 2 » رسيديم شب شده بود . چند سرباز پياده‌نظام از چاپارخانه محافظت مىكردند . مسئول چاپارخانه از دادن اسب امتناع ورزيد . محل چاپارخانه در ابتداى جنگل واقع بود و به خصوص در شب هيچ امنيت نداشت . گويا درست چند روز پيش دزدها چهار ارمنى را كه ظاهرا خواسته بودند از خود دفاع كنند ، خيلى راحت در همين جا به دار آويخته بودند . اما چه نعمت بزرگى بود داشتن اجازه‌نامه‌ى دو مهرى در جيب ! فورا آن را به مسئول مربوط نشان داديم و به رغم ميل سورچىها كه هيچ دلشان نمىخواست در اين وقت شب و در چنين راهى همراه ما حركت كنند ، اسبان مورد نياز را گرفتيم . مسئول چاپارخانه ضمنا گوشزد كرد كه با اين اسب‌هاى چاپارى ارابه‌هاى ما از سواران چچن جلوتر خواهند زد . به سرعت باد حركت مىكرديم . ولى ظاهرا چنين سرعتى سورچىها را راضى نمىكرد ، چون باز هم با تكان دادن دست ، و سر تازيانه اسب‌ها را بيش‌تر به هيجان و سرعت وامىداشتند . بوته‌هاى گياه و انبوهى از جوانه‌ى درختان ، سراسر راه را پوشانده بود . بعد از رودخانه‌يى عريض به نام آق‌داش « 3 » جنگل شروع مىشد . در دو سوى جاده سد بزرگى درست كرده بودند تا جلوى هر نوع حمله‌ى غافلگيرانه را بگيرد .\r\n\r\n\r\n","description":"","footnote":"\r\n( 1 ) .  Kourgan \r\n( 2 ) .  Shapshaks \r\n( 3 ) .  Ak - Dash  ( به معناى سنگ سفيد ) .\r\n","page_name":" 382 ","page_number":394},
  {"content":"\r\n\r\nبه فاصله‌ى كمى بعد از كناره‌ى جنگل ، از ميان مه و تاريكى شب ، روشنايى چراغ‌هاى پاسگاه پياده‌نظامى را بر بالاى بلندى مشاهده كرديم . قزاق‌ها ، در لب جاده ، آتشى روشن كرده بودند و با اسبان آماده‌ى حركت خود دور آن نشسته بودند . قراول سوارى به ما دستور ايست داد :\r\n - Stoi ! Khto tam ? \r\n - Kounack ! Corriersky - Podorgna ! \r\nآن قزاق كمى جلوتر آمد و نگاهى به داخل هر دو ارابه افكند :\r\n - Roiyyo yest ? patron yest ! \r\n - Yest ! \r\n« 1 »  - Harosho ! Pashol dalshe !  مسابقه‌ى سورچىها وحشتناك‌تر از وهله‌ى اول دوباره آغاز شد . آتش قزاق‌ها و روشنايى چراغ‌هاى پاسگاه خيلى زود ، در پشت تاريكى و مه ، از نظر ما محو شدند .\r\nناگهان كلاه پاپاخ من به بيرون پرت شد . ارابه جهش وحشتناكى كرد و يك دفعه در جاى خود ميخكوب شد . نوار دور چرخ شكسته بود . در فاصله‌يى كه ما سعى كرديم اسبان كم‌حوصله‌ى رها شده را مهار كنيم سورچىها هم طوقه‌ى چرخ را به كمك ريسمان ، سفت و محكم كردند . بعد از به پايان رسيدن كار دشوار آنان ، همگى دوباره سوار ارابه‌ها شديم . . . و يك دفعه متوجه گشتيم كه سواران چچن راه را بر ما بسته‌اند . فورا سرنوشت آن چهار ارمنى در ذهن من زنده شد و چه بىموقع به ياد آن داستان افتادم ! ژروم به سواران اخطار كرد كه راه را باز كنند .\r\nصداى خشك چخماق تفنگ‌ها ، به دنبال اين اخطار ، سكوت را درهم شكست .\r\nچچن‌ها ظاهرا لحظه‌يى با هم مشورت كردند و بعد به تاخت برگشتند و در داخل جنگل\r\n\r\n\r\n","description":"","footnote":"\r\n( 1 ) . مفهوم اين عبارت روسى كه نويسنده آنها را با حروف فرانسه در كتابش آورده است ، آن‌طور كه دوست دانشمند ، استاد دكتر عنايت الله رضا ، به خواهش من به فارسى ترجمه كرده‌اند ، چنين است :\r\n- ايست ! كيه آنجا ؟\r\n- آشنا ، مأمور پيك دولتى .\r\n- اسلحه دارى ؟ فشنگ دارى ؟\r\n- بله دارم .\r\n- بسيار خوب ، پس برو !\r\n","page_name":" 383 ","page_number":395},
  {"content":"\r\n\r\nاز نظر ما ناپديد شدند . دوباره حركت ديوانه‌وار ارابه‌ها از سر گرفته شد و در عرض يك ساعت با چنين سرعت وحشتناكى توانستيم روشنايى چراغ‌هاى خزف‌يورت « 1 » را از دور تشخيص دهيم . ايستگاه توسط افراد خانواده قزاقى اداره مىشد و آنان از رسيدن مسافر در چنين وقت نامناسبى غافلگير شده بودند . با وجود اين شام ساده‌يى تهيه كردند كه در آن موقعيت خاص سخت به ما چسبيد . چون هيچ چيز مثل هيجان اشتها را زياد نمىكند .\r\nپنجشنبه 7 - موقع ترك خزف‌يورت و عبور از گدار ياراق - سو « 2 » متوجه شديم كه جاى مه ديشبى را باران مفصلى گرفته و تمام شب يك‌ريز باريده است و جاده حسابى خيس شده و ديگر نمىتوان تند رفت . علفزار كه ديروز آن قدر يكنواخت و خسته‌كننده به نظر مىآمد ، امروز تقريبا حالت غم‌انگيزى به خود گرفته بود . در طول راه مرتبا از كنار پاسگاه‌هاى قزاق رد مىشديم و در مقابل هر محل ديده‌بانى يك نفر قراول تفنگ به دوش كشيك مىداد .\r\nچهره‌ى چچن‌هاى صحرا از هيچ لحاظ شباهتى به قيافه‌ى نجيب كوه‌نشينان ندارد . از صورت و نگاه آنان كينه‌توزى و تقلب مىبارد . با آنكه لباس آنان عينا همان لباسى است كه لزگىها و آوارها مىپوشند و حتى سلاح‌هايشان نيز كاملا شبيه به هم است ، ولى محال است كه كسى چچن‌ها را با آنان عوضى بگيرد .\r\nدر نيمه‌ى راه از روى رود يامان - سو « 3 » گذشتيم و در حدود ساعت نه در چاپارخانه‌ى قزل ؟ - آئول « 4 » اسب عوض كرديم . اين دهكده كه ساكنان آن را بوميانى تحت نظارت يك پادگان كوچك پياده‌نظام تشكيل مىدهند ، به خصوص با آئول‌هاى كوهستانى فرق بسيار دارد . به جاى آنكه خانه‌هاى آن چسبيده به هم و مجتمع باشد ، در ميان باغ‌هاى بزرگ قرار گرفته است و اين باغ‌ها را چپرهاى خاردار از هم جدا مىكند .\r\nستوان فرمانده پاسگاه از محل اقامت خود سخت شكايت داشت و با ما درد دل مىكرد كه در اين گوشه‌ى كسالت‌آور حوصله‌اش سررفته است . ما مفهوم اين درددل را خوب درك كرديم و بازگو كردن چنين شكايتى از نظر ما اصلا تعجب‌آور نبود . وقتى از اين اقامتگاه ملال‌انگيز حركت كرديم ، حتى اسب‌ها نيز از اينكه آنجا را براى مدتى ترك كردند ، بسيار سرحال به نظر مىرسيدند و علىرغم وضع بسيار بد جاده تمامى راه را به\r\n\r\n\r\n","description":"","footnote":"\r\n( 1 ) .  Khasaf - Yourt \r\n( 2 ) .  Yarak - Sou \r\n( 3 ) .  Yaman - Sou \r\n( 4 ) .  Grezel Aoul  : احتمال دارد قزل آئول درست باشد . م .\r\n","page_name":" 384 ","page_number":396},
  {"content":"\r\n\r\nتاخت رفتند . بعد از يك ساعت راهپيمايى همراه گله‌يى سگ خشمناك كه از روستاهاى طول مسير به دنبال ما راه افتاده بودند به ايستيسن « 1 » رسيديم . در ابتدا و انتهاى آئول پاسگاه‌هايى را ديديم كه در همه آنها چچن‌ها نگهبانى مىكردند . در علفزارها از اين‌گونه پاسگاه‌ها زياد بود و آنها را در فاصله‌هاى كمى از هم داير كرده بودند . ژروم توضيح داد كه كوه‌نشينان دره‌هاى بالايى ، از قبيل قونزول « 2 » ، قوم - سو « 3 » و كول‌كولائو « 4 » علاقه بسيارى دارند كه براى چهارپايان خود بدون پرداخت پول از زمين‌هاى هم‌ميهنانشان در دشت آذوقه تهيه كنند و همه‌ى اين اقدام‌هاى احتياطآميز براى جلوگيرى از درگيرى در ميان آنان است .\r\nايستگاه اوماخان - يورت « 5 » كه در محل پيوستن دو رود پلايا - ركا « 6 » و آرگون « 7 » واقع است ، گنبدهاى سبز كليسايش و خوك‌هايى كه در مزرعه به چرا مشغول بودند ، از دور داد مىزدند كه اينجا دهكده‌يى روسى است . اين ايستگاه از روى نقشه‌هاى يكنواخت پايگاه‌هاى نظامى براى قزاق‌هاى خط ترك « 8 » احداث گرديده است . كوچه‌هاى مستقيم به طور عمود يكديگر را قطع مىكنند . خانه‌ها كه در وسط باغ‌ها قرار گرفته‌اند ، تميز و بعضى از آنها حتى بسيار راحت است . كليسا در مركز دهكده ساخته شده و در بالاى تيرى شماره‌ى ايستگاه ، شماره هنگ متبوع و نقطه تمركز آن روى كتيبه‌يى نوشته شده است . از اوماخان - يورت تا ايستگاه اوستار - گرد « 9 » جاده سربالايى است و از روى سه رود كوچك به نام‌هاى : دوكو - شائودون « 10 » ، جالكا « 11 » و مايان - تاتائول « 12 » مىگذرد و از آن به بعد سرزمين اينگوش « 13 » ها آغاز مىشود . آن‌گاه ما از آرگون ، خان - كالا « 14 » و خان - نوا « 15 » گذشتيم و بعد از عبور از ميان جنگلى كه در آن يك پاسگاه كوچك روسى قرار داشت ، در آغاز شب به پايگاه قديمى گروزنايا « 16 » ( به معناى وحشتناك ) كه اخيرا نام آن را به گروزنى « 17 » عوض كرده‌اند رسيديم . اين شهر كوچك كه چهره‌ى قديمى خود را به صورت حوزه‌ى استحفاظى قزاق‌ها هنوز هم حفظ كرده است ، از طريق رود سونجا « 18 » شعبه‌يى از رودخانه‌ى ترك ، به دو قسمت مجزا تقسيم مىشود . توقفگاه در سمت چپ\r\n\r\n\r\n","description":"","footnote":"\r\n( 1 ) .  Istisin \r\n( 2 ) .  Gonzol \r\n( 3 ) .  Goums - sou \r\n( 4 ) .  Koulkoulaou \r\n( 5 ) .  Oum - a - Khan - Yourt \r\n( 6 ) .  Playa - Reka \r\n( 7 ) .  Argoun \r\n( 8 ) .  Terek \r\n( 9 ) .  Oustar - Gord \r\n( 10 ) .  Dokou - Shaoudon \r\n( 11 ) .  Djalka \r\n( 12 ) .  Mayan - Tataoul \r\n( 13 ) .  Ingouches \r\n( 14 ) .  Khan - Kala \r\n( 15 ) .  Khan - Noava \r\n( 16 ) .  Groznaya \r\n( 17 ) .  Grosniy \r\n( 18 ) .  Soundja \r\n","page_name":" 385 ","page_number":397},
  {"content":"\r\n\r\nقرار داشت و ما براى گذراندن شب ، آنجا پياده شديم . مسئول آن مرد مهربانى بود و كسى را فرستاد تا از پاسگاه براى ما كه از سپيده‌ى سحر چيزى نخورده بوديم ، شام بسيار خوبى آورد .\r\nدر تالارى كه شام خورديم پيرمرد ريش سفيدى كنار آتش نشسته بود و پيپ مىكشيد . او خيلى تعجب كرد كه چرا ما به چرولنايا « 1 » نرفته‌ايم . به اعتقاد اين نستور « 2 » معاصر ، غفلت از ديدن همچو جايى براى ما موجب پشيمانى فراوان خواهد شد . او گفت زنان و دختران آن ناحيه عموما بسيار زيبا هستند و شوهران و پدران سخت سرّ نگهدار .\r\nخلاصه درست مانند زمان الكساندر دوما چرولنايا هنوز هم كاپو « 3 » ى كوچك قفقاز است .\r\nپيرمرد جهان‌ديده از اين محل آنچنان با شوق و ذوق سخن گفت كه سخنانش در دل ما نشست . قسمتى از غذاى خود را تعارفش كرديم . با ميل آن را پذيرفت و جام خود را بلند كرد و با گفتن « الله وردى « 4 » » آن را به شادى ما و همه‌ى مسافران سر كشيد .\r\nاين قزاق كهنسال سن خود را به درستى نمىدانست . در زمان‌هاى گذشته و در ايام جوانى ، او از افراد پايگاه اسچدرن « 5 » به شمار مىآمده است :\r\nكاش باز آن روزها بود ! دائما با كوه‌نشينان در جنگ بوديم . جنگ بىامان و بدون وقفه . ابرك « 6 » ها قزاق‌ها را به جنگ‌هاى عجيب و غريبى وادار مىساختند .\r\nپلاستونى « 7 » ها كه تيراندازان ماهرى بودند ، روزها در ميان علف‌هاى بلند به كمين مىنشستند تا از اين مخفىگاه‌ها رد بوميان را بگيرند . اما همه‌ى اينها تازه جنگ‌هاى كوچك بود . كار هميشگى ما در واقع نوعى شوخى و لودگى بود براى آنكه جسم و روح ما هميشه ورزيده و روبه‌راه باشد . گاهى تمام افراد يك حوزه استحفاظى همه با هم براى لشكركشى خطرناكى بسيج مىشديم . در حين عزيمت زنان هم مانند مردان ، مسلح مىشدند و بر پشت اسبانى كه ركابشان به خاطر آنان خالى گذاشته شده بود مىپريدند ، سوار را در آغوش مىگرفتند و براى او جام‌هاى لبالب ودكا مىريختند و تا يك ورستى دهكده با اين وضع پيش مىرفتند . وقتى قزاق‌ها از جنگ برمىگشتند ، زنان باز به پيشواز آنان\r\n\r\n\r\n","description":"","footnote":"\r\n( 1 ) .  Tchervlennaya \r\n( 2 ) .  Nestor  : شاه پيلوس ، كهنسال‌ترين شاه‌زاده‌يى كه هنگام محاصره‌ى تروا حضور داشت . او به عقل و درايت و سخنان پر مغز و مفصلى كه در ميان جمعيت ايراد مىكرد ، در ادبيات مغرب زمين معروف و ضرب المثل است . م .\r\n( 3 ) .  Capoue  ، يكى از شهرهاى ييلاقى ايتاليا . م .\r\n( 4 ) .  Allah Verdi !  عبارت تركى به معنى خداوند رساند . م .\r\n( 5 ) .  Stchedrin \r\n( 6 ) .  Abrecks \r\n( 7 ) .  Plastaunys \r\n","page_name":" 386 ","page_number":398},
  {"content":"\r\n\r\nمىشتافتند . در پايگاه كه جشن برگزار مىشد ، روزها همه به باده‌نوشى و شادخوارى مىگذشت . البته بسيارى از جنگجويان جان خود را در اين راه از دست مىدادند و هنگام بازگشت سر آنان به قربوس زين اسبان كوه‌نشينان آويزان بود ، اما صداى لابه و زارى كسانى كه براى كشته‌شدگان خود اشك مىريختند ، در ميان هلهله‌ى شادى افراد پيروزمند پايگاه كه فضاى سرتاسر علفزار را پر مىكرد ، گم مىشد .\r\nپيرمرد درد دلش باز شده بود :\r\nدر آن روزگار ، زنان ، زيبا و مردان سخت دلير بودند . چه روزگار خوشى بود ! زمان ما ، زمان پستىها و نامردىها است . اين قرن تمام اصالت و خصلت‌هاى نيك خود را از دست داده و پاك تباه شده است . قزاق‌هاى امروز فرزندان آن پدران نيستند . همان‌طور كه قرقىهاى دشت‌هاى هموار ، كوچك‌ترين شباهتى به عقابان تيزبال كوهستان ندارند .\r\nقزاق پير از اصل و تبار خود هيچ اطلاعى نداشت . او صادقانه به اين موضوع اعتقاد داشت كه از آغاز جهان قزاق‌ها با افراد كوهستان در جنگ و جدالند . خوشبختانه ژروم در اين زمينه‌ها مطالب فراوانى مىدانست و يا وانمود مىكرد كه مىداند . آن‌طور كه او نقل مىكرد افراد استرلتسى « 1 » وقتى از ترس خشم پطركبير « 2 » روبه‌فرار گذاشته بودند ، با پرچم‌ها و سلاح‌ها و تمام ساز و برگ خود به راه افتاده و در جنوب قزليار « 3 » با افراد قزاق دن « 4 » كه آن وقت در اين پايگاه بودند ، يكى شده و همه با هم در پاى كوه‌هاى پردرختى كه رود اترك را از سونجا جدا مىكند ، مستقر شدند . آن‌گاه اغلب آنان با زنانى ازدواج كردند كه در اين لشكركشىها از كوه‌نشينان ربوده بودند .\r\nاز آن زمان كه پطركبير ، نهاد اين مهاجران جنگجو را به رسميت شناخت ، روى\r\n\r\n\r\n","description":"","footnote":"\r\n( 1 ) . اين كلمه در كتاب به صورت  Strelitz  - كه نام يكى از دوك‌نشينان آلمان است - آمده ولى صحيح آن  Streltsy  است كه واژه‌ى روسى است و نام نخستين ارتش منظم و دايمى روس مىباشد كه توسط تزار ايوان چهارم به سال 1550 م تأسيس و به مرور به قدرت بزرگى تبديل شد ، ولى به تدريج با افزايش نفوذ و قدرتش ، از ميزان نظم و انضباط آن كاسته شد . اين ارتش در آغاز كار پطركبير ، به طرفدارى  Miloslavsky  به كودتاى موفقى دست زد . بعدها در سال 1696 افراد آن شورشى راه انداختند ، ولى در سال 1698 به دست پطركبير سركوب و به كلى تارومار شدند . م .\r\n( 2 ) .  Pierre le Grand  : پطركبير ( 1672 - 1725 ) امپراتور بسيار معروف روسيه و يكى از چند مرد نام‌آور جهان كه هنوز هم وصيتنامه‌ى خيالى او دستور العمل جانشينان خلف او است و مايه‌ى انديشه و وحشت همسايگانى كه اغلب اوقات سران بىخيالشان چون كبك سر به زير برف فرو مىبرند . م .\r\n( 3 ) .  Kizliar \r\n( 4 ) .  Don \r\n","page_name":" 387 ","page_number":399},
  {"content":"\r\n\r\nگناهان گذشته‌ى آنان قلم عفو كشيد و مالكيت قانونى تمام زمين‌هايى را كه در طول رود ترك به چنگ آورده بودند ، به آنان بخشيد . هر قزاق يك روبل و يك شمشير دريافت كرد . تزار براى رئيس طايفه يا به قول خود آنان به آتامان « 1 » يك قبضه عصاى رياست « 2 » با سر نقره‌يى فرستاد كه هنوز هم در قزل‌يار ، منطقه‌ى عمومى قزاق‌هاى گربنسكوى « 3 » آن را در جايى خوب نگه داشته‌اند . اين بود اصل و منشاء قزاق‌هاى ترك .\r\nهر قزاقى از مادر ، هم مالك و هم سرباز زاده مىشود .\r\nدر حوزه‌هاى استحفاظى قزاق‌ها زمين مشترك است و تقسيم آن به نسبت اهميت مراتب و درجات انجام مىگيرد . به هر سرباز ساده از سى تا شصت دسياتين « 4 » ، به هر سروان و افسران پايين‌تر دويست و به هر سرگرد سيصد و به افسران بالاتر نفرى ششصد و به كشيش حوزه يكصد و پنجاه دسياتين زمين مىرسد .\r\nدر زمان‌هاى گذشته درجه‌هاى نظامى انتخابى و موقتى بود . ولى اكنون مستقيما از طرف امپراتور و براى تمام عمر اعطا مىشود . گران‌دوك ، وليعهد و بزرگ آتامان همه‌ى قزاق‌ها است . به‌طور كلى مدتى است درصدد برآمده‌اند كه بيش از پيش قزاق‌ها را به گروه‌هاى منظم روسى نزديك كنند ولى هنوز هم در حوزه‌هاى زير قلمرو قزاق‌ها صدها اثر از آداب و رسوم اوضاع خودمختار سابق آنان ديده مىشود . به عنوان مثال حوزه‌هاى مزبور از اسم‌نويسى مشمولان براى نظام وظيفه ، و نيز پرداخت ماليات و شمول انحصارها كه خزانه‌ى دولت تعيين كرده است ، معاف‌اند و در رتق و فتق امور داخلى مناطق خود رأسا اقدام مىكنند .\r\nزمينى كه توسط قزاق‌ها كاشته مىشود ، به نوعى تيول آنان به شمار مىرود ، به اين جهت از اين بابت نه به‌طور نقد و نه به‌طور جنسى چيزى به كسى بدهكار نيستند ، ولى تيول‌داران از سن هيجده‌سالگى دين خود را نسبت به تزار ، سلطان و سوزرن « 5 » خود ، با اطاعت كامل از مقررات خدمت نظامى ادا مىكنند . تا بيست و يك سالگى هر قزاق به يك دسته‌ى مقدماتى متعلق است ؛ بعد از دوازده سال هم در دسته‌ى فعال خدمت مىكند .\r\nبعد از پايان اين دوره مدت هشت سال جزء ذخيره‌ها محسوب مىشود . آن‌گاه تا سن\r\n\r\n\r\n","description":"","footnote":"\r\n( 1 ) .  Ataman \r\n( 2 ) .  Naceka \r\n( 3 ) .  Grebenskoi \r\n( 4 ) .  Deciatine  : واحد مقياس زمين كشاورزى در روسيه . هر دسياتين معادل 2400 ساژن مربع است و هر ساژن  ( Sagene )  كه آن هم واحد مقياس طول در روسيه است تقريبا برابر دو متر مىباشد . م .\r\n( 5 ) .  Suzerain \r\n","page_name":" 388 ","page_number":400},
  {"content":"\r\n\r\nشصت سالگى به دوره‌ى خدمت كهنه سربازان وارد مىگردد . در مواقع جنگ نيز مدت دوران خدمت نامحدود است .\r\nقزاق به جز در مواردى كه به صورت فعال در خارج از حوزه‌هاى استحفاظى قزاقان خدمت مىكند ، حقوق و مستمرى نمىگيرد . حتى هزينه‌ى تهيه‌ى ساز و برگ و تجهيزات لازم هم به عهده‌ى خود او است . دولت فقط در نصف بهاى خريد تفنگ‌هاى بردان « 1 » به او كمك مىكند . ضمنا شوشكه ، خنجر و تپانچه هم جزء تجهيزات يك قزاق است .\r\nدر زمان جنگ فقط از واحد ترك مىتوان دو آتشبار كه شامل هشت قطعه توپ ( 124 نفر ) است و پانزده هنگ سواره‌نظام در چهار ستون ( 9000 نفر ) و يك اسواران ( 125 نفرى ) براى همراهى امپراتور فراهم و بسيج كرد .\r\nبنا به گفته‌ى ژروم سازمان و تشكيلات فعلى قزاق‌هاى ترك به شرح فوق است و من مسئوليت صحت يا سقم اطلاعات داده شده را به عهده‌ى خود او واگذار مىكنم .\r\nجمعه 10 . ساعت چهار صبح حركت كرديم و در حدود ساعت شش به زاخان يورت « 2 » رسيديم . در نيمه‌ى راه از كنار يك دهكده‌ى بزرگ قزاق‌نشين به نام آلخان يورت « 3 » عبور كرديم . مسئول چاپارخانه‌ى زاخان - يورت در موقع عوض كردن اسب خيلى ما را معطل كرد . ساعت هفت دوباره به راه افتاديم . راه از كناره‌ى چپ رود سونجا ادامه داشت . در سمت راست رود كوه‌هاى چچنياى بزرگ و در سمت چپ تپه‌هايى كه دو دره‌ى سونجا و ترك را از هم جدا مىكنند ، واقع شده بود . گورهاى مخروطىشكل در پى گورهاى مخروطىشكل و علامت‌هاى محدوده‌ى نظامى در پى علامت‌هاى نظامى ديده مىشد . يك پاسگاه قزاق با قراولى در حال رفت و برگشت در كفه‌ى كناره‌ى ويشكا « 4 » نشانه‌يى از رسيدن به ايستگاه ساماچكين ؟ « 5 » بود .\r\nدر ساعتى وارد اين بخش شديم كه بساط بازار [ هفته 
  ] تازه داير شده بود و زنان از هر سو به طرف ميدان كليسا هجوم مىآوردند . زنان قزاق كه خون كوه‌نشينان در رگ‌هايشان جارى است ، در نظر من خيلى زيباتر از زنان شهرى بودند . پوشش سرشان يك تكه پارچه‌ى ابريشمى قرمز رنگ است كه معمولا آن را دور سرشان گره مىزنند و خودشان\r\n\r\n\r\n","description":"","footnote":"\r\n( 1 ) .  Berdan \r\n( 2 ) .  Zakhan - Yourt \r\n( 3 ) .  Alkhan - Yourt \r\n( 4 ) .  Vyshka \r\n( 5 ) .  Samatshkin \r\n","page_name":" 389 ","page_number":401},
  {"content":"\r\n\r\nبه آن شيرينكا « 1 » مىگويند و اين روسرى به مطبوع‌ترين وجهى آب و رنگ گندم‌گون صورتشان و موهاى سياه و چشمان درشت‌شان را با آن مژگان دراز بسيار زيبا و گيرا نشان مىدهد . لباس اكثر آنان نوعى نيمه‌تنه‌ى سياه و چسبان است به نام محلى فوفاييكا « 2 » با دو رديف قزن قفلى نقره‌يى . بيش‌تر زنان چكمه‌ى نوك‌تيز به پا مىكنند .\r\nتمامى دهكده‌هايى كه مسير جاده از ميان آنها مىگذرد ، مانند ميخائيلوف « 3 » ، سليپت‌سوسك « 4 » ، كارادولاك « 5 » همه به قدرى به هم شبيه‌اند كه گاهى موجب اشتباه مىشود . ما در مسير خود بعد از عبور از روستاى اينگوش‌نشين پليوا « 6 » به نذران ؟ « 7 » رسيديم . پاسگاه و چند خانه‌ى روسى كه در بالاى تپه و در پاى يك دژ كوچك ساخته شده است ، از طريق اين دژ محافظت مىشود . ساكنان اين دهكده را هم اينگوش‌ها تشكيل مىدهند . هنگام عبور از اين دهكده شش پيرمرد ريش‌سفيد را ديديم كه دنبال ملايى راه مىرفتند . اين پيران قوم همگى سرتاپا سفيد پوشيده بودند . و ملا عمامه سبزى بر سر داشت . كمى آن سوتر دختران جوان كوزه بر دوش از لب رود برمىگشتند . آنان نيز مثل بقيه كوه‌نشينان صورت خود را از مردان نمىپوشاندند و بعضى از آنان زيبا بودند .\r\nاين دختران وضع ريشخندآميزى داشتند و مثل كودكان شيطان پاريس خيلى خودمانى به ما سلام كردند . خطوط چهره و تركيب كلى قيافه‌ى اينگوش‌ها با چچن‌ها فرق دارد .\r\nپيشانى آنان بسيار بلندتر و بينىشان نوك‌تيزتر از چچن‌ها است و در مجموع قيافه‌ى نجيب و توأم با غرورى دارند . البته هيچ وقت نبايد گول ظاهر را خورد . چون همه مىگويند اينگوش‌ها دزدان قهارى هستند و به اغلب مسافران هنگام عبور از سرزمين آنان دستبرد مىزنند .\r\nآسمان صاف شد و ما براى اولين بار قله‌هاى باشكوه ديختائو « 8 » ، كازبك و كوه‌هاى بزرگ قفقاز مركزى را از دور تشخيص داديم . در ناحيه‌ى بازاركن ؟ « 9 » يكى از شهرهاى بزرگ اينگوش‌نشين ، از روى رودخانه‌ى كامبيله « 10 » عبور كرديم و بعد از طى مسافت كوتاهى كليساها ، درختان و خانه‌هاى ولادى قفقاز نمايان شد . در چاپارخانه هتلى نيز\r\n\r\n\r\n","description":"","footnote":"\r\n( 1 ) .  Shirinka \r\n( 2 ) .  Foufaika \r\n( 3 ) .  Mikailof \r\n( 4 ) .  Sliptsovsk \r\n( 5 ) .  Kara Doulak  : احتمالا قارابولاق . م .\r\n( 6 ) .  Plieva \r\n( 7 ) .  Nazran \r\n( 8 ) .  Dikh - Taou \r\n( 9 ) .  Bazarkin \r\n( 10 ) .  Kambilei \r\n","page_name":" 390 ","page_number":402},
  {"content":"\r\n\r\nوجود داشت كه از تالار بزرگ آن به عنوان باشگاه افسران استفاده مىشد . بعد از صرف غذايى نه چندان بد در شهر گشتى زديم .\r\nدر گذشته‌ى نه چندان دور ، ولادى قفقاز فقط يك شهر ساده‌ى نظامى محسوب مىشد . اين شهر در سال 1748 [ 1198 ه ق 
  ] در اطراف قلعه‌يى كه براى محافظت از دره‌ى ترك و قسمت انتهايى گذرگاه منحصر به‌فرد گرجستان و شمال قفقاز ساخته شده بود احداث گرديد . اما از زمانى كه ادامه‌ى خط راه‌آهن روستف « 1 » اين شهر را به روسيه متصل كرد ، بر اهميت آن بسى افزوده شد . در حال حاضر شهر زيبايى است با خيابان‌هاى بزرگ و خوب كه در دو سوى آنها درخت كاشته‌اند و با ميدان‌هاى وسيع و بولوار باصفايى كه در امتداد رود ترك احداث شده است . ولادى قفقاز همچنين سالن تئاترى هم دارد كه سخت اسباب افتخار ساكنان آن است . گمان مىكنم اين بنا تنها ساختمان درخور توجه شهر باشد كه البته آن هم جز ظاهر تميز و پرزرق‌وبرقش و چشم‌انداز زيبايى كه از كوه‌هاى بزرگ قفقاز در اطراف خود دارد ، چندان چنگى به دل نمىزند . ژروم از خصوصيات اين شهر نكته‌ى جالب ديگرى را نيز ذكر كرد و آن نكته اين بود كه تعداد مردان در اين شهر دو برابر زنان است . البته من شخصا به اين‌گونه آمار چندان اعتقادى ندارم .\r\n\r\n\r\n","description":"","footnote":"\r\n( 1 ) .  Rostoff \r\n","page_name":" 391 ","page_number":403},
  {"content":"\r\n . \r\n","description":"","footnote":"","page_name":" 392 ","page_number":404},
  {"content":"\r\n\r\n\r\nفصل بيست و دوم جاده‌ى گرجستان\r\nبالتا - لارس - داريال - كازبك - دهكده‌هاى اوست‌ها - كوبى - كرانه‌ى كرستوايا - گورا - گودائور - ملتى - پاسانائور - خوزورها - آنانور و صومعه‌ى سن‌كيتوبل - دوشيت - تسيلخان - متسختا ( سوتى - تزكولى ، سامتاورو - ناتسيخوارى ) - خانه‌هاى غارمانند - البروس\r\nاز ولادى قفقاز تا تفليس در حدود دويست ورست فاصله است . جاده‌يى كه اين دو شهر را به هم وصل مىكند ، تنها راه كالسكه‌رويى است كه از ميان سلسله جبال قفقاز مىگذرد . به علت اهميت سوق الجيشى اين جاده مرتب به آن مىرسند و جاده آن‌قدر خوب است كه با بهترين راه‌هاى سويس برابرى مىكند .\r\nتا بالتا « 1 » مسير راه از دشت مىگذشت و منظره‌ى كوه‌ها در زير پوشش ضخيمى از برف بسيار تماشايى بود . ديختائو و كازبك كه ما قدم‌به‌قدم به آنها نزديك مىشديم ، به نظر چنين آمدند كه گويى سطح علفزار پهناور را زير پاهاى غول‌آساى خود له كرده‌اند .\r\nكمى قبل از رسيدن به بالتا قلعه‌ى مجزايى را ديديم كه نظاميان بالاى آن ورودى گردنه‌ها را زير نظر داشتند . راه از كناره‌ى چپ ترك عبور مىكرد . جنگل‌ها ، طبقه‌طبقه ، دامنه‌ى كم‌شيب كوهستان‌ها را پوشانده بودند . گاهى برج و باروهاى رو به ويران ، در گوشه و كنار كوه‌ها ، لكه‌هاى بزرگ خاكسترى رنگى روى برف‌هاى شفاف ايجاد كرده بود .\r\nنزديك لارس « 2 » سواران كاباردن را ديديم كه لباس مخصوصى كه آن را از پوست گوسفند درست مىكنند پوشيده و كلاه‌هاى پشمالو و استوانه‌يى پاپاخ بر سر گذاشته\r\n\r\n\r\n","description":"","footnote":"\r\n( 1 ) .  Balta \r\n( 2 ) .  Lars \r\n","page_name":" 393 ","page_number":405},
  {"content":"\r\n\r\nبودند . اين مردان مسلح بومى قيافه‌ى باوقار و متشخصى داشتند و كوه‌نشينان داغستان را به ياد ما آوردند .\r\nبعد از منزلگاه لارس ، دره كه در ابتدا بسيار عريض بود ، يك‌باره كم‌عرض‌تر شد و در انتها ، به صورت راهرو باريكى كه در ميان دو جداره‌ى عمودى بسيار بلند قرار گرفته بود ، درآمد . راه كوهستانى گاهى از ميان صخره‌ها و گاه از چپ و راست رود ترك مىگذشت .\r\nآب‌هاى اين رودخانه بر اثر برخورد با قلوه سنگ‌ها غرش عجيبى داشتند و اشعه‌ى خورشيد ديگر به آن گودال تاريك نمىرسيد . در ارتفاع بلند ، درست بالاى سر ما ، آسمان آبى به صورت نوار نازكى ديده مىشد . منظره‌ى اين گردنه‌ها به قدرى عظيم و اعجاب‌آور بود كه حتى مناظر گردنه‌هاى مهيب و يا - مالا « 1 » در مقايسه با آن ناچيز به نظر مىآمد . وقتى كه از ميان اين دو ديوار سنگى كه ارتفاع آن در آسمان بلند به آن برف‌هاى دايمى پيوسته بود ، عبور مىكرديم احساس عجيبى به ما دست داد . گويى كه اين دو ديوار ساخته از سنگ خارا ، چون دو سنگ آسيا ، انسان را در ميان خود از هر سو فشار مىدادند و مىخواستند او را له كنند .\r\nكم‌كم تنگه‌ى عجيب داريل « 2 » گشادتر مىشد . در كناره‌ى چپ رود صخره‌ى بزرگ خميده‌يى بود كه در زمان‌هاى گذشته ملكه تامارا « 3 » بر بالاى آن برج و بارويى ساخته بوده است . بنا به روايت افسانه‌ها اينجا اقامتگاه تابستانى آن ملكه بوده است . يكى از لذت‌هاى زندگى وى اين بوده است كه وقتى از خواستارانش خوشش نمىآمد ، دستور مىداد آنان را از بالاى صخره در آب‌هاى خروشان اين رود بيندازند . آثارى از خرابه‌هاى قصر در اين محل هنوز هم باقى است . احتمال دارد اين آثار آخرين بقاياى استحكامات همان كاستلوم كومانيا « 4 » باشد كه بنا به نوشته‌ى پلينى « 5 » و استرابون از دروازه‌هاى معروف\r\n\r\n\r\n","description":"","footnote":"\r\n( 1 ) .  Via - mala  : راه معروف سويس از ميان كوهستان آلپ . م .\r\n( 2 ) .  Darial  : به زبان تاتارى يعنى راه تنگ [ اين توضيح از مؤلف كتاب است 
  ] . همان‌گونه كه در صفحه‌هاى پيشين توضيح داديم اين واژه در اغلب منابع فارسى به صورت داريال نوشته شده ، ولى با توجه به معناى كلمه ، درست‌تر آن است كه داريل  Dariol  نوشته شود . م .\r\n( 3 ) .  Tamara \r\n( 4 ) .  Castellum Cumania \r\n( 5 ) .  Pline  : كه در زبان لاتين به پلينيوس و در مآخذ اسلامى به بليناس معروف است ، اسم دو تن از مردان نامى روم قديم است كه يكى طبيعىدان و دومى سياستمدار بود . اينجا منظور پلينى سياستمدار است كه در قرن اول ميلادى مىزيست و مراسلاتى از او بر جاى مانده است و اطلاعاتى از نحوه‌ى زندگى روم قديم را بازگو مىكند . م .\r\n","page_name":" 394 ","page_number":406},
  {"content":"\r\n\r\nقفقاز دفاع مىكرده است . اين آثار مربوط به هر بنايى باشد ، جاى آن به قدرى خوب انتخاب شده است كه روس‌ها هم بهتر از آن جايى نتوانسته‌اند انتخاب كنند . در كناره‌ى راست ترك دژى با دو برج بزرگ ساخته‌اند و عبور و مرور از اين گذرگاه دربست زير نظر مستقيم افراد ساكن در آن دژ قرار دارد . در آن سوى دژ ، ( تنگه‌ى ) داريل دوباره تنگ‌تر مىشود . راه كه گاهى به صورت طاق مانند از ميان صخره‌ها مىگذرد ، از سربالايى بسيار تندى در كناره‌ى راست ترك بالا مىرود . شكل و تركيب ساختمان سنگ‌ها بسيار عجيب است . اغلب آنها از نوع مرمر سياه‌اند ، بعضىها حاشيه‌ى افقى عجيبى دارند و به صورت ستون‌هاى كلفت افقى بريده شده ، بعضى ديگر عينا شبيه پايه‌هاى ضخيم ساختمان هستند . راه بعد از راهرو باريك يك دفعه گشادتر مىشود و آن‌گاه به تدريج به يك دره‌ى شيبدار تبديل مىگردد ، ولى دره آن قدر وسعت دارد كه قله‌ى هرم‌مانند كازبك با دهانه آتشفشان جنبىاش كه به شكل نعل اسب است و يخچال‌هاى درخشنده‌ى اطراف آن ، همه با شكوه و جلال تمام ديده شوند . روى دامنه‌هاى كوه‌سفيد « 1 » يك صومعه‌ى قديمى گرجى قرار دارد كه هر سال يك بار مردم به زيارت آن مىروند .\r\nساكنان بخش كازبك را گرجىها و چند خانوار اوست تشكيل مىدهند . نزديك توقفگاه ، كليسايى به سبك معمارى روم شرقى قرار دارد كه در وهله‌ى اول من خيال كردم قدمت آن بيش‌تر است ، ولى بعد معلوم شد در قرن پيش ساخته شده است . ژروم ما را به ديدن قصر امير كازبك برد كه بسيار مستحكم ، ولى نه با حسن ذوق ، تماما از سنگ ساخته شده بود و اكنون در آن گوشه ، متروك و خالى افتاده بود . آخرين امير كازبك كه افسرى در خدمت روس بود ، در زير ديوارهاى قارص به قتل رسيد .\r\nايستگاه كازبك مانند تمامى ايستگاه‌هاى موجود در اين جاده ساختمان زمختى است كه با سنگ خارا ساخته شده . اين ساختمان كه در آن اتاق‌هاى مجهزى حتى با تختخواب‌هاى تشك‌دار فنرى وجود دارد ، به عنوان هتل نيز مورد استفاده قرار مىگيرد ، ولى آن‌طور كه ظاهر صاحب آن نشان مىداد باور كردن اين موضوع براى ما كمى مشكل بود . درهرحال ما از توضيحات وى ابراز خوشحالى كرديم و اين مرد ساده‌دل شايد براى تشكر از ابراز خوشحالى ما در اتاق ناهارخورى ايستگاه كه خوب آنجا را گرم كرده\r\n\r\n\r\n","description":"","footnote":"\r\n( 1 ) . اسم كازبك در زبان گرجى  Mkimdari  و در زبان اوست  Ourzkhoh  است . [ اين توضيحات از نويسنده كتاب است 
  ] .\r\n","page_name":" 395 ","page_number":407},
  {"content":"\r\n\r\nبود و با چند شاخ گوزن ، ديوارهاى آن را زينت داده بود شام نسبتا خوبى به ما داد . هنگام خوردن شام پسربچه‌هاى گرجى و اوست - كه دومىها گوشواره‌هايى نيز در گوش داشتند - سخت موى دماغمان شدند . آنها با اصرار تمام بلورهايى را كه بعضى از آنها بسيار زشت و درشت بود ، مىخواستند با بهاى بسيار گزاف به ما بفروشند . در آن سوى كازبك برف راه را پوشانده بود و گروه كارگران خاكبردار اوست سخت مشغول بودند تا براى گذشتن درشكه‌ها راهى باز كنند . دره نسبتا بزرگ ولى وحشى و ملال‌انگيز بود . كمى كه راه رفتيم ديگر منظره‌يى از كازبك ديده نمىشد . در عوض هر اندازه كه به محور سلسله جبال شرقى نزديك مىشديم قله‌هاى آنها در برابر ما شكوه بيش‌ترى پيدا مىكردند . در دو سوى ترك ، در دامنه‌ى كوه‌هاى بزرگ ، دهكده‌هاى اوست‌نشين قرار داشتند . خانه‌ها كه از سنگ‌هاى قهوه‌يى و گاهى با پيريت « 1 » هاى سرخ رنگ ساخته شده بودند عموما داراى دو طبقه بوده و از طبقه‌ى هم‌كف آنها براى اصطبل استفاده مىشد .\r\nهركدام از اين دهكده‌ها برج‌هايى هم براى دفاع داشتند ، كه بعضى باريك و چهارگوش و بعضى ديگر به شكل مخروط سروته بريده بود . اين استحكامات خيال‌انگيز در زمان ما به كلى بىفايده‌اند ، اما با وجود اين برحسب عادت ، هر سال برج‌هاى تازه‌يى از زمين مىرويد ؛ زيرا سال‌ها طول خواهد كشيد تا اين كوه‌نشينان كه طى قرن‌هاى متمادى به جنگ دايمى خو گرفته‌اند ، به مصداق آن ضرب المثل رومى ، در سايه‌ى صلح مسلح ، نحوه‌ى زندگى خود را تغيير دهند .\r\nدر نيمه راه كوبى « 2 » ، كمى بالاتر از جريان رود ترك موسوم به جوت « 3 » دره‌ى مسير ما دوباره در ميان صخره‌هايى كه در بالاى آنها دهكده‌هاى گرجىنشين واقع شده بود محصور مىگشت . برج و باروى ويران شده‌يى نيز از آن دهكده‌ها حفاظت مىكرد . اوست در كناره‌ى چپ ، سيون « 4 » و كليساى ژرژ قديس « 5 » در سوى ديگر بود . براى آنكه با آمدن سيل يا بهمن مسدود نشود ، مهندسان با ساختن راهروهاى عريض به شكل نيم‌دايره كه كف آنها با قلوه‌سنگ به خوبى سنگ‌فرش شده است ، پيش‌بينى همه چيز را كرده‌اند . شيب بسيار ملايم اين راهروها براى گذشتن درشكه‌ها و اسب‌ها مناسب بود . در اين راه ما از\r\n\r\n\r\n","description":"","footnote":"\r\n( 1 ) .  Pyrite  : ( طلاى ابلهان ) سنگ‌هاى خاصى با تركيبى از گوگرد و آهن . م .\r\n( 2 ) .  Kobi \r\n( 3 ) .  Djout \r\n( 4 ) .  Sion \r\n( 5 ) .  Saint George \r\n","page_name":" 396 ","page_number":408},
  {"content":"\r\n\r\nبهمن‌هاى برفى واهمه‌يى به خود راه نمىداديم ، اما آنچه ما را در اين يخبندان وحشتناك مىترساند ، سرازير شدن پاره‌سنگ‌هاى بزرگ بود كه گاهى از كمره‌ى كوه‌ها جدا مىشدند و روى برف‌ها ليز مىخوردند و با سروصداى زياد ، چون گلوله‌ى توپ ، به جاده فرومىريختند و بعد در آب‌هاى رودخانه كمانه مىكردند و جاى آنها پر از كف مىگشت .\r\nكوبى كه كمى پايين‌تر از بلندترين نقطه‌ى جاده واقع شده ، آخرين ايستگاه دامنه‌ى شمالى است . اهالى دهكده همه گرجى يا اوست‌اند . روى معبد زمخت و نازيبايى كه با شاخ‌هاى بزكوهى و گرده‌هاى كوچك نان جوين كه از فرط يخبندان چون سنگ سفت شده‌اند ، تزيين يافته نشانه‌يى از نذر و نياز مؤمنان است كه به نظر دور از آيين خداشناسى مىآيد . در فاصله‌يى كه اسب‌هاى تازه نفس را به ارابه مىبستند زنان اوست ، همه از سر تا پا سرخ‌پوش ، به ما در تنگ‌ها آب معدنى تعارف مىكردند . اين آب كه با گاز كربنيك اشباع شده بود كمى طعم ترش اما خوشمزه‌يى داشت .\r\nراه سراشيبى كه بعد از كوبى از آن گذشتيم در معرض سقوط بهمن قرار داشت . به اين جهت دالان‌هاى سرپوشيده‌يى در بلندترين نقطه‌ى راه ايجاد كرده بودند تا راه از آسيب بهمن در امان باشد و نام آن را در گردنه‌ى كرستوايا - گورا « 1 » [ يا 
  ] ( كوه صليب ) گذاشته بودند . مناسبت اين اسم‌گذارى از آنجا است كه ژنرال يرمولوف « 2 » صليبى را در سال 1824 به نشانه‌ى تسلط روسيه‌ى مقدس در قله‌ى گرد كوه نشانده است . به رغم 2270 متر ارتفاع ، چون اين گردنه در ميان كوه‌هاى بلندترى محصور شده است از بالاى گردنه جايى ديده نمىشد . حتى قله‌ى كوه كازبك هم پيدا نبود . ولى ما از اين بابت شكايتى نداشتيم ، چون خورشيد ارغوانى در حال غروب ، آنچنان به برف‌ها رنگ خون زده بود كه گويى سرتاسر كوهستان آتش گرفته است . چنين منظره‌يى از حد توصيف و تحسين بيرون بود . كم‌كم اين رنگ‌هاى آتشين محو شدند و فقط نوك آن قله‌هاى بلند هنوز روشن مانده بود . آنها هم به تدريج خاموش شدند و كوهستان در تاريكى مطلق فرورفت ، اما در آسمان قطعه‌ى ابر بىحركتى درست شبيه به يك پارچه آتش شعله‌ور بود .\r\nايستگاه گودائور « 3 » - كه در مقايسه با مهمانخانه‌هاى راه‌هاى آلپ منزلگاه محقرى است - سيصد متر پايين‌تر از گردنه‌ى صليب قرار داشت . ما در حين خروج از دره‌ى ترك و هنگام عبور از گردنه از اروپا خارج و دوباره وارد خاك آسيا شديم . آب‌هاى اين كوه‌ها\r\n\r\n\r\n","description":"","footnote":"\r\n( 1 ) .  Krestovaya - Gora \r\n( 2 ) .  Yermoloff \r\n( 3 ) .  Goudaour \r\n","page_name":" 397 ","page_number":409},
  {"content":"\r\n\r\nبه شعبه‌يى از رود كر موسوم به آراگوا « 1 » مىريزند . از اين ارتفاع دره‌ى فوقانى اين رودخانه مانند شيار باريكى در ميان صخره‌ها ديده مىشود ، و تقريبا به وال مورانزا « 2 » آن‌طور كه از بالاى استلويو « 3 » مشاهده مىشود شباهت دارد ، ولى از آن عظيم‌تر و غم‌انگيزتر است . در قعر اين ورطه‌ى مهيب سوسوى روشنايى ضعيفى را تشخيص داديم . معلوم شد نور از چراغ‌هاى ايستگاه ملتى « 4 » است كه سه هزار پا پايين‌تر از مسير ما واقع شده است .\r\nاينجا به جاى سه اسب به هر تلگا فقط يك اسب بسته مىشود . سراشيبى راه و پيچ و خم‌هاى آن زياد نگران‌كننده نيست . راهى كه از ميان صخره‌ها كنده‌اند ، درست در كنار ورطه‌هاى مهيب اين دره قرار دارد . من در هيچ يك از راه‌هاى آلپ ، حتى در گذرگاه معروف پاسودى مادسيمو « 5 » اين‌چنين كار تهورآميزى نديده‌ام . با وجود تاريكى و برف سورچىها بدون ناراحتى و كوچك‌ترين حادثه‌يى ما را به ايستگاه ملتى رساندند .\r\nمسئول ايستگاه وعده داد كه شام خوبى تهيه كند و رختخواب راحتى در اختيار ما بگذارد . با اعتماد به قول او شب را در همان ايستگاه خوابيديم .\r\nدهم ماه ، صبح زود از ملتى حركت كرديم . در راه‌هاى اين طرف ديگر از برف خبرى نبود و جاده از سمت راست رود آراگوا كه دره‌ى آن ابتدا بسيار تنگ بود ولى بعد پهن‌تر شد ، مىگذشت . در هر دو سوى رود كوه‌هاى پوشيده از درخت قد برافراشته بودند و در قله‌ى آنها قلعه‌هاى روبه ويران ، خانه‌هاى برج‌دار و دهكده‌هاى محصور قرار داشت . در آن سوى اين كوه‌ها قله‌هاى پوشيده از برف سلسله جبال بزرگ مشاهده مىشد .\r\nمنظره‌ى پرابهتى كه نظير آن در اروپا بسيار كم است .\r\nگاهى در راه كاروان‌هايى از قاطرهاى كوچك را مىديديم كه اوست‌ها آنها را مىراندند . لباس آنان همان لباس چركسى و اسلحه‌شان همان اسلحه‌ى كوه‌نشينان بود اما كلاهشان كه عبارت از عرق‌چين‌هاى نمدى خاكسترى يا سياه رنگ بود به زيبايى و به ظرافت كلاه‌هاى پاپاخ نمىرسيد .\r\nدره‌ى پاسانائور « 6 » دره‌ى باصفا و دل‌انگيزى است ، ولى آبادى آن‌كه ساكنانش را روس‌ها و گرجىها تشكيل مىدهند ، چيز خاصى ندارد : روزى كه ما وارد آنجا شديم\r\n\r\n\r\n","description":"","footnote":"\r\n( 1 ) .  Aragva \r\n( 2 ) .  Val Muranza  : دره‌يى در آلپ . م .\r\n( 3 ) .  Stelvio  : گردنه‌يى واقع در آلپ ، در حدود سرحد سويس و ايتاليا . م .\r\n( 4 ) .  Melti \r\n( 5 ) .  Passo di Madesimo \r\n( 6 ) .  Passanaour \r\n","page_name":" 398 ","page_number":410},
  {"content":"\r\n\r\nروز يكشنبه و دكان‌هاى نزديك كليسا - بناى ناموزون و زمختى با منار ناقوس سبزرنگ - مملو از ميخواران بود كه با هياهوى زياد خوشگذرانى مىكردند .\r\nبعد از پاسانائور دره بيش از پيش عريض‌تر ، كوه‌ها كم‌ارتفاع‌تر ، آبادىها به هم نزديك‌تر و جنگل‌ها پردرخت‌تر مىشد . آن چشم‌اندازهاى عظيم و پرابهت كه در سر راه ديده بوديم ، جاى خود را به مناظرى زيبا و ظريف داد . كمى مانده به آنانور « 1 » با عده‌يى از سواران خوزور « 2 » مواجه شديم كه از طرف مقابل مىآمدند و قيافه‌هاى عجيبى داشتند .\r\nاز زير شنل‌هاى پشمى بزرگ و سياه رنگ اين جنگجويان كوهستانى ، زره نيم‌تنه ، بازوبند و ساق‌بند رزمىشان كاملا پيدا بود . هريك از آنان كلاهخودى از آهن صيقل داده شده بر سرگذاشته و نيز يك سپر مدور كوچك به سمت چپ زين اسب آويزان كرده بودند . ولى به رغم ظاهر رستم مآب خوزورها در داخل اين همه ساز و برگ كامل جنگى از جثه و هيكل آنچنانى خبرى نبود . حتى اغلب آنان به‌طور واقعا خارق العاده و شگفت‌انگيزى لاغر بودند و صورت بعضىها شبيه سر مرده‌يى بود كه بر اثر معجزه‌يى تازه زنده شده باشد .\r\nمن با ديدن آنان لحظه‌يى چنين خيال كردم كه جنگجويان دوران قرون وسطى را مىبينم .\r\nشايد آنان سر از قبر درآورده و ناگهان در مقابل ما ظاهر شده‌اند ، اما لوله‌هاى بلند تفنگ‌هاى چخماقى اين مسافران عجيب اين رؤياى شيرين را بلافاصله از ذهنم دور كرد .\r\nآنانور در نقطه‌ى انشعاب راه قاطررو كه از طريق دره‌ى يورا « 3 » به كاختى و تيونتى « 4 » مىرود ، واقع گرديده است . اين دهكده‌ى گرجىنشين آثار باستانى ارزنده‌يى در خود دارد و يكى از آنان صومعه‌ى مستحكم سن - خيتوبل « 5 » است كه در جاى بسيار باصفايى در قله‌ى تپه‌يى كه اطراف آن را كوه‌ها احاطه كرده‌اند ، قرار گرفته است .\r\nاين صومعه در قرن پانزدهم احداث شده است و دور آن حصار چهارگوش كنگره‌دارى با برج‌هاى مدور كشيده‌اند . ضمنا براى احتياط و اطمينان بيش‌تر روى ديوار مشرف به كوهستان برج چهارگوشى براى ديده‌بانى آن ساخته‌اند . در وسط محوطه ، كليسايى به سبك نقشه‌هاى يكنواخت كليساهاى ارمنى و گرجى بنا شده است . روى\r\n\r\n\r\n","description":"","footnote":"\r\n( 1 ) .  Ananour \r\n( 2 ) . در متن اصلى به صورت  Hessour  چاپ شده ، اما در مقاله‌ى تحقيقى شماره 15 نشريه كاوه درباره نژادهاى مختلف در قفقاز اسم اين قوم به صورت  Khevsour  و با املاى فارسى خوزور [ بر وزن شيپور 
  ] آمده است . م .\r\n( 3 ) .  Yora \r\n( 4 ) .  Tioneti \r\n( 5 ) .  Saint Khitobel \r\n","page_name":" 399 ","page_number":411},
  {"content":"\r\n\r\nديوارهاى بيرونى كليسا تصوير صليب ، شير ، فرشتگان و درختان مو را كه خوشه‌هاى انگور آنها به آناناس بيش‌تر شبيه است ، با هنرمندى تمام در سنگ كنده‌اند . قسمت بيش‌تر داخل كليسا خراب شده است و چيز درخور توجهى ندارد . در مخزن آن كشيش كليسا چند جلد كتاب دعاى بسيار قديمى را به ما نشان داد كه روى جلد آنها به طرز زيبايى ميناكارى شده بود اما متأسفانه آنها را بسيار بد نگهداشته بودند .\r\nنزديك كليسا سنگ قبرهايى ديديم كه بعضى از آنها بسيار خوب كنده‌كارى شده بودند . زنى دورتادور ساختمان ميخ‌هايى زده بود و ريسمان سفيدى را در آن ميخ‌ها محكم كرده بود . اين كار نوعى رياضت و عمل استغفارآميز است كه به عنوان كفاره‌ى نمىدانم چگونه گناهى از طرف كشيش اعتراف‌گيرنده به زن تحميل مىشود .\r\nدر گوشه‌يى از اين محوطه ، كليساى كوچكى نيز قرار داشت كه تاريخ بناى آن از كليساى اصلى قديمىتر بود ولى نسبت به حفاظت آن خوب توجه نشده بود . در اين كليسا قبرى از مرمر وجود داشت كه در حال نابودى كامل بود .\r\nبعد از توقفگاه آنانور جاده از كوهى رو به بالا مىرفت و در آن سوى دامنه‌ى كوه شهر دوشيت « 1 » واقع بود . روى تخته سنگ شيبدارى بقاياى قلعه‌يى را مشاهده كرديم كه در زمان‌هاى گذشته محل اقامت اريستاف « 2 » ( يا اميران ) آراگوا بوده است . در سال 1727 آخرين امير اين منطقه به نام بارتسيك « 3 » به اين هوس افتاد كه با توسل به زور همسر امير « كسانى « 4 » » يا به اصطلاح خودشان « اريستاف كسانى » را بربايد . او هم براى انتقام از چنين اهانتى تمامى اهالى بارتسيك را با همه‌ى بستگان وى يك جا از دم تيغ گذراند و قصر را غارت كرد . اين جنگ ناموسى به طرز بسيار شيوايى به قلم دوما به رشته‌ى تحرير درآمده است . اين دفعه بايد قبول كنيم كه اين مسافر معروف در نقل داستان خود از جاده‌ى حقيقت پا فراتر نگذاشته است و تنها به ذكر روايت‌هاى معتبر و دست اول پرداخته مثلا آنجا كه جزئيات پرچم نظامى عجيبى را شرح مىدهد كه به دست بارتسيك بعد از تصاحب بانو بر بالاى قصر افراشته شد ظاهرا عين واقعيت است و مايه‌يى از خيال‌پردازى ندارد .\r\nاز دشت بالايى چشم‌انداز زيبايى از جمله درياچه‌يى كوچك در برابر ديدگان ما گسترده بود . چنين منظره‌يى به خصوص در قفقاز نادر است . اما اين ناحيه راه سراشيبى\r\n\r\n\r\n","description":"","footnote":"\r\n( 1 ) .  Douchiette \r\n( 2 ) .  Eristaffes \r\n( 3 ) .  Bartsik \r\n( 4 ) .  Ksani \r\n","page_name":" 400 ","page_number":412},
  {"content":"\r\n\r\nتندى داشت و ما بعد از گذشتن از روى پل سنگى زيبايى در آراگوا به دوشيت رسيديم .\r\nاين شهر كوچك كه بيش‌تر ساكنان آن ارمنىاند ، داراى ميدان بزرگى است كه تمامى كوچه‌ها به آن ميدان ختم مىشوند . خانه‌هاى شهر با آجر و با سنگريزه‌هاى لوله‌شده‌يى ساخته شده است . دوشيت غير از كليساى نسبتا قديمى موسوم به سن‌نيكولا « 1 » و قصر اصلى شاه‌زادگان چيلايف « 2 » در نزديكى ايستگاه ، بناى ديدنى ديگرى ندارد . ضمنا خرابه‌هاى بازمانده از يك كليساى بزرگ زيبا و يك قلعه‌ى پهناور نشانه‌ى آن است كه اين شهر گذشته‌ى درخشانى داشته است . دوشيت مدت‌هاى مديدى كرسى اميران آراگوا بوده است . شورش اين تيول‌داران نيرومند عليه شاهان گرجستان كه سلطان‌هاى متبوعشان بودند چندين‌بار به بهاى اشغال و غارت شهر تمام شده است . در سال 1688 گرجىها شهر را به آتش كشيدند و بعد از آن دوشيت تازه مىخواست از زير خاك‌ها و خرابه‌ها سر بلند كند كه عمر « 3 » ، خان‌آوارها ، درسال 1755 با تصرف و چپاول كامل اين سرزمين تير خلاص را زد .\r\nاز دوشيت تا تسليخان « 4 » تقريبا سراسر راه رو به سرازيرى است . كوه‌هاى پوشيده از درخت به طرز بسيار زيبايى اطراف دره‌ى پهناورى را احاطه كرده‌اند . اسبان ارابه‌ى ما هنگام ترك ايستگاه افسار را بريدند و اسبان ژروم نيز به دنبال آنها آنچنان هوايى برشان داشت كه هيچ‌كس جلودارشان نبود . گويى اين حيوان‌هاى لعنتى با چنين سرعت ديوانه‌وار تصميم گرفته بودند به زندگى خود و سورچىها و ما مسافران بيچاره در آراگوا با زدن ارابه به صخره‌هاى كنار جاده خاتمه دهند . سورچى ما حواسش جمع بود و خطر را زود درك كرد . با استفاده از پيچ جاده اسب‌ها را با تردستى ماهرانه‌يى به ديواره‌ى كنار جاده زد و آنها را به زمين افكند . ارابه‌ى ژروم با سرعت نه‌چندان زياد از بغل ارابه ما كه در حال تلوتلو خوردن بود ، گذشت و از ما جلوتر افتاد . اسبان ارابه‌ى ما دوباره از جا بلند شدند و براى رسيدن به همراهان تندرو جلو مسابقه‌ى تازه‌يى را آغاز كردند . در نتيجه ، ما خيلى زودتر از موعد مورد انتظار به تسيلخان رسيديم و هول و هراس ميان راه نگذاشت آن‌طور كه بايد و شايد به مناظر حول و حوش توجه كنيم . ارابه‌ى ژروم با سروصدا با در حياط تصادف كرد و متوقف شد . مسئول ايستگاه عقيده داشت علت اين\r\n\r\n\r\n","description":"","footnote":"\r\n( 1 ) .  Saint Nicolas \r\n( 2 ) .  Tchillaioff \r\n( 3 ) .  Omar \r\n( 4 ) .  Tsilkhan \r\n","page_name":" 401 ","page_number":413},
  {"content":"\r\n\r\nهمه سركشى اسب‌ها جوانى و بىتجربگى آنها است . ظاهرا اولين بار بود كه آنها را به درشكه بسته بودند . من دلم به حال آن مسافرانى مىسوزد كه مسئول چاپارخانه دوشيت هوس كند با تكرار اين تجربه چنين بلايى بر سر آنان نيز بياورد . از يمن قدوم ما اطلاع حاصل شد كه چاپارخانه‌ى متسختا « 1 » كه در نظر داشتيم شب را آنجا بگذرانيم از چند روز پيش دچار آتش‌سوزى شده و پاك از ميان رفته است . چاره‌يى جز ماندن در تسيلخان نبود .\r\nخوشبختانه وضع چاپارخانه اين شهر نسبتا روبه‌راه بود و صاحب آن با شنيدن سرگذشت ما دلش به حال ما سوخت و شام بسيار خوبى از نيمروى تخم‌مرغ و ماهىهاى قزل‌آلا كه آنها را تازه از رود آراگوا صيد كرده بودند براى ما تهيه كرد . كوزه‌ى شراب كاخت و زمزمه‌ى جوشيدن سماور بزم ما را كامل و رنج و ناراحتى راه را از تن ما دور كرد .\r\nفرداى آن روز عازم متسختا شديم . راه با پيچ و خم زياد از ميان تپه‌ها و گاهى نيز از كنار گودال‌هايى مىگذشت كه در گوشه و كنار آنها قبرهايى وجود داشت . روى قبرها را با چهار خشت خام پوشانده بودند و جهت همه‌ى آنها رو به سوى مشرق بود . از پاى برج و بارويى كه طبق معمول به دستور ملكه تامارا ساخته شده بود عبور كرديم . خرابه‌هاى بىشمارى كه در امتداد رود آراگوا و بر بالاى كوه‌ها به‌طور متفرق ديده مىشد ، همه آثار و نشانه‌هاى باقى مانده از پايتخت قديمى گرجستان بود . متسختا آخرين ايستگاه نرسيده به تفليس بود و ما در اولين ساعات صبح به آنجا رسيديم و به قدر كافى وقت داشتيم كه با فراغ خاطر آنچه از اين شهر باستانى بر جاى مانده است ، خوب تماشا كنيم .\r\nمطابق خبرهاى مندرج در تاريخ‌هاى گرجى متسختا توسط متسختو « 2 » فرزند كارتلو « 3 » - نياكان كاتزول « 4 » [ كارتول 
  ] ها - كه در عصر پنج نسل بعد از نوح مىزيست ، بنيادگذارى شده است و اين شهر در واقع قديمىترين شهر جهان است . حالا اين روايت‌ها چه درست باشد و چه نادرست ، اين شهر كه در محل تلاقى دو رود گوا و كر واقع است ، در قرن دوم عصر ما [ بعد از ميلاد مسيح 
  ] از اهميت فراوانى برخوردار بوده است . شهر مزبور تا قرن پنجم پايتخت گرجستان بود ، ولى در قرن پنجم شاه واختانگ گورگسلانى « 5 » مقر حكومت خود را به تفليس انتقال داد . از آن تاريخ به بعد دوران زوال مستختا آغاز گرديد . تيمور لنگ در قرن چهاردهم آخرين ضربه را بر پيكر روبه‌زوال آن وارد كرد . حالا\r\n\r\n\r\n","description":"","footnote":"\r\n( 1 ) .  Mtskheta \r\n( 2 ) .  Mtskhetos \r\n( 3 ) .  Kartlos \r\n( 4 ) .  Katzevels \r\n( 5 ) .  Wakhtang - Gourgslan \r\n","page_name":" 402 ","page_number":414},
  {"content":"\r\n\r\nاين شهرك دهكده‌ى ناچيزى بيش نيست ، اما هنوز هم بناى يك كليساى بزرگ به نام سوتى - تزخوولى « 1 » يا دوازده حوارى در آن باقى است كه از عظمت دير سال و روزهاى پرشكوه گذشته‌اش حكايت مىكند .\r\nباز شمردن فراز و نشيب و روزهاى خوش و ناخوش اين بنا در واقع يادآورى تمام تاريخچه‌ى اين شهر است .\r\nبنا به روايتى - كه هر فرد گرجى چون نص صريح به آن ايمان دارد - يكى از يهوديان اهل متسختا كه به هنگام رحلت مسيح در بيت المقدس اقامت داشت ، نيم‌تنه‌ى يكپارچه و دوخته نشده‌يى را از آن شهر براى خواهرش سيدونى « 2 » سوغات آورد . خواهر به محض آنكه اين جامه‌ى متبرك و خدايى را پوشيد ، مرد و او را با همان لباس به خاك سپردند ، بدون آنكه در آن دوره چندان توجهى به اين لباس مقدس بكنند .\r\nدر سال 318 [ ميلادى / 244 پيش از آغاز هجرت 
  ] وقتى مريم ؟ « 3 » ، شاه ساسانى به صداى نيناى « 4 » مقدس به دين مسيح ايمان آورد ، از طريق رؤياى صادق ، محلى را كه جامه‌ى حضرت عيسى در زير خاك آن دفن شده بود ، دريافت . وقتى زمين را كندند ، جسد سيدونى مقدس را كه آثار حيات هنوز هم در او باقى بود و عطر بسيار خوشبويى از آن جسد به هوا متصاعد مىشد كشف كردند . مريم در همين نقطه كليسايى چوبى ساخت و اين اولين بناى شهر و همچنين آغاز تاريخ پادشاهى كشور او است .\r\nدر سال 378 شاه مهرداد « 5 » بناى اوليه را مبدل به يك كليساى سنگى كرد و نام آن كليسا را دوازده حوارى گذاشت . او در ضمن صومعه‌يى نيز به آن اضافه كرد كه كاتوليكوس [ جاثليق ، خليفه 
  ] هاى گرجستان از آن تاريخ كه از روحانيان بزرگ انطاكيه « 6 »\r\n\r\n\r\n","description":"","footnote":"\r\n( 1 ) .  Sveti - Tzkhoveli \r\n( 2 ) .  Sidonie \r\n( 3 ) .  Miriam  : در طى تاريخى كه نويسنده به آن اشاره كرده است ، شاپور دوم از سلسله‌ى ساسانى در ايران با قدرت سلطنت مىكرد و او از حاميان دين زردشتى و مخالف با گسترش نفوذ مسيحيت در قلمرو اين سرزمين بود . البته به موجب پاره‌يى روايات ، قيصر روم دختر خود مريم را به تزويج خسرو پرويز [ 590 - 682 م 
  ] درآورد و شيرويه از او زاده شد . بنابراين داستانى كه در بالا شرح داده شده است با هيچ كدام از رويدادهاى تاريخى ايران تطبيق نمىكند و احتمالا مربوط به اسطوره‌ى پادشاهان محلى است . م .\r\n( 4 ) .  Sainte Nina \r\n( 5 ) .  Mithridate \r\n( 6 ) .  Antioche  : انطاكيه يا با اسم باستانى آنتيوخيا ، شهرى است در جنوب تركيه كه سلوكوس اول در حدود سال سيصد بنا كرد و به نام پدرش آنتيوخوس نام نهاد . رفته‌رفته يكى از شهرهاى بزرگ و بعد مركز ايالت آسيايى امپراتورى روم گرديد . انطاكيه در تاريخ مسيحيت به سبب شوراهاى دينى كه در -\r\n","page_name":" 403 ","page_number":415},
  {"content":"\r\n\r\nجدا و در تصميمات مذهبى داراى رأى مستقلى شدند ، در همين محل سكونت داشته‌اند . تمامى پادشاهان گرجستان ، حتى بعد از نقل مكان و اختانگ گورگسلانى از متسختا به تفليس ، باز هم در همين معبد تقديس و تدفين شده‌اند . در سال 1318 [ 718 ه ق 
  ] ساختمان كليسا بر اثر زمين‌لرزه‌يى تقريبا با خاك يكسان شد . ولى در همان سال شاه گئورگى « 1 » به بازسازى كامل آن همت گماشت . كمى بعد لشكريان تيمور لنگ به خرابى و غارت آن پرداختند . در پايان قرن پانزدهم آلكساندر اول آن را از نو ساخت . يكصد سال بعد زمين‌لرزه‌ى ديگرى گنبد آن را سرنگون كرد و به ساير قسمت‌هاى بنا نيز آسيب فراوان رساند . در اين هنگام استقلال گرجستان در آستانه‌ى زوال بود . شاه واختانگ « 2 » و ملكه ماريانا « 3 » براى آخرين بار مرمت و تعمير اين كليساى قديمى را به عهده گرفتند .\r\nكليساى بزرگ متسختا همانند كليساى آنانور در محوطه‌ى چهارگوشى متكى به چندين برج محصور است . از صومعه و از محل سكونت كاتوليكوس‌ها جز مشتى خاك و خرابه چيز ديگرى به جاى نمانده است ؛ اما ساختمان خود كليسا كه با سنگ سماق سبزرنگ با جلاى مايل به سرخ ساخته شده به خوبى محفوظ مانده است . اين كليسا با گنبد مخروطى شكل و شكوه و جلال تا اندازه‌يى چشمگيرترش نمونه‌ى كاملى از سبك معمارى گرجى است .\r\nديوارهاى خارجى كليسا با تصوير درختان مو ، عقاب‌ها ، صليب‌ها ، شيرها ، گوزن‌ها و فرشتگانى كه به‌طور نگونسار در حال پروازند ، زينت يافته است و تمامى اين تصويرها روى سنگ حكاكى شده‌اند . دوازده نقش برجسته كه به صورت بادبزن حكاكى شده ، معرف دوازده حوارى حضرت مسيح است . در گوشه و كنار ديوارها نيز نوشته‌هايى با خط هيروگليف عجيب مشاهده مىشود كه در انتظار شانپوليون « 4 » ديگرى است تا\r\n\r\n\r\n","description":"","footnote":"\r\n- آنجا تشكيل شده ، اهميت دارد . در آنجا بود كه پيروان عيسى براى نخستين بار مسيحى خوانده شدند .\r\nبه نقل از دايرة المعارف فارسى مصاحب . م .\r\n( 1 ) .  George \r\n( 2 ) .  Wakhtang \r\n( 3 ) .  Marianna \r\n( 4 ) .  [ Jean Francois 
  ] Champollion  : ( 1832 - 1790 ) يكى از مصرشناسان برجسته فرانسوى است كه از آغاز جوانى به خواندن كتيبه‌هايى كه دانشمندان اعزامى بوناپارت از روى نوشته‌هاى بناهاى تاريخى مصر رونويسى كرده بودند ، علاقه پيدا كرد و به همين منظور به يادگرفتن زبان‌هاى شرقى ، به خصوص قبطى ، كه كليد اصلى اين معما بود ، همت گماشت و سرانجام موفق شد رموز خط هيروگليف را كشف -\r\n","page_name":" 404 ","page_number":416},
  {"content":"\r\n\r\nمفهومشان براى همه معلوم گردد . در قسمت سردر ساختمان سنگى گذاشته شده و اين سنگ به شكل دستى است كه گونيايى را در ميان انگشتان خود نگه داشته است . طبق افسانه‌يى كه در ميان مردم رواج دارد ، گويا معمارى كه كليساى سوتى - تزخوولى « 1 » را مىساخته يك روز مىبيند يكى از شاگردانش در قله‌ى تپه‌يى در كرانه‌ى چپ رود آراگوا كليسايى به نام جوارى - پاتيوزانى « 2 » مىسازد كه از كليساى او بسى زيباتر است . وى از فرط حسادت و غصه يكى از دست‌هاى خود را مىبرد . اين دو كليسا سابقا با يك زنجير اسرارآميز به هم وصل مىشدند و از اين طريق قديسين هر دو كليسا شبانه با هم ملاقات و بحث مذهبى مىكردند . سرتاسر اين منطقه سرشار از اعجاز و اسرار است . به كوه كازبك - كه در زمان‌هاى گذشته محل اعدام پرومته « 3 » بوده است - اكنون طنابى آويزان است كه به وسيله‌ى آن مىشود به داخل غارى راه يافت كه در ميان عجايب آن غار چادر ابراهيم و گهواره‌يى كه عيسى در بچگى در آن خوابيده بود ، وجود دارد . اما اين طناب بسيار مقدس جز به چشم پاكان و اوتاد روزگار به چشم مردم عادى ديده نمىشود ؛ و دروغ چرا ما هم آن را به چشم خود نديديم .\r\nداخل كليسا بسيار تماشايى است . گنبد آن با نقاشىهاى گيرا تزيين يافته ، ولى گذشت زمان رنگ آنها را تا حدى از بين برده است . تصوير بسيار بزرگى از عيسى مسيح را روى ديوار نقاشى كرده‌اند ، اما سربازان نادرشاه اين شمايل را با پيكان‌هاى خود هدف قرار داده و آن را سوراخ سوراخ كرده‌اند . يك پرده نقاشى كه صحنه‌هاى مذهبى را نشان مىدهد و خوب نگهدارى شده است ، از نظر داشتن تصاوير زيبا بسيار شايان توجه و ارزنده است .\r\nمحل قبر سنت سيدونى در درون عمارت كوچكى واقع است . از خلال خلل و فرج سنگ‌هايى كه اين بنا با آنها ساخته شده است ، در زمان‌هاى گذشته روغن مقدس تراوش مىكرده . ولى در زمان ما ديگر اين عبادتگاه از آن معجزه‌ها نشان نمىدهد . اما در هر\r\n\r\n\r\n","description":"","footnote":"\r\n- كند . او برادرى بزرگ‌تر از خود داشت كه او هم باستان‌شناس معروفى است . به اين جهت اين دانشمند مصرشناس را بيش‌تر با شهرت شانپوليون جوان مىشناسند . م .\r\n( 1 ) .  Sveti - Tzkhoveli \r\n( 2 ) .  Djouari - Patiosani  : به معناى صليب مقدس [ اين توضيح از نويسنده است 
  ] .\r\n( 3 ) .  Promethee  : در اساطير يونان رب النوع آتش و خالق نوع بشر و مظهر نبوغ انسانى است . او آتش آسمان را ربود و به انسان داد و ازاين‌رو مورد خشم زئوس ، خداى خدايان واقع گرديد و به جرم اين گناه او را در كوه قفقاز به ميخ دوخت و به زنجير كشيد و به عذاب ابدى محكوم كرد . . . . . م .\r\n","page_name":" 405 ","page_number":417},
  {"content":"\r\n\r\nحال ، نقاشىهاى آن‌كه صحنه‌هايى از نحوه‌ى ايمان آوردن مريم ؟ « 1 » و ساير وقايع تاريخى را نشان مىدهند ، كم‌تر از اعجاز نيست . لباس اشخاصى كه در تصاوير ديده مىشوند ، به خصوص لباس ملكه ، عبارت از نيم‌تنه‌ى كوتاه و شلوار ارغوانى و كلاه بزرگ قرمز رنگى است و درخور آن است كه به دقت مورد بررسى و مطالعه‌ى لازم قرار گيرد . كليساى سوتى - تزخوولى « 2 » در واقع سن‌دنى « 3 » گرجستان است . در اين كليسا مقدارى زيادى از مقبره‌هاى شاهان ، كاتوليكوس‌ها ، شخصيت‌هاى معروف ، از جمله از شاه‌زادگان ، قبر موخران « 4 » و اوربليانى « 5 » ، آنتوان اول « 6 » ( 1788 ) ، دومنتيوس دوم « 7 » ( 1676 ) ، از ملكه‌ها آن آباشيدزه « 8 » ( 1749 ) ، روداما « 9 » ( 1679 ) و ماريان « 10 » ( 1680 ) و [ شاه‌زاده 
  ] گئورگى دوازدهم « 11 » ( 1800 ) و سرانجام قبر ملكه تامارا همسر گئورگى يازدهم « 12 » ( 1684 ) - كه البته او را نبايد با همنام معروف خود ملكه‌ى افسانه‌يى گرجستان اشتباه كرد - قرار دارند .\r\nتمامى اين قبرها به‌طور ساده يا با سنگ‌هايى پوشانده شده‌اند و هركدام كتيبه‌يى كه نصف آن محو شده است ، دارد .\r\nدر مخزن كليسا گلدان‌هاى مقدسى كه روى آنها با هنرمندى تمام كار شده و نسخه‌هاى خطى بسيار قديمى كتاب‌هاى مذهبى ، تصوير كوچك عيسى بر صليب كه از چوب صليب واقعى ساخته شده است و با نوارهاى مخمل سرخ رنگى اطراف آن را پوشانده‌اند ، نگهدارى مىشود . بعد از آنكه گرجستان به روسيه ملحق گرديد ، تمامى اين آثار متبرك به مسكو فرستاده شدند ، ولى در عرض يك شب خودبه‌خود دوباره به متسختا برگشتند .\r\nاين كليساى بزرگ تنها نشانه‌ى عظمت ديرسال و قديمى متسختا نيست ، بلكه كليساى سامتاورو « 13 » ( اسقف‌نشين ) كه در آن مير « 14 » ، چهل و سومين پادشاه گرجستان به خاك سپرده شده است ، همچنين معبد آنتيوخا « 15 » كه بر لب رودخانه واقع و عبادتگاهى است كه در دل يك تخته سنگ حفر و عينا از روى غار بيت‌لحم تقليد شده است ؛ و نيز\r\n\r\n\r\n","description":"","footnote":"\r\n( 1 ) . در اصل  Miram  .\r\n( 2 ) .  Sveti - Tzkhoveli \r\n( 3 ) .  Saint Denis  : نام يك معبد قديمى در پاريس كه اجساد قديسين زيادى در آنجا مدفون شده است و تاج و شمشير و عصاى پادشاهى شاهان فرانسه را در آن كليسا نگهدارى مىكردند . م .\r\n( 4 ) .  Moukhran \r\n( 5 ) .  Orbeliani \r\n( 6 ) .  Antoine I \r\n( 7 ) .  Domentius II \r\n( 8 ) .  Anne Abachidze \r\n( 9 ) .  Rhodama \r\n( 10 ) .  Marianne \r\n( 11 ) .  George XII \r\n( 12 ) .  George XI \r\n( 13 ) .  Samthavro \r\n( 14 ) .  Mir \r\n( 15 ) .  Antiocha \r\n","page_name":" 406 ","page_number":418},
  {"content":"\r\n\r\nيك كليساى زيباى ارمنى موسوم به كليساى حضرت مريم و خرابه‌هاى قصر ناتسيخوارى « 1 » ، محل سكونت نخستين پادشاهان گرجستان ، از ديگر آثار ديدنى اين شهر باستانى محسوب مىشوند .\r\nدر هر پاييز ، اين شهر قديمى سلطنتى گويى از خواب سالانه‌ى خود بيدار شده از شب 9 تا 21 اكتبر زائران مسيحى از چهارگوشه‌ى گرجستان به سوى آن هجوم مىآورند تا مراسم عيد سالانه را برگزار كنند و همه‌ى آنها در اطراف كليسا گرد مىآيند : عده‌يى در زير چادرها و افراد بىچيزتر زير چتر آسمان . فرداى آن روز زنان در داخل كليسا نماز كوتاهى مىخوانند ، ولى مردان به همان نگاه مختصر از بيرون كليسا قناعت مىورزند .\r\nآن‌گاه زائران در مسابقه‌هاى پياده‌روى و اسب‌سوارى با يكديگر به مبارزه برمىخيزند .\r\nتمام شب به شادخوارى و عيش و نوش مىگذرد . به افتخار سن‌گئورگى سفيد « 2 » مىخورند ، مىآشامند و لذت مىبرند و جامعه‌ى روحانيت نيز از همه جزئيات و مراحل اين مراسم ولو گناه‌آلود هم باشد سخت راضى و خوشحال است ، زيرا جمعيت براى پر كردن جيب‌هاى آنان ، با دست پر و با نذر و نياز فراوان به درگاهشان آمده است . حتى تاتارها نيز در اين جشن شركت مىكنند ، بدون آنكه حضور آنان در خاطر اين كشيشان خطاپوش ذره‌يى غبار ملال بنشاند .\r\nفاصله‌ى متسختا تا تفليس فقط بيست ورست است . راه از روى رود كر از طريق پلى مىگذرد كه در سال 1841 بر روى پايه‌هاى اوليه پلى منسوب به پمپه ساخته شده است .\r\nآن‌گاه از روى خط آهن پوتى به تفليس گذشته و در امتداد كناره‌ى راست رودخانه به سمت مقصد پيش مىرود . در دامنه‌ى كوه‌هايى كه حول‌وحوش رود كر را احاطه كرده‌اند ، غارهاى چهارگوشى را ديدم كه آنها را در ارتفاع بلندتر از قد آدمى ، در دل صخره‌ها ، كنده بودند . مانند غارنشينان آمريكايى ماقبل تاريخ و قوم معروف كليف دولينگ « 3 » ، بوميان ما قبل تاريخ اين پناهگاه‌هاى زيرزمينى نيز قطعا نشانه‌هايى از جاى پاى خود روى سنگ‌ها گذاشته‌اند كه در اثر نفوذ تدريجى آب و گذشت قرون و\r\n\r\n\r\n","description":"","footnote":"\r\n( 1 ) .  Natsikhvari \r\n( 2 ) .  Le blanc saint George \r\n( 3 ) .  Cliff - Dewellings  يا  ( Cliff - Dwellers )  به گروهى از مردم ماقبل تاريخ آمريكا اطلاق مىشود كه در تپه‌ها و پرتگاه‌هاى كنار دريا زمين را مىكندند و براى خود منزل و پناهگاه درست مىكردند . [ بيش‌تر در نواحى آريزوناو مكزيك جديد 
  ] . م .\r\n","page_name":" 407 ","page_number":419},
  {"content":"\r\n\r\nاعصار از ميان رفته است . اين غارها هنوز كاوش نشده‌اند . وقتى به مقابل دهكده‌ى آوشال « 1 » رسيديم راه از حاشيه‌ى رودخانه دور شد و در امتداد خط مستقيم به سوى جنوب سرازير گشت و آن‌گاه بعد از گذشتن از دو آبادى گرجىنشين به نام‌هاى دوك « 2 » و كازارمى « 3 » وارد سرزمين مهاجرنشين آلمانى الكساندروف « 4 » واقع در كناره‌ى چپ رود كر شد و سرانجام از ميان رشته‌كوه‌هايى كه اطراف تفليس را احاطه كرده‌اند روبه‌بالا رفت . در يكى از انحناهاى راه صليب يادبودى نصب كرده بودند و روى آن اين جمله خوانده مىشد :\r\n« روز دوازدهم اكتبر سال 1873 جان امپراتور نيكولا به خواست خداوندى به‌طور معجزه‌آسايى از خطر حتمى نجات يافت و دست قادر متعال اسبان كالسكه‌ى امپراتورى را كه رم كرده بودند ، درست بر لب پرتگاه متوقف ساخت . »\r\nاز بالاى كوه چشم‌انداز زيبايى از تفليس و كازبك ديده مىشد . اسبان ارابه به چابكى حومه‌هاى پايتخت را درنورديدند . از نظر جا اين بار تكليف ما معلوم بود . دستور داديم ارابه را يكراست به سوى هتل لندن برانند . از تهران به اين طرف اين اولين بار بود كه اين قدر راحت و با اطمينان خاطر در جايى مستقر مىشديم و جاى بسى خوشوقتى بود كه بعد از آن همه خستگى و كوفتگى راه از تمامى وسايل آسايش و استراحت كه در هتل‌هاى اروپا فراهم است ، در اين هتل نيز در دسترس ما بود .\r\nعصر همان روز به كنسولگرى بلژيك رفتيم . آقاى رولو « 5 » ى نازنين به فيلادلفيا اعزام شده بود و قنسول جديد آقاى پ . هاژمن « 6 » كه يكى از دوستان دوران بچگى من است ، به جاى او آمده . او و همسرش از ما خوب پذيرايى كردند . اين دوست قديمى وقتى اطلاع يافت كه تصميم گرفته‌ام از طريق طرابوزان « 7 » و قسطنطنيه [ استانبول 
  ] به اروپا برگردم ، قول داد فورا از طريق تلگراف وضع هوا و ساعت توقف كشتى در بندر پوتى را سؤال كند و به ما خبر دهد .\r\nفرداى آن روز ، به پيش آن عده از كاركنان بلند پايه كه محبت آنان در توفيق ما در اين سفر بسيار مؤثر بود رفتيم و از فردفرد آنان صميمانه سپاسگذارى كرديم . شاه‌زاده دوندوكف - كورساكف « 8 » به سن‌پطرزبورگ رفته بود ، به اين جهت نايب مناب او ژنرال استاروسلسكى « 9 » ما را به حضور پذيرفت .\r\n\r\n\r\n","description":"","footnote":"\r\n( 1 ) .  Avchale \r\n( 2 ) .  Douk \r\n( 3 ) .  Kazarmi \r\n( 4 ) .  Alexandroff \r\n( 5 ) .  M . Reuleaux \r\n( 6 ) .  M . P . Hagemans \r\n( 7 ) .  Trebizonde \r\n( 8 ) .  Dondoukoff - Korsakoff \r\n( 9 ) .  Starocelsky \r\n","page_name":" 408 ","page_number":420},
  {"content":"\r\n\r\nجواب تلگراف قنسول ما همان روز از پوتى رسيد : « سد غير قابل عبور است ، كشتىها نزديك نمىشوند . » براى من فقط يك راه در پيش بود و آن هم رفتن به باطوم بود . اما همه سعى داشتند مرا از مراجعت از طريق اين راه منصرف كنند و معتقد بودند اگر چنين مسيرى را انتخاب كنم ، بدون ترديد در ميان راه به قتل خواهم رسيد . ديگر چاره‌يى نبود جز آنكه با اوئيلن به ولادى قفقاز برويم و از طريق وين به وطن برگرديم .\r\nبعد از گذراندن سه روز بسيار خوش در تفليس ، روز جمعه پانزدهم [ دسامبر 
  ] ساعت چهار بعدازظهر از آن شهر حركت كرديم . براى آنكه در چاپارخانه‌ها براى جابه‌جا كردن اسباب و لوازم سفر وقت بيش‌ترى تلف نشود وسيله‌ى نقليه مستقيمى كرايه كرديم . سرهنگ توميش « 1 » كه نسبت به ما محبت و حسن ظن خاصى داشت ، نوشته‌يى به ما داد كه در آن به مسئولان چاپارخانه‌ها دستور داده شده بود بدون معطلى اسب در اختيار ما بگذارند . ما طى يك سفر بدون وقفه‌ى سى ساعته ، دوباره از تنگه‌ى داريال عبور كرديم . با وجود سرمايى وحشتناك بسيار خوشحال بوديم كه آن مناظر عظيم و باشكوه را باز هم مىديديم .\r\nساعت يازده شب قطار از ولادى قفقاز حركت كرد . صبح فرداى آن روز وقتى ديرتر از معمول از خواب بيدار شديم ، ترن به آرامى روى علفزارهاى پوشيده از برف به پيش مىرفت . در سمت جنوب ، كوه البروس مانند جسم عظيم و غول‌آسايى كه از نقره به آن صيقل زده باشند ، در قسمتى از آسمان آبى مىدرخشيد . مدت درازى فرصت داشتيم تا اين غول عظيم را تماشا كنيم . ولى بعد ابرها ، آسمان را پوشاندند و اين قله‌ى خوشبخت پرافتخار در ميان مه غليظى كه سرتاسر افق را فراگرفته بود ، محو گشت . روى استپ گلوله گلوله برف مىباريد . آن‌گاه من از جاى خود بلند شدم و با احترام تمام با سرزمين شرق خداحافظى كردم ؛ با سرزمينى كه روزهاى بسيار خوشى را در آن گذرانديم . در اينجا براى آنكه بيش از اين نسبت به حريم آقايان مورى « 2 » و بدكر « 3 » تجاوز و بىحرمتى نكرده باشم ، آخرين برگ دفترچه‌يى را كه حاوى يادداشت‌هاى قلم‌انداز و گذراى اين سفر است ، در همين جا مىبندم .\r\n\r\n\r\n","description":"","footnote":"\r\n( 1 ) .  Thomisch \r\n( 2 ) .  [ John 
  ] Murray \r\n( 3 ) .  Baedeker \r\n","page_name":" 409 ","page_number":421},
  {"content":"\r\n . \r\n","description":"","footnote":"","page_name":" 410 ","page_number":422},
  {"content":"\r\n\r\n\r\nفهرست راهنما\r\nفهرست نام‌هاى كسان\r\nفهرست نام‌هاى جاها و اعلام جغرافيايى\r\nفهرست نام‌هاى نژاد ، سلسله‌ها و . . .\r\nفهرست نام‌هاى كتاب‌ها ، مجله‌ها ، روزنامه‌ها ، آثار نقاشى و . . .\r\nفهرست بعضى از اصطلاحات ويژه\r\n\r\n","description":"","footnote":"","page_name":" 411 ","page_number":423},
  {"content":"\r\n . \r\n","description":"","footnote":"","page_name":" 412 ","page_number":424},
  {"content":"\r\n\r\n\r\nفهرست نام‌هاى كسان\r\nآ آباس 95\r\nآبيش 122\r\nآپل 295 ، 296\r\nآپلخريب 98\r\nآپولون 161\r\nآپونگاهمر 98\r\nآتنا [ دختر زئوس 
  ] 25 ، 26\r\nآدم 74\r\nآدميت ، دكتر فريدون 164 ، 264 ، 327\r\nآرانجانف 61 ، 78 ، 81 ، 90 ، 99 ، 100\r\nآربائنت ، جان 271\r\nآرژير و پولوس 224 ، 338\r\nآرغانت - كاغاك 117\r\nآرگوتينسكى ، ژنرال 365\r\nآزائيس ، پير 358\r\nآزارياس 300\r\nآشوط 85 ، 87 ، 95\r\nآصف الدوله ، اللهيارخان 333\r\nآغامحمدخان 222 ، 259 ، 360\r\nآقابالاخان 224\r\nآقاجمال خوانسارى 79\r\nآقاخان 209\r\nآلب ارسلان 88\r\nآلفرد دوموسه 367\r\nآلكساندر اول 404\r\nآلكساندر دوم 18 ، 377\r\nآلكساندر سوم 18\r\nآلكسيوس كومننوس 40\r\nآناهيتا [ ناهيد 
  ] 25 ، 150\r\nآن‌آباشيدزه [ ملكه 
  ] 406\r\nآندرئاس قديس 41\r\nآنتوان اول 406\r\nآنتيوخوس 403\r\nآندريو 219 ، 303\r\nآندرينى ، ژنرال 224 ، 338\r\nالف ابراهيم ( ع ) 282 ، 405\r\nابوالسوار 89\r\nابودلف 308\r\nاخبارى نيشابورى 150\r\n\r\n","description":"","footnote":"","page_name":" 413 ","page_number":425},
  {"content":"\r\n\r\nاردشير بابكان 199\r\nارلان 182\r\nارنوف ، بارون 10\r\nاريستاو 37\r\nاسپارتاكوس 141\r\nاسترابون 17 ، 159 ، 394\r\nاستاروسلسكى ، ژنرال 408\r\nاستالين 44 ، 131\r\nاسكندر 6 ، 216 ، 295 ، 300 ، 307\r\nاسكندربيگ ، ژنرال 284\r\nاسقلبيوس 161\r\nاشپختر 150\r\nاشرف [ افغان 
  ] 259\r\nاعتماد السلطنه 137 ، 151 ، 266\r\nاغورماتس [ آشوط سوم 
  ] 85\r\nاقبال ، عباس 267 ، 280\r\nاليزابت پتروونا [ ملكه 
  ] 25\r\nام الخاقان - تاج الملوك\r\nامام رضا ( ع ) 202 ، 227\r\nامام 376 - 378\r\nامام مسقط 333\r\nامير ابو على جعفر 200\r\nاميرشاه 96\r\nامير المؤمنين [ دوست محمدخان 
  ] 285\r\nاميركبير ، ميرزا تقى خان 164 ، 167 ، 224 ، 248 ، 264 ، 280 ، 283 ، 305 ، 327 ، 328 ، 333\r\nاميرنظام - اميركبير\r\nامين السلطان [ آقا ابراهيم 
  ] 211 ، 305 ، 326\r\nامين الدوله 192\r\nامينى ، دكتر على 192\r\nانوشيروان عادل 50 ، 245\r\nانيس الدوله 259\r\nاوبن ، اوژن 195 ، 267\r\nاوخاتيوس ، بارون فن فرانتس 288\r\nاوربليانى ، شاهزاده 37 ، 367 ، 371 ، 379 ، 406\r\nاورسل هفت ، هشت ، نه ، 209 ، 265 ، 305\r\nاو رو ، كنت 295\r\nاوريپيد 83\r\nاوژنى ، امپراطوريس 258\r\nاوشرالوى 307\r\nاوئيلن در بسيارى از صفحات\r\nاوهنه 367\r\nايست كورت 309\r\nايلدگز 89 ، 96\r\nايوان چهارم 387\r\nايوب خان 227\r\nب باب الابواب 245\r\nباراتوف 37\r\nبارتسيك ، امير 400\r\nبارياتينسكى ، ژنرال 376 - 378\r\n\r\n","description":"","footnote":"","page_name":" 414 ","page_number":426},
  {"content":"\r\n\r\nباستانى پاريزى ، دكتر محمد ابراهيم 150 ، 280 ، 306\r\nباگراتيد آشوط مساكر 85 ، 88\r\nباگراتيد چهارم 35\r\nبامداد ، مهدى 48 ، 290 ، 334\r\nبدكر 46 ، 409\r\nبرانژه 37\r\nبواتال ، فابيوس 233 ، 310\r\nبوتن 219\r\nبورسكى ، ژنرال 285\r\nبوقا 200\r\nبولهر [ بوهلر 
  ] 224\r\nبوناپارت 404\r\nبهمنش ، دكتر احمد 29\r\nبىبى هيئت 151 ، 152\r\nبيزه ، ژرژ 367\r\nبيكر 57\r\nپ پاپ 118 ، 258\r\nپارو 122\r\nپاستوش 62 ، 63 ، 71 ، 136\r\nپاسكويچ 110 ، 116\r\nپروشنك ، سروان 288\r\nپرومته 405\r\nپروو 219\r\nپطركبير 143 ، 387\r\nپلين 17\r\nپلينى [ بليناس 
  ] 394\r\nپوتمكين ، مارشال 360\r\nپوزئيدون 26\r\nپولوك ، ژنرال 285\r\nپومپه 141 ، 407\r\nپيترو دلاواله 222\r\nپى نهم [ پاپ 
  ] 118\r\nت تاج الملوك ، ام الخاقان 328\r\nتاركانف ، شاهزاده 363 ، 370 ، 373 ، 379\r\nتامارا [ ملكه 
  ] 19 ، 22 ، 394 ، 402\r\nتامارا [ همسر گئورگى يازدهم 
  ] 406\r\nتامسون 270 - 272\r\nتاورنيه 257\r\nتئوفيلولاكوس 158\r\nترامن 341\r\nتريف ، سرگرد 363 ، 375 - 377 ، 379\r\nتزار 18 ، 55 ، 82 ، 110 ، 168 ، 258 ، 264 ، 388 ، 272 ، 286 ، 287 ، 357 ، 374\r\nتقىزاده 20\r\nتوفانشتين 224\r\nتولوزان ، دكتر 221 ، 224 ، 230 ، 338\r\nتوميش ، سرهنگ 61 ، 409\r\nتيرداد 85 ، 94 ، 109 ، 118 ، 119\r\nتيسو 135 ، 367\r\n\r\n","description":"","footnote":"","page_name":" 415 ","page_number":427},
  {"content":"\r\n\r\nتىسين 120 ، 244\r\nتيگران 96 ، 97\r\nتيلر تامسون 308\r\nتيلمان ، بارون‌دو 10 ، 15 ، 47\r\nتينانوف 143\r\nتيمورلنگ 77 ، 294 ، 402 ، 404\r\nج جاكلى 147\r\nجان‌بول 271\r\nجبرئيل 40\r\nجرجيس 40 ، 94\r\nجمال الدين 377\r\nجهانگيرخان 224 ، 272 ، 322 ، 338\r\nجيمز برايس 122\r\nچ چاوچاوادزه [ شاهزاده 
  ] 37 ، 363 ، 365 ، 366 ، 377 ، 376 ، 379\r\nچايكوفسكى ، سرهنگ 79\r\nچمرخان 89\r\nچنگيزخان 229 ، 294 ، 301\r\nچيلايف [ شاهزاده 
  ] 401\r\nح حاجب الدوله ، حاج على خان مراغه‌اى 248 ، 328\r\nحاج سياح 263\r\nحاج صدر الدين نخوئى 139\r\nحاج على خان فراشباشى 248\r\nحاج ميرزا عبد الله خويى 333\r\nحاجى مبارك 274\r\nحافظ 47 ، 116 ، 213 ، 249\r\nحايغ 23\r\nحسن ( ع ) 297 ، 356\r\nحسن خان سردار [ سارى اصلان 
  ] 116\r\nحسن صباح 206 ، 207\r\nحسين ( ع ) 262 ، 342\r\nحسين [ فرزند امام رضا 
  ] 202\r\nحسين خان سردار ايروانى 116\r\nحسينقلى خان 324\r\nحمد الله مستوفى 50 ، 199\r\nحمزه‌بيك 375\r\nخ خالاتيان ، هراير 48\r\nخسرو 216 ، 245\r\nخسرو انوشيروان 50 ، 245\r\nخسرو پرويز 403\r\nخواجه نظام الملك 88\r\nخواجه نورى 307\r\nد دارا 300\r\n\r\n","description":"","footnote":"","page_name":" 416 ","page_number":428},
  {"content":"\r\n\r\nداريوش 174 ، 245\r\nدالگوركى ، پرنس 167 ، 168 ، 327 ، 328\r\nداوود 41\r\nداوود سوم 40\r\nداويد [ داود 
  ] دوم 89\r\nداويد قديس 45 ، 52\r\nدراكون 306\r\nدساسى 207\r\nدليارابيكه 6\r\nدلىآقا 69 ، 70\r\nدمتريوس قديس 94\r\nدوبول 259\r\nدوبلودو 58\r\nدوتو 224 ، 261\r\nدوست محمد خان كابلى 285\r\nدوشفر 224\r\nدولالاند 47\r\nدوما ، آلكساندر 1 ، 150 ، 362 ، 366 ، 386 ، 400\r\nدومنتيوس دوم 406\r\nدوندوكف - كورساكف 58 ، 408\r\nدووال 295\r\nدينارزاد 276\r\nديوجانس 206\r\nديوسفيد 212 ، 233 ، 246 ، 264\r\nديوكلسين [ ديوقليتياس 
  ] 118\r\nر رابينو ، لوئى 270\r\nراسين 341\r\nرافائيل 120 ، 300\r\nرامبراند 9\r\nرد ، دكتر 46\r\nردرر ، كنت 135\r\nرستم 115 ، 116 ، 178 ، 184 ، 212 ، 233 ، 239 ، 245 ، 246 ، 264 ، 308\r\nرشتيان 308\r\nرضا ، دكتر عنايت الله 383\r\nرضاخان - ژول ريشار\r\nروبنس 9\r\nروح الله 97\r\nروداما [ ملكه 
  ] 406\r\nروستاولى 37\r\nروستوم 51\r\nروسينى 283 ، 342\r\nروشن‌ضمير ، دكتر مهدى 79\r\nرولو 56 ، 408\r\nرويتر ، بارون يوليوس 310 ، 335\r\nرياحى ، دكتر محمد امين نه ، ده ، 226\r\nريشار ، ژول [ رضاخان 
  ] 266\r\nريشار ، شيردل 261\r\nريشليو ، دوك‌دو 4 ، 261\r\n\r\n","description":"","footnote":"","page_name":" 417 ","page_number":429},
  {"content":"\r\n\r\nز زالاكوستاس 83\r\nزئوس 25 ، 405\r\nزرتلى [ شاعر 
  ] 37\r\nزردشت 153 ، 154 ، 300 ، 303\r\nزرياب خويى ، دكتر عباس 199\r\nزكريا 96 ، 97\r\nزكريا ابن محمد قزوينى 212 ، 221\r\nزوار ، اكبر نه ، 169 ، 195 ، 267 ، 273\r\nزولا 367\r\nژ ژرژ دوم 40\r\nژرژ قديس [ جرجيس 
  ] 40 ، 94\r\nژروم رئالينى در بسيارى از صفحه‌ها\r\nژول‌ورن 122\r\nژيرولامور ئالينى [ ژروم 
  ] 45\r\nس سائوبرگ 22\r\nسارا 300\r\nسارا برنارد 135\r\nسارى اصلان 116\r\nسام ميرزا 290\r\nسپهسالار ، حاج ميرزا حسين‌خان 223 ، 224 ، 255 ، 267 ، 269 ، 273 ، 276 - 280 ، 333\r\nستوده ، دكتر منوچهر 206\r\nسرجان مك‌دونالد 119\r\nسرگيس 88 ، 95\r\nسرنا ، مادام كارلا 169 ، 267 ، 273 ، 277 ، 280\r\nسعدى 213\r\nسعيدى ، على اصغر 169 ، 195 ، 267\r\nسلبى 309\r\nسلطان سليم دوم 76\r\nسلطانعلى شاه 209\r\nسلطان مراد سوم 76 ، 77\r\nسلطان مسعود [ سلجوقى 
  ] 89\r\nسلوكوس اول 403\r\nسمباط 86 ، 95 ، 98\r\nسمباط دوم 85 ، 95\r\nسنت‌آندرو 41\r\nسنت‌جان [ يوحناى قديس 
  ] 331\r\nسنت‌ريپسيم 109 ، 118 ، 121\r\nسنت‌گيان 109 ، 118\r\nسنت نينا - نيناى مقدس\r\nسن‌گئورگى سفيد 407\r\nسن‌ليونارد 104\r\nسن‌مار 261\r\nسن‌ونسان دوپل [ خواهران . . . 
  ] 169 ، 230 ، 231\r\nسوار 338\r\nسولم 97\r\n\r\n","description":"","footnote":"","page_name":" 418 ","page_number":430},
  {"content":"\r\n\r\nسهراب 246\r\nسيدونى 403 ، 405\r\nسيسيانوف ، ژنرال 150\r\nسيمئون 51\r\nش شاباس 58 ، 59 ، 61\r\nشاپور اول 199\r\nشاپور دوم 403\r\nشاردن 36 ، 200 ، 204 ، 300\r\nشارل‌كن 224\r\nشارلمانى 47\r\nشارل نهم 114\r\nشاسپو 288\r\nشامل [ شيخ . . . 
  ] 1 ، 20 ، 21 ، 363 ، 367 ، 374 - 378\r\nشانپوليون 404\r\nشاه اسماعيل 59 ، 109 ، 204\r\nشاوور 92 ، 93\r\nشاهرخ 259\r\nشاهزاده عبد العظيم 292 ، 297 ، 298\r\nشاه سلطان حسين 222\r\nشاه طهماسب [ اول 
  ] 199 ، 200 ، 202 - 204 ، 222\r\nشاه طهماسب دوم 259\r\nشاه عباس 73 ، 132 ، 171 ، 185 ، 191 ، 200 ، 225 ، 229 ، 233 ، 237 ، 245 ، 246 ، 289 ، 306\r\nشاه عباس دوم 143 ، 151\r\nشاهنشاه [ گاگيك اول 
  ] 86 ، 98\r\nشكسپير 341\r\nشمر 342\r\nشمس الشعرا 290\r\nشواب ، هانرى 166 ، 169 ، 174 ، 175\r\nشودزكو 122 ، 136\r\nشوفر [ كاردار اتريش 
  ] 338\r\nشهرزاد 276\r\nشهيد ، حاج ميرزا عبد الله 333\r\nشيخ خليل الله ابراهيم 151\r\nشيخ صنعان 52\r\nشيخ عبيد الله 22 ، 226\r\nشيخ ورثان 206\r\nشيرعلىخان 227 ، 286\r\nشيرويه 403\r\nص صحيحى ، حبيب الله 105 ، 209\r\nصنيع الدوله - اعتماد السلطنه\r\nض ضحاك 308\r\nط طاووس خانم 257\r\n\r\n","description":"","footnote":"","page_name":" 419 ","page_number":431},
  {"content":"\r\n\r\nطباطبائى ، ابو الفضل 308\r\nطوبياس 300\r\nظ ظل السلطان ، مسعود ميرزا 305 ، 323 ، 324 ، 328 ، 334 ، 335\r\nظهير الاسلام ، سيد زين العابدين 290\r\nع عباس ميرزا 226\r\nعباس ميرزا ملك‌آرا 203\r\nعبد الرحمن خان 227\r\nعبيد الله 22\r\nعزت الدوله 224 ، 283 ، 328\r\nعزرائيل 149\r\nعفت الدوله 334\r\nعفت السلطنه 334\r\nعلاء الدين 207\r\nعلى ( ع ) 189 ، 258 ، 261 ، 283 ، 329 ، 331 ، 332 ، 337 ، 340 ، 341 ، 346\r\nعلى ابن الرضا 297\r\nعلى اصغر خان [ اتابك 
  ] 211\r\nعمر [ خان آوارها 
  ] 401\r\nعيسى مسيح ( ع ) 87 ، 93 ، 95 - 97 ، 117 ، 119 ، 120 ، 403 - 406\r\nعين الدوله 323\r\nغ غاغيق - گاگيك\r\nف فاطمه ( ع ) 151 ، 152\r\nفتحعلى شاه 150 ، 217 ، 222 ، 246 ، 255 ، 279 ، 281 ، 282 ، 293 ، 299 ، 301\r\nفخرىبيگ 224 ، 270 ، 275\r\nفرادياوولو 69\r\nفربل 82\r\nفرخ‌زاد 239\r\nفردوسى 184 ، 249 ، 302\r\nفرساد ، منوچهر 374\r\nفرنان‌سوآر 224\r\nفرهاد ميرزا معتمد الدوله 127 ، 137\r\nفره‌وشى ، مترجم همايون 332\r\nفريدون 308\r\nفضلون 89\r\nفوربز 57\r\nفون 263\r\nفيروز ابن كاووس 330\r\nفيليپ دوم 299\r\nق قائم مقام 127\r\nقابيل 97\r\nقاجارنويان 313\r\n\r\n","description":"","footnote":"","page_name":" 420 ","page_number":432},
  {"content":"\r\n\r\nقاضى ملا 375\r\nقباد 245\r\nقسطنطين مونوماخوس 88\r\nك كاتاميتره [ ملكه 
  ] 87 ، 95\r\nكاترين دوم 360\r\nكاترين دومديسى 114\r\nكارتلو 402\r\nكاسارسكى [ دريادار 
  ] 5\r\nكامران ميرزا ، نايب السلطنه 224 ، 232 ، 261 ، 269 ، 283 ، 287 - 289 ، 325 ، 335\r\nكرزن ، لرد هشت ، 334\r\nكسروى ، سيد احمد 14 ، 87 ، 89 ، 93 ، 96\r\nكشاورز ، كريم 207\r\nكمال الملك 265\r\nكن [ قنسول 
  ] 338\r\nكوخلن - شوارتز 136\r\nكوروش 14 ، 332\r\nكوك 232\r\nكوكوروف [ برادران 
  ] 147 ، 153\r\nكيروف ، سرگى ميرونويچ 131\r\nكيومرث 300\r\nگ گابريل ، آلفونس 307\r\nگاردان ، ژنرال 281\r\nگاستژرخان 224 ، 338\r\nگاگيك اول [ شاهنشاه 
  ] 86 ، 87 ، 95\r\nگاگيك دوم 87 ، 88\r\nگالان 199\r\nگامبرينوس 47\r\nگئورگى 404\r\nگئورگى دوازدهم 406\r\nگئورگى سوم 89\r\nگئورگى يازدهم 406\r\nگرگوريوس منوّر 51 ، 93 ، 117 ، 119 - 122\r\nگروسدنويچ 79\r\nگروسمن 79\r\nگريبايدوف 167 ، 255\r\nگريگور 98\r\nگريمال ، پير 29\r\nگزنفن 174\r\nگلبن ، محمد 129\r\nگوبينو ، كنت‌دو 332\r\nگورباچف 149\r\nگيلان‌پور 308\r\nل لارنس 286\r\nلنسه 271\r\nلوئى پانزدهم 41\r\nلوئى فيليپ 263\r\n\r\n","description":"","footnote":"","page_name":" 421 ","page_number":433},
  {"content":"\r\n\r\nلوطى غلامحسين 252\r\nلومر 224 ، 338\r\nليپراندى ، ژنرال 7\r\nليست 148\r\nم ماركوپولو 104 ، 105 ، 207\r\nمارگريت 114\r\nماريان [ ملكه 
  ] 406\r\nماريانا [ ملكه 
  ] 404\r\nماسه ، هانرى 79\r\nماكسيم دوكان 182\r\nمانگو 208\r\nماه تابان ، قمر السلطنه 279\r\nمايو [ لرد . . . 
  ] 286\r\nمتسختو 402\r\nمحبوبى اردكانى ، دكتر محمد حسين 224\r\nمحمد ( ص ) 86 ، 189 ، 206 ، 207 ، 290 ، 331 ، 332 ، 362\r\nمحمد حسن‌خان سالار 333\r\nمحمد شاه [ قاجار 
  ] 164 ، 222 ، 255 ، 260 ، 261 ، 285 ، 289\r\nمحمدخان قاجار 116\r\nمحمد شاه ، آقاخان سوم 209\r\nمحمد على شاه 328\r\nمحمود 96\r\nمختار 197 ، 204 ، 205\r\nمديا 28 ، 34\r\nمريم [ مقدس 
  ] 40 ، 41 ، 94 ، 96 ، 120 ، 283\r\nمريم ساسانى 403\r\nمريمه ، پروسپر 367\r\nمزين الدوله ، ميرزا على اكبر خان 265\r\nمستوفى ، عبد الله 252\r\nمسعود ميرزا - ظل السلطان\r\nمشير الدوله - يحيىخان\r\nمعاويه 341\r\nمعتز عباسى 200\r\nمعصومه ( ع ) 152\r\nمظفر الدين ميرزا 328 ، 334\r\nمقربى ، احمد 144\r\nملاعلى 192\r\nملك‌آرا 290\r\nملكشاه سلجوقى 40\r\nملكم‌خان 252\r\nملكم ، سرجان 281\r\nمنچيكوف 7\r\nمنوچهر 92 ، 93 ، 95\r\nموخران ، شاه‌زاده 406\r\nمورى ، جان 4 ، 409\r\nموزن [ نقاش 
  ] 259\r\nموسسيان ، هوسپ 48\r\nموسى ابن بوقا 200\r\n\r\n","description":"","footnote":"","page_name":" 422 ","page_number":434},
  {"content":"\r\n\r\nموسى كاظم ( ع ) 297\r\nمولير 38\r\nمهدى عباسى 301\r\nمهرداد 403\r\nمهرداد [ پادشاه بوسفور 
  ] 12\r\nمير [ شاه 
  ] 406\r\nميرزا آقاخان - نورى\r\nميرزا تقىخان - اميركبير\r\nميرزا سعيدخان 278\r\nميرزا صالح ، غلامحسين 270\r\nميرزا محمد على خان 328\r\nميرزا مسيح مجتهد 255\r\nميرزايف 147\r\nميرزا يوسف‌آقا 48\r\nميرفتاح مجتهد 48\r\nميشل 87\r\nميشل ، گران‌دوك 17\r\nميكائيل 40\r\nميلوسلاوسكى 387\r\nن ناپلئون سوم 258 ، 260 ، 266\r\nناخاشيدزه ، [ شاه‌زاده 
  ] 134 ، 135\r\nنادرشاه 110 ، 129 ، 229 ، 246 ، 257 ، 260 ، 289 ، 312 ، 360 ، 405\r\nناصر الدين شاه 22 ، 48 ، 167 ، 203 ، 222 ، 224 ، 231 ، 232 ، 248 ، 255 ، 257 ، 259 ، 262 - 266 ، 275 ، 278 - 280 ، 290 ، 296 ، 297 ، 306 ، 322 ، 325 ، 327 ، 328 ، 331 ، 332 ، 334 ، 340\r\nنايب السلطنه - كامران ميرزا\r\nنستور 386\r\nنصير 332\r\nنظام الملك [ خواجه 
  ] 88\r\nنظام الملك ، ميرزا كاظم‌خان 283\r\nنظامى گنجوى 24 ، 131\r\nنمرود 258\r\nنواب صفا ، اسماعيل 127\r\nنوبل 147\r\nنوح 6 ، 67 ، 109 ، 117 ، 121 ، 141 ، 308 ، 402\r\nنورث بروك [ لرد 
  ] 286\r\nنورمان ، بارون لوئىدو 223 ، 224 ، 255 ، 267 ، 273 ، 275 ، 282 ، 284 ، 289 ، 290 ، 338 ، 339 ، 343\r\nنورى ، ميرزا آقاخان 283 ، 328\r\nنيكلا [ امپراتور 
  ] 408\r\nنيكلاى قديس 40\r\nنيكون [ اسقف 
  ] 82\r\nنيناى مقدس 37 ، 51 ، 52 ، 403\r\nو واختانگ گورگسلانى 48 ، 402 ، 404\r\nواساك 95 ، 98\r\n\r\n","description":"","footnote":"","page_name":" 423 ","page_number":435},
  {"content":"\r\n\r\nوالائوريتس 83\r\nوالرين 199\r\nوحيد مازندرانى نه ، 334\r\nورجاوند ، دكتر پرويز 199\r\nورهيدن 259\r\nونوس 117 ، 263\r\nوورنتسوف 4 ، 7 ، 9 ، 45 ، 47\r\nوهرام 98\r\nوهرام پهلوانى [ بهرام پهلوى 
  ] 87\r\nويكتور تيسو 135 ، 365\r\nه هارون الرشيد 151 ، 199 ، 201 ، 300\r\nهاژمن 408\r\nهانرى دوناوار 114\r\nهدايت ، رضا قلىخان 265\r\nهدايت ، صادق 79\r\nهركول 6\r\nهكتور 47\r\nهلاكوخان 206 ، 208\r\nهمدم السلطان 328\r\nهوبش [ بارون 
  ] 152\r\nهوشنگ پيشدادى 300\r\nهيلير ، و . م 144\r\nى ياسون 17 ، 28 ، 29 ، 33\r\nيپرم‌خان 48\r\nيحيىخان [ معتمد الملك ، مشير الدوله 
  ] 224 ، 255 ، 269 ، 270 ، 273 - 275 ، 280\r\nيومولوف ، ژنرال 397\r\nيزيد 331 ، 342\r\nيوحانس [ يوحنا 
  ] 87 ، 88 ، 104\r\nيوسف 48\r\nيهودا 97\r\n\r\nفهرست نام‌هاى جاها و اعلام جغرافيايى\r\nآ آباتجا 32\r\nآبخازستان ، آبخازيا 12 ، 13\r\nآبشوران 143 ، 148 ، 152 ، 357 ، 362 ، 376\r\nآب گرم 337 ، 348\r\nآبيك 211 ، 214\r\nآپشرون - آبشوران\r\nآپلخريب 98\r\nآتشگاه 152 ، 153 ، 155\r\n\r\n","description":"","footnote":"","page_name":" 424 ","page_number":436},
  {"content":"\r\n\r\nآخان‌سو - اوخان‌سون\r\nآختى 105 ، 107\r\nآخوريان [ رود 
  ] 88\r\nآدائى - لخ 22\r\nآديش - تائو 14 ، 19\r\nآذربايجان 22 ، 25 ، 48 ، 56 ، 89 ، 148 ، 194 ، 226 ، 229 ، 305 ، 313 ، 327 ، 334\r\nآذرشهر 255\r\nآرارات 14 ، 15 ، 21 ، 25 ، 91 ، 105 ، 107 ، 109 ، 116 ، 118 ، 122 ، 123 ، 243 ، 347\r\nآراكاتس 72\r\nآراگوا 19 ، 400 ، 401\r\nآراگوا [ رود 
  ] 398 ، 402 ، 405\r\nآرپاچاى [ - آخوريان 
  ] 25 ، 81 ، 84 ، 90 - 94\r\nآرتميس 117\r\nآردن 215\r\nآرژين 73\r\nآرگو [ كشتى 
  ] 25 ، 26\r\nآرگون [ رود 
  ] 385\r\nآرمنا فركيچ [ كليسا 
  ] 89\r\nآرياراتا [ كوه 
  ] 109 ، 122\r\nآريزونا 407\r\nآزوف 11 ، 13\r\nآستارا 16 ، 22 ، 159 ، 162 ، 361\r\nآسيا هشت ، 17 ، 77 ، 118 ، 121 ، 149 ، 206 ، 225 ، 241 ، 300\r\nآسياى روس 285\r\nآسياى صغير 12 ، 14 ، 41 ، 56 ، 57 ، 59 ، 77 ، 88 ، 117\r\nآسياى مركزى 16 ، 148 ، 249 ، 261 ، 277 ، 286\r\nآشوراده 164 ، 335 ، 338 ، 357 ، 361\r\nآغ‌بولاغ 71\r\nآغرىداغ 109\r\nآفريقا 11 ، 259 ، 260\r\nآقابابا 187 ، 193 ، 196\r\nآق‌اوزم [ روستا 
  ] 91\r\nآق - داش 131 ، 139 ، 140 ، 382\r\nآق‌داغ 104\r\nآقستافا 61 ، 67 ، 68 ، 71 ، 123\r\nآقستافينسك 67 ، 123 ، 124\r\nآلاجا [ دره ، رود 
  ] 85 ، 92 - 94\r\nآلاخون‌داغ 14\r\nآلازان ، آلازانى 20 ، 28\r\nآلاگوز 14 ، 71 ، 73 ، 81 ، 83 ، 90 ، 104 ، 107 ، 121\r\nآلبانى 51\r\nآلبرت هال 262\r\nآلپ 15 ، 16 ، 346 ، 394 ، 397\r\nآلخان - يورت 389\r\nآلكساندراپول 25 ، 61 ، 69 ، 70 ، 72 ، 73 ،\r\n\r\n","description":"","footnote":"","page_name":" 425 ","page_number":437},
  {"content":"\r\n\r\n75 ، 78 ، 79 ، 81 ، 84 ، 90 ، 100 ، 101 ، 103\r\nآلكساندرت 311\r\nآل - گت 64\r\nآلمان 5 ، 47 ، 57 ، 149 ، 319 ، 371 ، 387\r\nآلوپكا 1 ، 9\r\nآمانلى 71\r\nآمريكا 16 ، 64 ، 144 ، 168 ، 407\r\nآمل 241 ، 307 ، 355\r\nآنانور 393 ، 399 ، 400 ، 404\r\nآنتيوخا [ معبد . . . 
  ] 406\r\nآند ، [ كوه . . . 
  ] 14\r\nآندرينوپل [ ادرنه 
  ] 27 ، 81\r\nآنى 25 ، 40 ، 78 ، 79 ، 81 ، 82 ، 84 ، 85 ، 87 - 90 ، 92 ، 94 ، 96 ، 98 - 100\r\nآوشال 408\r\nآولابار [ هاولابار 
  ] 48 ، 49\r\nآولب جامع 77\r\nآى - پتروس [ كوه . . . 
  ] 9\r\nالف ابر [ رود . . . 
  ] 260\r\nابهررود 217\r\nاتحاد جماهير شوروى 164\r\nاترك ، رود 387\r\nاتلى بويون 364\r\nاچميادزين 109 ، 117 - 119 ، 121\r\nادام 157\r\nادرنه - آندرينوپل 27 ، 81\r\nارّان 24 ، 56 ، 89 ، 160\r\nاردبيل 49 ، 228\r\nارزروم 175\r\nارس نه ، 14 ، 24 ، 77\r\nارگ 225 ، 238 ، 254 ، 255 ، 263 ، 264 ، 280 ، 289 ، 316 ، 321 ، 336\r\nارمنستان هشت ، 23 ، 24 ، 25 ، 35 ، 40 ، 51 ، 84 ، 87 ، 88 ، 94 ، 95 ، 103 ، 105 ، 110 ، 117 ، 119 ، 122\r\nاروپا در بسيارى از صفحه‌ها\r\nاروميه [ اورميه 
  ] 226\r\nاسپا 58 ، 284\r\nاسپانيا 53 ، 92 ، 162 ، 258 ، 260\r\nاستانبول ، اسلامبول 235 ، 267 ، 277 ، 372 ، 408\r\nاستاوروپول 24 ، 372\r\nاسترآباد 25 ، 307 ، 310 ، 357 ، 361\r\nاستلويو [ گردنه‌ى . . . 
  ] 398\r\nاسچدرن 386\r\nاسك 307 ، 337 ، 345\r\nاسكانديناوى 23\r\nاسكندرون 311\r\nاسكوريال 299\r\nاشرف‌آباد ، [ كاخ 
  ] 294\r\nاشك [ ميدان 
  ] 103\r\n\r\n","description":"","footnote":"","page_name":" 426 ","page_number":438},
  {"content":"\r\n\r\nاتاق آج [ عاج 
  ] 260\r\nاتاق بلور 259 ، 260\r\nاتريش 224 ، 264 ، 322 ، 338\r\nاصفهان 25 ، 200 ، 232 ، 241 ، 243 - 245 ، 252 ، 267 ، 291 ، 309 ، 310 ، 320 ، 323 ، 331 ، 334 ، 354 ، 356 ، 362\r\nافغانستان 57 ، 206 ، 227 ، 261 ، 269 ، 284 - 287 ، 307 ، 329 ، 330\r\nاقيانوس منجمد شمالى 111\r\nاكولگو 377\r\nالبرز 13 ، 187 ، 200 ، 212 ، 214 ، 216 - 218 ، 238 ، 292 ، 297 ، 299 ، 300 ، 305 - 309 ، 337 ، 349 ، 351 ، 355\r\nالبروس 13 ، 14 ، 15 ، 16 ، 18 ، 24 ، 46 ، 393 ، 409\r\nالجزاير 51 ، 260\r\nالجزيره 206\r\nالحمراء [ كاخ 
  ] 92 ، 112 ، 162\r\nالشجره [ مسجد . . . 
  ] 297\r\nالكساندروف 408\r\nالماسيه 225 ، 237 ، 255\r\nالموت [ قلعه‌ى . . . 
  ] 206\r\nالنوفكا 104 ، 105\r\nالياجانقا - ماكى 369\r\nاليزابت پول - يليزاوتپول [ گنجه 
  ]\r\nاليزه [ كاخ . . . 
  ] 295\r\nالوند 309\r\nامام‌زاده حسين 199\r\nامام‌زاده هاشم 345\r\nامباله [ شهر 
  ] 286\r\nامير [ كاروانسراى . . . 
  ] 248\r\nاميركلا 337 ، 355 ، 356\r\nامين‌آباد 307\r\nاندلس 92\r\nاندهراپرادش 243\r\nانزلى 157 ، 162 - 167 ، 171 ، 361\r\nانطاكيه 403\r\nانكرمن 5\r\nانگلستان در بسيارى از صفحه‌ها\r\nانگور محل 192 ، 196\r\nاوخان‌سون [ آبشار . . . 
  ] 10\r\nاودسا 1 ، 3 ، 4\r\nاورما 369\r\nاورياندا [ ويلاى . . . 
  ] 9\r\nاوزون تالا 68\r\nاوست 397\r\nاوستار - گرد 385\r\nاوستند 284\r\nاوشبا [ كوه 
  ] 14\r\nاوشيل 379\r\nاوكراين 3 ، 7 ، 11 ، 73\r\nاوماخان - يورت 385\r\nاونيانا 159\r\n\r\n","description":"","footnote":"","page_name":" 427 ","page_number":439},
  {"content":"\r\n\r\nاهواز 309\r\nايالات متحده‌ى آمريكا 53\r\nايتاليا 11 ، 21 ، 93 ، 386 ، 398\r\nايران در بسيارى از صفحه‌ها\r\nايرانشاه [ كشتى . . . 
  ] 361 - 363\r\nايروان 21 ، 22 ، 24 ، 25 ، 45 ، 46 ، 47 ، 50 ، 55 ، 67 ، 69 ، 103 ، 105 - 107 ، 109 ، 110 ، 112 ، 116 - 118 ، 123 ، 131 ، 150 ، 201\r\nايرونستان 23\r\nايزنيك - نيسه\r\nايستيسن 385\r\nايليارسك 107\r\nايمرتيا 31 ، 32 ، 34 ، 41 ، 42 ، 44\r\nاينگور 19\r\nب باباداغ 14 ، 128\r\nباباق تپه 128\r\nبابل 301\r\nبابل [ بارفروش 
  ] 337 ، 358\r\nبابل [ رود . . . 
  ] 307 ، 356 ، 357\r\nبابلسر 337\r\nباربالو 19\r\nبارفروش 352 ، 355 ، 358\r\nبارياتينسكى [ كشتى 
  ] 361\r\nبازار ديوز [ قله 
  ] 14\r\nبازركن 390\r\nباطوم 2 ، 24 ، 27 ، 28 ، 31 ، 38 ، 148 ، 409\r\nباغ اروپا 48\r\nباغ بهشت 209\r\nباغ جهانگيرخان 322\r\nباغچه‌سراى 1 ، 5\r\nباغ مجتهد 48\r\nباكو 2 ، 22 ، 24 ، 25 ، 31 ، 67 ، 123 ، 131 ، 133 ، 134 ، 141 - 153 ، 157 - 159 ، 164 ، 169 ، 200 ، 310 ، 335 ، 357 ، 338 ، 361\r\nبالاحصار 143 ، 150 ، 151\r\nبالاخانه 142 ، 147\r\nبالاكلاوا 1 ، 7\r\nبالتا 393\r\nبايجان 337 ، 348\r\nبايدار 1 ، 7 ، 8\r\nبايل بورنى [ دماغه . . . 
  ] 146\r\nبايلوف [ دماغه . . . 
  ] 143 ، 146 ، 147\r\nبايندر [ روستا 
  ] 90\r\nبحر الميت 309\r\nبخارا 50 ، 226 ، 333\r\nبرج خاموشى 292\r\nبرلن ، برلين 3 ، 27 ، 149\r\nبروكسل هفت ، 25 ، 106 ، 284\r\nبريتانيا 270 ، 272\r\n\r\n","description":"","footnote":"","page_name":" 428 ","page_number":440},
  {"content":"\r\n\r\nبژاتورانى 43\r\nبغداد 200 ، 278 ، 330 ، 331\r\nبلخ 245 ، 335\r\nبلژيك هفت ، 41 ، 56 ، 58 ، 259 ، 362 ، 408\r\nبلوچستان 307 ، 329 ، 330\r\nبلورخانه 259\r\nبمبئى 49 ، 155 ، 209 ، 277 ، 330\r\nبند امير 256\r\nبندر عباس 271 ، 310\r\nبنگال 206\r\nبوادوبولونى 48\r\nبورژوم 58\r\nبورسه 243\r\nبوسفور 11 ، 117\r\nبوشهر 232 ، 277 ، 310\r\nبوقلين 368\r\nبولشا ياسادوا 46\r\nبولونى 48\r\nبومهن 337 ، 345\r\nبوهم 259\r\nبهارستان 280 ، 283\r\nبىبى زبيده [ مسجد . . . 
  ] 300 ، 301\r\nبيت المقدس 167 ، 403\r\nبيت لحم 93 ، 406\r\nبيت لحم [ كليسا . . . 
  ] 93\r\nبيزانس 21 ، 40 ، 86 ، 94 ، 119 ، 245\r\nبينيون [ رستوران . . . 
  ] 135\r\nپ پاچنار 187 - 189 ، 192\r\nپادقفقاز 14\r\nپارژه 74\r\nپاريس هفت ، نه ، 48 ، 53 ، 103 ، 106 ، 107 ، 114 ، 134 - 136 ، 169 ، 188 ، 223 ، 232 ، 248 ، 249 ، 257 ، 258 ، 261 ، 265 ، 267 ، 273 ، 275 ، 284 ، 295 ، 390 ، 406\r\nپازوار 351 - 353\r\nپاسانائور 393 ، 398 ، 399\r\nپاسودى مادسيمو 398\r\nپامير 122\r\nپانتى كاپه 11\r\nپتگن [ كليسا 
  ] 45 ، 51\r\nپرتغال هفت\r\nپرسپكتيو - نوسكى 46\r\nپطرزبورگ 144 ، 255\r\nپطروفسك [ مخاچ‌قلعه 
  ] 25 ، 357 ، 361 - 364\r\nپكن 228\r\nپلازادوتوروس 342\r\nپلايا - ركا [ رود 
  ] 385\r\nپل تهران 175\r\nپل دوباد 171 ، 184\r\n\r\n","description":"","footnote":"","page_name":" 429 ","page_number":441},
  {"content":"\r\n\r\nپل صراط 116\r\nپلور 346\r\nپل وورنتسف 45 ، 47\r\nپليوا 390\r\nپنجاب 149\r\nپوتى 1 ، 2 ، 9 ، 10 ، 25 - 29 ، 31 ، 42 ، 173 ، 200 ، 335 ، 407 - 409\r\nپوتو [ خيابان . . . 
  ] 135\r\nپودولى 3\r\nپيربازار 157 ، 165 ، 167\r\nپيرنه 15\r\nپيزا 93 ، 105\r\nپيلوس 386\r\nت تاتارستان 168\r\nتارسقاچاى 68\r\nتاشكند 286\r\nتالار 254 - 256\r\nتالار [ رود 
  ] 307\r\nتالار بلور 280\r\nتامارا [ كشتى 
  ] 157 ، 158 ، 160 ، 162 ، 163\r\nتامان [ شبه جزيره‌ى . . . 
  ] 13\r\nتاوشان كينلياك [ روستا 
  ] 90 ، 91\r\nتئودوزيا [ بندر . . . 
  ] 1 ، 11\r\nتبت 330\r\nتبريز 22 ، 48 ، 119 ، 127 ، 175 ، 194 ، 200 ، 223 ، 264 ، 309 ، 310\r\nتبولوس - متا [ كوه 
  ] 14\r\nتتنولد [ قله 
  ] 32\r\nتجريش 293\r\nتجن 307\r\nتخت‌خانه 255 ، 263\r\nتخت سليمان [ كوه 
  ] 192 ، 196 ، 200 ، 308\r\nتخت طاووس 254 ، 257 ، 260 ، 281\r\nتخت مرمر 256\r\nتخفان‌داغ 14\r\nترك [ رود ، دره 
  ] 15 ، 24 ، 372 ، 385 ، 388 ، 389 ، 391 ، 393 ، 395 ، 396\r\nتركستان 50 ، 57 ، 66 ، 145 ، 148 ، 153 ، 206 ، 242 ، 244 ، 329 ، 330 ، 335 ، 361\r\nتركمن‌چاى 22 ، 48\r\nتركمن صحرا 307\r\nتركيه 2 ، 8 ، 19 ، 24 ، 27 ، 50 ، 57 ، 65 ، 81 ، 117 ، 118 ، 206 ، 243 ، 257 ، 270 ، 271 ، 278 ، 329\r\nتروا 386\r\nتريپولى [ طرابلس 
  ] 311\r\nتزاروونا [ كشتى 
  ] 10 ، 11 ، 12 ، 25\r\nتزاروويچ [ كشتى 
  ] 158 ، 159\r\nتسيلخان 393 ، 401\r\nتفليس در بسيارى از صفحات\r\n\r\n","description":"","footnote":"","page_name":" 430 ","page_number":442},
  {"content":"\r\n\r\nتكور 32\r\nتكه 59\r\nتكيه 254 ، 262 ، 337 ، 339 ، 341 ، 342\r\nتليليمر [ كوه 
  ] 363 ، 375 ، 379\r\nتميرخان شورا 363 ، 364 ، 381\r\nتنگه‌ى هفت‌باد 192\r\nتهران در بسيارى از صفحات\r\nتوتلبن [ موزه‌ى . . . 
  ] 5\r\nتوچال 308\r\nتوشو [ كليسا 
  ] 3\r\nتولون 146\r\nتونس 206 ، 260\r\nتيزيكلى 381\r\nتيشنى 72\r\nتيليس - كولاخى 49\r\nتيونتى 399\r\nج جاجرود 217 ، 337 ، 338 ، 344\r\nجاده‌ى امين السطان 211\r\nجاسك 271\r\nجاغقاچاجور 85\r\nجالكا [ رود 
  ] 385\r\nجبل الطارق 206\r\nجلال‌آباد 285\r\nجلفا 310\r\nجليل‌آباد 254\r\nجنوا 11\r\nجوارى - پاتيوزانى [ كليسا 
  ] 405\r\nجوت 396\r\nجومان - تائو 15\r\nجون‌قاتايى 368\r\nجيحون 88\r\nچ چالچيان [ گردنه‌ى . . . 
  ] 307\r\nچالوس 308\r\nچچنياى بزرگ 382\r\nچچنياى كوچك 21 ، 381\r\nچرولنايا 381 ، 386\r\nچشمه‌ى على 292 ، 299 ، 307\r\nچلوديدى 32\r\nچنيزچالى 19 ، 32 ، 42\r\nچورتوگرود 159\r\nچوخورچايى 127\r\nچوروك [ رود 
  ] 27 ، 77\r\nچورنى گرود [ شهر سياه 
  ] 143 ، 147 ، 150\r\nچولوك [ رود 
  ] 27\r\nچين 9 ، 258\r\nح حاجب الدوله [ سراى . . . 
  ] 232 ، 248\r\nحاج رحيم خان [ سراى . . . 
  ] 246 ، 249\r\nحاج ملاعلى [ سراى . . . 
  ] 248\r\n\r\n","description":"","footnote":"","page_name":" 431 ","page_number":443},
  {"content":"\r\n\r\nحاجى خان چايى 139\r\nحاجى طرخان [ هشترخان 
  ] 90 ، 145 ، 158\r\nحبشه 11\r\nحجاز 152\r\nحسن - سو 124\r\nحصارك 211 ، 216 ، 217\r\nحوضخانه 233\r\nحوض سلطان 274\r\nحيدرآباد 330\r\nخ خالكدون [ خلقيدونا 
  ] 117\r\nخان - كالا 385\r\nخان - نوا 385\r\nخراسان 227 ، 242 ، 245 ، 279 ، 293 ، 296 ، 313 ، 333 ، 361\r\nخرزان 187 ، 189 ، 191 ، 192 ، 195\r\nخرسون 5\r\nخرسونسوس 6 ، 7\r\nخرقان 192\r\nخزر در بسيارى از صفحات\r\nخزف يورت 384\r\nخليج‌فارس 277 ، 314 ، 335\r\nخوجالا - ماكى 373\r\nخوقند 286\r\nخونزاخ 375\r\nخوى 127 ، 226 ، 244 ، 263 ، 323 ، 334\r\nخيوه 228 ، 242 ، 286 ، 333\r\nد دار الفنون 254 ، 264 ، 265 ، 333 ، 339\r\nداريال [ داريل 
  ] 13 ، 20 ، 25 ، 393 - 395 ، 409\r\nداغستان هشت ، 1 ، 2 ، 14 ، 20 ، 21 ، 22 ، 24 ، 25 ، 50 ، 65 ، 67 ، 123 ، 138 ، 141 ، 244 ، 337 ، 357 ، 362 - 365 ، 370 ، 374 ، 376 ، 378 ، 394\r\nدامغان 307\r\nدانشگاه تبريز 79\r\nدانشگاه تهران 29\r\nداوديه 292 ، 297\r\nدر الماس 221\r\nدربنت 245\r\nدربند 25 ، 245 ، 367 ، 362\r\nدر دوراكى [ يخچال . . . 
  ] 15\r\nدر فك [ كوه . . . 
  ] 181 ، 184\r\nدروازه‌ى ارگ 289\r\nدروازه‌ى خزر 307\r\nدروازه‌ى شميران 282\r\nدروازه‌ى قزوين 233\r\nدروازه‌ى گرگ‌ها 143 ، 151 ، 152\r\nدروازه‌ى نو 236\r\nدره‌ى چيچك 226 ، 309\r\nدرياچه‌ى اروميه 226 ، 309\r\n\r\n","description":"","footnote":"","page_name":" 432 ","page_number":444},
  {"content":"\r\n\r\nدرياچه‌ى شاهى [ اروميه 
  ] 309\r\nدرياى سياه 9 ، 13 ، 15 ، 18 ، 24 ، 29 ، 40 ، 42 ، 44 ، 145 ، 148 ، 153\r\nدرياى نمك 309\r\nدليجان [ ديليژان 
  ] 68 ، 69 ، 71 ، 103\r\nدماوند [ شهر 
  ] 345\r\nدماوند [ كوه 
  ] 212 ، 218 ، 228 ، 237 ، 259 ، 293 ، 307 - 309 ، 343 ، 347 ، 351 ، 355 ، 359 - 361\r\nدمشق 208\r\nدن 387\r\nدنا 308\r\nدوازده حوارى [ كليساى . . . 
  ] 403\r\nدوشان‌تپه 292 ، 294 ، 297 ، 299\r\nدوشنبه بازار 175\r\nدوشيت 393 ، 400 - 402\r\nدوكو - شائودون [ رود . . . 
  ] 385\r\nدوك [ روستا 
  ] 230 ، 231 ، 233\r\nدولت [ خيابان . . . 
  ] 295\r\nدووال [ ديزىپزى . . . 
  ] 255 ، 256\r\nدهخوارقان [ آذرشهر 
  ] 255 ، 256\r\nده شيخ 152\r\nده قشلاق 213\r\nدهلى 257\r\nدياربكر 111\r\nديختائو [ كوه . . . 
  ] 14 ، 390 ، 393\r\nدينار كوه 309\r\nديوسكورياس [ بندر . . . 
  ] 17\r\nر راگا 300\r\nردان [ قبرستان 
  ] 5\r\nرستم‌آباد 171 ، 180 - 183 ، 187\r\nرشت 25 ، 152 ، 157 ، 166 ، 168 ، 169 ، 171 - 176 ، 188 ، 200 ، 212 ، 232 ، 233 ، 241 ، 244 ، 310 ، 335\r\nرم 117 ، 118 ، 258 ، 265\r\nرن [ رود 
  ] 48\r\nروانداوز 244\r\nروجند 286\r\nرودبار 171 ، 183\r\nروستف 391\r\nروس ، روسيه در بسيارى از صفحه‌ها\r\nروم 117 ، 394\r\nرومانى 224\r\nروم شرقى 22 ، 40 ، 86 ، 96 ، 120 ، 395\r\nرى 292 ، 294 ، 299 ، 300 - 303\r\nرينه 347\r\nريوژا 260\r\nريون [ رود . . . 
  ] 16 ، 25 ، 26 ، 28 ، 33 ، 35 ، 39\r\nز زاخان - يورت 389\r\n\r\n","description":"","footnote":"","page_name":" 433 ","page_number":445},
  {"content":"\r\n\r\nزاكاتالى 24\r\nزالاداتلى 379\r\nزانگا [ رود 
  ] 106 ، 110 ، 114 - 116 ، 118\r\nزرگنده 272 ، 273 ، 293\r\nزعيم ؟ 74\r\nزگم 127\r\nزنجان\r\nزنگبار 317\r\nزوگديدى 33\r\nژ ژاپن 258\r\nژران‌چاى ؟ [ ارجيان‌چاى 
  ] 137\r\nژرزل آئول 381\r\nژرژ قديس [ كليسا 
  ] 396\r\nژن 105\r\nژنرال كوتسزبو [ كشتى 
  ] 5 ، 10\r\nژنو 14\r\nژورا 68\r\nژون‌فى [ برج . . . 
  ] 362\r\nس ساخلى 92\r\nساردنى 272\r\nسارى 312\r\nسارىداغ 14\r\nساقانليك 62\r\nسالائوقلينسك [ ايستگاه 
  ] 66\r\nسالتينسكى - موست 375\r\nساليان 157 ، 160\r\nساماچكين 389\r\nسامتاورو 406\r\nسامترديا 32 ، 33\r\nسان‌استفانو 27\r\nساوه 224\r\nسبزه‌ميدان 221 ، 232 ، 238\r\nسبلان 161 ، 192 ، 308\r\nسرآسياب 293\r\nسرچشمه 247\r\nسرخس 335\r\nسفيدرود 171 ، 180 ، 181 ، 183 ، 184 ، 187\r\nسقدرى 45\r\nسلطان مراد سوم [ قلعه‌ى . . . 
  ] 75\r\nسلطنت‌آباد 292 ، 294 ، 296 ، 297\r\nسليپت‌سوسك 390\r\nسمام [ كوه 
  ] 183 ، 189 ، 308\r\nسمرقند 286\r\nسمنوكا 103\r\nسمينتوپولاتينسك 330\r\nسن‌پطرزبورگ 45 ، 53 ، 277 ، 335 ، 408\r\nسنت‌مارى [ كليسا 
  ] 3\r\nسن‌خيتوبل [ صومعه 
  ] 393 ، 399\r\nسند [ رود 
  ] 307\r\n\r\n","description":"","footnote":"","page_name":" 434 ","page_number":446},
  {"content":"\r\n\r\nسن‌دنى [ معبد 
  ] 306\r\nسن‌ژرمن لوكسروا [ كليسا 
  ] 114\r\nسنگال 145\r\nسنگر 171 ، 175\r\nسن‌نيكلا [ كليسا 
  ] 401\r\nسوادكوه 307 ، 359\r\nسوئز [ كانال . . . 
  ] 310\r\nسواستاپول 1 ، 5 ، 7\r\nسوانتى 15\r\nسوانكا [ صومعه 
  ] 103 ، 104\r\nسوبرانى 46\r\nسوتى - تزخوولى [ كليسا 
  ] 393 ، 403 ، 405 ، 406\r\nسوخومى 13 ، 17 ، 24\r\nسور 260 ، 276\r\nسوراخانى 142 ، 147 ، 152 ، 153\r\nسورام 16 ، 31 ، 43 ، 44\r\nسورب اراخيال [ كليسا 
  ] 97\r\nسورب - فركيچ [ كليسا 
  ] 98\r\nسورب - گريگور [ صومعه 
  ] 93 ، 94 ، 96 ، 97\r\nسوريه 1 ، 244\r\nسولاق [ دره 
  ] 381 ، 382\r\nسولالك 45\r\nسومالى 317\r\nسونجا [ رود 
  ] 385 ، 387 ، 389\r\nسويس 68 ، 103 ، 347 ، 393 ، 398\r\nسويل [ اشبيليه 
  ] 92 ، 342\r\nسهند 192 ، 308\r\nسيالان‌كوه 206 ، 207\r\nسيبرى 129 ، 138 ، 371\r\nسيستان 286 ، 313\r\nسينا 243\r\nسيمئون 51\r\nسىمئيس [ دره 
  ] 8\r\nسين‌سيناتى 167\r\nسيون 51 ، 396\r\nسيونى 95\r\nش شاپشاك [ ايستگاه 
  ] 382\r\nشادشاپور 199\r\nشالبوزداغ 14\r\nشام 244\r\nشامل سكايا - دوورا 379\r\nشاه‌آباد 211 ، 217 ، 218\r\nشاه‌داغ 14 ، 103\r\nشاهرود [ شهر 
  ] 242\r\nشاهرود [ رود 
  ] 187 ، 189 ، 190 ، 206\r\nشاهكوه 307 ، 360 ، 361\r\nشاهى 352\r\nشخارا [ كوه 
  ] 32\r\nشروان 138 ، 145 ، 150 - 152\r\nشروين‌ده 211 - 214\r\n\r\n","description":"","footnote":"","page_name":" 435 ","page_number":447},
  {"content":"\r\n\r\nشط العرب 309\r\nشكالكى 7\r\nشكى 50\r\nشماخلينسك 131 ، 138 ، 139\r\nشماخى 25 ، 50 ، 138\r\nشمس العماره 225 ، 254 ، 255 ، 263 ، 264 ، 289\r\nشمكور 129\r\nشميران 292 ، 293\r\nشميران [ خيابان . . . 
  ] 233\r\nشنگلده 337 ، 347 ، 348\r\nشورا [ شهر 
  ] 50 ، 365 ، 377 ، 379\r\nشورا - اوزن [ رود 
  ] 365 ، 381\r\nشوشتر 309\r\nشوملى [ كوه 
  ] 35 ، 42\r\nشه‌دومينيك 142 ، 144\r\nشهرسياه 142 ، 143 ، 147\r\nشيرارود 308\r\nشيراز 241 ، 244 ، 245 ، 291 ، 309 ، 310 ، 313 ، 356\r\nشيريورت 381\r\nشيكوف [ دماغه‌ى . . . 
  ] 143 ، 152\r\nط طالش [ شهر 
  ] 308 ، 325\r\nطاووس‌چاى 125\r\nطاوسك [ طاوس‌چاى 
  ] 123 ، 125\r\nطرابوزان 90 ، 408\r\nطنجه 110 ، 206\r\nطوس 151\r\nع عبدال‌آباد 212\r\nعبد الطالب [ روستا 
  ] 307\r\nعبدالله‌آباد 212\r\nعثمانى 224 ، 243\r\nعراق 152 ، 244\r\nعراق عجم 171 ، 184 ، 192 ، 203 ، 349\r\nعرب [ آبادى 
  ] 139\r\nعربستان 20 ، 145 ، 152 ، 329\r\nعشرت‌آباد 292 ، 296\r\nعشق‌آباد 335\r\nعظيم‌آباد 187 ، 196\r\nعلىآباد 352\r\nعليجوك 309\r\nعمارت بادگير 254 ، 261\r\nغ غازان 168\r\nغرناطه [ گرانادا 
  ] 92\r\nغلاتى [ صومعه 
  ] 31 ، 39\r\nف فارس 241 ، 275 ، 286 ، 297 ، 313\r\n\r\n","description":"","footnote":"","page_name":" 436 ","page_number":448},
  {"content":"\r\n\r\nفرات 77\r\nفرانسه 41 ، 57 ، 68 ، 114 ، 146 ، 158 ، 168 ، 172 ، 178 ، 259 ، 266 ، 272 ، 275 ، 278 ، 281 ، 288 ، 293 ، 305\r\nفراهان 327\r\nفرنگستان 164 ، 216\r\nفلسطين 1\r\nفلوريانر - تور [ كليسا 
  ] 3\r\nفونتانكا 107\r\nفيرورق 334\r\nفيروزآباد 241\r\nفيروزكوه 307\r\nفيلادلفيا 408\r\nفين 328\r\nق قارا - اوزن 367\r\nقارا - كوىسو 375 - 377\r\nقارص 24 ، 25 ، 61 ، 67 ، 72 ، 74 ، 75 ، 77 ، 78 ، 83 ، 118 ، 395\r\nقارص‌چاى 73 - 75 ، 79 ، 81\r\nقارقيلى [ چاپارخانه 
  ] 137\r\nقاضى كوموك 50\r\nقاف 14\r\nقاهره 110 ، 243\r\nقدر [ روستا 
  ] 369\r\nقراباغ 150\r\nقرطبه [ كردووا 
  ] 92 ، 95\r\nقره‌چاى 139\r\nقره‌داش 241\r\nقره‌داغ 79 ، 140 ، 378 ، 379\r\nقره‌سو 137\r\nقره‌سوران 343\r\nقره‌كليسا 71 ، 72\r\nقره - ير 129\r\nقره - يرسك 129\r\nقزاقستان 330\r\nقزقالاسى - قلعه‌ى دختر\r\nقزل آئول 384\r\nقزل آغاج 160\r\nقزل‌اوزن 183\r\nقزل‌تپه 73\r\nقزل‌قيه 14\r\nقزليار 387 ، 388\r\nقزوين 25 ، 174 ، 187 ، 192 ، 196 ، 197 ، 199 - 203 ، 296 ، 211 - 213 ، 223 ، 241 ، 243 ، 310\r\nقسطنطنيه 8 ، 98 ، 110 ، 329 ، 372 ، 408\r\nقصر بلور 254\r\nقصر سليمانيه 211 ، 217\r\nقصر قاجار 292 ، 293\r\nقفقاز در بسيارى از صفحات\r\nقفقاز عليا 22\r\nقفقاز مركزى 18 ، 390\r\n\r\n","description":"","footnote":"","page_name":" 437 ","page_number":449},
  {"content":"\r\n\r\nقلعه‌ى دختر [ قزقالاسى 
  ] 143 ، 150\r\nقلهك 272 ، 293\r\nقم 248 ، 252 ، 253 ، 274 ، 310\r\nقمرى [ كشتى 
  ] 26\r\nقمصر 241\r\nقوبان - كوبان\r\nقوبدن - اوزن 369\r\nقوبه [ كوبا 
  ] 22\r\nقومالى 381\r\nقوم‌سو 385\r\nقونزول 385\r\nقهرود 241 ، 314\r\nك كابل 206 ، 227 ، 285\r\nكاپادوكيا 94\r\nكاپو 386\r\nكاجرى 58\r\nكاخ سپهسالار 280\r\nكاخ سردارها 112\r\nكاخت - كاختى 28 ، 51 ، 57 ، 66 ، 157 ، 399 ، 402\r\nكارادولاك 390\r\nكارو [ رود 
  ] 355\r\nكارون 271 ، 309\r\nكاروانسراى [ ايستگاه 
  ] 68\r\nكازارمى 408\r\nكازانگا [ رود 
  ] 90\r\nكازبك [ منطقه 
  ] 393 ، 395 ، 396 ، 408\r\nكازبك [ كوه قاف 
  ] 14 ، 15 ، 18 ، 22 ، 44 ، 52 ، 390 ، 395 - 397 ، 405\r\nكازرون 241\r\nكازىكوموك 50 ، 366 ، 371 ، 374\r\nكازيميرز 3\r\nكاستلوم كومانيا 394\r\nكاشان 241 ، 243 ، 310 ، 316 ، 328\r\nكاشغر 228\r\nكالا - جانقا - ماكى 369\r\nكالبتر 15\r\nكالم‌بيك - آئول 364\r\nكامبيله [ رود 
  ] 390\r\nكالوقا 377\r\nكته‌پشت 337 ، 351 ، 355\r\nكر [ رود 
  ] 14 ، 20 ، 24 ، 28 ، 44 ، 45 ، 49 ، 51 ، 58 ، 65 - 67 ، 77 ، 137 ، 160 ، 398 ، 402 ، 407 ، 408\r\nكر [ كوه 
  ] 127 ، 128 ، 137\r\nكرازنى موست [ پل سرخ 
  ] 65\r\nكراسنايا - ركا [ رود 
  ] 39 ، 42\r\nكراكوسبرگ 3\r\nكراكوى 1 ، 3\r\nكرام [ رود 
  ] 65\r\nكربت [ كوه 
  ] 378\r\nكربلا 201 ، 248 ، 253 ، 278 ، 301\r\n\r\n","description":"","footnote":"","page_name":" 438 ","page_number":450},
  {"content":"\r\n\r\nكرج 211 ، 217\r\nكرچ 1 ، 11\r\nكردستان 78 ، 183 ، 207 ، 226 ، 313\r\nكرستوايا - گورا [ كوه صليب 
  ] 393 ، 397\r\nكرمان 243 ، 245 ، 302 ، 310 ، 314 ، 354\r\nكرمانشاه 244 ، 327\r\nكرملين 254\r\nكرنال 246\r\nكريمه 1 ، 5 ، 6 ، 9 ، 10 ، 90 ، 272\r\nكسانى 400\r\nكشمير 205 ، 206 ، 243\r\nكعبه 234\r\nكفن‌كول [ قله 
  ] 190\r\nكلالى [ روستا 
  ] 90\r\nكلتور 243\r\nكلشيد [ كولخيس 
  ] 43\r\nكليساى منور 87\r\nكنستانتيسكوى 105\r\nكينر - كوموك 364\r\nكوبا [ قوبه 
  ] 22\r\nكوبا [ رود 
  ] 372\r\nكوبان [ قوبان 
  ] 24 ، 66\r\nكوبان [ رود 
  ] 17 ، 372\r\nكوبى 393 ، 396 ، 397\r\nكوتائيس - كوتائيسى 24 ، 31 ، 33 - 36 ، 38 ، 42 ، 43\r\nكوترى 379\r\nكورا [ - كر 
  ] 14 ، 16\r\nكورنيش 10\r\nكوره - چاى [ چاپارخانه 
  ] 137\r\nكوسيوسكو [ كوه 
  ] 3\r\nكوشتان - تائو 14\r\nكولپى 67 ، 374\r\nكولخيس 17 ، 28 ، 33 ، 43\r\nكول كولائو 385\r\nكوناك - كرانل 72\r\nكوه‌سفيد 395\r\nكويادا 379\r\nكويريلا 43\r\nكهدم 167 ، 171 ، 177 ، 179\r\nكيروف‌آباد 25\r\nكيوردمير 141\r\nكىكىنئيس [ چاپارخانه 
  ] 8\r\nگ گالاوينسكى 45\r\nگاليسى 3\r\nگامززمن 70\r\nگتو [ محله‌ى يهودىها 
  ] 237\r\nگران تئاتر 46\r\nگربنسكوى 388\r\nگرجستان هشت ، 9 ، 14 ، 19 ، 22 ، 28 ، 29 ، 39 ، 44 ، 49 ، 55 ، 58 ، 76 ، 89 ، 95 ، 367 ، 391 ، 393 ، 401 - 404 ، 406 ،\r\n\r\n","description":"","footnote":"","page_name":" 439 ","page_number":451},
  {"content":"\r\n\r\n407\r\nگروزنايا 385\r\nگروزنى 381 ، 385\r\nگروشك [ باشگاه 
  ] 45 ، 46\r\nگز ، بندر 357 ، 360 ، 361\r\nگلستان [ كاخ . . . 
  ] 254 ، 256 ، 257\r\nگلكنده 243\r\nگنجه 24 ، 25 ، 41 ، 127 ، 131 ، 134 ، 150\r\nگنجه [ رود 
  ] 131\r\nگواداراما 299\r\nگودائور 393 ، 397\r\nگورى 44\r\nگوك - چاى 129 ، 139\r\nگوكچه [ درياچه 
  ] 14 ، 103 - 105 ، 123\r\nگومر 81\r\nگونيب 25 ، 363 ، 367 ، 373 - 378\r\nگوىتپه 66\r\nگيلان 141 ، 171 - 173 ، 176 ، 177 ، 179 ، 182 ، 184 ، 241 ، 275 ، 312 ، 335 ، 361\r\nگيليارد 345\r\nل لاپتارى [ گردنه 
  ] 15\r\nلاپوئرتادل‌سول 240\r\nلاتاكيه 244\r\nلار [ رود 
  ] 293 ، 337 ، 346\r\nلار [ شهر 
  ] 243\r\nلار - آقسو 67\r\nلارس 393 ، 394\r\nلاگرت [ چشمه‌ى آب‌گرم 
  ] 69 ، 70\r\nلاله‌زار 230 ، 231\r\nلبنان 206\r\nلرستان 309\r\nلزگيستان 364\r\nلندن 32 ، 251 ، 252 ، 266 ، 284 ، 309 ، 335\r\nلنكران 16 ، 22 ، 46 ، 157 ، 161 ، 162 ، 361\r\nلنيناكان 25 ، 69 ، 81\r\nلنين‌گراد 131\r\nلوار 178\r\nلواسترند 240\r\nلواشا - كنت 363 ، 369 ، 373 ، 379\r\nلهستان 3 ، 54 ، 90\r\nلياكى 131 ، 140\r\nليندن 149\r\nليواديا 9\r\nم مادريد 186 ، 292 ، 299\r\nمارسى 146\r\nمارينانواوا 295\r\nمارين فلد 53\r\n\r\n","description":"","footnote":"","page_name":" 440 ","page_number":452},
  {"content":"\r\n\r\nمازندران 241 ، 275 ، 293 ، 297 ، 307 ، 313 ، 326 ، 335 ، 343 ، 349 ، 351 ، 361\r\nماسيس‌لرن [ آرارات 
  ] 109\r\nمالاكف [ گورستان 
  ] 5\r\nمالت 161 ، 166\r\nماوراء خزر 362\r\nماوراء قفقاز 1 ، 23 ، 24 ، 45 ، 55 ، 81 ، 84 ، 89 ، 146 ، 312 ، 368\r\nماورياك چاى 91\r\nمايان - تاتائول [ رود 
  ] 385\r\nمتسخت 44\r\nمتسختا 393 ، 402 - 404 ، 406 ، 407\r\nمتكى - سقدرى [ كليسا 
  ] 45 ، 48 ، 51\r\nمجارستان 90 ، 338\r\nمخاچ‌قلعه [ - پطروفسك 
  ] 363\r\nمدرسه‌ى شاه [ دارالفنون 
  ] 254 ، 264\r\nمديترانه 10 ، 146 ، 148 ، 306\r\nمدينه 228 ، 377\r\nمراكش 206 ، 260\r\nمرداب 157 ، 163 - 165\r\nمرو 149 ، 335 ، 336\r\nمريم مقدس [ كليسا 
  ] 98\r\nمزرعه 187 ، 192\r\nمسجد جامع 199 ، 201 ، 202 ، 205\r\nمسجد سپهسالار 280\r\nمسجد شاه 199 ، 204 ، 205 ، 221 ، 229\r\nمسجد شاه‌عباس 131 ، 132\r\nمسجد فاطمه 143 ، 151 ، 152\r\nمسجد قرطبه 95\r\nمسقط 333\r\nمسكو 2 ، 45 ، 72 ، 77 ، 144 ، 254 ، 285 ، 360 ، 406\r\nمسكوى [ دولت 
  ] 77\r\nمسلم آئول 368\r\nمشاع [ مشاء 
  ] 337 ، 345\r\nمشهد 149 ، 201 ، 202 ، 206 ، 227 ، 243 ، 248 ، 258 ، 279 ، 310 ، 335\r\nمشهدسر 337 ، 338 ، 355 - 359\r\nمصر 141 ، 206 ، 310 ، 404\r\nمعبد آتش جاويدان 143 ، 152\r\nمغان 24 ، 131 ، 141\r\nمغرب 206\r\nمغستان 314\r\nمقدونيه 41\r\nمكران 243 ، 314\r\nمكزيك 407\r\nمكه 201 ، 206 ، 227 ، 228 ، 234 ، 278 ، 329 ، 377\r\nملتى [ ايستگاه 
  ] 393 ، 398\r\nملك - كواژ 74\r\nملوك‌بند [ گردنه 
  ] 337 ، 348\r\nمنجيل 171 ، 184 ، 185 ، 187\r\nمنچستر 166\r\n\r\n","description":"","footnote":"","page_name":" 441 ","page_number":453},
  {"content":"\r\n\r\nمنصورآباد 337 ، 356\r\nموريتانى 260\r\nموزه‌ى جديد 254\r\nموناكو 10\r\nمون‌بلان 14\r\nمونت‌كارلو 10\r\nمونس هفت\r\nمهارلو [ درياچه . . . 
  ] 309\r\nمهرداد [ تپه‌ى . . . 
  ] 12\r\nميانكاله 360\r\nميانه 188 ، 349\r\nميخائيلوفسك 335 ، 338 ، 357 ، 361\r\nميخائيلوفسكى [ بندر ، پارك 
  ] 143 ، 145\r\nميدان توپخانه 221 ، 225 ، 229 - 231 ، 233 ، 237 ، 254 ، 255\r\nميدان شاه 221 ، 237 ، 238 ، 255\r\nميدان مشق 221 ، 320\r\nميلان 144 ، 280\r\nمينگرليا 31 ، 32 ، 33 ، 42\r\nمينگه چوير 131 ، 137 ، 138\r\nن ناپل 10 ، 69 ، 251 ، 295\r\nناتسيخوارى [ قصر . . . 
  ] 393 ، 407\r\nنادرشاه [ ايستگاه 
  ] 123 ، 128\r\nنارنج‌خانه ، نارنجستان 254 ، 258 ، 259\r\nنارين قلعه 45 ، 49 ، 52 ، 110\r\nنانت 178\r\nنايب السلطنه [ خيابان 
  ] 237 ، 255\r\nنتردام دولاشاپل 96 ، 97\r\nنجف 206\r\nنجف‌آباد 292 ، 294 ، 297 ، 299 ، 303 ، 390\r\nنذران ؟ 390\r\nنظاميه [ كاخ 
  ] 283\r\nنقاره‌خانه [ خيابان 
  ] 237 ، 238 ، 249\r\nنگارستان 269 ، 280 ، 282 ، 284 ، 299\r\nنوخا ، نوخى 50 ، 138\r\nنوو - روسيسك [ بندر . . . 
  ] 12\r\nنووسناكى 32\r\nنوونيكولائوسكا 107\r\nنويّى 48\r\nنياوران 292 ، 297\r\nنيريز 309\r\nنيس 10\r\nنيسه [ - ايزنيك 
  ] 86\r\nنيكيتينا 70\r\nنينوا 300\r\nنيوانگلند 144\r\nنيويورك 144\r\nو واگارشاپات [ دشت . . . 
  ] 109 ، 117\r\nوالكف [ كشتى 
  ] 357 ، 359\r\n\r\n","description":"","footnote":"","page_name":" 442 ","page_number":454},
  {"content":"\r\n\r\nوال‌مورانزا 398\r\nورشو 110\r\nوروشيلوسك [ استاوروپول 
  ] 372\r\nوزوو 295\r\nولادى قفقاز 2 ، 13 ، 21 ، 25 ، 364 ، 372 ، 379 ، 381 ، 390 ، 391 ، 393 ، 409\r\nولگا 169 ، 364\r\nولوشيسكا 4\r\nونيز 244\r\nوورا [ دره‌ى . . . 
  ] 19\r\nوورتمبرگ 47 ، 50\r\nووژ 68\r\nويامالا 347 ، 394\r\nويتزيرى [ قله 
  ] 14\r\nويشكا 389\r\nويكتور امانوئل [ گالرى 
  ] 144\r\nوين 248 ، 288 ، 371 ، 409\r\nه هانور 149\r\nهاوانا 237\r\nهتل اروپا 47\r\nهتل امريكا 61 ، 72\r\nهتل ايتاليا 142\r\nهتل پروو 211 ، 241 ، 343\r\nهتل تفليس 129\r\nهتل دوفرانس 219\r\nهتل روسيه 10\r\nهتل ژرمانيا 364\r\nهتل قفقاز 47\r\nهتل لندن 4 ، 47 ، 408\r\nهتل وتسل 5 ، 6\r\nهرات 50 ، 149 ، 206 ، 227 ، 244 ، 257 ، 261 ، 285 ، 286 ، 335\r\nهراز 307 ، 337 ، 347 ، 349 - 351\r\nهرمز 225 ، 237 ، 242\r\nهزاوه 327\r\nهلند 115 ، 157 ، 224\r\nهلنندورف 131 ، 133\r\nهمدان 244 ، 300 ، 309 ، 310 ، 344 ، 351\r\nهند ، هندوستان 117 ، 119 ، 121 ، 155 ، 185 ، 205 ، 206 ، 209 ، 223 ، 236 ، 243 ، 257 ، 259 - 261 ، 277 ، 281 ، 285 ، 287 ، 297 ، 310 ، 312 ، 330 ، 336\r\nهند - اروپا 56 ، 107 ، 197 ، 266 ، 310\r\nهند انگليس 285\r\nهند شرقى 148\r\nهولتار 98\r\nهيماليا 14 ، 306\r\nى ياراق - سو 384\r\nياگلونجينسك 62\r\n\r\n","description":"","footnote":"","page_name":" 443 ","page_number":455},
  {"content":"\r\n\r\nيالتا 1 ، 6 ، 9 ، 10\r\nيامان - سو 384\r\nيزد 49 ، 243 ، 263 ، 296 ، 302 ، 310\r\nيليزاوتپول [ گنجه 
  ] 24 ، 25 ، 41 ، 123 ، 129 ، 131 ، 134 ، 136\r\nينگى امام 211 ، 214 ، 216\r\nينىمحله 231\r\nيورا [ دره‌ى . . . 
  ] 399\r\nيونان 17 ، 26 ، 27 ، 81 ، 158 ، 161 ، 174 ، 295\r\nيهودىمحله 236\r\n\r\nفهرست نام‌هاى نژادها ، سلسله‌ها ، قوم‌ها ، خاندان‌ها ، دين‌ها ، زبان‌ها و . . .\r\nآ آبخاز ، آبخازى 13 ، 18 ، 35\r\nآبسوا 18\r\nآديگه 17 ، 18 ، 20\r\nآريايى 17 ، 109 ، 155 ، 313 ، 329\r\nآسى 23\r\nآلان 23\r\nآلبانيايى 111\r\nآوار 1 ، 20 ، 21 ، 363 ، 365 ، 366 ، 368 - 370 ، 372 ، 379 ، 384 ، 401\r\nالف ابرك 386\r\nاتابكان آذربايجان 89\r\nارمنى در بسيارى از صفحه‌ها\r\nاسلاو 21 ، 68\r\nاسماعيليه 209\r\nاشكانى 300\r\nانگليش 363\r\nاوبى 21\r\nاوست ، اوستى 21 ، 22 ، 23 ، 51 ، 365 ، 366 ، 393 ، 395 - 398\r\nايبريايى 19 ، 92\r\nايرون 23\r\nايلاتى 211 ، 213 ، 228 ، 305 ، 314 ، 322\r\nايمرتيايى 19 ، 36 ، 37 ، 40 ، 42\r\nاينگوش 21 ، 381 ، 385 ، 390\r\nب بابى 331\r\nبابيه 332\r\nباطنى 206 ، 207\r\nباگراتيد [ خاندان . . . 
  ] 88\r\nبختيارى 314 ، 323\r\n\r\n","description":"","footnote":"","page_name":" 444 ","page_number":456},
  {"content":"\r\n\r\nبربرى 340\r\nبرهمايى\r\nبلوچ 229 ، 259 ، 314\r\nپ پارسى 21 ، 155 ، 313\r\nپروتستان 114 ، 115\r\nپروتستانتيسم 118\r\nپروسى 6 ، 283 ، 288\r\nپشا [ قوم . . . 
  ] 19\r\nپشتو 22\r\nپلاستونى 386\r\nپهلوى 314\r\nت تات 22\r\nتاتار 2 ، 5 ، 7 ، 9 ، 10 ، 24 ، 45 ، 49 - 51 ، 53 ، 59 ، 65 ، 67 - 71 ، 74 ، 89 ، 123 ، 125 ، 126 ، 131 - 133 ، 138 ، 139 ، 143 ، 144 - 146 ، 226 ، 228 ، 229 ، 313 ، 359 ، 362 ، 363 ، 365 ، 407\r\nتاتيش 22\r\nتاجيك 22 ، 305 ، 314 ، 318\r\nترك 11 ، 12 ، 18 ، 24 ، 27 ، 28 ، 44 ، 51 ، 72 ، 74 ، 76 ، 77 ، 83 ، 90 ، 110 ، 162 ، 168 ، 172 ، 201 ، 228 ، 245 ، 271 ، 293 ، 305 ، 313 ، 314 ، 329 ، 372\r\nتركمن 150 ، 164 ، 213 ، 227 - 229 ، 281 ، 288 ، 321 ، 329 ، 330 ، 360\r\nتسنن 329 ، 330\r\nتشيع 51 ، 305 ، 329\r\nتكلو ، تكه‌لو 59\r\nتورانى 313 ، 329\r\nتوش 20\r\nج جلاير 313\r\nجنوايى 11 ، 40\r\nچ چاوچاوادزه [ خاندان . . . 
  ] - چاوچاوادزه\r\nچچن 1 ، 21 ، 365 ، 372 ، 381 - 385 ، 390\r\nچركس ، چركسى 12 ، 17 ، 18 ، 28 ، 51 ، 91 ، 139 ، 228\r\nح حزب داشناك 51\r\nحسونيت [ ها 
  ] 118\r\nخ خوزور [ ها 
  ] 20 ، 393 ، 399\r\nد دوخوبور [ ها 
  ] 73 ، 74\r\n\r\n","description":"","footnote":"","page_name":" 445 ","page_number":457},
  {"content":"\r\n\r\nدودون 117\r\nر رخجى 245\r\nريشوند 185\r\nز زردشتى 22 ، 230 ، 238 ، 246 ، 293 ، 302 ، 313 ، 314 ، 330 ، 403\r\nزند [ زبان 
  ] 22\r\nژ ژرمن 24\r\nس ساسانى 199 ، 245 ، 299 ، 300 ، 403\r\nسامى 23 ، 313\r\nسانسكريت 109\r\nسلجوقى 40 ، 88\r\nسلوكى 300\r\nسمباطوران 97\r\nسنى 20 ، 24\r\nسوان [ قوم . . . 
  ] 19 ، 25\r\nش شاهسون 228\r\nشداديان 92 ، 96\r\nشوزور 20\r\nط طالش ، طالشى 22 ، 160 ، 162 ، 172\r\nطاهريان 245\r\nع عباسى ، عباسيان 200\r\nعثمانى 8 ، 18 ، 21 ، 270 - 272 ، 329\r\nعرب ، عربى 12 ، 17 ، 76 ، 111 ، 172 ، 245 ، 301 ، 313 ، 314 ، 329\r\nعلوى 342\r\nعلى اللهى 332\r\nغ غورى 19\r\nف فلاماندى 9\r\nق قاجار ، قاجاريه 150 ، 217 ، 222 ، 233 ، 290 ، 294 ، 310 ، 313 ، 340\r\nقپچاق 40\r\nقزاق 61 ، 65 ، 66 ، 69 ، 72 ، 73 ، 76 ، 100 ، 111 ، 129 ، 138 ، 149 ، 229 ، 321 ، 336 ، 381 - 383 ، 385 - 389\r\nك كاباچى 21\r\n\r\n","description":"","footnote":"","page_name":" 446 ","page_number":458},
  {"content":"\r\n\r\nكاباردن 393\r\nكاباردى 18\r\nكاتزول [ كارتول 
  ]\r\nكاتوليك 35 ، 82 ، 105 ، 117 ، 185 ، 224 ، 231\r\nكارتول 19 ، 20 ، 38 ، 39 ، 367 ، 402\r\nكازتول 402\r\nكافا 11\r\nكرد 21 ، 25 ، 50 ، 61 ، 73 ، 76 - 78 ، 84 ، 107 ، 111 ، 119 ، 185 ، 219 ، 245 ، 288 ، 314\r\nكرمانچى 78\r\nكلفت 158\r\nكليف دولينگ 407\r\nكوموك 371\r\nگ گبر 154 ، 155 ، 292\r\nگرجى در بسيارى از صفحه‌ها\r\nگروزى 19\r\nگريگورى 82 ، 117 ، 118\r\nل لاز [ قوم 
  ] 19 ، 76\r\nلازاريست 231\r\nلر 314\r\nلزگى 1 ، 17 ، 20 ، 21 ، 51 ، 139 ، 363 - 365 ، 368 ، 372 - 373 ، 381 ، 384\r\nم ماد 313\r\nمالاكان 68 ، 70 ، 73 ، 74 ، 105 - 107\r\nمسلمان در بسيارى از صفحات\r\nمسيحى در بسيارى از صفحات\r\nمغول 257 ، 301 ، 313\r\nمقدونى 245 ، 330\r\nملاحده 207\r\nمور 260\r\nمينگرلى 26 ، 36 ، 38\r\nن نسطورى 230\r\nنُصيرى 332\r\nنقشبنديه 20 ، 374\r\nو وهابى 20\r\nه هائيكان 117\r\nهايك 23\r\nهخامنشى 14\r\nهند - اروپانى [ نژاد 
  ] 23\r\n\r\n","description":"","footnote":"","page_name":" 447 ","page_number":459},
  {"content":"\r\n\r\nهوسنت [ خاندان 
  ] 97\r\nهون 11\r\nيانكى 144 ، 167\r\nيموت 360\r\nيهودى 3 ، 4 ، 39 ، 54 ، 55 ، 90 ، 227 ، 230 ، 265 ، 302 ، 402\r\n\r\nفهرست نام‌هاى كتاب‌ها ، مجله‌ها ، روزنامه‌ها ، آثار نقاشى ، آثار موسيقى و . . .\r\nآ آثار البلاد و اخبار العباد 212 ، 221\r\nآخرين شام مسيح [ تابلوى نقاشى 
  ] 93\r\nآدمها و آيينها در ايران 169 ، 267 ، 273\r\nآرارات [ مجله 
  ] 122\r\nآسياى هفت‌سنگ 280\r\nالف ابرهايى در مشرق زمين [ سفرنامه 
  ] 57\r\nاختر [ روزنامه 
  ] 254 ، 267\r\nاستابات ماتر 283 ، 342\r\nاطلاع [ روزنامه 
  ] 254 ، 265 ، 266\r\nاميركبير و ايران 164 ، 248 ، 264 ، 327 ، 328\r\nانجيل 96 ، 98\r\nايران [ روزنامه 
  ] 265 ، 268\r\nايران امروز [ سفرنامه 
  ] 195 ، 267\r\nايرانشهر 89\r\nايران و قضيهء ايران هشت ، نه ، 334\r\nايمدى [ روزنامه 
  ] 38\r\nايوريا [ روزنامه 
  ] 38\r\nب بچه‌هاى كاپيتان گرانت 122\r\nپ پيروزى ونوس [ اثر نقاشى 
  ] 263\r\nت تاجگذارى فون [ اثر نقاشى 
  ] 263\r\nتاريخ ارمنستان 89\r\nتاريخ جان‌بول 271\r\nتاريخ رجال 290 ، 334\r\nتاريخ مؤسسات تمدنى جديد در ايران 224\r\nتايمز [ روزنامه 
  ] 57 ، 266\r\nتحقيقات جغرافيايى راجع به ايران 307\r\nتورات 98 ، 99 ، 123 ، 185 ، 258\r\nج جرج‌نامه 330\r\n\r\n","description":"","footnote":"","page_name":" 448 ","page_number":460},
  {"content":"\r\n\r\nجغرافى جهان براى خردسالان 144\r\nح حضرت مريم روى كرسى [ اثر نقاشى 
  ] 265\r\nحماسه‌ى پلنگينه‌پوش 37\r\nحماسهء يپرم 48\r\nحول‌وحوش بروكسل [ اثر نقاشى 
  ] 259\r\nخ خاتون هفت قلعه 150\r\nخاطرات جوانى ماكسيم دوكان 182\r\nخاطرات حاج سياح 214 ، 263\r\nد داستانهاى هزار و يكشب 190 ، 199 ، 239 ، 244 ، 276\r\nدايرة المعارف فارسى مصاحب 23 ، 29 ، 33 ، 74 ، 305 ، 308 ، 404\r\nدروبا [ روزنامه 
  ] 38\r\nدستورزبان فارسى شودزكو 136\r\nديپلماتها و كنسولهاى ايران و انگليس 270\r\nر ريشارد در فلسطين [ تصوير 
  ] 261\r\nز زبور 87\r\nس سفرنامهء ابودلف در ايران 308\r\nسفرنامهء امين الدوله 192\r\nسفرنامهء صنيع الدوله 129 ، 137 ، 139 ، 152\r\nسفرنامهء فرهاد ميرزا معتمد الدوله 127 ، 137 ، 212\r\nسفرنامهء ناصر الدين شاه به فرنگ 48 ، 129 ، 212\r\nسفرنامهء ماركوپولو 209\r\nسياست و اقتصاد عصر صفوى 306\r\nش شاهنامه 184 ، 246\r\nشرح زندگانى من 252\r\nشهرياران گمنام 89 ، 92 ، 93 ، 96\r\nع عقايد النساء 79\r\nف فارن پيپرز 266\r\nفدر ، تراژدى راسين 341\r\nفرهنگ آنندراج 332\r\n\r\n","description":"","footnote":"","page_name":" 449 ","page_number":461},
  {"content":"\r\n\r\nفرهنگ اساطير يونان و روم 29 ، 33\r\nفرهنگ معين 305\r\nق قرآن 112 ، 125 ، 135 ، 196 ، 202 ، 241 ، 247 ، 316 ، 318 ، 330 - 332 ، 371\r\nقفقاز و ايران نه ، ده ، 209\r\nقلاع اسماعيليه در رشته‌كوه‌هاى البرز 206\r\nك كارمن ، [ اپرا 
  ] 367\r\nكاوه [ مجله 
  ] 20 ، 374 ، 399\r\nكرانهء زويدكت [ اثر نقاشى 
  ] 259\r\nكليات تاريخ تمدن جديد 267 ، 280\r\nگ گوسفندان [ اثر نقاشى 
  ] 259\r\nل لاپاترى [ روزنامه 
  ] 267\r\nلاروس بزرگ 74 ، 263 ، 300 ، 308\r\nلغتنامهء دهخدا 23 ، 49 ، 305\r\nم مذاهب و فلسفه در آسياى وسطى 332\r\nمسافرت به كشورهاى الحاقى 135\r\nمعتقدات و آداب ايرانى 79\r\nملك مقرب سن‌ميشل در حال پيروزى بر ابليس [ اثر نقاشى 
  ] 265\r\nن نزهة القلوب 50 ، 199\r\nنيرنگستان 79\r\nو وداع سن مارودوتو [ نقاشى 
  ] 261\r\nوطن [ روزنامه 
  ] 254\r\nى يك جهانگرد در قفقاز 136\r\n\r\nفهرست بعضى از اصطلاحات ويژه\r\nآ آئول 369 ، 374 ، 378 ، 379 ، 384 ، 385\r\nآتامان [ رئيس قبيله 
  ] 388\r\nآتشكده 302\r\n\r\n","description":"","footnote":"","page_name":" 450 ","page_number":462},
  {"content":"\r\n\r\nالف ابو الهول 256\r\nاريستاف [ امير 
  ] 400\r\nاسترلتسىا [ اولين ارتش منظم روسى 
  ] 387\r\nامام جمعه 290 ، 318 ، 330 ، 339\r\nب برج خاموشى 302\r\nبست 298\r\nبيگلربيگى 317 ، 323\r\nپ پاريا 236\r\nپشم زرين 17 ، 26 ، 33\r\nپنكه 213\r\nپير كوهستان [ شيخ الجبال 
  ] 207 ، 209\r\n« پيشكش » ، پيشكشى 278\r\nت تاجرباشى 357\r\nتخت روان 341\r\n« تشخص » 253 ، 254\r\nتعزيه 262 ، 337 ، 342 ، 356\r\nتمثال همايون 258\r\nتوپ مرواريد 221\r\nج جمجمهء سنت ريپسيم 121\r\nخ خواجه‌باشى 274\r\nد داروغه 247 ، 317\r\nدخمه 302\r\n« درى » [ زبان . . . 
  ] 265\r\nر راسكولنيك 82\r\nريشتا 171\r\nز زنبورك 322\r\nزورخانه 290 ، 291\r\nس « ساتراپ » 317\r\nسامتاورو [ اسقف‌نشين 
  ] 393\r\nسپهسالار اعظم 278\r\nسلام رسمى 282\r\nسلام شاهانه 269\r\nسلطان سفيد 336\r\nسوزرن 388\r\n\r\n","description":"","footnote":"","page_name":" 451 ","page_number":463},
  {"content":"\r\n\r\nسوزمانى 195 ، 211 ، 215 ، 216 ، 228\r\nش شاطر 227 ، 327\r\nشاهزاده [ مراسم روز قربان 
  ] 284\r\nشاهنشاه 96\r\nشركت زيگلر 166 ، 248\r\nشركت قفقاز و مركور 142 ، 337 ، 356 - 361\r\nشركت وورث و زيگلر 166\r\nشوشكه 245 ، 389\r\nشيخ الاسلام 330\r\nشيرينكا 390\r\nص « صادر » 318 ، 325\r\nصدر الصدور 331\r\nصندوق شكايات 325 ، 326\r\nصوفى 331\r\nع عرب [ نوعى لوطى 
  ] 251\r\nعرف 371\r\nعيد قربان 269 ، 282 ، 289\r\n« عيش‌خانه » 258 ، 259\r\nف فراش 251 ، 253 ، 283 ، 326\r\nفراماسون 331\r\nفلامنكو 216\r\nفلكه 229\r\nفوفائيكا 390\r\nق قبه\r\nقره‌چادر 194\r\nقره‌چى 194 ، 195\r\nقنات 305\r\nك كاتوليكوس [ جاثليق 
  ] 94 ، 95 ، 117 ، 120 ، 121 ، 403 ، 404 ، 406\r\n« كتمان » 305 ، 332\r\nكدخدا 317\r\nكشتى نوح 121 ، 122 ، 308\r\nكلانتر 317\r\nكلاه‌فرنگى 109 ، 116 ، 217 ، 218 ، 294\r\nكليجه 281\r\nكورگان 382\r\nكوه مقدس 109 ، 308\r\nگ گاو روش 251\r\n\r\n","description":"","footnote":"","page_name":" 452 ","page_number":464},
  {"content":"\r\n\r\nگراندلژ 331\r\nگيلانشاه 179\r\nل لاتسارونى 251\r\nلژ 331\r\nلژيون دونور 278\r\n« لواش » 344\r\nلوطى 221 ، 235 ، 239 ، 247 ، 251\r\nلوطىباشى 227\r\nم مجتهد 48 ، 331 ، 339\r\nمداخل 269 ، 305 ، 315 ، 317 ، 319 ، 325\r\nمراسم قربانى 282 ، 284\r\nمريضخانه 322\r\nمستوفى 289\r\nمطران ، مطرانى 98\r\nملك الشعرا 290\r\nملك مقرب 300\r\nموبدان 154 ، 155 ، 330\r\nموسيقى هزار ساله 221 ، 238\r\nميرزا [ ها 
  ] 239 ، 314 - 316 ، 358\r\nميرون [ روغن متبرك 
  ] 109 ، 120\r\nن نچل‌نيك 91 ، 100\r\nنسقچىباشى 229\r\nنشان ستاره هندوستان 278\r\nنقاره‌خانه 238 ، 249\r\nه هفت‌خان [ رستم 
  ] 116\r\nهوم 155\r\nى ياتاقان 245\r\n\r\n","description":"","footnote":"","page_name":" 453 ","page_number":465},
  {"content":"\r\n . \r\n","description":"","footnote":"","page_name":" 454 ","page_number":466},
  {"content":"\r\n . \r\n","description":"","footnote":"","page_name":" 455 ","page_number":467},
  {"content":"\r\n . \r\n\r\n","description":"","footnote":"","page_name":" 456 ","page_number":468}
  ]