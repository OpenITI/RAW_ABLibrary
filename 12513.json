[
  {"content":"\r\n\r\nبسم الله الرحمن الرحيم\r\nقال الله الحكيم\r\nولقد آتيناك سبعا من المثاني والقرآن العظيم .\r\nآية 87 از سورة حجر\r\n\r\n","description":"","footnote":"","page_name":" 581 ","page_number":1},
  {"content":"\r\n\r\nسورة الفاتحة\r\nمكية وآياتها ( 7 )\r\nبسم الله الرحمن الرحيم ( 1 ) الحمد لله رب العالمين ( 2 ) الرحمن الرحيم ( 3 ) ملك يوم الدين ( 4 ) إياك نعبدو وإياك نستعين ( 5 ) اهدنا الصراط المستقيم ( 6 ) صراط الذين أنعمت عليهم غير مغضوب عليهم ولا الضالين ( 7 )\r\n\r\n","description":"","footnote":"","page_name":" 582 ","page_number":2},
  {"content":"\r\n\r\nتقديم كتاب\r\nبنام نامى ، وآستان پرشكوه وسامى خواجة كائنات وبرگزيدهء موجودات وغايت عروج كمالى ومظهر جامع أسماء وصفات لايزالى ، مثل اعلاى الهى ، وب هيولاى عوالم مامنتاهى ، روح الأرواح ونور الأشباح ، خورشيد تابان افقهاى غيب ، وماه فروزان در ظلمت هر شبهه وريب ، ظهور حقيقت وجود ، وعين شاهد ومشهود ، مبدء أنوار أزلي ومنتهاى معرفت بذات لايزالى ولم يزلي ، متن صحف وكتب أنبياء ورسل أقدم ، المتعلم في مدرس \" علمك ما لم تكن تعلم \" كلمهء تامهء سبحات رباني ، ومنبع رحيق فيوضات سبحانى ، صفاى لطيفهء جان ودل ، ونبى دل آگاه ، پيش از تخمير آدم از آب وگل ، معنى لفظ كائنات وروح صور مخترعات ، حقيقت وجود جواهر وأعراض ، وصورت كل معاني وأغراض ، مهبط أنوار جبروت ، ومنزل أسرار ملك وملكوت ، عرش رحماني ذات وكرسى مستقر أسماء وصفات ، جلوگاه حقائق لاهوت ومظهر رقايق ودقايق ناسوت ، فلك اطلس الوهيات ، ومنظقه البروج ربوبيات ، شمس العلم والدرايه ، وبدر الكمال والهداية ، نسيم ووندهء نفس الرحمان ، وخاكسار عبوديت حي سبحان ، صراط مستقيم وحبيب الله البارىء وپرده نشي حريم وصال كردگارى ، مقرب بارگاه دنى فتدلى وواصل مقام قاب قوسين أو أدنى ، نائل به أكمل مراتب برد اليقين ، وقائل به \" لي مع الله حالات : در خلوت عز وتمكين ، سيد كونين وصفوت ثقلين ، مظهر كامل حقيقت وجوب در امكان وحد مشترك بين قديم وحدثان ، آيات بينهء كل آفاق ، ومبعوث در إتمام مكارم اخلاق ، خازن علم وأسرار مخزون ، وطلسم رموز وراموز حقائق\r\n\r\n","description":"","footnote":"","page_name":" 583 ","page_number":3},
  {"content":"\r\n\r\nمكنون ، ضياء ظاهر ونور باهر ، رسول مبشر ونبى منذر ، صاحب سريرت وسيرت پاك ومخاطب بخطاب الهى : \" لولاك لما خلقت الأفلاك \" سيدنا في الوجود وصاحب لواى حمد ومقام محمود ، عقل أول وروح أعظم ، پيغمبر أكرم ونبي معظم ، قائد الإنس والجان ، وأشرف خلائف الرحمان ، خاتم الأنبياء والمرسلين ورحمة واسعة للعالمين ، واسطة نصب آدم صفى ، بمنصب اصطفى ، المرسوم بمحمد واحمد ومطفى - صلوات الله وسلامه عليه وعلى آله الطيبين الطاهرين ، من الآن إلى قيام يوم الدين - اين تأليف منيف را ، كه به \" تمهيد المباني در تفسير سورهء سع المثاني \" موسوم است ، از بسملة تا ولا الضالين ، بمثابهء هديه اى فاخر وگزين ، بدان رسول امين وسفير رب العالمين ، تقديم ميدارم .\r\nتهران - سال هزار وسيصد وهشتاد ودو ، دوازدهم ماه فروردين\r\nغلامحسين رضانژاد \" نوشين \"\r\n\r\n","description":"","footnote":"","page_name":" 584 ","page_number":4},
  {"content":"\r\n\r\nبسمه تعالى شأنه الحكيم\r\nجلد دوم\r\nتمهيد المباني يا تفسير كبير بر سورهء سبع المثاني\r\nتأليف غلامحسين رضانژاد \" نوشين \"\r\n\r\n","description":"","footnote":"","page_name":" 585 ","page_number":5},
  {"content":"\r\n\r\nرضانژاد ، غلامحسين ، 1313 -\r\nتفسير بر سوره حمد يا فاتحه الكتاب ، موسوم به : تمهيد المباني ، يا ، تفسير كبير بر سوره سبع المثاني / تاليف غلامحسين رضانژاد نوشين . - - تهران : الزهرا ( س ) ، 1382 .\r\n2 ج .\r\n( دوره ) ISBN : 964 - 6069 - 31 - 2\r\n( ج . 1 ) ISBN : 964 - 6069 - 29 - 0\r\n( ج . 2 ) ISBN : 964 - 6069 - 30 - 4\r\nفهرستنويسى بر أساس اطلاعات فيپا .\r\nعنوان ديگر : تمهيد المباني ( تفسير كبير بر سوره سبع المثاني ) .\r\n1 . تفاسير ( سوره فاتحه ) . 2 . تفاسير شيعه - - قرن 14 . 3 . تفسير - - تاريخ . 4 . قرآن - - اعجاز . الف . عنوان . ب . عنوان : تمهيد المباني . ج . عنوان : تفسير كبير . د . عنوان : سوره سبع المثاني . ه - . عنوان : فاتحه الكتاب . و . عنوان : تمهيد المباني ( تفسير كبير بر سوره سبع المثاني .\r\n7 م 55 ر / 12 / 102 BP\r\n18 / 297\r\n1382\r\nكتابخانه ملى إيران / 26705 - 82 م\r\nنام كتاب : تمهيد المباني ، تفسير كبير بر سورهء سبع المثاني .\r\nمؤلف : آقاى غلامحسين رضانژاد \" نوشين \" .\r\nناشر : انتشارات الزهراء ، تفلن 3907699 .\r\nحروف چينى : گنيجينه .\r\nويراستار : مؤلف كتاب .\r\nتيراژ : پنج هزار مجلد ، دورهء دو جلدي .\r\nچاپ وصحافي : مؤسسهء چاپ ونشر علامهء طباطبايى .\r\nتاريخ چاپ أول : بهار سال 1383 شمسي .\r\n\r\n","description":"","footnote":"","page_name":" 586 ","page_number":6},
  {"content":"\r\n\r\n\r\nجلد دوم\r\n\r\nباب سوم در تفسير الرَّحْمنِ الرَّحِيمِ\r\n\r\n","description":"","footnote":"","page_name":" 587 ","page_number":7},
  {"content":"\r\n\r\n\r\nفصل اوّل در معنى واشتقاق ايندو اسم\r\nدو اسم رحمان ورحيم كه مشتقّ از رحمتند ، بر وزن ندمان ونديم وفعلان وفعيل بوده ورحمت صفتي است ذاتي وبمعناى مهربانى ورقّت وانعطاف الهى آمده ، وتوصيف اللّه بصفت رحمت از قبيل اطلاق سبب بر مسبّب ميباشد ؛ ورحمان را اسم خاصّ ورحيم را اسم عامّ دانسته‌اند ؛ كه بمعنى ثبات وبقاء بوده وبدين دليل ميتوان رحيم را صفت انسان ذو الرّحمه آورد ؛ در صورتيكه رحمان خاصّ حضرت حقتعالى است ، وبمعنى مبالغه وتأكيد وكثرت در رحمت بكار رفته ومانند عطشان يا دارندهء عطش بسيار ميباشد ؛ ولذا گفته‌اند : « الرّحمن ، الّذى وسعت رحمته كلّ شيئى » « 1 » واگرچه برخى از أهل علم الرّحيم را بمعنى الرّاحم دانسته‌اند ؛ ليكن راحم صفت رحم در مورد يا مواردى معيّن بوده ودائمي نميباشد وغير از رحيم است كه در همهء موارد شمول داشته واگرچه صيغهء مبالغه نيست ، ليكن صفت مشبّه ميباشد واز عموميّتى أصيل بيش از اسم فاعل برخوردار است . بعضي از علماء نحو رحمن را عبرى دانند ونه عربى ، وبا خاء بوده كه در عربى تبديل بحاء گرديده است ، وبهمين لحاظ قريش در جاهليّت ، اسم رحمن را نمىشناختند واز فحواى قرآني :  قالُوا وَمَا الرَّحْمنُ  واز مفادّ  « يَكْفُرُونَ بِالرَّحْمنِ »  همين نظريّه حاصل است ؛ وبدين دليل در تورات هم استعمال شده وأهل كتاب نيز آنرا\r\n\r\n\r\n","description":"","footnote":"\r\n( 1 ) - اشتقاق أسماء اللّه ، تأليف عبد الرّحمن بن إسحاق الزّجاجى ، تحقيق دكتر عبد الحسين المبارك ؛ مطبعة النّعمان ، النّجف الأشرف ، 1394 هجرى .\r\n","page_name":" 588 ","page_number":8},
  {"content":"\r\n\r\nبكار برده‌اند . در حديث وارد است كه عبد اللّه بن سلام « 1 » بحضرت رسول أكرم ( ص ) گفت : يا رسول اللّه ما در تورات اسم رحمن را بسيار خوانده‌ايم ودر قرآن كمتر . اين آية نازل شد :  « قُلِ ادْعُوا اللَّهَ ، أَوِ ادْعُوا الرَّحْمنَ »  يعنى خواه أو را خدا وخواه رحمن بخوانيد ، كه مقصود از هردو يكى است ، ولذا برخى از محقّقان رحمن را بجاى اللّه ويا همانند آن ، اسم أعظم دانند وجميع أهل معرفت آنرا از أسماء حسنى درشمار آورده‌اند ؛ وبعضي رحمن را خليفة الأسماء وبويژه جانشين اسم جامع اللّه شناخته وكريمهء مباركهء مذكور را دليلي قرآني بر عقيدهء خود دانند ؛ وبهترين دليل بر اين قول كريمهء :  « الرَّحْمنُ عَلَى الْعَرْشِ اسْتَوى »  ميباشد ، كه آيهء  « ثُمَّ اسْتَوى عَلَى الْعَرْشِ » *  ودر آيهء ديگر با اسم ربّ وارد است :  إِنَّ رَبَّكُمُ اللَّهُ الَّذِي خَلَقَ السَّماواتِ وَالْأَرْضَ فِي سِتَّةِ أَيَّامٍ ، ثُمَّ اسْتَوى عَلَى الْعَرْشِ *  كه استواى بر عرش هم با اسم اللّه وهم ربّ وهم رحمن آمده ، ودلالتى قرآني است بر عظمت اسم رحمن كه در رديف اسم اللّه وربّ استعمال گرديده ، ودر بسيارى از آيات ديگر مانند  « هُوَ الرَّحْمنُ » *  مورد تأييد است .\r\nناصر الدّين بيضاوى در تفسير خود رحمان را كه پنج حرف است ، بر رحيم بيك حرف زيادتر ؛ داراى معنى بيشترى دانسته وگويد : « لأنّ زيادة البناء تدلّ على زيادة المعنى » وبهمين دليل ، هم كميّت وهم كيفيّت آنرا بيش از رحيم دانسته ورحمانيّت را در دنيا بمؤمن وكافر عموميّت ميدهد ، در صورتيكه رحيم بودن حقّ ، اختصاص به آخرت داشته وتنها بمؤمن تعلّق ميگيرد ؛ وطبق گفتهء ديگر ، رحمان هم بدنيا وهم به آخرت تعلّق دارد ، ورحيم تنها متعلّق به آخرت است . امّا در اينكه عرب ؛ منكر عربى بودن اسم رحمان است ، از جهل آنها بوده ودليل آن بت‌پرستى اعراب ميباشد وهيچگاه صفت هيچ بتي رحمت نبوده ؛ در صورتيكه خداوند تعالى در قرآن فرمايد :  « وَكانَ بِالْمُؤْمِنِينَ رَحِيماً »  وابن عبّاس رحمان ورحيم را از صفات رقيقهء حضرت حقتعالى ميداند ؛ ليكن گويد رحمان رقيقتر از رحيم است ؛ وچون گستره وشمول اسم رحمان بيش از رحيم بوده وخداوند باسم رحمان مستوى بر عرش ميباشد واستواء بر عرش ، مستلزم استواء بر جميع خلق اوست ؛ ليكن در دعاى مأثور آمده است : « يا رحمان الدّنيا\r\nو \r\n\r\n","description":"","footnote":"\r\n( 1 ) - جواهر التّفسير ، تأليف ملّا حسين واعظ كاشفي سبزوارى ، تصحيح دكتر جواد عبّاسى ؛ ناشر ميراث مكتوب ، سال 1379 شمسي .\r\n","page_name":" 589 ","page_number":9},
  {"content":"\r\n\r\nالآخرة ورحيمهما » زيرا عفو گناهان عاصى در دنيا وقبول توبهء أو نيز در حكومت اسم رحيم است ؛ ومدّ ميم رحمان در كتابت آن شرط بوده واشارتى به امتداد رحمت وجودي وسريانى وانتشارى حقتعالى بهر بسيط ومركّب ميباشد وچون الف رحمن در نوشتن محذوف است ، از حضرت رسول أكرم ( ص ) پرسيدند كه ألف رحمان چون شد ؟ ؛ در پاسخ فرمود : « سرقها الشّيطان » يعنى : شيطان وهم ، الف رحمانرا كه دلالت بر شهود وحدت در وجود دارد بسرقت برد ؛ ومراد از آن افاضهء وجود بر موجودات است كه نتيجهء رحمت رحمانيّه ميباشد ، ورحمان عبارت از رحمتي است كه مقتضى تفضّل واحسان بوده ؛ ومبدء آن از خداوند تعالى است ونهايت آن بوجود عيني موجودات تعلّق مىيابد ، وعلماى أهل يقين رحمت رحماني را موجب افاضهء وجود وكمالات آن بأعيان ممكنات دانند ولذا رحمت خداوندى در تحت حكومت اسم رحمان ؛ بر جميع موجودات وأعيان امكاني از ذرّهء هباء تا درّهء بيضاء تعلّق گرفته وبهر عين وموجود بمقتضاى حكمت وخواست ذاتي واستعداد وقابليّت آن متعلّق است ؛ ولذا ماهيّات كلّيه وأعيان ثابته كه صور معلومات حقّند ؛ بفيض رحماني حقّ از وجود علمي بوجود عيني وخارجي پديد آمده‌اند ودر اينصورت ميتوان بوسعت وشمول رحمت رحمانيّه بر رحمت رحيميّه پىبرده ودانست كه رحمان خاصّ وعام وفراگير ورحيم رحمتي خاصّ بوده وتنها در دنيا به توبه‌كاران ودر آخرت بمؤمنان تعلّق ميگيرد ، در صورتيكه رحمان ، هم بافاضهء وجود بجميع موجودات وهم برحمت امتنانى بر همهء مخلوقات متعلّق است .\r\nبنابراينكه : « الوجود خير كلّه والعدم شرّ كلّه » رحمت حقّ عبارت از ارادهء أو به رساندن خير است ، چه در معنى رحمانيّت وچه در رحيميّت ؛ واگر ارادهء خير نبود ، هيچ موجودى از عدم بوجود نمىآمد وبخير لازم در وجود نميرسيد ؛ وچون شرّ عبارت از عدم الخير است ، پس دفع شرّ يعنى ايجاد وايجاد عين خير بوده وبهمين دليل رحمت از صفات ذاتي حقّ است ؛ واز ميان معاني بيستگانهء آن ، سه معنى از مناسبت واهميّت بيشترى برخوردار ميباشد : يكى مغفرت كه با شمول رحمت رحيميّه مربوط است وكريمه :  « لا تَقْنَطُوا مِنْ رَحْمَةِ اللَّهِ »  دليلي قرآني بر آنست ؛ ودوّمى عافيت وسلامت است كه با رحمت امتنانى حقّ وبظهور اسم رحمان ميباشد ، وآية :  « هَلْ هُنَّ مُمْسِكاتُ رَحْمَتِهِ »  بر آن دلالت دارد ؛ وسه ديگر معنى رزق رساندن اوست بمخلوق خود ، كه عين موهبت\r\n\r\n","description":"","footnote":"","page_name":" 590 ","page_number":10},
  {"content":"\r\n\r\nبوده وبا رحمت رحماني سازگار ميباشد ؛ وكريمهء :  قُلْ لَوْ أَنْتُمْ تَمْلِكُونَ خَزائِنَ رَحْمَةِ رَبِّي  مؤيّد آنست ولذا رزق رساندن حقّ بخلق خود ، از جنبهء عموم رحمت اوست وبه مؤمن وكافر وانسان وحيوان تعلّق دارد ؛ در صورتيكه رحمت رحيمى بيشتر بمعناى غفران وآمرزش است كه شمول آن مختصّ بگناهكاران وتوّابين ميباشد .\r\nبارى ، رحمان بمعنى « العاطف على خلقه بالرّزق » آمده ودر عاطفت برزق ، عدم قطع آن شرط است ؛ هرچند از ايمان ، بكفر گرايند ويا هميشه كافر وحتّى مشرك بوده باشند ؛ ودر رحيم بودن ، تكاليف ديني را بر انسان مؤمن سهل كرده وبا تمييز أمور أو از دشمنان بترحّم بر وى ميپردازد ؛ ودر تفسير بيشتر بايد دانستكه رزق هر مخلوقى از نبات تا انسان وفرشتگان كه رزقشان تسبيح وتقديس حقتعالى است ؛ عبارت از چيزى ميباشد كه قوام وجود وكمال لايق آن چيز بدان رزق بوده ؛ وجميع موجودات وعموم مخلوق خداوند تعالى در اين امر مشمول نعمت ورحمت رحماني هستند وكريمهء :  أَعْطى كُلَّ شَيْءٍ خَلْقَهُ ، ثُمَّ هَدى  بنابراين ، اقتضاى رحمت رحماني قوام وجودي ودادن كمال لايق ودر شأن ومتناسب با هر مخلوقى است ، واين امر بوجود وايجاد أو تعلّق مىگيرد ؛ در صورتيكه رحمت رحيمى بمعناى توفيق در دين ودنيا بوده واختصاص بمؤمنان دارد ؛ واگر بكافران هم تعلّق بگيرد ؛ از حيث دعوت آنان به ايمان ودين الهى است ، وبطور كلّى رحمت رحيمى از جهت تخفيف در عبادات وطاعات ودفع مشقّات ورفق بمؤمنان ووفق با كفّار است ؛ ولذا رحمان اسم خاصّى است براي صفت عامّ ورحيم اسمى عامّ براي صفتي خاصّ بوده وبيشتر به آخرت تعلّق دارد ؛ در حاليكه رحمان هم بدنيا وهم به آخرت متعلّق ميباشد ، ودر روايت صحيح ومستند وارد است كه خداوند متعال داراى صد رحمت بوده ؛ تنها يكى از آنها در ميان جميع مخلوقات أو در دنيا تقسيم گرديده وبهمان يك رحمت بعطف ووفق وترحّم بر بندگان وآفريدگان خود مىپردازد ونود ونه قسمت ديگر آنرا براي نفس خود گذاشته تا عباد ومخلوق خويش را در قيامت برحمت رساند ؛ چنانكه در آيهء مباركه نازل است :  « كَتَبَ رَبُّكُمْ عَلى نَفْسِهِ الرَّحْمَةَ »  و  « كَتَبَ عَلى نَفْسِهِ الرَّحْمَةَ ، لَيَجْمَعَنَّكُمْ إِلى يَوْمِ الْقِيامَةِ لا رَيْبَ فِيهِ »  ونيز نجات عباد گمراه از ضلالت طبق آيهء واقعه در سورهء مريم :  « قُلْ مَنْ كانَ فِي الضَّلالَةِ فَلْيَمْدُدْ لَهُ الرَّحْمنُ مَدًّا »  بوسيلهء اسم الرّحمن ميباشد ، وبقول شاعر :\r\n ايكه عنوان نامهء كرمت * بندگان راست ، خطّ آزادى \r\n\r\n","description":"","footnote":"","page_name":" 591 ","page_number":11},
  {"content":"\r\n\r\n تير امّيد ، بر نشانه زديم * چون ز رحمت ، نشان فرستادى \r\nعرفاى شامخ در تأثيرات شگفت‌انگيز دو اسم رحمان ورحيم فرموده‌اند كه هركس در روز جمعه پس از نماز عصر تا اوّل مغرب بذكر دو اسم اللّه ورحمان بطور ندا استمرار كند ، وسپس سر بسجده نهد ؛ هر حاجتي را از خدا بخواهد ، البتّه برآورده گردد ؛ ونيز در ذكر يا رحيم ، أيمن گرديدن از آفات زمان وغضب حاكم وسلطان وأرباب عدوان ، خاصيّتى بس عجيب است ؛ وآنقدر كه در عظمت وتأثير وفوائد بيشمار سه اسم اللّه ورحمان ورحيم ؛ حديث وروايت وخبر وحكايت وارد است ؛ در كمتر اسمى چنين خواصّ وآثاري شگرف وجود دارد .\r\nبنابراين ، اسم رحمان تالي اللّه وجامع وخليفهء أسماء اللّه بوده ودر جمعيّت خود ، از احاطه وحكم وشمولى غير قابل توصيف برخوردار است ؛ وبهمين دليل حضرت حقتعالى پس از اسم اللّه ، خود را برحمان تعريف كرد ، تا بمصداق الأشرف فالأشرف ، اعتبار جمعيّت اسمايى رحمان را آشكارا كند ودر تأييد همين مبحث است كه در قرآن حكيم فرمايد :  « إِنْ كُلُّ مَنْ فِي السَّماواتِ وَالْأَرْضِ ، إِلَّا آتِي الرَّحْمنِ عَبْداً »  ودر اين كريمه عبد در مقابل رحمان آمده ؛ در صورتيكه بيشتر موارد آنرا در قبال اللّه بكار برده‌اند ولذا عبد اللّه وعبد الرّحمن از أسماء بزرگ درشمارند ، وافادهء وجود وايجاد از ناحيهء اين اسم شريف الهى بوده وماهيّات وحقايق ممكنات از فيض رحمانيّت وظهور اين اسم پديدار وموجود شده وبكمالات لايقه واستعداد خود نائل آمده‌اند .\r\nابن عبّاس در تفسير خود كه بعدها موسوم به « تنوير المقياس » شده است ، در تفسير دو اسم رحمان ورحيم گويد : « الرّحمن العاطف على البرّ والفاجر بالرّزق لهم ودفع الآفات عنهم ؛ والرّحيم خاصّة بالمؤمنين بالمغفرة وإدخالهم الجنّة ومعناه الّذى يستر عليهم بالذّنوب في الدّنيا ويرحمهم في الآخرة فيدخلهم الجنّة . » اگرچه رحمان را باعتبار اختصاص بحقّ نميتوان بكسى اطلاق كرد ، مگر در نام‌گزارى لفظي ؛ امّا رحيم را بدليل عامّ بودن لفظ بر غير خداوند متعال نيز اطلاق توان نمود ؛ ولذا بندگان را بسبب شكر بر نعمت وسپاس در رحمت حقّ ؛ وانعام بر فقير ومستحقّ ميتوان در حدّ خود بدين اسم ناميد وصفت رحيم بودن را بدو داد ؛ ليكن رحيم حقيقي ، فيض‌بخش مادّى ومعنوي بر نوع انسان وحيوان است كه جز از حيث اطلاق اسم ؛ نميتوان أو را با هيچ آفريده‌اى از جهت رحمت رحيميّه مقايسه كرد ، واگر بنده‌اى هم بصفت رحمت وباسم رحيم\r\n\r\n","description":"","footnote":"","page_name":" 592 ","page_number":12},
  {"content":"\r\n\r\nموصوف وموسوم گردد ؛ باز هم أصل اعطاء وفيضان كمال معنوي ومادّى في الحقيقة با حضرت حقّ است ؛ وبندهء رحيمش را نصيبي از فيضان رحمت ، بجز وسيلهء اعطاء ومباشرت در بخشش نبوده وبدين ملاحظه برخى از بزرگان ، رحمت رحيميّه را به محبّت ومودّت تعبير كرده‌اند وجمعى هم آنرا برحمت وجوبي ومقيّد نام نهاده‌اند كه موهبتى خاصّ بر بندگان خدا بوده وآنرا بوصف لا حق ومشروط ، متّصف داشته‌اند ؛ وگروه ديگرى از أهل تفسير هم آنرا رحمت مخصوصى نامند كه به أهل احسان تعلّق داشته وقريب بدانها مىشناسند ودر اين مورد بكريمهء قرآني :  إِنَّ رَحْمَتَ اللَّهِ قَرِيبٌ مِنَ الْمُحْسِنِينَ  استشهاد نموده‌اند ؛ وصحيح‌ترين قول اينستكه در اسم رحمان ، خصوص عموم معتبر باشد ودر رحيم عموم خصوص ؛ يعنى با اينكه رحمت رحيمى را بايد باوجود خصوصيّت بمؤمنان ، عامّ الشّمول شناخت ؛ ليكن عاصيان را نيز نبايد از حيطه وگسترهء چنين رحمتي بدور وبركنار ودر محو خطايا ومعاصي آنها بىتأثير دانست ؛ ولذا اگر مؤمن بسبب أطاعت از حقّ ، مستحقّ ثواب است ؛ عاصى ومجرم نيز بلحاظ توبه وانابت ، مشمول غفران وتخفيف عقاب بوده ، وهيچ آدمي وانساني نبايد از سعهء رحمت وشمول عفو وغفران الهى نااميد ماند ، وبايد هميشه زبان دل هر انسان بمضمون دو بيت زير مترنّم باشد :\r\n گر رحمت تست ، بر نكو زيست * رحمت كن بندگان بد ، كيست ؟ \r\n چون زان توأند ، پاك وناپاك * از روى كرم ، نگر در اين خاك \r\nپس رحمت در رحمانيّت ، مقدور بندگان نيست ودر رحيميّت ، با توجّه بتشكيك ونقص وكمال شخص راحم وجود دارد ، وبهتر است كه بندهء رحم‌دل ويا درگذرنده از خطا را بجاى رحيم كه خاصّ حقّ است ؛ راحم خواند ؛ وبطور كلّى رحمت چه از كسى بكس ديگر وچه از شخص آدمي به حيوانات ديگر رسد ، نبايد آنرا جز از خداوند رحيم دانست ؛ وحقّ تحقيق هم جز اين نيست ؛ زيرا در چنين مواردى ، إنعام وترحّم واعطاء انساني ، چيزى جز وسيله بودن ومباشرت در اعطاء وانعام ورحمت نبوده وأصل ومبدء وفاعل حقيقي آن خداوند تعالى است ، ونه آدمي ، كه از حيث خود فاقد اين حقايق بوده وفاقد شيئى هرگز نميتواند معطى آن شيئى باشد .\r\n\r\n","description":"","footnote":"","page_name":" 593 ","page_number":13},
  {"content":"\r\n\r\n\r\nفصل دوّم تحقيق وافى در دو اسم رحمان ورحيم\r\nفخر رازي در تفسير رحمان ورحيم ميگويد : بيشترين علماء برآنند كه اسم رحمان عربى است ، بجز ثعلب كه نظر بعبرانى بودن آن داشته وگويد اسم رحمان در أصل رخمان - با خاء معجمه - بوده وپس از نقل بعربي ، خاء آن بدل به حاء مهمله گرديده والف آن حذف شده وبصورت رحمن درآمده است . سپس اين مفسّر كبير در ردّ اين نظريّه گويد : « 1 » اينكه عرب بانكار اسم رحمان پرداخته ، از حيث اينستكه قول خداوند تعالى را شنيده‌اند كه فرمايد :  « قُلِ ادْعُوا اللَّهَ ، أَوِ ادْعُوا الرَّحْمنَ »  وچنين توهّم كرده‌اند كه اللّه غير از رحمان است وخداوند آنان را آگاه نمود كه چنين نيست ، امّا نه از اين جهت كه رحمان در لغت عرب نيست ؛ زيرا در قرآن كريم نازل است كه  « إِنَّا جَعَلْناهُ قُرْآناً عَرَبِيًّا »  و  « بِلِسانٍ عَرَبِيٍّ مُبِينٍ »  ولفظ رحمان نيز در مواضعى متعدّد از قرآن آمده ، واگر عربى نبود ؛ وقوع خلاف در آيات آن لازم مىآمد ، كه اين باور هم باطل است ؛ پس رحمان ، كلمه‌اى عربى است ونه عبراني . ديگر اينكه : اگر رحمان مشتقّ از رحمت بود ، بايد بذكر مرحوم آن وصل ميگرديد ودر نتيجة در قرآن حكيم چنانكه نازل است رحيم بعباده رحمان بعباده نيز نازل ميشد ، وحال اينكه ذكر مرحوم پس از رحمان بصورت وصل بدان نيامده است . پاسخ اين نظريّه اينستكه : صحيح نيست كه پس از رحمان ، ذكر مرحوم آن هم لازم باشد ؛ زيرا اسم رحيم مخصوص برحمت خاصّ است\r\n\r\n\r\n","description":"","footnote":"\r\n( 1 ) - شرح أسماء اللّه الحسنى ، تأليف فخر رازي ، تحقيق طه عبد الرّؤف سعد ؛ مكتبه الكلّيات الأزهريّة ، القاهرة ، 1396 ه\r\n","page_name":" 594 ","page_number":14},
  {"content":"\r\n\r\nبر بندگان ؛ در صورتيكه رحمان عبارتست از رحمت عامّ ونه خاصّ عباد ؛ ولذا بعموم فاسق وفاجر ومؤمن وكافر وغيره نيز تعلّق دارد ؛ وخداوند متعال بدانگونه كه بر نيكوكاران ومؤمنان روزى ميدهد ، بر فاجر وتبه‌كار هم روزى رسانده ودر دفع بيماريها ومصائب وأموري ديگر بر مؤمن وكافر رحمت كرده وذكر مرحومى خاصّ براي اسم رحمان ، نامناسب است . سه ديگر اينكه : اگر رحمان عربى بوده ومشتقّ از رحمت باشد ؛ هرآينه بايد از حيث مبالغه شديدتر از رحيم بوده وبا اينوصف لازم است كه پس از رحيم آيد ونه پيش از آن ؛ چنانكه در زبان عرب گويند : « فلان عالم كثير العلم » وهرگز نگفته‌اند : « كثير العلم عالم » . بنابراين ، بايد در بسملة چنين باشد كه اللّه الرّحيم الرّحمان وچنين نيست . در جواب اين نظريّه نيز بايد گفت كه ذكر رحيم پس از رحمان باعتبار تخصيص مؤمنان برحمت است ؛ پس از عموم كافر وفاجر ومؤمن ؛ پس خداوند تعالى برحمانيّت عامّهء خود بهمه اعمّ از كافر ومنافق وفاجر وفاسق وعاصى ومؤمن وتوّابين وغيره ، روزى وصحّت وأموري از اين قبيل ميرساند ؛ ولى برحمت اختصاصى يا رحيميّت ، فرمايد :  « وَكانَ بِالْمُؤْمِنِينَ رَحِيماً »  ولذا هدايت ومغفرت أو بمؤمن وتائب تعلّق ميگيرد ونه بجميع خلايق . پس بايد رحمان كه صفت رحمت عامّه ميباشد در نخست نازل گردد ورحيم كه خاصّ مؤمنان است ، پس از رحمان واقع شود ونه جز اين .\r\nچهارم اينكه : ثعلب لفظ رحمان را عبراني وبا خاء معجمه ، يعنى رخمان دانسته ، صحيح نيست ، بدين دليل كه ورود چنين لفظي در عبرى وخاء بودن حاء آن ، قادح اين معنى نيست كه لفظ مزبور عربى نباشد ؛ زيرا بين دو لغت عبرى وعربى الفاظى متشابه وجود دارد ، كه با تبديل وتغيير حروف آنها ، از عبرى به عربى انتقال يافته است ، واز جملهء آنها خود لفظ عربى وعبرى است كه با تبديل حروف راء وباء آن ، عبرى مبدّل بعربي گرديده است .\r\nبرخى هم بر اين عقيده‌اند كه رحمان ورحيم هردو مشتقّ از رحمتند ، ليكن در دقايق معنى رحمت متفاوت ميباشند ؛ ولى امام محمّد غزالى گويد : رحمت رحماني خاصّ خداست ومقدور هيچ آفريده‌اى نيست ؛ در صورتيكه رحمت رحيمى از بندگان خدا هم مقدور بوده وهركس داراى صفت تفضّل واحسان وأعانت محرومان باشد ، وبمظلومان يارى كند ، ميتوان أو را رحيم دانست ؛ وجمعى هم رحمان را كثير الكميّة وقليل الكيفيّه شناسند ؛ يعنى در دنيا بهمه‌چيز تعلّق دارد ؛ ولى در آخرت داراى كيفيّت\r\n\r\n","description":"","footnote":"","page_name":" 595 ","page_number":15},
  {"content":"\r\n\r\nاندكى است ؛ وابن الفضل گويد رحمان كثير الرّحمه ورحيم دائم الرّحمه بوده وچون دار آخرت باقي است ، لذا رحيم به آخرت تعلّق دارد وعبد اللّه بن مبارك « 1 » فرمايد : رحمان آنستكه چون از خداوند تعالى چيزى طلب كنى ، بدهد ؛ ورحيم آنستكه اگر از أو چيزى نخواهى خشم گيرد وترمذى وابن ماجة اين حديث را نقل كرده‌اند كه : « من لم يسأل اللّه يغضب عليه » .\r\n اللّه يغضب إن تركت سو آله * وبني آدم ، حين يسأل يغضب \r\n با آن‌كه ، كسى در كرم بگشايد * ز ابرام گداى عاجزش ، خشم آيد \r\n اين لطف نگر ، كه حقّ غضب فرمايد * بر هركه ، گدايى از درش ننمايد \r\nواسطى در حقايق گويد : رحمن فيض أهل تمكين ورحيم عطابخش أرباب تلوين بوده ودر كشف الأسرار آمده است كه رحمان راه مزدورى را بر عابدان باز كند ، ولذا از طاعت وعبادت خود ، از خدا مزدى در حدّ حور وقصور وانهار واغذيه وغيره خواهند ؛ در صورتيكه رحيم ، شمعى است كه پرتو محبّت در قلوب عارفان بتاباند وهميشه آنها را در بارگاه قرب الهى نشانده واز فروغ ديدار حضرت حقّ منوّر نمايد .\r\nبارى ، برخى رحمان را اسم أعظم وخاصّه‌ترين اسم ذات حقتعالى دانسته وگويند هيچ اسمى در رديف اسم هو نيامده است ؛ بجز اللّه ، در سورهء اخلاص :   « قُلْ هُوَ اللَّهُ أَحَدٌ »   ورحمن در  « هُوَ الرَّحْمنُ الرَّحِيمُ » *  در صورتيكه رحيم در مواضعى مختلف از قرآن حكيم ودر رديف أسامي ديگر بكار رفته است ؛ وبتعبير ديگر رحمان تالي اسم اللّه وهو بوده وبهمين دليل از أسماء ذاتي حقّ است ؛ وديگر اينكه در تقديم رحمان بر رحيم در بسملة وآنهم در يكصد وچهارده سوره از قرآن ، حكمتى عظيم وشگرف موجود است كه بقول حمزهء فنارى اين تقدّم سبب استقرار رحمت رحمانيّه بر عرش ميباشد وحال آنكه رحمت رحيميّت بر كرسي استقرار دارد ، ودر تخلّق باخلاق وتحقّق بمعانى وحقيقت ايندو اسم ، در سير صعودى وحركت حبّى واستكمالى پس از تخلّق بأسماء ديگر ، در مرتبهء خصوص باسم رحيم ودر اخصّ باسم رحمان تحقّق مىيابد ، وچون پس از اسم رحمان ، اسمى ديگر جز اللّه نيست ، بمفادّ « تخلّقوا باخلاق اللّه » به آخرين مرتبهء كمال انساني كه ويژهء أنبياء ورسل وائمّهء معصومين - صلوات اللّه عليهم أجمعين -\r\n\r\n\r\n","description":"","footnote":"\r\n( 1 ) - جواهر التّفسير - تأليف ملّا حسين واعظ كاشفي سبزوارى . تصحيح دكتر جواد عبّاسى ، ناشر ميراث مكتوب ، 1379 .\r\n","page_name":" 596 ","page_number":16},
  {"content":"\r\n\r\nنائل آمده ودر بارگاه حضرت واحديّت وفيض مقدّس راه يابد ؛ ونيز چون سير عبد در مقامات فنا وملاقاة خدا در هر سه ديانت يهود وترسا واسلام ، عبارت از اعتقاد ومتذكّر بودن به اللّه ورحمان ورحيم است است ؛ خداوند تعالى در آغاز هر سوره ، بذكر اين أسماء سه‌گانه پرداخت ؛ تا علاوه‌بر پيروان سه دين مزبور ؛ مشركان نيز كه آلههء خود را بجاى اللّه ميستودند وآنها را شفعاء عند اللّه ميدانستند ، با توسّل بدين سه اسم ، از ضلالت رهيده وبهدايت واصل شده ؛ وبمصداق  « كُلُّ حِزْبٍ بِما لَدَيْهِمْ فَرِحُونَ » *  شادمان گردند ؛ زيرا سه اسم ياد شده ، جامع جميع أسماء اللّه بوده وهر صفت جمالى وكمالى كه در هر اسمى نهفته است ، در اللّه ورحمان ورحيم فرآهم وتعبيه ميباشد ؛ وبرخى از أهل تفسير گفته‌اند كه جميع بندگان حقّ از سه طايفه بيرون نيستند ؛ يا « ظالم لنفسه » ويا « مقتصد » ويا « سابق بالخيرات » بوده وهريك از سه طايفهء ياد شده بذيل اسمى از أسماء اللّه متوسّلند ؛ وخداوند تعالى ظالمان را با توبه باميد مغفرت دلگرم ميكند وباسم رحمان ، مقتصدان را بسابقهء لطف أزلي خود بمعرفت ميرساند ، وسابقان بخيرات را بفضيلت وعدهء لقاء ورؤيت خود كه رحمت رحيميّهء اوست بخلوتگاه اسرار ميكشاند ؛ ولذا ظالم از كبرياء الوهيّت ترسان است ومقتصد از رحمت امتنانى بتفوّق درجات مىنازد وسابق بخيرات بتجلّى رحمت رحيمى جز بحضرت حقّ نمىانديشد وبدنيا وآخرت بىاعتناء ميباشد ؛ ولذا دل ونفس وروح آدميان كه بدوّار وسيّار وطيّار موصوفند ، جز بأسماء اللّه ورحمان ورحيم ، بمحراب عبادت وملكوت سياحت وعرش أقامت نرسند ؛ وبعبارت ديگر : رحيم ناظر أمور ودرجات سفلى ورحمان فائز مراتب علوي بوده واللّه وهو آنستكه :  « فِي السَّماءِ إِلهٌ وَفِي الْأَرْضِ إِلهٌ »  تا فوق وتحت وپست وبرتر وفرود وفراز همگى در سيطرهء حاكميّت اين سه اسم مبارك مسخّر گردند ؛ وملك وملكوت وجبروت در حيطهء آنها قرار يابند .\r\nنكتهء شايسته امعان وجملهء سزاوار تحقيق وايمان ، اينستكه : خداوند تعالى خود را بظهور صفت رحمانيّت ، تعليم فرماى قرآن معرّفى كرده كه جامعيّت اين تعليم الهى را بر بندگان محقّق خود القاء نموده ، تا آنانرا بدين حقيقت جمعى وحتّى جمع الجمعي قرآن متنبّه سازد ؛ ودر عظمت وخلافت اسم رحمان از اللّه ، يكى اينستكه اوّلا احكام مستخلف عنه يا اللّه در أو جمع بوده وقرء أي جمع ؛ وقرائت آن عين كسب جمعيّت بوده ، وثانيا متدبّر در قرآن ، مظهر اسم الرّحمن است ومتخلّق بدان ؛ بنفس قرآن نائل\r\n\r\n","description":"","footnote":"","page_name":" 597 ","page_number":17},
  {"content":"\r\n\r\nآمده ومتحقّق بقرآن ، عين اسم الرّحمن گرديده وكسى در جامعيّت ، فراتر از أو نيست ؛ وفحواى    « الرَّحْمنُ عَلَّمَ الْقُرْآنَ »    يعنى همين ، كه هر مرتبهء آن فراخور حال وشايستهء مقام ومرتبت سالكى است كه از علم اليقين آغاز بحركت إلى اللّه كرده واز عين اليقين هم گذشته ودر سير صعودى واستكمالى خود بمرتبهء حقّ اليقين نائل آمده است ؛ ودر تمثيل همانند كسى است كه دودى را از پشت ديوار يا راهى بس دور مىبيند وعلم بوجود آتش پيدا ميكند ؛ آنگاه بدين علم اكتفاء نكرده ونزديك آتش ميرود وبچشم خود آنرا مىنگرد وبعين اليقين ميرسد ؛ وسپس بدين مقدار از علم نيز خرسند نشده وبراي مزيد اطمينان واز باب فرمودهء خليل الرّحمان - على نبيّنا وآله وعليه السّلام - وبمفادّ كريمهء :  لِيَطْمَئِنَّ قَلْبِي  دست در آتش ميبرد وچون دستش سوخت به آخرين مرتبهء حقّ اليقين مستقرّ ميگردد ؛ وفوق اين مرتبه ، براي كسى جز حضرت رسول أكرم - صلوات اللّه وسلامه عليه وعلى آله الطّاهرين - ميسّر نيست ؛ كه عرفاى شامخ وحكماى راسخ ، از آن بمرتبهء اعلاى « ثلج اليقين » ويا باصطلاحى مناسبتر « برد اليقين » تعبير كرده‌اند ؛ وپيامبر أكرم ( ص ) در مقام أو أدنى كه أقرب از قاب قوسين است ؛ تا بدان مرتبه از تقرّب نائل آمد كه فرمود : « وجدت برد أنامله على كتفي ، وأحسّ برده بين ثدييى » ولذا بمرتبهء « برد اليقين » مصطلح وموسوم گرديده است ، واينكه در حديث گفته‌اند : « إقرء وارق » يعنى همين‌كه قرائت ، مقدمهء ارتقاء بمراتب كمال است ، وتكرار آن موجب تجدّد وكمالى بيش از پيش ميباشد ؛ وبهمين دليل تجدّد در أمثال است كه ارتقاء از فرود بفراز واز فرش بعرش محقّق گرديده وهمين بسم اللّه با دو اسم رحمان ورحيم ، در هر سوره وموردى ، داراى معنى ومفهومي خاصّ آن ميباشد كه در موارد وسوره‌هاى ديگر ، تكرار نميشود ؛ چنانكه در تفسير بسملة ودر محلّ مناسب خود بتحقيق پيوست .\r\nبعضي از متكلّمان رحمت را مانند فلاسفه صفتي ذاتي دانند وآنرا به ارادهء رساندن خير ودفع شرّ تعبير كرده‌اند ؛ ودر اينصورت حضرت حقّ را در أزل رحمان ورحيم شناخته وبرخى هم رحمت را صفت فعل دانسته وآنرا برساندن خير ودفع شرّ تعبير نموده وبيشتر أهل سنّت بر اين عقيده‌اند ؛ وگويند : « إنّ الرّحيم هو الّذى يفعل الرّحمة ويوصل النّعمة » بنابراين ، آنچه براي خلائق حاصل آيد ، از صفات وافعال خداوند تعالى است وجز بايجاد وتكوين حقّ امكان‌پذير نيست ، وبهمين معنى است آنچه شيخ أبو بكر واسطى گويد : « لا أعبد ربّا ترضيه طاعتي وتسخطه معصيتي » يعنى من پروردگارى را\r\n\r\n","description":"","footnote":"","page_name":" 598 ","page_number":18},
  {"content":"\r\n\r\nپرستش ونيايش نمىكنم كه أطاعت من علّت رضاى أو باشد ، وبرعكس معصيت من سبب خشم أو گردد . معناى عبارت واسطى اينستكه اگر أطاعت عبد علّت حصول رضاى خداوند تعالى شده وگناه وى سبب غضب أو شود ؛ هرآينه رضا وخشم چنين خداوندى بدست بنده‌اش بوده وصفت حقّ با افعال عبد تغييرپذير است ؛ ولذا عبد مؤثّر در تغيير وتبديل أحوال ربّ بوده واين امر يكى از ممتنعات ومحالات ميباشد ؛ بلكه رضاى أو بندگان مطيع را وأدار به أطاعت كرده وخشم أو عاصى را بر عصيان برمىانگيزد ، وبهمين دليل هرچيزى صنع حقّ بوده وعلّتى خارج از ذاتش ندارد .\r\nدر قرآن حكيم ، خداوند تعالى أهل حقيقت را به اسم اللّه از ولايت خود بهره‌مند كرده وفرمايد :  « اللَّهُ وَلِيُّ الَّذِينَ آمَنُوا »  « 1 » وأرباب طريقت را به اسم رحمان ، به محبّت خود تربيت ميكند وكريمهء :  « سَيَجْعَلُ لَهُمُ الرَّحْمنُ وُدًّا »  بر آن دلالت دارد ؛ وأصحاب شريعت نيز از اسم رحيم بهره‌ور گرديده وطبق آيهء  « وَكانَ بِالْمُؤْمِنِينَ رَحِيماً »  به نصيبي شامل ورحمتي كامل ميرسند وشاعرى عارف در اين مثنوى چه نيكو سروده است :\r\n هست اسم وجود حقّ ، رحمان * باعتبار العموم ، والأعيان \r\n رحمتي در كمال بسط وسعت * مستفاد از  « وَرَحْمَتِي وَسِعَتْ »  \r\n نيست غير از وجود عام مفاض * بر حقائق ، ز واهب فيّاض \r\n اسم رحمان ، از آن بود مشتقّ * لفظ أو خاصّ و ، معنيش مطلق \r\n لفظ آن ، بىوقوع سهو وغلط * بر خدا مىشود مقول ، فقط \r\n ليك معنيش ، شامل وعام است * كون را ، گشته خوان انعام است \r\n عكس آنست ، حكم اسم رحيم * باعتبار الخصوص والتّعميم \r\n بخشد از خوان رحمت ، القصّه * طالبان وجود را ، حصّه \r\n لفظش افتاده بىخلاف وشقاق * بر حق وخلق ، جايز الاطلاق \r\nالبتّه مراد شاعر از رحمتي كه حصص وجودي را بر طالبان آن مىبخشد ، رحمت رحماني است ونه رحيمى ؛ چنانكه پس از اين در فصل آينده مذكور خواهد آمد .\r\n\r\n\r\n","description":"","footnote":"\r\n( 1 ) - جواهر التّفسير تأليف ملّا حسين واعظ كاشفي سبزوارى ، تصحيح دكتر جواد عبّاسى ، نشر ميراث مكتوب 1379 .\r\n","page_name":" 599 ","page_number":19},
  {"content":"\r\n\r\n\r\nفصل سوّم تحقيق عقلي در أسماء رحمان ورحيم\r\nبا اينكه در معناى ايندو اسم فخيم الهى ، سخنان أهل علم وبرخى از آيات وأحاديث گفته آمده وتحقيقاتى گرانبها در قلمرو حكومت آنها وخصايص وتعلّقات ولوازم هريك انجام گرفت ؛ ليكن اقتضاء مقام واهميّت مرام در دو اسم مزبور اينستكه از نظر مباني عقلي وحكمي هم در آنها تحقيق شود ؛ تا بژرفاى دو اسم رحمان ورحيم نائل آمده وحقّ آنها تا حدّ امكان ادا گردد .\r\nبطور اشاره وتذكّر از خليفة الأسماء بودن اسم رحمان سخن رفت ، واكنون در مقام تحقيق كاملتر ميگوييم : فيض وجود وايجاد بر كلّ هستى وكمالات آن برحسب اقتضاى حكمت خداوندى ونيز بر طبق قابليّت أعيان ثابته ووجودات علمي در حضرت ذات ، بر وجه بدايت باسم رحمان بوده وهر موجودى در مرتبهء تكوين نفس خود وكمالات لازمه‌اش ، از ظهور حضرت حقّ به اسم الرّحمان استفاضه كرده وبتعيّن خارجي ميرسد ؛ ولى دايرهء شمول رحمت رحيمى ، مربوط ومخصوص بنوع انساني ، بر وجه نهايت بوده ومختصّ به آخرتست ؛ وبهمين دليل در دعا وارد است : « يا رحمان الدّنيا والآخرة ويا رحيم الآخرة » ودر دعاى ديگرى آمده : « يا رحمان الدّنيا والآخرة ورحيمها » كه معناى ايندو در صورت فعليّهء انسان كامل وجامع ، عبارتست از رحمت عامّه وخاصّه‌ايست كه مظهر ذات الهى با جميع صفاتش بوده وافعال وآثار ربوبي در أو مشهود است .\r\n\r\n","description":"","footnote":"","page_name":" 600 ","page_number":20},
  {"content":"\r\n\r\nبارى ، « 1 » برخى از محقّقان دو اسم رحمان ورحيم را در مبالغه وتأكيد رحمت أزلي يا ارادهء إنعام وبسط وجود وايجاد الهى دانند وبعضي نيز تنها اسم رحمان را مبالغه وتأكيد در رحمت وجودي وايجادى دانسته وبر وزن عطشان وغضبان وشبعان ، بمعنى بسيار تشنه وخشمگين وگرسنه آمده است ، كه دايرهء كاربرد وشمول آن بسى از اسم رحيم گسترده‌تر بوده وجمعى از أهل تدبّر نيز آنرا نفس نعمت خوانند وچون مراتب موجودات وأعيان ثابته در استعداد واستدعاء وقبول نعمت وجود وكمالات آن از حضرت واهب الصّور متفاوت ومختلف است ؛ تعلّق نفس رحماني يا نفخهء فراگير حقّانى بدانها مختلف ومتفاوت بوده ولذا نعمت أرواح وسرائر ، غير از أشباح وظواهر ميباشد ؛ وبلحاظ همين تفاوتست كه برخى از حكماء وعرفاء در بين ايندو اسم ، هم از حيث معنى ومفهوم وهم كاربرد ودامنهء شمول وهم مسمّى از جهت مفهوم ، فرق نهاده ؛ رحمان را اسم خاصّ با معنى عامّ دانند ورحيم را برعكس ، اسم عامّ با معنى خاصّ ؛ بنابراين ، رحمان را بكشف تجلّى حقّ ، ورحيم را بلطف تولّى أو شناخته ودر نتيجة نعمت غفران را از رحمان ومنّت رضوان را از رحيم وتوفيق در وجود را از رحمان وتحقيق در أمور را از رحيم دانسته‌اند ؛ وسپس چون فاتحهء كتاب تكوين بنام خداست ، افتتاح كتاب تدوين هم با أو بوده وبالمآل با رحمت رحماني حقّ ، وجود بظهور پيوسته وعابد از معبود حقيقي متمايز گرديده وبا رحمت رحيميه وگسترهء دامنه وسيطرهء آن ، هر ممكنى پس از ظهور وجودي ، بكمال مقصود مورد تصوّر خود خواهد رسيد ؛ وتقدّم بسملة بحمد له ، بدين سبب است كه حصول توفيق در حمد گفتن خدا ، عطيّه‌اى الهى است كه جز به أسماء مناسب با ذات حقتعالى ؛ يعنى اللّه ورحمان ورحيم تحقّق نخواهد يافت وادراك معناى واقعي حمد نيز جز بغور وفهم حقيقت معرفت نخواهد بود .\r\nبعضي از مفسّران رحمان را داراى رحمتي فراخ وشاملتر از رحيم دانسته وگفته‌اند كه ايندو اسم را حكمي واحد بوده واز حيث رحمت فرقى ندارند ؛ ودر نتيجة برخلاف معناى ظاهر وصيغهء اسمى ، آنرا مانند رحمان داراى مبالغه وتأكيد در معنى شناخته‌اند ؛ وبعض ديگر هم گفته‌اند در تأكيد نظريّهء مزبور بكلمهء هم‌وزن رحمان ورحيم ، مانند\r\n\r\n\r\n","description":"","footnote":"\r\n( 1 ) - هداية الأمم در شرح فصوص الحكم ابن عربى ، تأليف غلامحسين رضانژاد « نوشين » جلد دوّم از انتشارات الزّهراء سال 1380 شمسي .\r\n","page_name":" 601 ","page_number":21},
  {"content":"\r\n\r\nسلمان وسليم ولهفان ولهيف استناد كرده وگويند : اگرچه ايندو اسم در صورت مختلفند ؛ ليكن در معنى واحد بوده ودر دعاى معصومين عليهم السّلام بدين نظريّه اشاره شده وفرموده‌اند : « يا رحمان الدّنيا والآخرة ورحيمهما » ليكن بايد دانست رحمان ورحيم هردو بدنيا وآخرت تعلّق ميگيرند ؛ امّا در نحوه وچگونگى اين تعلّق فرق دارند ؛ زيرا دنيا وآخرت در شمول رحمان از حيث وجود وايجاداتى است كه عين كمال آن ميباشد ودايرهء حكم وسيطره وتعلّق آن متفاوت است ؛ در صورتيكه رحيم هم بدنيا وآخرت با يكديگر ، متعلّق ميباشد ؛ ولى در تخفيف عقوبت أهل كفر وعفو وغفران تائب از گناه وتفضّل بمؤمن ومطيع ؛ وبهمين ملاحظه مشتمل بر دنيا وآخرت بأهم بوده وبالآخرة با صحّت مفهوم ومضمون دعاى مزبور ، دايرهء شمول وحيطه وكاربرد وحكومت ومظاهر تجلّى ايندو اسم ، داراى اختلاف وتفاوتى چشمگيرند ؛ وحقّ تحقيق اينستكه نوع رحمت در رحمان با رحيم فرق داشته ودايرهء رحمت رحماني از حيث گستره وسعهء وجودي واحاطه ، فراگيرتر از رحيم است ؛ واگر رحمان را بصفت عموم واطلاق متّصف داريم ؛ رحيم بوصفى خاصّ موصوف بوده ، ودر واقع تا ماهيّات كلّيه وأعيان ثابته بصفت رحمت انتشارى وامتنانى ، هر عيني از أعيان وماهيّات را بتشريف هستى خلقت نبخشد ؛ رحيميّت هرگز در رحمت خود مورد ومجرايى براي تجلّى وظهور نداشته وبه تعبير ديگر رحمت رحماني به أصل وجود هر شيئى تعلّق گرفته وآنرا از حالت لا اقتضائى ذاتي درآورده وبتأثير علّت وجوبي ، بلباس وجود عيني وخارجي ملبّس ومشرّف ميگرداند . آنگاه وجود مزبور طبق استعداد ذاتي وقابليّت اعيانى وخواست خود در ماهيّت كلّيه وصورت علمي ؛ وبرحمت رحيمى حقّانى ، بكمالات لايقه رسيده وبمزيد رحمت به آرايش وجودي نائل مىآيد ، وبهرچه كه در جهت كمال ولياقت واستحقاق أزلي واستدعاء اوست ، در مسير حركت استكمالى در سير صعودى بطىّ مراتب وعبور از منازل كمالى مىپردازد ؛ واگر ارادهء أزلي برحمت رحماني در جهت وجود وايجاد هر موجودى تعلّق گيرد ؛ رحمت رحيمى در هر مورد خاصّ واراده‌اى ويژهء آن ، بكمال موجود وافعال آن متعلّق گرديده ولذا شمول رحمت ياد شده ، أخصّ از رحمت رحماني ميباشد ؛ وبعبارت ديگر : اگر رحمت رحيمى بچيزى يا كسى تعلّق يابد ، در اينصورت بايد آنچيز يا آن كس از پيش برحمت رحماني سريانى از ثبوت ووجود علمي ، بوجود عيني وخارجي آمده باشد ، تا موضوع تعلّق رحمت\r\n\r\n","description":"","footnote":"","page_name":" 602 ","page_number":22},
  {"content":"\r\n\r\nرحيمى گردد ودر غير اينصورت هرگز مجلاى ظهورى براي تعلّق رحمت رحيمى موجود نيست ، تا موجودى مشمول آن شده ومحلّ بروز صفت رحيميّت گردد . پس تا اولويّت وجودي در عالم عين وخارج بموجودى تعلّق نيابد ؛ هرگز مورد ظهور ومجلايى براي صفت رحيم بودن حقّ نخواهد بود وحتّى برخى از حكماء متألّه وعرفاى شامخ بر اين باورند كه تا رحمت رحماني بصفت ذاتي خود به أسماء ديگر الهى واز آنجمله برحيم تعلّق نگيرد ، نفس رحيميّت بگاه تعلّق خود بمرحومى ، بدون تأثير مانده وفعليّت وظهور آن در هرچيز منوط ومربوط بنفخهء مباركهء رحماني ونفس حقّانى بوده ولذا در اطلاق وعموم وتقدّم ذاتي ومفهوم مبالغه وتأكيد صفت رحمانيّت بر رحيميّت ، ترديدى نيست ، وأهل كشف وشهود ، در انكشافات ومشهودات خود بر اين حقيقت واقف بوده وبيقين وديد عيانى رسيده‌اند ؛ واز همين لحاظ است كه برخى از عارفان حقايق ومعارف الهى عقيدة دارند ، كه أولياء اللّه با اسم رحمان بساير صفات وأسماء اللّه ، اعمّ از جمالى وكمالى پىبرده وبواسطهء آن ؛ جميع كرامات والهامات أبدال وصدّيقان از قوّه بفعل رسيده وأسرار مقامات مقرّبان وتجلّى أنوار معارف أهل اللّه از اين اسم بوده ودر حقيقت بايد گفت كه اسم الرّحمان از آفرينش مخلوقات وكرامت بر جميع آفريدگان خبر داده وترويج روان وابتهاج روح موحّدان وشادمانى خاطر عارفان وتربيت أشباح جهانيان ونزهت وجود وبهجت وسرور مشتاقان وعاشقان وأمان خائفان واميد مجرمان از بركات اسم عظيم وأعظم الرّحمان است ؛ واگر اين اسم را مفتاح مكاشفهء حقايق دانيم ؛ اسم رحيم را بايد نردبام صعود بر قايق وجودي وعطف ورفق ولطف وفضل الهى دانست ؛ زيرا با اسم رحمان حقايق وعوالم غيبى فتح ميشوند وبرحمت رحيمى ، ذنوب ومعاصي گنهكاران بخشيده ميگردد واز امام جعفر صادق - عليه آلاف التّحيّة من كلّ الصّامت والنّاطق - مروى است كه رحمان ورحيم بر مراد ومريد واقع بوده ، اسم رحمان براي مراد واسم رحيم براي مريد است ؛ زيرا مراد در بحار أنوار حقّ وحقايق مستغرق است ومريد ببقاى نفس خود واشتغال بمظاهر ؛ وبتعبير ديگر رحمت رحيمى موهبتى خاصّ براي مخصوصان بوده ومستند أهل لغزش وسقوط ميباشد ؛ وچونان جاذبه‌اى حقّانى ؛ مجذوبان را بحجلهء وصال كشيده وبلباس فاخر ونفيس ثواب مىآرايد ؛ وبرخى از عرفاى الهى گويند كه رحمان اسم حضرت حقتعالى باعتبار جمعيّت أسمائي در الوهيّت است كه وجود وتوابع كماليّه آن از اين اسم فيضان\r\n\r\n","description":"","footnote":"","page_name":" 603 ","page_number":23},
  {"content":"\r\n\r\nيافته وبر جميع ممكنات سرايت دارد ؛ ورحيم اسمى است باعتبار افاضهء كمالات معنوي بر أهل ايمان ، مانند معرفت وتوحيد . بيان اين معنى برحسب اصطلاح حكماى الهى اينستكه : وجود را مراتبى است : يكى وجود حقّ وديگرى منبسط ومطلق وسه ديگر مقيّد .\r\nامّا وجود حقّ كه فارغ از قيد اطلاق وتقييد است ؛ مجرّد محض از جميع أوصاف وألقاب بوده وحتّى از همين وصف هم عارى ميباشد ؛ ووجود مطلق يا منبسط عبارت از فعل وصنع يا سايهء اوست كه در هر ماهيّتى برحسب آن سريان داشته ودر عقل ، عقل ودر نفس ، نفس ودر طبع ، طبع بوده ودر مجرّد ومرسل ومادّى ومركّب سارى است ودر هركدام بصبغه ولون آن منصبغ ومتلوّن ميگردد ؛ ودرعين‌حال خود آن در غايت اطلاق وبساطت بوده وموجودات مقيّده ، آثار حقّند كه محدود بحدود خارجي وماهيّات جزئي ميباشند ؛ وتا مرحوم برحمت رحماني نگردند ؛ بموجوديّت عيني نائل نخواهند آمد .\r\n\r\n","description":"","footnote":"","page_name":" 604 ","page_number":24},
  {"content":"\r\n\r\n\r\nفصل چهارم سريان رحمت رحماني بر ذات حقتعالى وكلّ وجود\r\nعرفاى شامخ در تعريف رحمت گفته‌اند : « الرّحمة خلق القدم لأهل العدم » يعنى رحمت عبارت از آفريدن خداوند قديم ، أهل عدم ، يا أعيان ثابته را ميباشد . بنابراين ؛ قدم صفت خداوند وعدم خارجي صفت أعيان ووجودات علمي است ؛ واز همين معنى ؛ برخى آنرا صفت فعل دانسته‌اند وبعض ديگر صفت خاصّ وذاتي حقّ ؛ ليكن اگر رحمت را صفت خاصّ ذاتي دانيم ، كلّيهء أعيان وجودي ، حتّى ذات حقتعالى را نيز فرا ميگيرد ودر صورتيكه صفت فعل شناسيم ؛ واسطهء بين ذات وصفاتست ؛ مانند خالق ورازق كه ظهور آنها در شواهد ؛ متعلّق به أمور إضافي بوده ودر مجموع از صفت اراده وقدرت صادر ميگردد ؛ چنانكه كريمهء مباركه در معنى فعل فرمايد :  « وَرَحْمَتِي وَسِعَتْ كُلَّ شَيْءٍ »  ودر مورد ذاتي بودن آن فرمايد :  « كَتَبَ عَلى نَفْسِهِ الرَّحْمَةَ »  و  « كَتَبَ رَبُّكُمْ عَلى نَفْسِهِ الرَّحْمَةَ »  وطبق ظاهر معنى ايندو آية ، رحمت امريست ذاتي وچون خداوند فيّاض وجود است وبايد رحمت از چنين رحماني بعموم حقايق وخلائق امرى وخلقي ومجرّد ومادّى شامل ومحيط باشد ؛ لذا در مرتبهء نخست بايد نفس أو از رحمت رحماني به كتابت وارادهء خود برخوردار باشد ، تا سپس بعوالم ومراتب وتعيّنات ديگر شامل گردد . پس رحمت بدين توصيف بمعناى شفقت بر بندگان يا غفران معاصي وعفو تائب از گناه نبوده وعبارت از نعمت كامل وتمام بر مجموعهء أعيان جبروتي وملكوتي وناسوتى است ؛ وبعبارت ديگر يعنى بخشيدن وجود خاصّ بهر موجود واظهار احكام ولوازم وتوابع ولواحق صفاتى وأفعالى وآثاري بدانها بوده وهر مظهر وموجود وعيني از أعيان\r\n\r\n","description":"","footnote":"","page_name":" 605 ","page_number":25},
  {"content":"\r\n\r\nخارجي ومظاهر وموجودات ؛ بوجود خاصّ واحكام ولوازم وصفات خود ، از موجود ومظهر ديگر متمايز ميباشد ، وبالقوّه ويا بالفعل وبسيط يا مركّب وطاعت يا معصيت وخير يا شرّ بودن وجود ، فرقى در شمول رحمت بدانها نداشته وبمصداق كريمهء :  « وَرَحْمَتِي وَسِعَتْ كُلَّ شَيْءٍ »  هيچ‌چيزى در عالم وجود از رحمت ذاتي الهى خارج نيست وغضب نيز از مصاديق شيئى بوده وعين رحمت است ؛ ومراد از چنين رحمتي درنظر عرفاى شامخ ، بويژه شيخ أكبر محيى الدّين بن عربى طائى آندلسى ، رحمت وجودي وايجادى است وبهمين دليل خير وشرّ وسعادت وشقاوت ونيك وبد را از حيث أعيان آنها فراگرفته وآنچه أهل قشر وعلماى رسوم برحسب تعقّل از معاني وموارد غضب شناخته‌اند ؛ در اعتقاد عرفاء شامخ عين رحمت بوده وغضب الهى ، ذاتي أو نبوده وامريست عدمي ؛ ولذا عدم قابليّت در أعيان ثابته از حيث قبول رحمت ؛ موجب عدم ظهور حكم رحمت در آنها بوده وتسميهء امر عدم الرّحمه بغضب ، از جانب راحم است ونه مرحوم عليه ؛ بنابراين ، در دعاى حضرت ختمى مرتبت ( ص ) كه فرمود :\r\n« أللّهمّ إنّ الخير كلّه بيديك ؛ والشرّ ليس إليك » بايد توجّه داشت كه امر عدمي از جانب حقّ صدور نيافته وهمانا هرچه خير است ، بدست أو بوده ودر حقيقت ، حكم عدمي از عدم قبول عين ثابت در حضرت علم است كه رحمت را نپذيرفته واستعداد تجلّى رحماني را بر عين خود روا نداشته است وامر قبول وردّ واستعداد وعدم آن هم نسبى بوده ودر غايت امر ، هيچ‌چيزى موجود نيست كه بتمام حقيقت وجودي از دايرهء رحمت امتنانى ورحماني حقّ بيرون بوده وبالذّات أصل رحمت را نخواسته باشد ؛ امّا در قبول رحمت ذاتي وسريانى حقّ ؛ هر وجودي نسبت بوجود ديگر ، طبق اقتضاى ذاتي خود ، در كمّ وكيف رحمت وقبول احكام ورنجها ومحنت ومرگ وفقر ومصائب ديگر از قبيل مفاسد وآفات ؛ أموري عدمي بوده ودر عين عدمي بودن ؛ نسبى هم در شمار آمده واز رحمت شاملهء حقّ برخوردارند . پس رحمت ، سابق بر غضب بوده وبمفادّ حديث قدسي : « سبقت رحمتي غضبى » جميع صفات حقّ در عين رحمت ظاهر آمده وچون هر صفتي از صفات با ملاحظه ذات خداوندى ، موجب اسمى خاصّند ؛ آنگاه كه حضرت حقّ بايجاد خلق اراده فرمود ، از جميع حقايق ذاتي ، بجمع صفات خود تجلّى كرده واز همهء صفات خود نيز بعين رحمت تجلّى فرمود ، وسپس رحمت أو بعين قدم ، بعدم تجلّى كرد وهمهء أعيان وجودي وأكوان خلقي را پديدار وموجود\r\n\r\n","description":"","footnote":"","page_name":" 606 ","page_number":26},
  {"content":"\r\n\r\nگردانيد ؛ چنانكه در كرائم قرآني نازل است :  « وَمِنْ رَحْمَتِهِ جَعَلَ لَكُمُ اللَّيْلَ وَالنَّهارَ »  وبالأخره بايد دانستكه ذات الهى موصوف بصفت رحمت بوده واقتضاى آن اوّلا رحمت وجودي است وچون ايجاد فرع بر وجود ميباشد ، ثانيا رحمت حقّ بر جميع لوازم وأحكام وشؤون أعيان علمي شامل آمده وكلّيهء حقايق خارجي را فرا ميگيرد ؛ ويكى از موارد رحمت خاصّه ، وجود أنبياء وأولياء اللّه وارسال رسل وسفراى الهى است ؛ چنانكه در آيهء :  « وَمِنْ قَبْلِهِ كِتابُ مُوسى إِماماً وَرَحْمَةً » *  يعنى پيش از رسول أكرم ( ص ) موسى بر مردم ، امام وپيشوا ورهنما بود ، ودر حقّ پيامبر أكرم ( ص ) نازل است :  « وَما أَرْسَلْناكَ إِلَّا رَحْمَةً لِلْعالَمِينَ »  وآيات رحمت مطلقهء رحماني وخاصّهء رحيمى در قرآن كريم بسيار است ، كه در فصلى جداگانه بذكر وتحقيق در آنها پرداخته خواهد آمد ؛ وخداوند تعالى باعتبار جمعيّت أسمائي از حضرت الوهيّت ، باسم رحمان ظاهر است ووجود همهء موجودات عيني از آن استفاضه ميكنند واين رحمت به امتنانى موسوم بوده واقتضاى نعمت‌هاى سابق از عين خارجي را دارد ، وعالم همه از رحمت أو موجود است ؛ امّا رحمت الهى باعتبار اعطاء فيض كمالى بوجودات خاصّه ومقيّده ، به رحيم ناميده شده وبهمين دليل افاضهء رحمت وجودي ، امرى نسبى است كه أمور عدمي ، مانند فقر وغضب ومرض وموت هم داراى شائبه‌اى از وجودند وبهمين مقدار نيز معاني ومصاديق مزبور ، مرحوم برحمتند وگرنه از همان وجود نسبى هم بهره‌مند نبودند ؛ ومراد از جملهء « والشّر ليس إليك » اينستكه شرّ عبارت از عدم الخير بوده ودر ايجاد نيازمند بعلّت وفاعلى نميباشد ؛ وسبب آن عدم قابليّت محلّ است در پذيرفتن رحمت ؛ بعلاوة شرور أموري عدمي بوده ودائمي واكثرى نخواهند بود ولذا نسبى واعتباريند ؛ پس مجعول ذاتي نميباشند ، وچون شرور عارضى محسوبند وهر ما بالعرضي بناچار بما بالذّات راجع است ؛ بهمين دليل مآل آنها بخير ووجود ميباشد .\r\nبارى ، چون براي هر عيني از أعيان ثابته ويا أسمائي كه در حضرت علم وبفيض أقدس آشكارند ؛ وجودي در خارج وعالم عين بفيض مقدّس ميباشد كه مطابق باوجود علمي است ؛ وآن وجود علمي ، وجودي عيني در خارج از علم حقتعالى ميطلبد ؛ بنابراين ، وجود عيني طبق وجود علمي تحقّق يافته ورحمت وجودي خداوند هر عيني از أعيان را برحسب مقتضيات واستعداد وقابليّت آن فراگرفته وعامّ الشّمول است ؛ زيرا حضرت حقتعالى را أسمائي بيشمار ولا يتناهى است ؛ وهر اسمى مربّى عيني از أعيان\r\n\r\n","description":"","footnote":"","page_name":" 607 ","page_number":27},
  {"content":"\r\n\r\nميباشد ، ودر حقيقت آن اسم ، سبب وجود عيني خاصّ موافق با حقيقت خود بوده واز ذات الهى براي ظهور خود ، مظهرى مناسب ميخواهد ، وخداوند اوّلا بفيض أقدس ، وجود مطلوب اسم را در عالم علم وثانيا بفيض مقدّس در عالم عين وخارج ، ظاهر وايجاد ميكند واين امر ، چيزى جز تعلّق رحمت وعنايت حقّ به أعيان ممكنات نيست ؛ زيرا خداوند برحمت شامل وعنايت كامل خود ، خواسته‌هاى وجودي وكمالات هر عيني را بدو مىبخشد وپيش از رغبت آن عين بوجود وتحقّق خارجي ؛ نخست آنرا در حضرت علم وسپس با ايجاد آن در خارج - طبق خواست آن وجود علمي - پرداخته ومظهر اسم خواهان وجود را بمنظور تحقّق رب ومربوب واتّحاد نهائي آنها پديدار كرد وبعبارت ديگر : پس از ظهور در مرتبهء علم از فيض أقدس يا أحديّت ، عين خارجي خواهان وجود را با همهء مقتضياتش تحقّق بخشيده واسم ظاهر در مظهرى كامل الوجود نمايان شد ، وبهمين مناسبت گفتيم كه رحمت امتنانى وسريانى حضرت حقّ بلحاظ وجود وحكم ، داراى آنچنان گستره‌ايست كه جميع أشياء را از قديم تا حادث وامر تا خلق ومعقول تا محسوس ، از جمله غضب را كه داخل در حقيقت شيئى بودن است فراگرفته وهيچ‌چيز ، حتّى نفس حضرت حقّ از شمول آن خارج نميباشد ، ونخستين مرحوم ذاتي برحمت شاملهء حقّ ، نفس خود اوست ، ومراد از كريمهء :  وَآتاكُمْ مِنْ كُلِّ ما سَأَلْتُمُوهُ وَإِنْ تَعُدُّوا نِعْمَتَ اللَّهِ لا تُحْصُوها  همين است كه آنچه أعيان موجودات در عالم علم از خداوند مسئلت كردند وهريك بر طبق استدعا واستعداد اسم مربّى خود وجودي خواستند ؛ خداوند ، هم در علم ثابت در ذات وهم در وجود خارجي ، مطلوب آنانرا اعطاء فرمود ، واگر در مقام شمارش نعمتهاى الهى بر خود برآييد ؛ چون از حدّ شمار بيرون است ، امكان شمارش آنرا نداريد . پس خداوند تعالى ، هم رغبت وخواست را در عين ثابت نهاد وهم طبق استعداد آن بوجود علميش تحقّق عيني داد وبمعدوم خارجي ، اعطاء وجود كرد ، ونخستين أثر رحمت وجودي در آنها همين صلاحيّت قبول جودي بود كه استعداد ناميده ميشود ؛ وبعبارت ديگر خداوند در آنها تجلّى ذاتي بظهور در حضرت علم كرده ودادن استعداد مزبور ، رحمتي بود بر آنان ، زيرا أعيان مزبور پيش از طلب استعدادي ، نه در علم ونه در عين ، داراى وجودي نبودند ، واوّلين چيزى كه مشمول آنرحمت گرديد ؛ نفس حقّ بود وسپس أعيان ثابته در حضرت علم ودر نهايت ، عالم عين وخارج ، وبا اينكه حكم ايجادى در نفس أعيان احاطه وشمولى نداشت ؛\r\n\r\n","description":"","footnote":"","page_name":" 608 ","page_number":28},
  {"content":"\r\n\r\nرحمت ذاتي حقّ به أعيان معدوم العين يا ثوابت اعيانى وصور علمي در ذات حقّ تعلّق گرفت واز معدوميّت خارجي بموجوديّت تحقّق يافتند ، وبتعبير ديگر حكم بوجود خارجي پيش از تعلّق به أعيان ثابته معنى ندارد .\r\nنكتهء مهمّ اينستكه : پس از رحمت ذاتي كه خداوند طبق صريح آيات قرآني بر نفس خود نوشت ؛ رحمتي كه بر جميع أشياء وموجودات شامل است ، همان وجود منبسط بوده واسم رحمان نيز از حيث همين بساطت وجودي در كلّ ممكنات سريان دارد ، وچنين وجودي از حيث مبدأ انبساط وتعيّن خود از غيب هويّت حقّ ، داراى مراتبى در تعيّن وظهور بوده واوّلين آن ، مراتب عالم معاني ودو ديگر عالم أرواح است كه ظهور آن بيش از عالم معاني بوده وسه ديگر عالم مثال جسدانى أرواح ومعاني است ، ولذا در اين عالم ، تعيّن وظهورى تحقّق پيدا نكرد ، مگر در جسد ، وچهارم عالم حسّى است كه اوّل آن صورت عرش محيط بجميع أجسام محسوس ومحدّد جهات است ودر همين عالم ، سير معنوي وجودي وصادر از غيب هويّت در مراتب كلّى پايان مىيابد وغايت آن ، عالم حسّ ميباشد ، واز همين معنى است كه استواء رحمان بر عرش آشكار گرديده ودر حقيقت رحمان عبارت از صورت رحمتي است كه همهء أشياء را فراگرفته وظهورات آن از حيث كلّيت در عرش بنهايت خود ميرسد .\r\n\r\n« بحث وتحقيق در تعلّق رحمت به اسم الرّحمان »\r\nأسماء الهى عبارتند از تعيّن حضرت ذات باعتبار صفتي از صفات وى ؛ وبهمين دليل خود هر اسمى نيز مانند سميع وبصير وقادر وحىّ وعليم ومريد ومتكلّم ، مانند ذات حقّ از أشياء بوده ، ولى ذات حقّ را بايد مشيّئ أشياء دانست ، وچون هريك بلحاظ شيئى بودن بجز ديگرى است ، وجميع آنها با ملاحظهء مغايرت مفهومي با يكديگر واز حيث تكثّر با ذات أحدى فرق دارند ؛ بالمآل همهء أسماء بعين واحدى راجعند كه آن عين واحد ذات الهى بوده وچون رحمت ذاتي طبق آيهء :  « وَرَحْمَتِي وَسِعَتْ كُلَّ شَيْءٍ »  كلّيهء أشياء را فراگرفته واز جملهء آنها أسماء را ؛ بنابراين ، در نخستين مرتبه بشيئى عين موجد تعلّق ميگيرد كه عين اسم رحمان است ورحمان از حيث تميّز ، بتعيّن خاصّ خود است كه با اسم اللّه فرق داشته واز آن متمايز ميباشد . پس رحمت ذاتي حقّ بمصداق كريمهء :  « فَقُلْ رَبُّكُمْ ذُو رَحْمَةٍ واسِعَةٍ »  بعين رحمان تعلّق گرفته وبتجلّى ذاتي از حيث امتياز آن حاصل\r\n\r\n","description":"","footnote":"","page_name":" 609 ","page_number":29},
  {"content":"\r\n\r\nمىآيد ؛ زيرا اگر تجلّى ورحمت ذاتي نباشد ، هيچ‌چيز بوجود نمىآيد ؛ ورحمان هم اسمى است داراى شيئيّت ، ومتعيّن بتجلّى ذاتي ؛ پس مشمول رحمت ذاتي حقّ گرديده ودر حقيقت نخستين مورد تعلّق رحمت وتجلّى خداوند تعالى بنفس رحمتي است كه در عين رحمان ظاهر ميگردد وپس از عين رحمان بشيئى يا وجود آن تعلّق مىيابد وبنابر گفتهء قيصرى شارح فصوص الحكم شيخ أكبر : « يجوز أن يكون المراد بالشّيئيّة وجودات الأعيان ، لا أعيانها » يعنى بوجود أعيان ثابته هم ميتوان شيئى گفت ؛ ودر اينصورت شيئى همان وجود است ونه عين ، وسپس حكم رحمت ذاتي سريانى يا امتنانى از اسم رحمان به أعيان وموجودات لا يتناهى تعلّق گرفته وجميع ممكنات مفصّله را چه در دنيا وچه در آخرت فراگرفته ودر اين معنى هيچ فرق وامتيازى در جواهر وأعراض ، يا مركّب وبسيط نبوده وكلّيهء موجودات إجمالا داخل در دايرهء شمول رحمت رحمانيّت ميباشند ومراد از اين عبارت شيخ أكبر ابن عربى در فصّ حكمت زكريّاوى :\r\n« فأوّل ما وسعت رحمة اللّه شيئية تلك العين الموجدة » اوّل بودن نسبى است با ملاحظهء باقي أعيان أسماء الهى ؛ مانند اينكه شيخ الأنبياء إبراهيم خليل فرمايد :  « أَنَا أَوَّلُ الْمُسْلِمِينَ »  با توجّه بدينكه پيش از أو نيز انبيايى بوده‌اند كه همهء آنها وهريك در حدّ قرب خود بمبدء وجود ، بحقيقت اسلام مسلمان بوده‌اند وآيات قرآني در اين مورد ، بيّناتى صادق توانند بود .\r\nبارى ، در افاضهء رحمت ذاتي وامتنانى وسريانى حقّ - سبحانه وتعالى - بر همهء أشياء اعمّ از أمرى وخلقي ومرسل ومقيّد ومادّى ومجرّد ؛ نه حصول غرضى معتبر است ونه ملايمت آن افاضه با طبع مرحوم ؛ زيرا اگر افاضهء رحمت ذاتي خداوندى ، براي حصول غرضى از اغراض باشد ويا ملايمت آن در ايجاد با طبع أشياء مورد تعلّق رحمت ، منظور گردد ؛ نه براي عالم وجودي متصوّر بود ونه اسماى الهى أصلا ظهور وتعيّنى مىيافتند ؛ بدين دليل كه أسماء متقابل ، مانند غضب ولطف وقاهر وغفّار ومميت ومحيى ، ومعزّ ومذلّ وغيره هرگز بظهور نميرسيدند ومظاهر آنها در اين عالم نيز بوجود نمىآمد ؛ زيرا طبيعت هريك با ديگرى مغايرت داشته وهيچيك با غير از خود ملايمتى ندارند ؛ بدين توضيح كه اسم غضب غير از رحمت وقهر بجز لطف بوده ودر نتيجة مظاهر آنها نيز با ديگرى متفاوت بوده ؛ وبالمآل امكان تحقّق آنها نميباشد ؛ پس در افاضهء رحمت ذاتي ؛ نه غرضى ونه ملايمت با طبعى شرط است ، وهمهء ممكنات از خير وشرّ نسبى ونيك\r\nو \r\n","description":"","footnote":"","page_name":" 610 ","page_number":30},
  {"content":"\r\n\r\nبد مشمول آنند .\r\nبعلاوة بايد دانستكه وجود رحمت رحماني ، برحمت ذات الهى بوده ووجود حقايق الهى نيز برحمت ذاتي وجودي ، ووجود أشياء هم برحمت رحماني ؛ پس حقيقت رحمت از باطن ذات الهى به اسم اللّه تعلّق ميگيرد ، واز آن باسم رحمان واز رحمان بكلّ موجودات امرى وخلقي وآنهم بظهور پيوسته ومتّصل وتجلّى دائم ، وهرگز حصول غرض يا ملايمت با طبع مرحوم نيز در اين افاضه ، ملحوظ ومعتبر نيست ؛ زيرا اسم معزّ ولطيف ، غير از اسم قهّار ومذلّ بوده وطبع اين يك ضدّ طبيعت ديگرى ومظاهر آنان هم از همين اقتضاء وحيثيّت برخوردارند .\r\nدر اين مبحث ، سوآل مقدّرى مطرح است ؛ بدين مضمون كه : چگونه جميع أشياء وأعيان علمي وعيني از رحمت پديد آمدند ؛ در حاليكه خود رحمت فاقد عين خارجي بود ؟ ! ؛ ومعطى شيئى هرگز فاقد آن نيست . امام العرفان ، محيى الدّين بن عربى در پاسخ سوآل مقدّر در فصّ حكمت زكريّاوى فرمايد : اثر وتأثير در موجودات ، اختصاص بمعدوم دارد ونه بموجود ؛ واگر موجودى هم داراى اثر وحكمي در وجود يا ايجاد امرى باشد ، آن نيز بحكم معدوم است ومراد از معدوم رحمت رحماني وامتنانى است كه صفت ذاتي خداوندى بوده ووجودي خارج از ذات أو ندارد ، زيرا صفت در خارج معدوم العين است مگر باعتبار ذات كه موجد اسمى از أسماء ميباشد ؛ وچون با ذات هم ملاحظه گردد ؛ تحقّق آن خاصّ مظهر اسم است ونه صفت ، بلكه صفت بملاحظة وباعتبار ذات معتبر بوده ومقصود از صفت رحمت ذاتي كه موجد كلّ أشياء امرى وخلقي ومحسوس ومعقول است ، موجود عقلي يا روحي بوده وبهروجه باطني ميباشد ونه ظاهري ، وذات باعتبار صفات داراى تأثير خارجي است كه همان ظهور اسم باشد ؛ وهمهء موجودات مظاهر اسمائند وبعبارت ديگر هر موجود ومظهرى محلّ ظهور أسماء ويا حقيقت خارجي وعيني يكى از أعيان ثابته ميباشد كه در خارج معدوم بوده ، ولى همهء تأثيرات وجودي وايجادى از همان أعيان معدوم العين بوده وشارحان فصوص الحكم نيز در اين مورد مبادرت بتمثيلى كرده وگفته‌اند : حكم سلطان موجب اثر وتأثيراتى در خارج است وتا آنگاه كه منصب وسمت سلطنت باقي است ؛ حكم وى هم در خارج نافذ بوده ومؤثّر است ؛ اگرچه سلطان مذكور كودكى بيش نباشد ؛ ليكن بمحض عزل از سلطنت ؛ ديگر نفوذى در امر أو نيست ؛ پس معلوم است كه تأثير حكم از سلطنت ميباشد\r\nو \r\n","description":"","footnote":"","page_name":" 611 ","page_number":31},
  {"content":"\r\n\r\nنه از سلطان ، اعمّ آنكه أو كودك باشد ، يا شخصي بزرگ وقوىّ ؛ واين امر ربطى بوجود شخص سلطان ندارد ، وگرنه حكم أو بدليل وجود شخص بايد نافذ باشد ، در صورتيكه پس از عزل يا فوت أو ديگر تأثيرى در امر أو نيست ؛ پس بدانگونه كه حكم سلطان را وجودي خارجي نميباشد ودرعين‌حال در خارج مؤثّر است ؛ رحمت الهى نيز با اينكه در خارج معدوم العين بوده وعينيّت خارجي ندارد ؛ امّا موجب وجود وايجاد أشياء عيني وخارجي بوده وجميع أمور وموجودات در تحت نفوذ وشمول حكم آنند ؛ واين معنى كه موجود متأثّر از معدوم خارجي است ، امرى شگفت‌انگيز بوده وبراي غير أهل معرفت ويا أصحاب أوهام ، قابل ادراك نخواهد بود ؛ واين معنى كه موجودات خارجي وظاهر از أعيان باطني ، امّا معدوم العين ، در وجود وايجاد متأثّرند ؛ حقيقتي است غير قابل انكار وترديد واگر موجودى نيز بر موجود ديگر ، حكمي نافذ ومؤثّر براند ، جز از اثر همان أعيان معدوم در خارج نميباشد .\r\nبنابراين ؛ علل وموجبات وجودي وايجادى ، از مقتضيات أعيان ثابته واحكام وآثار وشؤون آنهاست كه در خارج تحقّق مىيابند ؛ واين موجودات ، مظاهر أسماء الهى ميباشند كه بتفصيل در همهء عوالم پديدار بوده ؛ ولى صفات خداوندى ، معقول محضند .\r\nپس حكم قابل نفوذ وأثر از همين صفات معقوله صادر شده وموجب وجود وايجادات در خارجند ؛ ليكن صفت رحمت بسبب اينكه واسع بوده وشمول آن هرچيزى را فراميگيرد ؛ بهمين دليل شامل خود أسماء الهى نيز گرديده وچون احكام ، قائم بمحلّ ميباشند ؛ در حقيقت راحم نفس الأمرى حضرت حقتعالى است كه رحمت را از غيب هويّت خود في نفسه ولنفسه وبنفسه ظاهر كرده واوّلا أسماء خود وثانيا أعيان علمي موجودات وثالثا حقايق خارجي را از آن ظاهر كرد ؛ در حاليكه نفس آن رحمت مانند أسماء ديگر ، وجود خارجي ندارد ؛ بلكه وجود آن معقول ودر حقيقت ذات الهى موجود است ؛ وبتعبير ديگر حكم وجود با ايجاد از عالم لاهوت بجبروت واز جبروت بملكوت وسپس بعالم ناسوت جارى بوده وآنچه در طبيعت محسوس ومادّى واقع است ؛ جز بمقتضاى أعيان علمي وتأثير أسماء الهى نبوده واين معنى براي أصحاب أوهام كه از أمور وهمى وناموجود متأثّرند ، معلوم نيست .\r\n\r\n","description":"","footnote":"","page_name":" 612 ","page_number":32},
  {"content":"\r\n\r\n\r\n« كيفيّت تعلّق رحمت به أعيان ثابته وموجودات عيني »\r\nهويّت غيبى الهى با تعيّن در أحديّت يا فيض أقدس ، مبدء ظهور أسماء وصفات أو بوده وظهور أسماء اللّه در مظاهر مناسب با مقتضاى خود ، موجب پديد آمدن كلّ موجودات عوالم أمرى وخلقي است ؛ ودر واقع فيض أقدس بوجودات علمي يا أعيان ثابته مىانجامد وأعيان ثابته با جميع مقتضى ولوازم خود ، بفيض مقدّس وباوجود منبسط سارى در ماهيّات أشياء ، بموجودات عيني وخارجي محقّق ميگردند ؛ امّا رحمت در مرتبهء أحديّت يا فيض أقدس الهى از صفات ديگر متمايز نبوده ودو اسم رحمان ورحيم بعموم وخصوص خود از أسماء ديگر حقّ مشخّص وممتاز نخواهند بود ، مگر در مرتبهء واحديّت يا فيض مقدّس ؛ وچون هر اسمى در مرتبهء تعيّن خاصّ خود ، مستدعى مظهرى مناسب با حقيقت ظهورى خويش ميباشد ؛ بنابراين ، هر موجود ومظهرى در عالم طبع ، نمايانگر ومرحوم برحمت رحماني اطلاقى است كه : اوّلا بلحاظ موجوديت از عدم بوجود آيد ، ثانيا بنابر تحقّق أوصاف وآثاري در خارج ، برحمت رحيمى مرحوم گرديده وبالمآل هرجا ودر هرچيزى كه هويّت الهى باشد ، رحمت رحماني هم شامل آن بوده وناگزير در همهء ذوات أشياء وحقايق سرايت دارد ؛ وبعبارت ديگر : رحمت مزبور ، قيّوم جميع ذوات أشياء وحقايق ولوازم وصفات وآثار وافعال آنهاست ، وموجودات از جزء وكلّ وجزئي وكلّى ، متقوّم بشيئيّت وجودي نخواهند بود ؛ مگر برحمت واسعهء الهى واين أحاطت وشمول ؛ شامل حضرت ذات حقتعالى نيز ميگردد ؛ زيرا معطى شيئى فاقد آن نيست ، وكريمهء :  « كَتَبَ عَلى نَفْسِهِ الرَّحْمَةَ »  مؤيّد اين حقيقت است وگرنه أسماء وصفات وى در مرتبهء فيض مقدّس يا واحديّت ظاهر نشده وهمچنان در مرتبهء أحديت يا فيض أقدس مندمج بودند ولذا مكانت ومنزلت رحمت در جايگاهى بس فرازمند ورفيع قرار داشته ودر نتيجة هرچيزى را كه رحمت ياد شده دريافت وآنرا فراگرفت ، بسعادت حقيقي نائل آمد وهمين شمول رحمت امتنانى وسريانى است كه أشياء از عدم بوجود آمده وبشرف موجوديّت وسعادت ميرسند ؛ ورحمت مطلقه در حقيقت عين وجود أشياء امرى وخلقي بوده وبالمآل هر موجودى مرحوم برحمت واسعهء الهى است وبقول عارف وارف ، ميرزا محمّد رضا قمشه‌اى ، عليه الرّحمة والرّضوان :\r\n\r\n","description":"","footnote":"","page_name":" 613 ","page_number":33},
  {"content":"\r\n\r\n از رحمت آمدند وبرحمت روند خلق * اينست سرّ عشق ، كه حيران كند ، عقول \r\n مردم همه ، بفطرت توحيد زاده‌اند * اين شرك ، عارضى بود و ، عارضى يزول \r\nبنابراين ، هر موجودى اعمّ از مرسل ومقيّد ومادّى ومجرّد ، مرحوم برحمت وجودي وايجادى بوده ودر نتيجة سعادتمند است ، وهيچيك از علماء قشرى وظاهري بدين حقيقت حقّه قائل ونائل نيامده واز عرفاء وحكماى راسخ نيز كمتر كسى بدين معنى پىبرده وبژرفاى لطيفهء آن رسيده است .\r\nبارى ، بايد دانستكه رحمت واسعهء پروردگارى ، اوّلا جميع موجودات از عالي وأعلى تا دانى وأدنى واز أمر تا خلق ومجرّد تا مادّه را فراگرفته ودر شأن ايجاد وتكوين از عدم اصلى ، عموم كائنات در تحت شمول رحمت عامّه واقعند وهمه مرحوم بدين رحمت عامّ وشامل ميباشند . ثانيا رحمت الهى در جميع اشيايى كه موجود ومتأثّر از آنند ؛ بر دو وجه ميباشد : نخست اثر باعتبار اقتضاى ذات هرچيز در حال ثبوت عيني يا در حضرت علم وتأثير رحمت در آن ، واين امر ذاتي عبارت از ايجاد هر عيني از أعيان ثابته ميباشد كه بوجود خارجي - چه در حسّ ووهم وچه در علم وعقل - موجود گرديده است . بنابراين ، ايجاد كلّ موجودات وأشياء برحمت عامّهء رحماني وامتنانى است .\r\nپس نبايد برحمت ذاتي الهى بنظر غرض نسبت براحم ودر نفع وضرر آن نگريست ؛ ونيز نبايد بعدم غرض وملايمت ومنافرت آن نسبت بشخص مرحوم هم التفات داشت ؛ زيرا رحمت ناظر در عين هرچيز يا هر موجود ؛ پيش از وجود آن بوده وهنوز أشياء در هيچ مرتبه از مراتب خود بظهور نپيوسته بودند كه رحمت ذاتي حقتعالى در عين ثابت آن تعلّق يافته وعين مزبور به ثبوت خود رسيد ، وبقول شاعر عارف وولىّ واصل وشامخ ، جلال الدّين ، مولانا صاحب مثنوى معنوي :\r\n ما نبوديم وتقاضامان نبود * لطف تو ، ناگفتهء ما مىشنود \r\n گاه نقش ديو وگه آدم كند * گاه نقش شادى وماتم كند \r\n اى خدا ، بنماى جانرا آن مقام * كاندر أو ، بىنطق ميرويد كلام \r\nدوّم اينكه : عين ثابت هرچيزى ، تقاضاى وجود خارجي براي خود وقابليّات واستعدادات خويش كرد ، وبا تعلّق رحمت عامّه بدان ؛ هم خود عين ثابت وهم مقتضيات آن در خارج از علم حقّ تحقّق يافت . پس براي همين نظر خداوندى در عين ثابت أشياء ، يا وجود علمي است ، كه حضرت باريتعالى ؛ مخلوق خود را در اعتقاداتش نسبت بخود\r\n\r\n","description":"","footnote":"","page_name":" 614 ","page_number":34},
  {"content":"\r\n\r\nنگريسته وشيخ أكبر محيى المعرفة والدّين در فصّ حكمت زكريّاوى گويد : « رأت الحقّ المخلوق في الإعتقادات » يعنى حضرت حقّ در اعتقادات مخلوق كه بصور گوناگون ميباشند ، نگريست ولذا هركس پروردگار خود را برحسب اعتقاد تقليدى يا برهاني ويا شهودي ، بصورتى غير از صور مجعول ديگران مىنگرد ، وبهروجه تسميهء إله مجعول ومتكثّر وبرحسب پندار وتوهّم وخيال وعقل وديد عرفانى وفلسفي وادراك مخلوق ؛ حقّ بوده ورحمت ذاتي الهى در أعيان ثابته پيش از تقاضاى آنها تعلّق گرفت ودر عيني از أعيان بموجب قابليّت واستعداد آن ظهور كرد . بنابراين ، پس از تحقّق آن عين بوجود خارجي ، دريافتهاى أو از حضرت حقّ ، بميزان همان عين ثابت واستعداد وقبول خود ميباشد كه در حضرت علم داشت ؛ سپس اگر تكميل آن در اين نشئه وعالم طبع نيز در قابليّت وتقاضاى وى مندرج بوده است ؛ كوشش وتحصيل در اين نشئه ، شرط تحقّق كمال مزبور خواهد بود ؛ وگرنه ، هرگز سعى وتحصيل در جهت مزبور در اين عالم ونشئه طبيعي ، نصيب وى نخواهد شد ؛ زيرا چيزى كه مورد تقاضاى عبد ، در عين ثابت وى در حضرت علم نبوده ؛ كوشش أو براي تحصيل امر ناخواسته معنى نداشته ومورد تصوّر هم نيست . پس رحمت ذاتي بنفس خود بر أعيان ثابته تعلّق يافته وآنرا با مقتضيات وقابليّات وى ايجاد كرد ، وبظهور عيني وخارجي تحقّق بخشيد وبدين ملاحظه برخى از حكماى الهى ، رحمت رحماني وجودي وايجادى را « حقّ مخلوق به » اصطلاح كرده‌اند وبدين ملاحظه عارف كبير عطّار نيشابورى سروده است :\r\n ابلهى ديد ، كافرى قتّال * كرد از خير أو ، ز پير سوآل \r\n پير گفتا در أو ، دو خير نهان * كه نبىّ وولىّ ، ندارد آن \r\n قاتلش ، غازي است ، در ره دين * باز ، مقتول أو ، شهيد گزين \r\n نظر پاك ، اين چنين بيند * نازنين ، جمله ، نازنين بيند \r\nيكى از محقّقان عقيدة دارد كه نخستين ظهور اسم أعظم در مظاهر ؛ مقام رحمانيّت ورحيميّت ذاتي است كه هردو از أسماء جمالى حقّ بوده وشامل كلّ أسماء الهى ميباشند ؛ وبهمين دليل رحمت خداوند بر غضب أو سبقت داشته وبعد از ايندو اسم ، أسماء ديگر از جمالى وجلالي پديدار گرديده والبتّه هريك از آنها نيز برحسب مقامات ومراتب خود ظهور يافته‌اند . مراد اين محقّق از اسم أعظم ، اللّه است كه مستجمع كلّ أسماء وصفات بوده ودر جميع مظاهر وآيات ظهور دارد ، وهيچ اسمى از أسماء الهى وصفات\r\n\r\n","description":"","footnote":"","page_name":" 615 ","page_number":35},
  {"content":"\r\n\r\nعلياى أو ، بفيض أقدس مرتبط نخواهد بود ، مگر بتوسّط اسم أعظم اللّه وآنهم بر ترتيب ومقام خاصّ هر اسمى برحسب انتظام آن به اسم اللّه .\r\nبارى ، رحمت را دو وجه است وهر وجهي داراى اثرى ميباشد ؛ كه مورد تحقيق قرار ميگيرد ؛ اثر يك وجه رحمت ، عبارت از ظهور ذات خداوند تعالى در صور موجودات است ، بدان نحوه كه خود در عين ثابت ودر حضرت علم تقاضا كرده‌اند ؛ يعنى برحسب استعداد أزلي كه از فيض أقدس در وجود علمي ظاهر آمدند ؛ واين أثر همان رحمت رحماني است كه كريمهء :  « وَرَحْمَتِي وَسِعَتْ كُلَّ شَيْءٍ »  گوياى آن ميباشد ؛ ونيز از پيش بتحقيق پيوست كه بارزترين أشياء ، أسماء اللّه‌اند كه عين رحمت ذاتي بوده واز هويّت حقّ بظهور آمده‌اند ودر حقيقت جمعى خود باسم اللّه موسومند ، والبتّه اين أسماء در هويّت حقّ غائب ودر بطن ذاتند ؛ ولى با ظهور الوهيّت ، كلّ أسماء مزبور مستجمع در اللّه ميباشند ؛ وبهروجه مراد اينستكه چنين رحمتي نه بهيچ غرضى منسوب به اللّه است ونه بعدم غرضى ، واز سوى ديگر رحمت مزبور نه بملايمت با طبع مرحوم است ونه بعدم ملايمتى .\r\nامّا وجه دوّم اثر رحمت ، همان است كه هر عبد يا موجودى بسوآل خود از خداوند تعالى مطلبي را مسئلت داشته وموافق با طبع خود چيزى را از حضرت حقّ درخواست ميكند ؛ ليكن رحمت بسوآل لفظي بكسى تعلّق نگرفته وهرچه برحسب مقتضاى وجود اوست وزبان استعدادش آنرا در عين ثابت از حقّ خواسته است ، بدان خواهد رسيد واز همين امر است كه كاملان در معرفة اللّه وعلماء بحقايق ومعارف الهى از هرگونه سوآلى كراهت داشته وجميع أمور خويش را بخداوند متعال باز گذاشته وهرگز زبان بخواستن چيزى نمىگشايند ؛ مگر اينكه رحمت حقتعالى بوجود وعين آنان قائم گرديده ، ومعناى رحمت در آنان قوام گرفته وتحقّق يابد ؛ زيرا أثر مزبور چنانكه گفته آمد از موجود خارجي نبوده واز معدومى است كه از آن بباطن وحقيقت أعيان ثابته تعبير گرديده ، چنانكه مولانا جلال الدّين بلخى در مثنوى خود ودر همين معنى سروده است :\r\n قوم ديگر مىشناسم ز أولياء * كه دهانشان ، بسته باشد از دعا \r\n از قضا كه هست رام آن كرام * جستن دفع قضاشان ، شد حرام \r\n در قضا ، ذوقي همى بينند ، خاصّ * كفرشان آيد ، طلب كردن خلاص \r\n حسن ظنّى ، بر دل ايشان گشود * كه نپوشند از عزا ، جامه‌ى كبود \r\n\r\n","description":"","footnote":"","page_name":" 616 ","page_number":36},
  {"content":"\r\n\r\n هرچه آيد ، پيش ايشان ، خوش بود * آب حيوان گردد ، ار آتش بود \r\n زهر در حلقومشان ، شكّر شود * سنگ اندر راهشان ، گوهر شود \r\n جملگى يكسان بودشان ، نيك وبد * از چه باشد اين ؟ ، ز حسن ظنّ خود \r\n كفر باشد نزدشان ، كردن دعا * كاى إله از ما ، بگردان اين قضا \r\nسپس ، بايد بتحقيق در صور معتقدات بندگان خدا پرداخت وآنها را در عالم اعتقاد ، عين صوري دانست كه رحمت الهى بر آن صور شامل بوده وآنچه مخلوق حقّ نام دارد ، صورتي از صور علم بندگان خداوند تعالى بعالم وجود ميباشد كه مظهرى از مظاهر أسماء اللّه درشمارند ، وچون صور اعتقادي خلايق از حقّ ، بر وفق تجلّى حقّ بدانها برحسب تقاضاى عين ثابتشان ميباشد ؛ بنابراين ، رحمت خدايى بر صور اعتقادي مزبور تعلّق يافته وموجب ايجادشان گرديده است ، ومراد شيخ أكبر ابن عربى از جملهء :\r\n« فرحمته بنفسها بالإيجاد » اينستكه رحمت ، نخستين‌بار بدون هيچگونه واسطه‌اى به نفس رحمان تعلّق گرفت وخداوند آنرا ايجاد كرده وأسماء خود را ظاهر نمود ؛ وبه تعبير ديگر ، رحمت بدين رحمت ، همان حقّ مخلوق است كه بنفس رحمت مزبور ايجاد شده‌اند ، وبتشريحى بهتر ، حقّ مخلوق همان تجلّى حقتعالى برحسب اعتقاد معتقدان در آن بوده ، واز اين حيث مخلوق ناميده شد كه مجعول ومتكثّر است وهر مجعولى بناچار خلق ميباشد ؛ وامّا تسميهء آن بحقّ از حيث اعتقاد معتقد بوده ، وبطور كلّى معناى جملهء فصوص الحكم در فصّ زكريّاوى اينستكه رحمت در أعيان ثابته در حالت عدم اصلى آنها ناظر بوده ؛ پس با شهود أعيان مزبور بدانها ترحّم كرده وعين حقّ مخلوق را در اعتقاد هر عيني ، از جملهء أعيان ثابته ديده است ؛ آنگاه رحمتي كه موجب رحمت حقّ مخلوق يا همان رحمان ميباشد ؛ برحمت ذاتي خداوند تعالى مورد ترحّم قرار گرفته وآنرا ايجاد كرد ؛ وبراي همين است كه گفتم : حقّ مخلوق يا رحمان برحسب اعتقادات معتقدان ، نخستين چيزى است كه پس از تعلّق رحمت ذاتي ، بنفس خود ، مورد رحمت قرار گرفته ومرحوم دوّم است ؛ وبدانگونه كه از پيش گفته آمد ، اوّلين چيزى كه رحمت ذاتي آنرا فراگرفت ؛ شيئى بودن آن رحمتي است كه موجد رحمت صفاتى گرديده وآن عين اسم الرّحمان ميباشد ، وچون رحمان برحسب اعتقاد معتقدان همان چيزيست كه خداوند بر آن تجلّى كرده وآنرا حقّ مخلوق در مرتبهء ايجاد آنها قرار داد ؛ عين رحمان هم از جملهء مظاهرى است كه مرحوم برحمت ذاتي حقّ ميباشد ، وبسبب تعلّق رحمت ظاهر\r\n\r\n","description":"","footnote":"","page_name":" 617 ","page_number":37},
  {"content":"\r\n\r\nگرديده است ، وتعلّق رحمت بنفس أعيان ثابته ، عين تعلّق آن به ايجاد حقّ مخلوق نيز بوده وبعبارت ديگر بنفس خود رحمت واز آن بأعيان ثابته ودر ضمن أعيان ، بأحوال معتقدان نيز تعلّق گرفت ودر نتيجة هر نوع اعتقادي مرهون عين ثابت خود صاحب اعتقاد است كه از رحمت حقّ به رحمان واز رحمان بوجود علمي هر عين واز عين علمي بعين وجود خارجي منتهى گرديده است ، وآن گروه از أولياء اللّه كه بدين حقيقت حقّه نائل آمده وبريشه‌هاى اساسى وأصول مندمج در باطن آن آگاهند ، از دو جهت زبانشان از سوآل ودعاء بسته بوده ودر اين مورد لب بتقاضا وخواهش از حقّ نمىگشايند : يكى آنكه آنان عاشق حقّند وعاشق حقيقي كمّ وكيف وجود خود را از معشوق أزلي دانسته وبدليل حقانيّت عشق وعاشق ومعشوق ، ظاهر وباطن واوّل وآخر وجود ولوازم وافعال وملحقات ديگر آنرا از معشوق حقيقي ميداند ولذا ديگر جاى خواست وطلب يا سوآلى براي خود نمىبيند . ديگر اينكه وجود أو در عين ثابت وحضرت علم ، عين رحمت خداوندى از حكومت وشمول اسم الرّحمان بوده وهرچه ماهيّات كلّيهء أو چه در حضور علمي وچه در محضر عيني خواسته است ؛ همان را برحسب استعداد واستدعاء خويش از خداوند عادل دريافت كرده وعدل الهى ايجاب ميكند كه چيزى را بكسى جز بر وفق عدالت خود ولياقت آن خواهان وطالب ندهد ؛ وبهمين دليل ، پس از تحقّق آن عين ثابت بوجود خارجي وانطباق كامل خواستهاى أو باوجود علمي مندرج در حضرت باريتعالى ؛ چيزى را كمتر ويا بيشتر از آنچه خود خواسته است نخواهد يافت ، كه بدعا وطلب واستغاثه وسوآل بدست آرد ، وبهمين ملاحظه شيخ عارف ، عبد الرّحمن جامى در اين معنى سروده است :\r\n چون قوابل ، نقاب بگشودند * مستعدّان ، سوآل فرمودند \r\n طلب فعل نيك وبد ، كردند * هريكى ، فعل خود ، بخود كردند \r\n گر در آتش روند ، ور در آب * خود طلب كرده‌اند ، هان درياب \r\n\r\n","description":"","footnote":"","page_name":" 618 ","page_number":38},
  {"content":"\r\n\r\n\r\nفصل پنجم در حقيقت رحمت رحيمى ، از ديدگاه عرفان علمي\r\nلازم بتذكّر است كه كاربرد قرآني صفت رحمت بصورتى ديگر غير از رحمان ؛ بر وزن فعيل آمده كه همان رحيم است ورحيم بلحاظ كمال ظهور آن در موارد واشخاصى خاصّ ؛ اگرچه بصورت صفت مشبّهه استعمال شده ؛ ليكن در معنى مبالغهء در رحمت خاصّه بكار رفته ونيز اسم ديگرى هم بصورت فاعل ؛ يعنى راحم دارد كه در غير معنى مبالغه استعمال گرديده است .\r\nدر مبحث پيشين گفته آمد كه رحمت را از حيث اثر دو وجه است ، كه در دو وجه ياد شده تحقيقى نسبى بعمل آمد ، ودر اين گفتار اضافه ميكنيم كه براي رحمت بلحاظ وجه دوّم ، اثرى ديگر است كه همان تأثير طلب وسوآل بوده وأهل معرفت آنرا رحمت خاصّه‌اى نامند كه براي مؤمنان وپرهيزگاران نوشته شده است ، ودر اينصورت محجوبان از معرفة اللّه وعلماء قشر وظاهربينان كوته‌نظر ومؤمنان عامّى وبلهاء امّت ، در مقام دعا وسوآل از حضرت حقّ برآمده واز أو ميخواهند كه آنانرا برحمت خاصّهء رحيمى خود مورد ترحّم قرار دهد ، واين خواهش آنان برحسب اعتقاد وتصوّر وخيال آنها بوده وبتعبير بهتر خداوند ، حقّى است مخلوق در عقيدهء آنان ، واينگونه از كسان خدا را بر وفق باور داشت ودريافتهاى خود از أو ؛ مورد سوآل وطلب قرار داده وزبان بدرخواست مستدعيات خويش ميگشايند ؛ امّا أهل كشف عرفانى وشهود حقايق ؛ رحمت واسعهء حقّ را بدين معنى ميخواهند كه حقّ ، ظاهر وقائم بعين آنان شده وصورت آنها مظهر رحمت حقّ گردد وهرچه خدا از فيض أقدس وأحديّت ، در أعيان ثابتهء آنها در مرتبهء\r\n\r\n","description":"","footnote":"","page_name":" 619 ","page_number":39},
  {"content":"\r\n\r\nعلم نهاده ؛ در عين خارج نيز بظهور پيوندد ، وبراي نيل بدين معنى ؛ رحمت خاصّه يا رحيميّت حقّ را به اسم اللّه كه مستجمع أسماء اللّه است طلبيده ، ودر دعا وسوآل خود ، جملهء : « يا اللّه إرحمنا » ويا از اين قبيل جملات ميگويند ؛ ومقصود آنان اينستكه : اى خداوند رحيم كه جامع أسماء جمالى وكمالى ميباشى ؛ در عين ما بدانگونه ظاهر شو كه رحمت واسعه‌ات در تو ظاهر است ، ولذا آنان ميدانند كه حضرت حقّ بدانها رحمت نميكند ، مگر بر وجه قيام وظهور در مظاهر وأعيان آنها ؛ آنهم آنگونه ظهور وقيامي كه در حضرات أسماء ومراتب ذات وصفات كرده است ؛ بنابراين ، رحمت واسعه را در هر محكوم عليه ومرحومى ، حكمي معيّن وظهورى مشخّص بوده ، وحكم الهى در حقيقت براي معنى قائم بمحلّ يا محكوم عليه است ونه بر حاكم از حيث حاكميّت ؛ زيرا نسبت حكم حاكم در ظاهر ، يعنى أثر أو ، كه في الحقيقة خواست عين ثابت محكوم عليه ميباشد ؛ بدين توضيح كه اگر استعداد قبول در عين ثابت داعى يا قابل نبود ؛ اوّلا حكمي بر وجود خارجي آن عين صادر نميشد ، وثانيا خداوند زبان سوآل ودعا بدو نميداد ، وبقول مولانا جلال الدّين در مثنوى معنوي :\r\n ياد ده ما را ، سخنهاى دقيق * كه ترا رحم آورد آن ، اى رفيق \r\n اى دعا از تو ، أجابت هم ز تو * ايمنى از تو ، مهابت هم ، ز تو \r\n اى دعا ناگفته ، از تو مستجاب * داده دل را ، هر دمى ، صد فتح باب \r\nپس آن معنى قائم به محلّ مرحوم ، همان راحمى است كه مرحوم آن عين عبد مستدعى وطالب بوده واين راحم در حقيقت قيام به محلّى نخواهد كرد ، مگر اينكه وجود أو در عين ثابت وحضرت علم ، چيزى جز حضرت حقّ را اقتضاء نكند ؛ وبهمين دليل اگر عيني از أعيان ، قابل رحمت نباشد ، بدعا وخواست لفظي وسوآل زبانى ، مشمول آن نخواهد شد ؛ ولذا خداوند تعالى به بندگان أهل كشف عرفانى ومؤمنان حقيقي كه بترحّم حقّ اعتناء دارند ، رحمتي نخواهد كرد مگر بظهور وتجلّى در محلّ يا وجود آنان ؛ وچون در عين چنين بندگانى ، برحمت قيام وظهور كرد ، حكم رحمت واسعه را در عين خارجي خويش ، بذوق عارفانه وكشف عيانى - نه وهمى يا تخيّلى - دريافته ، واين رحمت مختصّ بدانها ميگردد ؛ ومعنى كريمهء :  « فَسَأَكْتُبُها لِلَّذِينَ يَتَّقُونَ »  بعد از جملهء :\r\n « وَرَحْمَتِي وَسِعَتْ كُلَّ شَيْءٍ »  مصداق وتحقّق مىيابد ؛ پس هر داعى يا هر سائلى را كه رحمت خاصّ رحيمى يادآور شده وبنحو قيام در عين وى دريابد ويا مرحوم ساده\r\nو \r\n","description":"","footnote":"","page_name":" 620 ","page_number":40},
  {"content":"\r\n\r\nعامي را بسبب تقواى زاهدانه‌اش مشمول رحمت در نعيم آخرت وبهشت موعود كند ، آن رحمت ايزدى برحسب استعداد وقبول عين ثابت أو در حضرت علم الهى بوده ، وآنان مرحوم برحمت مزبور ميگردند ؛ واسم فاعل از صفت رحمت بر أو تعلّق مىگيرد .\r\nبارى ، از راحم ورحيم بودن ، شبهه‌اى پديد مىآيد كه چون هر مرحومى حكم رحمت را بر وجه قيام بر خود بذوقى عارفانه ادراك ودريافت ميكند ؛ اين شبهه در ذهن انسان متصوّر ميگردد كه پس حكم مزبور از حيث حالّ ومحلّ ، وقيام ومحلّ تقوّم ، آن حادث ويا مخلوق ويا عين خارجي است ، محيى الدّين بن عربى در مقام دفع چنين شبهه‌اى ميگويد : حكم رحمت بر كاملان ، عين خارجي نيست كه متّصف بخلق بودن باشد ؛ زيرا أمرى است قديم والهى كه معنوي بوده وموجب يا مقتضى معاني أسمائي ومراتب صفات أزلي وامكاني در عالم تكوين ، براي ذوات آن ، يا مرحومان خود ميباشد ؛ پس أحوال أسمائي واحكام رحمت ، نه در نفس خود موجود بوده ، ونه على الأصول معدومند ؛ يعنى آنها با اينكه از وجود عيني هرگز زائل نميشوند ؛ برحسب حكم ، در باطن همهء أعيان بسبب موجوديّت آنها موجودند ؛ ليكن خود نه عين خارجي دارند ونه بكلّى معدومند ؛ بلكه در خارج داراى آثار بوده ودر باطن أعيان حضور حقيقي دارند ؛ بدين معنى كه بمنزلهء هيأتهايى روحاني ومرتسم در ذات موصوف خودند ؛ وقيصرى براي اين احكام وأحوال اعيانى ، عرضى قائل است كه غير از أعيان محلّ خود ميباشند ودر مقام تمثيل مىگويد : اتّحاد احكام رحمت وأحوال آن از حيث أعيان عرضى با محلّ خود ؛ يعنى أعيان خارجي ، مانند مرتبهء أحديّت است كه همهء صفات حقّ ، عين ذات أو بوده ، وتمايزى در صفات وذات نيست ؛ وامّا غيريّت احكام ياد شده از أعيان خارجي مانند تمايز وتفاوت صفات حقّ است با ذات در مرتبهء واحديّت . پس اگر بگوييم كه احكام رحمت با أعيان خود متّحد باتّحاد عيني وخارجي ميباشند ؛ آنرا باتّحاد عيني صفات با ذات الهى در مرتبهء أحديّت تشبيه كرده‌ايم كه تمايزى در ميان آنها نيست ؛ واگر بتمايز حكم از عين خارجي آنها نظر داشته باشيم ، آنرا بتفاوت ذات با صفات الهى در مرتبهء واحديّت تنظير كرده‌ايم ، كه البتّه حكم از حيث مفهوم ، با عين خارجي فرق دارد ؛ اگرچه بلحاظ صفت وموصوف واحدند . پس أحوال واحكام رحمت در خارج ، عيني نبوده وهمانند حكم سلطان است كه نفس آن در خارج موجود نيست ؛ ليكن موجب تحقّق آثار خارجي است ؛ زيرا أحوال واحكام مزبور نسبتهايى ميباشند كه مانند علم\r\nو \r\n","description":"","footnote":"","page_name":" 621 ","page_number":41},
  {"content":"\r\n\r\nعالم است ؛ بدين معنى كه نسبت علمي هم نظير حكم رحمت معدوم نيست ؛ وگرنه عالم بعلم قائم نخواهد بود وراحم نيز برحمت ، قيامي نخواهد داشت . پس آنگاه كسى را عالم مىناميم كه قائم بعلم ومنسوب بدان باشد ، ودر اينصورت ، حال است كه صاحب آنرا عالم خوانند ؛ وبقول عبد الغنىّ نابلسى شارح فصوص الحكم ابن عربى ، اين نسبتها در خارج ، عين همان أعيان خودند ، وحال اينكه از حيث تعقّل غير از آنها بوده وأموري جدا از أعيان خارجي ومتقوّم بعقل در مقام تعقّل ميباشند .\r\nملّا عبد الرّحمان جامى از قول صوفيّه نقل ميكند كه آنان صفات حقّ را برحسب وجود ؛ عين ذات الهى وبلحاظ تعقّل غير از آن ميدانند ، وامّا در مورد صفات حالي بودن علم كه شيخ أكبر ابن عربى گفته است : « لأنّ الّذى قام به العلم ويسمّى عالما وهو الحال » باعتبار اقتضاى حكم است كه بأعيان خود تعلّق مىگيرد ؛ مانند حكم صفت در موصوف وچون علم وقدرت واراده هم صفاتى قائم به محلّ هستند ؛ عالم وقادر ومريد هم ، حالي را اقتضاء ميكنند كه صفات مزبور ، قائم بعين آنها باشند ، ودر واقع عالم داراى حالي است كه صفت علم را مقتضى بوده وعين خارجي أو هم متقوّم بحال يا صفت علمي أو شده باشد . در نتيجة عالم يعنى ذاتي موصوف بعلم ، ودر اينصورت اسم عالم نه عين ذات موصوف بعلم است ، زيرا ذات موصوف قائم بعلم ميباشد ، ونه عين علم است ؛ بدين معنى كه عين علم داراى خارجيّتى نيست ؛ وبطور كلّى هيچ حال يا صفتي وجود خارجي ندارد ، ودر اينجا - يعنى در جايى كه اسم عالم بر آن اطلاق ميشود - چيزى بجز علم وذاتي كه علم قائم بدان باشد ، وجود ندارد ، واتّصاف عين بعلم يا رحمت ، مانند اتّصاف ذات است بمعانى قائم بدان ، وكسيكه علم يا رحمت ، قائم بدو ميباشد ؛ بسبب اتّصاف بدين معنى كه همان علم يا رحمت است ، در محلّى حادث ميگردد كه آن محلّ يا عين وذات ؛ متّصف بعلم ورحمت بوده ونسبت ايندو بدو متحقّق است وبهمين ملاحظه عالم ناميده ميشود ، وراحم نيز مانند رحيم ، از همين قبيل است ، ورحمت الهى در حقيقت ويا در نفس الأمر نسبتي است صادر از راحم بمرحوم وراحم همان نسبت موجب حكم رحمت ميباشد كه از أو صادر شده وبمرحوم واقع گرديده است ؛ وبعبارت ديگر ، رحمت موجب راحم شدن صاحب خود بوده ، واگر نسبت رحمت را براحم يا رحيم دهند ؛ از قبيل إسناد عقلي يا مجازى بوده ؛ وراحم ؛ چيزى جز ذات داراى رحمت نيست ، زيرا موجب حكم رحمت بردارندهء رحمت ،\r\n\r\n","description":"","footnote":"","page_name":" 622 ","page_number":42},
  {"content":"\r\n\r\nچيزى جز نفس رحمت نخواهد بود ، وراحم حقيقي همان رحمت است كه موجب حكم بردارنده‌اش براحم بودن ميباشد ؛ اگرچه راحم در مفهوم غير از رحمت است .\r\nنكتهء مهمتر اينكه : نسبت رحمت بوجود آمده در مرحومى معيّن ، نه از بابت اينستكه آن مرحوم مورد رحمت الهى قرار گيرد ؛ زيرا اگر مراد از رحمت مزبور ، رحمت رحماني باشد كه مرحوم بسبب آن موجود شده وصرف مرحوميّت أو عين موجود شدن اوست ؛ واگر بصفتي از صفات كمالى دست يافته باشد كه چنين امرى برحسب اقتضاى عين ثابت وى بوده ومرحوم برحمت رحيمى گشته است ؛ پس ، نسبت رحمت در مرحوم براي مشمول رحمت واقع شدن أو نيست ؛ بلكه مراد آنستكه آن مرحوم ، قيام برحمت كرده وراحم گردد ؛ مانند اينكه در نبىّ وولىّ برحمت واسعهء رحماني ورحيمى خود موجب ظهور خوارق عادات از قبيل معجزات وكرامات گرديده ، واگر فىالمثل بصورت خلق وابداع در مرحومى ظهور كند ؛ آن مرحوم خود نيز بمظهريّت تامّهء ايندو صفت رسيده ، ومبادرت بخلق وابداع مينمايد ، مانند زنده كردن أموات وخلق طير وشفاى كور مادرزاد در عيسى - على نبيّنا وآله وعليه السّلام - بنابراين ، ايجاد رحمت در عيسى نه از براي تحقّق مرحوميّت در آنحضرت بود ؛ بلكه براي حصول راحم بودن اوست ، وچون رحمت الهى مبدء جميع صفات فعلى است كه وجود أعيان بدان موجود ميگردد ؛ پس هر مرحومى در مرتبهء راحم نيز قرار گرفته ومراد از تعلّق رحمت بدو همين راحم گرديدن است ؛ وگرنه هيچ مرحومى جز بتعلّق رحمت ايجادى رحماني ورحيمى موجود نگردد ؛ مگر براي راحم شدن كه موجوديّت أو بنفس مرحوم بودنش حاصل است ، وحضرت حقّ - سبحانه وتعالى - كه موجب رحمت وجود وايجادى جميع أشياء وأعيان أمرى وخلقي بوده وهمه از رحمت واسعهء أو موجود شده‌اند ؛ برحمتي عين ذاتش راحم است ونه زائد بر ذات ، وذات أو نيز قديم غيرزمانى يا ذاتي بوده وهرگز محلّ حوادث نخواهد بود ؛ وهرحالّ ومحلّى مركّب بوده ودر تركيب نيازمند به اجزاء ميباشد ؛ وغنىّ بالذّات از اينگونه نسبتها بدور وبركنار است ؛ ولذا رحمت عين ذات حقّ بوده وزائد بر أو نيست .\r\nبنابراين ، ذات أو محلّى نيست تا صفت رحمت در أو حلول كند ؛ يعنى خداوند را ذاتي بدون رحمت باشد وسپس رحمت در أو حلول نموده ومتّصف برحمت گردد ؛ زيرا اين معنى مستلزم فقر ذاتي حضرت حقّ است كه با حلول رحمت در أو مستغنى شده\r\n\r\n","description":"","footnote":"","page_name":" 623 ","page_number":43},
  {"content":"\r\n\r\nوتعالى اللّه عن ذلك علوّا كبيرا ، ودر نتيجة ، راحم بودن حقّ بجميع أسماء وصفات بر أعيان ثابته وممكنات ؛ بذات خود بوده وبهمين رحمت ذاتي ، رحمت صفاتى را مرحوم قرار داده وآنرا ايجاد كرده وسپس بدين رحمت أخير ، بهمهء أشياء أمرى وخلقي ومرسل ومقيّد رحم كرده وآنها را موجود نموده است ؛ وبهمين دليل هيچ راحمى داراى رحمت نخواهد بود ؛ مگر بقيام رحمت در عين أو ، وگرنه در مرتبهء صدور اين صفت بغير ، قرار نخواهد گرفت . پس بمقتضاى راحم بودن ، ثابت است كه ذات أو عين الرّحمه بوده ورحمت چيزى غير از ذات أو نيست ، مگر بمغايرت مفهومي ؛ ورحمت صفتي زائد بر ذات حقتعالى هم نميباشد ، وكسيكه اين معنى را بوجدان سليم خود دريابد ، وبذوقى عارفانه بر ژرفاى اين مسئله ونكتهء مهم برسد ؛ اگرچه بفهم وعقل هم به ادراك آن نائل نگرديده باشد ؛ از كشف وعلم عيانى امر ياد شده محروم نخواهد ماند وداراى قدمي راسخ در معرفت الهى است ؛ آنگاه چنين شخصي هرگز مانند اشاعره جرأت نخواهد داشت كه صفات حقيقي حضرت حقّ را زائد بر ذاتش شناسد ؛ وبه اشكالاتى كه بر چنين عقيده‌اى وارد است ، ناآگاه مانده وبدون اطلاع وعلم كافى باشد .\r\n\r\n","description":"","footnote":"","page_name":" 624 ","page_number":44},
  {"content":"\r\n\r\n\r\nفصل ششم كاربرد رحمت در جميع أسماء اللّه ، وشعب وفروع آن\r\nاگرچه رحمت ذاتي حضرت حقّ ، بصدق كريمهء قرآني :  « وَرَحْمَتِي وَسِعَتْ كُلَّ شَيْءٍ »  فراگير جميع أنواع وافراد وعموم وخصوص وأمر وخلق وبطور كلّى همهء موجودات است ؛ ليكن نسبت بهر اسمى از أسماء اللّه ، مانند عالم وقادر ومريد وسميع وبصير وحىّ ومتكلّم وغيره ، مختلف بوده وباقتضاى تجلّى حقّ بر ممكنات وآثار أسماء حاكم بر أعيان ومظاهر آنها ، متفاوت ومتمايز ميشود ؛ چنانكه رحمت در مقام ظهور باسم عالم به اقتضاى آن ، علم بوده ودر بصير وسميع ومتكلّم ، بصر وسمع وكلام است ؛ پس رحمت بلحاظ نفس وحقيقت خود ، جامع همهء مراتب وشؤون وأوصاف وآثار أسماء الهى بوده ، وبخاطر همين اختلاف است كه خداوند تعالى بهريك از أسماء مختلف خود ، مورد سوآل واقع شده وسائل از أو ميخواهد كه باسم خوانده شده ويرا رحمت كند ، وبر أهل فنّ بديهي است كه هر سائلى مظهر اسم يا أسمائي از حضرت حقتعالى بوده وچون بخواهد كه حضرت حقّ را مورد دعا وسوآل قرار دهد ، بهمان اسم ظاهر در حقيقت وجودي خويش ميخواند ، واقتضاى عين ثابت أو ، خواهان اسمى از أسماء حقتعالى بوده وخداوند متعال را بدان اسم مورد سوآل ودعا قرار ميدهد ؛ وحضرت حقّ نيز با حكومت همان اسم ، بسائل رحمت خواهد كرد . روايت شده است كه شخصي از حضرت صادق - عليه السّلام - اسم أعظم الهى را درخواست كرد ؛ آنحضرت بدو فرمود : در آب اين حوض غسل كن تا ترا بدان اسم خبر دهم . آن شخص عريان شد ودر آب فرو رفت وچون زمستان بود وآب حوض بسيار سرد ، سائل از هر طرف كه\r\n\r\n","description":"","footnote":"","page_name":" 625 ","page_number":45},
  {"content":"\r\n\r\nخواست بيرون آيد ، آنحضرت دستور ميداد كه ويرا در حوض اندازند ؛ تا اينكه سائل دست از جان بشست واز جان ودل متوجّه اسم عليم شد ؛ ودر نفس خود گفت :\r\nخداوندا تو آگاهى كه من براي پرسش اسم أعظم تو بنزد اين امام آمدم وأو قصد جان مرا دارد ، ترا بحقيقت اسم عليم مرا نجات ده . آنگاه حضرت صادق دستور داد تا سائل را از آب حوض بيرون آوردند ، وچون لباس پوشيد ، امام عليه السّلام بدو فرمود اسم أعظم تو همان عليم است كه در دل خود بدو متوسّل شدى . پس هر اسمى ربّ خاصّى است كه مربوبى معيّن ومخصوص ميطلبد وهمان اسم ، ظاهر كنندهء رحمت صفاتى براي مظهر خود ميباشد ، وخداوند بظهور در آن ، بشخص سائل رحمت ميكند ، وبهرصورت ، رحمت ذاتي الهى بدون خصوصيّت اسمى ، همهء أشياء امرى وخلقي ومعقول ومحسوس را فراگرفته وگاهى ضمير متكلّم اضافه برحمت بوده وگويد :  « وَرَحْمَتِي وَسِعَتْ كُلَّ شَيْءٍ »  چنانكه در مواضع ديگر نازل است :  « كَتَبَ رَبُّكُمْ عَلى نَفْسِهِ الرَّحْمَةَ »  و  « رَبُّكَ الْغَنِيُّ ذُو الرَّحْمَةِ »  و  « فَسَيُدْخِلُهُمْ فِي رَحْمَةٍ مِنْهُ »  و  « فَقُلْ رَبُّكُمْ ذُو رَحْمَةٍ واسِعَةٍ »  و  « آتانِي رَحْمَةً مِنْ عِنْدِهِ »  و  رَحْمَتُ اللَّهِ وَبَرَكاتُهُ عَلَيْكُمْ أَهْلَ الْبَيْتِ  وموارد ديگر كه رحمت گاهى به اللّه وگاه ديگر بربّ مطلق وزماني بربّ مقيّد ودر جايى « رحمة منه » يعنى از أو ، در موردى هم مضاف به عنديّت بوده ودر برخى از فقرات الهى با هدايت مترادف است ، كه با معاني تشريعي آن قابل جمع ميباشد ؛ چنانكه در كريمهء ديگر با أمر اللّه مترادف بوده وهمهء اين موارد دليل بر اينستكه رحمت الهى بهر اسمى از أسماء اللّه تعلّق داشته وهر اسمى عبارت از ربّ خاصّى است كه مربوبى معيّن ، مظهر آن ميباشد ؛ وبهمين ملاحظه راحم ومرحوم بودن تحقّق مىيابد .\r\nسپس بايد دانست كه براي رحمت واسعهء الهى ، شعبه‌ها وفروع بسيارى بوده وهمين شعب وفروع نيز بتعدّد أسماء خداوندى وأرباب مقيده ، متكثّر ومتعدّد ميباشند ودر اينصورت رحمت الهى نسبت به اسمى واحد از أسماء خاصّ وى ، مانند ربّ وعليم وسميع وبصير وقادر وغيره ، متوجّه برحمت عامّهء الهى نشده وصرفا بهمان اسم خاصّى مربوط است كه سائل در مقام سوآل ، حضرت حقّ را بظهور در آن اسم يا ربّ خاصّ خوانده ومطلبي را از أو درخواست كرده است ؛ يعنى هرگاه سوآل كننده‌اى خداى را - جلّ جلاله - در قول خود باسم ربّ مانند « ربّ إرحم » بخواند ، يعنى بگويد پروردگار من ، مرا مورد رحمت خود قرار ده ، ويا بگويد : « يا اللّه إرحمنى » وأسماء ديگر حقّ ؛\r\n\r\n","description":"","footnote":"","page_name":" 626 ","page_number":46},
  {"content":"\r\n\r\nحتّى اسم المنتقم يا القهّار والمذلّ وغيره را مورد سوآل ومخاطب نمايد ؛ مراد سائل رحمت عامّ ومطلق حقّ نبوده ومقصود وى از بكار بردن اسم خاصّ ويا أسماء جامعي نظير اللّه ورحمان وربّ مطلق ؛ رحمت خاصّ بوى بوده ونه عامّ الشّمول وفراگيرندهء كلّ ذوات ماهيّات وأشياء همانند رحمت واسعه ؛ وچون أسماء الهى دلالت بر مسمّايى ويژهء اقتضاء خود دارند ؛ واز سوى ديگر اقتضاء عين ثابت عبد داعى وسائل هم ، استدعاى وصول بكمالى معيّن برحسب استعداد وقبول خود ميباشد ؛ بنابراين ، اگر أسامي جامع حضرت حقّ را نيز مسؤول ومدعوّ خود قرار دهد ؛ خداوند تعالى بحكومت آن اسم مقتضى استدعاى عبد در أو ظهور كرده ومقصود ويرا برآورده ميسازد ؛ پس اگر بگويد :\r\nيا منتقم بمن رحمت كن ، مرادش تخفيف عذاب است ؛ واگر سوآل ودعا كند كه يا قادر ويا جبّار بمن رحمت كن ؛ مطلوب وى ، جبران ضعف وفقر وعجز بندگى بوده ، هيچ اسمى در مرتبهء ظهور اسم ديگر حكومت وسلطه ندارد ؛ مگر أسامي جامع ، ودر اينصورت نيز اقتضاى عين ثابت داعى وسائل ، خواهان ظهور حقّ بقدر قابليّت واستعداد در خود بوده ونه بيش از آن ؛ پس أسماء الهى دلالت بر حقايق آنها بمعانى مختلف داشته واز حيث دلالت نيز ، بهمان ذات مسمّى دليل ميباشند ، ونه بر حقايق أسماء ديگر ؛ ولذا داعى وسائل در سوآل ودعاء نظر بر ذات مسمّاى اسم مورد توجّه داشته ونه بر معنى ومدلول آن اسمى كه بخصوصيّت مدلول ومعنى از غير جدا بوده وبهمين معنى هم از أسماء ديگر الهى متمايز است ؛ واسم خاصّ مورد دعاى داعى در باور وى دليل بر ذات مسمّى ميباشد ؛ در مثل ، سائل يا داعى ، ذات خداوند را كه مسمّاى اسم الرّحيم است ، ميخواند ؛ ولى مراد أو از اسم مزبور ، رحمت مقيّده وخاصّه‌اى بوده كه در قبال رحمت عامّه وواسعهء رحيمى نميباشد ، ومنظورش رفع گرفتاريهاى مالي يا شرفى ويا بهبود بيمارى وى است ؛ ودر اينصورت اسم خاصّ مسؤول ؛ دليل بر ذات حقتعالى است ونه مدلول يا مسمّاى آن وبراي اثبات همين مسئله ، شيخ أكبر - محيى الدّين بن عربى - در بحث ذات وأسماء وصفات حضرت حقتعالى وارد شده ونظريّهء اشاعره را در زيادت صفات حقّ از ذات أو مردود دانسته است ؛ زيرا ميخواهد اثبات كند كه خصوصيّت صفت يا اسم ، در نظر وارادهء سائل وداعى مداخله‌اى ندارد وتوجّه وى بذات الهى است ونه خصوص مدلول اسم مورد ندا ، وچون هر اسمى معنى خاصّى دارد ؛ بنابراين ، بنفس خود از غير متمايز بوده واين امتياز ذاتي است ؛ چنانكه مدلول اسم المنتقم غير از الهادي بوده\r\n\r\n","description":"","footnote":"","page_name":" 627 ","page_number":47},
  {"content":"\r\n\r\nوچون به أصل ايندو مراجعه شود درمىيابيم كه انتقام چيزى بجز هدايت است ؛ چنانكه عالم وقادر نيز غير از يكديگرند ؛ زيرا عالم بعين علم متمايز از قادر وقادر هم بعين قدرت بجز علم ميباشد ، وكلّ أسماء اللّه بر همين سان بوده ؛ ولى جميع آنها در دلالت بر ذات خداوندى ، تمايزى از يكديگر ندارند ، وكلّ أسماء الهى بر عيني واحد دليلند ؛ ليكن مصطلح عليه يا اسمى كه در شرع يا لغت داراى اصطلاحى معيّن است ؛ بهر لفظي كه بيان شود ، بذات خود حقيقتي است متمايز از ديگرى ؛ اگرچه جميع آنها با هر لفظ ولغتى - چه عربى وعبرى وچه فارسي وعجمي ديگر - بتلفّظ درآيد ؛ حقيقتي است كه بذات خود از غير ، قابل تمييز وتشخيص بوده ، وبا اينكه همهء آنها مستند بذات الهى ميباشند ؛ ولى هم در اسم واصطلاح ، وهم در مدلول آن با أسامي ديگر متفاوت است ؛ وهمهء آنها در حقيقت مسمّى بيك جهت رانده وسوق داده شده‌اند كه همان عين يا ذات واحد است ، تا بر عين مزبور دلالت كنند ، وآن عين حقيقت ذات واحدى است كه داراى هيچگونه تعدّدى نيست ، وبتعبير ديگر همهء أسماء اللّه دليل بر مسمّايى واحدند ؛ اگرچه اصطلاح ومدلول هر اسم خاصّى با ديگرى متفاوت باشد ، ودر اين معنى خلافي نيست كه هر اسمى را حكمي اختصاصى است ، وسائل وداعى بدانگونه كه ذات خدا را اعتبار وملاحظه ميكند ؛ حكم مزبور را نيز در اعتبار ولحاظ خود درآورده وبعبارت ديگر سائل ياد شده ناگزير از خواستن چيزى است وشايسته اينستكه مطلوب خود را از ذات حقّ به اسمى بخواند كه آن اسم از حيث معنى با خصوص مطلوب وى مغايرت نداشته وفىالمثل با اينكه جاهل خدا را به اسم عليم نميخواند وبا اللّه يا ربّ ويا اسمى ديگر مورد ندا قرار ميدهد ؛ مراد أو همان مطلوب علم است ونه چيزى ديگر ، وخداوند تعالى نيز همان مطلوب را بوى ميدهد ؛ ليكن بر جاهل شايسته است كه اگر مطلوبش علم است ؛ خداوند تعالى را به اسم عليم بخواند ونه بأسماء ديگر مانند سميع وبصير وقادر وقهّار ومتكلّم وغيره ؛ زيرا هر اسمى از حيث اصطلاح ، دلالت بر مدلولى متمايز از ديگرى دارد ؛ اگرچه مسمّاى جميع آنها از حيث مناداى حقيقي ، كسى جز ذات أحدىّ حضرت حقتعالى نخواهد بود .\r\nنكتهء لطيف در پيرامون أنبياء وأولياء ومعتقدان بشريعت حقّهء الهى وعلماء عامل اينست كه اينان بدو طريق برحمت خداوندى نائل مىآيند : يكى از راه وجوب است كه بايجاب حضرت حقّ بر نفس خود ميباشد وآيهء مباركه :  كَتَبَ عَلى نَفْسِهِ الرَّحْمَةَ  دليل\r\n\r\n","description":"","footnote":"","page_name":" 628 ","page_number":48},
  {"content":"\r\n\r\nبرآنست ؛ ونيز در رحمت بكاملان وأولياء كلام الهى در كريمهء :  « فَسَأَكْتُبُها لِلَّذِينَ يَتَّقُونَ وَيُؤْتُونَ الزَّكاةَ »  بالصّراحه دلالت بر آن دارد ؛ يعنى بزودى رحمت را بر مؤمنان وكاملان أهل تقوى وپرداخت‌كنندگان زكات شامل مىكنيم ؛ ومراد از مؤمنان متّقى كساني هستند كه از شرك جلّى وخفىّ پرهيخته واز أموال مشمول حكم زكات ، سهم معيّنى بفقيران ومستحقّان مىپردازند وبا تفسيري عرفانى ، أنانيّت خود را از حيث آثار وافعال وصفات وذات ؛ در حضرت حقتعالى فانى كرده وبمراتب محو ومحق وطمس رسيده‌اند ، ونيز رحمت از طريق وجوب ؛ امّا رحمت مقيّده ، بپارسايان حقيقي وپاكدلان وپرهيزگارانى تعلّق ميگيرد كه عالمانه بصفات مزبور نائل آمده وبمقام خشيت وادراك صفات جلال الهى رسيده‌اند ؛ انگاه طبق علم خود عمل كرده ، ومشمول رحمت مقيّده ميباشند ؛ البتّه رحمت مقيّده ، همان رحمت رحيمى است كه پس از تعلّق رحمت واسعهء رحماني ، بأهل ايمان ومؤمنان وپرهيزگاران اختصاص داشته وهر مرحوم برحمت رحماني مشمول رحمت رحيمى نميگردد .\r\nامّا طريق ديگر براي نيل برحمت الهى ، طريق امتنانى است كه بفضل وكرم خدايى بوده وبأولياء خاصّى تعلّق ميگيرد كه عين ثابت آنان در حضرت علم ، مستدعى وقابل آن رحمت بوده وشمول رحمت امتنانى بدانها ؛ با عمل بمفادّ احكام شريعت حقّه نميباشد واينگونه از رحمت وجوبي امتنانى از مصاديق رحمت واسعهء الهى است ، وهيچگونه اقتراني بعمل نداشته وبسوآل ويا دعاى آن بزرگان وفانيان درگاه كردگارى حاصل نمىآيد ، وكريمهء قرآني :  « وَرَحْمَتِي وَسِعَتْ كُلَّ شَيْءٍ »  حاكى از آن بوده ، ودر واقع از نوع نعمت يا رحمت ايجادى مىباشد كه برخى از عرفاء از آن به نعمت إمداد اصطلاح كرده‌اند ؛ وبا اينكه رحمت واسعه عامّ است ، امّا اين رحمت خاصّه بوده وبهمين دليل خاصّان وأهل معرفت اللّه بدان نائل مىآيند وكريمهء قرآني در خصوص غفران ذنب پيامبر والا مرتبت اسلام ( ص ) دلالت بر اينگونه از رحمت داشته ، فرمايد :\r\n « لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَما تَأَخَّرَ »  كه برخى از مفسّران وأهل معارف حقّه وعلوم شريعت آنرا گناه وذنب امّت محمّدى دانند ؛ زيرا آنچنان صاحب شريعت وديانت اسلام به امّت خود پيوسته ميباشد كه ذنوب وجرائم امّت أو ، عين ذنب آنوجود مقدّس ومبارك است ؛ وموجب اين اتّصال بىتكيّف وبىقياس پيامبر أكرم ( ص ) با امّت خود ، چيزى جز ديانت مطهّرهء اسلام كه دين اللّه است نبوده وبرخى از عرفاء شامخ ؛ گناه متقدّم\r\n\r\n","description":"","footnote":"","page_name":" 629 ","page_number":49},
  {"content":"\r\n\r\nومتأخّر رسول أكرم ( ص ) را از حيث ذنب ارتكابي ندانسته وفقر ذاتي وذنب امكاني شناسند ، كه پيش از بعثت وپس از آن واقع است وامام أهل سنّت ، قشيرى صاحب تفسير صوفي موسوم به « لطائف الإشارات » آنرا ترك أولى از پيامبر أكرم دانسته است وبعبارت « حسنات الأبرار سيّئات المقرّبين » استناد كرده است ، وبعضي هم  « ما تَقَدَّمَ »  را گناه آدم عليه السّلام و  « ما تَأَخَّرَ »  را گناه امّت رسول بزرگوار اسلام دانند .\r\nبارى ، رحمت امتنانى ذاتي ، همهء موجودات وأعيان أمرى وخلقي را فراميگيرد ورحمت مزبور در مقابل علم وعملي نيست ، ودر نتيجة هرچه مصداق شيئى باشد ؛ رحمت عام وذاتي هم بفضل واحسان پروردگار يكتا أو را فراگرفته واز كتم عدم بوجود محقّق خارجي موجود ميكند وإبليس وشياطين وفرعونان وكفّار وساحران بدين رحمت واسعه استظهار واستناد كرده‌اند . امّا حقّ اينستكه اگر عين ثابت انسان در حضرت علم ، مستدعى وقابل ايمان حقيقي گردد وخداوند نيز در مرتبهء فيض مقدّس آنرا بوجود عيني تشريف هستى بخشد ، ديگر هيچ‌چيز بچنين ايمانى صدمه وارد نخواهد كرد ، ومع الوصف هيچ سالك وعارفي نبايد از علم وعمل باحكام شريعت حقّه وطريقت رحمت خاصّه وسوآل ودعاء وعمل بأركان واعتقاد بقلب خوددارى كرده وبه اتّكاء مغفرت الهى ، مرتكب كبائر وصغائر گردد ؛ وشيخ أكبر در « فتوحات مكّيه » ودر مبحث أخبار الهى گويد : بندهء خدا مرتكب گناهى شده وميداند كه خداوندى بخشاينده دارد ، كه أو را مىبخشد وبا اين علم دوباره گناه كرده وبغفران الهى يقين علمي دارد ؛ ولى درعين‌حال ميداند كه نبايد گناه كند وباز بدفعات بعدى هم مرتكب گناه ميگردد وباز هم بگناه وهم بمغفرت خداوند باقي ميماند . آنگاه خداوند بدو ميفرمايد : إعمل ما شئت فقد غفرت لك وملّا عبد الرّحمن جامى در اين مورد گويد : علم چنين بنده‌اى بگناه ومغفرت وادامهء آنها از قبيل رحمت امتنانى است كه مشروط بعمل نميباشد ، واز همين سان است مغفرت مترتّب بر ذنوب بندهء خدا ، ولى بين علم كسبى با وهبى فرق بسيار است ؛ وعلم بنده بمغفرت وكيفر گناه ، وهبى بوده ونه كسبى ، تا مشمول حديث قدسي مزبور گردد .\r\n\r\n","description":"","footnote":"","page_name":" 630 ","page_number":50},
  {"content":"\r\n\r\n\r\n« تذكّراتى عرفانى در پيرامون دو اسم رحمان ورحيم »\r\nبهمان‌گونه كه أسماء اللّه مظاهر صفات عيني وذاتي حضرت حقّند ؛ رحمت رحماني ورحيمى أو نيز مظاهر جميع صفاتند ورحمان ورحيم هم دو مظهر براي صفات نفسي خداوند درشمارند كه از رحم بكسر حاء مأخوذ بوده وبمنظور مبالغهء در رحمت بكار رفته است ؛ ولى در صورتيكه از رحم بضمّ حاء مأخوذ باشد ؛ رحيم ، صفت مشبّهه بوده ، با اين فرق كه رحمان عبارت از مبالغهء در رحمت است ؛ وبهمين دليل بيك حرف الف از رحيم بيشتر بوده وبمصداق : « زيادة المباني ، تدلّ على زيادة المعاني » قلمرو رحمت در رحمان وسيعتر از رحيم است ورحمت رحمانيّه اختصاص بچيزى بدون چيز ديگر نداشته وبجهتى بدون جهات ديگر تعلق نخواهد داشت ؛ ولذا رحمان از حيث رحمت برخلاف رحمت رحيمى است كه از جميع مخلوقات ، اختصاص به انسان داشته وچون غير انسان بصفت رحيم بودن متّصف نيست ؛ وداراى خشم وغضب هم نخواهد بود ؛ لاجرم هرگز بصفت رحمت رحيمى اتّصاف نخواهد يافت ؛ زيرا اين رحمت بگناهكاران تعلّق ميگيرد وبكسانى كه داراى غضبند وچون غضب وگناه از صفات انساني است ؛ بنابراين ، رحم وخشم در حيوانات وگياهان وعناصر ، بىمورد بوده وفرشتگان هم مفطور بقداست وعدم عصيانند ؛ ودر نتيجة مجراى شمول صفت رحمت رحيمى حقّ ؛ انسان است وبس واز همين معنى بايد دانستكه خود انسان هم ميتواند داراى صفت رحمت رحيمى بوده وكمترين ربطى برحمت رحماني ، بجز از حيث مشمول بودن آن نخواهد داشت ؛ پس انسان هم نظير موجودات ديگر ، مشمول رحمت رحماني بوده ومورد تعلّق آن ميباشد ودرعين‌حال ، هم مشمول رحمت رحيمى است وهم خود داراى چنين رحمتي نسبت بديگران است .\r\nليكن رحمت رحماني عبارت از افاضهء وجود بر كلّ أشياء وماهيّات امكاني وإبقاء وإكمال آنان بكمالات لايقه از حيث فطرى بوده واين رحمت عامّ ، جميع موجودات أمرى وخلقي ومجرّد ومادّى را فراگرفته ودنيا وآخرت را در شمول خود داشته وبحقير وجليل وصغير وكبير وانسان وغير انسان ؛ برحسب تقاضاى آنان واستعدادشان در أعيان ثابته تعلّق ميگيرد ؛ ولذا در خبر از معصوم عليه السّلام وارد است : « يا رحمان الدّنيا والآخرة ورحيمهما » زيرا حكومت اسم رحمان در دنيا وآخرت بوجود وكمالات آن متعلّق است ؛ در حاليكه رحمت رحيمى بعفو از خطا وعصيان در دنيا\r\nو \r\n","description":"","footnote":"","page_name":" 631 ","page_number":51},
  {"content":"\r\n\r\nمغفرت وتخفيف عذاب در آخرت تعلّق دارد ؛ ورحمان موجب رحمت به بسط رزق ودوام آن در موادّ رزق است ، اگرچه انسان بعصيان گرايد ولذا هرچه عين ثابت أو اقتضاء كند ؛ در وجود ومايهء بقاى وجودش از رحمت رحماني برخوردار ميباشد ؛ ورحمت رحيمى عبارت از افاضهء كمالات اختياري ومورد رضايت جنّ وانس بوده وبدين دليل رحيم را اسم عامّ براي صفتي خاصّ ورحمان را اسمى خاصّ براي صفت عامّ دانند ؛ ورحمان را بصفت رحمت بر جميع خلايق ورحيم را در اعطاء رحمت بمؤمنان وتخفيف عذاب بعاصيان شناخته‌اند ؛ واز همين معنى است كه خداوند ، كافر را بصفت رحمت رحيمى ، بنعمت ديانت حقّه ورفق بدانها در تخفيف عذاب ومدارا ونصيحت بكردار وپندار نيك ، دعوت كرده است ؛ ليكن عاصى وكافر اين دعوت را برطبق اقتضاء عين ثابت واستعداد أزلي خود در حضرت علم ميطلبد وبهمان كمّ وكيف نيز نائل خواهد آمد .\r\nدر خبري كه از أمير المؤمنين علىّ عليه السّلام منقول است . فرمايد : خداوند در دين ودنيا وآخرت بر ما سهل گير وتخفيف دهنده ورحم كننده بوده وأو بتمييز ما از دشمنان ؛ ما را مورد رحمت رحيمى خود قرار ميدهد ؛ پس رحمت مزبور بمعناى رضاى در مقابل غضب ؛ مانند صورت رحمت رحماني بوده واين رحمت هم مادّهء رضا وغضب ميباشد ، وسبقت رحمت بر غضب ، هم در رحمت رحماني وهم در رحيمى محقّق است ؛ زيرا مراد از سبق مزبور تعلّق رحمت بمكلّفان برحسب اقتضاء فطرت آنان بوده ووجه تقدّم اللّه در بسملة بر رحمان ورحمان نيز بر رحيم ناظر بجامعيّت اللّه بر هردو ، ومبدئيّت رحمان بر رحيم ومرجعيّت رحيم است ، ولذا اگر حروف لفظي را از حيث بساطت آنها در برابر مراتب وجود عيني قرار دهيم ؛ الف از حيث بساطت اشارتى است بر مرتبهء وجوبي وباء بلحاظ نزديكتر بودن به الف در بساطت ، اشارتى بفعل حقّ ونقطهء زير باء اشاره به تعيّن فعل از حيث امكان ميباشد ، وبهمين دليل وارد است : « بالباء ظهر الوجود ، وبالنّقطة تحت الباء تميّز العابد عن المعبود » كه مراد از ظهر الوجود مشيّت است واز تميّز العابد عن المعبود ؛ امكان اوّل عقلانى بوده ، واينكه گفته‌اند موجودات از باء بسم اللّه ظاهر آمده‌اند ، يعنى همين مشيّت الهى كه همه‌چيز از آن خلق شده وخلق خود مشيّت نيز بنفس خويش ميباشد ؛ وجميع كتب آسمانى براي تصحيح نسبت‌هاى حقّى وخلقي نازل گرديده وايندو هم در فاتحة الكتاب جمع آمده وفاتحة الكتاب نيز در بسم اللّه الرّحمن\r\n\r\n","description":"","footnote":"","page_name":" 632 ","page_number":52},
  {"content":"\r\n\r\nالرّحيم ، وبسملة هم در باء وباء در نقطهء تحت آن وامام المتّقين وپيشواى عالميان أمير مؤمنان علىّ عليه الصّلاة والسّلام نيز باعتبار تعيّن اوّل امكاني حقّ ، همان نقطهء تحت الباء ميباشد وبدين دليل است كه فرمود : اگر تفسير سورهء فاتحة را بر هفتاد شتر بار كنم ، كم است .\r\nبنابراين ، رحمت رحماني نعمتي است كه صدور جنس آن از عباد ومخلوق حقّ متصوّر نبوده وممكن هم نيست ، در صورتيكه رحمت رحيمى از عباد هم ممكن است ، ولذا رحمان اسم خاصّ خداوندى در رحمت وجودي وايجادى ميباشد وحال اينكه رحمت رحيمى بر حضرت حقّ وغير از أو هم اطلاق ميگردد ؛ ليكن صدور همين جنس رحمت رحيمى هم از خلق ، غير از آنستكه در حقّ وجود دارد ؛ زيرا هيچ‌چيز خلق با حق قابل قياس نبوده وقياس ايندو مع الفارق است ؛ بدين دليل كه فرق رحمت خلقي با حقّى باندازهء فرق بين عابد ومعبود وخالق ومخلوق بوده وبنابر مفادّ ومضمون ضرب‌المثل : « ما للتّراب وربّ الأرباب ؟ ! » كه در ضرب‌المثل فارسي معروف است : « چه نسبت خاكرا را با عالم پاك ؟ » بايد گفت كه معصيت عالميان در قبال رحمت رحيمى حقّ ، بمقدار نوك سوزنى در برابر بىنهايت بوده ومتناهي در جنب نامتناهى فانى است وبا اينكه خواجهء كائنات وفخر موجودات ، حضرت رسول أكرم ( ص ) بمقام قاب قوسين أو أدنى نائل آمد ، واز آن وجود أقدس مرويست كه گفت : « أللّهم اجعل حساب أمّتى على يدي » امّا از خواندن نماز بر جنازهء ميّتى كه دو دينار دين از مسلمانى بر گردن أو بود ، امتناع فرمود ؛ در حاليكه از حيث مصداق رحمت رحيمى ، آن وجود نازنين ، رحمة للعالمين بوده وحضرت حقّ در حقّ أو گفت : « لولاك لما خلقت الأفلاك » ودر كريمهء قرآني نيز بخلق عظيم موصوف گرديد .\r\nملّا عبد الرزّاق « 1 » - أبو الغنائم - كاشاني در تفسير عرفانى خود بر قرآن حكيم ، در معنى رحمان ورحيم گويد : رحمان همان افاضه‌بخش وجود وكمال وجودي بر كلّ موجودات برحسب اقتضاى حكمت الهى بوده وقوابل بر وجه بدايت باحتمال آن مىپردازند ؛ ورحيم عبارتست از فيض‌بخش معنوي كه مخصوص بنوع انسان برحسب نهايت ميباشد ؛ ومعناى رحمان دنيا وآخرت ورحيم آخرت ؛ صورت كامل وجامع\r\n\r\n\r\n","description":"","footnote":"\r\n( 1 ) - تفسير القرآن الكريم ، الجزء الأوّل ، دار اليقظة العربيّة ، الطبعة الأولى ، بيروت 1387 هجرى .\r\n","page_name":" 633 ","page_number":53},
  {"content":"\r\n\r\nانساني است كه مشمول رحمت عامّه وخاصّه بوده واين صورت مظهر ذات الهى با جميع صفاتش ميباشد كه در حقيقت همان اسم أعظم است ، وبهمين دليل رسول أكرم ( ص ) فرمود : « أوتيت جوامع الكلم » و « بعثت لاتمّم مكارم الأخلاق » زيرا آنجا كه عيساى مسيح - على نبيّنا وآله وعليه السّلام - كلمة اللّه است ، رسول معظّم ما ( ص ) كلمهء تامّهء الهى بوده وجامع حقايق موجودات وكلّ كمالات آنها ميباشد .\r\n\r\n[ نظريه شيخ روزبهان در معنى رحمان 
  ]\r\nشيخ كبير ، روزبهان بقلى شيرازي در تفسير عرائس البيان « 1 » في حقائق القرآن خود در معنى رحمان گويد : خداوند باسم رحمان بر أولياء خود رحم ميكند وبتعريف نفس خويش براي آنان ، أولياء خود را به أسماء وصفات جلالي وجمالى ذات خود آگاه وشناسا مينمايد ، ولذا باسم رحمان جميع كرامات براي أبدال وصدّيقانش آشكارا شده واسرار مقامات بر أصفياء ومقرّبان حقّ آماده وظاهر ميگردد ونيز با اسم رحمان أنوار معارف الهى براي پرهيزگاران وعرفاء تجلّى يافته واين اسم خبر دهنده از آفريدن خلق وكرم أو بر جميع مخلوقات بوده ودر اسم رحمان حقّ ، آسايش أرواح موحّدان ومزيد سرور وشادمانى عارفان ونيز تربيت أشباح موجودات در جهان ونزهت دوستداران وبهجت مشتاقان وفرح عاشقان وأمان گناهكاران واميد ترسندگان است ؛ وبرخى از عرفاء گفته‌اند كه در اسم رحمان حلاوت منّت ومشاهدهء قربت ومحافظت حرمت ميباشد وابن عطا از عارفان بزرگ گويد : در اسم رحمان عون ونصرت حقتعالى است . امّا رحيم عبارت از موهبت خاصّ براي خاصّان بوده ومورد استناد لغزش‌گران ومسرّت أهل قرب است ؛ ورحمان مطيّهء رهوارى براي سالكان ميباشد كه با آن بمعدن عنايت حضرت حقّ ميرسند ؛ در صورتيكه اسم رحيم ريسمانى محكم براي مجذوبان است كه آنانرا بحجلهء وصل ميكشد ؛ ورحمان موجب امن از عقاب است ورحيم نفايس ثواب را بر مؤمنان ميرساند ؛ رحمان مفتاح مكاشفه ورحيم نردبام مشاهده بوده وباسم رحمان اسرار غيبى بر سالكان راه حقّ برگشوده وباز ميگردد وباسم رحيم گناهان آنان بخشيده ميشود ؛ وابن عطا گويد : در اسم رحيم الهى مودّت ومحبّت است ؛ وعارفي ديگر گويد : رحمان ورحيم ، هم بر مريد وهم بر مراد واقع بوده وبعبارت ديگر رحمان اسمى است براي مراد ، بلحاظ استغراق آنان در أنوار حقائق ، ورحيم اسمى است واقع بر مريد ، بجهت بقاء آنها\r\n\r\n\r\n","description":"","footnote":"\r\n( 1 ) - طبع سنگى ، سال 1301 هجرى ، طبع دوم هند .\r\n","page_name":" 634 ","page_number":54},
  {"content":"\r\n\r\nبا نفسهاى خود واشتغال بأمور ظاهري ؛ وامام قشيرى در تفسير صوفي خود بنام « لطائف الإشارات » گويد : رحمان بترويح است ورحيم بتلويح ورحمان بكشف تجلّى ورحيم بلطف تولّى ميباشد ؛ ورحمان عرفان مىبخشد ورحيم غفران ؛ در رحمان كتمان است ودر رحيم رؤيت وعيان ، وبالآخرة در رحمان توفيق ودر رحيم تحقيق است ؛ ومراد از توفيق ، يعنى موفّق آمدن در معاملات وتحقيق يعنى نيل بمواصلات ومعاملات براي قاصدان است ومواصلات از بهر واجدان .\r\n\r\n« فرق رحمان ورحيم ، در قرآن حكيم »\r\nاسم رحمان در سورهء بقره ، آيهء 163 پس از هو كه هويّت حضرت حقتعالى است آمده ، وفرمايد :  « وَإِلهُكُمْ إِلهٌ واحِدٌ ، لا إِلهَ إِلَّا هُوَ الرَّحْمنُ الرَّحِيمُ »  كه درست جانشين اللّه در سورهء اخلاص است كه فرمايد :   « قُلْ هُوَ اللَّهُ أَحَدٌ »   وهمطراز اللّه در كريمهء :  قُلِ ادْعُوا اللَّهَ أَوِ ادْعُوا الرَّحْمنَ  در سورهء إسراء بوده ودر سورهء مريم بجاى « أَعُوذُ بِاللَّهِ »  « أَعُوذُ بِالرَّحْمنِ »  آمده است ؛ ودر همين سوره شيطانرا بسيار عصيان كنندهء برحمان شناسانده ودر آية ديگر  « عَذابٌ مِنَ الرَّحْمنِ »  و  أَنْ دَعَوْا لِلرَّحْمنِ وَلَداً  ودر كريمهء سورهء مزبور فرمايد :  « وَما يَنْبَغِي لِلرَّحْمنِ أَنْ يَتَّخِذَ وَلَداً »  كه داشتن ولد را نيز بجاى اللّه برحمان نسبت داده است ؛ ودر آيات ديگر هم عبد را بجاى اللّه برحمان منسوب داشته ودر كريمهء :  « وَإِنَّ رَبَّكُمُ الرَّحْمنُ »  اسم رحمان بجاى ربّ آمده واز همه مهمتر اينكه در آيهء ديگر بجاى سجدهء به پيشگاه اللّه ، فرمايد :  « وَإِذا قِيلَ لَهُمُ اسْجُدُوا لِلرَّحْمنِ »  سجدهء برحمان را عين سجده به اللّه دانسته است . بنابراين ، اسم رحمان در كرائم الهى ، گاهى بجاى هويّت حقّ وگاه ديگر در مقام اللّه وموقعى نيز در منزلت ربّ مطلق قرار گرفته است وآنانكه رحمان را خليفة اللّه دانسته‌اند ، سخنى قرآني وتحقيقى گفته‌اند ، ولذا اگرچه اللّه جايگاه رفيع خود را حائز است ؛ اسم رحمان هم بدليل استخلاف از اللّه وربّ مطلق وهويّت حقّ ، داراى شؤون ومرتبه وأحكام اسم مستخلف عنه بوده واز همان جامعيّت أسمائي بهره‌ور است ؛ وكرائم قرآني ديگر مانند :  « ما تَرى فِي خَلْقِ الرَّحْمنِ مِنْ تَفاوُتٍ »  و  « قُلْ هُوَ الرَّحْمنُ »  وبسيار مهمّتر اين آيهء شريفه است كه فرمايد :  « أَ جَعَلْنا مِنْ دُونِ الرَّحْمنِ آلِهَةً يُعْبَدُونَ »  كه همگى دلالت بر عظمت مرتبهء اسم رحمان دارد كه در مواضع اللّه وربّ وهويّت حضرت حقتعالى واقع بوده وحائز جميع احكام ومراتب وخصائص آنها\r\n\r\n","description":"","footnote":"","page_name":" 635 ","page_number":55},
  {"content":"\r\n\r\nميباشد .\r\nامّا اسم رحيم در كلام اللّه العظيم ، در بسيارى از آيات با توّاب وبصورت :  « إِنَّهُ هُوَ التَّوَّابُ الرَّحِيمُ » *  ودر بسيار ديگر با غفور آمده وفرمايد :  « إِنَّ اللَّهَ غَفُورٌ رَحِيمٌ » *  ودر برخى از كرائم الهى با اسم رئوف نازل بوده وآيات  « إِنَّهُ بِهِمْ رَؤُفٌ رَحِيمٌ »  و  « أَنَّ اللَّهَ رَؤُفٌ رَحِيمٌ »  دلالت بر معنى مزبور دارد ، ونيز در مواردى بسيار هم با اسم العزيز بكار رفته وآيات :  « وَإِنَّ رَبَّكَ لَهُوَ الْعَزِيزُ الرَّحِيمُ » *  و  « تَوَكَّلْ عَلَى الْعَزِيزِ الرَّحِيمِ »  حاكى از آن ميباشد . در يكى از كرائم قرآني هم اسم رحيم ، علاوه‌بر توّاب وغفور ورؤوف وعزيز ، با اسم البرّ بكار رفته وفرمايد :  « إِنَّهُ هُوَ الْبَرُّ الرَّحِيمُ »  ودر كريمهء ديگرى اسم ودود بعنوان صفت رحيم نازل بوده وفرمايد :  « إِنَّ رَبِّي رَحِيمٌ وَدُودٌ »  ليكن اسم رحيم در كتاب اللّه الحكيم بيشتر از جميع موارد با غفور ورحمان وعزيز وتوّاب استعمال گرديده است ؛ ودر هيچ آية وكريمه‌اى از كاربرد رحمان وخصوصيّت آن برخوردار نيست ، تا همانند رحمان از استخلاف اسم هو واللّه وربّ بهره‌ور باشد وبتوان آنرا بجاى أسماء مزبور بكار برد ؛ ودر نتيجة اگرچه اسم رحيم ، معرّف رحمت رحيميّه ؛ هم در دنياست وهم در آخرت ؛ امّا بقول أكثر مفسّران وجميع حكماء ؛ اينگونه از رحمت الهى بتوّابان ومستغفران در دنيا وتخفيف عذاب وعفو گناهكاران مؤمن ومسلمان در آخرت تعلّق ميگيرد والبتّه هيچگاه بجاى اسم رحمان مورد استعمال واقع نشده واحكام وخصائص آنرا ندارد .\r\nپس اسم رحمان در هر مورد استعمالى در قرآن حكيم مساوى اسم اللّه وربّ مطلق وگاهى هويّت حق آمده است ؛ در صورتيكه اسم رحيم داراى اين خصيصه نبوده وبمعناى رحمت ورفق ووقف وشفقّت ومدارا وعفو از گناه وتخفيف عذاب واز اين قبيل أوصاف بكار رفته است ؛ والبتّه اگرچه صفت رحيميّت وراحميّت بجز در ذات حقتعالى در بندگان أو نيز موجود است ؛ چنانكه رسول أكرم ( ص ) بدين وصف موصوف بوده وخداوند تعالى آن حضرت را بصفت رؤوف ورحيم متّصف نموده وحتّى بندگان ديگر خود را هم بقول  « رُحَماءُ بَيْنَهُمْ »  بصفت رحمت رحيمى موصوف داشته است ؛ ليكن بين ايندو رحمت رحيمى - در ذات حقّ وعباد أو - به اندازهء تفاوت از خلق تا خالق وعابد تا معبود فرق وجودي وكمالى است ؛ وبا اينهمه رحيم وراحم صفتي عامّ بوده وبرخلاف صفت رحمانيّت حقّ است كه تسميه واتّصاف هيچ كس جز خداوند\r\n\r\n","description":"","footnote":"","page_name":" 636 ","page_number":56},
  {"content":"\r\n\r\nمتعال بر آن جايز نيست ؛ ولذا از حضرت صادق - عليه السّلام - مروى است : « الرّحمن اسم خاصّ بصفة عامّة ، والرّحيم اسم عام بصفة خاصّة » ودر روايت صفوان بن يحيى از أبى عبد اللّه عليه السّلام آمده است : « قلت الرّحمن ؛ قال : بجميع العالم ، قلت : الرّحيم قال :\r\nبالمؤمنين » كه در برخى از كتب روايى واخبار ائمّه عليهم السّلام مندرج ميباشد ؛ چنانكه در تفسير صافي ملّا محسن فيض كاشاني عليه الرّحمة والرّضوان ؛ از معصوم عليه السّلام منقول است : « الرّحيم بعباده المؤمنين في تخفيفه عليهم طاعاته ، وبعباده الكافرين في الرّزق وفي دعائهم إلى موافقته » .\r\nبرخى از علماء الف ولام الرّحمان والرّحيم را ، همانند الف ولام در ساير أسماء اللّه ، براي كمال دانسته‌اند ونه عموم وعهد ؛ چنانكه سيبويه نيز در الكتاب خود بدين نكته اشاره كرده وگويد : « زيد الرّجل ، أي كامل في رجوليّته » .\r\nيكى از بزرگان أهل معرفت ؛ اسم رحمان را وسيعترين تنزّل الهى در ايجاد وحفظ مراتب وجود دانسته وگويد : « ولولا تنزّله بالرّحمة الشّاملة الّتى حفظت مراتب الوجود ، لأندكّ العالم وتلاشى والرّحمة هي الإرادة الخير للعالم » يعنى : اگر تنزّل حضرت حقّ باسم رحمان ورحمت شاملى كه مراتب وجود را حفظ ميكند ، محقّق نبود ؛ هرآينه عالم مندكّ ومتلاشى ميگرديد ورحمت رحماني همان ارادهء خير وحفظ وجود است براي عالم وعالميان . پس رحمان يعنى منعمى كه انعام أو عين اعطاء وجود وحيات وروح بعالم بوده وفرق بين الوهيّت ورحمانيّت در اينستكه : الوهيّت ، حضرت عزّت وغنى وعلوّ وعظمت وكبرياء است ، وحضرت رحمانيّت ، عبارت از تنزّل رحمت وتفضّل وتودّد واحسان أو ميباشد ، ودر قرآن حكيم بدين معنى اشاره شده وفرمايد :  « وَرَحْمَتِي وَسِعَتْ كُلَّ شَيْءٍ »  ولذا هيچ موجودى نيست ، مگر اينكه رحمت رحماني شامل أو گرديده ودر بحار نعمت الهى غرق است ؛ وبهمين ملاحظه دائرهء رحمت واسعهء حقّ ؛ مؤمن وكافر وعاصى ومطيع را فراگرفته وحتّى إبليس لعين نيز متكّى بصفت رحمت پروردگارى تحت حكومت اسم « أرحم الرّاحمين » ورحمت رحماني حقّ بوده ولذا إبليس بر عارف شوشترى - سهل بن عبد اللّه - ظاهر گرديده وبدو گفته است كه بدليل كريمهء :  « وَرَحْمَتِي وَسِعَتْ كُلَّ شَيْءٍ »  منهم مشمول رحمت حقّ خواهم شد ؛ زيرا : « أنا شيئى » وچون سلطنت حقّ مطلق است وحدّ وقيدى نمىپذيرد ؛ بنابراين ، رحمت أو در آخرت بمن هم تعلّق خواهد گرفت .\r\n\r\n","description":"","footnote":"","page_name":" 637 ","page_number":57},
  {"content":"\r\n . \r\n","description":"","footnote":"","page_name":" 638 ","page_number":58},
  {"content":"\r\n\r\n\r\nباب چهارم در تفسير الْحَمْدُ لِلَّهِ رَبِّ الْعالَمِينَ\r\n\r\n","description":"","footnote":"","page_name":" 639 ","page_number":59},
  {"content":"\r\n\r\n\r\nفصل اوّل در تعريف حمد وفرق آن از مدح وشكر وكاربرد هريك\r\nامام اللّغه ، ابن منظور افريقى ، در تأليف كبير خود « لسان العرب » گويد : « الحمد نقيض الذمّ ، ويقال : حمدته على فعله ومنه المحمدة خلاف المذمّة ، وامّا قول العرب ، بدأت بالحمد للّه » وفرّاء مفسّر أقدم عقيدة دارد كه : جميع قارئان ، قائل برفع حمد در الحمد للّه بوده وبرخى بنصب دال آن نظر داده وآنرا الحمد للّه خوانده‌اند ؛ وجمعى هم بخفض وكسر دال رفته والحمد للّه گويند ؛ وحتى فرقه‌اى نيز ال ولام الحمد را مرفوع دانسته واز ابن عبّاس منقول است كه قرائت مأثور همان رفع دال بوده وهمين تلفّظ را عرب برگزيده است ؛ وحميد از صفات حضرت حقّ بوده وملاحظهء ذات حقّ باعتبار اختصاص حمد براي أو موجب اسم حميد ميباشد كه از أسماء الحسنى وبر وزن فعيل بوده وصفت مشبّهه در شمار است ؛ وبا اينهمه فعيل بمعنى مفعول ، يعنى حميد بمعناى محمود بكار رفته است .\r\nامّا مدح نيز اگرچه از حيث حروف با حمد اختلافى ندارد ؛ ليكن مدح نقيض هجاء آمده وعبارتست از حسن ثناء ، وبرخى مدح را مصدر دانسته‌اند ومدحت را مصدر صناعي بكار برده‌اند وجمعى هم بغير قياس مدحت را اسم وجمع آنرا مدح آورده‌اند ؛ ومديح ومديحه شعريست كه در حسن ثناء كسى سروده وبمدايح جمع بسته شود وگاهى نيز ضدّ قبح استعمال شده است ؛ زيرا قبح زشتى وبدى بوده وضدّ آن حسن وثناء ميباشد ، كه از حيثى ديگر هم مقابل هجاء قرار دارد ، ومدح را بمعانى ديگرى نيز مانند گشادگى « إمتدحت الأرض » و « امدح بطنه ، أي اتّسع » بكار برده‌اند كه با تفسير كريمهء\r\n\r\n","description":"","footnote":"","page_name":" 640 ","page_number":60},
  {"content":"\r\n\r\nالهى مناسبتى ندارد ؛ ولى شكر بمعنى شناخت احسان وانتشار آن بوده وثعلب گويد :\r\n« الشّكر لا يكون الّا عن يد ، والحمد يكون عن يد وعن غير يد ، فهذا الفرق بينهما » وشكر خدا عبارت است از ثناء وپاداش زيبنده ، وشكر يعنى سپاسگزارى از خدا وشناخت احسان وثناء نعمت اوست ؛ ورجل شكور ؛ يعنى كثير الشّكر ودر قرآن حكيم نازل است :\r\n « إِنَّهُ كانَ عَبْداً شَكُوراً »  وشكور اسم حضرت حقتعالى واز ابنيهء مبالغه بوده وبمعناى اينستكه خداوند جزاى اعمال نيك وطاعت بندگان خود را مضاعف ميدهد ؛ امّا شكور در عين اينكه صفت خداونديست ؛ صفت بندگان أو هم بوده وبمعناى صفت اجتهاد در شكر نعمتهاى الهى است ؛ چنانكه در قرآن فرمايد :  اعْمَلُوا آلَ داوُدَ شُكْراً وَقَلِيلٌ مِنْ عِبادِيَ الشَّكُورُ  واز اين آية ميتوان باهميّت مقام شاكران پىبرد كه از حيث تعداد ، بسيار كمند ؛ ولذا شكر با اينكه همانند حمد است ، امّا حمد اعمّ از شكر بوده وشكر اخصّ از حمد ميباشد ؛ پس ميتوان انساني را بداشتن صفات مطلوبى مدح وثناء گفت ، ليكن حمد وشكر خاصّ حضرت حقتعالى است ؛ ودر برخى از موارد نيز ميتوان نسبت بكار خير وجميل انساني شكر گفت ؛ چنانكه در حديث وارد است : « لا يشكر اللّه من لا يشكر النّاس » يعنى اگر كسى مردم را در انعام وكار خير وجميل شكر يا ثناء وبكلمهء متداول تشكّر نكند ؛ خداوند متعال را شكر نگفته است : « من لم يشكر النّاس ، لم يشكر اللّه » وترك شكر خداوند ، كفر وترك شكر مردم نيز بمنزله ترك شكر خدا بوده وكفر محسوب است .\r\nجار اللّه زمخشري در « أساس البلاغة » « 1 » حمد را مقابل ذمّ آورده ، گويد : « وأحمد الرّجل : جاء بما يحمد عليه ؛ ضدّ أذمّ » وحمد خدا بر خلق ، بموجب احسان وانعام اوست ؛ ومدح را در كاربرد عرب ، براي سخاء ممدوح وشكر را نيز ثناء بر نعمت دانسته وگويد :\r\n« شكرت للّه تعالى نعمته ، وشكرت فلانا » پس حمد مختصّ بخداوند تعالى بوده ومدح براي مردمان وشكر بعموم أهل ثناء وحضرت حقّ مربوط است .\r\nراغب أصفهاني در تأليف نفيس خود موسوم به « مفردات ألفاظ القرآن » « 2 » حمد را عبارت از ثناء خداوند تعالى بفضيلت دانسته وآنرا به أخصّ از مدح واعمّ از شكر تعريف ميكند ؛ ولذا گويد : « فكلّ شكر حمد وليس كلّ حمد شكرا ، وكلّ حمد مدح وليس\r\n\r\n\r\n","description":"","footnote":"\r\n( 1 ) - طبع دار الصّادر بيروت ، سال 1385 هجرى .\r\n( 2 ) - توزيع دار الفكر ، تحقيق نديم مرعشلى ، مطبعة التّقدم العربي ، 1392 هجرى .\r\n","page_name":" 641 ","page_number":61},
  {"content":"\r\n\r\nكلّ مدح حمدا » وشكر را نيز بتصوّر نعمت واظهار آن تعريف كرده وضدّ آنرا كفر ميداند كه عبارت از نسيان نعمت وپوشيدن آن از نظر است ؛ واقسام آنرا : عبارت از شكر بقلب يا تصوّر نعمت ، وشكر بزبان يا ثناء بر منعم وشكر به أركان وجوارح يا مكافات نعمت بقدر استحقاق دانسته ودر هر مورد به آيه‌اى از كلام الهى استشهاد كرده است : نكتهء ديگر اينكه شكر بر نعم صادر از غير حضرت حقّ نيز لازم است ؛ چنانكه فرمايد : « من لم يشكر النّاس لم يشكر اللّه » .\r\nأبى جعفر ، محمّد بن جرير الطّبرى در تفسير « جامع البيان » « 1 » كه در كشف الظّنون به :\r\n« أجلّ التّفاسير وأعظمها » موصوف است ، در معناى حمد گويد : حمد خاصّ خدايراست تعالى وخالص اوست جلّ ثنائه ، بدون ديگران وهر خلقي ، واين حمد همان شكر خاص وخالص خداوند است بر نعمتي كه خارج از حساب وبيرون از شمار بر بندگان خود داده وهيچكس را بعدد آن نعمتها احاطه‌اى بجز علم خودش نيست ؛ پس در تصحيح آلات بدني در طاعتش وتمكين جوارح واندامهاى جسماني مكلّفان براي اداى فرائض أو ، در بسط رزق وخوراك ونعمتهاى زندگى ، كسى را جز حضرت أو ربط ودخلى نيست ؛ واز ابن عبّاس نقل ميكند كه حضرت جبرئيل بمحمّد بن عبد اللّه ( ص ) گفت : « يا محمّد ، الحمد للّه » واضافه ميكند كه « الحمد للّه هو الشّكر والاستحذاء للّه والإقرار بنعمته وهدايته وابتدائه وغير ذلك » وحمد را عبارت از ثناء بر خدا بأسماء وصفات أو دانسته وشكر خدا را نيز به ثناء نعمت وأيادي أو تعبير كرده است ؛ ودر حديثي از نبىّ أكرم نقل نموده كه پيامبر ( ص ) فرمود كه هيچ‌چيز بيشتر مورد محبّت خداوند تعالى از حمد بر أو نيست ؛ زيرا در كريمهء قرآني خداوند متعال ؛ نفس خود را مورد محمدت قرار داده وفرموده است :  « الْحَمْدُ لِلَّهِ رَبِّ الْعالَمِينَ »  ولى أبى جعفر طبري در تفسير خود حمد وشكر خدا را در موضعي برابر يكديگر نهاده وگويد : « أنّ الحمد للّه قد ينطق به في موضع الشّكر وأنّ الشّكر قد يوضع موضع الحمد » والف ولام در الحمد بمعناى جميع محامد وشكر كامل براي حضرت حقتعالى بوده واگر آنرا از اوّل كلمه اسقاط كنيم ، دلالت بر جميع محامد وشكر كامل نداشته وتنها بحمد حامد وشخص گويندهء حمد دليل بوده وحضرت باريتعالى را بجميع إنعام أو بر ما سوى ؛ ثناء وشكر نگفته است ؛ وبهمين\r\n\r\n\r\n","description":"","footnote":"\r\n( 1 ) - المجلّد الأوّل ، دار المعرفة للطّباعة والنّشر ، بيروت - لبنان ؛ الطّبعة الثالثة بالأوفست ، 1398 هجرى .\r\n","page_name":" 642 ","page_number":62},
  {"content":"\r\n\r\nملاحظه علماء امّت فخيمه وقارئان قرآن حكيم ، الحمد را برفع دال خوانده‌اند ونه بنصب آن . برخى از مفسّران الف ولام الحمد را جنسي دانسته وبعضي ديگر عهدي آنانكه جنسي شناخته‌اند ، جميع أنواع وانحاء حمد را مستغرق در جنس حمد شمرده‌اند ، بطوريكه هيچ‌گونه حمدى از جنس آن بيرون نيفتد ، وآنانكه عهدي يا عهد ذهني دانند ، بدو گروه تقسيم شده وگفته‌اند : يا عهدي انصراف بفردى معيّن از افراد جنس ، باعتبار امتياز بر غير دارد ؛ ويا الف ولام عهدي منصرف بماهيّت حمد باعتبار تمييز آن از ماهيّات ديگر ميباشد ، وجار اللّه زمخشري الف ولام الحمد را از اين قبيل شناخته است ؛ اگرچه ماهيّت مزبور را نيز بجنسى تعريف كرده است ؛ ومراد از الف ولام عهدي در الحمد نيز معهود ومعيّن بودن مدلول لفظ معهود يا حمد است در ميان متكلّم ومخاطب ؛ بطوريكه كمترين ابهامي در آن متصوّر نباشد ؛ وامّا جمعى الف ولام مزبور را استغراقى دانند ، واستغراق را هم از تعريف جنس جدا نموده‌اند ؛ اگرچه در مواضعى خطابي وبقرائن أحوالي آنرا مستفادّ از تعريف جنسي دانسته‌اند .\r\nدر اهميّت الحمد ، همين كافى است كه از ابن عبّاس روايت شده « فما الحمد للّه ؟ » پاسخ داد : « كلمة رضيها اللّه لنفسه » « 1 » واز علي عليه السّلام نيز همين سوآل شد كه الحمد للّه چيست ؟ ؛ وآنحضرت پاسخ داد : كلمهء مورد محبّت خداوند تعالى است كه آنرا براي نفس خود برگزيد ودوست دارد كه بدان خوانده شود ؛ وباز از ابن عبّاس منقول است كه گفت : « الحمد للّه كلمة الشّكر وإذا قال العبد الحمد للّه ، قال شكرنى عبدي » وكعب الأحبار نيز گفته است : « الحمد للّه ثناء اللّه » واز ضحّاك هم نقل شده كه :\r\n« الحمد للّه ، رداء الرّحمن » واز رسول أكرم ( ص ) نيز روايت كرده‌اند كه : « إذا قلت الحمد للّه فقد شكرت اللّه فزادك » وباز هم از پيامبر أكرم منقول است : « أما انّ ربّك يحبّ الحمد » وترمذى وكسائى وابن ماجة نيز از طريق أصحاب خود از جابر بن عبد اللّه نقل كرده‌اند كه پيامبر أكرم ( ص ) فرمود : « أفضل الذّكر ، لا اله الّا اللّه ، وأفضل الدّعاء ، الحمد للّه » وانس بن مالك از پيغمبر خدا روايت نموده كه فرمود : « ما أنعم اللّه على عبد نعمة ؟ ؛ فقال الحمد للّه » ودر تفسير قرطبى ونوادر الأصول آمده است كه نبىّ أكرم ( ص ) فرمود :\r\nاگر همانا دنيا وجميع كرانه‌هاى آن در يد اختيار وسلطه مردى از امّت من قرار گيرد ؛\r\n\r\n\r\n","description":"","footnote":"\r\n( 1 ) - تفسير القرآن العظيم ، از ابن كثير دمشقي ، المجلّد الأوّل ؛ دار المعرفة بيروت - لبنان ؛ 1388 هجرى .\r\n","page_name":" 643 ","page_number":63},
  {"content":"\r\n\r\nسپس بگويد : « الحمد للّه » هرآينه الحمد بهتر وبرتر از جميع كرانه‌هاى جهان است ؛ وباز از تفسير قرطبى منقول است كه اگر الحمد للّه بكسى الهام گردد ؛ نعمت آن به تنهايى از جميع نعم دنيا برتر است ؛ زيرا نعمتهاى دنيا فنا شدني بوده ونعمت الحمد باقي ماندنى ميباشد ؛ وحتّى برخى از مفسّران ذكر الحمد للّه را از ذكر لا اله الّا اللّه أفضل شناخته وگفته‌اند ، در لا اله الّا اللّه ، حمد نيست ، در صورتيكه در الحمد للّه ، هم حمد است وهم اللّه ؛ وبهمين دليل بيشتر مفسّران الف ولام حمد را بمعناى استغراق جميع أجناس حمد وأصناف آن دانسته واهميّت آنرا از الف ولام عهد ذهني بهردو قسم مذكور آن برترى ميدهند ؛ ودر حديث آمده است كه : « أللّهم لك الحمد كلّه ، ولك الملك كلّه وبيدك الخير كلّه وإليك يرجع الأمر كلّه » . فخر رازي در تفسير كبير « 1 » خود ، گويد : فرق بين حمد ومدح وشكر از وجوهى قابل تحقيق است : اوّل اينكه : مدح براي زنده وغير زنده حاصل است . مانند مدح لؤلؤ وياقوتى كه در غايت زيبايى است ؛ در صورتيكه حمد آن بىمعنى ميباشد ؛ پس مدح غير از حمد است . دوّم اينكه : مدح قبل از احسان وبعد از آنست ؛ ولى حمد تنها پس از احسان معنى دارد ونه قبل . سوّم اينكه : مدح مورد نهى شرعي است ، چنانكه رسول أكرم ( ص ) فرمود : « احثوا التّراب في وجوه المدّاحين » در صورتيكه حمد مورد أمر مؤكّد ومطلق بوده ، فرمايد ( ص ) : « من لم يحمد النّاس ، لم يحمد اللّه » چهارم اينكه : مدح ، سخنى است كه دلالت بر نوعي از أنواع فضائل دارد ، وحال اينكه حمد ويژهء دلالت بر فضيلتى معيّن است كه همان فضيلت إنعام وإحسان ميباشد ودر نتيجة معلوم شد كه مدح اعمّ از حمد است ؛ وامّا در فرق بين حمد وشكر بايد دانستكه : حمد داراى اطلاق وعموميّتى است كه شكر آنرا ندارد ؛ زيرا حمد در مورد انعام واحسان بشخص حامد وبغير أو تحقّق مىيابد ؛ در صورتيكه شكر اختصاص به إنعام واصل بشخص شاكر دارد وربطى به انعام بغير نخواهد داشت . ثعالبى « 2 » در تفسير خود نوشته است : « الشّكر ثناء اللّه على أفعاله ، والحمد ثناء عليه بأوصافه » وابن قيّم در تفسير « 3 » خود حمد را متضمّن أمور سه‌گانهء : محمود در الوهيّت ومحمود در ربوبىّ\r\nو \r\n\r\n","description":"","footnote":"\r\n( 1 ) - الجزء الأوّل ، الطّبعة الثّانية ؛ النّاشر : دار الكتب العلميّة طهران .\r\n( 2 ) - جواهر الحسان في تفسير القرآن ، عبد الرّحمن ثعالبى ؛ الجزء الأوّل ، مؤسّسهء اعلمى بيروت - لبنان .\r\n( 3 ) - التّفسير القيّم ، لجنة التّراث العربي - بيروت لبنان .\r\n","page_name":" 644 ","page_number":64},
  {"content":"\r\n\r\nمحمود در رحمانيّت وثناء ومجد حضرت حقتعالى دانسته است وغير از موارد فوق ؛ در ايقاع حمد برحسب مضمون ومقتضاء آن ، خداوند را محمود در ملك خود وصفات كمالى شناخته وگويد : حاملان عرش چهارند : دو حامل بدعاء : « سبحانك اللّهمّ وبحمدك ، لك الحمد على حلمك وبعد علمك » ودو حامل ديگر گويند : « سبحانك اللّهمّ وبحمدك ، لك الحمد على عفوك بعد قدرتك » .\r\nشيخ أبو على طبرسى در تفسير مجمع البيان « 1 » ؛ شكر را مختصّ به نعمت وحمد را بدون انعام بعبد دانسته ، بجز اينكه حمد در مواضع شكر هم واقع ميشود ولذا گويند :\r\n« الحمد للّه شكرا على المصدر ولو لم يكن الحمد في معنى الشّكر » وسپس اضافه كرده است : آنگاه كه حمد در موضع شكر واقع گردد ؛ پس شكر يعنى اعتراف بنعمت با نحوه‌اى از تعظيمى كه بقلب انجام ميگيرد ؛ در عين اينكه بزبان آدمي هم صورت مىپذيرد والبتّه بايد بزبان هم شاكر بود ، تا تهمت انكار وكفران را از بين ببرد ، وامّا مدح عبارت است از سخنى كه خبر دهنده از عظمت حال ممدوح بوده وبا قصد مدح كننده تحقّق يابد . سيّد هاشم بحراني در تفسير البرهان « 2 » خود ، از حضرت رضا عليه الصّلاة والسّلام نقل ميكند كه مردى به نزد أمير المؤمنين - صلوات اللّه وسلامه عليه وعلى أبيه وامّه وبنيه - آمد وپرسيد بمن از قول خداوند تعالى :  « الْحَمْدُ لِلَّهِ رَبِّ الْعالَمِينَ »  را خبر ده تا بدانم كه تفسير آن چيست ؟ . آنحضرت فرمود : الحمد للّه آنستكه بندگان به برخى از نعمتهايى كه خدا بر آنان داده بطور جملي ويا علي الإجمال تعريف كنند ؛ زيرا بر شناخت مفصّل وجميع نعمتهاى الهى قادر نبوده ونخواهند بود ؛ بدين دليل كه نعم خداوندى افزونتر از آنست كه در حدّ شمارش وشناخت درآيد ؛ پس آنحضرت فرمودند بگوييد :\r\n« الحمد للّه على ما أنعم اللّه علينا ربّ العالمين » .\r\nرشيد الدّين ميبدى در تفسير خواجة عبد اللّه انصارى « 3 » معروف به « كشف الأسرار وعدّة الأبرار » گويد : « بدانكه حمد بر دو وجه است : يكى بر ديدار نعمت ، ديگر بر ديدار منعم . آنچه بر ديدار نعمت است از وى آزادى كردن ونعمت وى بكار بردن ، وشكر\r\n\r\n\r\n","description":"","footnote":"\r\n( 1 ) - المجلّد الأوّل بتصحيح أستاذ علّامه شيخ أبو الحسن شعرانى ، كتابفروشى اسلاميّه .\r\n( 2 ) - الطّبعة الثّانية . تهران چاپخانهء آفتاب .\r\n( 3 ) - جلد اوّل ، بسعى واهتمام على أصغر حكمت ، چاپ دوّم ، ابن سينا 1344 شمسي .\r\n","page_name":" 645 ","page_number":65},
  {"content":"\r\n\r\nويرا در ميان بستن ، تا امروز بنعمت در افزايد وفردا ببهشت رساند وبدين معنى رسول خدا ( ص ) فرمود : « اوّل من يدعى إلى الجنّة الحمّادون للّه على كلّ حال » اين عاقبت آنكس است كه حمد وى بر ديدار نعمت بود . امّا آن‌كس كه حمد وى بر ديدار منعم باشد ؛ . . . يكى ديد ويكى شنيد وبيكى رسيد . اين جوانمرد ، اوّل نشانى يافت وبيدل شد ؛ پس بار يافت وهمه دل شد ، سپس دوست ديد وبر سر دل شد » .\r\nبارى ، حمد عبارت از بيان كبريا وجلال عظمت حضرت حقتعالى بوده ، وبزبان وبدل وبدست تحقّق مىيابد ؛ وحتما بايد باختيار حامد وصادر از شخص مختار باشد ؛ وبرخى عمل بأركان واعتقاد بقلب را در حمد معتبر ندانسته‌اند ؛ وبعبارت ديگر همان شكر لغوى را عين حمد دانند ، وأصل أصيل در حمد ، فعل يا لغتى است كه مشعر به تعظيم منعم بوده وصوفيّه زبان حمد را بر سه‌گونه دانسته وگويند : زبان حمد يا انساني است ويا روحاني ويا ربّانى ؛ وزبان انساني همان حمد عوام است كه شكر وستايش وسپاس حقّ را با زبان خود گويند ، وباعتقاد قلبي درآورند ؛ وزبان روحاني ويژهء خواصّ است كه براي اسرار ورموز خلقت ولطايف آن بذكر قلبي پردازند ، وسه ديگر زبان خواصّ يا عارفان ميباشد ؛ كه حركت سرّ وباطن آنان ، بقصد شكر حقّ وپس از ادراك لطائف وغرائب معارف بوده وغير از موارد مزبور ، حمد ديگرى موصوف بحالي وجود دارد كه برحسب روح وقلب است وحامد در اينصورت متّصف بكمالات علمي وعملي وتخلّق باخلاق الهى ميباشد وعلاوة بر اقسام ياد شده ؛ حمد قولي وعرفى وفعلى هم قابل تحقيق است كه سيّد شريف جرجانى از آنها در كتاب تعريفات خود مورد بحث قرار داده وگويد : حمد قولي بزبان حامد است وعرفى نيز يا بزبان است ويا بأركان وفعلى هم انجام دادن افعال بدني در جهت خشنودى منعم حقيقي ميباشد .\r\nامّا علاوه‌بر اختياري بودن حمد از حامد ؛ لازم بتذكّر است كه چون حضرت حقتعالى انعام واحسان خود را بر مخلوقات وبندگانش برحسب اختيار ميكند ونه بر وجه ايجاب ؛ حمد حامد نيز بايد در كمال اختيار صورت بندد واز حامد مختار صادر گردد ، تا حقيقت حمد از أو تحقّق يافته ومقبول خداوند متعال شود ؛ ونكتهء ديگر در فرق حمد ومدح وشكر كه واعظ كاشفي در جواهر التّفسير « 1 » خود آورده اينست كه حمد ومدح در\r\n\r\n\r\n","description":"","footnote":"\r\n( 1 ) - جواهر التّفسير تأليف ملّا حسين واعظ كاشفي ، نشر ميراث مكتوب بتصحيح دكتر جواد عبّاسى ، 1379 شمسي .\r\n","page_name":" 646 ","page_number":66},
  {"content":"\r\n\r\nلفظ ومعنى متقاربند ؛ بجز اينكه حمد بطور عرف بر افعال حسنه واختياري است ومدح اختصاصى بدان نداشته وبر موارد ديگر نيز قابل كاربرد است ، واز سوى ديگر تحقّق حمد پس از انعام واحسان ميباشد ومدح ، هم قبل وهم بعد از آن صورت‌پذير بوده وفرق ديگر ايندو در قبح مدح وحسن حمد است ؛ زيرا در مدح حديث : « احثوا التّراب في وجوه المدّاحين » ويا « إحسئوا التّراب » آمده ، در صورتيكه در حمد وارد است كه :\r\n« من لم يحمد النّاس لم يحمد اللّه » ونيز حمد عبارت از ثنا گفتن به منعم وجميل اختياري است ومدح بر جميل بطور مطلق ، وبهترين جمله در فرق ايندو اينستكه ، در حمد بطور مثال گويند : « حمدت زيدا على علمه » ونگويند : « على حسنه » در صورتيكه در مدح چنين نبوده وهركسى را بحسن أو نيز ميتوان ستود ؛ ليكن ، شكر عبارتست از بزرگداشت منعم به اعتراف نعمت واصلهء أو بشاكر ، كه بوسيلهء قول وفعل واعتقاد تحقّق مىيابد ولذا بزبان وعمل بأركان وظهور أمور قبلي واعتقادي وباطني صورت‌پذير است ، ودر نتيجة شكر اعمّ از مدح وحمد بوده وصرفا بوسيلهء وصول نعمت واحسان ميباشد ؛ وبا ملاحظهء اين فرق وجمع ، بايد دانستكه بدون شكّ وترديد ، حمد أفضل وأرجح بر مدح وشكر بوده وشكر نيز بر مدح فضيلت ورجحان دارد ؛ ونكتهء ديگر اينكه حمد اوّلا بوسيلهء زبان محقّق است وثانيا با قلب وجوارح ؛ زيرا نطق وزبان باظهار ما في القلب وغير از آن هم ميباشد ، در حاليكه حمد قلبي را ظهورى در آشكارا نبوده وعمل بأركان هم احتمال خدشه‌هايى بسيار دارد ، ودر حمد ، أسرارى موجود است كه در مدح وجود نداشته ودر شكر نيز كمتر موجود است ، ودر وجه اشتقاق حمد گويند كه حمد از « حمده » مأخوذ بوده وحمده هم آوازيست كه از اشتعال آتش شنيده ميشود ، ووجه تسميهء آن بر ثناء گفتن حقّ بلحاظ اشتعال محبّت محمود در دل حامد بسبب انعام واحسان اوست ؛ وبرخى هم آنرا مشتقّ از « حمادى » دانند كه بمعناى عاقبت بوده وچون خداوند مرجع وغايت كلّ ستايش وثناى بندگان است ؛ بنابراين ، حمد هم بايد تنها بدو تعلّق يابد كه غايت الغايات ومنتهى النّهايات ميباشد واز جانب ديگر نيز بايد دانست كه حمد هم غايت ونهايت مرتبهء كمال حامد است ، بويژه كه بر وجه أكمل ويا بدرجات كمالى خود رسد ؛ زيرا اگرچه نعمت وجمال نيكوست ؛ ليكن ديدار محمود وجميل نيكوتر از آنست ، ودر بعض كتب مانند بصائر الدّرجات ؛ حمد را بمعناى امر ويا متعلّق بدان دانسته وبدين كريمه استناد كرده وگفته‌اند :  « فَسَبِّحْ بِحَمْدِ رَبِّكَ »  يعنى بأمر ربّك ،\r\nو \r\n","description":"","footnote":"","page_name":" 647 ","page_number":67},
  {"content":"\r\n\r\nاگر حمد را در هرسه نمود وظهور لساني وفعلى وقلبي ، از مصاديق كلّى امر درشمار آوريم ، اين تعبير بدون اشكال است ؛ وگرنه تسبيح چيزى وحمد چيز ديگر بوده وربطى از حيث وضع لفظي ومعنوي بيكديگر ندارند ؛ ودر تفسير واعظ كاشفي سبزوارى بنقل از « تيسير » نوشته است كه حمد داراى چهار معنى است : 1 - ثناء بر افعال حسنه ، پس حمد يعنى ثناء بر خداوند . 2 - حمد بمعناى شكر كه سپاس بر نعمت اوست . 3 - بمعنى رضاى بحكم وقضاء وقدر الهى است . 4 - در معنى مدح وستودن بر فضيلت يا خصال ديگر ميباشد ؛ ولى حمد در قرآن حكيم بر چهارده وجه مذكور آمده كه هفت وجه آن دنيوي است وهفت وجه ديگر اخروى ، كه در مبحث وفصل كاربرد حمد در قرآن حكيم خواهد آمد .\r\nدر خاتمهء اين فصل بايد ملتفت ومتوجّه بود كه هركس هر محمود وممدوح ومشكورى را بهر لفظ وبيان ولغت وزبان مدح وحمد وشكر گويد ؛ كلّ آنها بالتّمام والكمال ، عين ثناء ومنقبت وستايش حضرت باريتعالى بوده وبقول ملّا حسين كاشفي ، محقّق أديب : « اگر يكى را بحسن صورت ستايند ؛ آن حسن بديع ، قدرت اوست واگر بر احسان ثنا گويند ؛ آن محسن ، ربيب - دست‌پروردهء - نعمت أو » زيرا اگر كسى از شعري لطيف وخطّى زيبا واحسانى بجا ونعمتي شامل وهمّتى كامل ورويى جميل وخويى كم بديل وخوراكى لذيذ وآبى گوارا ومواردى از اين قبيل ثناء وسپاس وتوصيف وتمديح كند ، در حقيقت بشاعر وخطّاط ومحسن وخالق زيبائى وخوى نيك وآشپز وغيره ، مدح وستايش وسپاس گفته وبديهي است كه عيب ونقص وايراد بر آنها نيز بر صاحب وفاعل وخالق آنهاست ؛ بطوريكه سعدى سروده است :\r\n ابلهى ديد ، اشترى بچرا * گفت نقشت ، همه كج است ، چرا ؟ \r\n گفت اشتر ، كه اندر اين پيكار * عيب نقّاش ميكنى ، هش دار \r\n در كج من ، مكن به عيب نگاه * تو ز من ، راه راست رفتن ، خواه \r\n\r\n","description":"","footnote":"","page_name":" 648 ","page_number":68},
  {"content":"\r\n\r\n\r\nفصل دوّم تحقيق كلامي در الحمد للّه\r\nبايد دانست كه لام در ابتداى اسم اللّه بصورت مكسور بوده وبوجوهى قابل حمل است : اوّل اختصاص لايق ، مانند زنگ مدرسه كه بصورت اضافهء اختصاصى است . دوّم مانند اضافهء مالكيّت ، چون خانهء زيد وباغ عمرو . سوّم قدرت واستيلاء نظير كشور پادشاه ؛ بنابراين ، اگر آنرا بر وجه اختصاص لايق بگيريم ، معلوم است كه حمد جز بذات حقتعالى ، لايق كسى ديگر نيست ؛ زيرا غايت عظمت ونهايت جلال خداوندى وكثرت احسان وفضل أو مقتضى است كه جنس حمد برحسب اختصاص ، لايق ذات بىزوال أو باشد ونه هيچ كس ديگر ؛ واگر لام للّه را بمعناى مالكيّت بدانيم ، مسلّم است كه مالك كلّ في الكلّ بوده وواجب خواهد آمد كه هر مملوكى در حمد مالك حقيقي خود مشتغل باشد ، واگر لام مزبور را بمعناى قدرت واستيلاء شناسيم ، معلوم است كه ذات أو واجب الوجود بوده وديگران از أمر تا خلق واز ملك تا ملكوت ممكن الوجودند ودر قدرت واجب در خلق وإفناء واماته واحياء ، واستيلاء وسلطه وحكومت أو ترديدى روا نيست ؛ ودر نتيجة الحمد للّه يعنى اينكه حمد ، باختصاص ولياقت وملكيّت وقدرت واستيلاء وسلطهء بر ممكنات ، خاصّ حضرت حقتعالى وتقدّس بوده وترديدى در آن جايز نخواهد بود . از سوى ديگرى فخر رازي در تفسير كبير خود گويد : الحمد للّه هشت حرف است كه با هشت باب بهشت برابر بوده ، وهركس از صفاى دل وضمير وباطن خود ، آنها را بر زبان آورد ، مستحقّ أبواب هشتگانهء بهشت خواهد گرديد ؛ وبهروجه آنگاه كه جنس وحقيقت حمد ، خاصّ حضرت حقّ باشد ؛ پس معنى اين حديث كه :\r\n\r\n","description":"","footnote":"","page_name":" 649 ","page_number":69},
  {"content":"\r\n\r\n« من لم يحمد النّاس ، لم يحمد اللّه » چيست ؟ .\r\nپاسخ اينستكه : هركس بديگرى احسان وإنعامى كند ، اين احسان وإنعام در حقيقت از حضرت حقّ است كه بمباشرت ووسيلهء آنكس بغير تحقّق مىيابد وجز ذات باريتعالى فاعل حقيقي ومنعم ومحسنى نميباشد ؛ واگر برحسب نظريّهء متكلّمان ؛ حضرت حقّ داعيهء انعام واحسانى در قلب منعم ومحسن نيافريند ، امكان انعام واحسان موجود نخواهد شد ؛ واز سوى ديگر اگر خدا نعمت مورد انعام را خلق نكند ، شخص منعم كدام نعمت موجود را بغير اعطاء كند ؟ ! ؛ وبالآخرة بلحاظ ديگر اگر منعم داراى سلطه‌اى بر نعمت نباشد ؛ چگونه آنرا بشخص مورد انعام بدهد ؟ ! ؛ تا غير از نعمت مزبور انتفاع يابد ؟ ؛ پس مسلّم است كه منعم حقيقي چه باواسطه وچه بىواسطهء خداوند تعالى است وبس .\r\nپس چنانكه بنظر رسيد حمد از خداوند بوده وبراي اوست ؛ ولذا بايد متوجّه بود كه هيچ محمودى هم بجز ذات حقّ وجود ندارد وعقل نيز در صرافت محضهء خود حاكم بر اين معنى است وميتوان حقيقت مزبور را بوجوهى اثبات كرد واز جملهء آنها اينكه :\r\nاوّلا بايد داعيهء انعام را خداوند در قلب منعم بيافريند . وثانيا هر منعمى در عوض انعام خود ، چيزى از انعام شده ميخواهد ويا توقّع ميكند ، اگرچه بسپاسى لفظي ؛ وبديهي است كه طالب عوض ، هرگز منعم نبوده واطلاق اين لفظ بر أو نيز بطور مجاز است ونه حقيقت ؛ در صورتيكه حضرت حقتعالى بدليل كمال ذاتي مستحقّ حمد بوده واز هيچ انعام واحسانى ، نه بكمالى زائد بر آنچه دارد ميرسد ونه بتحصيل حاصل مىپردازد ؛ واحسان وانعام أو محض جود ورحمت سريانى وانتشارى اوست ؛ پس ثابت شد كه حمد بر نعمت خاصّ وملك طلق واستحقاقى ذات اوست . ثالثا ، هر نعمتي نيز موجود بوده وهر موجودى ، مخلوق حقّ است ؛ زيرا ممكن الوجود ميباشد ولذا بايجاد حقّ موجود گرديده است ؛ ودر ايجاد نيز اعمّ از اينكه باواسطه يا بىواسطهء مخلوق ديگر باشد ، در نهايت خلق خداوند تعالى بوده واين امر در غايت بحضرت أو منتهى ميگردد ؛ پس هر نعمتي اعمّ از بىواسطه يا باواسطه مخلوق حضرت باريتعالى است ونه جز أو وكريمهء :\r\n « وَما بِكُمْ مِنْ نِعْمَةٍ فَمِنَ اللَّهِ »  مؤيّد اين معنى است ؛ ورابعا اينكه هيچ نعمتي كامل نخواهد بود ، مگر باجتماع سه امر : يكى اينكه منفعت ونفع بردن از چيزى مشروط بزنده بودن منتفع وداشتن ادراك أو باشد . دوّم اينكه منفعت ، نعمتي كامل نخواهد بود مگر اينكه از\r\n\r\n","description":"","footnote":"","page_name":" 650 ","page_number":70},
  {"content":"\r\n\r\nشائبه ضرر وغم خالى باشد واين امر نيز جز بارادهء حقّ حاصل نخواهد آمد . سوّم اينكه منفعت ، نعمتي بكمال خود نميباشد ، مگر اينكه از ترس انقطاع در أمان بوده واينهم جز از طريق حضرت حقتعالى نيست ؛ وبالمآل ثابت ميشود كه نعمت كامل جز از خداوند متعال حاصل نمىآيد ؛ پس در نتيجة هيچ كس مستحقّ حمد كامل وبهمهء اقسام آن نيست بجز ذات باريتعالى .\r\nنكتهء ديگر اينكه : تعداد نعمتهاى الهى بر آدميان از حدود احصاء وشمارش بيرون بوده وهيچ كس قادر نيست كه خداوند متعال را بجميع نعمت‌هاى أو بر انسان حمد وشكر گويد وبقول شيخ عارف مصلح الدّين سعدى در كتاب گلستان خود : « از دست وزبان كه برآيد ؟ ، كز عهده شكرش بدرآيد ؟ . » ولذا حمد أو تنها بزبان نبوده ونعمت‌خواره را واجب است كه بداند خداوند متعال بصفات كمال وجلال موصوف است وهيچ حمد وشكري در قبال احسانها ونعمت بيشمار جسماني وروحاني أو ، برابرى ندارد وسپاس أو ، آنهم بحقّ حمد وشكر از حدّ قياس وعلم انساني افزون ميباشد وچون أصل را بر اين ميزان قرار دهيم كه حمد ما مساوى نعمت أو بر ما باشد ؛ بگونه‌اى از كفران نعمت گرفتار خواهيم شد ، واين معنى نزديك بعبارت منقول از عارف بزرگ « واسطى » است كه گفت : « الشّكر شرك » وامّا لطيفه‌اى ديگر هم در حمد بر نعم الهى موجود است ؛ بدين تعبير كه حضرت حقتعالى از شكر شاكران وحمد حامدان بىنياز ميباشد وحال آنكه شاكر وحامد از نعمتها واحسان ورحمت خداوندى غنىّ نبوده وبلكه در كمال احتياج است ؛ پس چگونه مقابلهء نعمت واحسان الهى با حمد وشكر بندهء حامد أو امكان دارد ؟ ! ، زيرا نامحدود وبيشمار را چگونه ميتوان با محدود وباشمار سنجيد ، تا از عهدهء حمد وشكر أو بدر آمده وبتوان بتساوي حمد با نعمت حقّ نائل آمد ؟ . امّا انسان بايد در انجام حمد وشكر براهى رهسپار گردد كه حضرت داوود نبىّ - على نبيّنا وآله وعليه السّلام - راه سپرد ، زيرا اين نبىّ معظّم گفت : « يا ربّ ، كيف أشكرك وشكري لك لا يتمّ الّا بإنعامك علىّ ، وهو أن توفّقنى لذالك الشّكر » فقال يا داوود : « لما علمت عن عجزك فقد شكرنى بحسب قدرتك وطاقتك » . رسول أكرم ( ص ) فرمود : « إذا أنعم اللّه على عبده نعمة ، فيقول العبد الحمد للّه ، فيقول اللّه تعالى : « انظروا إلى عبدي ، أعطيته ما لا قدر له ، فأعطاني ما لا قيمة له » علّت اينستكه تمامى نعمتهاى دنيوي متناهي است ؛ ليكن حمد بحقيقت اطلاقى وعموميّت خود ، جامع جميع محامد از\r\n\r\n","description":"","footnote":"","page_name":" 651 ","page_number":71},
  {"content":"\r\n\r\nمخلوقات زمينى تا عرشي وكرّوبى وأولياء وأنبياء بوده ونهايتى نخواهد داشت ؛ ودقيقه‌اى باريك در اين معنى نهفته وآن اينكه وقتي عبد بحمد خداوندگار مىپردازد ؛ تنها بذكر حمد از جانب خود مبادرت نميكند ، بلكه با بيان واظهار مطلق وعموم جنسي واستغراقى حمد براي حضرت حقّ ، به محامد أزلي وابدى از جميع ما سوى اللّه اقدام كرده ولذا بثوابى أبدى وخيراتى سرمدي رسيده وحمد أو موجب سعادات هردو عالم وخيراتى ميگردد كه پايان ونهايتى ندارد ؛ وچون نعم واحسان پروردگارى على الدّوام در حال صدور از حقّ ووصول بعبد بوده وهيچگاه از استمرار خود در موجوديّت ، قطع نميگردد ؛ بنابراين ، بر نعمت خوارهء عاقل جائز نيست كه بگويد : « أحمد اللّه » تا نظر بحمد خود براي نعمى يا نعمتي معيّن ومحدود را داشته باشد ؛ بلكه با گفتن : « الحمد للّه » جنس حمد را از صبح أزل تا شام أبد بخداوند تعالى مربوط ومنسوب داشته وحقّ هم اينستكه بايد جنس حمد در قبال انعام دائمي وأبدى حقّ بر كلّ مخلوق أو واقع گردد ، ودر حقيقت چنين حمدى ، شريك ومنازعى براي خداوند متعال قرار ندهد .\r\nاز جانب ديگر چون طبق كريمهء :  وَاللَّهُ خَلَقَكُمْ وَما تَعْمَلُونَ  حمد از حيث جامعيّت اقسام آن هم ، عملي است كه از افعالى متعدّد تحقّق مىيابد ؛ وفاعل حقيقي ونهائي افعال موجب ايجاد حمد از عبد ، حضرت حقتعالى ميباشد ؛ بهمين دليل حدّ عباد در مبادرت بحمد ، نوعي از مباشرت در انجام آنست ، ونه ايجاد افعال حمد ؛ ولذا شايسته وسزاوار حمد ، خدايى است كه هر فعلى وعملي حتّى حمد گفتن بنده بدو را همو آفريده است ؛ وبالمآل حقيقت حمد اينستكه حمد وحامد ومحمود يكى باشد وآنكه نعمت دهد ، حدّ وقدر نعمت خود را ميداند ، وكسيكه اين دو امر يعنى نعمت وحمد را دانست ؛ ميتواند حمدى در حدّ ومنطبق با نعمت خود بيافريند ونه ديگرى ؛ وچون حمد وحامد ومحمود يكى شود ، حقّ حمد براي محمود أزلي وأبدى گزارده آيد ، وبدين ملاحظه حمد بندهء ضعيف وقاصر ومقصّر كجا ونعم واحسان بىپايان حضرت حقّ ؟ ! .\r\nپس بايد از خدا خواست كه براي هر نعمتي ، زبانى شاكر وحامد وقلبي خاضع ومعرفتي كامل به بنده‌اش عطا كند ؛ وهيهات هيهات كه بنده‌اى جز به ارادهء حضرت حقّ بتواند بحقّ حمد ونيايش سزاوار أو قيام واقدام كند ، وبقول عارف وشاعر لطيفه‌سرا ، سحابى استرآبادي :\r\n\r\n","description":"","footnote":"","page_name":" 652 ","page_number":72},
  {"content":"\r\n\r\n 2 عالم بفغان لا اله الّا هوست * جاهل بگمان ، كه دشمن است اين ، يا دوست \r\n دريا بوجود خويش ، موجى دارد * خس پندار ، كه اين كشاكش از اوست \r\nبنابراين ، آغاز حمد در حدّ وبرابر با حقّ محمدت از خداوندگار عالم بود وپايان آن نيز به اراده وخواست اوست ؛ وپيش از اينكه كسى بحمد ذات پاك الهى اقدام كند ، خود حامد وخود عين حمد وخود محمود بود ، وحمد اوّلين وآخرين بندگان ، نه چيزى بر آن درافزايد ونه بكاهد .\r\n\r\n","description":"","footnote":"","page_name":" 653 ","page_number":73},
  {"content":"\r\n\r\n\r\nفصل سوّم در حمد ملائك وأنبياء ورسل وكلّ عوالم أمرى وخلقي\r\nدر قرآن حكيم ميتوان حمد را برحسب گروه حامدان عوالم أمرى وخلقي ومرسل ومقيّد ومادّى ومجرّد ، اعمّ از دنيوي واخروى تقسيم كرد ، وبحمد جميع أصناف خلقي وموجودات زمينى وآسمانى وملائك ورسل وأنبياء وغيره ، توجّه داشت وزبان وباطن هريك را در مقام حمد مورد تدقيق وتحقيق قرار داد ودر اين مقولة آيات وكرائمى بسيار در كتاب اللّه نازل است ، كه كمتر كسى از مفسّران ومحقّقان علوم قرآني به تقسيم‌بندى در مفادّ ومضامين آن پرداخته وبايجاد ضوابطى منطقي وموضوعي موفّق آمده باشد .\r\nملّا حسين كاشفي در جواهر التّفسير خود ، حمد را در قرآن بر چهارده وجه آورده كه هفت وجه آن دنيوي بوده وهفت وجه ديگرش اخروى ميباشد ؛ ومحامد دنيوي آنرا ميداند كه حضرت حقتعالى ذات أقدس خويش را بر هفت چيز حمد گفته است كه عبارتند از : 1 - بر ايجاد وفطرت ، مانند كريمهء :   « الْحَمْدُ لِلَّهِ فاطِرِ السَّماواتِ وَالْأَرْضِ »   2 - بر خالق بودن وقدرت خود :   « الْحَمْدُ لِلَّهِ الَّذِي خَلَقَ السَّماواتِ وَالْأَرْضَ »   3 - بر دوام مملكت خود :   الْحَمْدُ لِلَّهِ الَّذِي لَهُ ما فِي السَّماواتِ وَما فِي الْأَرْضِ   4 - بر طهارت وقداست خود :  « الْحَمْدُ لِلَّهِ الَّذِي لَمْ يَتَّخِذْ وَلَداً »  5 - بر نازل كردن كلام وكتاب خود :   « الْحَمْدُ لِلَّهِ الَّذِي أَنْزَلَ عَلى عَبْدِهِ الْكِتابَ »   6 - بر هدايت وتربيت أرباب دين وايجاد آنان برحمت رحماني ورحيمى ، مانند كريمهء :   « الْحَمْدُ لِلَّهِ رَبِّ الْعالَمِينَ ، الرَّحْمنِ الرَّحِيمِ »   7 - بر استيصال أهل مخالفت :  « فَقُطِعَ دابِرُ الْقَوْمِ الَّذِينَ ظَلَمُوا وَالْحَمْدُ لِلَّهِ » \r\n\r\n","description":"","footnote":"","page_name":" 654 ","page_number":74},
  {"content":"\r\n\r\nاما حمدهاى اخروى آنست كه حضرت حقتعالى در هفت مورد از سعادتمندان خبر ميدهد كه در حشر وقيامت در هفت محلّ بحمد أو خواهند پرداخت : 1 - چون آنانرا از موقف هيبت به محلّ محاسبت آورند ، گويند :   « وَلَهُ الْحَمْدُ فِي الْآخِرَةِ » .   2 - چون بتميز أهل سعادت از شقاوت پردازند وأهل نجات را از أصحاب دركات جدا كنند ؛ گويند :\r\n « الْحَمْدُ لِلَّهِ الَّذِي نَجَّانا »  . 3 - چون از حساب وكتاب فارغ آيند ، گويند :  « وَقُضِيَ بَيْنَهُمْ بِالْحَقِّ وَقِيلَ الْحَمْدُ لِلَّهِ » .  4 - چون از پل صراط گذر كنند ورايحهء بهشت بمشام آنان رسد ، گويند :  « الْحَمْدُ لِلَّهِ الَّذِي هَدانا لِهذا »  . 5 - آنگاه كه روضهء رضوانرا در تصرّف آرند ، گويند :  « الْحَمْدُ لِلَّهِ الَّذِي صَدَقَنا وَعْدَهُ »  6 - چون از فزع حشر وسختى حساب فارغ آيند وأيمن گردند ، گويند :  « الْحَمْدُ لِلَّهِ الَّذِي أَذْهَبَ عَنَّا الْحَزَنَ »  7 - چون بدولت ديدار حقّ رسند ، بدين كريمه ترنّم كرده وخوانند :  « وَآخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ » . \r\nدر قرآن كريم آياتي دليل بر حمد فرشتگان نازل است كه ما به آوردن برخى از آنها مبادرت ميكنيم واز جملهء محامد مزبور ؛ يكى حمد ملائكهء حاملان عرش الهى است كه زبان آنها بدين كريمه مترنّم بوده وگويند :  « الَّذِينَ يَحْمِلُونَ الْعَرْشَ وَمَنْ حَوْلَهُ يُسَبِّحُونَ بِحَمْدِ رَبِّهِمْ » . \r\nگروهى ديگر از أصناف ملائكة آنانند كه دور عرش الهى گرديده وزبانشان بدين حمد گوياست :  وَتَرَى الْمَلائِكَةَ حَافِّينَ مِنْ حَوْلِ الْعَرْشِ يُسَبِّحُونَ بِحَمْدِ رَبِّهِمْ  وصنف ديگرى از فرشتگان در ضمن حمد پروردگار خود ، براي ساكنان زمين طلب مغفرت ميكنند :  وَالْمَلائِكَةُ يُسَبِّحُونَ بِحَمْدِ رَبِّهِمْ وَيَسْتَغْفِرُونَ لِمَنْ فِي الْأَرْضِ  وبرخى از ملائكة هم بملاحظة خوف وخشيت الهى بحمد أو مبادرت ميكنند ؛ يعنى حمد آنان عين خوفشان از حضرت حقّ است ؛ چنانكه در آيهء مباركه فرمايد :  وَيُسَبِّحُ الرَّعْدُ بِحَمْدِهِ وَالْمَلائِكَةُ مِنْ خِيفَتِهِ  وعلاوه‌بر ملائك جميع أنبياء ورسل به حمد حضرت حقّ پرداخته ودر مواقعى مقتضى ولازم نيز بضرورت مورد ، بحمد وستايش حضرت حقّ ميپردازند ، چنانكه نوح بسبب سلامت وإبراهيم بجهت نيل بمرتبهء خلّت وسليمان بلحاظ سلطنت وحشمت وداوود بمناسبت فضيلت وحضرت رسول أكرم ( ص ) بدليل اصطفا وكرامت وعزّت ونصرت بحمد پروردگار يكتا پرداخته وزبان حال إبراهيم به آيه‌اى مانند :  « الْحَمْدُ لِلَّهِ الَّذِي وَهَبَ لِي عَلَى الْكِبَرِ إِسْماعِيلَ وَإِسْحاقَ »  گويا بود ، وزبان داوود وسليمان به  « الْحَمْدُ لِلَّهِ الَّذِي فَضَّلَنا عَلى كَثِيرٍ »  ووجود نازنين پيامبر أكرم ( ص ) بكريمهء :  « قُلِ الْحَمْدُ لِلَّهِ » *  وغيره اشتغال داشت ، وبديهي است هرچه منزلت وشأن نبىّ يا رسولي برتر\r\nو \r\n","description":"","footnote":"","page_name":" 655 ","page_number":75},
  {"content":"\r\n\r\nوجودش كاملتر وبقرب حضرت حقّ نزديكتر باشد ؛ زبان حمد أو گوياتر وستايش وسپاس وثناى أو فاخر وفخيم‌تر ميباشد ، واين معنى در أولياء وپيروان ديانت هريك نيز به تبعيّت از مرشد ورسول خود بر دوام ومستقرّ بوده وتفاوت آنان در اين مسئله ومورد آشكارا ميباشد .\r\nنكته قابل تحقيق اينكه بجز موجودات امرى ومرسلات وأنبياء عظام ورسولان والا مقام الهى ؛ جميع عالم وجود از زمين وآسمان وآنچه در آنهاست ؛ يعنى رعد وطوفان وكوه ودر ودشت وشجر وحجر ومدر وآدميان وحيوانات ونباتات وغيره ، همگى در ذكر وتسبيح وحمد وسپاس حضرت خالق وقادر مطلق سرگرم بوده وهريك بفراخور شأن ومرتبت وجود وكمال وقرب خود ، حتّى إبليس وشيطان ؛ داراى تسبيح وحمدى شايستهء وجود وحال خويشند ، كه در برخى از آيات نازل است ، از آنجمله :  « يُسَبِّحُ الرَّعْدُ »  و  « لَهُ الْحَمْدُ فِي السَّماواتِ وَالْأَرْضِ »  و  فَلِلَّهِ الْحَمْدُ رَبِّ السَّماواتِ وَرَبِّ الْأَرْضِ  و   « لَهُ الْمُلْكُ وَلَهُ الْحَمْدُ »   ومهمّتر از همه وجامعترين محامد ، حمد وثناى كلّ أشياء وجودي از ذرّهء هباء تا درّة البيضاء است كه در كريمهء قرآني :  « وَإِنْ مِنْ شَيْءٍ إِلَّا يُسَبِّحُ بِحَمْدِهِ وَلكِنْ لا تَفْقَهُونَ تَسْبِيحَهُمْ »  آمده ودر آن بالصّراحه به تسبيح وحمد هر ذرّه‌اى از أشياء ، فردا وجمعا وجزء وكلّا وجزئيّا وكلّيا ، اشاره كرده وفرمايد هرچه مصداق شيئى بودن باشد ، با نطق وشعور ارادى خاصّ خود ، مسبّح بحمد وتقديس كنندهء ذات پروردگار يكتاست ، بجز اينكه ما آدميان بدليل عدم سنخيّت وندانستن زبان قال وحال واستعداد واستدعاى موجودات ، از تسبيح وتحميدشان بىخبر ونادانيم ، وشيطانها وابالسه نيز مصداق شيئى بوده وبه تسبيح وحمد حقتعالى برحسب شأن ومرتبهء بعد وأبعد بودن خود دركارند ؛ وأمر تقديس وتسبيح وتحميد خداوندى بر كلّ ممكنات أمرى وخلقي ، بويژه بنىآدم وانسانها از هر صنف وديانت وفرقه وشكل ورنگ وغيره ، در سراسر قرآن حكيم مورد تأكيد وتكرار ميباشد .\r\n\r\nتبصرهء تحقيقى در اختصاص شكر براي انسان :\r\nاز تحقيق در جميع آيات وكرائم قرآني اين حقيقت مكشوف ومعلوم است كه شكر برخلاف حمد ، خاصّ انسان بوده وموجودات أمرى وخلقي ديگر اگرچه حامد ومسبّح حضرت حقّند ؛ ليكن شكري نداشته وتنها انسان بايد شكرگزار خداوند متعال بوده ودر هر نعمتي به اداى شكري پردازد وديگر اينكه شكر نعمت در مقابل كفران نعمت بوده وكريمهء الهى :  « قالَ هذا مِنْ فَضْلِ رَبِّي ، لِيَبْلُوَنِي أَ أَشْكُرُ أَمْ أَكْفُرُ »  سپس شكر متوجّه استكمال نفس انسان وكفران\r\n\r\n","description":"","footnote":"","page_name":" 656 ","page_number":76},
  {"content":"\r\n\r\nنعمت نيز ببعد أو از درگاه حقّ انجاميده وخداوند ، غنىّ از هردو ميباشد ؛ چنانكه بدنبال آية نازل است :  « وَمَنْ شَكَرَ فَإِنَّما يَشْكُرُ لِنَفْسِهِ وَمَنْ كَفَرَ فَإِنَّ رَبِّي غَنِيٌّ كَرِيمٌ »  ولذا شكر نعمت موجب مزيد نعمت گرديده وحتّى در آيهء مباركه فرمايد كه ما براي شما انسانها سمع وبصر وفوآد قرار داديم ، شايد شما شكرگزار خالق خود باشيد ، والبتّه شكرگزاران بسيار كم بوده بيشترين مردمان طبق نصوص قرآني بشكرگزارى حضرت حقّ نمىپردازند :  « وَلكِنَّ أَكْثَرَ النَّاسِ لا يَشْكُرُونَ » *  وحتّى مردمان با اينهمه انعام واحسان وجودي وكمالات لايقه براي هر فرد ، اعمّ از رزق ومنافع ومشارب وفضيلت وثواب آخرت ودفع سوء وضرر وأكل از ثمرات طيّبه وغيره ، كمتر بسپاسگزارى وشكر خداوند كريم وغنىّ وحميد ورحمان ورحيم پرداخته ودر بسيارى از آيات بدين معنى اشاراتى صريح شده فرمايد :  « فَهَلْ أَنْتُمْ شاكِرُونَ »  و  « وَلا تَجِدُ أَكْثَرَهُمْ شاكِرِينَ »  و  « قَلِيلٌ مِنْ عِبادِيَ الشَّكُورُ »  وبالأخره كريمهء  « إِنَّا هَدَيْناهُ السَّبِيلَ إِمَّا شاكِراً وَإِمَّا كَفُوراً » .  نكتهء ديگر اينكه ، اهميّت شكر در آنستكه خداوند خود را در كرائم قرآني شاكر معرّفى كرده واين معنى به اهميّت شكر ومرتبهء شاكران نعم واحسان الهى مىافزايد ؛ در صورتيكه هيچيك از موجودات بجز انسان را چنين موهبتى نداده است ، وبهمين دليل در كريمهء قرآني فرمايد :  « إِنَّ رَبَّنا لَغَفُورٌ شَكُورٌ »  و  « وَاللَّهُ شَكُورٌ حَلِيمٌ »  و  « كانَ اللَّهُ شاكِراً عَلِيماً »  كه هم بصيغهء اسم فاعل ، يعنى شاكر وهم بصيغهء مشبّهة ، يا شكور ، خويش را بصفت بندهء شكرگزارش معرّفى كرده است ؛ اگرچه اسم شاكر وشكور در هر سه آيهء مزبور وموارد ديگر بمعناى صفت بندگانش نيامده ودر واقع پذيراى شكر ميباشد وخداوند أجلّ از شاكر وشكور بمعنى گزارندهء شكر است ؛ ليكن تسميهء خود بدو اسم مزبور از باب اظهار اهميّت شكر نعمت از ناحيّهء انسان بوده واين امر ناظر بفضيلت والاي بندگان شاكر اوست ؛ اگرچه تعداد آنان بسيار اندك ميباشد ؛ وآيات نازله در پيرامون شكر نعمت بندگان ، با اينكه موجودات ديگر را در آن شركت وربط ونسبتي نيست ؛ از كرائم قرآني حمد بسيار بيشتر بوده وبا اينكه حمد بجميع موجودات امرى وخلقي متعلّق است ؛ وشكر مختص بانسان ميباشد ؛ مع‌الوصف شكر در قرآن حكيم بيشتر از حمد بكار رفته است وهمين نكته دليلي بارز وصادق بر اهميّت ولزوم شكرگزارى بحضرت ربّ العزّه بر إنعام واحسان أو بر بندگان شاكر است ؛ امّا  « وَلكِنَّ أَكْثَرَهُمْ لا يَشْكُرُونَ » *  سخنى الهى وغير گزافگون ميباشد .\r\n\r\n","description":"","footnote":"","page_name":" 657 ","page_number":77},
  {"content":"\r\n\r\n\r\nفصل چهارم در حقيقت حمد وشكر ، وامتناع استيفاء حقّ آن از حامد وشاكر\r\nبقول فخر رازي در تفسير كبير خود ، حمد از جهتي متعلّق بماضى است واز وجهي بمستقبل ؛ امّا تعلّق آن بگذشته از حيث واقع شدن آن در موقع شكر نعمتهاى متقدّم بوده وتعلّق حمد بمستقبل از لحاظ ايجاب تجدّد نعمتها در زمان آينده ميباشد ؛ زيرا در كريمهء قرآني نازل است :  لَئِنْ شَكَرْتُمْ ، لَأَزِيدَنَّكُمْ  وعقل نيز دلالت بر آن داشته ولذا نعمتهاى سابق واسبق موجب اقدام بر خدمت منعم وقيام بطاعت وى ميباشد وچون انسان بشكر نعمت پردازد ، أبواب شادخوارى ونعم ودرهاى معرفت ومحبّت بروى عقل وقلب أو بازگرديده ونفس همين معنى خود از بزرگترين نعمتهاى حضرت باريتعالى است ، وبهمين ملاحظه بسبب تعلّق حمد بماضى ، أبواب نيران وجهنّم بروى حامد بسته گرديده ودرهاى بهشت بر رخ أو باز ميشود ، وبتعبير ديگر چنين حمدى موجب كشف حجاب از ديدهء دل آدمي است .\r\nامّا تأثير حمد به مستقبل اينستكه بفتح ابوابى بيشتر از شناخت خداوندى انجاميده وچون براي درجات جلال الهى نهايتى متصوّر نيست ؛ بهمين‌گونه براي معرفة اللّه نيز غايت ونهايت درجه‌اى در تصوّر نخواهد آمد ؛ وبراي نيل بچنين مرتبه ومقامي هيچگونه معيار ومفتاحى بجز گفتن الحمد للّه آنهم با زبان دل وبكمال خلوص باطن وپاكى ضمير ، معنى وحقيقت نداشته وبدين دليل است كه سورهء حمد بسورهء فاتحه تسميه شده است ؛ ولذا الحمد للّه ، ذكرى شريف وجليل بوده وبناچار بايد آنرا بگاه لزوم وموقع مناسبى بيان كرد وگرنه انسان بمقصود از آن دست نيافته وبمراد خود\r\n\r\n","description":"","footnote":"","page_name":" 658 ","page_number":78},
  {"content":"\r\n\r\nنميرسد . گويند عارف بزرگ سرى سقطى را پرسيدند كه : « كيف يجب الإتيان بالطّاعة ؟ » يعنى : چگونه عمل بطاعات خداوندى واجب ميگردد ؟ . در پاسخ گفت : سى سال ميگذرد كه از يك حمد گفتن بيجا استغفار ميكنم . پرسيدند كيفيّت آن چگونه بوده است ؟ . در جواب گفت : در بغداد حريقى درگرفت كه بيشتر دكانها وخانه‌ها را بسوخت ؛ پس از اطفاء حريق ؛ بمن خبر دادند كه دكان تو در آتش نسوخت . من از شنيدن اينكه دكانها وخانه‌هاى مردمان آتش گرفته ولى دكان من نسوخته است ، شادمان ومسرور شده گفتم : الحمد للّه ؛ در صورتيكه نه مىبايد شادمان ومسرور ميشدم ونه بدين ملاحظه الحمد للّه ميگفتم ؛ واكنون كه سى سال از آن آتش‌سوزى ميگذرد ، هنوز زبانم در كار استغفار از گفتن يك الحمد للّه بيجا وبىموقع ميباشد . پس اگرچه ذكر الحمد داراى ارزشى جزيل واهميّتى جليل است ؛ امّا رعايت جوانب ومواقع آن بكمال ضرورت بوده ونبايد بگفتن آن در غير موقعيّت مقتضى اقدام كرد ، مانند اينكه كسى در فوت يا شهادت مردى مجاهد وعارف باللّه وشهيد حقيقي در محاربهء با كفر ، الحمد للّه بگويد ، ويا بوقوع زلزله‌اى كه خانهء بسيارى از خانواده‌هاى شيعي ويا مسلمان حقيقي را خراب كرده وهمگى آنان را مدفون كند ، الحمد للّه را بزبان آورد ، كه البتّه نيّت گوينده نيز در بجا ونابجا بودن اين حمد له مؤثّر در مقام ميباشد .\r\nسپس بايد دانستكه نعمتهاى الهى براي انسان بسيار بوده وبرحسب تقسيمى از آن بر دو نوع است : يكى نعم دنيوي وديگرى نعم اخروى وديانتى ؛ والبتّه نعمتهاى ديني بوجوهى كثير برتر از نعم دنيوي بوده ، وذكر حمدله اجلّ از آنستكه هيچ عاقلى آنرا براي نعم زائل وكم ارزش دنيوي بكار برد ؛ وبلكه استعمال صحيح ومناسب آن در نعمتهاى ديني است . ديگر اينكه نعمتهاى ديني هم بر دو گونه‌اند . أعمال وافعال جوارح وأركان واعمال قلوب وباطن ، والبتّه قسم دوّم شريفتر از اوّل است ونيز نعم دنيوي هم بر دو قسم ؛ يعنى نفس نعمت وعطيّهء منعم تقسيم ميگردد كه عطيّهء منعم اشرف بر نفس نعمت ميباشد ؛ ورعايت اين نكات سبب اعتبار كاربرد بموقع حمدله ولايق بموضع آنست ؛ ولذا نخستين كلمه‌اى كه آدم نبىّ وصفى اللّه بكار برد ، وقتي بود كه روح بباطن وجود أو دميد وچون عطسه‌اى زد ، زبانش بگفتن الحمد للّه گويا شد وچون آخرين دعوى نيز ذكر حمدله ميباشد ، طبق كريمهء :  « وَآخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ »  بنابراين ، اوّل وآخر عالم كبير مبنى بر حمد است ؛ پس بايد اوّل وآخر اعمال آدمي هم\r\n\r\n","description":"","footnote":"","page_name":" 659 ","page_number":79},
  {"content":"\r\n\r\nكه عالم صغير ميباشد بر حمدله قائم ومبتنى گرديده وايندو عالم از هر حيث با همديگر منطبق شوند ، ودر اهميّت حمد از حضرت صادق عليه السّلام منقول است كه فرمود :\r\n« من لزم تبرئه الحمد لم يبرئه الشّيئى » .\r\nكاشفي سبزوارى در جواهر التّفسير خود از تفسير بحر الحقايق نقل كرده است كه الحمد للّه ثناء بر محمود بوده واين ثناء بحمد وشكر ومدح حاصل مىآيد ، ولى در توان هيچ مخلوقى نيست كه خدا را بدين سه ويا بيكى از آنها ستايش وثناء كند ؛ زيرا در مقام حمد ، خواجهء لولاك وشهسوار ميدان « أنا افصح العرب » سپر انداخته وفرمايد :\r\n« لا احصى ثناء عليك » ورمز اين كلام معجز نظام در اينستكه ثناء وحمد از هر حامد وثناء كننده‌اى بهر محمود وثناء شده‌اى ، فرع بر معرفت حامد ومثنى از محمود ومثنى عليه ميباشد وبقول شيخ سعدى :\r\n ما نتوانيم حقّ حمد تو گفتن * با همه كرّوبيان عالم بالا \r\nامّا شكر نيز چنين است ؛ بدليل اينكه هر نعمتي را شكري واجب است وتوفيق شكر نعمت را نيز شكري ديگر بايد ؛ وكار به تسلسل ميكشد كه محال است ؛ پس شكر نعمت هم در حدّ توان انسان نيست ؛ وامّا مدح نيز در توان انسان نميباشد ؛ زيرا در مدح هم معرفت كامل ممدوح لازم است تا مادح يا مدّاح بتواند حقّ مدح أو را ادا كند ؛ وطبق فرمودهء :  « ما قَدَرُوا اللَّهَ حَقَّ قَدْرِهِ » *  اين در بروى فهم وعلم انساني بسته است ؛ پس در نتيجة هيچ كسى را امكان معرفت ممدوح ومشكور ومحمود حقيقي نبوده ؛ وبدين دليل از حقّ حمد وشكر ومدح أو عاجز است ؛ ليكن آنچه امكان دارد ، اينستكه انسان در هرسه مورد ، در حدّ توان خود دريغ نكند واگر با اين علم ومعرفت كه آنچه از أو در مقام حمد وشكر ومدح صادر ميگردد ، در حقّ حمد وستايش وثناء پروردگارش نميباشد ، ليكن ميتواند از درجات نازل حمد شناخته آيد تا حدودي قابل اهميّت بشكرگزارى موفّق گرديده است . النّهايه حمد هركس نيز مانند جميع طاعات وعبادات در حدّ حامد محدود بوده ومورد توصيه وتأكيد حضرت حقتعالى است وبقول شاعرى عارف :\r\n حدّ حمد حقّ نداند هيچ كس * حيرت آمد حاصل اين حال وبس \r\n با خدا داوود ، گفت اندر نهان * كاى پديد آرندهء هردو جهان \r\n اى منزّه از زن وفرزند وجفت * كي توانم ، شكر نعمتهات ، گفت \r\n\r\n","description":"","footnote":"","page_name":" 660 ","page_number":80},
  {"content":"\r\n\r\n چون پياپى ميرسد ، آلاى تو * عاجزم از شكر نعمتهاى تو \r\n پيك ايزد ، دادش از ايزد پيام * كين سخن باشد ز تو ، شكر تمام \r\n چون تو در ره ، اينقدر بشناختى * شكر نعمتهاى ما ، پرداختى \r\nدر تكميل مبحث بايد دانست كه حمد يعنى مدح غير بسبب انعام واحسان وتفضّل أو ، وچون شعور انسان در مقام وصول نعمت ، بحدّ آن نرسد ، تكليف كردن أو بحمد نيز ممتنع بوده وچون اين معنى معلوم گرديد ؛ بايد انسان خود را از برآوردن چنين وظيفهء مشكل وسنگينى عاجز داند وبفهمد كه هر حمد وسپاس وشكر وثنائى گويد ، در حدّ نعمتهاى بيشمار الهى واحسان وتفضّل أو نبوده واز برآوردن حقّ حمد عاجز است واثبات اين مبحث را بوجوهى ميتوان استدلال نمود : اوّل اينكه ، نعمتهاى الهى بر انسان بيش از حدّ شمارش بوده وعقل آدمي بر دريافت آن ناتوان است ؛ چنانكه در كريمهء قرآني نازل آمده :  « وَإِنْ تَعُدُّوا نِعْمَةَ اللَّهِ لا تُحْصُوها »  وچون وقوف انسان بر احصاء نعمتها واحسان وآلاء خداوندى ممتنع باشد ؛ بديهي است قدرت أو نيز بر حمد وشكر وثناى درخور ولايق ذات حقتعالى هم ممتنع خواهد بود .\r\nدوّم اينكه ، انسان آنگاه ميتواند قيام بحمد وشكر ومدح خداوند يكتا كند كه خدا چنين قدرتى را بدو عطا فرمايد ؛ ولذا بايد داعيهء حمد وشكر را حضرت حقتعالى در دل أو خلق كند ودر ضمن خلق اين داعيه ، عوائق وموانع وأمور حائل را از پيش گامهاى حامد وشكرگزار بردارد ، تا أو بتواند به اداى حمد وسپاس وبرآوردن شكر وثناء موفّق آيد ؛ وهمهء اين أمور نيز در حدّ ومعنى خود انعام واحسانى ديگر است كه براي هريك از آنها شكر وحمدى واجب ولازم بوده وبهمين دليل هيچ حامدى را امكان قيام بشكر وحمد خداوندى ممكن نيست ، مگر با تهيّهء مقدّماتى بسيار ووساطتى سزاوار كه نفس اينها نيز نعمت واحسانى ديگر بوده وبر اين تقدير براي هيچ شاكر وحامدى برگزاردن حقّ حمد الهى ممكن نيست ونميتواند حتّى اندكى از بسيار وتعدادى از بيشمار ، بشكرانهء نعمت خداوندى پردازد وحقّ حمد أو را أداء نمايد .\r\nسوّم اينكه ، حمد وشكر بنده نسبت به انعام واحسان پروردگار عالميان صرف لقلقهء لسان نبوده وبمجرّد قول زبانى حاصل نمىآيد ؛ بلكه حقّ حمد ومعناى صحيح آن علم ومعرفت نعمت‌خوارگان است بر حقيقت نعمت واحسان از يكسو وبر فضيلت وشرف وعظمت منعم ومحسن از سوى ديگر ، كه در مورد حضرت باريتعالى غير قابل شناخت\r\n\r\n","description":"","footnote":"","page_name":" 661 ","page_number":81},
  {"content":"\r\n\r\nودريافت بوده وبهمين دليل امكان ايندو علم ومعرفت براي هيچ بنده‌اى حاصل نخواهد آمد وچون معرفت بحقيقت نعمت ووجود منعم حاصل نيايد ؛ حقّ حمد وثناء وشكر آلاء أو نيز ممتنع است . از سوى ديگر شكرانهء هر نعمتي ، بايد متناسب با كمّ وكيف ونوع آن باشد ، چنانكه شكرانهء ازدياد أموال انسان از طريق حلال ، بصرف لقلقهء لسان نبوده وبايد بوسيلهء پرداختن زكات وإنعام بمحرومان واطعام به مستحقّان گزارده آيد ، وبقول سعدى شيرازي :\r\n شكرانهء بازوى توانا * بگرفتن دست ناتوان است \r\nامّا در مورد وجوب شكر منعم در ميان أهل نظر اختلاف در اينست كه آيا اين وجوب بعقل ثابت است ويا بسمع ونقل ؟ . آنانكه عقيدهء بثابت بودن نقلي آن دارند ، بكريمهء قرآني :  « وَما كُنَّا مُعَذِّبِينَ حَتَّى نَبْعَثَ رَسُولًا »  و  رُسُلًا مُبَشِّرِينَ وَمُنْذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ  استناد كرده‌اند وبرخى ديگر وجوب شكر نعمت را پيش از آمدن شريعت وپس از آن بطور على الإطلاق ثابت دانسته وبوجوهى در اثبات آن بآوردن دليل پرداخته‌اند ، كه بطور خلاصه اينست : اوّل اينكه ، قول الحمد للّه دلالت بر اين معنى دارد كه حمد على الاطلاق حقّ خداوند متعال وخاصّ اوست ، ولذا قبل از آمدن شريعت نيز ثابت بوده است . دوّم اينكه ، خداوند تعالى فرموده است :  « الْحَمْدُ لِلَّهِ رَبِّ الْعالَمِينَ »  ودر علم أصول فقه ثابت است كه ترتيب حكم بر وصفى مناسب ؛ دلالت بر معلّل بودن حكم مزبور بر آنوصف را دارد ؛ ودر نتيجة حمد در نفس خود براي حضرت حقّ بنحو وصف ذات أو برحمان ورحيم بودن ثابت است ؛ وچون چنين باشد ، استحقاق حمد براي خداوند متعال بطور هميشه ثابت ميباشد ودر اين معنى فرقى در ميان قبل وبعد آمدن شريعت نيست .\r\nلطيفه‌اى در الحمد للّه وجود دارد وآن اينستكه خداوند تعالى نفرمود : « أحمد ربّك » تا مانند :  « وَاعْبُدْ رَبَّكَ »  دلالت بر فعل أمر كند ؛ تا اگر كسى در قبال نعمت واحسان أو حمدى نكند ، بيكباره مغضوب ومطرود درگاهش واقع نگردد ؛ وبراي توضيح بيشتر به آوردن مثالي مبادرت ميشود ؛ مانند اينكه پدرى بپسر خود ميگويد : اينكار انجام دادنى است وآنكار نه ، امّا نميگويد : اين كار را بكن وآنرا مكن ؛ تا اگر فرزند أو بكار مورد نهى پدر پرداخت ، ويا از انجام دادن كار مورد امرش سرپيچى كرد ، گناهكار يا عاقّ نگردد ، وعدم أمر در آوردن وگفتن حمد الهى نيز از اين قبيل بوده وخداوند\r\n\r\n","description":"","footnote":"","page_name":" 662 ","page_number":82},
  {"content":"\r\n\r\nنفرمود : « أحمد للّه » يا « أحمد ربّك » تا اگر بندهء أو بايجاد امر نپرداخت ؛ معاقب ومجازات گردد وبهمين جهت فرمود :  « الْحَمْدُ لِلَّهِ »  تا هركس بگفتن آن توفيق يابد ، بپاداشى بىنهايت نائل آيد ؛ ولذا برخى از محقّقان گفته‌اند كه حضرت حقّ ، نفس خود را حمد گفت ، تا خلق أو روش تحميد أو را بياموزند ، واگر اين تعليم الهى نبود ؛ هيچ كس طريقهء حمد گفتن أو را نميدانست ، ودليل اين معنى تقديم حمد بر اللّه يا محمود ميباشد ، وگرنه بايستى ميگفت : « فللّه الحمد ربّ العالمين » پس مراد اختصاص حمد بر خداوند تعالى نبوده ومقصود تبيين حمد بر وجهي است كه خدا را بچه وجه وچرا وچگونه بايد حمد گفت .\r\nسلمى در كتاب حقايق بنقل از حضرت صادق - عليه آلاف التحيّة والسّلام - پرداخته وگويد كه آن امام همام فرمود : حمد را سه حرف است . حاء آن از وحدانيّت حضرت باريتعالى وميم آن از ملك أو ، ودالش از ديموميّت حقّ حكايت ميكند وهركه بحمد خداوند پرداخته وبگفتن  « الْحَمْدُ لِلَّهِ »  مبادرت كند ، خداوند را بسه صفت وحدانيّت وملك وديموميّت ، ثناء گفته است .\r\nچندى از أهل تحقيقى در قرآن وحديث ، تسبيح را مقدّم بر حمد دانسته وگويند كه هر مورد در قرآن به آوردن ايندو بأهم نظر بوده ، در همه‌جا تسبيح مقدّم بر حمد آمده ، مانند :  « فَسَبِّحْ بِحَمْدِ رَبِّكَ » *  و  « إِنْ مِنْ شَيْءٍ إِلَّا يُسَبِّحُ بِحَمْدِهِ »  و   « فَسُبْحانَ اللَّهِ حِينَ تُمْسُونَ وَحِينَ تُصْبِحُونَ وَلَهُ الْحَمْدُ »   چنانكه در حديث نيز حمد مؤخّر بر تسبيح آمده ، و « سبحان اللّه وبحمده » وتسبيح در ركوع وسجود وتسبيحات أربعة مقدّم بر حمدله ، دلالت بر اين معنى دارند ؛ ودر ساير موارد هم سبحان اللّه بر الحمد للّه تقدّم دارد ، وشايد بهمين دليل تقدّم ؛ تسبيح فاضل ومهمّتر از تحميد باشد .\r\nبعضي هم در مسئلهء مزبور نظر داده‌اند كه تقدّم تسبيح در عبارات قرآني وحديثي ، بهيچ‌وجه دليلي بر افضليّت آن نيست ؛ زيرا حمد دربردارندهء تسبيح هم ميباشد ؛ بدين تعبير كه تسبيح يعنى تنزيه وپاك دانستن حقّ از جميع نقائص ونواقص وآفات وأمور عدمي ديگر ؛ وجميع اين معاني در معناى وسيع حمد ملحوظ بوده ولازمهء حمدله اينستكه خداوند متعال را بهمهء صفات جمال وكمال متّصف بدانيم ؛ ولذا معناى آراستگى أو بصفات مزبور چيزى جز تنزيه أو از صفات نقص وأمور عدمي نميباشد ؛ وچون حمد دربردارندهء تسبيح نيز هست ؛ بنابراين ، اگر جمله يا عبارتى چه در قرآن وچه\r\n\r\n","description":"","footnote":"","page_name":" 663 ","page_number":83},
  {"content":"\r\n\r\nدر حديث با حمد شروع شود ، حاجتي بذكر تسبيح نيست ؛ ودر صورتيكه با تسبيح آغاز گردد ، از آوردن حمد بدنبال آن بىنياز نخواهيم بود ، ودر نتيجة تقدّم تسبيح بر تحميد ، دليلي بر أرجح وأفضل بودن آن نسبت بحمدله نخواهد بود ؛ ولذا حضرت حقتعالى كلمهء الحمد را با لام اختصاص بخود نسبت داد ، وفرمود :  « الْحَمْدُ لِلَّهِ رَبِّ الْعالَمِينَ »  در حاليكه سبحان اللّه چنين نيست . پس تسبيح در تحميد نيز هست ؛ امّا در تسبيح تنها تحميدى وجود ندارد ، ولذا دايرهء شمول حمدله فراگيرتر از تسبيح ميباشد وجمع ايندو بأهم غايت ستايش وثناء وسپاس ومدح حضرت حقتعالى است .\r\nدر جواهر التّفسير آمده است كه در بني إسرائيل عابدى منقطع از دنيا بود كه همهء عمر خود را بعبادت ورياضت بسر ميبرد ؛ بطوريكه حضرت جبرائيل نيز آرزومند ديدارش بود ؛ تا اينكه از خداوند تعالى بجبرئيل امر شد كه نام آن عابد را در لوح محفوظ درنگر ، تا أو را از واردان در قعر دوزخ يأبى ؛ وچون جبرئيل بديدار عابد رفت واز عاقبت أو در قعر جهنّم بدو خبر داد ؛ آن عابد بدون درنگ گفت : « الحمد للّه » كه اگر از مقرّبان نيستم ، وبهشت را نمىشايم ؛ از هيزم وهيمهء دوزخ أو بوده ولايق دركات دار البوار خداوندم .\r\nبنده را با انتخاب بهشت ودوزخ چكار ، وبگاه خواهش وارادهء خداوندى مرا با خواهش وارادهء خود چه اختيار ؛ أو مالك ملك است ومن مملوك وبندهء أو ، هرچه با من كند خود داند ومرا جز خواست خداوندى انتخاب وخواستى نيست . سپس بجبرائيل در مقام امين وحى الهى فرمان رسيد كه باز در لوح درنگر وچون درنگريست ، نام عابد را در صحيفهء سعادتمندان ديد ومتعجّب گشت . ندا رسيد :  « يَمْحُوا اللَّهُ ما يَشاءُ وَيُثْبِتُ وَعِنْدَهُ أُمُّ الْكِتابِ »  پس بعلّت گفتن الحمد للّه نام عابد را از تيره‌بختان مندرج در لوح محفوظ محو كردم وآنرا در رديف سعادتمندان اثبات نمودم ، زيرا آن عابد بقضاى من رضا داده ومرا با گفتن حمدله بجميع محامد أزلي وأبدى ستود ، ودر زمرهء خوشبختان قرار گرفت .\r\nشيخ كبير مؤيد الدّين جندي فرمايد كه علم بچيزى كه مورد احاطهء عقل نيست وعجز انسان در دانستن آن آشكار ميباشد ؛ خود گونه‌اى از علم بوده و « ألعجز عن درك الإدراك ، إدراك » ولذا حمد مطلق ومطلق حمد ، جز از طريق اطلاق در معرفت در نيايد ، چه هر حمدى كه بقيد واضافه‌اى مقيّد گردد ، از اطلاقيّت جدا مانده ومطلوب الهى نيست ؛ زيرا در حمد ، اطلاق محض ومحض اطلاق مطلوبست ودر اينصورت حمد از\r\n\r\n","description":"","footnote":"","page_name":" 664 ","page_number":84},
  {"content":"\r\n\r\nمحمود وحامد جدا نبوده ومتّحد با يكديگرند ، وشيخ روزبهان بقلى شيرازي در تفسير عرايس البيان گويد : الحمد للّه يعنى هيچ حامدى جز خدا براي خدا نيست ؛ وبهمين ملاحظه حمد وحامد ومحمود يكى بوده وممكنات حامد ، در حجاب عدم روى بنهفته وچيزى جز ذات واجب باقي نماند ، تا حامد باشد ، ودر اينصورت وحدت حقّه در حمد وحامد ومحمود حاكم شده وخداوند تعالى به محمود بودن خود عين حمد وحامد است .\r\nآورده‌اند كه درويشى در نزد سيّد الطّايفه جنيد بغدادي زبان به بيان الحمد للّه گشود وربّ العالمين را نگفت . شيخ بدو گفت ربّ العالمين را بدان درافزاى . درويش گفت عالميان چه كسانند وكيستند كه كسى آنها را ربّ ذكر كند . جنيد گفت ربّ العالمين را بگو كه چون حادث با قديم مقترن گردد ، فىالحال بخلوتخانهء عدم شود وعالميانى باقي نماند ووحدانيّت حقّ ، هيچگونه كثرتى از هردو جهان أمر وخلق بجاى نگذارد ؛ وبرخى از عرفاء شامخ نيز گفته‌اند كه حمد ، اقرار بوحدانيّت حقّهء الهى است ولذا حامد چيزى جز حقيقت محمود نبوده وحمد وحامد ومحمود جز يكى نيست .\r\n\r\n« در فرق بين تسبيح وتحميد وملاحظاتى ديگر »\r\nدر بادي أمر بايد دانستكه : تحميد متضمّن تسبيح است ، يعنى دلالت حمدله بر سبحله تضمّنى بوده وتسبيح بمعنى مبرّى بودن ذات حقتعالى وصفات اوست از نقص وآفت ومنزّه بودنش از جميع أمور عدمي ديگر ؛ امّا تحميد علاوة بر داشتن اين تنزّه وتبرّى از نقايص ، داراى إنعام واحسان وتفضّل ورحمت رحماني ورحيمى بوده وبتعبير ديگر در تسبيح اشارتى است بتمام بودن حضرت حقّ ودر تحميد فوق التّمام بودن أو منظور بوده وبهمين سبب ابتداى سورهء فاتحه الكتاب بتحميد است واين وجه مستفاد از قوانين حكمي وعقلي ميباشد ، زيرا در تحميد صفات ثبوتي حقّ مؤثّر در استحقاق حمد است ودر تنزيه صفات سلبى أو مانند ممكن نبودنش مورد نظر بوده وبهمين دليل عقل بر فوق التّمام بودن حقّ بلحاظ صفات ثبوتي أو حاكم است . امّا از وجه قوانين أصولي بايد گفت كه خداوند منعم ومحسن بر بندگان خود نيست مگر اينكه اوّل بجميع حاجات آنان عالم بوده ودر ثاني ذات أو نيز غنىّ وقادر بر ايجاد كلّ مقدورات باشد تا بدفع\r\n\r\n","description":"","footnote":"","page_name":" 665 ","page_number":85},
  {"content":"\r\n\r\nحاجات خود نپرداخته وبحوائج بندگان پردازد ؛ پس ثابت ميشود كه منعم ومحسن بودن ذات حقّ تمام نخواهد بود مگر به تنزّه از نقايص وآفات واز همين نكته به اثبات ميرسد كه ابتداى فاتحه الكتاب بحمدله شايسته‌تر وأولى از آوردن سبحان اللّه ميباشد .\r\nامّا لغت تسبيح « 1 » از « سبح يسبح سبحا » آمده وبمعناى سريان يافتن در آب‌وهوا بنحو انبساط وتصرّف مرد در أمر معاش خود وحركت تند أفلاك وفراغت يافتن از أمور وپراكنده شدن قومي در روى زمين ونيز سبحان اللّه گفتن وكارى را وسعت يا كشش دادن وسيلان آب بر روى زمين وشناور شدن در آب‌وهوا وحركت كشتى در دريا وتنزيه حضرت حقتعالى از هر صفات خلقي وأمور سلبى وعدمي آمده وبمعناى اسم مصدر ومنصوب بودن هميشگى وتصريف ناپذيرى استعمال شده است .\r\nبرخى گويند كه سبحان مصدري است نكره كه باسمي از أسماء جلالهء خداوندى اضافه گرديده وبدينوسيله معرفه ميشود ، وبيشتر باسم جامع اللّه اضافه شده ودر اينصورت در مواردى خاصّ بمعنى تعجّب استعمال ميشود ، ولباس پوستى ودانه‌هاى كشيده شده در رشته‌اى بتعداد معيّن را سبحه نامند وعلاوه‌براين ، كلمهء سبحه بمعانى دعا وصلات يا نماز تطوّع ونوافل بكار رفته وجمع آن سبحات است كه بمواضع سجود وأنوار وجه اللّه هم استعمال شده است ؛ وتسبيح اسم مصدر واز باب تفعيل بوده وبر أذان نيمه‌شب براي بيدار كردن شب‌زنده‌داران اطلاق گرديده ولذا اسم فاعل آن مسبّح است ، يعنى تسبيح‌گزار وتسبيح‌گو ، ودر كريمهء قرآني آمده است :   فَلَوْ لا أَنَّهُ كانَ مِنَ الْمُسَبِّحِينَ ، لَلَبِثَ فِي بَطْنِهِ إِلى يَوْمِ يُبْعَثُونَ   يعنى اگر يونس كه از مرسلين است از نمازگزاران وتسبيح‌گويان حضرت حقتعالى نبود ، هرآينه تا روز قيامت در شكم ما هي ميماند ، ودر مواردى بسيار از آيات قرآني بمعنى نمازگزار آمده ، مانند :  « وَاعْبُدْ رَبَّكَ حَتَّى يَأْتِيَكَ الْيَقِينُ »  كه پس از  « فَسَبِّحْ بِحَمْدِ رَبِّكَ وَكُنْ مِنَ السَّاجِدِينَ »  آمده است .\r\nآرى ، طبق كريمهء  « ما قَدَرُوا اللَّهَ حَقَّ قَدْرِهِ » *  شناخت قدر الهى از حيطهء توان ومعرفت بشرى بيرون بوده وإحصاء نعم واحسان أو نيز از حدّ دانش وشمارش انسان خارج است ؛ بنابراين ، سپاس وحمد أو را هم نميتوان بزبان وقلب وأركان ، آنهم بدانگونه كه\r\n\r\n\r\n","description":"","footnote":"\r\n( 1 ) - بنقل از كتاب « لطايف حكمت وعرفان در روابط خدا وانسان » تأليف غلامحسين رضانژاد « نوشين » از انتشارات الزّهراء سال 1381 شمسي .\r\n","page_name":" 666 ","page_number":86},
  {"content":"\r\n\r\nشايستهء خداوندى اوست انجام داده وبقول سعدى :\r\n « از دست وزبان كه برآيد ؟ ، * كز عهدهء شكرش بدر آيد » \r\nوبدين دليل است كه حقّ حمد وثناء خداوند متعال را هم ذات بىزوال أو بجا آورده وآنچه بر عهدهء ما بندگان ناتوان است ، هم بروجه تعليم خود اوست كه در آيات بيّنه‌اى نمودار ميباشد ؛ زيرا استحقاق حمد در حضرت حقّ ذاتي بوده وكسى را جز خداوند تعالى ، نميتوان بوصف مزبور حمد وستايش گفت ؛ ولذا حمد الهى را نبايد با حمد وشكر بندگانش از يك سنخ ودر يك رديف آورد ، زيرا بندهء خدا بخشندهء نعمت نبوده ومباشر در فعل بخشش ميباشد ، وچون چنين است ، فاعل حقيقي نعمت خداست ؛ علاوه‌بر اينكه خالق نعمتها وموضوعات وموارد احسان نيز حضرت حقتعالى بوده وسهم بندهء أو در تحقّق فعل انعام واحسان بسيار ناچيز ميباشد واز آنجا كه همين مقدار مباشرت در أمر خير ستوده است ؛ خداوند شكر احسان بندگان خود را عين شكر وسپاس بخود قرار داده است ؛ وبدين لحاظ حامدان الهى وثناءگويان درگاه لا يتناهى بر سه قسمند : اوّل ، عوام النّاس وغاغهء مردمان كه حمد وشكر خداوندى را دامى براي صيد نعمتهاى أو كرده وبمصداق « النّعمة صيد والشّكر قيد » بطمع انعام بيشتر بحمد وشكر الهى پردازند ؛ تا بمفادّ كريمهء :  لَئِنْ شَكَرْتُمْ لَأَزِيدَنَّكُمْ  به ازدياد نعمت وثروت پردازند . دوّم ، خاصّهء مردمان وأرباب دل وجان كه خدا را بلحاظ الطاف وهدايت وكرامت وولايت أو حمد كنند ، ومتناسب با مرتبهء حمد خود نور كشف وشهود علمي ويقيني ومعرفت اسرار حمد بر آنان ظاهر گردد . سوّم ، آن اخصّ الخواصّ وأصحاب اسرار ودارندگان علم اليقين وحقّ اليقين وعين اليقيني كه بشهود تجلّيات ذاتي وأسمائي وصفاتى حقّ نائل آمده وحمد آنان بتواتر وتوالى بوده وظهور حضرت حقّ بر آنها بهرسه قسم افعالى وصفاتى وذاتي است ؛ ولذا مراد أو بدون خواهش حاصل وبمقصود خود در هر مورد ومرتبه واصل وبه أهداف خويش نائل ميباشد . يكى از مراتب وشؤون گروه مزبور اينستكه مخاطب بخطاب « حمدى لي وحمدكم لي » ميگردند وچون هردو حمد خدا وعبد عارف أو خاصّ ذات حضرت حقّ است ؛ مسير ايندو حمد بخدا يكى گرديده وهردو حمد خدا وبندهء عارفش بيك مقصد وهدف كه همان ذات خداوندى است ميرسند واين مرتبه برترين مقام براي حامد است كه حمد أو با محمود حقيقي بوحدتى حقّه نائل آمده وهرسه متّحد بحقيقتى واحد ميگردند ، والبتّه چنين حمدى بلسان ربّانى بوده وصاحب آن بمشاهدهء غرائب أمور وكشف عجائب اسرار\r\nو \r\n","description":"","footnote":"","page_name":" 667 ","page_number":87},
  {"content":"\r\n\r\nرموز دست يافته واز خلوت‌نشينان سراپردهء عزّ وسرور ومستغرق لمعات نور ميگردد ، ودست معرفت شهودي أو بچيدن ثمرات انس از حدائق قدس الهى هرگز كوتاه نشده وبمحرميّت حريم وصال جانان وشناورى در محيط معارف حقّهء حضرت رحمان تشريف يافته وبحقيقت عشق وعاشق ومعشوق ولطيفهء وحدت اين سه نائل مىآيد .\r\n\r\n","description":"","footnote":"","page_name":" 668 ","page_number":88},
  {"content":"\r\n\r\n\r\nفصل پنجم در ملاحظات عقلي وحكمي حمد ، وحمد حضرت حقّ از ذات خود\r\nحكماء عقيدة دارند ، حمد فضيلتى است معيّن براي محمود كه بسبب انعام واحسان حاصل مىآيد وحال آنكه مدح عبارت از سخنى خاصّ در ستودن ممدوح بوده وبنوعى نامعيّن از أنواع فضائل صادره از شخص يا در چيزى تعلّق ميگيرد ؛ امّا شكر در مواقع وصول نعمت بشخص شاكر است وفرق آن با حمد در اينستكه حمد يعنى عموم وصول انعام از محمود بحامد ويا بديگران ميباشد وشكر ، أخصّ از حمد بوده ودر نتيجة حمد از حامد بر حضرت حقتعالى شايسته‌تر از شكر است ؛ زيرا حمد عبارت از ثناى خداوندى بسبب هر نعمتي است كه از أو صادر وبحامد يا غير أو واصل ميگردد ، در صورتيكه شكر بلحاظ انعام بشخص شاكر ميباشد ونه بديگران وحمد بدون ترديد بر شكر داراى فضيلت وبرترى بكمالى است وبرخى هم شكر وحمد را نسبت بمحمود ومشكور غير الهى يكسان دانسته وبه حديث « من لم يشكر النّاس لم يشكر اللّه » و « من لم يحمد النّاس لم يحمد اللّه » استشهاد كرده‌اند .\r\nبنابراين ، حمد عبارت از ثناى محمود « 1 » بذكر أوصاف وافعال جميل أو بوده وبا توجّه بدينكه سلطنت حقيقي با وفور احسان محمود ، خاصّ حضرت ذو الجلال والاكرام ميباشد ؛ ولذا حمد حقيقي نيز بدو اختصاص داشته وبجز ذات بىهمتاى أو هيچ كس را استحقاق حمد جزيل وشكر جميل نخواهد بود ، زيرا فرّ وبها وشكوه وغنى ورفعت ذات وعظمت صفات وازليّت وأبديّت ودوام وسرمديّت ورحمت ومنّت\r\n\r\n\r\n","description":"","footnote":"\r\n( 1 ) - بنقل از مقدّمهء كتاب « حكمت‌نامه » جلد اوّل تأليف غلامحسين رضانژاد « نوشين » انتشارات الزّهراء سال 1380 شمسي .\r\n","page_name":" 669 ","page_number":89},
  {"content":"\r\n\r\nبىپايان وقدرت وعلم وعزّت فوق تصوّر ومجد وبقاء وثبوت وتحقّق وفعليّت تامّه واراده ومشيّت وجبروت مطلقهء أو ، بزرگترين دليل بر اختصاص حمد وشكر وسپاس وستايش وثناء بيحدّ وقياس بر ذات كريم وبيمثال اوست ؛ فسبحانه ، أعظم مرتبته وشأنه .\r\nقيصرى شارح فصوص الحكم ابن عربى فرمايد : حمد عبارتست از ثناى محمود وبقولي وفعلى وحالي تقسيم ميشود . امّا قولي آن حمد بزبان وثناء اوست بر لسان أنبياء وأولياء أو ، وفعلى آن عبارت از عبادات وخيرات واعمالي است كه أعضاء بدن وجوارح ، با توجّه بجناب كريم حضرت منعم حقيقي انجام ميدهد ؛ زيرا بدانگونه كه حمد بر زبان حامد جريان دارد ؛ بايد در افعال أو در طاعات وعبادات هم ظاهر آيد وافعال وطاعات بوسيلة أركان وجوارح تحقّق مىيابد ، پس هر عضوى داراى حمدى مخصوص بخود برحسب اقتضاء آن ميباشد ، وبلكه هر عضوى را در هر لحظه حمديست ؛ چنانكه پيامبر أكرم ( ص ) فرمود : « الحمد للّه على كلّ حال » واين أمر ممكن نگردد ، مگر اينكه هر عضو واندامى در جهت آنچه كه براي آن منظور خلق شده است بكار رفته ودر همان مورد استعمال شود ، وبتعبير ديگر در وجه مشروع حقّ مخلوق به خود ، بكار افتد وبه انقياد امر حقّ مبادرت ورزد واز طلب كمال مرزوق ، آنى نياسايد وبرحسب روح وقلب وصدق كامل ، به اتّصاف كمالات علمي وتخلّق به اخلاق اللّه عمل كرده واندك مسامحه‌اى روا ندارد .\r\nامّا حمد حالي ، عبارت از همين أوصاف وتخلّق بصفات واخلاق الهى بوده وبايد زبان حال هر عضوى از أعضاء بدن در جهت كسب كمال وصفت لايق آن عضو ، على الدّوام در ترقّى وتعالى وقرب بمرضات محمود باشد ، تا ملكات مزبور در ذات أو رسوخ يافته وحمد حضرت حقّ در مقام تفصيلي أو بمظاهر أكوان بر نفس خود از قبيل حمد حالي است ؛ وامّا حمد أو در مقام جمعى واجمال ، قولي ميباشد ، چنانكه در صحف وكتب خود ، قائل بدان بوده وأوصاف نفس خود را بيان كرده است ، وحمد فعلى حضرت حقّ ، اظهار كمالات جلالي وجمالى أو از غيب بشهود واز باطن بظاهر واز علم بعين أو در مظاهر صفات ومجالي افعالش ميباشد ؛ وامّا حمد حالي ذات حقّ ، تجليّات اوست بفيض أقدس وظهور نور أزلي ، كه هم حامد وهم محمود ، بجمع واجمال وفرق وتفصيل ميباشد .\r\nشيخ روزبهان ، صاحب تفسير عرفانى « عرائس البيان » عقيدة دارد كه حمد بر سه‌گونهء\r\n\r\n","description":"","footnote":"","page_name":" 670 ","page_number":90},
  {"content":"\r\n\r\nلساني وروحاني وربّانى است ؛ امّا لساني آن خاصّ عوام النّاس بوده وبا تحديث به إنعام واحسان الهى بشكر مىپردازند ؛ ولى قلب آنان هم بايد آنرا تصديق كند ، وگرنه جز لقلقهء لسان نخواهد بود ؛ وحمد روحاني از خواصّ وعبارت از ذكر قلب براي لطايف است وأهل چنين حمدى حضرت حقّ را در تربيت أحوال وتزكيهء افعال برميگزيند . امّا حمد ربّانى مختصّ بعرفاى شامخ بوده وعبارت از حركت باطن است كه پس از ادراك لطائف معارف وغرائب كشف ؛ سپاس حضرت حقّ را تصديق كرده وبوصف مشاهده وغيبت در قرب أو ، وبفرو رفتن روح در درياى قدس الهى ميپردازد . بديهي است كه مراتب ودرجات حامدان در حمد ذات لا يزال الهى متفاوت بوده وهر شكرگزارى برحسب مقامات ومقاصد ونيّات خود بحمد خداوند تعالى اقدام ميكند . بنابراين ، أهل اراده خداوند متعال را بمقدار صفاى در طاعات وعبادات خود كه بنور قرب حقّ منوّر باشد ، حمد ميگزارند وأهل محبّت أو را به اندازهء نور مكاشفات خود كه مقرون بنور صرف صفات است حمد كرده وأهل معرفت حقّ را بقدر جمال مشاهدات كه ممزوج بعلم ربوبي است ، سپاس ميگزارند ؛ وأهل توحيد ؛ حقّ را بمقدار روشنى خود از فروغ خصائص صفات وجلال قدم ذات كه موصوف به بقاء ميباشد ، حمد ميكنند ؛ وأهل شهود أو را بوصف انس وباندازهء نور قدس وبدانچه كه ذات حقّ در أرواح آنان از أسرار علوم قدم ، وديعه نهاده است سپاس وثناء نموده وكلّيهء مراتب مخلوقات وموجودات ، هريك بتناسب ذات وخلقت وكمال وقرب وبعد خود از حضرت حقتعالى ، حامد وشكرگزارند ؛ زيرا ظهور كمالات وحصول بغايات واستحقاق آنها ؛ مطابق با خصوصيّات وخواصّ وتوجّه بنهايات خود ، از حيث خارج كردن استعداد وكمالات آنان از قوّه بفعل ، موجب حمد وثناى الهى بوده وبا زبان حال واستعداد وطلب ذاتي خويش ، حامد وشكرگزار حضرت حقّند ؛ وچون ذات بىزوال أو عجز كلّيهء مخلوقات وهمهء موجودات امرى وخلقي را از اداى حقّ حمد خود ميدانست ؛ ولذا در مقام جبران ذلّت وضعف وانكسار وقصور وفتور يا تقصير وجهل آنها ؛ خود بحمد خويش پرداخته وافتتاح كتاب تكوين وبمتابعت آن ، سرآغاز كتاب تدوين يا قرآن حكيم را بحمد خود آغاز نهاده وفرمود :  « الْحَمْدُ لِلَّهِ رَبِّ الْعالَمِينَ »  وگرنه خجلت از قصور وتقصير در حقّ حمد وثناء أو ، گريبانگير كلّ ما سوى اللّه ميباشد ؛ زيرا آنگاه كسى يا موجودى بحقّ حمد حضرت حقّ ميتواند مبادرت كند كه معرفت بمقام محمود\r\nو \r\n","description":"","footnote":"","page_name":" 671 ","page_number":91},
  {"content":"\r\n\r\nأوصاف وافعال وآثار ونعمتها واحسان أو را داشته باشد وبا وصف اينكه ميدانيم ، طبق صريح آيات :  « وَلا يُحِيطُونَ بِهِ عِلْماً »  و  ما قَدَرُوا اللَّهَ حَقَّ قَدْرِهِ *  امكان مدح وثناى وافى ذات أو ، بعلّت عدم احاطهء علمي وضعف وفقر ذاتي در مقابل محمود حقيقي وجود ندارد ؛ ناگزير بايد در مقام اظهار عبوديّت وعجز از مدح وحمد وشكر وثناء أو بگوييم :\r\n« أنت كما أثنيت على نفسك » وگرنه « لا احصى ثناء عليك » زبان حال وحقيقت مقال جميع موجودات وسراسر ممكنات ميباشد ، وبقول شاعرى عارف :\r\n ما را چه حد حمد وثناى تو بود * هم حمد وثناى تو ، سزاى تو بود \r\nپس حمد در حقيقت ؛ اظهار سپاس وثناء محمود است بصفات كمال وجمال وجلال ؛ خواه اين سپاسگزارى در قبال نعم واحسان موهوب أو باشد ، ويا باستحقاق ذاتي وتمام أو ؛ وچه اظهاركنندهء حمد ، نفس محمود باشد ويا جز أو ، وچه اين حمد بزبان ذات واستعداد انجام پذيرد ، ويا بزبان حال يا قال ويا بجوارح وأركان وافعال ؛ وبالأخره خواه بزبان مرتبه وحكم وشأن حامد تصوّر شود ويا به أحديّت جمعى وكمالى ؛ وچون مناسبترين امر بمقام حمد ، عبارت از بسط نور وجودي بر هياكل ماهيّات وممكنات قابله وطرد ظلمت عدم ، عيني از أعيان ثابته‌ايست كه تمامترين نوع وافراد احسان وتفضّل وإنعام ميباشد ؛ وبهمين ملاحظه صحيح‌ترين وكاملترين گونهء حمد ، توصيف حضرت حقتعالى است بفيض مقدّس ونفس رحماني وى كه حياتي سارى در ذرّه ودرّه بوده وموجوديّت هرچيزى از اوست ؛ امّا حمد ذاتي حضرت حقّ ، مرنفس الوهى خود را در مقام جمعى عبارتست از حمد نطقى كه در كتب آسمانى أنبياء ورسل أو مندرج بوده ونوع فعلى چنين حمدى عبارت از اظهار كمالات أو در مجالي صفات وولايات أسماء اوست واگر حمد أو حالي باشد ، بظهور ذات أو بذات خويش در مقام ومرتبهء واحديّت وبفيض مقدّس ونور دائم سرمدي است كه رؤيت مفصّل در مجمل ميباشد .\r\nامّا حمد ذاتي حقّ از نفس خود ، يعنى ظهور حقّ بذات خويش وبراي ذات خويش ، در مرتبهء أحديّت وتعيّن اوّل ومقام جمع الجمع ورؤيت مفصّل در مجمل كه حامد ومحمود وحمد ، عين يكديگر بوده وبوحدتى حقّه وبطور جمع وفرق ومجمل ومفصّل وغيب وشهود وظاهر وباطن ميباشد ؛ وچون كاملترين نوع حمد مربوط بكمال مرتبهء حامد در معرفت بمحمود وفضائل وصفات وانعام اوست ؛ بنابراين ، برترين وبزرگترين گونهء حمد ، ستايش وثناى حضرت حقّ است بذات خود در مرتبهء جمع\r\nو \r\n","description":"","footnote":"","page_name":" 672 ","page_number":92},
  {"content":"\r\n\r\nتفصيل ، وپس از حمد حقّ بر ذات خود در مرتبهء مزبور ، حمد انسان كامل ومكمّل است باعتبار روح خود كه در فاتحهء كتاب آفاقي وانفسى وغايت اسرار وجود وايجاد ميباشد ؛ وسپس نوبت حمد بساير آفريدگان ومخلوقات طولى وعرضى خواهد رسيد ، كه در مرتبهء نزول بهيولاى أولى ومادّة الموادّ منتهى ميگردد ، وچنانكه كتاب تدوينى حاكى از آنست :  « وَإِنْ مِنْ شَيْءٍ إِلَّا يُسَبِّحُ بِحَمْدِهِ وَلكِنْ لا تَفْقَهُونَ تَسْبِيحَهُمْ »  هيچ موجودى از أشرف تا أخسّ واز أعلى تا أدنى وجود ندارد ، مگر اينكه بزبانهاى مختلف ذاتي وصفاتى وحالي واستعدادي وفعلى وقالى وآثاري ؛ حامد حضرت حقّ محمود بوده وباظهار أوصاف منعم حقيقي وواهب الصّور اشتغال دارند ، وبقول شيخ بهائى عليه الرّحمه :\r\n هركس بزبانى صفت حمد تو گويد * بلبل بغزلخوانى وقمري بترانه \r\nپس ، آنگاه كه تمامترين حمد از حامد الهى به نفس وذات خود كه محمود حقيقي است ، آنهم بر وجه أكمل تعلّق گيرد ؛ حمد غير از خداوند تعالى از أعيان ثابته ووجودات علمي در ذات حقّ تا أدنى مرتبهء وجود ، يعنى هيولاى أولى هم بدو تعلّق خواهد داشت ، النّهايه زبان حمد ونوع آن برحسب مراتب وشؤون آن حامد از نظر وجود وكمالات لايقهء وجودي ، با يكديگر متفاوت ومختلف بوده وهر موجود از ذاتي وعرضى وطولى وعرضى وأمرى وخلقي ومرسل ومقيّد ومجرّد ومادّى ، مطابق وضع ورتبه وشأن وموقعيّت خود بحمد محمود أزلي وأبدى پرداخته واز ذرّهء هباء تا درّة البيضاء بتحميد وتقديس حضرت واجب الوجود ميپردازند ؛ واز نظر عقلي وعرفانى با اختلاف وتفاوت در مصدر حمد ؛ تمامى اين حمدها در نهايت بخداوند تعالى منتهى گرديده وفي الجملة ، چون كلّ هستى عين يك حقيقت وجودي است كه آن حقيقت بالمآل بمبدئى واحد وأحد جمعى وبلكه جمع‌الجمعى پايان مىيابد وطبق كريمهء قرآني  « جَمِيعٌ لَدَيْنا مُحْضَرُونَ » *  كلّ كثرات بمبدء المبادى وغاية الغايات بانتهاء خود ميرسند ، ودر نتيجة سير صعودى همهء مخلوقات ممكنه وممكنات مخلوقه بيك مبدء ، يعنى ذات أزلي وأبدى وأحديت مطلقهء حضرت حقتعالى خاتمه مىيابد ؛ بنابراين ، حمد جميع آنان ، چه قالى وحالي وفعلى ، وخواه قالبى وقلبي وروحاني وربّانى ، بيك مبدء منتهى گرديده وبذات بيزوال خداوندى نائل آمده وبعبارة الأخرى ، حمد جميع حامدان بهر محمودى كه در مراتب مختلفهء وجودي واقع است ، وبا هر زبان وبيان وفعل وحال\r\nو \r\n","description":"","footnote":"","page_name":" 673 ","page_number":93},
  {"content":"\r\n\r\nاستعدادي كه باشند ، بيك محمود ذاتي يا واجب الوجود تعلّق ميگيرد ؛ وهر حمدى در هر مرتبه از قوّه وفعل وجودي ؛ سير خود را در مسير نيل بحمود الهى مىپيمايد ، وحتّى شايد بهتر اينست كه بگوييم : حمد ذاتي حضرت حقتعالى بر ذات خود ، عين حقايق جميع محامد در عوالم وجودي نسبت بذات محمود حقيقي يا خداوند تعالى است ؛ النّهايه ، چون هر وجود ممكنى ، حقيقت وجود خود را از مبدء الهى واجب الوجود يافته ونيز در مسير استكمالى خود در جهت مبدء صدور خويش متحرّك است وطبق آيهء وافى هدايهء :  « يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً ، فَمُلاقِيهِ »  سرانجام بمبدء صدور خود پيوسته واز نداى  « لِمَنِ الْمُلْكُ الْيَوْمَ ؟ »  پاسخ :  « لِلَّهِ الْواحِدِ الْقَهَّارِ »  ميشنوند ؛ ويا همهء آنان بدان ندا جواب مزبور را ميدهند ؛ وبصدق كريمهء :  كَما بَدَأَكُمْ تَعُودُونَ  و  « كَما بَدَأْنا أَوَّلَ خَلْقٍ نُعِيدُهُ »  و  إِنَّهُ يَبْدَؤُا الْخَلْقَ ثُمَّ يُعِيدُهُ  جميع محامد از هر حامدى كه صادر گردد ، بمصدر يا محمود حقيقي متعلّق گرديده ومانند اينستكه كه در دار وجود ديّارى جز محمود أزلي وأبدى نيست ، كه بزبان خود در جميع مراتب وشؤون خويش بمحمدت ذات خود پرداخته وتهمت كثرت محامد را از باب اعلام وجود خلقي وامكاني بدانها منسوب نموده است .\r\n\r\n« وحدت حقّهء وجود ، ودلالت آن بر وحدت حقّهء حمد وحامد ومحمود »\r\nاين مبحث را در دو بخش مورد تحقيق قرار ميدهيم .\r\n\r\n1 - وحدت حقّهء وجود :\r\nحكماى فهلوى يا متألّهان إيراني پيش از اسلام كه به « خسروانيّون » نيز معروف بوده‌اند ، وجود را حقيقتي داراى تشكيك وذو مراتب دانسته واين نظريّه مبتنى بر عقيدهء اسلاف آنان است كه بضعف وقوّت در مراتب وتقدّم وتأخّر وفقر وغنى ونقص وكمال وجود عقيدة داشته‌اند والبتّه هريك از مراتب مزبور در نفس خود شديد وضعيف ومتأخّر ومتقدّم وناقص وكامل ميباشند ونه اينكه اين أوصاف بر وجود عارض گرديده باشد . بنابراين ، تقدّم وتأخّر ونقص وكمال وصفاتى از اين قبيل ، ذاتي هر مرتبه بوده وبمثابهء تقدّم زماني است كه بنفس زمان متقدّم است ونه بچيزى ديگر . پس اگر تقدّم\r\n\r\n","description":"","footnote":"","page_name":" 674 ","page_number":94},
  {"content":"\r\n\r\nوتأخّر هر مرتبه بر مرتبهء ديگرى از وجود ، بچيزى ديگر ، غير از نفس وذات همان مرتبه بود ، جايز ميشد كه آنچه متقدّم است ، متأخّر گردد وبرعكس ، ودر نتيجة ترتيب در مراتب وجود از بين ميرفت وجواز تأخّر مرتبهء متقدّم ، مساوق وهمپاى جواز انقلاب يا قلب ماهيّت وبلكه عين آن بود ، واگر أصل حقيقت وجود در جميع مراتب ، اعمّ از شديد وضعيف ومتقدّم ومتأخّر اعتبار نشود وهمهء مراتب مزبور مقابل با عدم نباشد ؛ پس امر مشترك در بين مراتب وجود ، بچه چيز خواهد بود ؟ ! ، وبتعبير ديگر مابه‌الإمتياز در شيئيّت موجودات بچه چيزى عين مابه‌الإتّفاق ميباشد ؟ ! .\r\nپس ما به الإتّفاق در مراتب وجود ، همان بساطت وجود است ونه شيئيّت ماهيّت ، وكثرات وجودي از حيث نقص وكمال وشدّت وضعف وتقدّم وتأخّر ، مؤكّد اين معنى است كه وحدتي حقّه ووجودي بسيط ، جامع ومشترك در همهء مراتب مزبور است وكثرات مورد بحث ، هرگز قادح وحدت حقيقي نبوده ، وتفاوت در ميان آنها تشكيكى وبرگشت همه به اصلى واحد وسنخى فارد ، يعنى وجود منبسط ميباشد ؛ ودر مقام تمثيل بايد گفت ، اگر اختلاف وتفاوت ظروف ، از اقيانوس ودريا واستخر وحوض وبركه وسبو وليوان را از ميان برداريم ، چيزى جز حقيقت آب بمفهوم بسيط خود باقي نخواهد ماند ، وهمين معنى را حكيم سبزوارى در دو بيت زير سروده است :\r\n الفهلويّون الوجود عندهم * حقيقة ذات تشكّك تعمّ \r\n مراتبا غنى وفقرا تختلف * كالنّور حيثما تقوّى وضعف \r\nيعنى : وجود در نزد حكماى پهلوى وخسروانيّون ، حقيقتي است داراى مراتب وتشكيك ، كه عموميّت داشته ومراتب مزبور از حيث نقص وكمال وفقر وغنى وضعف وشدّت واوّليّت وآخريّت وتقدّم وتأخّر مختلف است ؛ واين مراتب همانند نور حسّى چونان خورشيد يا مهتاب وچراغ بوده كه در يكجا شديد وقوى وپرفروغ ودر جاى ديگر فقير وضعيف ميباشد ؛ ليكن در أصل وجود ويا نور بودن آنها در جميع مراتب ياد شده ، كمترين اختلاف‌نظر وسخنى نيست ، وبالآخرة وحدتي حقّه در سراسر مراتب مزبور حكمفرماست .\r\nامّا وحدتي كه در حقيقت وجود است ، با وحدت وجود عرفايى مانند شيخ أكبر ، محيى الدّين بن عربى وتابعان أو فرقى بارز دارد ؛ زيرا وحدت از نظر حكماء الهى ، رفع قيود وحدود از وجود وعدم اعتناء بمراتب شدّت وضعف وفقر وغنى ونقص وكمال\r\n\r\n","description":"","footnote":"","page_name":" 675 ","page_number":95},
  {"content":"\r\n\r\nاست ؛ كه در اينصورت ، وحدتي حقّه كه همان بسط وجود حقيقي يا وجود منبسط ميباشد ، بر جميع مراتب حاكم بوده واين انبساط وجودي همان سايهء بلند پايهء حضرت حقّ است كه بصدق كريمهء :  « أَ لَمْ تَرَ إِلى رَبِّكَ كَيْفَ مَدَّ الظِّلَّ ؟ »  وبعبارة أخرى ملاك در وحدت وجود از نظر حكماى راسخ ، رفع حدود وقيود ومراتب ودرجات از أصل وجود وبرگشت بوجود منبسط يا نفس الرّحمان ويا بقول ميرداماد : « حقّ مخلوق به » ميباشد كه باعتبار مدّ ظلّ وسايهء بلندپايهء حضرت حقّ بودن آن ، داراى وحدتي حقّه وگسترده بوده وكلّ ممكنات أمرى وخلقي را فراميگيرد والبتّه چنين وحدتي از قبيل وحدات اجتماعي واتّصالى يا نوعي وجنسي وعرضى ومحمولى وبالآخرة وحدت مشابهت وشخصي وغيره نبوده وجز بوحدتى حقّه وحقيقية ، قابل اضافه يا توصيف نيست .\r\nامّا وحدتي كه عرفاى شامخ درنظر دارند ، از قبيل همين وحدت منظور ومراد حكماء هم نبوده وطبق عقيدهء ابن عربى وپيروان وى ، وحدتي است كه كلّ وجودات وموجودات را از عالي ودانى وشريف ووضيع وعالي وسافل فراگرفته وهيچ‌چيز از شمول وگسترهء آن حتّى ذات حقتعالى خارج نيست . پس از نظر اين عرفاء ، وجود از ذات باريتعالى آغاز گرديده وشامل وجود منبسط يا سايهء حقّ وعقل اوّل وروح أعظم ونفس كلّى ونفوس جزئي ديگر اعمّ از أفلاك وملائك ومجرّدات محضه وممكنات خلقي وطبيعي ومادّى گرديده وبعالم هيولى وصور أجسام خاتمه مىيابد ، ودر نتيجة وحدت حقّهء وجود از نظر آن بزرگان علم ومعرفت فراگير وجامعتر از وحدت وجود در اعتقاد حكماء راسخ است ؛ زيرا وحدت وجود حكماء در پايان وبالمآل بنفس رحماني ووجود منبسط كه مدّ ظلّ حضرت حقّ است خاتمه مىپذيرد ؛ در صورتيكه وحدت حقّه از نظر ابن عربى وتابعان مكتب وى نه‌تنها شامل وجود منبسط يا حقّ مخلوق‌به نيز گرديده ؛ حتّى مبدء مؤكّد وجود يا ذات حقتعالى را هم فراميگيرد ، وبه تعبير ديگر كلّ وجود ، از مبدء آن‌كه خداوند متعال است آغاز گرديده وبهيولاى أولى در عالم طبيعت پايان مىيابد ، وجميع مراتب فقر وغنى وشدّت وضعف وتقدّم وتأخّر ونقص وكمال وعالي ودانى وأعلى وأسفل را شامل گرديده واز مجرّدات محضه تا مادّيات مركّبه را دربر گرفته ويك حقيقت وجودي سراسر هستى را ميپوشاند ؛ ليكن بايد اين نكته را بنهايت دقّت درنظر داشت ، كه هر مرتبه از مراتب وجود داراى حكمي\r\n\r\n","description":"","footnote":"","page_name":" 676 ","page_number":96},
  {"content":"\r\n\r\nخاصّ خود بوده وحفظ مراتب مزبور ، يكى از واجبات توحيدي ومعرفة اللّه ميباشد ؛ بطوريكه وجود در كلّ ممكنات از حضرت حقّ است ودر حضرت أو بذات واز ذات وبراي ذات حضرت حقّ بوده ، وجميع ما سوى ، مظاهر عيني أسماء وصفات وى محسوبند وهر جمال وجلالي كه در جميع موجودات حاصل است ؛ پرتو جمال وجلال وكمال خداوندى ميباشد ؛ كه از أوج كلّيت واطلاق وبلكه فوق اطلاق وتقييد ، تنزّل نموده ودر حضيض جزئيّت وتقيّد ظهور وتجلّى يافته است ؛ بطوريكه هم از فوق اطلاق بودن حقّ ، ميتوان بموجودات محدود ومقيّد پىبرد كه بتعبيرى بهتر همه مخلوقات اويند ؛ وهم از تقيّد وحدود ميتوان بفوق اطلاق وتقييد بودن حقّ راه يافت ؛ بدانگونه كه هيچگاه جزء را از كلّ ممتاز ندانسته ودر مقيّدات از مطلق وبلكه فوق مطلق نيز درنمانيم . البتّه حقيقت كلّ هستى چيزى جز ذات حقتعالى نبوده واگرچه أو بيچون وچند وبىنام ونشان وبدون تكثّر وتعدّد ميباشد ؛ ليكن همهء چند وچون وقيد وحدّ وتكثّر وتعدّد در ممكنات امرى وخلقي از أو پديدار گرديده وصفات حضرت حقّ نيز از حيث مفهوم بودن در عقول غير از ذات أو ميباشند ؛ ولى از لحاظ تحقّق وحصول ، عين ذات حقّ بوده وآنچنانكه هريك از آنها در مفهوم با ديگرى مغايرت دارد ، با ذات حقّ نيز از همين حيث مغايرند ؛ امّا باعتبار وجود وحقيقت ، عين ذات حقّند وهرچه در ممكنات امرى وخلقي يا مرسل ومقيّد ملاحظه گردد ، مظاهر اين أسماء وصفات ومجالي ظهور آنها محسوبند ؛ وسرانجام بايد دانست ، كه هيچ‌چيز در كلّ عوالم هستى ، جدا از ذات وصفات وأسماء وافعال وآثار الهى نبوده وبصدق كريمهء قرآني :  « هُوَ الْأَوَّلُ وَالْآخِرُ وَالظَّاهِرُ وَالْباطِنُ »  وبهر اندازه كه إضافات أو متضاعف گرديده وظهورات أسمائي وصفاتى حق از حدود شمارش واز حوصلهء عقل ووهم افزون گردد ؛ اسم الظّاهر بحقيقت خود حاكم شده وظهور آن ، عين بطون وجلايش نفس خفاست ؛ وبقول عارفي محقّق : « فسبحان من احتجب بمظاهر نوره ، وظهر باسبال ستوره » زيرا خفاى ذات أقدس الهى باعتبار اوليّت وبطون وصرافت واطلاق وجود اوست ، كه قبول اشتمال واحاطهء غير را نميكند ، وظهورش باعتبار آخريّت وتعيّنات وتضاعف نسبتها وإضافات ميباشد ، كه در كلّ مظاهر مجرّد ومادّى از أعلى تا أسفل ظاهر آمده وبعبارت ديگر ذات أو متلبّس بأسماء وصفات وحقايق الهى است ، كه در مرتبهء نزول بمراتب وجودي وتعيّنات متعدّد ومتكثّر ديگر باحكام وآثاري خاصّ در هر مرتبه ظاهر\r\n\r\n","description":"","footnote":"","page_name":" 677 ","page_number":97},
  {"content":"\r\n\r\nميگردد ، ودر حقيقت اگر جميع مابه‌الامتيازات را از هيولى تا وجود منبسط وعقل اوّل وروح أعظم را رفع كنيم ، چيزى جز هستى صرف ومحض باقي نخواهد ماند ، كه همان ذات حقتعالى بوده وبدين دليل بوحدت حقّهء موردنظر عرفاء شامخ نائل خواهيم شد ، اگرچه عارف حقيقي ، اين وحدت را در عين كثرات نيز نگريسته ومفصّل را در مجمل ومجمل را هم در مفصّل مىبيند ، وكثرت شؤون را در وحدت ذات حقّ مندرج دانسته واز باب مثال آنچنانكه اعداد بىنهايت در واحد وواحد را در أحد درج ميكند ؛ هرگز با لحاظ واعتبار كثرت اعداد از تلقّى وملاحظهء واحدى كه در نفس اعداد مندرج است ، غافل نبوده وأحد را در جميع أنواع عدد جارى ميداند ؛ وكثرات وهمى را مظاهر شؤون وصفات وأسماء حقّ مىنگرد ، وبدان‌گونه كه هيچ مقيّدى را بدون مطلق نمىبيند ؛ همچنان نيز هيچ مطلقى را بدون مقيّد نمىيابد ؛ با اين فرق كه مقيّد هميشه بمطلق نيازمند است ، ومطلق هرگز احتياجى بمقيّد ندارد ؛ ودر نتيجة استلزام طرفينى است واحتياج از يك‌طرف ؛ وبقول عارف وارف ملّا عبد الرّحمان جامى :\r\n اى در حرم قدس تو ، كس را جا ، نى * عالم بتو پيدا وتو خود ، پيدا ، نى \r\n ما وتو ، ز هم جدا نييم ، امّا هست * ما را بتو حاجت و ، ترا با ما ، نى \r\n\r\n2 - وحدت حمد وحامد ومحمود :\r\nبدانگونه كه هيچ موجود ومخلوقى در عالم امكان از صفت علم خالى نيست ودر حدّ وجود خود داراى علم ميباشد ؛ وحتّى جمادات نيز از وصف مزبور بركنار نبوده وفىالمثل طبيعت آب سارى واز جريان در بلندى امتناع داشته ودر پستى جارى است ؛ همچنان نيز هرگز از تسبيح وتحميد حضرت باريتعالى كه مصوّر جميع صور از جماد ونبات وحيوان وانسان گرفته تا مخلوقات امرى ومجرّدات محضه ميباشد ؛ غافل وجاهل نخواهند بود ؛ النّهايه علم بر دو قسم است : يكى عرفى يا تعلّمى ، وديگرى ذاتي وفطرى ، كه هردو قسم مزبور از نظر عرفاء شامخ وأرباب نظر يكى بوده واز مقولهء علمند ؛ زيرا سرايت علم در همهء گونه‌ها وأنواع وأجناس موجودات وافراد آنها ، همانند جميع كمالات ديگر در موجوديّت خود ، تابع وجود بوده وبه تعبير ديگر حقيقت هستى بصفات جامعهء خود در كلّ موجودات سرايت داشته ودر جميع أعيان از ثوابت علمي در ذات حقّ گرفته تا پست‌ترين موجود خارجي نمودار است ؛ ليكن هر عيني از أعيان ثابته وخارجيّه را كه در ذات حقّ وبيرون از ذاتند ، در حدّ قبول ذاتي خود واستعداد\r\nو \r\n","description":"","footnote":"","page_name":" 678 ","page_number":98},
  {"content":"\r\n\r\nاستدعاء از مبدء كلّ كمالات ، اوصافى معيّن ومقدّر است كه به اندازه ومقدار آن ظاهر ميگردد ؛ وآنچه در عالم عين بهر موجودى ، با وصف يا اوصافى معيّن اعطاء گرديده ؛ بقدر قابليّت وطلب آن در حضرت علم بوده وكمتر وزيادتر از آن تحقّق نخواهد يافت ؛ واين معنى بدليل سرايت هستى بصرافت خود در كلّ موجودات است ، كه در هر موجودى عين آن ميگردد ، ولذا صفات وآثار وجود محض وهستى صرف نيز همانند وبمقدار افاضهء هستى بهر مخلوق وموجودى ، بدانها اعطاء گرديده وبا تعلّق وجود بماهيّات هريك ، كلّيهء أوصاف وجود محض وحقيقي هم بدانها افاضه گرديده وهريك در حدّ قابليّت ذاتي واستعدادي خود از حيات وعلم وسمع وبصر واراده وساير صفات ديگر برخوردار ميشوند ، وبعبارت ديگر بهمانگونه كه وجود حقّ مطلق در جميع مظاهر وأعيان سارى بوده وهمهء مقيّدات دليل بر وجود مطلقند ؛ بهمين شيوه نيز صفات وجود مطلق هم در همهء مقيّدات ودر هر مقيّدى بمقدار وحدود وقابليّت آن جريان داشته وبا اينكه أوصاف حضرت حقتعالى همانند ذات أو مطلق وحتّى فارغ از همين قيد اطلاقند ؛ امّا بمحض تعلّق وسرايت در وجودات مقيّده ، در حدّ ودر ضمن مظاهر از بيكرانهء اطلاق درآمده ودر كرانه‌هاى تقييد نمودار ميگردند ؛ ولذا هر صفت وفعلى كه از حقّ باقتضاء فيض مقدّس به أعيان خارجي سرايت كرده است ؛ از يك جهت بممكنات اضافه ميشود واز جهت ديگر بحضرت باريتعالى ؛ وبهمين دليل آنچنانكه نور وجود مبدء المبادى وخلّاق على الاطلاق در كلّ مراتب هستى فروغ افكنده و « همه عالم بنور اوست پيدا » ، صفات وآثار وافعال أو نيز تمامى وجود را از روح أعظم وعقل نخست تا هيولاى أولى فراگرفته ودر هر موجود ومخلوقى به اندازهء استعداد وطلب ذاتي أو ظاهر ولايح ميباشد ودرعين‌حال هرگز حقيقت وجود أو از جميع عوالم هويدا نميگردد .\r\nبا توجّه بدين مقدّمه ، بايد دانست كه حمد هر موجود ومخلوقى در اظهار ثناء بر كمال وفضيلت واحسان وإنعام محمود ، نسبت بمرتبهء وجودي واستعداد وطلب ذاتي أو در وجود علمي وعين ثابت أو ، باوجود ديگران متفاوت بوده وفرق واختلاف در ميان آنان امرى بديهي وواضح است . امّا جدا از هر حمد وحامد فردى ؛ جنس حمد كه همان حقيقت مطلق آن ميباشد ؛ جميع افراد حمد را دربر گرفته وشامل هرگونه حامد ومحمودى است ؛ ولذا چون بالأخره جميع مظاهر وكلّيهء حقايق أكوان وممكنات از أمر تا خلق در وجود حضرت حقتعالى فانى ومستهلك خواهند گرديد ؛ وبلكه در همين\r\n\r\n","description":"","footnote":"","page_name":" 679 ","page_number":99},
  {"content":"\r\n\r\nعالم تقييد نيز هالك بالذّات در مطلق فارغ از قيد اطلاقند ؛ وذات أقدس الهى در جميع مظاهر بأسماء وصفات خود ظهور دارد ؛ بنابراين ، حمد ذاتي وبيحدّ وقياس وخارج از اندازه ومقدار وتعداد أو نيز در كلّ موجودات ومخلوقات مجرّد ومادّى ودر هريك در حدّ وجود وتعيّن واستعداد وصلاحيّت ذاتي أو فرآهم بوده ؛ وكلّيه مظاهر ومجالي از حمدى خاصّ استعداد خود برخوردار ميباشند ، واين معنى همان حمد فرقى وجمعى است كه در آن با ديدهء اجمال وتفصيل نگريسته‌اند ؛ وبعبارت بهتر ، هر فردى از مخلوقات وموجودات ، بزبانى خاصّ مرتبت وجودي وخلقت خود ، ثناءگو وسپاسگزار حضرت حقّند ؛ كه از آن بحمد فردى وفرقى تعبير كرده‌اند ؛ در صورتيكه كلّ عوالم هستى از صدر تا ذيل واز اشرف تا أخسّ مراتب وجود ، حامد يك محمود بوده وباعتبار وحدت حقّهء وجود ، اعمّ از اصطلاح حكماء راسخ وعرفاء شامخ ، اتّحادى عيني در بين سه مفهوم مختلف حمد وحامد ومحمود برقرار بوده وهر حامدى كه با هر زبان ولغت وبيان بمدح حضرت حقّ پردازد ، وبقال وحال واستعداد وقلب وروح خود بثناء محمود وستايش وتسبيح وحمد أو مبادرت كند ، ويا هر محمود ديگرى غير از حضرت باريتعالى را مدح وحمد وشكر گويد ؛ بالمآل بحمد وشكر ومدح خداوندى پرداخته وصرفنظر از قيد وحدّ وجودي آنان ، جميع محامد مزبور بمحمود كلّ وجود ميرسد ، كه محمود جميع حامدان ومحمودان بوده وچون قيود وحدود را از آنها رفع كنيم ، ذات مطلق باريتعالى ، مجرّد از جميع إضافات ونسبتها ومراتب ، مستحقّ چنين حمدى بوده ووحدت حمد وحامد ومحمود در أو معتبر است ؛ ولى با اينهمه بجز حمد حقّ از ذات خود ، جميع محامد أزل وأبد در حقّ أو وافى نيست وبقول شاعرى عارف :\r\n اى كنه تو برتر از شناسايى ما * وصف تو برون ، ز حدّ گويايى ما \r\n حمد تو چنان است ، كه خود ميگويى * بيواسطهء عبارت‌آرايى ما \r\nامّا اضافهء حمد به اللّه بنحو اختصاص بوسيلهء لام مجرور وبصورت للّه ، وتحقّق الحمد للّه ، عدم اضافهء آن به أسماء ديگر حقّ ، بدليل جامع بودن اسم اللّه ، نسبت بجميع أسماء خداوندى است ؛ كه علاوة بر برائت استهلال قرآني در آغاز فاتحه الكتاب ؛ جنس حمد را با هر وصف وقيد وحدّى مختصّ بحضرت حقّ ميكند والبتّه اين اختصاص وشمول ، حمد ذاتي خداوند تعالى را بنفس أقدس خود فراگرفته ووحدتي كامل وجامع مراتب در حمد وحامد ومحمود را شامل ميگردد ودر نتيجة وحدتي حقّه در جميع انحاء وأنواع وافراد حمد مخلوق وحمد ذات خالق از خود را دربر ميگيرد .\r\n\r\n","description":"","footnote":"","page_name":" 680 ","page_number":100},
  {"content":"\r\n\r\n\r\nفصل ششم حمد عرفانى ، از نظر شيخ أكبر ، ابن عربى\r\nحمد ومحامد از نظر محيى الدّين بن عربى ، همان عواقب موجب ثناء بوده وبهمين دليل در أواخر أمور تحقّق مىيابد وچنانكه در حديث وارد است : « آخر دعواهم أن الحمد للّه ربّ العالمين » ونيز در حديث ديگر فرمايد : « الحمد للّه تملأ الميزان ، أو الكفّة » زيرا تحميد حقّ در آخر أمور بوده ودر پايان هر سرور وشادمانى بايد بحمد خداوند متعال پرداخت ؛ چنانكه در بدى وغم وضررها هم بايد گفت : « الحمد للّه على كلّ حال » وبايد دانست كه حمد عبارتست از ثناء بر ذات حقتعالى وبر دو قسم ميباشد : يكى ثناء بر حضرت حقّ از حيث ذات أو در مقام استحقاق ، مانند تسبيح وتكبير وتهليل وحمد وسپاس وى ؛ وديگرى ثناء بر آلاء ونعمتهاى أو كه همان شكر بر نعمتها واحسان است ؛ ودر عواقب أمور مزبور واقع بوده ، وبالنّتيجه مرجع جميع محامد ، كسى جز خداوند متعال نيست ؛ زيرا هم در تحت حكومت اسم شكور ، شكرگزار بندهء شاكر خود ميباشد وهم مورد ثناء ومشكور ومحمود بوده ، پس عاقبت حمد در هردو حمد وثناء ، خود اوست ، وبتقسيم ديگر حمد بمطلق ومقيّد بخش گرديده ، مطلق آن لفظي ومقيّد آن حالي ميباشد ، چنانكه در كريمهء قرآني نازل است :  « الْحَمْدُ لِلَّهِ » *  كه دلالت بر اطلاق آن داشته ، يعنى مطلق حمد خاصّ خداوند رحمان ورحيم است ؛ وامّا مقيّد آن مانند آيهء :\r\n  الْحَمْدُ لِلَّهِ الَّذِي خَلَقَ السَّماواتِ وَالْأَرْضَ   كه حمد خدا مقيّد بصفت خلق آسمانها وزمين بوده ويا نظير :   الْحَمْدُ لِلَّهِ الَّذِي أَنْزَلَ عَلى عَبْدِهِ الْكِتابَ   و   « الْحَمْدُ لِلَّهِ فاطِرِ السَّماواتِ »   ولذا حمد مقيّد بصفت تنزيه حقّ كه سلبى است تعلق ميگيرد ، مانند :  « الْحَمْدُ لِلَّهِ الَّذِي لَمْ يَتَّخِذْ \r\n\r\n","description":"","footnote":"","page_name":" 681 ","page_number":101},
  {"content":"\r\n\r\n وَلَداً »  نكتهء مهمّ در حمد اطلاقى اينست كه خداوند محمود را در حمد وثناء خود بصفتي مقيّد نكنيم ؛ زيرا آنگاه كه از بايزيد بسطامى پرسيدند : چگونه شب خود را بصبح رساندى ؟ ؛ پاسخداد : من شب‌وروزى ندارم ؛ زيرا شب‌وروز داشتن براي كسى است كه مقيّد بصفتي باشد ومرا صفتي نيست . بنابراين ، صاحب حمدى بدينگونه ، خود را مقيّد بهر واردى نمىبيند ، تا بدين ملاحظه در مقام حمد برآيد وزبان حال رسول أكرم ( ص ) كه فرمود : « الحمد للّه على كلّ حال » ناظر بهمين معنى است ، وگرنه در مقام ظهور إلهي تحت حكومت اسم ضارّ ونافع ، بايد بواردات نفعي حمد كرد وبضررى آن اقدام به ثناء يا شكر ننمود ؛ ورعايت اين امر از أدب بندگى خارج است ؛ زيرا با اينكه خالق جميع افعال به امر كريمهء :  « قُلْ كُلٌّ مِنْ عِنْدِ اللَّهِ »  حضرت حقتعالى ميباشد ؛ امّا حامد بايد افعال نيك وپسنديده را بخداوند نسبت دهد ، وبد وزشت نسبى را بشخص خود ، تا از أدب عبوديّت خارج نگردد ؛ چنانكه حضرت إبراهيم - على نبيّنا وآله وعليه السّلام - شفاء از مرض را بخدا منسوب ميداشت وابتلاء به مرض را بخود نسبت داده وميگفت :  « وَإِذا مَرِضْتُ فَهُوَ يَشْفِينِ »  يعنى هرگاه مريض ميشدم ، پس أو مرا شفا ميداد ، اگرچه در طىّ مرض خيرى پنهان است ؛ مع‌الوصف شرّ عرفى آنرا بخود منسوب مىنمود تا به أدب بندگى حقّ پردازد ؛ ولذا پيامبر أكرم ( ص ) نيز فرمود : « الخير كلّ بيديك والشّر ليس إليك » تا أمور ملايم طبع وموافق شأن را بخدا يا فاعل حقيقي آن نسبت دهد وشرور يا أمور منافر طبع وشأن را بقابل منسوب دارد ؛ وبهروجه محمود وممدوح در كلّ أحوال ، كسى يا چيزى جز خداوند متعال نيست ؛ وبهمين دليل در اهميّت حمد در جميع أحوال ؛ چه در سرّاء وچه در ضرّاء ، بايد متوجّه بود كه خداوند تعالى ، پرچم ولواء أسماء را به آدم صفىّ اللّه اعطاء فرمود ولواء حمد را بمحمّد رسول خود ، وبدين لحاظ اسم محمّد ، مفعول از تحميد بوده وأو را بمقام محمود واصل كرد ؛ ومقام محمود يعنى عمل بعلم ولذا سيادت أزلي وأبدى را نصيب أو وأهل بيتش نموده ودر مقام افتخار بدين لواء فرمود : « آدم ومن دونه تحت لوائي » كه اين لواء وپرچم الهى چيزى جز حقيقت حمد حضرت حقّ نيست ؛ كه هم حمد خداوندى را دربر ميگيرد وهم شكر وحمد خلق أو را ؛ زيرا حمد وشكر بخلق ، از حيث انعام واحسان اوست كه بالمآل ظهورى از منعم ومحسن حقيقي يا خداوند تعالى است ، وبهمين دليل حمد خلق نيز بخالق نعمتها وارزاق وخيرات برميگردد ، كه آنهم كسى بجز ذات حقّ نيست ؛ پس\r\n\r\n","description":"","footnote":"","page_name":" 682 ","page_number":102},
  {"content":"\r\n\r\nاهميّت حمد در اينستكه كفّهء ميزان وجود آدمي را پر كرده واز حيث شمول ، تسبيح وتهليل وتمجيد وتعظيم وتوقير وغيره را دربر ميگيرد وبتعبير ديگر ، حمد أمريست عامّ وحتّى اعمّ ، كه جميع أذكار را شامل است ؛ ونكتهء بسيار ظريف وباريك در مسئله حمد اينست كه يك نحوه از آن ، حمد الحمد ميباشد واين‌گونه از حمد غير از حمد حامد است ؛ وبهيچ‌وجه صادق‌تر از آن حمدى متصوّر نيست ؛ ودر اينصورت ، صفت حمد ؛ عين واصف وموصوف بوده وحقيقت حمد وحامد ومحمود را بوحدتى حقّه والهى دربر ميگيرد وبتعبير ديگر ذات حقّ عين حمد خود بوده وغايت قصواى حمد ونهايت درجه ومرتبه آن ، همين است وبس .\r\nشيخ أكبر ، در فصّ حكمت محمّديه از كتاب نفيس خود ، فصوص الحكم گويد : « وهي نيابة عن اللّه ، إذا قال : سمع اللّه لمن حمده ؛ فيخبر نفسه ومن خلفه بأنّ اللّه قد سمعه ، فتقول الملائكة والحاضرون : ربّنا ولك الحمد . فإنّ اللّه قال على لسان عبده : سمع اللّه لمن حمده ؛ فانظر إلى علوّ رتبة الصّلاة وإلى أين تنتهى بصاحبها . »\r\nيعنى امام جماعت در اقامهء نماز از حضرت حقتعالى نيابت داشته وبهمين دليل آنگاه كه در نماز خود ، عبارت : « سمع اللّه لمن حمده » ميگويد ؛ در حقيقت از نفس خود ونمازگزاران ديگر خبر داده واعلام ميدارد كه خداوند حمد وستايش وثناء أو ومقتديانش را شنيد ولازمهء شنيدن حضور است ودر نتيجة حامد خداوند محمود را مستمع حضوري ميداند وعقيدة دارد كه حضرت محمود حقيقي ، مناجاة وحمد أو را شنيد ودر مقام أجابت برخاست وملائكة وساير اقتداءكنندگان ميگويند : اى پروردگار ما ، هر حمدى بهمهء حقيقت آن از هر حامدى كه صادر شده وبهر محمودى واقع گردد ، تنها خاصّ تو بوده واوّلا وبالذّات ترا مستحقّ آن ميدانيم ؛ زيرا اگر با تأمّل وغورى وافىتر بدين مسئله بنگريم ، خواهيم دريافت كه خداوند متعال حمد خود را با زبان عابدان ونمازگزاران گفته وكلام محمدت را در بيان آنان نهاده است ؛ وبا اينكه حامد ، واسطه‌اى در اداى حمد اوست ؛ در حقيقت گويندهء « سمع اللّه لمن حمده » خداوند يكتا بوده ونه هيچ‌كس ديگر ، وبتعبير بهتر گويندهء حمد خداوند ونيوشنده‌اش نيز هموست ، وبقول ملّا ظهيراى عارف وشاعر :\r\n از دانش مبدء ومعاد أشياء * بشنو سخنى ، كه نشنوى جز از ما \r\n عالم ز أزل تا به أبد ، يك سخن است * گويندهء آن خدا ، نيوشنده خدا \r\n\r\n","description":"","footnote":"","page_name":" 683 ","page_number":103},
  {"content":"\r\n\r\nمحيى الدّين بن عربى در فصل « حضرة الشّكر » از كتاب « فتوحات مكّيه » اش گويد :\r\nشكور صفت منسوب بحقّ بوده ودر قرآن حكيم نازل است :  اعْمَلُوا آلَ داوُدَ شُكْراً وَقَلِيلٌ مِنْ عِبادِيَ الشَّكُورُ  ومراد از شكور مبالغهء در شكرگزارى است ؛ بدين تعبير كه بندهء خدا بحقّ شكر در مقام شكرگزارى خداوند واقع گردد ونعمتهاى مورد استفادهء خود را جز از حضرت حقّ نداند ؛ وابن ماجة در كتاب سنن خود آورده است كه : خداوند تعالى بحضرت موسى رسول اللّه وحى نمود كه يا موسى : « اشكرنى حقّ الشّكر » وموسى عليه السّلام گفت : « من يقدر على ذلك ؟ » آنگاه بدو ندا رسيد : « إذا رأيت النّعمة منّى ، فقد شكرتنى » پس كسيكه نعمت را جز از خدا نمىبيند ، بايد أو را بحقّ شكرگزارى سپاس گويد وآنرا مستند بعالم أسباب بكند تا بين ربط وتعلّق نعمت بخدا سدّى از أسباب به‌بيند ؛ زيرا نعمت چيزيست كه تكوين‌پذير نخواهد بود ، مگر بر وجهي خاصّ از حضرت حقّ كه در هر كائنى بنحوه‌اى ويژه تحقّق مىپذيرد ؛ ولذا خداوند تعالى با شكر نعمت بنده‌اش ، بمزيد آن پرداخته وفرمايد :  « لَئِنْ شَكَرْتُمْ لَأَزِيدَنَّكُمْ »  وبدين دليل بايد دانستكه خداوند در دار تكليف از بندگان خود زيادت در أمور مورد تكليف را ميخواهد واستيفاء حقّ خود را در اين ميداند كه بندگان أو نعمت‌ها را از حضرت حقّ بدانند واين امر ، تنبيهي است از خداوند براي مكلّفان ، وبدين ملاحظه بايد بشكر نعمت واصله از مباشر آن پرداخت كه سپاس نعمت از مردمان عين شكرگزارى از خداوند متعال است ؛ والبتّه شكر نعمت نيز خصيصه‌ايست از عين ثابت بندگان در وجود علمي ويا عين ثابت أو ، كه در عالم خارج نيز بهمان وصف ظاهر گرديده وتغييرات أحوال بنده در حقيقت ، چيزى جز استدعاى عين علمي أو در علم حقّ نبوده وحقّ شناخت ومعرفت بدين امر را بجز أولو الباب وصاحبان خرد نميدانند ، واين صورت ظاهري ، حجابى براي امر باطني بوده وهمانند قشر وپوست ومغز ولبّ ميباشند ودر مثل ميتوان آنرا بصدقه‌اى تشبيه كرد كه انسان بظاهر در دست فقير يا مستحقّى مىنهد ودر باطن دست آن فقير في الحقيقة دست خداوند رحمان است كه صدقه را با دست سائل گرفته وفقير يا سائل ، صورت حجابى دست رحمان ميباشد ودر حقيقت تصدّق هر صدقه‌اى قبل از وقوع در دست فقير وسائل ؛ نخست در دست خداوند رحمان واقع ميشود وسپس در دست سائل ، وبهتر اينست كه بگوييم دست سائل همان دست بخشندهء صدقه بوده وحضرت حقّ در تحت اسم الشّكور ، بشكرانهء نعمتي ميپردازد كه بنده‌اى به بندهء ديگر أو\r\n\r\n","description":"","footnote":"","page_name":" 684 ","page_number":104},
  {"content":"\r\n\r\nعطاء ميكند واين شكر حقّ ، چيزى جز مزيد نعمت بر بنده‌اش نميباشد ، ولذا خداوند متعال فرمود : « جعت فلم تطعمنى » يعنى گرسنه شدم واى بندهء من سيرم نكردى وبمن غذايى نخوراندى ؛ ومراد از اطعام حقّ چيزى بجز اطعام بندهء فقير وسائل أو نيست ؛ واطعام واسقاء عبد فقير ويا عيادت مؤمن مريض ، صورت حجابى براي حقيقت وامر باطني عيادت واطعام واسقاء حضرت حقّ - سبحانه وتعالى - بوده وشكرگزارى از إنعام عبد ، وحمد أو در مقام إنعام ، في الحقيقة صورتي حجابى از حقيقت شكر وحمد به نعم واحسان ومواهب وتفضّلات حضرت حقتعالى ميباشد وبس .\r\n\r\n","description":"","footnote":"","page_name":" 685 ","page_number":105},
  {"content":"\r\n\r\n\r\nفصل هفتم تحقيق تفصيلي ، در مراتب حمد باعتبار حامدان\r\nاز آنجا كه تقوّم وتحقّق حمد وشكر در اينست كه حامد وشاكر با علم وعقل بأوصاف كمالى وصفات جمال وجلال محمود ومشكور آگاه باشد ، تا بتواند در مقام حمد وشكرگزارى برآيد ؛ وجود علم ومعرفت بمحمود در رتبهء اوّل وحائز اهتمام أكمل بوده وحقيقت حمد وشكر نيز منوط بدانست ؛ ليكن حمد وشكر هر موجودى از عوالم أمر وخلق ، بستگى تمام بمرتبهء وجود أو از حيث قرب وبعد بحضرت حقّ دارد كه مبدء ومبدع وجود وكمالات وجودي اوست . بنابراين ، حمد حقيقي ولايق ومتناسب با ذات حضرت حقّ ، در رتبهء اوّل كه فاخرترين نوع حمد است ؛ از ذات حقّ است بنفس وذات خود ، كه طبق صريح قرآن :  « أَنَّ اللَّهَ غَنِيٌّ حَمِيدٌ » *  و  « إِنَّهُ حَمِيدٌ مَجِيدٌ »  و  « هُوَ الْوَلِيُّ الْحَمِيدُ »  وچون در تعريف حمد گفته آمد كه حمد عبارت از ثناء وسپاس محمود است از حيث داشتن صفات تنزيهي وكمالى وإنعام واحسان أو بحامد وشاكر ؛ پس حمد نيز برحسب مراتب ودرجات قرب وبعد موجودات نسبت بخالق خود از يكسو ، واز سوى ديگر بلحاظ تجلّيات متنوّع حضرت حقّ در عالم وجود ، داراى شدّت وضعف ومراتب متعدّدى است كه ذيلا بتحقيق در آن پرداخته ميشود ، وما با اينكه در فصل سوّم ودر فحواى مضامين فصول ديگر بدين مورد متوجّه ومتذكّر بوده‌ايم ، با اينوصف در اين فصل نيز به آوردن مراتب حمد نسبت بحامدان مبادرت ميكنيم ودر حدّ امكان در هر مبحث به آوردن نظريّاتى تحقيقى ودقيق پرداخته واين فصل را با تحقيق در وحدت حمد وتسبيح ، وتكميل مبحث بسملة وحمدله بپايان ميرسانيم :\r\n\r\n","description":"","footnote":"","page_name":" 686 ","page_number":106},
  {"content":"\r\n\r\n\r\n[ 1 - حمد حقّ بر ذات خود 
  ]\r\n1 - حمد حقّ بر ذات خود در تحت حكومت اسم المتكلّم ، كه حمدى است جملي ودر مرتبهء واحديّت وجمعيّت أسمائي وكمالى ، عاليترين أنواع حمد درشمار آمده واگرچه در اين نظريّهء مورد قدحى موجود نيست ؛ ليكن اختصاص وانحصار حمد ذاتي باسم المتكلّم محلّ تأمّل بوده وبنظر اين فقير ، هيچ اسمى از أسماء اللّه از حمد حضرت حقّ خالى وبىبهره نبوده وهر يك باعتبار ذات وصفت خاصّ خود ، حامد ذات حقّ ميباشند ؛ النّهايه حمد آنان با يكديگر متفاوت بوده وفىالمثل اگر اسم عليم وحكيم ، خداوند را بصفت علم وحكمت حامدند ، أسماء سميع وبصير نيز حضرت حقّ را بصفات ويژهء خود حمد ميكنند ؛ ولذا در اثبات اين نظريّه ميتوان در آيات وكرائم الهى عطف توجّه كرد ، تا بوضوح معلوم گردد كه اسم حميد ، هم قبل از اسم مجيد آمده وهم بعد از أسماء غنىّ وولىّ وعزيز ؛ واين خود دليل بر اين معنى است كه ذات حقتعالى در عين غنىّ وولىّ وعزيز بودن ، با همين سه صفت نيز حميد بوده ودر عين حميد بودن مجيد است ؛ وچنانكه مظاهر خلقي صفات الهى در عالم جبروت وملكوت وناسوت ، با همديگر از حيث مظهر وحكومت وقلمرو ومنطقه وحوزهء حكومت متفاوتند ؛ از حيث حمد اختصاصى بنفس مظاهر مذكور نيز تفاوت داشته وبهمين دليل بايد معتقد بود كه حمد حقّ بذات خود بواسطهء اسم المتكلّم ، خاصّ همين اسم بوده وهر اسمى هم داراى حمدى ويژه ومختصّ بخويش ميباشد كه زبان حمد أو با ديگرى مختلف ومتفاوت است ؛ چنانكه زبان مظاهر امكاني آنها هم - چه مرسل وچه مقيّد وخواه مجرّد وخواه مادّى - با يكديگر فرق داشته وأمر مشترك در بين آنان ، همان جهت الهى حمد است كه باظهار ثناء وتسبيح صفات تنزيهي وكمالى محمود حقيقي پرداخته وبا زبان ذات خود كه عين وجود وكلمهء الهى ميباشد ، بحقيقت ذات حقّ شهادت داده وحامد ومسبّح أو هستند .\r\n\r\nتذكره‌اى در لطيفهء الهامى :\r\nنه همين هريك از أسماء اللّه ، ذات حضرت حقّ را در تحت حكم اختصاصى خود حامدند ؛ بلكه چون در تعريف هر اسمى از أسماء ميگوييم :\r\nفىالمثل عليم يعنى همهء حقيقت ذات خداوندى - جلّت عظمته - باعتبار صفت علم ، وسميع وبصير نيز يعنى ذات الهى باعتبار دو صفت سمع وبصر ؛ بنابراين در هر اسمى همهء حقيقت ذات حقّ باعتبار صفت خاصّى ملاحظه گرديده ومعتبر است ؛ پس بتوجّه در هر اسمى پرداخته ودرمىيابيم كه ذات حقتعالى از همان حيث عليم بودن باعتبار همهء\r\n\r\n","description":"","footnote":"","page_name":" 687 ","page_number":107},
  {"content":"\r\n\r\nذات وجمعيّت أسمائي سميع وبصير بوده وبلحاظ همين سميع وبصير وعليم بودن ؛ متكلّم ومريد وحىّ است وباعتبار همين سه اسم أخير هم ، حكيم وشهيد وعزيز وغنىّ وولىّ ومجيد بوده وبالآخرة با هر اسمى از أسماء اللّه ، زبانى خاصّ آن اسم وزبانى هم باظهار حمد جميع أسماء ديگر دارد كه بوجهي بحمد خاصّ خود وبوجهي ديگر باظهار حمد ساير أسماء مىپردازد ، ودليل اين امر هم اشتراك جميع أسماء در ذات حقتعالى بنحو سرايت وعموم يا عدم اختصاص ذات حقّ بيكى از آنهاست ؛ واين‌گونه از حمد فقط از ذات حقّ وبذات خود وبراي ذات خويش بوده ، واز محامد موجود أمرى وخلقي مستثنى وجدا ميباشد ؛ زيرا زبان هر موجودى اعمّ از مرسل ومقيّد ومجرّد ومادّى ؛ خاصّ وجود آن در مرتبه ومقامي مخصوص بذات آن موجود است ؛ ولذا هر موجود ومخلوقى از روح أعظم وعقل اوّل تا فرودترين مرتبهء آن‌كه هيولاى أولى ميباشد ، داراى زبانى در حمد وتسبيح خداست كه مختصّ مرتبهء قرب وبعد وضعف وشدّت ونقص وكمال نسبى آن بوده ونميتواند با زبان مرتبهء برتر وقويتر حامد وشاكر حضرت حقتعالى باشد ؛ بجز أسماء اللّه كه باعتبار ذات محضه وصرفهء أزلي وأبدى خداوند متعال ، وعدم اختصاص ذات بيكى از آنان ، با جميع زبانهاى هر اسمى - اضافه بر زبان ويژهء خود - بحمد وتسبيح حضرت حقّ پرداخته ووجود آنان ، عين حمد وتسبيح بوده وحمد وحامد ومحمود در أسماء مزبور بوحدتى حقّه متّحدند ؛ بدانگونه كه گويى اختلاف آنها اعتبار مفهومي است ونه ذاتي ، وبالأخره بقول شاعرى عارف :\r\n اى ذات تو لايق محامد * هستند ترا دو كون حامد . \r\n حمد همه زان تست الحقّ * محمود تويى بحمد مطلق . \r\n محمودى تو كش انتها نيست * وابستهء حامدى ما نيست . \r\n\r\n[ 2 - حمد ملائكهء كرّوبى يا مهيّمين 
  ]\r\n2 - حمد ملائكهء كرّوبى وشيفتهء ذات يا مهيّمين كه نزديكترين مجرّدات بذات حقّ بوده وعلى الدّوام بحمد صفاتى مشتغل ميباشند وآنچنان در اظهار ثناء وحمد وتسبيح خداوند متعال پرداخته ومستغرق وسرگرمند ؛ كه گويى از هيچ موجود ومخلوقى خبر نداشته وحتّى از وجود خود نيز بىخبرند وبقول عارف وارف ميرزا محمّد رضا قمشه‌اى « صهبا » :\r\n در بىخبرى اى شيخ ، من مرتبه‌ها پيشم * تو بىخبر از غيرى ، من بىخبر از خويشم \r\nزبان حمد اين فرشتگان ، وصف ذات حقّ در مرتبهء ظهور وتجلّى بصفات كمالى\r\nو \r\n","description":"","footnote":"","page_name":" 688 ","page_number":108},
  {"content":"\r\n\r\nنعوت جمالى وجلالي يا تنزيهي ميباشد . كرّوبيان وشيفتگان ذات حقّ كه داراى هيمانى خارج از حدّ توصيف بوده وآنچنان مستغرق ذات حقّند كه از وجود خويش هم خبري ندارند ؛ وپس از حمد ذاتي حقّ نسبت بخود ؛ بايد حمد اين ملائكة را از كاملترين وأفضل محامد درشمار آورد ، وبهمين ملاحظه آنانرا فرشتگان ملأ أعلى دانسته‌اند ، وبعضي از عرفاء اين ملائك را صادر نخست دانند ، كه با توجّه بصادر اوّل بودن عقل وروح أعظم ، متعدّد بودن وجود اين ملائك با قاعدهء « الواحد لا يصدر عنه الّا الواحد » سازگار نبوده وبتعبير ديگر يا بايد بمضمون ومفادّ قاعدهء الواحد معتقد بود ويا صادر اوّل بودن اين ملائك ، ويا بشقّ سوّمى عقيدة داشت ؛ بدين تعبير كه صادر اوّل ، همان روح أعظم است كه عقل اوّل وملائك شيفتهء ذات ، مظاهر أمرى آن محسوبند ؛ واينان مجالي ونمودهاى صوري آن حقيقت واحد يا صادر اوّل ميباشند .\r\nحمد روح أعظم وعقل اوّل يا حقيقت محمّدى نيز از سنخ حمد فرشتگان مهيّم وكرّوبى بوده واز أعظم محامد است ؛ والبتّه اين حمد بلحاظ عموم حمد حقيقت محمّدى است ، وگرنه در شأن حمد مخصوص آنحضرت در مقام   « دَنا فَتَدَلَّى ، فَكانَ قابَ قَوْسَيْنِ أَوْ أَدْنى »   بايد گفت كه حمد هيچ موجود ومخلوقى بجز حمد ذاتي حقّ بر نفس أقدس والوهيّت خود ، بحدود آن هم نزديك نميشود ؛ چه رسد كه با آن همگامى ومساوقت كند ؛ وهمچنين است حمد أئمّهء معصومين - عليهم صلوات المصلّين إلى قيام يوم الدّين - كه ذكر خصايص هريك ، به اطناب در كلام خواهد انجاميد واين وجيزه را مجال آن نيست وبالأخصّ حمد حضرت ولىّ عصر وقائم موعود آل محمّد ( ص ) كه از حدود توصيف خارج بوده ودر كمال تفصيل ميباشد ؛ وبا اندك التفاتى ميتوان دريافت كه محامد اين أعاظم شيعه - لا زال راياتهم مهتزّه - از ميزان ادراك وفهم غير معصوم بيرون وبركنار بوده وبويژه كه با قواعد وأصول فلسفي وحكمي هم بحقيقت آنها نميتوان نائل آمد ؛ زيرا در اهميّت وعظمت هر حمدى ، بايد بمرتبهء قرب ومقام حامد انديشيد ، والبتّه نوع حمد وثناء هريك از معصومين شيعه ( ع ) با ديگرى متفاوت بوده ودر اجمال وتفصيل هم با يكديگر مختلف ميباشند ؛ چنانكه شيخ محدّث فخر الدّين طريحى در « مجمع البحرين » خود از حضرت امام بحقّ ناطق ، جعفر بن محمّد الصّادق ( ع ) ، نقل كرده است كه : تعداد هيچ‌چيز ، از فرشتگان الهى زيادتر نيست ؛ وخداوند تعالى در هرروز هفتاد هزار فرشتهء بزمين گسيل ميكند تا بطواف خانهء كعبه\r\n\r\n","description":"","footnote":"","page_name":" 689 ","page_number":109},
  {"content":"\r\n\r\nپرداخته ودور آن بگردند ، سپس همانها را براي عرض سلام بدرگاه حضرت رسول أكرم ( ص ) ميفرستد ، وپس از آن ببارگاه علىّ بن أبي طالب ، أمير الموحّدين ( ع ) اعزام ميدارد ، تا بخاك مبارك وآستان آن امام همام درود فرستند ، وبالأخره آنان را به پيشگاه خدايى انتساب حسين بن علي شهيد في اللّه مأمور ميفرمايد ، تا غبار مدفن أو را كحل البصر خود نمايند ودر مشهد أو أقامت كرده وشب را تا سحر بزيارت مرقد مطهّر أو پرداخته وپس از آن بعرش الهى معراج كنند وديگر هرگز برنميگردند ، وروز ديگر نوبت بهفتاد هزار فرشته غير از فرشتگان روز قبل ميرسد وهمين امر تا قيامت ادامه دارد .\r\nبنابراين ، حمد ملائك موكّل بر كعبه ومراقد حضرات معصومين ( ع ) در حين طواف آن أماكن وقبور مقدّسه ، معلوم است كه ثناء وشكر خداوند متعال است از حيث خلقت اين بزرگواران بىنظير وتعظيم وتكريم بمقام شامخ آنان ، عليهم صلوات اللّه الملك المنّان .\r\n\r\n[ 3 - حمد فرشتگان ونفوس كلّى وعرش وكرسي ولوح وقلم وغيره 
  ]\r\n3 - حمد فرشتگان ملأ سماوي ونفوس كلّى وعرش وكرسي ولوح وقلم وكتاب وملائكى از اين قبيل ودر همين رديف ، كه صفت حمد وثناء آنان بر ذات حقّ از حيث تجلّيات فعلى وظهور افعال الهى ميباشد ؛ وبهمين مناسبت صفت حمد اين فرشتگان فعلى است .\r\nاين ملائك نسبت بفرشتگان مهيّم وشيفتهء ذات حقّ ، وفرشتگان موكّل بر ملأ أسفل ، در وسط قرار داشته وميانگين آنان درشمارند وحمد انسانهاى غير معصوم ، امّا از كاملان ومقرّبان وعرفاء شامخ وحكماى راسخ ، در همين مرتبت واقع است ؛ اگرچه بعضا از كيفيّتى ناقص وكاملتر نيز برخوردارند .\r\nدر جهت صوري اين ملائك ، وعظمت محيّر العقول آنان در « مجمع البحرين » منقول است كه : چون حضرت حقتعالى بميكائيل امر فرمود تا بدنيا هبوط كند ، در حاليكه پاى چپ أو در دنيا قرار داشت ، پاى راست وى در آسمان هفتم بود ، وبرخى از أصناف ملائك از يخ وبرفند وبعض ديگر از آتش ؛ وگروهى از ملائك مزبور آنچنان عظيمند كه فاصلهء بين نرمهء گوش آنان تا چشم ، مسير پانصد سال پرواز پرندگان تيزپر ميباشد ؛ اين ملائكة را نه خوراك وشربى است ونه نكاح وجفتى ، وبهمين دليل عيش آنان بنفخه‌اى رحماني ونسيمى عرشي بوده ؛ برخى از آنها تا قيامت راكعند وبعضي ساجد وگروهى ايستاده وهرگز از وظيفهء أداء حمد وثناء الهى خسته وملول نشده\r\nو \r\n","description":"","footnote":"","page_name":" 690 ","page_number":110},
  {"content":"\r\n\r\nدائما در تسبيح وتقديس حقّند .\r\n\r\n[ 4 - حمد فرشتگان موكّل بر زمين ونفوس جزئي 
  ]\r\n4 - حمد فرشتگان دنيوي وموكّل بر زمين ونفوس جزئي ومنطبعه وقواى ظاهري وباطني كه بملائك عالم أسفل وملأ فرودين موصوفند ؛ متناسب باوجود وشؤون ذاتي وصفاتى وفعلى هريك بوده وبخصوصيّت آنها منوط ومربوط ميباشد . بديهي است كه انجام مأموريّت اين ملائك ، از حمد وثناء آنان در مورد اظهار صفات كمالى وجمالى حضرت حقّ جدا نبوده وبلكه عين آنهاست ؛ يعنى وظيفة فرشتگان ملأ ارض ونفوس جزئي در اداره وحفظ ومراقبت مورد مأموريّت آنان ، عين مرتبهء ثناء واظهار حمد وسپاس از صفات كمالى وجمالى خداوند حكيم است .\r\nعلماء در حقيقت وجودي ملائكة ، اختلاف‌نظر داشته ؛ بيشتر متكلّمان بمجرّد بودن آنان از مادّه ولوازم مادّى عقيدة دارند ؛ وبرخى گفته‌اند : ملائكة وجنّ وشيطان داراى اجسامى لطيف وقابل تشكّل به اشكال مختلفه‌اند ؛ وصاحب شرح مقاصد - تفتازانى - ملائكة را بداشتن اجسامى نوراني وكمال در علم وقدرت در افعال سخت توصيف كرده وگويد شأن اين فرشتگان ، طاعت الهى ومسكن آنان آسمانها بوده ، وبعضي از اين ملائك وفرستادگان خداوند بسوى أنبياء ورسل ميباشند كه شبانه‌روز بتهليل وتسبيح مشتغل بوده وبدون لمحه‌اى دريغ وسهل‌انگارى حامد حضرت حقّند ، وطبق كريمهء قرآني :  « لا يَعْصُونَ اللَّهَ ما أَمَرَهُمْ وَيَفْعَلُونَ ما يُؤْمَرُونَ » . \r\nامّا معتزله عقيدة دارند كه ملائك وجنّ وشياطين در نوع متّحد ودر افعال مختلفند ؛ پس آنانكه بجز خير در فعل آنها نيست ، بفرشته موسومند وآنها كه بجز شرّ ندارند ، بشياطين ناميده شده‌اند ، وآنها كه گاهى بخير وگاه ديگر بشرّ پردازند ، جنّ بوده ولذا إبليس را هم فرشته خوانند وهم جنّ ، وبهمين ملاحظه مولانا جلال الدّين بلخى در بيدار كردن إبليس ، معاويهء - عليه دركات الهاوية - را براي نماز ، از قول أو سروده است :\r\n گفت ما اوّل ، فرشته بوده‌ايم * راه طاعت را ، بجان پيموده‌ايم \r\n سالكان راه را ، محرم بديم * ساكنان عرش را ، همدم بديم \r\n پيشهء اوّل ، كجا از دل رود * مهر اوّل ، كي ز دل ، زائل شود \r\n در سفر گر روم بيني ، يا ختن * از دل تو ، كي رود ، حبّ الوطن \r\n ما هم از مستان اين مى ، بوده‌ايم * عاشقان حضرت وى ، بوده‌ايم \r\n ناف ما بر مهر أو ، ببريده‌اند * عشق أو ، در جان ما ، كاريده‌اند \r\n\r\n","description":"","footnote":"","page_name":" 691 ","page_number":111},
  {"content":"\r\n\r\n پيشتر از خلقت انگورها * خورده مىها و ، نموده شورها \r\n نى كه ما را دست فضلش ، كاشته است ؟ * از عدم ، ما را ، نه أو برداشته است ؟ \r\n بر سر ما دست رحمت مىنهاد * چشمهاى لطف ، بر ما ، مىگشاد \r\n\r\n[ 5 - حمد موجودات زمينى ومادّى واجرام فلكى وطبايع ومعادن 
  ]\r\n5 - حمد موجودات زمينى ومادّى واجرام فلكى وسرشت‌هاى طبيعي وحتّى أعضاء بدنها واندامهاى انساني وحيواني وطبايع ومعادن ومخلوقات دنيوي از صغير تا كبير ، كه هريك بزبانى سخن حمد الهى را گفته وبقول شيخ أكبر ، محيى الدّين بن عربى در فصوص الحكم « فالكلّ ألسنة الحقّ ، ناطقة بالثّناء عليه » يعنى هر موجودى در حدّ نقص وكمال نسبى خود زبان گوياى حقّ بوده وبه حمد وثناى أو ناطق ميباشند .\r\nبنابراين ، حمد إبليس هم پس از مخاطب گرديدن أو بخطاب الهى :  « إِنَّ عَلَيْكَ لَعْنَتِي إِلى يَوْمِ الدِّينِ »  ومهلت بدو تا روز قيامت وسوگند أو به اغواى بني آدم طبق كريمهء قرآني :   « قالَ فَبِعِزَّتِكَ لَأُغْوِيَنَّهُمْ أَجْمَعِينَ ، إِلَّا عِبادَكَ مِنْهُمُ الْمُخْلَصِينَ »   بايد از حيث ارزش ، با حمد هيولاى أولى كه صرف قوّه بوده وفاقد كمال وجودي است يكى باشد ؛ يعنى آخرين مرتبهء نزولى حمد وثناء پروردگار دو عالم درشمار آيد ، كه پايين‌تر از آن عدم صرف ونيستى محض است ، وهمين حمد نيز اگرچه در حدّ قوّهء وجودي داخل در پست‌ترين نوع وجود ميباشد ، امّا ميتوان از آن به أمر عدمي تعبير كرد ، ونه عدم محض .\r\n\r\nتبصره‌اى در بسملة وحمدله ، ووحدت حمد وتسبيح :\r\nبا توجّه بدو صفت رحمان ورحيم براي اللّه در بسملة ونيز اختصاص حمد به اللّه در حمدله وآوردن صفت ربّ العالمين براي آن ، بايد درنظر داشت كه تبرّك بنام اللّه در بسملة واختصاص حمد بدان ، مفيد اين معنى است كه بسم اللّه نيز نوعي از ثناء وحمد را واجد بوده وتصريح بحمد در  الْحَمْدُ لِلَّهِ رَبِّ الْعالَمِينَ  مؤيّد آنست ؛ وبقول أستاذ أعظم ؛ شادروان سيّد محمّد كاظم عصّار تهرانى ، « 1 » حكيم وعارف مكرّم - أسكنه اللّه تعالى في بحبوحة جنانه - آيهء بسملة شامل اقسام حمد بوده وحمد ذاتي وصفاتى وافعالى وآثاري را دربردارد .\r\nپس اختصاص حمد به اللّه كه جامع كلّ أسماء است وتوصيف آن برحمان ورحيم وربّ العالمين ، جميع اقسام حمد را براي حضرت حقّ دربر داشته وأعلى وأعظم آن حمد ذاتي الهى است كه تعريف محمود را با معرّف حقّانى وربّانى ومعرّف خداوندى\r\n\r\n\r\n","description":"","footnote":"\r\n( 1 ) - مجموعهء آثار عصّار ، با حواشي ومقدّمه وتصحيح سيّد جلال الدّين آشتيانى ، انتشارات اميركبير سال 1376 شمسي ، تهران .\r\n","page_name":" 692 ","page_number":112},
  {"content":"\r\n\r\nوپروردگارى شامل بوده وأكمل مراتب حمد محسوب ميباشد ؛ ليكن حمد هر موجودى طبق نظريّهء اين حكيم شكوهمند بچهار زبان ذاتي وحالي ومرتبه وحكمي انجام ميگردد ؛ بطوريكه ذات أشياء وحقيقت آنها حامد وثناءگو وشكرگزار مرتبهء ذات بوده وزبان حال آنها ، حامد جلوات وظهورات حقتعالى وزبان مرتبهء أشياء ، ثناءخوان مقام حقّ وزبان حكمي آنها حامد وستايشگر احكام حقّند ؛ كه گاهى به اجمال وگاه ديگر بتفصيل بوده وهر شيئى از أشياء با زبان مظهريّت خود ، بحمد ظاهر ومتجلّى پرداخته وآن شيئى در تحت حكومت هر اسمى از أسماء اللّه واقع باشد ، خداوند متعال را با همان مظهر بودن خود ثناءخوان وستايشگر وسپاسگو بوده ودر ميان جميع مظاهر در دو عالم أمر وخلق ، انسان كامل محمّدى ( ص ) وشيعيان خالص ومخلص أهل بيت عصمت وطهارت - عليهم آلاف التّحية والثّناء - كه مظهر كلّ أسماء وصفات واحدى وغيب احديّت جمعى ميباشند ، با حمدى در أكمل مراتب ، ثناء گفته وهيچ موجودى از أمر تا خلق در مرتبهء امكان ، قادر بحمد وثنايى برتر از أو نخواهد بود .\r\nنكتهء ديگر اينكه حمد وتسبيح يكى بوده وداراى وحدتي تمامند ، ولذا حمد در حامد چيزى وتسبيح چيز ديگرى نيست ؛ زيرا أشياء ومخلوقات با همان زبانى كه حمد محمود خود را ميگويند ؛ بتسبيح أو نيز پرداخته ، النّهايه حمد اظهار كمال محمود در داشتن صفات جمالى وكمالى اوست كه درعين‌حال تسبيح أو از حيث تنزيه وبرائت از نقص وجهات عدمي وشرور وسلب جميع صفات امكاني هم ميباشد .\r\nبنابراين ؛ اگر زبان حامد به تنزيه محمود از نقايص وعجز وأموري از اين قبيل باشد ؛ حمد أو عين تسبيح است واگر زبانش گوياى محامد واظهار ثناء محمود بصفات جمال وكمال باشد ، بشكرگزارى احسان ونعم محمود مبادرت كرده وشاكر است ؛ وفىالجمله حمد ، اجمالي وشكر ، ثناء تفصيلي بوده ؛ اگر زبان سپاسگزارى به امرى ثبوتي در ذات حقّ تعلّق گيرد ، آنرا حمد خوانند واگر به امرى سلبى از ذات الهى متعلّق باشد آنرا تسبيح نامند ؛ پس در هر اثبات صفتي كمالى ، سلب ونفى صفتي نقصانى هم وجود دارد ، زيرا اگر كسى ، شخص ديگرى را بصفت علم بستايد ، با همين ستودن ، أو را از صفت جهل مبرّى ومنزّه دانسته است وبرعكس اگر آن شخص را بجهل نكوهش كند ؛ ويرا از علم بدور وبركنار كرده است ، زيرا در مقام تشبيه بحمد وتسبيح حقّ ، ستايش وثناء حضرت حقتعالى حمد است ومنزّه ومبرّى دانستن أو از صفات نقص وعجز ،\r\n\r\n","description":"","footnote":"","page_name":" 693 ","page_number":113},
  {"content":"\r\n\r\nتسبيح بوده ، اوّلين آن به صفات اثباتى يا كمالى وجمالى خداوند متعلّق است ، ودوّمين آن بسلبي ويا تنزيهي أو تعلّق داشته ، ودر نتيجة هر حمدى عين تسبيح وهر تسبيحى حقّ حمد بوده وكريمهء قرآني :  « وَإِنْ مِنْ شَيْءٍ إِلَّا يُسَبِّحُ بِحَمْدِهِ »  وكريمهء ديگر :   « لَهُ الْمُلْكُ وَلَهُ الْحَمْدُ »   كه ملك يا مالك هميشه در ملك خود داراى حكم وسلطه بوده ومملوك وى بايد به ثناء أو پردازد ، بويژه كه   « لَهُ الْحَمْدُ »   مؤيّد اين أمر است كه مالك يا ملك ، محمود مملوك وحامد خود ميباشد وچون هميشه ملك از مالك يا ملك حقيقي است ، حمد نيز بدو تعلّق داشته وهيچ شيئى وچيزى از صغير وأصغر تا كبير وأكبر يافت نميشود كه از حكم الهى خارج گردد ، وآيهء :  « لَهُ الْحَمْدُ فِي الْأُولى وَالْآخِرَةِ وَلَهُ الْحُكْمُ »  دليل بر صدق اين مدّعى است وبعبارت ديگر تسبيح حقّ ، عين تحميد أو بوده وكريمهء :\r\n « وَيُسَبِّحُ الرَّعْدُ بِحَمْدِهِ »  و  « سَبِّحْ بِحَمْدِهِ »  دلالت بر حمد وتسبيح كلّ أشياء اعمّ از أمرى وخلقي بر محمود حقيقي وخداوند مورد تسبيح كائنات را داشته وهيچ موجود ومخلوقى از ملك وحكم وسلطنت مطلقه وبىزوال حضرت حقتعالى خارج نبوده وبالمآل از گزاردن حمد وثناء وشكر ومدح أو نيز غافل وعبث ومهمل نخواهد ماند وبا اينهمه بايد بمضمون اين بيت وبهمنوائى با شاعر گفت :\r\n ما را چه حد حمد وثناى تو بود * هم حمد وثناى تو ، سزاى تو بود \r\n\r\n","description":"","footnote":"","page_name":" 694 ","page_number":114},
  {"content":"\r\n\r\n\r\nفصل هشتم خارج بودن حمد از مقولات ده‌گانهء عرضى\r\nدر مقدّمه بايد دانست : مقولات ده‌گانهء عرضى كه بحصر عقلي وعاليه موصوف وبابتكار فلسفي أرسطو معلّم اوّل ميباشد ، عبارتند از : كمّ وكيف ووضع وأين واضافه ومتى وملك - جده - وفعل وانفعال يا إن يفعل وإن ينفعل وجوهر ؛ كه عمر بن سهلان ساوجى آنرا در پنج مقولة وشيخ اشراق بچهار خلاصه كرده است ؛ وبهمين ملاحظه ابن سهلان در كتاب بصائر خود در منطق ، مقولهء علم را بجاى اضافه آورده وحكيم سبزوارى - عليه الرّحمة والرّضوان - در منظومهء خود آنرا در تحت عنوان « غرر در أعراض نسبى » شرح كرده است ، كه بحث تفصيلي آن در كتاب شرح كبير اين نويسنده موسوم به « حكمت‌نامه » در دو مجلّد ، مورد تحقيق دقيق قرار گرفته است ، وخواننده ميتواند بدان مراجعه كند .\r\nامّا اينكه در ما نحن فيه ، حمد از چه مقوله‌ايست ؟ ؛ در بين أهل علم اختلاف بوده ، برخى آنرا از مقولهء فعل شناخته ودر اينصورت حمد عمل يا فعل جوارح وأركان ميباشد كه در قبال انعام واحسان محسن ومنعم بكار ميرود ؛ والبتّه اين نظر علاوة بر ناتمام بودن ، ميتواند قسمي از حمد باشد ؛ در صورتيكه از پيش در نيّت حامد گذشته وبا علم ومعرفت بدان تحقّق عملي يابد . بعض ديگر حمد را از مقولهء اضافه دانسته وگويند اظهار ثناء بدرگاه حضرت ربّ العزّه عبارت از ربط وتعلّقى ويژه در ميان حامد ومحمود است ؛ وجمعى آنرا از مقولة إن يفعل وإن ينفعل دانسته وعقيدة دارند كه در حمد حضرت حقّ يا محمود حقيقي ، حامد را بخود جلب وجذب كرده ولذا حمد فعل\r\n\r\n","description":"","footnote":"","page_name":" 695 ","page_number":115},
  {"content":"\r\n\r\nاست واز سوى ديگر نيز حامد با جذب محمود بسوى أو ميرود وخودبخود امر انجذاب محقّق ميگردد وفعل وانفعال بودن حمد از اين حيث ميباشد . گروهى هم حمد وثناء الهى را تنها از مقولهء انفعال دانند ونه فعل ، وفرقه‌اى نيز آنرا منتزع از فعل حامد وانفعال محمود شناسند كه هريك داراى جهت نقص وردّى خاصّ بوده وبقول مرحوم آية اللّه وفيلسوف محقّق عصّار تهرانى ؛ حقّ اينستكه حمد را عين حضور حامد در نزد محمود دانسته واز حدود مقولات خارج كنيم ، وآنرا همانند وجود مقول بتشكيك وداراى مراتب ونقص وكمال شناسيم ودر اينصورت حمد در مراتب نقصان وضعف ميتواند داخل در يكى از مقولات گردد . مانند اينكه اگر حمد را از جنس علم حامد به صفات كمالى محمود پنداريم ، از مقولهء اضافه بوده وبدين توصيف ربط آن بمعلوم يا نعم وفضل واحسان محمود وثناء محمود بر كمالات اوست ، واگر به تنزيه محمود از صفات سلبى تعلّق گيرد ؛ علم حامد عين تسبيح أو بوده وبهروجه داخل مقوله‌اى از فعل وانفعال واضافه ميباشد ؛ وبرخى گويند علم داخل در مقولات نبوده ودر شمار وجود ونور است ؛ پس بهمين ملاحظه داراى مراتب تشكيكى است وهر مرتبه‌اى از آن از حيث نقص وكمال وشدّت وضعف وغيره ، مقيّد ومحدود وبماهيّتى موصوف ميگردد .\r\nبنابراين ، اگر حمد بسبب شدّت وضعف مراتب آن ، مقيّد بقيد ومحدود بحدّى شود ، همان قيد وحدّ آن ، عين ماهيّت حمد بوده ودر اينصورت مانند حدّ وقيد وجود بمرتبه‌اى از مراتب شدّت وضعف خود ، ماهيّتى را ايجاب ميكند كه با ملاحظهء آن ، ميتواند داخل در مقوله‌اى مانند فعل وانفعال واضافه گردد ، والبتّه اين مسئله قابل تأمّلى بسيار وشايستهء تحقيق بيشترى ميباشد ؛ چنانكه ميتوان اين معنى را در اضافهء حمد بجميع افراد وموجودات كائن ومخلوقات ومجرّدات امرى ، دريافته ومتوجّه بود كه حمد هريك از آنها برحسب مرتبهء حامد در وجود ، مقيّد بحدّ ومحدود بقيدى خاصّ گرديده ودر عداد ماهيّات محسوب ميشود . پس ظهور هر حمدى در مرتبه‌اى معيّن از مراتب وجود بماهيّتى خاصّ آنست ، كه آن ماهيّت فىالحقيقه عين ظهور مرتبهء وجودي حمد درشمار آمده وچون : « الماهيّة من حيث هي هي ، ليست الّا هي » ولذا حقيقت آن حمد برحسب مرتبهء حامد ، چيزى جز ظهور ثناء محمود در حدّى معين نبوده وبهمين دليل ماهيّت در نفس خود چيزى غير از ظهور وجود در حدّ وقيدى معيّن وموسوم باسمي خاصّ نيست وبهمين دليل برخى از محقّقان حمد را همانند نور وعلم ووجود\r\n\r\n","description":"","footnote":"","page_name":" 696 ","page_number":116},
  {"content":"\r\n\r\nداراى حقيقتي تشكيكى وذو مراتب دانسته وحدّ وقيد آنرا بماهيّت حمد موسوم نموده‌اند ؛ زيرا حقيقت حمد مانند وجود مشكّك بوده ومراتب ضعيف وقوى ونقص وكمال آن در ماهيّات مختلفه‌اش نمودار است ؛ ليكن خواصّ وآثار هر مرتبهء حمد ، منوط ومتعلّق بحقيقت آن ميباشد ونه بصرف نمود وظهور در ماهيّت ؛ فافهم وتدبّر فانّه محلّ العثرة والخطا .\r\nپس اگر حمد را عين رابطهء ثناء بين حامد ومحمود دانيم ، از سوى پايين بحامد واز جهت بالا وأعلى بمحمود مربوط است . بنابراين ؛ وجههء أسفل يا ظهور حمد را ميتوان عين حامد شناخت ، ونيل آن بمحمود حقيقي در مرتبهء أعلى ، عين محمود بوده ووحدت حقّهء حمد وحامد ومحمود محقّق است ؛ وطبق وحدت حقّهء وجود با صرفنظر از مراتب آن در شدّت وضعف وحكم همين وحدت بحمد ؛ عين همان وحدت حقّهء وجود ، در حمد نيز محقّق بوده وبا قبول اين معنى وحدتي در جميع مراتب شديد وضعيف ونقص وكمال حمد متصوّر است كه به اتّحاد عيني حمد وحامد ومحمود مىانجامد وبچشم وحدت‌بين ، جميع محامد از يك حقيقت وجودي برخوردار بوده وميتوان بتعبير ديگر آنرا سايهء بلندپايهء حمد حضرت ذات بذات بىمثال خود دانست ، وبوجود منبسط كه ظلّ ممدود ربّ العالمين است تشبيه كرد وآنچنانكه حذف قيود ورفع حدود از وجود منبسط در مرتبهء نمود وظهور در ماهيّات ؛ موجب تعيّن يك حقيقت بسيط يا نفس الرّحمان ويا حقّ مخلوق به ميباشد ؛ همچنان نيز رفع قيود وحذف حدود از مجموعهء محامد هم بوحدت حقيقت حمد وحامد ومحمود منتهى ميگردد كه محقّق عارف وحكيم را در معرفت بدان رهنمون ميشود ؛ وهمين حكم را در تسبيح نيز ميتوان جريان داد ؛ النّهايه در حمد از جهت اثباتى ودر تسبيح از حيث سلبى وتنزيهي ، واگر كسى اشكال كند كه چنين وحدتي در أمور سلبى محقّق نيست ، در مقام دفع دخل مقدّر ، ميتوان برفع اشكال پرداخته وگفت : اگر طبق كريمهء قرآني :  « وَإِنْ مِنْ شَيْءٍ إِلَّا يُسَبِّحُ بِحَمْدِهِ وَلكِنْ لا تَفْقَهُونَ تَسْبِيحَهُمْ »  شيئى داراى وجود بوده وجزئي از آنست ؛ پس تسبيح آن نيز امرى وجودي ميباشد كه از حيث عدم احاطهء علمي در شناخت أشياء ؛ فىالحقيقه معرفتي نيز در حقّ تسبيح هريك براي آدمي حاصل نمىآيد ؛ وبنا بضرب‌المثل معروف : « عدم الوجدان لا تدلّ على عدم الوجود » ودر نتيجة وحدتي هم در تسبيح موجود است كه عين حقيقت حمد بوده واختلافى در ايندو بجز مغايرت\r\n\r\n","description":"","footnote":"","page_name":" 697 ","page_number":117},
  {"content":"\r\n\r\nمفهومي وجود ندارد .\r\n\r\nاشكال وارد بر نظريّهء حمد در لسان ماهوى حامد :\r\nبا توجّه بنظريّهء لطيف حكيم جامع مرحوم عصّار تهرانى در تفسير خود بر سورهء مباركهء حمد واعتقاد بدين كه طبق قاعدهء عقلي « كلّ ممكن زوج تركيبىّ من الماهيّة والوجود » هر ممكن الوجودي را دو زبان در حمد است كه هردو اصلى وذاتي ميباشند ؛ يكى زبان وجودي در اظهار كمال وصفات ثبوتي ، وديگرى زبان ماهوى كه در عين اظهار صفات كمالى حقّ ، نافى وعادم كمال شيئى ديگر براي خود است ، بجز كمال مطلق كه حاوي جميع جهات وواجد تمام كمالات ميباشد ؛ مانند نبات كه در عين اظهار كمال نموّ وجذب ودفع ؛ داراى حركت وحسّ حيواني نبوده وهمچنين است حيوان نسبت به انسان كه در داشتن كمال حسّ وحركت وغيره حامد است ؛ ليكن در نداشتن صفات انساني ، بلحاظ ابراز نقص وعجز خويش مسبّح ميباشد ؛ يعنى كمال مطلق اين صفات سلبى را ندارد ، وچون هر شيئى موجود ، مركّب از كمال وجودي ونقص ماهوى است ؛ پس حمد آن مقرون به تسبيح بوده ، از آن حيث كه واجد كمال است حامد واز جهت سلب ونقص وعجز آن نسبت بنداشتن كمالات ما فوق خود مسبّح ميباشد ولذا باء در كريمهء :  « وَإِنْ مِنْ شَيْءٍ إِلَّا يُسَبِّحُ بِحَمْدِهِ »  سببي است ونه باء ملابست واستعانت ومقارنه ؛ پس أشياء با همان زبان حمد ، بتسبيح حضرت حقّ مىپردازند ؛ يعنى چون حمد آنها مضيّق است ، بهمين دليل بر تسبيح نيز اشتمال دارد ، وحمد وتسبيح دو حقيقت جدا از يكديگر نميباشند .\r\nاگرچه نميتوان منكر لسان ماهوى هر شيئى در حمد وتسبيح محمود شد ؛ ليكن نكتهء شايستهء تأمّل اينستكه زبان ماهوى هرچيز از حيث ذات خود وبدون وجود آن داراى حمد وثناء وتسبيحى نيست ؛ زيرا بدانگونه كه ماهيّت از حيث ذات خود چيزى جز حدود وقيود وجود نميباشد وهر كار وكيا وفرّ وبهايى را كه براي ماهيّت اعتبار كنند ، از ذات ماهيّت نبوده واز حقيقت وجود است ؛ همچنان نيز هر حمد وتسبيحى كه در زبان ماهوى أشياء موجود باشد ، از حقيقت وجود بوده ونه از ماهيّت أشياء ؛ زيرا در تعريف ماهيّت ، عين ليسيّت ونبود حقيقت وجود معتبر است وحتّى نحوه‌اى ناچيز از هستى در آن ملحوظ نبوده وگويند : « الماهيّة من حيث هي هي ، ليست الّا هي والماهيّة لا تشمّ رائحة الوجود » پس با توجّه بتعريف آن واينكه اگر وجود مطلق ومنبسط در ظهور آثار ولوازم خود محدود بحدّ ومقيّد بقيدى خاصّ گردد ، هر خاصيّت وأثر وظهورى از\r\n\r\n","description":"","footnote":"","page_name":" 698 ","page_number":118},
  {"content":"\r\n\r\nلوازم وجود از همان ماهيّت يا حدود وجود پديدار ميگردد ، ودر اينصورت اگر وجود را از آن ماهيّت بگيرند ، هيچ‌يك از آثار ماهيّت بظهور ونمود نميرسد وفىالمثل اگر حقيقت وجودي را از ماهيّت أسب وشير وآدمي بگيرند ، نه در أسب خاصيّت واثر سواري خواهد ماند ونه در شير درندگى وشكار ونه در آدمي تعقّل وخواصّ ديگر نمودار ميگردد ، وجميع اين آثار وخصائص ماهوى آنگاه در آن‌ها پديدار ميشود كه وجود بهريك تعلّق گرفته وعارض بر ماهيّت گردد ؛ وبالمآل لسان ماهوى هر شيئى وفرّ وبها وكار وكياى آن از وجود است وبس ؛ وگرنه ذات ماهيّت را چنين حمد وتسبيحى نبوده وهرچه دارد از وجود ميباشد ؛ ولذا وجود ، هم در مرتبهء انبساط واطلاق خود حامد ومسبّح است وهم در مرتبهء تقييد ونمود وظهور در ماهيّت .\r\nبارى ، از حديث گهربار نبوي كه فرمود : « لا احصى ثناء عليك ، أنت كما أثنيت على نفسك » بوضوح معلوم است ، آنجا كه خواجهء لولاك وحائز مقام أو أدنى وصفوت عالميان وخاتم پيامبران نتواند حمد وثناء حضرت باريتعالى را آنچنان‌كه شايستهء اوست برآورد ، كلّ موجودات كائنه وجميع مخلوقات أمرى وخلقي هرگز من الأزل إلى الأبد از عهدهء آن برنيامده واز اين حيث ناتمام بوده وهريك در حدّ وجود وقرب خود بخداوند متعال ؛ بهره ونصيبي متناسب با علم ومعرفت ودريافتها وبرداشتهاى خود را دارند ، وحتّى اگر حمد وثناء كلّ عالم آفرينش را از مجمل ومفصّل در يك مسير صعودى متوجّه بارگاه أقدس الهى نماييم ، حقّ ثناء وحمد ويرا آنچنانكه بايد برآورده نكرده ونخواهند كرد ، مگر اينكه ذات حضرت حقتعالى در مقام حمد وستايش وسپاسگزارى وثناء خود برآيد ، تا حقّ حمد أو برآورده گردد ، وگرنه حمد تفصيلي حقّ ، متوقّف بر معرفت وعلم تفصيلي به نعم وفضل واحسان اوست ، كه اين امر نيز بر كسى بكمال خود معلوم وشناخته نيست ؛ بنابراين ، مسئله‌اى باقي نخواهد ماند ؛ مگر اينكه ذات أقدس الهى را بمقدار نعمتها واحسان وفضلى كه بما عطا كرده است ، حمد گوييم ، كه متأسّفانه همين مقدار نيز از آدميان تحقّق نيافته واين تقصير يا قصور دامنگير جميع ذو العقول ميباشد ؛ چه رسد بعوام النّاس وعلماء قشرى ، ولذا حكماء راسخ وعرفاء شامخ توصيه كرده‌اند كه هركس بگاه دريافت نعمتي ، هرچه باشد ، از گفتن :\r\n« الحمد للّه على ما أنعم به علينا » غفلت وكوتاهى نكند ؛ والبتّه مفهوم اين جمله را از صميم قلب بر زبان آورد ، وبا عمل به أركان خود هم بتأكيد آن پردازد ؛ تا بحقيقت حمد\r\n\r\n","description":"","footnote":"","page_name":" 699 ","page_number":119},
  {"content":"\r\n\r\nوثناء الهى مبادرت كرده باشد ؛ وبديهي است كه چنين حمدى اجمالي بوده وتفصيلي آن از عهدهء كسى برنمىآيد ؛ زيرا چنانكه گفته آمد ، علم ومعرفت انسان كفايت شناخت جميع نعم وفضل خداوندى را نميكند ، تا در عمل بتواند ثناء وحمد تفصيلي أو را بجا آورد ؛ وبهمين ملاحظه هيچ مخلوقى از برآوردن حقّ حمد برنخواهد آمد ، بجز ذات لا يزال وبىزوال الهى ؛ ونكتهء قابل اهميّت اينستكه : اگرچه حمد وثناء آدميان ، بر حقگزارى وسپاس از نعمتهاى لا يتناهى خداوندى كافى ووافى نيست ؛ امّا آدمي بهمين مقدار حمد وثناء ناچيز هم از جانب ائمّهء معصومين - سلام اللّه عليهم أجمعين - سفارش مؤكّد شده است ؛ چنانكه از طريق أبو الحسن أنبارى از حضرت أبى عبد اللّه عليه السّلام روايت شده كه رسول أكرم ( ص ) هر روز سيصد وشصت بار خداوند متعال را حمد ميكرد وميگفت : « الحمد للّه ربّ العالمين كثيرا ، على كلّ حال » ودر حديث ديگرى روايت شده است كه علاوه‌بر سيصد وشصت بار الحمد للّه گفتن در روز ، همين تعداد را هر شب نيز تكرار مىنمود ؛ ونيز از حسين بن يزيد نوفلى وأو هم از أبى زياد سكونى ووى نيز از حضرت صادق عليه السّلام نقل كرده است كه آنحضرت فرمود :\r\nهرگاه نعمتي بر رسول خدا ( ص ) ظاهر ميشد ؛ بتعداد بسيارى بذكر الحمد للّه ميپرداخت ، وروايات واخبارى بسيار در كتب أصول كافى ووسائل الشّيعه ومحاسن برقى وامالى شيخ طوسي وبحار الأنوار مجلسي ، منقول است كه آوردن آنها در اين مختصر موجب اسهاب وتطويل گرديده وخوانندهء محقّق را بر جوع بدين مراجع سفارش مىكنم .\r\n\r\n","description":"","footnote":"","page_name":" 700 ","page_number":120},
  {"content":"\r\n\r\n\r\nفصل نهم در تفسير ربّ العالمين\r\nدر كتاب تاج العروس من جواهر القاموس ، از پيشواى أهل لغت ، محبّ الدّين أبى الفيض السّيد محمّد مرتضى الحسيني « 1 » الواسطي الزّبيدى الحنفي نزيل مصر ، در معنى كلمهء ربّ آورده است كه « الربّ » هو اللّه عزّ وجلّ وهو ربّ كلّ شيئى ، أي مالكه وله الرّبوبيّة على جميع الخلق لا شريك له وهو ربّ الأرباب ومالك الملوك والأملاك .\r\nآنگاه از أبو منصور نقل ميكند كه الرّب در لغت بر مالك وسيّد ومدبّر ومربّى ومتمّم اطلاق ميگردد ؛ ولى بدون الف ولام بر غير از خداوند تعالى نيز استعمال شده ؛ ودر صورتيكه ربّ بمعنائى غير از خداوند متعال بكار رود ، بايد بنحو اضافه باشد ، مانند ربّ البيت وربّ الدّار وربّ الدّابة وغيره ؛ ودر لسان العرب وامّهات كتب لغت نيز اسم ربّ را بمعانى مذكور آورده‌اند ؛ ولذا هركس مالك چيزى است ، ربّ آن چيز هم بوده وبمعناى مستحقّ وصاحب ومولى وسيّد نيز بكار رفته است ؛ وجمع آن به « أرباب وربوب » آمده و « ربّانى » عالم ومعلّمى را گويند كه علوم الهى را بمردم آموزد ، واز محمّد بن علي بن حنفيّه منقول است كه چون عبد اللّه بن عبّاس درگذشت ؛ مردم گفتند :\r\n« اليوم مات ربّاني هذه الأمّة » وعلى ، أمير المؤمنين عليه السّلام والصّلاة فرمايد : « النّاس ثلاثة ، فعالم ربّانى ومتعلّم على سبيل نجاة ، وهمج الرّعاع الخ » ومراد آنحضرت از ربّانى ، عالمي راسخ وعارفي شامخ در علم دين است كه بعلم خود عمل كند وچنانكه شيخ\r\n\r\n\r\n","description":"","footnote":"\r\n( 1 ) - المجلّد الأوّل الطّبعة الأولى بالمطبعة الخيريّه مصر سنة 1306 هجرى .\r\n","page_name":" 701 ","page_number":121},
  {"content":"\r\n\r\nسعدى عليه الرّحمه فرمايد :\r\n عالم وعابد وصوفي ، همه طفلان رهند * مرد اگر هست ، بجز عالم ربّانى نيست \r\nبعضي از لغت‌نويسان ، ربّانى را بمعنى متألّه وعارف باللّه وراسخ در علم دين وعامل بدان ومعلّم عاليقدر وواجد درجات ومراتب عاليه در علوم اسلامى ومعارف حقّهء الهى دانند ؛ وكلمهء ربّانى را بمعنى « حبر » هم ضبط كرده‌اند ومراد از حبر كسى است كه صفحهء ذهن أو از علوم عقلي ومعارف اسلامى پر وسياه شده باشد ؛ زيرا حبر بمعنى مركّب سياه آمده ولذا گويند فلانى حبر امّت اسلام است ، يعنى نفس أو از علوم أصولي وفروع ومعارف الهى مانند صفحه‌اى پر از نوشته وسراسر سياه ميباشد كه رنگى برتر از آن نيست ، ومقصود از اين سياهى مدح است ونه قدح وذمّ ؛ يعنى بسيار مسلّط ومتبحّر وجامع ؛ وربّان مانند ريّان ، صيغهء مبالغهء در علم ربوبيّت است ؛ وسيبويه در الكتاب گويد :\r\nالف ونون را بر ربّ اضافه كرده‌اند واز آن ارادهء تخصيص بعلم ربّ شده ، ودر معناى علوم غير مربوط بربّ استعمال نگرديده است ؛ وبرخى آنرا عبرى وسريانى دانسته‌اند ؛ زيرا علماء بسيار متبحّر ديانت يهود وكليمي را « حبر » گفته‌اند كه به أحبار جمع بسته شده ونيز « ربانيّون » هم علماء دين موسى - على نبيّنا وآله وعليه السّلام - را ناميده‌اند ، كه در كتاب تورات وتفاسير واحكام شريعت موسى كليم اللّه بسيار پرمايه وداراى تبحّرند ؛ بطوريكه أديب الممالك فراهانى رحمة اللّه عليه سروده است : « ربيّون گفتند ونيوشيدند أحبار » معلوم ميشود كه مرتبهء ربّانيّون كه أديب الممالك بضرورت قالب عروضى آنرا با تخفيف « ربيّون » آورده ، از أحبار برتر بوده است . بارى ، ابن منظور افريقى صاحب « لسان العرب » ربوب را جمع ربّ دانسته ومربوب را مملوك وبندگان خدا را « مربوبون » يعنى مملوكان آورده ، وربّ بالمكان ، يعنى لزم وملازم مكاني شدن وابن دريد در جمهرهء خود گويد : ربّ بالمكان ، أي أقام به ، وربّ الأمر يربّه ربّا وربابة ، أي اصلحه ، وربّ القوم ، سائسهم ، أي كان فوقهم ، وامراء النّاس وسادتهم ؛ وربّ بمعناى ولىّ كودك وسرپرست أو پس از فوت پدر يا قيّم صغار هم بكار رفته وگويند :\r\nربّ ولده ، والصّبىّ يربّه ربّا وربّاه ، أي أحسن القيام عليه ووليّه ، ولذا ربيب وربيبه دختر وپسرى را گويند كه تحت تربيت ناپدرى خود بزرگ شوند ؛ اعمّ از آنكه يتيم باشند ويا پدرشان مفقود گرديده باشد ، وبهمين دليل ربيب را بمعناى مربوب ، ورباب را بمعنى عهد وميثاق وبر وزن كتاب آورده‌اند ، وربيبه گوسفند خانگى را گويند وكلمهء « ربّ\r\nو \r\n","description":"","footnote":"","page_name":" 702 ","page_number":122},
  {"content":"\r\n\r\nربّة گونه‌اى از نبات است كه سبزى آن تا زمستان نيز باقي است ، ويقال الرّبه أي الدّار الضّخمه ، والرّبه ، الجماعة الكثيرة « عشرة آلاف » ومربّ ، يعنى زمين پر ربّه يا نبات ؛ ومربّ ، مكان ومحلّ أقامت را گويند ، والرّبى بمعناى احسان ونعمت وگرهء محكم ورباب بضمّ راء بمعنى نادر ، ورباب بفتح راء ، أبر سفيد است ، وبضمّ راء يعنى آلت موسيقى داراى تار ونوازندهء آنرا رباني نامند ، ومشتقّات كلمهء ربّ بمعانى ديگر نيز بكار رفته است كه تحقيق در آنرا بمحقّقان ديگر ودر كاربردهايى أدبي واگذار ميكنيم وبيش از اين در تفسير ربّ العالمين ضرورت ولزومى ندارد .\r\nپس ربّ بمعنى مالك ، از اين حيث است كه : « كلّ من ملك شيئا فهو ربّه » وبمعناى سيّد نيز در كريمهء :  « ارْجِعْ إِلى رَبِّكَ »  در سورهء يوسف آمده ، يعنى بسيّد خود كه مليك تست رجوع كن ؛ وربّ در اين عبارت : « ولئن يربّنى رجل من قريش ، أحبّ الىّ أن يربّنى رجل من هوازن » مراد گوينده تمليك وتصرّف در اوست ؛ وآنگاه كه الف ولامي در ابتداى ربّ نباشد ؛ بكار بردن آن براي مخلوق بدون اشكال است ؛ واينكه در پيش گفته آمد ربّيون مخفّف ربّانيون است ، در كتاب اللّه بهردو كلمه در سورهء آل عمران :  « وَكَأَيِّنْ مِنْ نَبِيٍّ قاتَلَ مَعَهُ رِبِّيُّونَ كَثِيرٌ »  و  يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هادُوا ، وَالرَّبَّانِيُّونَ وَالْأَحْبارُ  در سورهء مائده ، اشاره شده وبا توجّه بدانها معلوم ميشود كه ربّيّون خدادوستان را گويند ، وربانيّون علمايى را مىناميدند كه بحفظ تورات پرداخته واز حيث مرتبه برتر از أحبار بودند . سپس بايد دانست كه ربّ بمعناى خالق كلّ مخلوق وروزىرسان بدانهاست وخداوند تعالى تحت حكومت وظهور اسم ربّ بهرچه در قدرت خود ميباشد عمل كرده وبا تدبيري الهى وبمصلحتى درخور مخلوق از جماد تا أعلى مرتبهء وجود حكم مىنمايد وهيچ‌چيز جز به امر أو مورد تصرّف وتغيير قرار نگرفته واقتضاء ربّ كه بمعناى تربيت كلّى أشياء ورساندن آنها بكمال مقدّر خود ميباشد ، همين است كه جزء بجزء ودرجه بدرجه بسوى خداوند وآنهم با حركت استكمالى سير كند واز ضعف ونقصان ، بشدّت وكمال گرايد ؛ ولذا ربّ بدين معنى جز بحضرت حقّ بهيچ‌كس يا مخلوقى قابل اطلاق نبوده ولذا در معناى آن بچندين وجه مختلف نظر داده‌اند : 1 - ربّ غنم أو إبل أو بيت وبمعناى مالك است ، چنانكه گويند :\r\n« ربّ الدّار أي مالكها » 2 - ربّ بمعناى مولى وسيّد ؛ چنانكه كريمهء :  « أَمَّا أَحَدُكُما ، فَيَسْقِي رَبَّهُ خَمْراً »  كه ربّ در اين آية همان مولى وسيّد است 3 - ربّ بمعناى مدبّر ومعلّم\r\nو \r\n","description":"","footnote":"","page_name":" 703 ","page_number":123},
  {"content":"\r\n\r\nمتمّم ، مانند كريمهء منقول :  « وَالرَّبَّانِيُّونَ وَالْأَحْبارُ »  4 - ربّ بمعنى مربوب وآيهء :  وَرَبائِبُكُمُ اللَّاتِي فِي حُجُورِكُمْ  دليل بر آن بوده ومربوب وربيب در اين آية داراى معنا وحكمي واحدند . 5 - ربّ بمعناى مصلح نيز بكار رفته است ؛ چنانكه گويند : الرّبّ ، المصلح للشيئى ، يقال : رببت الشّيئى ربّا ، إذا اصلحته وقمت عليه ، ولذا گفته‌اند كه خداوند عزّ وجلّ مالك ومصلح هر شيئى بوده وصلاح دهندهء شؤون آن نيز ميباشد .\r\n6 - ربّ بمعناى ثابت ؛ كه باعتبار ثبوت أزلي ذات حقتعالى وعموم كمال وجمال أو بوده وطبق قاعدهء حكمي : « واجب بالذّات از جميع جهات وحيثيّات وكمالات نيز واجب است » وبهمين دليل وجود ممكنات متغيّر ومتجدّد وغيرثابت بوده وبرخلاف ذات واجب‌الوجود ميباشند ، كه بهيچ‌وجه تغيّر وتجدّدى را نمىپذيرد .\r\nصدر الدّين قونوى - شيخ كبير - ربيب ودست‌پروردهء شيخ أكبر ، ابن عربى ، در تفسير خود بر سورهء حمد ؛ اسم ربّ را از حيث لغوى داراى پنج حكم ميداند كه هر حكمي را صفتي خاصّ واسمى ميباشد ؛ وبهمين دليل اسم ربّ را در پنج حكم : ثبات وسيادت وإصلاح وملك وتربيت دانسته وبراي هريك از آنها اسمى مأخوذ از صفت آورده كه عبارتند از : مصلح وسيّد ومالك وثابت ومربّى ؛ كه توضيح عرفانى وتعريف هريك در « اعجاز البيان في تأويل أمّ القرآن » تأليف آن عارف آمده است .\r\n7 - ربّ بمعناى تعالى وسيّد وثابت ، از أسماء ذاتي حقتعالى است ؛ در صورتيكه اگر بمعناى صاحب ومالك وغالب وقاهر آيد ، از أسماء صفات الهى ميباشد ؛ ونيز اگر ربّ را در مفاهيمى چونان منعم ومربّى ومتمّم بكار بريم از أسماء فعل بوده ، ودر نتيجة اسم ربّ با هر حكمي بصفتي خاصّ واسمى از أسماء ذاتي وصفاتى وفعلى حقّ مورد استعمال واقع ميگردد .\r\nبارى ، بيش از هشتصد وسى مورد اسم ربّ در آيات قرآني با اضافاتى مختلف آمده است ، واين إضافات عبارتند از : ربّه وربّها وربّهما وربّى وربّهم وربّنا وربّكما وربّيون وربّانيّون وربّانيّين ، وربائب وربّك ؛ كه بجز اسم اللّه بسيار بيش از أسماء ديگر الهى در قرآن حكيم بكار رفته است ، والبتّه موارد كاربرد اسم اللّه نسبت به اسم ربّ خيلى بيش از سه برابر ميباشد ، يعنى سه برابر باضافهء دويست وهشت عدد ؛ وسرانجام بايد دانست كه اسم ربّ در معاني مختلف از قبيل : جاعل ومربّى ومالك وسيّد وولىّ وصاحب ومصلح وثابت ومقوّم وحافظ ومبقى ومبلّغ بكمال وغالب وقاهر ومتمّم ومنعم\r\nو \r\n","description":"","footnote":"","page_name":" 704 ","page_number":124},
  {"content":"\r\n\r\nمربوب ومدبّر ومعلّم استعمال گرديده ، وبهمين دليل ربّ العالمين تالي تلو اسم جامع اللّه است ، واگر بر وفق مذاق أهل عرفان ومعارف صاحبان كشف وشهود اظهارنظر كنيم ؛ هر اسمى از أسماء در هر مظهر ومجلاى معيّنى ظاهر گردد ، آن اسم عبارت از ربّ آن مظهر ومجلى خواهد بود ، وبهمين دليل اسم ربّ در ظهور بمظاهر گوناگون امكاني جانشين اسم خاصّ آن ميباشد ؛ وفىالمثل اگر كسى مظهر ومجلاى يك يا دو ويا چند اسم مانند عالم وعلّام گردد ، ويا مجلاى ظهور اسم حكيم وعزيز وهادي ونافع ومؤمن وخافض وحسيب وعفوّ وحفيظ ومحصى ولطيف وجز اينها شود ؛ هريك از اين أسماء مختلف ، ربّ آن مظهر گرديده ومظهر ياد شده مربوب يا تحت سلطنت وتصرّف وحاكميّت آنربّ واقع است ولذا أنبياء ورسل وبويژه خاتم آن يا رسول عظيم‌الشأن اسلام وأئمة وأوصياء معصومين ( ع ) ؛ هريك مظهر چندين اسم الهى بوده وحتّى بايد عقيدة داشت كه مجلى ومظهر جميع أسماء اللّه ، هيچ كس غير از حضرت خاتم أنبياء ( ص ) وائمّه وحضرت زهراء - سلام اللّه وصلاته عليهم أجمعين - نبوده ونخواهد بود ، ونكتهء لطيفى كه ناظر بربّ بودن حضرت حقّ از أزل الآزال ميباشد ، سخنان ائمّهء معصومين است كه فرموده‌اند : « ربّا إذ لا مربوب » وچون ربّ بدون مربوب ، محلّ تأمّل ونظر است ، بايد دانست كه خداوند متعال قبل از خلقت مربوبين خود بصفت ربّ موسوم بود ؛ زيرا أشياء مخلوقه از أمر تا خلق ، پيش از وجود خارجي ، در وجود علمي حضرت حقّ - تعالى شأنه الأجلّ - معلوم أو بوده‌اند وسپس با تحقّق از وجود علمي وعين ثابت خود ، بخارج وموجوديّت آنها ؛ بمربوب بودن حقيقي وعيني واقعي رسيده‌اند ، ولذا در گفتار معصومين شيعه - عليهم آلاف التّحية والثّناء - بايد با تأمّل وتدبّر كافى نگريست ، ومعناى عبارت آن بزرگواران : « في الأزل عالم ولا معلوم وقادر ولا مقدور » همين وجود علمي معلوم ومقدور است كه در خارج عدم محض بوده ونشانى از وجود نداشته‌اند .\r\nنكتهء ديگر اينكه اسم مبارك ربّ العالمين دلالت بر اين معنى دارد كه جميع عالميان امرى وخلقي در بقاء وتربيت وحدوث بحضرت واجب‌الوجود نيازمند ذاتي بوده ودر واقع ممكن در جميع جهات وجودي واستكمالى وحركت صعودى خود محتاج بواجب‌الوجود است واختلاف‌نظر در اينكه آيا ممكن از حيث امكان خود نيازمند بواجب است ويا از لحاظ حدوث ، ويا بقول برخى از متكلّمان بجهت امكان وحدوث وشطرا وشرطا ؛ امّا در أصل احتياج ترديدى نبوده وقول حقّ در چهار نظريّهء مزبور\r\n\r\n","description":"","footnote":"","page_name":" 705 ","page_number":125},
  {"content":"\r\n\r\nاينستكه ممكن از همين حيث امكان خود ، در ذات ووجود وكمالات وجودي احتياج بواجب‌الوجود داشته ومسئلهء حدوث شطرى وشرطي ؛ پس از تحقّق معنى مزبور ، تأثيرى در أصل حاجت ممكن بواجب‌الوجود بالذّات ندارد ، وهركس بتحقيقى وافى در اين مسئله نيازمند باشد ، أو را بشرح كبير خود بر منظومهء حكمت سبزوارى - عليه الرّحمة والرّضوان - موسوم به « حكمت‌نامه » هدايت ميكنم ؛ ولذا ممكن بدانگونه كه از حيث تحقّق وجودي نيازمند بواجب‌الوجود است ؛ بلحاظ تربيت وبقاء وكمال وايجاد وصدور افعال وصنع وابداع وجميع موارد بدو محتاج بوده وحضرت حقّ مربّى وولىّ وسيّد ومالك وصاحب وحافظ ومبقى أو ميباشد ومعناى ربّ بطور مطلق هم ، چيزى جز مفهوم ياد شده نيست ؛ واوّلين خلق تا آخرين آنها بأشكال وصور نعمت وضروب احسان وإفضال واز بزرگترين آنها نعمت هدايت بارسال رسل وأنبياء كرام ، بويژه خاتم وأفضل وأكمل آنان محمّد بن عبد اللّه وائمّه وأوصياء وأولياء مكتب تشيّع - عليهم صلوات اللّه الملك المنّان - ميباشد ، كه در حقيقت از تمامترين نعمتها وتفضّلات الهى محسوبند .\r\nعلاء الدّين محمّد از علماء قرن دوازدهم هجرى در تأليف منيف خود بنام « كاشف الأسماء ، في شرح أسماء الحسنى » « 1 » مينويسد : آنگاه كه خداوند تعالى پروردگار دو عالم وجهانيان بوده وجميع موجودات در تحت تربيت ومملوك أو هستند ؛ حمد وشكر أو عقلا ونقلا واجب وضروري بوده وبدون توقّف بر هيچ‌چيز يا امرى بايد بسپاس وثناء وستايش لايق بجناب أو پرداخت واين امر نيز بحصول نخواهد پيوست ؛ مگر پس از معرفت اجمالي بمرتبهء أحديّت واقرار بوحدانيّت أو ، واين معنى هم سرانجام بايد بهدايت افراد مورد ثقة واعتمادي تحقّق پذيرد كه آنان كسى بجز معصومين ( ع ) نخواهند بود .\r\nرشيد الدّين ميبدى در تفسير معروف بخواجه عبد اللّه انصارى گويد : عالمين نامى است كه دلالت بر فرشتگان وروحانيان وآدميان وپريان - جنّ - داشته وجانوران ديگر نيز بدين سه اسم فرشته وآدمي وجنّ ملحق بوده وهمهء اينها مربوب حقّند واللّه ربّ اينان ؛ وحسن ومجاهد وقتادة نقل كرده‌اند كه عالمين نامى است براي جميع مخلوقات ودر كريمهء قرآني :   « قالَ فِرْعَوْنُ وَما رَبُّ الْعالَمِينَ ؟ ؛ قالَ رَبُّ السَّماواتِ وَالْأَرْضِ وَما  \r\n\r\n\r\n","description":"","footnote":"\r\n( 1 ) - طبع سنگى ، منطبع در دار الطّباعة مدرسهء دار الفنون ، بخطّ علىّ بن محمّد خوانسارى ، سنهء 1296 هجرى .\r\n","page_name":" 706 ","page_number":126},
  {"content":"\r\n\r\n بَيْنَهُمَا »  وبنابراين قول ، اشتقاق عالمين از علامت است ؛ يعنى نشان پروردگارى خداوند ، در جميع مخلوقات آسمانى وزمينى وبين ايندو پيدا ميباشد ؛ ليكن أبو عبيده وفرّاء وأخفش گويند كه اشتقاق عالمين از علم است ونه علامت ؛ يعنى ملائكة وجنّ وإنس ، خردمند وعالمند ؛ وسعيد جبير گفته است كه مراد از عالمين جنّ وإنس ميباشد كه حضرت رسول أكرم ( ص ) بعنوان رسالت از جانب خداوند متعال برايشان مبعوث كرديد ؛ چنانكه فرمايد :   « لِيَكُونَ لِلْعالَمِينَ نَذِيراً »   ونيز در كريمهء ديگر نازل است :  « رَحْمَةً لِلْعالَمِينَ »  وأبو العالية گفته است كه جنّ ، عالمي جدا از انس وانس نيز عالمي بيرون از جنّ ميباشد وغير از ايندو هجده هزار عالم ديگر وجود دارد . بهروجه ربّ العالمين شامل جميع ما سوى اللّه بوده واز أعلى مرتبهء غيب وشهود ، تا پست‌ترين درجهء وجود كه هيولاى صرفه باشد ، در تحت تربيت ربّ العالمين واقع بوده وعامل حركت هيولى بسوى صورت وتشكيل جسم وپرورش جماد براي معدن شدن ومحرّك معدن در سير استكمالى در جهت نيل بقوّهء تنميه ويافتن صورت نباتى وتربيت نبات در تكامل بجنس حيواني اعمّ از بحرى وزمينى وهوايى وعامل حركت از حيواني بدرجات پست ومتوسّط وعالي انساني واز مراتب انساني بأفضل درجات قرب رحماني والهى همين تربيت خداوندى است كه در تحت حكومت وسلطنت مطلقهء ربّ العالمين قرار داشته وهيچ‌چيز از شمول ربوبيّت حقّ در جميع مراتب ودرجات عالي ودانى وأعلى وأدناى وجود بيرون نيست ، وبهمين دليل مشى استكمالى هر موجود ومخلوقى از دايرهء تربيت حضرت ربّ العالمين خارج نبوده واقتضاى مربّى اينچنينى از هر حيث وجهت ، هم ثابت بودن أو را ميطلبد وهم جاعل ومالك وسيّد وصاحب وفاطر وولىّ وحافظ ومبلّغ بكمال وسلطنت وحكم واصلاح ومتمّم ومبقى ومقوّم بودن ربّ را بهمراه دارد ؛ زيرا ربّى كه مالك مربّاى خود نبوده وسرور وصاحب وولىّ نعمت ومسلّط ومصلح وتمام‌كنندهء كمال ومقوّم ذات ووجود أو نباشد ؛ بديهي است كه تربيت أو أبتر وناتمام وناقص بوده ونميتواند افراد مورد تربيت خود را بدرجات عالي ومراتب نهايى استكمال برساند . بنابراين ، اگر  رَبِّ الْعالَمِينَ  داراى معاني مزبور نباشد ، هرگز در تربيت مربّاى خود توفيق نيافته ونميتواند بر وجه أكمل وأتمّ بپرورش مخلوق نائل آيد وجميع كرائم الهى وآيات قرآني بجزء جزء موارد مزبور حكايت واضح وصريح داشته ومؤيّد اين معنى ميباشد ؛ وما برعايت اختصار به آيات ياد شده استناد نكرده وآنرا در موقع مقتضى وبجاى خود مورد تحقيق قرار خواهيم داد .\r\n\r\n","description":"","footnote":"","page_name":" 707 ","page_number":127},
  {"content":"\r\n\r\n\r\nفصل دهم اضافه ونسبت حمد ، بربّ العالمين\r\nچون اللّه مظهر حقائق غيبى ذات واجب‌الوجود بوده واسم جامع حضرت حقتعالى است ؛ بنابراين ، هركس خدا را بيكى از أسماء مناسب با درخواست خود بخواند ، در ضمن اينكه خداوند متعال در تحت ظهور وقلمرو حكم آن اسم بر أو پاسخ ميدهد ؛ بسبب اينكه مآل جميع أسماء ، بذات حقّ ودر شمول اسم اللّه است ، ذات حقّ بخواهان مزبور ، با اسم اللّه نيز جوابگو ميباشد ؛ زيرا كلّ أسماء راجع باسم جامع اللّه بوده وبقول ضرب‌المثل معروف ، « همهء راهها برم منتهى ميگردند » . پس اگر گمراهى ، خدا را با اسم القادر بخواند ومنظور أو هدايت خود باشد ويا با همين مراد ، حقّ را بنامهاى سميع وبصير ياد كند ، ذات بىمثل وبىزوال خداوند ، أو را رهنمونى كرده وبمقصودش نائل مينمايد ؛ زيرا ظهور هر اسمى از أسماء اللّه ، يعنى اعتبار كلّ ذات أو بلحاظ صفتي از صفاتش ؛ ولذا ذات حقّ باعتبار صفت سمع ، سميع وباعتبار بصرش ، بصير وباعتبار علم وى عليم است ؛ ليكن اسم بصير حقّ در عين بصير بمعناى خاصّ خود بودن ؛ سميع وعليم وقادر ومريد نيز بوده وهمچنين جميع أسماء ديگر هم در آن ملحوظ ومعتبر است ؛ زيرا همهء ذات حقّ در هر صفت واسمى مورد نظر باشد ودر نتيجة هركس براي هر منظور ومرادي ، حضرت حقتعالى را باسمي متناسب با مفهوم خواسته‌اش بخواند ، ويا باسمي ديگر ونامتناسب با مقصود وخواستهء خود ياد كند ، حضرت حقّ اوّلا با آن اسم متناسب وثانيا با اسم نامتناسب وثالثا با اسم جامع كلّ أسماء ، يعنى اللّه بخواهندهء داعى يا حامد ومثنى پاسخ گفته وأو را بمفادّ ومطلوب وموضوع خواسته‌اش ميرساند ؛\r\n\r\n","description":"","footnote":"","page_name":" 708 ","page_number":128},
  {"content":"\r\n\r\nونكتهء قابل اهميّت در ميان أسماء ديگر حضرت حقتعالى ، غير از اسم اللّه ، اسم ربّ العالمين است ، كه در حمدله پس از اسم اللّه آمده وچون ربّ العالمين ، مبيّن اسم اللّه ميباشد ، ولذا در حكم آن بوده ودليل آن اينست كه پس از اللّه ، هيچ اسمى در حدّ قلمرو وحكومت ربّ العالمين نيست ؛ وبعبارت رساتر اينكه : هر اسمى مانند قادر وعليم ومريد وسميع ومتكلّم وبصير ، براي مظاهر خود يعنى مقدور ومعلوم ومراد ومسموع ومبصر وغيره ، ربّ اختصاصى آن بوده وآن چيز مربوب اسم ربّ خاصّ خود ميباشد .\r\nامّا ربّ العالمين در ربوبيّت مطلقهء خود ، غير از ربّى خاص ومعيّن است ؛ زيرا هر اسمى از أسماء اللّه تعالى ، ربّى معيّن ودر مفهوم وقلمرو وحكمي مشخّص بوده وربّ العالمين نيست ؛ بلكه بمنزله وهمانند دارويى خاصّ براي درد وبيمارى معيّنى ميباشد ؛ ليكن دو اسم اللّه وربّ العالمين ، مألوه ومربوبى خاصّ نداشته وكلّ ما فىالوجود را در اشتمال وحكومت خود دارند ؛ ليكن از حيث الأهمّ فالأهمّ والأشرف فالأشرف ، اسم جامع اللّه برتر ووسيع الشّمول‌تر از ربّ العالمين بوده وربّ العالمين از جميع أسماء ديگر بجز اللّه ، فراگير وشاملتر است ؛ ولذا بجميع مربوبين أسماء اللّه احاطه وشمول داشته وبهمين ملاحظه در آيهء بسملة پس از اسم اللّه واقع است واين وقوع بلحاظ امتياز آن از أسماء ديگر حقّ ميباشد ، وبعبارت ديگر ميتوان گفت : مفاهيم أسماء اللّه با يكديگر مختلف وحقيقت ذات آنها متّحد بوحدتى حقّه ميباشد ؛ بنابراين ، مفهوم مريد وقادر وبصير متفاوت است ، وحال اينكه ذات حقتعالى در جميع أسماء وصفات با همهء حقيقت خود موجود بوده واختلاف آنها تنها مفهومي است ونه در حقيقت ذات كه در كمال اتّحاد عيني ميباشند .\r\nبا توجّه بمقدّمهء لازم فوق ، بايد در مورد اسم رب العالمين دانست كه ممكنات وموجودات امكاني ، يا أمرى ومرسلند ، ويا خلقي ومقيّد ؛ يعنى يا داراى وجودي مجرّدند ويا مادّى وطبيعي ، كه هريك در عالمي خاصّ واقعند ؛ ولذا ربّ با الف ولام تعريف ، به عالمين اضافه شده ومراد از آن‌دو عالم مجرّد ومادّى يا أمر وخلق ويا مرسل ومقيّد ميباشد ؛ وبديهي است كه ربّ يا پروردگار دو عالم ، تالي تلو اسم جامع اللّه است ، ويا اگر عالم را در مقام اضافه وربط به اللّه ، منحصر در دو عالم ندانسته وبمجموع عوالم از جبروت وملكوت وناسوت اطلاق كنيم ، معنى ربّ العالمين همانند قلمرو وحيطهء حكومت اسم اللّه ، كلّ عوالم را دربر گرفته واز ذرّهء هباء تا درّهء بيضاء وطبيعت\r\nو \r\n","description":"","footnote":"","page_name":" 709 ","page_number":129},
  {"content":"\r\n\r\nنفوس وعقول وأرواح را در شمول وحيطهء خود ميگيرد ؛ بنابراين ، اسم ربّ العالمين واللّه با اندك اختلافى در حقيقت ذاتي وبا توجّه به اهميّت اللّه بلحاظ اسم عظيم أعظم ، چندان اختلافى از حيث اضافه واختصاص حمد بهردو ندارد ؛ بجز اينكه حامد وداعى وستايشگر وشاكر حضرت حقّ ، بايد بحكم كريمهء قرآني ؛ نخست حمد وثناء خود را به اللّه اختصاص دهد ، امّا آن اللّه كه موصوف بربوبيّت مطلقه بوده وبتعبيرى قرآني ربّ العالمين است ؛ چنانكه فرمايد :  « الْحَمْدُ لِلَّهِ رَبِّ الْعالَمِينَ »  . سپس بايد متوجّه بود كه حامد در اداى حمد وثناء بر ذات حقتعالى ، نبايد در مرتبهء ذات حقّ بينديشد ، زيرا پس از انديشيدن وآنهم بتمام اهتمام ، اگرچه ببرخى از آلاء وصفات وافعال وآثار حقّ هم رسيده باشد ؛ ليكن نميتوان بحقيقت ذات وصفات خداوندى نائل آمد ولذا آنچه أو از حضرت حقّ دريافته ، چيزى جز أوهام وتخيّلات ودريافتها وبرداشتهاى خود وى نخواهد بود ؛ ولذا حامد ذيعقل وداراى شعور انساني ، بايد به نعمتها واحسان وفضائل حقّهء محمود حقيقي بينديشد ، والبتّه اگر بتواند بجميع نعم واحسانها وتفضّلات ومكارم ورحمانيّت ورحيميّت حقّ فكر كند ، بالطّبيعه ثناء وحمد أو كاملتر خواهد بود ، كه بالبداهة امكان‌پذير نيست ؛ ولى اگر تنها بتواند بكلّيهء نعمتها ومكرمت واحسان وآلاء مربوط بشخص خود بينديشد ؛ وآنرا با هر حمد وثناء وسپاس وستايشى اظهار واعلام دارد ؛ وظيفهء خود را بنحو مطلوب ومورد توصيهء رسول أكرم ( ص ) وائمّهء معصومين - صلوات اللّه عليهم أجمعين - انجام داده ودر اينصورت بايد هميشه در ازدياد وصفاى آن از حيث قلبي وقالبى كوشيده وحمد وثناء را بزبان ودل وروح وأركان وجوارح ظاهري وباطني خود اظهار نمايد وبا اطمينان خاطر بداند كه چنين سپاس وثناء وستايشى ، مقبول حضرت الهى وربّ العالمين واقع خواهد شد .\r\n\r\n« خصوصيّت اسم ربّ در أسماء اللّه ، وسوگند الهى در ميان جميع أسماء بدان »\r\nدر تحقيق كامل مبحث بايد دانستكه موضوع هر سوگند بايد داراى فخامت وعظمت ذاتي باشد ، تا ياد كردن قسم بدان صحيح بوده واز چنين سوگندى بتوان بمنزلت ومكانت مورد قسم آگاه گرديد . ديگر اينكه حضرت حقتعالى در كتاب خود ، بر أمور وأشياء ومخلوقاتى سوگند ياد كرده است كه در مواضعى مختلف از قرآن حكيم آمده ؛ مانند :\r\n\r\n","description":"","footnote":"","page_name":" 710 ","page_number":130},
  {"content":"\r\n\r\nقسم بحروف وملائكة وجبال وشجر وكواكب وساعات وشب وروز وخورشيد وماه وآسمان وزمين ونفس وشفع ووتر وبلد وقرآن وقلم وكتاب وبحر ومواقع نجوم وبيت وغيره ؛ حتّى آنچه قابل ديدن هست ونيست ؛ ليكن بهيچ‌يك از أسماء خود سوگند ياد ننموده ، مگر باسم ربّ كه در پنج موضع از قرآن حكيم نازل است ، يكى در سورهء نساء  « فَلا وَرَبِّكَ لا يُؤْمِنُونَ »  ديگرى در سورهء حجر  فَوَ رَبِّكَ لَنَسْئَلَنَّهُمْ أَجْمَعِينَ  وسوّمين در سورهء الذّاريات  « فَوَ رَبِّ السَّماءِ وَالْأَرْضِ »  وچهارمين در سورهء معارج  « فَلا أُقْسِمُ بِرَبِّ الْمَشارِقِ وَالْمَغارِبِ »  وآخرين آنها در سورهء مريم  « فَوَ رَبِّكَ لَنَحْشُرَنَّهُمْ وَالشَّياطِينَ »  ونكتهء ديگر اينكه در هيچ مورد باسم ربّ بطور مطلق قسم ياد نكرده است ؛ مگر اينكه رب را به اضافه‌اى مقيّد داشته وآن اضافه كسى يا چيزى جز رسول بزرگوار أو محمّد بن عبد اللّه ( ص ) نيست ؛ يعنى : « فو ربّك - يا محمّد - الخ » زيرا ضمير كاف پس از ربّ ، دلالت بر مخاطبى عظيم‌الشّأن وفخيم وفاخر دارد ، كه كسى جز رسول أو نيست . امّا اينكه چرا خداوند تعالى پس از قسم باسم ربّ ، چيزى از مخلوقات خود مانند آسمان وزمين وشب وروز وخورشيد وماه وغيره را بدان درافزوده ومضاف نموده براي اين است كه در مقام بزرگداشت وتشريف آن برآيد ؛ ومراد از  « فَوَ رَبِّكَ »  يعنى مصلحك ومربّيك وسيّدك ومالكك ، وهمچنين از رب السّماء والأرض وربّ المشارق والمغارب ، يعنى ربّ بمعناى ثابت ؛ چنانكه قسم باسم ربّ در سورهء حجر اضافه شده به نبىّ أكرم ( ص )  فَوَ رَبِّكَ لَنَسْئَلَنَّهُمْ أَجْمَعِينَ  الخ براي حضور ومشاهده ورفع غم وفرج يافتن از مشكلات وخنكى دل آنحضرت ؛ واين توجّه عالي الهى به رسول خاتم ( ص ) را شيخ أكبر - محيى المعرفة والدّين - ابن عربى ، به « حضرة الغيرة الالهيّة » موسوم نموده ودر هر قسمي كه باسم ربّ ياد شده بمخلوقى اضافه گرديده است ، اسرارى عظيم ونكاتى لطيف موجود ميباشد ، كه از معناى لفظي آنها مستفادّ بوده ، امّا چنانكه شأن اسرار است ؛ بايد آنها را از فحاوى مفهوم مندرج در أسماء مزبور بدست آورد ؛ وفىالمثل سوگند بربّ السّماء والأرض ، از حيث رزق موجودات ، يعنى نبات وحيوان وانسان است كه از آسمان بسبب ريزش باران بزمين ورويش نباتات وادامهء حيات حيوانات واحتياج انسان به آب ووزش نسيم خوش ولطافت هواي بارانى وتابش ماه وخورشيد وفوائد بسيارى كه بر آن مترتّب بوده ودر رشد ونموّ گياهان ومعادن وأشياء ديگر مؤثّر است ، وهمچنين إضافات ديگر ، كه هريك از آنها لطائف\r\nو \r\n","description":"","footnote":"","page_name":" 711 ","page_number":131},
  {"content":"\r\n\r\nاسرارى در تبديل وتبدّل وتكامل أشياء دارند كه ادراك ومعرفت انساني را در قدرت ونفوذ وحيطه وسلطهء حقّ متحيّر كرده ودر تبديل خلقي بخلق برتر وبهتر وتغيير در صور واشكال ونطفه ولقمه وتلوين وتكوين جزئي وكلّى أمور وأشياء ؛ در أنواع وأجناس گوناگون تأثيرى بسزا وقابل اهميّت داشته وبا اينهمه انسان بذرّه‌اى از خروار وقطره‌اى از دريا بار آن واقف نيست .\r\n\r\n","description":"","footnote":"","page_name":" 712 ","page_number":132},
  {"content":"\r\n\r\n\r\nفصل يازدهم تحقيقات عرفانى در حقيقت حمد\r\nحقيقت حمد در بادي امر اينستكه انسان به پيروى عالمانه از خواجهء ما عرفناك ومخاطب بخطاب الهى لولاك ، خود را از اظهار حمد وثناء واداى شكر ومديح حضرت حقتعالى قاصر وعاجز داند ، وحقيقت حمد وثناء خداوندى را بذات بيمثل ومانند أو وانهد ودر اين امر همسان صفوت ممكنات وبرگزيدهء كائنات ، پيامبر أكرم ( ص ) بگويد :\r\n« الهى إنّى لا احصى ثناء عليك ، أنت كما أثنيت على نفسك » امّا با اعتقاد عارفانه وعقلي بحقيقت اين مسئله ، انسان كامل هيچگاه نبايد از أداء حمد واظهار سپاس وثناء بدرگاه خداوند يكتا غافل زيسته واز آنچه در عهدهء اوست تقصير وكوتاهى ورزد ؛ زيرا در خبر آمده است كه روز رستاخيز ؛ مناديى ندا در دهد كه حامدان حقّ در كلّ أحوال برپاى خيزند وبپاس حقّگزارى وثناء الهى به بهشت روند : « فليقم الحامدون للّه على كلّ حال » چنانكه در وصف بهشتيان آمده :  « وَآخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ »  پس اگرچه انسان را تاب وتوان برآوردن حقّ حمد خداوندى نيست ؛ ليكن از آن مقدار كه در طاقت علمي وروحي وحالي وقالى اوست ، هرگز نبايد به بهانهء عدم احصاء ثناء ، دريغ ورزيده واز اين عبادت فاخر وخداپسند غفلت روا دارد .\r\nقشيرى در تفسير صوفي موسوم به « لطائف الإشارات » « 1 » خداوند تعالى را ، بشدّت ارادهء أولياء خود بحمد وثناء أو عالم دانسته وبعجز آنان بر قيام بحقّ حمد بمقتضاى\r\n\r\n\r\n","description":"","footnote":"\r\n( 1 ) - تحقيق دكتر إبراهيم بسيوني بتصدير حسن عبّاس زكى ، جلد اوّل دار الكاتب عربى در قاهره .\r\n","page_name":" 713 ","page_number":133},
  {"content":"\r\n\r\nعزّت ونور وجود خود آگاه بوده ؛ وبهمين مناسبت بدانها خبر داده است كه خود بجبران قصور يا تقصير أولياء خويش ، بحمد نفس خود پرداخته وافتتاح كلام الهى را با الحمد للّه آغاز كرده است ؛ تا آنگاه كه ثناء حقتعالى را از زبان خود أو شنيدند از ذلّت وخمود نجات يافته وأرواح آنان بكمال عزّت واستقلال رسد ؛ وچون خطيب اوّلين وآخرين ، سيّد الفصحاء وامام البلغاء ، حمد خداوند سبحان ومدح أو را بنفس خود شنيد ؛ دانست كه در چنين حالتي براي أو قصور زبان حمد شايسته‌تر است ، ولذا گفت :\r\nلا احصى ثناء عليك ، أنت كما أثنيت على نفسك سپس قشيرى گويد : طبقات حمد كنندگان خدا بسبب تباين در أحوال متفاوت بوده ؛ يك طايفه از حيث رسيدن به انعام واحسان حقّ بحمد أو ميپردازند ، وطبقهء ديگر بدليل آشكارا شدن عجائب لطايف بر قلوب آنان ، به ثناء وسپاسگزارى أو مبادرت ميكنند ، وقومي هم بسبب كشف وشهود صفات قديم حقّ وبعضي هم بلحاظ رسيدن به اسرار توحيد وحقايق الهى واسرار نامتناهى أو حامد بوده ؛ وبشكر وثناء اقدام كرده‌اند . ليكن گروه اوّل بلحاظ نيل به انعام واكرام وصفت نفع ودفع ضرر بوده واينان نيز اگر در مقام شمردن نعمتها وآلاء الهى برآيند ، هرگز بشمارش آن موفّق نخواهند آمد ، وطبقه دوّم هم اگر باسرار مندرج در مكنون خود وكشف رموز از نهانگاه غيب ومواجيد روحي خويش مطّلع گردند ، زبان حمد وثناء سرّ وباطن آنها از اظهار واعلام درمانده وبقصور خود از حمد آگاه ميگردند ، وطبقهء سوّم نيز اگر بحقيقت كشف وشهود خود رسيده وبملاحظة عزّت وكرم خداوندى از طبقات قديم حقّ نائل آيند ، هرگز بحمد خود قانع نميشوند وبالآخرة گروه چهارم هم اگر بحقيقت جمع الجمعي واسرار توحيد واقف گردند بقصور خويش پىبرده وهيچگاه حمد خود را شايسته درگاه خداوند منّان نمىيابند وبالمآل جميع طبقات حامدين ، در نهايت قصور ذاتي ، از اداى حقّ حمد الهى عاجز ميباشند .\r\nصدر الدّين قونوى در تفسير عرفانى خود بر سورهء حمد گويد : الحمد للّه از مقام جمع وتفصيل بوده ودر ميان دو شيئى يا موجود همانند يكديگر صحيح نيست ؛ پس هميشه بايد محمود از حامد برتر وداراى تعالى باشد ؛ يعنى محمود از همين حيث محمود بودن بايد از حامد بلحاظ حامد بودنش در حال حمد ، اعتلاء داشته وبهروجه حمد از حيث صورت ، زبانى از زبانهاى كمال بوده ودر بدايت امر اشاره‌ايست بكمال قصد حمدگزار در نفس خود ونيز اشارتى بكمال مبدء ظهور حكم قصد حامد است از متوجّه بودن\r\n\r\n","description":"","footnote":"","page_name":" 714 ","page_number":134},
  {"content":"\r\n\r\nحمدگزار باظهار آنچه در آن بحمد پرداخته ؛ ودرعين‌حال حمد ، تنبيهي است بر شناخت شيئى مورد حمد ، از آن وجه كه شيئى مزبور حامد را بر حمد برانگيخته وموجب اظهار آن گرديده است ؛ وبالآخرة حمد عبارت از شناخت كمال چيزى است كه بدان آغاز نموده وبحصول مطلوب حامد پيوسته ؛ آنگاه قونوى افزوده است كه آغاز حمد وافتتاح بدان خاصّ غيب بوده وآخر آن ويژهء شهادت است كه اقتضاء حمد ميباشد ، اگرچه همين شهادت نيز بغيب منتهى ميگردد ، ومراد آنعارف باللّه اينست كه حمد در سورهء مزبور خاصّ غيب الهى است ونخستين حامد حقيقي ذات حقتعالى بنفس خود ميباشد ، وفرجام آن مختصّ عالم شهادت است كه مقتضى وجود حامد غير الهى بوده ، ولذا اگرچه حمد موجودات حاضر ، بذات خداوند از عالم شهود شروع ميشود ، ليكن آن حمد بغيب ذات حضرت حقتعالى منتهى ميگردد ؛ زيرا هر حمدى از هر حامدى صادر گردد وبهر محمودى تعلّق گيرد ، شروعا ونهايتا خاصّ حضرت حقّ بوده وبدو منتهى ميگردد ؛ وامّا حقيقت پنهان وجامع بين ايندو حمد ، غيبى الهى وشهودي حضوري كه منتهى بغيب ميگردد ، راجع بمقام حقّانى است كه نسبت أطراف ومحامد بدو متساوي بوده وآن حمدى كه داراى شمول واحاطه ميباشد ؛ اختصاص بحمد الهى داشته وگوياى « الحمد على كلّ حال » است كه در زبان حمدگزار محمّدى ( ص ) جريان دارد . سپس بايد دانستكه هر خبر دهنده ومعرّفى در حال خبر دادن وتعريف بزبان ثنا از محمود وسپاسگزاردهء خود بر نفس خويش حاكم بوده ومحمود ومورد ثناء خود را ميشناسد وگرنه حمد وثناء أو فاقد حقيقت خواهد بود ؛ وآنگاه كه اين معنى مقرّر گرديد ، ميگوييم : حمد از حيث كلّى ومطلق بودن ، نه زبانى را داراست ونه حكمي از آن ظاهر ميگردد ونه چيزى بدان اضافه ميشود ؛ والبتّه شأن جميع أسماء وصفات وحقائق مجرّدهء كلّى هم‌چنين بوده وهرچه بر سبيل اختصاص واشتراك نسبى بحقّ وخلق منسوب گردد از همين حكم برخوردار است ؛ وحمد نيز ثناء بوده وهر ثناء وحمدى از هر ثناگر وحمدگزارى كه صادر شود وبهر محمود ومورد ثنائى تعلّق گيرد ، گونه‌ايست از تعريف ، وتعريف از هر حامد ومثنى ، يا بذات ثناگر بوده ويا بأحوال ويا بمرتبه ويا به احكام آن ، وبالأخره يا بمجموع موارد مذكور ؛ وچون اين معنى در انسان كه نمونهء كامل مخلوقات است شناخته آمد ، كلّيت دادن آن در موجودات برحسب نسبت هريك از آنها نيز شناخته گرديده وپس از ذكر اين امر بايد متوجّه بود كه حقيقت\r\n\r\n","description":"","footnote":"","page_name":" 715 ","page_number":135},
  {"content":"\r\n\r\nانسان هم مانند هر مخلوق وموجود ديگر عين ثابت يا وجود علمي اوست ؛ كه از آن به نسبت معلوم بودن براي حضرت حقّ وتميّز أزلي أو برحسب مرتبهء وى وعلم پروردگارش بدو تعبير ميگردد ، وأحوال اين حقيقت - انساني - چيزيست كه دگرگونى وإضافات وأوصاف بدان اعمّ از صور ونشئآت وتطوّرات وأموري ديگر براي وى حاصل آمده ودر وجود عيني أو كه مستفادّ از معلوميّت آن در حضرت حقّ ميباشد ، پديدار گرديده ومرتبهء انسان نيز عبارت از عبوديّت ومألوه بودن اوست ؛ زيرا مرتبهء آدمي در نزد حقتعالى بدين دو ، يعنى عبوديّت ومألوه بودنش شناخته ميگردد . بارى ، صدر الدّين قونوى ، ثناى تفصيلي حقّ را در اين ميداند كه فرد بفرد ويكايك حقايق واجزاى جوهري وعرضى انسان وعالم ، بر اسم وصفت الهى كه در أو ظاهر وناظر است ، بزبان ذات وحال ومرتبه وحكم ، حمد وثناء گفته ومتعلّق ثناء وحمد بلحاظ اجمال همان مرتبهء ذاتي حقتعالى است كه أحديت جمعى بوده وبر جميع أسماء وصفات وعوالم وحضرات ونسبتها وإضافات احاطه دارد ، وحكم اين نسبت جامعه در هر قسم از اقسام ياد شده - از حيث نسبت ذات واسم وصفت وفعل ومرتبهء تكوين - ظاهر آمده ، واز اين حكم جمعى أحدى در مقام حمد به « حمد الحمد » تعبير كرده است . پس براي حضرت حقتعالى در هر مرتبه ومقامي ، اسمى برحسب آن مرتبه بوده وموجب اين حمد ؛ نعمت ذاتي بزرگ اوست كه موجب وجود أشياء وبقاء وظهور احكام حقائق أسماء وصفات وآثار آنها بوده وبه انسان وعالم وآنچه ايندو مشتمل برآنند واصل ميگردد ، ووصول نعمتي بدينگونه ، يكبار از جهت أسماء وصفات ومراتب حقّ است ، وبار ديگر از حيث اقتضاء حكمت عادلهء أو ؛ وحكم مرتبهء كامل مقتضى حمد وشكري جامع ميباشد كه از حيث وصف وحداني خود ، تمامى اقسام حمد وثناء را دربر گرفته واز حيث عظمت بر هردو حمد كاملان بر حضرت باريتعالى وحمد حضرت حقّ بر نفس خود ، بنحو جامع دو مرتبهء الهى وكونيّات ومختصّات هريك فراتر باشد ؛ ونيز چون جميع موجودات ، كلمات تكويني الهى ميباشند ؛ پس حمد وثناء آنان بر حضرت حقّ ، عين استفادهء آنها از حيث وجود وكمالات وجودي از حقّ است كه در مراياى أعيان آنها از تجلّى الهى منطبع ميباشد . بنابراين ، يكبار ، حضرت حقّ حامد وثناخوان نفس خويش از زبان مراتب خلق خود است ؛ وبار ديگر ، وجودات كامله بحمد پروردگار خود ميپردازند ، ودر اينصورت در حالتي واحد ، دو حمد تحقّق يافته وبقول قونوى :\r\n\r\n","description":"","footnote":"","page_name":" 716 ","page_number":136},
  {"content":"\r\n\r\n« حمدا يعلو على حكم الحضرتين الالهيّة والكونيّة ، وما اختصّ بهما من اسم ووصف وعين » والبتّه غير از حمد ، اين شأن در جميع أمور جارى بوده وعاقبت هر حمد وثنائى راجع بحقّ است ، ولذا حمد نيز صفت ونسبتي از نسبتهاى اوست كه جز باعتبار تسميه مغايرتى بأهم ندارند ؛ وحامد از همين اعتبار ووجه حمدگزارى خود ، همان حمد ومحمود بوده ودر مسئله حمد الحمد مورد توجّه وتحقيق قرار گرفت . ديگر اينكه هيچ ثنا وحمدى از هيچ حامد وثناءخوانى صادر نخواهد شد ، مگر بمعرفت شخص مورد ثنا وحمد وشكر ، وثناء وحمد در حقيقت تعريف محمود ومثنى عليه بوده وتعريف نيز بدون معرفت معرّف - بصيغهء اسم مفعول - صحيح نيست ، والبتّه اين معنى در تعريف ذاتي معتبر نبوده وذاتيّات أموري وجداني وواضحند ومعرّفى نميخواهند .\r\nحمد از وجه ديگر ، بحمد محمود بر نفس خود وبحمد غير بدو منقسم بوده وبايد دانستكه اگر محمود نفس خود را حمد كند ويا ديگرى را مورد حمد قرار دهد ، بر سه گونه ميباشد : يا خود را بصفت فعل حمد ميكند ويا بصفت تنزيه از ممكنات ويا بصفتي ثبوتي وجمالى قائم بمحمود ، بطوريكه مستحسن ، حامد واقع شده ومحمود را از اين حيث ثناء خواند ؛ ويا اينكه محمود را از حيث ظهور اين سه صفت مورد ثناء قرار ميدهد ؛ وبهروجه بايد در بين حامد ومحمود مناسبتى ثابت باشد ، كه مورد پسند حامد بوده ومحمود را بداشتن آن صفت حمد گويد ، وآشكار است كه چنين صفتي از صفات فعل ميباشد ، وخالى از نوعي انفعال نخواهد بود ؛ وامّا حمد الحمد از كلّ اقسام آن بذات خود سارى وظاهر است ؛ وبالأخره بايد متوجّه اين معنى بود كه حمد بر دو قسم است :\r\nيكى آن حمدى كه محمود بر آن ميباشد وديگر حمديكه أخصّ از حمد محمود بوده وآن عبارتست از اظهار حمد به نعمت واحسان محمود بر حامد كه به شكرگزارى ناميده شده ؛ وتعيين كلمات وصور وصفات وأحوال وكيفيّات ظاهر ومعقول ، از حيث دلالت آنها بر آنچه مذكور آمد ، لا يتناهى بوده وديگر براي حمد وحامد ومحمود ، نوعي ديگر خارج از أصول مذكور نخواهد بود ؛ وبالمآل هرچه بجناب الهى بزبان حمد وثناء منسوب است ؛ يا مفيد امرى ثبوتي بوده ويا سلبى ميباشد ، وامر سلبى راجع به تسبيح واثباتى يا ثبوتي مندرج در حمد است ودر هر مرتبه از مراتب حمد ؛ حامد در حال حمد حاضر بوده ونتيجة وجزاء از جهت حقّ براي حامد نيز برحسب مرتبهء وى ميباشد وكسيكه بدون تقيّد بمرتبه يا صفت يا موجب تعييني با حمد الحمد وسرّ جمعيّت\r\n\r\n","description":"","footnote":"","page_name":" 717 ","page_number":137},
  {"content":"\r\n\r\nحمد وحامد ومحمود حاضر باشد ، ثمرهء حمد أو حضرت حقتعالى است ، زيرا براي صاحب اين حمد ، اهتمامى متعلّق بعالم تكوين وغير حقّ نبوده ودرعين‌حال مقيّد بمرتبه وصفت واسمى هم نميباشد .\r\nامّا حمد وثناى هر حامدى از ممكنات ومخلوقات برحسب وجود وكمالات أو متناهي ومحدود بوده ، وبديهي است كه حمد تفصيلي حضرت حقتعالى با متناهي بودن حامدان تناسبى ندارد ؛ ولذا شناخت متناهي هم از نامتناهى ، معرفتي كامل نبوده وبهمين ملاحظه حمد آنان نيز ناقص وبالنّتيجه اجمالي است ؛ وبايد حمد حقيقي وشايسته يا تفصيلي را بخداوند يكتا واگذار كرد ، زيرا حقيقت حمد وثناء ووجود وكمالات وآلاء واحسان ونعم أو را كسى بجز حضرت حقّ نميشناسد ، وحقّ حمد وثناى تفصيلي أو را هم هيچ‌كس بجز ذات أو بجا نمىآورد ؛ مگر كاملان از امّت محمّدى وأوصياء رسول أكرم ، كه آنان بيش از همهء مخلوق بدين حقيقت واقفند وزبان حال آنها اين رباعي است :\r\n چشمى دارم ، همه پر از صورت دوست * با ديده مرا خوش است ؛ تا دوست در اوست \r\n از ديده ودوست ، فرق كردن نه نكوست * يا اوست بجاى ديده ، يا ديده خود اوست \r\nدر خاتمهء تفسير الحمد للّه بايد دانست كه رسول خاتم فرمود : « ما من شيئى أحب إلى اللّه من الحمد » ونيز فرمود كه هيچ بنده‌اى الحمد للّه نگفت ؛ مگر اينكه خداوند ذو الجلال در پاسخ أو فرمود : « صدق عبدي ، منّى بدأ الحمد والىّ يعود » وبرخى از مفسّران گويند : الحمد للّه ثناء بر خداست از حيث افعال جميل وبخشش جزيل وصفات وأسماء أو ، ومدح حقتعالى يعنى ثناء خداوند كريم از لحاظ صفات عليا وأسماء حسناى أو ، وشكرش عبارتست از ثناء بر أو از حيث انعام واحسان بر خلق ؛ ولذا حمد جاى مدح را خواهد گرفت ، ولى مدح هرگز در مقام حمد قرار نميگيرد وبالأخره حمد برتر از شكر است ؛ زيرا حمد هم در آغاز بكار ميرود وهم در فرجام ، وحال اينكه شكر بجز در مكافات وقدردانى از نعمت واحسان ، مورد كاربردى ندارد ؛ وبدين ملاحظه هرچه در مدح وشكر استعمال گردد ، در حمد فرآهم است وعكس آن درست نمىنمايد ؛ بنابراين ، حمد ستايش خداوند وثنا گفتن بر أو وتعظيم مرتبه ومقام وى بنام اللّه وتالي\r\n\r\n","description":"","footnote":"","page_name":" 718 ","page_number":138},
  {"content":"\r\n\r\nآن يا ربّ العالمين است ، ومدح ستايش خداوند بر وجه خصوص نام وصفت اوست ، وشكر در برابر احسان وانعام خاصّ حضرت باريتعالى بوده والحمد للّه اسم فردانيّت حقّ است كه جز بمجد وعظمت موصوف نيست ، وغير از شكر بدو نسبت نيافته وتكلّم در پيرامون حضرت أو وناميدنش جز بمدح نخواهد بود ؛ چنانكه از حضرت رسول أكرم ( ص ) مرويست : « كلّ أمر ذي بال ، لم يبتدء فيه بالحمد ، أقطع » .\r\n\r\nتبصرهء عرفانى در الحمد للّه :\r\nمراد از اختصاص واضافهء حمد به اللّه كه اسمى جامع وكلّى بوده وتعيّنى از حيث حمد وحكم نمىپذيرد ، خبر دادن از اين حقيقت است كه اسم اللّه مخصوص بحمد بوده وإسناد هيچ امرى بدان صحيح نيست ، چنانكه در مسئلهء حمد مطلق وساير حقايق مجرّده نيز بدان اشارتى رفت ؛ وهر توجّه وسوآل ودعاء والتجائي بايد باسم اللّه اضافه گردد ، اگرچه داراى نسبتي جزئي ومقيّد ، برحسب حال متوجّه وداعى وسائل وملتجى باشد . بنابراين ؛ اگر كسى مريض بوده وخداوند را به اسم شافى نخوانده وبنام اللّه بخواند ويا غريقى حضرت حقّ را باسم منجى يا مغيث ندا نكرده وبنام اللّه بخواند ؛ جامعيّت اين اسم ايجاب واقتضاء ميكند كه خداوند بنداى هريك پاسخ داده وبا مناداى اللّه در مرتبهء أسماء شافى ومنجى ظاهر گردد ؛ ولذا در حمد نيز چنين است وبا موجب وباعث آن بتعيّن ، برحسب أمور ياد شده خواهد بود ، وچون هركسى قادر نيست كه موقعيّت خويش را از حيث مظهرى خاصّ براي ظهور اسم يا أسمائي معيّن بشناسد ؛ پس اگر در موارد مختلف خداوند را بعنوان ظهور در اسمى خاصّ وموردنظر ياد نكرده وباسم جامع اللّه بخواند ؛ حضرت حقّ با همان اسم خاصّ مغفول‌عنه بفرياد آن داعى وملتجى يا سائل ميرسد ؛ زيرا هر اسمى از أسماء اللّه دلالت بر ظهور صفتي از صفات دارد كه در ديگرى از حيث مفهوم آن اسم وجود ندارد ، اگرچه برحسب مصداق هر اسمى در حقيقت اسمى ديگر نيز صلاحيّت داشته وفىالمثل علم در عين علم بودن بدليل اينكه ذات حقّ را باعتبار علم أو منظور كرده‌اند ، علم حقّ عين ذاتش ميباشد وهمان ذات از همان حيث علم ، سميع وبصير ومتكلّم ومريد وقادر هم ميباشد ، زيرا جميع أسماء اللّه ذاتي حقّند وجز در مقام ظهور در مظاهر ونيز از حيث اختلاف مفهومي ، با يكديگر تفاوتى نداشته وهمگى از يك حقيقت وجودي خبر ميدهند .\r\nبارى ، چون ادراك حقايق أشياء از حيث بساطت ووحدت آنها امريست متعذّر ؛ زيرا واحد وبسيط را بجز واحد وبسيط ادراك نميكند ؛ آنگاه كه معرفت انسان از جهت\r\n\r\n","description":"","footnote":"","page_name":" 719 ","page_number":139},
  {"content":"\r\n\r\nشناخت حقيقت حقّه يك شيئى عاجز باشد ، چگونه ميتواند در أحديّت حضرت حقّ وتجرّد مطلقهء أو معرفتي در كمال تجرّد واطلاق حاصل كند ؟ ، زيرا بين مقيّد ومطلق وحتّى مطلق عن الإطلاق والتّقييد مناسبت وسنخيّتى برقرار نيست ؛ پس تسميهء حقّ باسمي كه دلالت مطابقي با أو داشته باشد ، متعذّر بوده وچون كنه ذات حقّ در حدّ شناخت آدميان نيست ؛ بنابراين ، حقّ حمد أو را نيز بدانگونه كه شايد نميتوان ادا كرد ، وحمد وثناء كلّ مخلوقات ، برحسب مرتبهء وجودي خود بوده واز جهاتى گوناگون ناقص ونارسا واجمالي ميباشد ؛ وبهمين مناسبت رسول معظّم الهى ، حضرت خاتم النّبيين ( ص ) در دعاء خود فرمود : « اللّهم إنّى أسألك بكلّ اسم سمّيت به نفسك ، أو أنزلته في كتابك ، أو علّمته أحدا من عبادك ، أو استأثرت به في علم غيبك » پس بجز حضرت باريتعالى كسى از أسماء أو آگاه نيست ؛ مگر آنچه در قرآن حكيم نازل است ويا بيكى از بندگان كامل خود تعليم نموده ويا از أسماء مستأثره در علم غيب واز مكنونات مخزونهء الهى باشد ، كه هركسى را بحقيقت آنها آگاهى نيست ؛ وبدين ملاحظه كه معرفت انساني كامل نمىباشد ، حمد أو هم ناقص است وحضرت حقّ بظهور واقتضاء اسم جبّار ، بجبران نقص حمد وثناء كلّ ممكنات پرداخته ودر مقام أداء حمد استحقاقى خود برمىآيد .\r\nامّا حمد استحقاقى حضرت حقتعالى بر ذات خود ، عبارت از تجلّى وظهور غيب ذات أو از أحديّت بواحديّت وپيدائى أسماء وصفات اوست ؛ واين تجلّى ذات عين حمد أو بر ذات خود بوده ودر حقيقت اين ظهور براي اظهار صفات جمالى وكمالى حقّ است وچنانكه در تعريف حمد گفته آمد ؛ حمد عين اظهار همين صفات بوده ودر نتيجة حمد حضرت باريتعالى بر ذات خود ، عين تجلّى وظهور ذات أو بر ذات خودش ميباشد ، كه بقول حكيم نحرير وفيلسوف وفقيه بارع مرحوم آية اللّه عصّار تهرانى ؛ خداوند در قرآن حكيم بدين حمد ذاتي اشاره نموده وفرمايد :  « إِنَّهُ حَمِيدٌ مَجِيدٌ »  ونيز محمّد بن أحمد انصارى قرطبى در كتاب « الجامع لأحكام القرآن » « 1 » گويد : برخى گفته‌اند كه خداوند نفس را در أزل حمد گفت ؛ زيرا ميدانست كه بندگانش هرگز ثناء وحمد نعمت بىنهايت أو را نتوانند گزارد وعجز آنان در مورد اظهار حمد وقيام واجب به ثناء أو بر خداوند معلوم است ، وبهمين دليل حضرت حقتعالى از جانب آنان بأداء\r\n\r\n\r\n","description":"","footnote":"\r\n( 1 ) - الجزء الأوّل ، الطّبعة الثّالثة ، دار الكتب المصريّة ، 1378 ه .\r\n","page_name":" 720 ","page_number":140},
  {"content":"\r\n\r\nحمد وثناء نعمتها واحسان خود پرداخت ؛ تا اوّلا استفاده از نعمت بر آنها گوارا ومهنّا باشد وثانيا سنگينى بار منّت از حضرت منّان از عهدهء متنعّمان ساقط گردد ، ومعنى الحمد للّه اينستكه : خداوند متعال فرمايد : اظهار حمد از نفس خودم بر جميع مخلوقات سبقت گرفت ، واين حمد ذاتي مشوب بعلّت نيست ؛ اگرچه حمد مخلوق آلوده بعلل بوده وبيشتر بخاطر جلب منافع ودفع ضررهاست ؛ وامّا مرتبهء ديگر از حمد ذات حقّ بر ذات خود ، بواسطهء اسم متكلّم است كه خداوند تعالى ، ذات أقدس خود را مورد حمد قرار داده ودر حقيقت ظهور در مرتبهء واحديّت ، وثناء ذات بواسطة اسم متكلّم ؛ نوعي ديگر از حمد حقيقي حضرت حق از ذات خود ميباشد وپس از آن حمد ملائكة مقرّب ومهيّمين وفرشتگان ملأ أعلى بر آفريدگار خود واقع است كه شامل كرّوبيان ومجرّدات محضه وشيفتگان ذات حقّ بوده وبايد آنرا مرتبهء حمد وصفى درشمار آورد ؛ وپس از آن حمد ملائكة آسمان ونفوس ناطقه ميباشد كه بحمد فعلى موسوم بوده وبمعنى ظهور حقّ بصفات فعلى است وسرانجام نوبت بحمد ملائكهء عالم طبع وزمين ونفوس جزئي ؛ اعمّ از ظاهري وباطني ميرسد كه در مبحث خاصّ خود ، در همين كتاب مورد تحقيق قرار گرفت وتكرار آن موردى ندارد .\r\nبالجملة ، هر موجود ومخلوقى در كلّ عوالم وجودي از مجرّد ومرسل تا طبيعي ومادّى ، با زبان وجود ومرتبهء خود حامد آفريدگار خويش بوده وحمد أو عين ربط بوجود واظهار موجوديّت اوست كه البتّه با حمد موجودى ديگر اگرچه در رتبه ودرجهء وجودي أو متفاوت بوده واين تفاوت ناشى از خصائص فردى وشخصي است كه ديگرى همگام ومساوق أو نبوده وهريك داراى زبانى لايق وشايان وجود خودند ؛ كه ناشى از حيثيّت ذاتي وكمالات خاصّه وقرب وبعد مرتبه ودرجه ومظهريّتى ويژه براي اسمى از أسماء اللّه ومرآت بودن در نمايش حضرات غيب وشهود وشرف عبوديّت وتألّه ، ولياقت براي خلافت حضرت حقّ وولايت أو ميباشد ، كه برحسب مقام ومرتبه وشخص حامد ، بچهار زبان ذات وحال ومرتبه وحكم بحمد وثناء خداوندى ميپردازد وبقول صدر الدّين قونوى در اعجاز البيان ؛ با زبان ذات حامد ذات حقّ است وبا زبان مرتبه ، ثناءخوان مرتبهء اعلاى وجود يا حضرت حقّ ميباشد وبالأخره با زبان حال خود نيز حامد جلوه وتجلّى وظهور خدايى بوده وبا زبان حكم خود ، مدح‌گزار احكام الهى است ؛ ليكن هر شيئى وموجود ومخلوقى بحمد اجمالي وكلّ موجودات وممكنات\r\n\r\n","description":"","footnote":"","page_name":" 721 ","page_number":141},
  {"content":"\r\n\r\nبحمد تفصيلي ، مادح وحامد وشاكر ومسبّح ذات حقّند واين حمد وثناء دائمي ، مقوّم ومبقى وجود وكمالات آنهاست ، بطوريكه آنى غفلت از اين وظيفهء ذاتي ووجودي ، موجب انعدام آنها بوده وچون انعدام بمعناى نيستى محض ودر مقابل هستى صرف ، حقيقتي ندارد ؛ ولذا نه هيچ موجودى پس از تحقّق وجودي ، به نيستى محض ميگرايد ونه از تغيير مراتب خود ، در هستى باز مىايستد وبا استكمال دائمي در سير صعودى ؛ لمحه‌اى از حمد وحتّى استغراق در آن غافل نخواهد بود ، وهستى حامد بحمد محمود أزلي وأبدى مرتبط ووابسته ميباشد .\r\nبارى ، مراد از حمد تفصيلي كلّ ممكنات وموجودات امرى وخلقي مورد نظر اين نويسنده ؛ حمد فردفرد آنهاست كه برويهم حمدى مفصّل است ؛ نه اينكه حمد حقيقي تفصيلي باشد ؛ زيرا حقّ حمدى بدين توصيف را هيچ موجود امرى وخلقي وحتّى جميع ممكنات أداء نتوانند نمود ، وكسى يا همهء مخلوقات را چيزى غير از عجز در حمد حقيقي نصيب نيست ؛ بنابراين ، اگر سخنى از حمد جميع موجودات كائنه بوصف تفصيلي رفته است ، مراد از آن ، حمد در مقابل اجمالي فردى وجامع كلّ آنها ميباشد ونه حقّ حمد تفصيلي كه جز خداوند متعال ، جميع مخلوق نيز از أداء آن عاجزند ؛ زيرا حمد هر مخلوقى مانند وجود وكمالات وأوصاف أو متناهي است ؛ وچنين حمدى براي محمود نامتناهى كفايت نخواهد كرد ، وبدين ملاحظه ثناء وحمد هر انساني كه كاملترين موجودات است اجمالي بوده ومجموعهء اين محامد نيز در مقام أداء حقّ حمد ، عبارت از جمع مجملات بوده واز حيث بيشمار بودن تعداد آنها بحقيقت حمد تفصيلي حقّ موصوف نخواهد گرديد ؛ اضافه‌تر اينكه كلّ ممكنات در قبال ذات حضرت حقتعالى ناتمام وناقصند ومجموعهء محامد ناقصان وناتمامان نيز ناقص وأبتر بوده وبتعبيرى عقلانى ؛ كلّ مخلوقات عالم يا جواهرند ويا أعراض ، ويا نفوس وعقول ، اعمّ از جزئي وكلّى ؛ وبهروجه حمد موجود جوهرين ، جوهر بوده وحمد عرضى هم عرض ونفسي وعقلي نيز نفساني وعقلانى است ؛ وذات حقتعالى از جميع اين موارد وأوصاف مبرّى ومنزّه ميباشد ؛ پس چه حمد فردبفرد ممكنات را اجمالي بدانيم وچه مجموعهء محامد آنان را از مصاديق تفصيلي محسوب داريم ؛ هيچيك از اجمال وتفصيل امكاني ، در مقابل حمد ذات حقتعالى بر ذات خود قابل قياس نبوده وچون محمود حقّانى در معرفت وشناخت حامدان نمىگنجد ؛ پس اظهار حمد وثناء آنان نيز همانند معرفت آنها\r\n\r\n","description":"","footnote":"","page_name":" 722 ","page_number":142},
  {"content":"\r\n\r\nناقص وأبتر بوده وبحقّ حمد الهى موصوف نميباشد ؛ ولذا هر حامدى محمود خود را در تحت حكومت اسمى از أسماء اللّه كه حامد مظهر آنست ثناء گفته ومجموعهء أعضاء عوالم مرسل ومقيّد ومجرّد ومادّى على الدّوام بحمدى تفصيلي دركارند ، كه اگرچه امكان دارد بلحاظ مدّت وعدّت لا يتناهى باشند ؛ ليكن از حيث شدّت متناهي بوده وبا همين نقص امكاني ، در اداى حمد حقيقي ذات باريتعالى قاصر بوده وهرچه در وجود وصفات وكمالات وجودي قاصر باشد ؛ مقصّر هم خواهد بود ومراد از مقصّر در موجودات امكاني در مقام قياس با حمد ذاتي حضرت حقّ است ، وگرنه حمد أنبياء ورسل وبويژه خاتم آنان وأوصياء معصومين عليهم السّلام از أفضل مصاديق حمد در شمار بوده واز جميع محامد موجودات امكاني برتر ووالاتر ميباشد ؛ ودر نتيجة اضافهء حمد بربّ العالمين از لحاظ حاجت ممكنات بصاحب وولىّ وسيّد ومالك ومنعم ومقوّم ومبقى وجاعل ومصلح ومعلّم وفاطر است كه جميع اين معاني وموارد وأوصاف در اسم ربّ موجود بوده وبسبب همين جامعيّت در شمول ومعناست كه ربّ در كريمهء مباركه بعالمين اضافه شده وعلاوة بر حكومت حقّه وجامع آن بر عالميان أمرى وخلقي ؛ براي هر مربوبى ، جايگزين اسمى از أسماء اللّه نيز ميباشد ، كه هر فردى از مخلوقات در تحت حكم ومظهريّت آن اسم الهى قرار دارند .\r\n\r\n","description":"","footnote":"","page_name":" 723 ","page_number":143},
  {"content":"\r\n . \r\n","description":"","footnote":"","page_name":" 724 ","page_number":144},
  {"content":"\r\n\r\n\r\nباب پنجم در تفسير الرَّحْمنِ الرَّحِيمِ\r\n\r\n","description":"","footnote":"","page_name":" 725 ","page_number":145},
  {"content":"\r\n\r\n\r\nفصل اوّل در تكرار يا عدم تكرار آيهء مزبور\r\nقرطبى - محمّد بن أحمد انصارى - در « الجامع لأحكام القرآن » گويد : چون خداوند تعالى نفس خود را به  « رَبِّ الْعالَمِينَ »  وصف كرد واين اتّصاف جنبهء ترهيبى داشت ؛ آنرا مقارن به  « الرَّحْمنِ الرَّحِيمِ »  كرد تا متضمّن معناى ترغيبى گردد ، وجامع صفات رهبت ورغبت شده وبداند كه :  « غافِرِ الذَّنْبِ وَقابِلِ التَّوْبِ ، شَدِيدِ الْعِقابِ ذِي الطَّوْلِ »  . امّا قرطبى دليل وجود رهبت در  « رَبِّ الْعالَمِينَ »  ورغبت را در  « الرَّحْمنِ الرَّحِيمِ »  بيان نكرده وديگران هم كه در تفسير آيهء مورد بحث ، اظهارنظر نموده‌اند ، چيزى در اين‌باره نگفته وننوشته‌اند .\r\nبنظر اين نويسنده ، رهبت در  رَبِّ الْعالَمِينَ ،  ميتواند مربوط بعدم أداء حمد وثناء حضرت حقتعالى باشد كه أغلب در جميع نعم وتفضّلات خداوند ، مورد غفلت متنعّمان واقع شده وكمتر بندگانى وجود دارند كه درهرحال ، چه در سرّاء وچه در ضرّاء ، بحمد وشكر الهى پرداخته ودر أداء اين فريضهء تعالى وفخيم درنگ نورزند ؛ ولذا هميشه اين دين بگردن آنان سنگينى ميكند وهرگز از عهدهء اين عهد برنخواهند آمد ، وبهمين ملاحظهء ترس از عدم أداء حقّ حمد است كه خداوند بزرگ پس از  رَبِّ الْعالَمِينَ  ، خود را بدو صفت بارز وبىنهايت مهمّ  الرَّحْمنِ  و  الرَّحِيمِ  موصوف داشت ، تا رغبت برحمانيّت ورحيميّت حقّ ؛ خاطر بندگان را از رهبت عدم أداء حمد استحقاقى حقّ رها كرده وبرحمت واسعهء الهى مستظهر گرداند ، وبدين مناسبت ؛ آيهء  الرَّحْمنِ الرَّحِيمِ ، *  دوبار در سورهء حمد نازل گرديده است ، والبتّه اين نظريّه در صورتي صحيح است ، كه بسملة را\r\n\r\n","description":"","footnote":"","page_name":" 726 ","page_number":146},
  {"content":"\r\n\r\nداخل وجزء سورهء حمد بدانيم ، وگرنه موافق رأى برخى از مفسّران وعلماء أهل سنّت وعامّه ، كه بسملة را جزء سوره ندانسته‌اند ، الرّحمان الرّحيم تكرارى نيست ؛ وحتّى جميع حكماء ومفسّران أهل معرفت اماميّه نيز آيهء مزبور را در سورهء حمد تكرارى نميدانند ؛ چنانكه بسملة را نيز در ابتداى هيچ سوره‌اى مكرّر ندانسته وبطوريكه در محلّ خود گفته آمد ، در هر سوره‌اى داراى مفهومي خاصّ آن ميباشد كه با سورهء ديگر فرق وتفاوت دارد . ابن كثير قرشي دمشقي در تفسير خود ، پس از نقل عبارت قرطبى گويد : « فالرّب فيه ترهيب والرّحمن الرّحيم ترغيب » امّا دليل ترهيب بودن ربّ را بيان نداشته است ؛ تا تكرار ظاهري رحمان ورحيم را دليل ترغيب بداند ؛ يعنى بندگان خدا از چه چيز ربّ بترسند تا برحمانيّت ورحيم بودن اللّه ترغيب شوند ؟ ؛ زيرا در معاني وموارد كاربرد ربّ كه تقريبا به هجده معنى مذكور افتاد ؛ هيچيك جنبهء ترهيبى ندارند ، تا تكرار رحمان ورحيم - طبق نظر آن مفسّران كه عقيدة بتكرار دارند - در معنى ترغيب نازل شده باشد .\r\nشيخ إسماعيل حقّى بروسوى ، در تفسير روح البيان ، شش وجه در تكرار آيهء  الرَّحْمنِ الرَّحِيمِ *  آورده است كه بذكر هريك وبحث وتحقيق در نظريّات مفسّران وأهل تأويل خواهيم پرداخت : 1 - رحمت در بسملة ذاتي ودر سورهء فاتحه دو صفت كمالى حقّ محسوبند . 2 - اينكه دانسته آيد كه تسميهء اللّه داخل وجزء سورهء فاتحه نيست ؛ زيرا اگر جزء فاتحه درشمار آيد ، اعادهء آن خالى از هر فايدتى است . 3 - اينكه كثرت ذكر اللّه ورحمان ورحيم بر بندگان خدا مندوب ومستحبّ است ، ولذا كسيكه خدا را دوست گيرد ، بكثرت ذكر وتسميهء أو خواهد پرداخت ؛ كه گفته‌اند : « من أحبّ شيئا أكثر ذكره » .\r\n4 - ذكر  الرَّحْمنِ الرَّحِيمِ  ؛ پس از  رَبِّ الْعالَمِينَ  ، دليل بر اينست كه ربوبيّت حضرت حقّ يا برحمانيّت ميباشد كه ضامن رزق دنياست ويا برحيميّت پروردگار است كه موجب غفران گناهان بندگانش در آخرت خواهد بود وبهمين دليل بعد از  الرَّحْمنِ الرَّحِيمِ  ، بذكر  مالِكِ يَوْمِ الدِّينِ  پرداخت ، تا مغفرت در عقبى ملحوظ گردد ؛ چنانكه رحمانيّت موجب رزق دنيوي بندگان خداست . 5 - حمد موجب رحمت الهى بوده ونخستين كسيكه بحمد حقّ آغاز نمود ، حضرت آدم صفى اللّه بود كه پس از عطسه‌اى گفت : « الحمد للّه » وبلافاصله پاسخ شنيد كه « يرحمك ربّك » ودانست كه با حمد برحمت الهى نائل خواهد آمد . 6 - تكرار رحمان ورحيم در سورهء حمد براي تعليل است ؛ زيرا ترتيب حمد بر أوصاف ياد شده ، أماره‌اى بر مأخذ آن است كه همان رحمان ورحيم باشد ، ودلالت\r\n\r\n","description":"","footnote":"","page_name":" 727 ","page_number":147},
  {"content":"\r\n\r\nايندو اسم بر مختار بودن وحضرت باريتعالى در احسان وإنعام بر مخلوق خود بوده وحضرت حقّ در احسان ، فاعل مختار است ونه فاعل موجب ؛ ودر اين معنى استيفاء أسباب استحقاق حمد از فيض ذات بربّ العالمين ونيز فيض كمالات ذاتي برحمان ورحيم است ، كه شامل رزق دنيوي ومغفرت اخروى بوده وفيض ثوابها از حيث لطف اوست ، وجزاى آخرت بلحاظ عدل پروردگار رحمان ورحيم ميباشد ؛ واز اين شش وجه ، ترتيب أوصاف سه‌گانهء ربّ ورحمان ورحيم براي خداوند متعال شناخته مىگردد ؛ وفرق بين رحمان ورحيم يا باختصاص رحمت حقّ باوّل است ويا بعموم رحمت أو از حيث نعمتهاى بيشمارش تحت حكومت اسم رحيم ؛ كه در نخستين يا اختصاص ، رحمانيّت خاصّ أو بوده وجنس آن از هيچ موجود ومخلوقى صادر نخواهد شد ، ودر صورت دوّم ، يا رحيم بودن حقّ در نعمت واحسان وعفو ومغفرت ، از بندگانش نيز صادر ميگردد .\r\nاز حكماء جليل القدر شيعه - لازال راياتهم مهتزّة - فيلسوف نحرير ومتفكّر كبير صدر المتألّهين شيرازي عليه الرّحمة والرّضوان ، در تفسير خود ، ذكر ثاني الرّحمان الرّحيم را براي مبالغه وتأكيد در رحمت الهى دانسته وگويد : « آية قد مضى تفسيرها وانّما وقع ذكرها ثانيا للمبالغة والتّأكيد ، أو لأنّ في الأوّل ذكر الالهيّة ، فوصل بذكر النّعم الّتى بها يستحقّ العبادة وهيهنا ذكر الحمد فوصله بذكر ما يستحقّ به الحمد والشّكر على النّعم ، فليس فيه التّكرار » يعنى  الرَّحْمنِ الرَّحِيمِ  آيه‌ايست كه تفسير آن گذشت ، وهمانا ذكر ويادآورى دوّمين بار آن ، براي مبالغه در اهميّت وشأن آية وتأكيد در كريمهء مزبور از حيث عظمت در معنى است ؛ كه بدين لحاظ شايستهء يادآورى ميباشد ؛ يا اينكه در  الرَّحْمنِ الرَّحِيمِ  اوّل بذكر الوهيّت پرداخته آمد وبالمآل بذكر نعمتهايى رسيد كه خداوند تعالى بدان نعم مستحقّ عبادت است ؛ ودر ذكر دوّم سخن از حمد ربّ العالمين درميان است وحضرت حقّ استحقاق حمد وشكرگزارى را بر انعام واحسان خود داشته ؛ وبالنّتيجه تكرارى در ذكر ثاني آية ، معنى ومورد ندارد .\r\nشادروان ، آية اللّه سيّد محمّد كاظم عصّار تهرانى ، حكيم دانشمند ، نظريّهء ملّا صدراى شيرازي را مخدوش دانسته وعقيدة دارد كه مبالغه وتأكيد در كتاب الهى معنى وموردى نداشته وممكن هم نيست ؛ ودر اثبات قول خود بگفتهء ابن عربى استشهاد كرده كه گويد : « از جرأتهاى پر خطر براي بشر ، حمل نمودن كلام الهى است ؛ بر مجرّد تكرار\r\nو \r\n","description":"","footnote":"","page_name":" 728 ","page_number":148},
  {"content":"\r\n\r\nمبالغه » ولذا ذكر ثاني آية ، استحقاق عبادت حقّ را ايجاب نميكند ؛ امّا خلل در وجه دوّم يا أوصاف موجب استحقاق حمد وشكر بر نعمت نيز قابل خدشه بوده وبدو طريق مخدوش بنظر ميرسد : يكى اينكه قبلا بايد از خارج ثابت شده باشد ؛ صفاتى كه مقتضى استحقاق عبادت است ، عين همان صفاتى ميباشد كه موجب استحقاق حمد وشكر است واين مقدّمهء قبلي در خارج از مبحث معلوم ومبرهن نيست . ديگر اينكه استحقاق عبادت ، ذاتي حضرت حقّ ميباشد ؛ اعمّ از اينكه احسان كند يا خلاف آنرا بنمايد ؛ برخلاف حمد وشكر كه مولود احسان وانعامند وبدون ايندو موجود نگردند ؛ مگر بمقرّبان وأوحدىّ از بندگان بزرگ وموحّد أو كه قبلهء حمد آنان تنها احسان وإنعام نيست وحضرت حقّ را بالذّات مصدر حمد ميدانند . بنابراين ، ذكر رحمان ورحيم از نظر اين حكيم وفيلسوف عظيم - عصّار تهرانى ، لواسانى أصل - پس از حمد  رَبِّ الْعالَمِينَ  لازم وحتمي است ، در صورتيكه طبق نظر ملّا صدرا عليه الرّحمة ؛ استحقاق عبادت الهى ذاتي أو نبوده ومشعر بر دو صفت احسان وانعام است ودر نتيجة عرضى محسوبست ؛ وبعبارت ديگر اينكه ذات حقتعالى بواسطهء احسان وانعام ؛ مستحقّ معبود بودن است ؛ برحسب قواعد بلاغت مردود ميباشد .\r\nسپس آية اللّه عظيم الشأن عصّار تهرانى ، آوردن  الرَّحْمنِ الرَّحِيمِ  را تكرار دانسته ، وعلّت آنرا در دو امر بيان ميكند كه بطور خلاصه چنين است :\r\n1 - كلّيهء وجود وكمالات وجودي هرچيزى از ابتداء تا انتهاء ، واعمّ از كمالات اوّليه وثانويّه از حضرات أسماء رحمن ورحيم بوده ، وهر أمر يا چيزى بوسيلهء ايندو صفت بوجود وكمالات خود ميرسد ، ولذا تكرار آن اشاره بدين معنى است كه حمد مولود انعام واحسان بوده وايندو نيز بنوبهء خود موجد حمد وشكر واز توابع دو اسم مزبور ميباشند ؛ زيرا رحمت حقّ بر غضب أو سابق است ووجود عالم وكلّ هستى منوط بدان بوده واگر ايندو اسم نبود ، وجود وكمالات آن معنى نداشت . پس اسم رحمن تالي اللّه بوده ودر حيطه وسعة واحتواء بر جميع أسماء وصفات همانند آنست .\r\n2 - دو اسم رحمان ورحيم در بسملة صفت اللّه محسوبند ؛ در صورتيكه در سورهء حمد ، صفت ذات ميباشند ؛ بدين معنى كه رحمت رحماني ورحيمى هم براي ذات است وهم اسم ودر سورهء الرّحمن ، آيهء :  تَبارَكَ اسْمُ رَبِّكَ ذِي الْجَلالِ وَالْإِكْرامِ  بدين نظر اشاره شده است ، زيرا ربّ در اين كريمه داراى دو صفت جلال واكرام ميباشد ، واز\r\n\r\n","description":"","footnote":"","page_name":" 729 ","page_number":149},
  {"content":"\r\n\r\nآنجلال وكرامتي بهره‌ور است كه اسم اللّه واجد آن بوده ، ودر نتيجة غرض از تكرار دو اسم رحمن ورحيم اينستكه بدانيم رحمت بالذّات براي حضرت الهى ثابت است ، وبراي خلق وممكنات كه مجالي أسماء ومظاهر صفاتند ، بالعرض بوده وهرچه وجود وكمالات آن شديد وقويتر باشد ، بهرهء أو از رحمت مزبور بيشتر است ؛ چنانكه حضرت رسول أكرم به رحمة للعالمين موصوف ومخصوص ميباشد ، ولذا خصّصت به فاتحة الكتاب ، وايندو دليل بر تكرار رحمان ورحيم در سورهء امّ القرآن است .\r\nپيش از اينكه اين نويسنده بتفسير سورهء حمد يا فاتحه الكتاب پردازد ، در حاشيهء تفسير مرحوم عصّار نوشته بودم : « لأنّه خليفة الأسماء وحقيقته عين الاستواء على العرش ، ولهذا يقال بالعرش ، عرش الرّحمن » يعنى رحمن خليفهء أسماء اللّه بوده وحقيقت آن عين استواء بر عرش ميباشد وبهمين دليل عرش را بعرش الرّحمن تسميه كرده‌اند . برخى از أهل نظر را عقيدة بر اينستكه : رحمان ورحيم را دوگونه ظهور وتجلّى است ، وبتعبير ديگر رحمن ظهور ذات حقّ در فيض أقدس وأحديّت است ورحيم در فيض مقدّس ووجودات خارجي ، وهردو از تعيّنات مشيّت الهى بوده ومشيّت نيز جلوهء ذات ميباشد ودر نتيجة رحمن ورحيم در بسملة هردو اسم ذاتند ودر متن سورهء حمد وپس از  رَبِّ الْعالَمِينَ ،  هردو از صفات فعلى حقّند ؛ چنانكه كرائم الهى نيز ايندو صفت ذاتي وفعلى را اثبات ميكنند ؛ ودر اينصورت ديگر آيهء  الرَّحْمنِ الرَّحِيمِ  ، پس از حمدله ، تكرارى نبوده واگرچه بيك لفظند ؛ ليكن بدو ظهور وتجلّى ومعنى آمده‌اند ؛ بنابراين ، اوّلى ذاتي ودوّمى از صفات فعلى الهى است ؛ كه متعلّق به أعيان خارجي وعالم تكوين ميباشد ولذا نزول دوبارهء آن از مصاديق تكرار نبوده وبهمين دليل وجوه ششگانهء تكرار ، مورد كاربردى ندارد ، وهمين حكم در پيرامون ديگر قائلان بتكرار هم جائز است .\r\nاز طرف ديگر بايد دانست كه  رَبِّ الْعالَمِينَ  يكى از فروع وشعبه‌هاى اسم اللّه است ، وبهمين مناسبت قلمرو ومعناى رحمان ورحيم در بسملة وپس از آيهء  الْحَمْدُ لِلَّهِ رَبِّ الْعالَمِينَ  ، متفاوت بوده وبتعبير ديگر بدانگونه كه اسم جامع اللّه در بسملة از كلّيت واطلاقى خاصّ بهره‌مند ميباشد ؛ معنى رحمان ورحيم در آن نيز از همان خصيصه برخوردار بوده وايندو از تعيّنات اسم جامع اللّه ميباشند ؛ ليكن رحمان ورحيم پس از  رَبِّ الْعالَمِينَ  از قلمرو وسلطنت اسم ربّ بهره‌ورند ، وبهمين دليل از تعيّنى ممتاز مايه گرفته وهريك از دو اسم مزبور در مقام اضافهء به اللّه ويا ربّ ، از همان امتياز وتعيّن\r\n\r\n","description":"","footnote":"","page_name":" 730 ","page_number":150},
  {"content":"\r\n\r\nمضاف اليه خود برخوردار خواهند بود ؛ وهرگز داراى معنايى تكرارى نميباشند ؛ چنانكه هيچ دو آيهء همانندى در كلام اللّه تكرارپذير نبوده وهريك در محلّ نزول خود بمعنايى خاصّ همان محلّ بكار رفته است ؛ ولذا رحمان ورحيم در بسملة وحمدله يكى نبوده وحتّى بمنظور مبالغه وتأكيد هم استعمال نشده‌اند ؛ چنانكه هيچ كلمهء تكويني در كتاب وجود هم تكرار نشده وهمچنين در كتاب تدوينى هم تكرار نخواهد شد ، وبرخى عقيدة دارند كه اسم رحمان ورحيم در بسملة صفت اللّه بوده ، وبدين معنى است كه آغاز ميكنم بنام خداوند رحمان ورحيم ؛ وبا اين معنى ايندو صفت ذاتند وصفات ذاتي حقّ عين ذات محسوبند ، ولذا رحمان خليفة الأسماء بوده وپس از اسم جامع اللّه ، نسبت به أسماء ديگر از اطلاق وكلّيت بيشترى بهره‌مند ميباشد ، ودر كريمهء :  قُلِ ادْعُوا اللَّهَ ، أَوِ ادْعُوا الرَّحْمنَ ، أَيًّا ما تَدْعُوا ، فَلَهُ الْأَسْماءُ الْحُسْنى  دلالت بر آن دارد ؛ وبالمآل رحمان ورحيم پس از حمدله ، از تعيّنات وشؤون اسم ربّند ؛ در صورتيكه در بسملة از قلمرو ، وسلطنتى بسيار نافذ وشاملتر برخوردار بوده ونسبت ايندو كاربرد در بسملة وحمدله ، از اهميّت وكمال ووجههء وجودي ومظهريّت متفاوت دو اسم اللّه وربّ بهره‌مند ميباشند ، ودر نتيجة بهمان اندازه كه رحمت رحماني از حيث سريان وتقوّم وجودي كلّ ممكنات در بسملة اهميّت دارد ؛ در مقام تعيّن ربّ كه اسمى از أسماء اللّه محسوب است ، از خصيصهء تعيّن وشأن همين اسم برخوردار بوده وبدين دليل با أسماء ديگر الهى نيز از همان قلمرو سلطنت وتعيّن اسم مذكور بهره‌مند ميباشد وفىالمثل در كريمهء :  « أَنَّ اللَّهَ رَؤُفٌ رَحِيمٌ »  ويا  « التَّوَّابُ الرَّحِيمُ » *  ويا  « غَفُورٌ رَحِيمٌ » *  ويا  « هُوَ الْعَزِيزُ الرَّحِيمُ » *  وغيره ، داراى تعيّن ويژهء هريك از أسماء مزبور ميباشد ؛ ونيز در كريمهء  « عالِمُ الْغَيْبِ وَالشَّهادَةِ هُوَ الرَّحْمنُ الرَّحِيمُ »  وآياتي از اين قبيل در قرآن حكيم ؛ همگى دلالت بر تفاوت معاني هريك از كاربرد دو اسم ياد شده داشته وهرگز داراى معنايى واحد ومكرّر نميباشند ؛ پس تبعيّت هريك از ايندو اسم از أسامي متبوع خود ، امرى مسلّم ويقيني است .\r\n\r\n","description":"","footnote":"","page_name":" 731 ","page_number":151},
  {"content":"\r\n\r\n\r\nفصل دوّم ادلّهء عقلي ونقلي در صفات فعل بودن رحمن ورحيم پس از حمدله\r\n\r\nمقدّمه :\r\nچون رحمان خليفة الأسماء بوده وبتعبير ديگر هر اسمى در مظهر ومجلاى خود ربّى مختصّ بدان است ؛ جميع أسماء نيز در اسم جامع اللّه فراهمند ولذا رحمان تالي اسم اللّه ميباشد ودر نتيجة اسم رحمان ، ربّ الأسماء ويا ربّ الأرباب بوده وجميع مربوبين هر اسمى در تحت حكم اسم الرّحمن واقع است . پس با توجّه بدينكه اسم ومسمّى عين يكديگرند واللّه جامع كلّ مراتب وجود وموجودات ميباشد ؛ رحمان هم كه تالي تلو اللّه بوده ودر دلالت بر وجود ، خليفهء آن ميباشد ؛ واز سوى ديگر اسم رحيم نيز اختصاص بتفصيل حكم وجود واظهار تعيّنات در كلّ موجودات را واجد است ؛ ميتوان بعبارتي ديگر رحيم را مندرج در رحمان دانست ؛ بالمآل هم از وجهي أصل وجود وحقيقت آن در ظهور از شؤون اسم رحمان است وهم از وجه ديگر ، كه عبارت از اختصاص هر اسمى در حكومت وظهور ميباشد ، رحمان ميتواند بجاى هر اسمى از أسماء اللّه كه ربّ مربوبين خود است ، تجلّى كرده وبدانگونه كه ربّ الأسماء يا ربّ الأرباب ميباشد ؛ بجاى آنها هم در مظاهر ومجالي هريك ظهور نموده ودر جميع مراتب وجود وتفصيلات احكام أسماء واقع گردد وجمعا وفردا در اجراء رياست فائقه وعاليهء خود تجلّى كند وبصدق كريمه وآيهء وافى هدايهء :  قُلِ ادْعُوا اللَّهَ ، أَوِ ادْعُوا الرَّحْمنَ أَيًّا ما تَدْعُوا ، فَلَهُ الْأَسْماءُ الْحُسْنى  چه اللّه وچه رحمن هريك را بخوانيم وبرگزينيم ، از وجهي عين ديگرى بوده واز وجه ديگر كه همان خليفه ومستخلف عنه باشد ، غير از آن است ؛ ليكن هرگونه رياستى كه اللّه بر باقي أسماء خود دارد ، همانرا برحمن نيز داده\r\nو \r\n","description":"","footnote":"","page_name":" 732 ","page_number":152},
  {"content":"\r\n\r\nدر حقيقت رحمان تالي وخليفهء اللّه در جميع مراتب وجود واحكام وتفصيلات آن ميباشد . با توجّه بدين مقدّمه ؛ بايد متوجّه وملتفت بود كه اگر اسم رحمان ورحيم كه موجب وجود وتفصيل آنند ، پس از اسم اللّه آيند ، از صفات ذات بوده واز صفات فعلى حقّ درشمار نخواهند بود ؛ ودر هر مورد كه در مقام بسط وجود حقّ وبا ايجاد ومراتب تفصيل احكام وشؤون وجود در ممكنات باشند ؛ چون اظهار تعيّنات در موجودات امكاني بدون ظهور اللّه در تحت حكومت أسماء رحمان ورحيم ممتنع است ؛ بهمين دليل دو اسم رحمن ورحيم از جنبهء وجود وايجاد ، ظواهر فعل حضرت حقتعالى در مجالي امكان ومظاهر ممكناتند ولاجرم در مورد نخست يا وجود ، ذاتي ودر مورد دوّم يا ايجاد فعلى ميباشند ؛ بويژه كه كاربرد ايندو در بسملة وحمدله دليلي واضح بر صحّت اين نظريّه بوده ودر بسملة پس از اللّه آمده‌اند ودر حمدله بعد از  رَبِّ الْعالَمِينَ ،  و  رَبِّ الْعالَمِينَ  بمعناى ربّ الأسماء ميباشد ، زيرا ربّ دو عالم ابداع واختراع ويا مجرّد ومادّى ويا مرسل ومقيّد كه شامل جبروت وملكوت وناسوت ميباشند ؛ عين حقيقت اللّه بوده وباصطلاح ديگر تالي تلو وخليفه‌ايست كه جميع احكام مستخلف عنه در آن فرآهم آمده وظهورى تمام از تجلّى مشيّت اللّه وبلكه تعيّنات آن در مجالي ممكنات درشمارند ؛ پس اگر وصول احسان وانعام خداوندى را بخلق مجرّد ومادّى خود ، طبق نظريّهء حكماء راسخ وعرفاء شامخ بدو طريق : يكى ترتيب أسباب وسلسلهء مراتب ووسايط وشروط ، وديگرى مرتبهء رفع وسايط وأسباب دانيم ؛ از نخستين بسبب‌سازى واز دوّمين بسبب‌سوزى اصطلاح شده ومولانا جلال الدّين بلخى صاحب مثنوى معنوي در اين معنى سروده است :\r\n در خرابى ، گنجها پنهان كند * خار را ، گل ؛ جسمها را ، جان كند \r\n آن گمان‌انگيز را ، سازد يقين * مهرها انگيزد از أسباب كين \r\n پرورد در آتش ، إبراهيم را * ايمنىّ روح سازد ، بيم را \r\n از سبب‌سازيش ، من سوداييم * وز سبب‌سوزيش ، سوفسطاييم \r\n در سبب‌سازيش ، سرگردان شدم * وز سبب‌سوزيش هم ، حيران شدم \r\nامّا مراد از صفت فعل بودن واسم رحمن ورحيم ؛ در صورتي است كه ايندو مثمر حمد وشكر بوده وحمد وشكر نيز از توابع رحمن ورحيم درشمار آيند ؛ وبهمين مناسبت است كه رحمت خداوندى سابق بر غضب أو ميباشد ؛ زيرا اگر خلاف اين بود ، نه\r\n\r\n","description":"","footnote":"","page_name":" 733 ","page_number":153},
  {"content":"\r\n\r\nوجود أكوان تحقّق مىيافت ونه ايجادى صورت ميگرفت ونه اسم منعم ومحسن ونظاير ايندو مانند رؤوف وعفوّ وغفور وكريم وودود وحفيظ وباسط وغيره ، ظهور مىيافتند ؛ ودر نتيجة اسم رحمان از حيث ذاتي ؛ تالي تلو اسم اللّه واقع نشده ودر حيطه وحكم وتعلّق وجمعيّت فراگير نبود ؛ وبالمآل هرگز اعتبارات متعيّنهء آن ، در قوابل وآثار نيز محقّق نميگشت ؛ وبالآخرة ظهور رحمانيّت وبه تبعيّت از آن رحيميّت ؛ اگر عين وجود مطلق ومنبسط بر ماهيّات از حيث وجود وظهور احكام آنها باشد ، جامع هردو صفت ذاتي وفعلى حضرت حقّند ؛ واگر اعتبار ايندو در مراتب وجودي ممكنات وظهور آثار وقوابل واحكام وشؤون آنها درشمار آيد ؛ صرفا صفت فعل بوده ودر اينصورت رحمت شامل وجودي وايجادى ايندو صفت ، عبارت از نود ونه رحمت ديگر است كه در هر اسمى از أسماء اللّه وجود دارند ؛ وبتعبيرى ديگر نسبتي جامع از نسبتهاى رحمت الهى كه در همهء أسماء ميباشد ، در موطني جامع يا رحمت رحماني وربّ الأسماء موجود بوده وتجلّى حقّ در حكم جميع أسمائي كه در اين موطن است ؛ در هرحال ووقت ومواطن ظهور ومجالي بروز برحسب قابليّات واحكام مراتب مختصّ بهريك ؛ از طريق اسم تالي اللّه يا خليفة الأسماء تحقّق مىپذيرد ، وكرائم قرآني وآيات فرقانى هم اين معنى را بوضوح وبلاغتى كامل اثبات ميكنند ، كه در اين مبحث بذكر برخى از موارد آن اشاره‌اى صريحتر از تصريح خواهيم داشت .\r\nپس هيچ اسمى از أسماء اللّه نيست ، مگر اينكه حكمي از رحمت مختصّهء بدان ، در همان اسم موجود است وچون رحمان ربّ الأسماء وخليفهء آنها بوده وتالي تلو اللّه ميباشد ؛ بنابراين ، جميع رحمتهاى مزبور در اسم رحمن موجود است واز آنجمله رحمت رحيمى كه هم از طريق رحمان ظاهر ميگردد ، وهم بطور مستقلّ از نفس خود ؛ ودر تعبيرى بهتر وتحقيقى تمامتر بايد گفت : حكم رحمت سارى در مراتب أسماء اللّه را اگر در مرتبهء جمع واوّليّت ، يا أحديّت الجمع ملاحظه كنيم ، حكم غالب ومغلوبى آنها راجع بهمين مرتبهء جمعى وأحدى است ؛ ليكن اگر نسبت تفصيلي وحكم هريكرا از حيث همان أحديّت وجمعيّت در اعتبار آوريم ، غالب بودن آن منظور است ، ودر صورتيكه از حيث نسبتهاى جزئي در مراتب متعيّنه ومتفرّع گرديدن رحمت واسعه را در هر اسمى اراده كنيم ، هم غالب وهم مغلوب وهم حاكم وهم محكوم بوده ، وموحّد محقّق خواهد دانست كه جميع صفات وافعال وآثار واحكام منسوب بممكنات ، از\r\n\r\n","description":"","footnote":"","page_name":" 734 ","page_number":154},
  {"content":"\r\n\r\nحضرت حقّ صادر گرديده وبظهور در دو اسم رحمان ورحيم بكل أكوان وموجودات تسرّى يافته وبالمآل هم جميع آنها عائد بحضرت حقّ خواهند شد وبعبارت ديگر جميع حضرات ظهور وبطون وجمع ، كه برحمتهاى ظاهري وباطني وجمعى موسومند ، در موطن غيب ذات الهى فراهمند .\r\nامّا كرائم قرآني نازل در موارد ذاتي وصفت فعل بودن دو اسم رحمن ورحيم ، عبارتند از :  « وَإِلهُكُمْ إِلهٌ واحِدٌ لا إِلهَ إِلَّا هُوَ الرَّحْمنُ الرَّحِيمُ »  كه رحمت رحمان ورحيم دو صفت ذاتي براي اله ميباشند ؛ وهمچنين است آيهء مباركهء :  « إِذا تُتْلى عَلَيْهِمْ آياتُ الرَّحْمنِ خَرُّوا سُجَّداً وَبُكِيًّا »  زيرا رحمن در اين كريمه ، جانشين اسم اللّه بوده ، بويژه كه خرّوا وسجّدا مؤيد اين معنى است ؛ ونيز در آيهء :  « وَما يَنْبَغِي لِلرَّحْمنِ أَنْ يَتَّخِذَ وَلَداً »  كه اتّخاذ ولد طبق كريمهء نازله در سورهء توحيد  « لَمْ يَلِدْ وَلَمْ يُولَدْ »  براي اللّه است كه خليفه وتالي آن رحمن ميباشد ؛ ونسبت ولد برحمن عين همين نسبت به اللّه بوده ودر آيهء ديگر نيز همين مورد آمده :  وَقالُوا اتَّخَذَ الرَّحْمنُ وَلَداً  -  أَنْ دَعَوْا لِلرَّحْمنِ وَلَداً  مؤيّد ذاتي بودن صفت رحمت رحماني براي حضرت حقتعالى است ؛ ونيز كريمهء :  يَوْمَئِذٍ لا تَنْفَعُ الشَّفاعَةُ إِلَّا مَنْ أَذِنَ لَهُ الرَّحْمنُ  و  « إِذا قِيلَ لَهُمُ اسْجُدُوا لِلرَّحْمنِ »  و  « مِنْ دُونِ الرَّحْمنِ آلِهَةً يُعْبَدُونَ »  و  « عالِمُ الْغَيْبِ وَالشَّهادَةِ هُوَ الرَّحْمنُ الرَّحِيمُ »  و  « ما تَرى فِي خَلْقِ الرَّحْمنِ مِنْ تَفاوُتٍ »  وآياتي ديگر كه همهء آنها دلالت بر ذاتي بودن صفت رحمت رحماني ورحيمى براي خداوند يكتا دارند وچون نحوهء كاربرد اسم رحمن ورحيم در آن آيات بوضوح وافى وظهور كافى دلالت بر ذاتي بودن اين اسم براي اللّه - جلّ جلاله - دارد ؛ بنابراين ، از توضيح بيشتر هريك بلحاظ اختصار در كلام خوددارى شد .\r\nامّا مواردى ديگر از آيات قرآني وكرائم الهى يافت ميشود كه دلالت بيّن وكامل بر صفت فعل بودن رحمت در دو اسم رحمن ورحيم دارند ، كه برحسب ايجاز واز باب ايجاد اطمينان بتعدّد آيات مزبور ، به برخى از آنها استشهاد ميگردد ، از جمله :  « يا أَبَتِ لا تَعْبُدِ الشَّيْطانَ إِنَّ الشَّيْطانَ كانَ لِلرَّحْمنِ عَصِيًّا »  كه شيطان مظهر اسم المضلّ در انسان بوده ورحمن بمعنى صفت فعل ، موجب هدايت در آدمي است ؛ وبهمين دليل كه إبليس يا أب الشّياطين گفت :  « فَبِعِزَّتِكَ لَأُغْوِيَنَّهُمْ أَجْمَعِينَ »  فعل غوايت وإضلال منسوب بدو بوده ورحمن بصفت فعل هدايت در مقابل آنست ؛ ودر كريمهء ديگر :  « قُلْ مَنْ كانَ فِي الضَّلالَةِ فَلْيَمْدُدْ لَهُ الرَّحْمنُ مَدًّا »  كه مؤيّد آيهء فوق در فعل ضلالت براي مضلّ وهدايت\r\n\r\n","description":"","footnote":"","page_name":" 735 ","page_number":155},
  {"content":"\r\n\r\nبراي رحمن ميباشد ، وآيهء ديگر :  « إِنَّ الَّذِينَ آمَنُوا وَعَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا »  و  « مَنْ يَعْشُ عَنْ ذِكْرِ الرَّحْمنِ ، نُقَيِّضْ لَهُ شَيْطاناً فَهُوَ لَهُ قَرِينٌ »  كه هريك دلالتى وافى در فعلى بودن صفت رحمت در رحمن دارند وبا دقّت در مفادّ هر آية ؛ حاجتي بتفسير وتوضيح بيشتر نيست .\r\nدر خاتمه بايد دانستكه برخى از آيات نيز در هردو صفت ذاتي وفعلى در دو اسم رحمن ورحيم دلالت مشترك دارند كه در اين مبحث به برخى از آنها استشهاد ميشود ، مانند :  « وَرَحْمَتِي وَسِعَتْ كُلَّ شَيْءٍ »  و  قُلِ ادْعُوا اللَّهَ أَوِ ادْعُوا الرَّحْمنَ  و  « اسْتَغْفِرُوا اللَّهَ ، إِنَّ اللَّهَ غَفُورٌ رَحِيمٌ » *  و  « اتَّقُوا اللَّهَ إِنَّ اللَّهَ غَفُورٌ رَحِيمٌ »  .\r\n\r\n","description":"","footnote":"","page_name":" 736 ","page_number":156},
  {"content":"\r\n\r\n\r\nباب ششم در تفسير مالِكِ يَوْمِ الدِّينِ\r\n\r\n","description":"","footnote":"","page_name":" 737 ","page_number":157},
  {"content":"\r\n\r\n\r\nفصل اوّل در معنى لغوى مالك وملك\r\nمالك ، بر وزن فاعل ومانند ظاهر وقابل ، از ملك است وچنانكه در كريمهء قرآني نازل آمده :  « قُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَتَنْزِعُ الْمُلْكَ مِمَّنْ تَشاءُ »  واگرچه هر دارندهء ملكي را ميتوان مالك آن دانست ؛ ليكن فىالحقيقه بايد ملك واقعي وحقّانى را بر وجه دائم وبدون زوال از آن خداوند تعالى دانست ؛ وبهمين دليل در آيهء الهى ناظر بدين معنى فرمايد :   « لَهُ الْمُلْكُ وَلَهُ الْحَمْدُ »   ومعنى مالك اينستكه چيزى را بحكم قانون يا عرف وشرع صاحب گرديده ودر ضبط خود درآورده وبالمآل متصرّف آن شد ؛ ليكن بر وجه حقّ ونه از طريق باطل وعدوان ، واين امر يا بتصرّف صحيح در مال بدون صاحب ومتصرّف است ويا بر وفق قوانين شرع وعرف از راه بيع ووراثت وأمثال آن ميباشد ؛ وملك با كسر اوّل مانند جنس است براي ملك بضمّ ميم ؛ ودر نتيجة هر ملكي را ميتوان ملك با كسر ميم دانست ؛ امّا هر ملكي ، ملك نيست وبمعنى مالك نفس خود در ضرر ونفع وأموري ديگر بودن ويا در چيزى تسلّط داشتن ، مانند :\r\n « لِمَنِ الْمُلْكُ الْيَوْمَ ؟ ، لِلَّهِ الْواحِدِ الْقَهَّارِ »  هم بكار رفته است ، وصاحب ملك وملك وتملّك ، يا درآوردن چيزى در تحت سلطهء مالكيّت وداراى برده وكنيز شدن ، ومملوك قرار دادن آدميان از موارد كاربرد آنست ؛ وكريمهء : ولله الملك والملكوت بهردو مورد ملك وملك ناظر بوده ، ومليك مقتدر نيز چنين است ؛ واز باب مجاز گويند :\r\n« ملك المرأة » يعنى بزوجيّت درآورد زنرا ، و « املكها ، أي زوّجها » ومالك أمرى شدن ، يعنى بر آن مستولى گرديدن وحتّى مالك بر حالات نفساني خود بودن هم ؛ يكى از\r\n\r\n","description":"","footnote":"","page_name":" 738 ","page_number":158},
  {"content":"\r\n\r\nمعاني مالكيّت آمده ، چنانكه گويند : « ملك نفسه عند الغضب » وملاك چيزى يعنى ضابطهء وقوام آن ؛ ودر وسط راهى راندن يا اختصاصى قرار دادن آن هم بمعنى ملكيّت وملك شناختن آمده ودر دست گرفتن چيزى بنابر قاعدهء يد ونيز ملك يمين يا تملّك أسيران جنگى وبويژه زنان ؛ ونهادن حائط وديوار بر زمين وباغ براي جلوگيرى از مالكيّت وتصرّف غير بكار ميرود ؛ وقرائت  مالِكِ يَوْمِ الدِّينِ  منسوب بعبد اللّه بن عبّاس بوده وبدين معنى ، هيچ ملكي نيست كه مالك اصلى وحقيقي آن خداى نباشد ؛ ليكن مالكيّت املاك دنيوي از باب مجاز بغير خدا تعلّق دارد ؛ در صورتيكه مالكيّت يوم الدّين مجازى نبوده وحقيقي است ؛ پس مالكيّت آن اختصاص بحضرت حقّ داشته وكريمهء :\r\n « لِمَنِ الْمُلْكُ الْيَوْمَ »  يعنى اين روز كه قيامت كبرى ميباشد از چه كسى بوده ومالك آن كيست ؟ ، پس از هيچ موجودى ندايى بر نميشود ؛ بجز خود خدا كه ميگويد :  « لِلَّهِ الْواحِدِ الْقَهَّارِ »  واين نداى الهى ، نداى كلّ أسماء وصفات ومخلوقات خلقي وامرى بوده ، وبا توجّه بدينكه در كريمهء مزبور  « الْمُلْكُ »  آمده ونه « الملك » پس مالك بر وزن فاعل ، صاحب آنست ونه ملك يا سلطان داراى سياست وسلطنت وشاهى ، ولذا در پاسخ كريمهء مزبور بايد گفت : « مالكه اللّه تعالى » ونه ملكه اللّه . بنابراين ، مالك يوم البعث والجزاء ، كسى جز خداوند متعال نبوده وبهمين دليل كسانيكه كريمهء مزبور را مالك خوانده‌اند ، بوجوهى استدلال كرده وگفته‌اند : در مالك نسبت به ملك الفي اضافه وجود دارد كه طبق قاعدهء : « كثرة المباني تدلّ على كثرة المعاني » معنى آن بيش از ملك ميباشد ؛ ديگر اينكه پادشاهان بسيارى در قيامت محشور ميگردند ؛ ليكن مالك حقيقي بجز خدا نيست ؛ وسه ديگر اينكه مالك گاهى ملك است وگاه ديگر نيست ؛ وملك نيز چنين بوده ، ولى مالكيّت بهروجه سبب اطلاق در تصرّف بوده ، وبهروجه أولى از ملك ميباشد ؛ زيرا ملك يا شاه بدون اجازهء مالك نميتواند در ملك أو اقامهء نماز كند ويا تصرّفاتى ديگر بنمايد ، وچهارم اينكه ملك ، شاه رعيّت است ومالك دارندهء عبد يا برده وكنيز وحال برده پست‌تر از رعيّت بوده ودر اينصورت مالك بايد بر عبيد خود تسلّط بيشترى نسبت بشاه داشته باشد ولازمهء اين سلطه ، قهر است كه در شاه لزومى ندارد .\r\nپنجم اينكه رعيّت بميل خود ميتواند از تحت سلطهء شاه خارج گردد وبمملكتى ديگر كوچ ودر آن أقامت كند ؛ وحال اينكه عبيد وبرده نسبت بمالك خود نميتواند چنين كند ؛ وداراى اختياري نيست ؛ زيرا برده ، مملوك است ومالك ، صاحب أو بوده وقهرا\r\n\r\n","description":"","footnote":"","page_name":" 739 ","page_number":159},
  {"content":"\r\n\r\nبر مملوك خود داراى استيلاء ميباشد ؛ كه لازمهء مالكيّت است ؛ پس مالك كاملتر از ملك بوده وآخرين دليل اينكه بر ملك رعايت حال رعيّت واجب است ؛ وحديث نبوي : « كلّكم راع وكلّكم مسؤول عن رعيّته » دليل بر آنست ؛ در صورتيكه خدمت رعيّت بر ملك واجب نيست ؛ امّا خدمت مملوك يا عبد وبرده بر مالك خود واجب بوده ودر هيچ امرى جز به اجازهء مولاي خود استقلالي ندارد وعلاوه‌بر اينها ؛ قضاء وامامت مسجد وشهادت هم از أو صحيح نبوده واگر مالك أو قصد سفر كند ، عبد وبردهء أو نيز بايد سفر كند ، مگر اينكه مالك أو اجازهء سفر ندهد ؛ واگر صاحب عبد در هرجا قصد أقامت كند ، عبد وبرده هم بايد در همانجا أقامت نمايد ، وبالمآل انقياد وتسليم وخضوع در مملوك نسبت بمالك خود بيش از رعيّت است نسبت بملك يا شاه وبهمين دليل مالك كاملتر از ملك بوده و  مالِكِ يَوْمِ الدِّينِ  از وجوهى گوناگون برتر وبهتر از ملك ميباشد .\r\nبعضي ملك را عبارت از قدرت شرعي خاصّ بر أشياء دانسته وملك را قدرت حسّى عام شناسند ؛ وبدين ملاحظه ملك بضمّ ميم را مقتضى عموم وملك بكسر آنرا مؤدّى بخصوص دانسته وصاحب كشّاف گويد : « بالضّم يعمّ وبالكسر يخصّ » وملك را خبر دهنده از قدرت واستيلاء ومالك را اشاره كننده بتصرّف واستحقاق داند ، وبرخى هردو لفظ مالك وملك را از ملك گرفته‌اند كه بمعناى شدّت وربط وقوّت است ؛ وبدين لحاظ ملك در مملكت خود داراى شدّت وقوّت وكمال ربط با رعيّت است ؛ ومالك نيز واجد انحاء تصرّفات وقدرت تمام بر مملوك خود بنحو اطلاق است ؛ واين هردو اسم بر حضرت حقتعالى مناسب است ولذا بقول كاشفي سبزوارى « 1 » : بتجلّى ملكيّت ، همه را در طوق فرمان كشيده وبظهور نور مالكيت ، جمله را داغ بندگى بر جبين نهاده :\r\n ظاهر چو شد اسم مالك از ملك قدم * بر خلق به بندگى كشيدند ، رقم \r\n اسم ملك آنگه ، كه برافراخت علم * در جادّهء امر أو ، نهادند قدم \r\nبرخى شمول مالك را از ملك زائد دانسته وگويند إسناد مالك بهمه چيز توان كردن ، ولى ملك را جز بمملكت نسبتي نيست ، پس مالك را هم ميتوان بملك اضافه كرد وهم به ملك ، چنانكه گويند : « مالك الملك ومالك الملك » در صورتيكه ملك را\r\n\r\n\r\n","description":"","footnote":"\r\n( 1 ) - جواهر التّفسير از انتشارات ميراث مكتوب .\r\n","page_name":" 740 ","page_number":160},
  {"content":"\r\n\r\nجز به ملك اضافه نتوان كرد واز جهت ديگر مالك را بذات وفعل اضافه ميكنند ، مانند :\r\n« مالك الملك ومالك التّصرف » در حاليكه ملك جز بذات اضافه نميشود واز سوى ديگر تصرّف مالك أقوى از ملك بوده ورعايا ميتوانند خود را از سلطهء ملك خارج كنند ، در صورتيكه عبد وبرده چنين قدرتى را نسبت بمالك خود نداشته ؛ چنانكه مملوك وعبد بر هيچ تصرّفى جز باجازهء مالك خود قدرت ندارد ، امّا رعايا در ملك خود بدون حاجت به اجازهء ملك حقّ انحاء تصرّفات را داشته وبهمين دليل قدرت تصرّف مالك بيش از ملك است ؛ وباز بايد دانست كه لفظ ملك دلالت بر هيبت وسياست دارد ، امّا لفظ مالك دليل بر رأفت وترحّم است وعباد را بمرحمت ورأفت وعنايت حاجت بيشترى بوده ولذا مالك نافع است وملك طامع ، وملك را هميشه امكان مواسات با رعيّت نيست ؛ در حاليكه اين امر براي مالك نسبت بعبد خود هميشه برقرار بوده واحاطهء سلطهء مالك بر عبد خود بسيار بيش از ملوك برعايا ميباشد ؛ وبدليل همين مزاياست كه يكى از بزرگان عرفاء در قرائت فاتحه هميشه  مالِكِ يَوْمِ الدِّينِ  مىخواند ، تا اينكه شخصي از أهل أدب بدو گفت ملك ممدوح‌تر از مالك است وآنعارف  مالِكِ يَوْمِ الدِّينِ  را خواند ، وشبى در رؤياي صالحه ديد كه بدو گفتند : چرا ده حسنه از حسنات خود كم كرده‌اى ؟ ! ؛ مگر حديث حضرت رسول أكرم ( ص ) را نشنيده‌اى كه فرمود قارى قرآن را بهر حرفى ده حسنه ميدهند ، وده سيّئه كم ميكنند ؛ چرا با خواندن ملك خود را از بدست آوردن ده حسنه وكم كردن ده گناه محروم كرده‌اى ؟ ! ، آنعارف پس از رؤياي مزبور بديدار عالمي معروف در عربيّت رفت وماجرا را براي أو بيان كرد ؛ آن عالم بدو گفت كه مالك أحسن از ملك است ؛ مگر ندانسته‌اى كه ملك مفرد ملوك است ؛ ومالك ، مالك الملوك ميباشد ؟ .\r\nكلمهء مالك در قرآن حكيم بچهار معنى بكار رفته است : يكى مستورترين هرچيز وچنين وصفى جز خداوند متعال را نشايد كه ابطن كلّ بطون بوده ومالك الملك است .\r\nدوّم بمعنى ضابطه ، مانند  « فَهُمْ لَها مالِكُونَ »  يعنى ضابطون وضابط نيز بمعناى حافظ است وشرط ضبط وحفظ ، تصرّف بوده واز اين كريمه ميتوان بضبط وربط أمور معاد وحفظ حساب اعمال وپاداش بندگان خدا پىبرد ، وسوّم بمعنى ملاك هر امرى است ، مانند ملاك الدّين الورع ؛ پس معنى مالك يوم الدين با توجّه بمعناى ملاك هر امر اينستكه : « ما يقوم به الأمور » وبدين لحاظ قوام أمور آخرت وقيام قيامت بدست مالك\r\n\r\n","description":"","footnote":"","page_name":" 741 ","page_number":161},
  {"content":"\r\n\r\nروز جزاست ؛ وچهارم بمعنى عادل آمده ، وعدل چيزى جز ميانه‌روى نيست ؛ وخداوند باسم مالك روز جزا به اقامهء عدل ميپردازد واز همين حيث در ادعيّهء مأثوره وجز آن ، شايسته است كه انسان از خدا بخواهد تا در روز اجراى عدل وقيامت با أو بتفضّل وكرم ورحمت رفتار كند ونه عدالت كه هيچكس را توان وتاب اجراء عدالت نيست ، وبهمين لحاظ چشم همهء بندگان بفضل الهى است ونه بعدل أو .\r\nالبتّه برخى از وجوه ادّلهء ياد شده ، از نظر برهاني وعقلي مخدوش بوده وفاقد اهميّت است ؛ وبدين ملاحظه بعضي از أهل نظر ، ملك يوم الدّين را بر مالك ترجيح نهاده ودر اثبات عقيدة ورأى خود ، طبق تحقيق فخر رازي در تفسير كبير ، گفته‌اند : هر واحدى از رعيّت شاه ، مالك ملكي اعمّ از خانه وباغ ومزرعه ودكاكين وكاروانسراها وغيره ميباشند ؛ وبا همين أوصاف ، در تحت حكومت سلطان خودند ؛ پس ملك ، أعظم وأعلى بر مالك بوده ، واضافه‌تر اينكه خداوند خود را در كريمه :    « قُلْ أَعُوذُ بِرَبِّ النَّاسِ ، مَلِكِ النَّاسِ »    متعيّن به ملك بودن كرده ونه مالك بودن ؛ واگر مالك بر ملك أعلى بود ؛ حضرت حقتعالى خود را مالك النّاس مىناميد ونه ملك النّاس . سوّم اينكه ملك اقصر از مالك ومالك أطول از آنست ؛ وتماميّت ذكر ملك وقدرت بر اتمام آن بيش از مالك ميباشد .\r\nبارى در معنى ملك بايد دانستكه شخص متصرّف به امر ونهى وسياست وحكم را شاه يا ملك دانند واين معنى با ناس يا مردمان سازگار است ونه أشياء ؛ وبدين ملاحظه در قرآن ملك النّاس آمده ، كه داراى معنايى بين ربّ وإله است ، زيرا قبل از آن :   « بِرَبِّ النَّاسِ »   وبعد از آن :  « إِلهِ النَّاسِ »  آمده ولذا كلمهء ملك در منزلت ورتبه ، چيزيست بين ربّ وإله ، ويا تلو آندو بوده ، وبهمين دليل از مالك أعلى واشرف ميباشد ؛ زيرا اطلاق آن به أشياء خسيسه نميشود ، مانند ملك الاغ وأسب وگاو واستطبل وكود وآبريزگاه وغيره ؛ ومراد از ملك يوم الدين اعمّ از مالك است ؛ زيرا هر ملكي مالك است وهر مالكي ملك نيست ؛ وملك نيز بر دوگونه بوده ؛ يكى بمعناى تملّك وتولّى است ، وديگرى بمعناى قوّهء اجراء تولّى ويا عدم اجراء آن وبدين ملاحظه أنبياء ملوكند ، وجعل نبوّت مخصوص بوده وملك عموم است ؛ وملك يعنى قوّهء اجراء سياست كه در ملك وجود دارد ؛ وكريمهء :  « إِذْ جَعَلَ فِيكُمْ أَنْبِياءَ وَجَعَلَكُمْ مُلُوكاً »  شاهد صادق آن ميباشد ؛ پس أنبياء متولّيان أمور ومتصدّيان اجراء أوامر ونواهى حقّند وبرخى گفته‌اند كه : « الملك اسم لكلّ\r\n\r\n","description":"","footnote":"","page_name":" 742 ","page_number":162},
  {"content":"\r\n\r\nمن يملك السّياسة » وبالأخره ملك از مالك بوجوهى از ادلّه موجّه‌تر ميباشد ؛ وملك بفتح ميم ولام ؛ متولّى چيزى از سياسات الهى است كه بمدبّرات أمر معروفند ؛ مانند عزرائيل كه بقبض أرواح وميكائيل كه برساندن رزق مخلوقات وجبرائيل كه آورندهء وحى بر أنبياء ورسل بوده ، وإسرافيل كه بنفخ صور وبسط أرواح پرداخته وملائكهء شيفته يا مهيّمين وكرّوبيان وبجز اينها ، كه هريك متولّى ومدبّر ومأمور به امرى خاصّ بوده وبتعبير بهتر موكّلان حضرت حقّند .\r\nالبتّه ادّلهء ديگرى نيز در ترجيح ملك بر مالك از ناحيهء برخى از فضلاء بيان شده كه به آوردن بعضي از آنها مبادرت ميشود : 1 - مالك وصفى « 1 » است كه آنرا بطور اطلاق ذكر ننموده‌اند ، وهميشه بچيزى ديگر اضافه ميگردد ؛ مانند مالك خانه وغيره ، امّا ملك را بطور مطلق آورده‌اند وحاجتي به اضافه ندارد ؛ وبهمين مناسبت ملك را بليغ‌تر از مالك دانند . 2 - تصرّف ملك هم در أمور است وهم در اشخاص ؛ ولى تصرّف مالك جز در مملوك خود ، در چيز ديگر نيست . 3 - هر مالكي ملك نيست ، امّا هر ملكي ميتواند مالك باشد يا نباشد . 4 - هركسى ميتواند مالك مملوكى اعمّ از خانه وباغ يا عبد وبرده باشد ؛ در صورتيكه هركسى را امكان ملك شدن نخواهد بود . 5 - ملك صاحب خزينه است ومالك بجز ملك يا دفينهء خود ، داراى ثروتى عظيم نيست تا بتواند همهء رعيّت را بىنياز كند . 6 - ملك صفت مشبّهه بوده ودلالت بر ثبوت چيزى ندارد ؛ در صورتيكه مالك اسم فاعل بوده وجز بر حدوث دلالتى ديگر نداشته والبتّه ملك بر خداوند متعال أرجح از مالك است ؛ زيرا صفت مشبّهه بر حضرت حقّ صحيح‌تر از صفت يا امر حدوثى ميباشد . 7 - اينكه انسان بر حيوانات تفوّق وشرافت ذاتي دارد وبهمين دليل در سورهء ناس ، كريمهء  « مَلِكِ النَّاسِ »  نازل است ، واگر مالك أرجح واشرف بود ، كريمهء مزبور بصورت مالك الناس نازل ميشد .\r\nبارى ، ملك در قرآن بر سه وجه ومعنى آمده است : 1 - بمعنى قادر كه در آيهء نازله فرمايد :  « لا يَمْلِكُونَ لِأَنْفُسِهِمْ نَفْعاً وَلا ضَرًّا »  يعنى : « لا يقدرون » 2 - بمعنى غنىّ ، مانند كريمهء :\r\n « وَجَعَلَكُمْ مُلُوكاً »  يعنى خداوند آنانرا أغنياء قرار ميداد . 3 - بمعنى حاكم ، مانند آيهء :\r\n « امْرَأَةً تَمْلِكُهُمْ »  وعلاوة بر موارد مزبور ، ملك داراى دو صفت است : يكى استغناء از\r\n\r\n\r\n","description":"","footnote":"\r\n( 1 ) - تفسير ملّا حسين واعظ كاشفي سبزوارى موسوم بجواهر التّفسير ، تصحيح دكتر جواد عبّاسى ، از انتشارات ميراث مكتوب .\r\n","page_name":" 743 ","page_number":163},
  {"content":"\r\n\r\nخلق وديگرى حاجت مردمان بدو ، وهيچ مالكي را دو صفت ياد شده بنحو كامل بهم نرسد ؛ وآنگاه كه در ملك مجازى ايندو صفت حاصل آيد ؛ پس در ملك حقيقي كه كلّ ممكنات بدو محتاج بوده وأو از جميع مخلوقات خود بىنياز ، چگونه خواهد بود ؟ .\r\nامّا اسم ملك بر حضرت حقّ هم صفت فعل است وهم صفت ذات ؛ زيرا اگر بمعناى تصرّف حقيقي در كلّ عوالم خلق وامر بكار رود ، اسم فعل است ، واگر بمعنى قادر بر هرگونه تصرّف در جميع عوالم ومخلوقات استعمال شود ، بمعنى اسم ذات ميباشد .\r\n\r\n","description":"","footnote":"","page_name":" 744 ","page_number":164},
  {"content":"\r\n\r\n\r\nفصل دوّم در احكام متفرّعه بر دو اسم مالك وملك\r\nبر اينكه در سورهء حمد ، خدا را ملك يا مالك بخوانيم ؛ بر هريك احكامى متفرّع است كه در دو مبحث زير مورد تحقيق قرار ميگيرند ؛ 1 - احكام متفرّع بر ملك بودن وآن بر چند وجه است : « 1 » يكى اينكه سياست بر چهارگونه ميباشد : سياست مالكان در ملك خود ، وسياست ملوك در مملكت خود ، وسياست ملائك در أمور مورد تولّى وتدبير خود ، وچهارمين آن سياست ملك الملوك در مخلوقات خود ؛ كه هريك را حكمي جدا از ديگريست . امّا سياست مالكان در ملك خود عبارت از استيلاء ووضع يد مالكيّت وتصرّف وتعمير وأموري از اين قبيل است كه در هر مالكي نسبت بمالك ديگر متفاوت بوده وبكمّ وكيفى خاصّ هر كدام مربوط است ؛ وسياست ملوك نيز عبارت از سيادت بر رعايا ولشكركشى وجنگ وصلح ووضع قوانين واخذ ماليات ونظم اموريكه از عهدهء هيچ مالكي برنيامده وحتّى از توان جميع مالكان خارج است . امّا سياست ملائكة عبارتست از تولّى وتدبير در اموريكه از جانب خدا بدانها واگذار شده وفوق سياست مالكان وملكان بوده واز عهدهء هردو بيرون است ؛ وبالآخرة سياست ملك الملوك يا حضرت حقّ فوق هرسه بوده وچنانكه در كريمهء مباركه نازل است :  يَوْمَ يَقُومُ الرُّوحُ وَالْمَلائِكَةُ صَفًّا ، لا يَتَكَلَّمُونَ إِلَّا مَنْ أَذِنَ لَهُ الرَّحْمنُ  وآيهء  « مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ »  و  « لا يَشْفَعُونَ إِلَّا لِمَنِ ارْتَضى »  وبهمين ملاحظه جميع سياستها در قبضهء\r\n\r\n\r\n","description":"","footnote":"\r\n( 1 ) - التّفسير الكبير - للفخر الرّازى ، المجلّد الاوّل ، الطّبعة الثّانية ، دار الكتب العلميّة ، طهران .\r\n","page_name":" 745 ","page_number":165},
  {"content":"\r\n\r\nقدرت خداوندى بوده ، وارادهء أو بر هرچيز وهركس ، از ممكنات خلقي وامرى ومجرّد ومادّى چيرگى فوق العادة داشته وهيچ امرى از شمول حكم أو خارج نيست .\r\nدوّم اينكه ملك بودن حقّ نسبت بجميع ملوك متفاوت بوده وشبيه بهيچ‌يك از آنها نيست ؛ زيرا خزانهء كرم أو از عطا وإنعام واحسان بيكرانش منقصت نيافته وبلكه زيادتر ميگردد ، وحال اينكه خزانهء ملوك از خرج وبخشش بكمبود وتهى شدن گراييده واز بين ميرود ؛ وعلاوه‌تر اينكه برخى وبلكه بسيارى از ملوك بستم وظلم بر رعيّت ميپردازند ، وحال اينكه ستم كردن بر حضرت حقتعالى روا نبوده وهر امر وفعل أو محض مصلحت وعدالت وعين كرم ورأفت وفضل وعطا واحسان بوده واز هرگونه شرّ وظلم وأمور عدمي ديگر مبرّى است . سوّم اينكه خداوند خود را برحمن ورحيم بودن ذاتي وافعالى وصف كرده وايندو دلالت بر حصول رحمت وزوال خوف از عبد أو را داشته وبالآخرة  مَلِكِ النَّاسِ  بودن أو پس از رب الناس و  إِلهِ النَّاسِ  دليل بر سلطنتى لا يزال بربوبيّت والوهيّت اوست ، كه با هيچ هرج ومرجى در عالم بتزلزل نگراييده ودائم وپايدار باقي است ؛ در صورتيكه حكومت سلطان وشاه با اندك آشوب وغوغا وبىثباتى أوضاع ونظم ، متزلزل گرديده ورو بخرابى ووخامت وسرانجام بزوال سلطنت منتهى ميشود . چهارم اينكه هر سلطان وملك مجازى يا عادل است ويا ظالم ؛ در صورتيكه در كريمه مباركه نازل است :  « وَما رَبُّكَ بِظَلَّامٍ لِلْعَبِيدِ »  و  نَضَعُ الْمَوازِينَ الْقِسْطَ لِيَوْمِ الْقِيامَةِ فَلا تُظْلَمُ نَفْسٌ شَيْئاً  شاهدي بر كمال عدل ورحمت اوست .\r\n2 - أحكام متفرّع بر مالك بودن حقّ در  يَوْمِ الدِّينِ  نيز بر چهار وجه است : اوّل - اينكه خداوند مالك عباد خود بوده وطعام وتربيت ورأفت وكسوت أو را ضامن است ، چنانكه گويى فرمايد : أنا مالككم ، فعلى طعامكم وثيابكم وثوابكم وجنتكم . دوّم - اينكه اگرچه ملك از مالك غنىّتر است ؛ امّا ملك در مال مالك طمع ميورزد ؛ ولى مالك قدرت تصرّف در مال ملك را ندارد ؛ وعالم نحوى كسائى گويد : « إقرأ  مالِكِ يَوْمِ الدِّينِ »  زيرا اين قرائت دليل بر فضل كثير ورحمت وثواب جزيل را دارد . سوّم - اينكه اگر ملك افرادى را براي لشكر خود بپذيرد ، بجز سالم وقوىّ وجوان را قبول نميكند ؛ ليكن مالك عبد وبرده ، اگر عبد أو مريض شده ويا ضعيف گردد ، بهزينهء أو پرداخته وأو را از بلايا وعوارض وضعف نجات ميدهد ؛ ولذا ملك را رحمت واطعام واحسانى زائد\r\n\r\n","description":"","footnote":"","page_name":" 746 ","page_number":166},
  {"content":"\r\n\r\nبر وظيفة ، بر لشكريانش نيست ؛ در صورتيكه مالك از فضائل مزبور سرشار بوده وبهمين دليل قرائت مالك در كريمهء مزبور براي بندگان گنهكار ومساكين بهتر از ملك ميباشد .\r\nچهارم - اينكه ملك داراى هيبت وسياست است ومالك عبد داراى رحمت ولطف ورأفت ؛ واحتياج بندگان خدا برحمت وفضل وانعام واحسان أو شديد وبيشتر بسياست وهيبت است ، وامّا در سورهء حمد پنج اسم است كه دلالت بر ذات حضرت حقّ دارد :\r\nيكى اللّه كه خالق هر ممكن الوجودي است ، ودوّم ربّ كه سيّد ومولى ومربّى ومصلح وولىّ ومنعم وتربيت كنندهء مخلوق است ؛ وسوّم رحمن كه وجود وايجاد كلّ موجودات برحمت ساريه وامتنانى اوست ؛ چهارم رحيم كه هر گنهكار ومذنب وعاصى ، اميدوار بمغفرت وبخشش ورحمت أو در يوم الجزاء ودر قيامت است ، وپنجم مالك كه مقتضى رساندن خير بر عباد خود بوده وجميع بندگان بفضل ورحمت وعطوفت وأوصاف جمالى وكمالى حقّ مستظهر بوده وبهمين ادّله است كه قرائت  مالِكِ يَوْمِ الدِّينِ  بر ملك يوم الدين تفضيل ورجحان دارد ، ومهمّتر از همه اينكه مالك صاحب عبد است ومالك حقيقي يا خداوند را عبادي است كه همانند أنبياء ورسل وأولياء در كمال عظمت بوده وبهمين دليل مالك مرجّح بر ملك بوده وملك در مقابل رعيّت است ونه عباد وعباد بايد بعبادت مالك حقيقي خود پردازند تا بمرتبهء شامخ تألّه وعبوديّت نائل آيند ؛ در صورتيكه در مقابل ملك رعيّت است ، كه از اين خصيصهء أعلى وعبوديّت وتألّه برخوردار نيست ، وبهمين دليل مالك در سورهء حمد ، بر ملك ترجيح داشته ودر صلاة بايد  مالِكِ يَوْمِ الدِّينِ  خواند ونه ملك يوم الدّين .\r\n\r\n","description":"","footnote":"","page_name":" 747 ","page_number":167},
  {"content":"\r\n\r\n\r\nفصل سوّم در انزال يا تنزيل بودن ملك يا مالك\r\nنخست بايد بپاسخ اين مسئله پرداخت كه آيا در مرتبهء انزال يا حقيقت جمعى قرآن حكيم ، امكان فرق وتفصيل نيز هست ؟ ؛ يا نه وپس از آن بايد دانست كه ميتوان هم ملك وهم مالك را در مرتبهء انزال وجمعى نزول قرآن مجيد ، در عرض يكديگر منزل شناخت ، يا اين تصوّر باطل بوده وجز يكى از ايندو نميتواند در مرتبهء جمعى انزال گردد .\r\nحقّ تحقيق وتحقيق حقّ اينستكه كريمهء  مالِكِ يَوْمِ الدِّينِ  يا ملك يوم الدين از حقائق عاليهء قرآن بوده ودر شب قدر بر حقيقت أخفاى محمّدى نازل گرديده ، واين نزول در مرتبهء جمعى واز مقام جمع الجمعي أحدى بوده است كه البتّه نميتواند جاى فرق وتفصيل باشد ولذا بصراحت كريمهء :   « إِنَّا أَنْزَلْناهُ فِي لَيْلَةِ الْقَدْرِ »   وآيهء ديگر :  « إِنَّا أَنْزَلْناهُ فِي لَيْلَةٍ مُبارَكَةٍ »  و  « هذا كِتابٌ أَنْزَلْناهُ مُبارَكٌ » *  و  « هذا ذِكْرٌ مُبارَكٌ أَنْزَلْناهُ »  كه ضمير هرسه آية در فعل  « أَنْزَلْناهُ » *  راجع بكتاب اللّه وذكر يا قرآن بوده ودر چنين مرتبه‌اى شامخ وأعلى جاى فرق وتفصيل نيست ، وبهمين دليل آنانكه قائل بتفريق وتفصيل قرآن در مرتبهء جمعى ودفعي شده‌اند ، گرفتار سهوى ناخواسته گرديده واز حقيقت انزال غافل مانده‌اند ، وشايد از منطوق كريمهء  وَإِنَّهُ لَتَنْزِيلُ رَبِّ الْعالَمِينَ  متوجّه تنزيل فرقى وتفصيلي قرآن شده وبعبارت بعدى آن ، يعنى :   « نَزَلَ بِهِ الرُّوحُ الْأَمِينُ عَلى قَلْبِكَ »   ننگريسته ومفهوم تنزيل فرقان را بواسطهء روح‌الامين يا جبرائيل كه امين وحى الهى است ، مورد تدقيق قرار نداده‌اند ودر نتيجة دو مرتبهء قرآن وفرقان وانزال وتنزيل وجمع وفرق ومجمل ومفصّل آنرا خلط كرده وبتفاوت ايندو نشئه نائل نيامده‌اند\r\nو \r\n","description":"","footnote":"","page_name":" 748 ","page_number":168},
  {"content":"\r\n\r\nبالمآل بخطايى ناخواسته گرفتار گرديده وملتفت اين حقيقت نشده‌اند كه حضرت جبرائيل در مرتبهء تنزيل قرآن ودر طىّ مدّت بيست وسه سال آنرا بر قلب پيامبر أكرم ( ص ) نازل كرده ولذا هر آية وكريمه‌اى در موردى خاصّ ومرتبه‌اى از لزوم ونزول تنزيل يافته وبديهي است كه اين‌گونه از تنزيل با مفادّ ومضمون :   « إِنَّا أَنْزَلْناهُ فِي لَيْلَةِ الْقَدْرِ »   سازگار نيست ، كه حضرت حقّ بصراحتى هرچه تمامتر وبا تأكيد حرف « انّا » با توجّه به « ضمير نا پس از أنزل » مرتبهء جمعى خود را فاعل فعل انزال معرّفى كرده ونه مرتبهء فرقى يا واسطهء امين خود ، يا جبرائيل را ؛ بنابراين ، بايد در كريمهء مباركه :  « مالِكِ يَوْمِ الدِّينِ »  نيز كه در مرتبهء انزال دفعي وجمعى بر حقيقت أخفاى محمّدى نازل آمده ، يا اسم مالك نزول يافته باشد ويا ملك وچون ايندو كلمه در مواردى از آيات قرآن وكلام الهى وكتاب اللّه نيز نازل گرديده است ؛ لزوما بايستى با غور وتحقيق وفحص برهاني وعقلي در آيات مزبور بصحّت واصالت انزالى وجمعى يكى از دو اسم مزبور دست يافت ودر نهايت بدين اختلاف خاتمه داد ؛ زيرا حتّى بسيارى از محقّقان بزرگ نيز بگاه اقامهء صلاة در جمع ايندو « ملك ومالك » برحسب احتياط كوشيده‌اند ، واين نويسنده در مقام تحقيق در مباحث آتى الذّكر خواهد كوشيد تا با مباني عقلي وبا استشهاد از آيات كريمهء ديگر ، بيكى از ايندو اسم قائل گردد وبديهي است كه در اين تحقيق دقيق از آوردن نظريّات أهل كشف ومعرفت وعلوم تفسير غفلت نخواهد كرد .\r\nامّا نكتهء شايستهء تذكّر اينستكه قرآن بر وجه جمعى واجمالي ودفعي ، در ليلة القدر بحقيقت وجود رسول أكرم ( ص ) نازل گرديده است ؛ ودر چنين مرتبه ومقامي نميتوان معتقد گرديد كه در آيهء  مالِكِ يَوْمِ الدِّينِ ،  با ملاحظه واعتبار جمعى ، يكبار با اسم مالك وبار ديگر باسم ملك بر حقيقت أخفايى وجود نازنين پيامبر ( ص ) نزول يابد ؛ زيرا در اين مرتبه ، مقام تفصيل وفرق نبوده وقطعا بايد يا باسم مالك ويا ملك نازل شود ؛ مگر اينكه دليلي قطعي در دست باشد كه اين كريمه ، يكبار در مرتبهء جمع وانزال بيكى از دو اسم مزبور نازل گرديده ودر مرتبهء فرق وتفصيل كه همان تنزيل است ، با اسمى غير از مرتبهء جمعى يا إنزال بر آنحضرت ( ص ) نزول يافته باشد ، وبهمين ملاحظه طبق برخى از أحاديث مرويّه ، حضرت رسول اين كريمه را در مواقع اقامهء صلاة ، يكبار با اسم مالك وبار ديگر باسم ملك قرائت وتلفّظ كرده باشد ؛ وبا قبول اين معنى ؛ اوّلا اختلاف طولى دو مرتبهء جمع وفرق وانزال وتنزيل واجمال وتفصيل از ميان برداشته شده وهردو\r\n\r\n","description":"","footnote":"","page_name":" 749 ","page_number":169},
  {"content":"\r\n\r\nمرتبه يكى خواهد گرديد ، كه از حيث عقل ونقل مردود وبيوجه است ؛ ثانيا ديگر نميتوان بادّلهء عقلي ، برجحان يكى از ايندو اسم بر ديگرى اعتماد واستناد كرد ، ودر اينصورت بايد راجح عقلي را با مرجوح آن در يك شمار دانست ، كه اين نيز از جميع جهات مردود ونامقبول ميباشد ؛ وديگر باقي نخواهد ماند ؛ مگر عدم انزال يكى از دو اسم ملك يا مالك ؛ در مرتبهء جمعى وجملي ؛ كه بايد با استشهاد به آيات قرآني وكاربرد هريك در معنايى خاصّ وسنجيدن آن معنا ، با  « يَوْمِ الدِّينِ »  ودرنظر داشتن تناسب وتوافق آنها ، سرانجام به نتيجه‌اى قطعي وجازم رسيد ، كه آيا در كريمهء مورد نظر ، اسم مالك صحيح است ؛ يا ملك ، وبالآخرة در صلاة يوميّه بايد  مالِكِ يَوْمِ الدِّينِ  را قرائت نمود ، يا ملك يوم الدين ويا بملاحظهء احتياط وقصد قربت بحقيقت هردو معنى فاخر آنها ، بتلفّظ هردو اسم مبادرت كرد . نكتهء سزاوار بيان اينست كه اگر مالك يا ملك را در مرتبهء انزال قرآن بحقيقت جمعيّهء أحمديّه ( ص ) نازل دانيم ، لزوما يكى ديگر از دو اسم مزبور را نميتوان در همين مرتبه نازل فرض كرد ، وحتما بايد آن يك را در مرتبهء فرق وتفصيل وتنزيل ، بواسطهء امين وحى يا جبرئيل عليه السّلام نازل بر قلب محمّدى ( ص ) دانست ؛ وبا اعتقاد بدين معنى ، اگر فرضا در مرتبهء جمعى وانزال ، اسم مالك نازل شده باشد ؛ وجبرئيل آنرا از حقيقت أخفائى احمدى ( ص ) عينا در مرتبهء تنزيل وتفصيل نقل كند ، بدليل تسميه وتوصيف جبرئيل بوصف امانت واسم امين ، ديگر امكان تغيير مالك بملك ويا برعكس آن وجود نداشته وجبرئيل ملزم به آوردن عين اسمى بر قلب محمّدى ( ص ) است كه از پيش ودر مرتبهء جمعى وجملي نازل گرديده وبهمين دليل تغيير در يكى از دو اسم مزبور ، از مقام جمعى بفرقى ، مقبول عقل ونقل نبوده واز حكماء راسخ وعرفاى شامخ كسى بدان معتقد نبوده وحتّى تفوّه بدان نيز نكرده است ، كه اگر كرده بودند ، اين تفوّه موجب سقوط آنان از مراتب عقل ومعرفت ميشد ؛ ولذا با توجّه بدين معنى بايد درپى راه حلّى ديگر رفت وبالأخره قطعا بيكى از دو اسم مالك وملك از نظر صحّت در نزول دست يافت .\r\n\r\n","description":"","footnote":"","page_name":" 750 ","page_number":170},
  {"content":"\r\n\r\n\r\nفصل چهارم كاربرد مالك وملك در آيات قرآن ومشتقّات آنها وبرهان بر هريك\r\nهريك از مالك وملك در كلام وكتاب اللّه داراى كاربردى ويژه ميباشد كه در حدّ استقصاء علمي به آوردن آنها مبادرت ميشود ؛ از جمله در مورد مالك ؛ علاوه‌بر  مالِكِ يَوْمِ الدِّينِ ،  در سورهء آل عمران نازل است :  « قُلِ اللَّهُمَّ مالِكَ الْمُلْكِ ، تُؤْتِي الْمُلْكَ مَنْ تَشاءُ »  وريشهء اين كلمه در قرآن بسيار مورد استعمال واقع شده ، واز جملهء آنها :  « لِمَنِ الْمُلْكُ الْيَوْمَ ؟ ، لِلَّهِ الْواحِدِ الْقَهَّارِ »  و  « لَمْ يَكُنْ لَهُ شَرِيكٌ فِي الْمُلْكِ » *  و  الْمُلْكُ يَوْمَئِذٍ لِلَّهِ  و  « لَهُ الْمُلْكُ يَوْمَ يُنْفَخُ فِي الصُّورِ »  و  « لِلَّهِ مُلْكُ السَّماواتِ وَالْأَرْضِ وَما بَيْنَهُما » *  كه در چند سوره نازل است ؛ و  ذلِكُمُ اللَّهُ رَبُّكُمْ لَهُ الْمُلْكُ *  و   « لَهُ الْمُلْكُ وَلَهُ الْحَمْدُ »   و   « تَبارَكَ الَّذِي بِيَدِهِ الْمُلْكُ »   و  الْمُلْكُ يَوْمَئِذٍ الْحَقُّ لِلرَّحْمنِ  و  « اللَّهُ يُؤْتِي مُلْكَهُ مَنْ يَشاءُ »  و  « مَلِيكٍ مُقْتَدِرٍ »  وبرخى از آيات ديگر كه از باب ايجاز بنقل آنها نپرداختيم . در جميع اين منقولات ، مالك حضرت حقّ است وملك يا ملك از آن اوست ؛ بخصوص در چند آية كه اختصاص بيوم دارد ومراد از يوم در آنها روز قيامت وجزا ودين است ؛ كه صريحا وبدون كمترين ترديد ، مؤيّد معنى كريمهء  مالِكِ يَوْمِ الدِّينِ  بوده وكمترين شك وشبهه واشكالى در مفادّ آنها بلحاظ وضوح كامل جايز نخواهد بود .\r\nامّا مواردى هم در قرآن حكيم از اسم ملك آمده كه ذيلا بنقل مستوفاى آنها مبادرت ميشود ، مانند :  « فَتَعالَى اللَّهُ الْمَلِكُ الْحَقُّ » *  و  « هُوَ اللَّهُ الَّذِي لا إِلهَ إِلَّا هُوَ الْمَلِكُ الْقُدُّوسُ »  و    « قُلْ أَعُوذُ بِرَبِّ النَّاسِ مَلِكِ النَّاسِ »    كه تعداد آنها نسبت بمالك وملك\r\n\r\n","description":"","footnote":"","page_name":" 751 ","page_number":171},
  {"content":"\r\n\r\nبسيار كمتر بوده وبويژه كه در هيچ قرآني مخطوط ومطبوع ، در كريمهء نازل در سورهء حمد ، اسم ملك وبصورت ملك يوم الدين ضبط وتحرير نشده است ؛ ليكن أستاذ شامخ وحكيم ورع ومحقّق عالىقدر ومتألّه بزرگ آية اللّه العظمى مرحوم ، سيّد محمّد كاظم عصّار تهرانى - أعلى اللّه تعالى درجاته في العلّيّين - در تفسير خود بر سورهء حمد ، ادّله وبراهينى در جهت تفضيل ملك بر مالك آورده است ، كه از حيث اهميّت بنقل ما حصل ومفادّ آنها بسنده كرده وسرانجام در رجحان يكى از ايندو اسم بر ديگرى در كريمهء مزبور خواهيم پرداخت ولازم بتذكّر است كه مرحوم عصّار برخى از نظريّات خود را از صدر الدّين قونوى گرفته است ؛ چنانكه محيى الدّين بن عربى در تفسير مختصر فاتحة الكتاب در كتاب « فتوحات مكّيهء » خود نيز ملك را بر مالك ترجيح داده وگويد :\r\n« وصحّ له اسم الملك حقيقة » ولى بلافاصله بدنبال آن اضافه كرده است : « والملك على الحقيقة هو الحقّ تعالى ، المالك للكلّ ومصرّفة » ليكن پس از اين جمله ، باز هم به ملك يوم الدين اشاره ميكند .\r\n1 - مالك بهر معنايى مورد قصد واقع گردد ، در تحت احتواء كريمه :  « الْحَمْدُ لِلَّهِ رَبِّ الْعالَمِينَ »  است ، زيرا يكى از معاني ربّ ؛ مالك است ؛ ولذا عنوان مالك در ربّ مندرج بوده واگر قرائت مالك بر ملك ترجيح داده شود ، بگونه‌اى از تكرار مبادرت شده وبحكم لا تكرار في التجلّى ؛ در كتاب تشريع وتدوين هم به تبعيّت از كتاب تكوين ، هيچگونه تكرارى وجود ندارد وبهمين دليل بجهت فرار از محذور تكرار ؛ ناگزير بايد قرائت ملك را بر مالك ترجيح دهيم .\r\n2 - با اينكه أرباب تفسير مالك را بدليل زيادت حرف الف بر ملك مرجّح دانسته وگفته‌اند كه ثواب قرائت آن بيشتر از ملك است ؛ امّا ندانسته‌اند كه مالك از آيات رجاء بوده وملك از آيات خوف ميباشد ، وچون أمور رجائي ، قرب الهى خوف را در نزد حقتعالى ندارند ؛ پس آيات خوف از رجاء مقرّب‌تر به ارسال رسل وانزال كتب بوده ودر نهايت ملك يوم الدين كه دلالت بر خوف وطاعت بيشترى را دارد ، مرجّح از مالك است .\r\n3 - قيامت بر دوگونهء كبرى وصغرى بوده وكبراى آن عبارت از ظهور غلبهء أحديّت جمعيّه بر كثرات تفصيلي است ؛ در صورتيكه قيامت صغرى عبارت از اتّصال بحضرت اسم لا هو الّا هو ، در انتهاى سير سالك وسفر إلى اللّه اوست ؛ كه بفناء از فناء وانسلاخ\r\n\r\n","description":"","footnote":"","page_name":" 752 ","page_number":172},
  {"content":"\r\n\r\nتمام نائل مىآيد ؛ وخداوند تعالى در هردو قيامت كبرى وصغرى نداى :  « لِمَنِ الْمُلْكُ الْيَوْمَ »  سر ميدهد وخود از زبان اسم الأحد وجميع أسماء ومظاهر ديگر آنان پاسخ ميدهد :  « لِلَّهِ الْواحِدِ الْقَهَّارِ »  بنابراين ، حاكميّت أو بر كلّ كشور هستى ومملكت وجود بيش از حدّ تصرّف وقلمرو مالك بوده وبهمين دليل قرائت ملك راجح بر مالك است .\r\n4 - چون هر تأليف وتركيبي در عالم وجود ، ظلّ تركيبات ونسبتهاى تأليفى أسماء وصفات الهى محسوبند ، ولذا در هر تركيب وتأليفى ، رازي عظيم وسرّى فخيم مستتر است كه عقل انساني از ادراك آن عاجز ميباشد ؛ ولذا در تأليف وتركيب قرآن حكيم نيز همين غرض منظور گرديده وچون در مجموعهء هستى ، فاتحه با خاتمهء آن از وحدتي حقّه بهره‌مند بوده وبصدق كريمهء :  « هُوَ الْأَوَّلُ وَالْآخِرُ »  آغاز وفرجام آن يكى است ؛ بنابراين ، چون خاتمهء كتاب تدوينى هم مطابق كتاب تكوين ، باسم ملك در كريمهء :     « قُلْ أَعُوذُ بِرَبِّ النَّاسِ ، مَلِكِ النَّاسِ ، إِلهِ النَّاسِ »     نازل است ؛ پس فاتحهء آن نيز در فاتحة الكتاب ؛ ملك بوده وبايد اسم مذكور در كريمهء ملك يوم الدين مرجّح بر مالك باشد كه اين خصيصهء عظمى را فاقد است ؛ وبالنّتيجه توافق وتناسب دو أفق اوّليت يا فاتحه وآخريّت يا خاتمه با اسم مالك درست درنيامده وتنها با ملك صحيح است .\r\n5 - عنوان ملك بر مالك برترى وترفّع دارد ، واين معنى از آثار حرف البسط بوده وحال آنكه عنوان مالك از خصيصهء حرف القبض برخوردار است وبتعبير ديگر عنوان ملكيّت از اجزاء حرف الرّوح ومالكيّت از حروف آدميّت بوده وبديهي است كه حرف الرّوح وثمرات آن ، مقدّم بر حرف الآدميّه ونتايج آنست ، وبالمآل ملك در كريمهء مورد بحث بر مالك ترجيح دارد . البتّه أستاذ بزرگوار عصّار ، برخى از اين ادّله را از كتاب « اعجاز البيان » شيخ صدر الدّين قونوى گرفته است ودر مقام پاسخگويى به ادّلهء پنجگانه حكيم متألّه آية اللّه عصّار تهرانى ، ميتوان بموارد نقض واشكال آنها بطور اشاره وبنحو اجمال گفت :\r\n1 - در اينكه يكى از معاني ربّ مالك است شكّى نيست ؛ امّا با انزال كريمهء  « مالِكِ يَوْمِ الدِّينِ »  هيچگونه تكرارى حاصل نمىآيد ، تا معتقد بدان شده وبا استناد به لا تكرار في التجلّى ؛ در مقام قبول ملك بجاى مالك برآمده وآنرا در قرائت برگزينيم ؛ زيرا در آيهء مورد تفسير ، ألفاظ وكلمات آن تكرار نگرديده ، واضافه اينكه براي ربّ ، بيش از هفده معنى آمده كه يكى از آنها مالك است ؛ وبا توجّه به اضافهء ربّ بعالمين ؛ ربّ بمعنى\r\n\r\n","description":"","footnote":"","page_name":" 753 ","page_number":173},
  {"content":"\r\n\r\nصفت فعل آمده است ؛ در صورتيكه مالك در كريمهء مزبور صفت ذات حقّ است واضافهء آن بيوم الدّين ، بهترين دليل بر اثبات اين مدّعى ميباشد ؛ بنابراين ، نزول اسم مالك در كريمهء موصوف از مصاديق تكرار نبوده وبهمين مناسبت نميتوان ملك را بر مالك ترجيح داد .\r\n2 - رجحان ملك بر مالك بدلالت آيت خوف بودن ملك وآيت رجاء بودن مالك نيز مقبول نيست ؛ زيرا خوف ورجاء دو امر لازم در أمور تشريعي بوده وبهمان مقدار كه خوف ضرورت دارد ، رجاء نيز ضروري است وبرعكس ؛ بنابراين ، وجود هردو براي عبد مؤمن لازم مىنمايد ، اضافه‌تر اينكه با توجّه به  « يَوْمِ الدِّينِ »  واينكه دين بمعناى جزاست ؛ مالك هم از معنى خوف برخوردار بوده ومورد كاربرد در آية واضافهء آن بيوم الدّين بهترين دليل بر آيت خوف بودن آن است وبهمين دليل ملك را رجحانى بر مالك نخواهد بود .\r\n3 - اگرچه ملك ومالك دو اسمند كه فىالحقيقه اختصاص بذات حقّ - تعالى شأنه الحكيم - دارند ، ليكن در مقام ومرتبهء ظهور أسماء ، بندگان خدا نيز بمظهريّت كامله يا ناقصهء خود در آنها سهيم بوده وبنحو مجاز مالك يا ملك ميباشند ؛ ولذا چون خداوند متعال در قيامت كبرى وصغرى نداى  « لِمَنِ الْمُلْكُ الْيَوْمَ »  در ميدهد ، واز هيچ موجود امرى يا خلقي بسبب فناى كلّى در ذات پاسخى نميشنود ؛ آنگاه ذات أو از جانب جميع مخلوق وأسماء خود مبادرت بپاسخگويى كرده و  « لِلَّهِ الْواحِدِ الْقَهَّارِ »  ميگويد ؛ چون مالك حقيقي جز ذات أو نيست ؛ ولذا چه فرقى در اينست كه ذات حقتعالى باسم مالك بپاسخ لمن الملك اليوم ، ندا دردهد كه  لِلَّهِ الْواحِدِ الْقَهَّارِ ،  يا در ظهور اسم ملك ؟ ؛ زيرا هردو اسم مزبور در معنى حقيقي ميباشند ونه مجاز ، تا قلمرو اسم ملك از مالك وتصرّف أو در حكومت ، بيش از مالك بوده وبهمين دليل آنرا از مالك أرجح شناسيم ؛ ودر نتيجة در ظهور حقّ بأسماء خود ، بجز تناسب هريك با مظاهر واختلاف در مفهوم ؛ همگى أسماء معرّف حضرت حقّند ؛ وبگاه ظهور حقيقت مالك در روز جزا ، ملك نيز عين حقيقت مالك وعكس آنست ؛ وبالمآل هيچ ترجيحى را نميتوان بملك داد كه مالك حقيقي فاقد آن باشد ؛ علاوة اينكه كلمهء ملك در  « لِمَنِ الْمُلْكُ الْيَوْمَ »  با معنى مالك متناسب ومتوافق است ؛ زيرا ملك مالك ميطلبد ونه ملك ؛ در صورتيكه ملك با حكومت در مملكت سازگار است ونه در ملك ، ولذا ديگر جائى براي ترجيح ملك\r\n\r\n","description":"","footnote":"","page_name":" 754 ","page_number":174},
  {"content":"\r\n\r\nبر مالك باقي نمانده وبرعكس مالك در آيهء مورد تفسير ، مرجّح بر ملك ميباشد ؛ بدين توضيح كه مراد از كلمهء ملك در سوآل حضرت حقّ در يوم الجزاء مملكت نيست تا ملك بخواهد ، بلكه ملك است وملك مالك ميطلبد نه ملك .\r\n4 - در مورد يكى بودن فاتحهء كتاب تكوين وكتاب تدوين ودر نتيجة با توجّه به نزول كريمهء :  « مَلِكِ النَّاسِ »  در آخر قرآن مجيد ؛ اوّل آنهم در فاتحه بايد ملك باشد تا وحدتي بين اوّل وآخر فرآهم آمده ، دو كتاب تكوين وتدوين از حيث اوّل وآخر بودن يكى شوند ؛ بايد دانستكه : اوّلا معلوم نيست كه كتاب فرقى وتفصيلي كه در طىّ بيست وسه سال بر قلب پيامبر أكرم ( ص ) بوسيلهء جبرئيل نازل گرديده ، وبهمين لحاظ بفرقان موسوم است ؛ از حيث ترتيب وتنظيم سور وآيات ، عين همان نحوه از ترتيب وتنظيمى الهى باشد كه در ليلة القدر ومرتبهء انزال وجمعى بر حقيقت أخفايى احمدى ( ص ) نازل گرديده وبين اوّل وآخر آنها تفاوت وفرقى نباشد ؛ ثانيا اينكه معلوم نيست ، نحوهء تنظيم سور وترتيب نزول آيات وجمع‌آورى آنها در زمان عثمان بن عفّان وتحت نظارت أو ، عين همان ترتيب وتنظيم سور وآيات تنزيلى بوسيلهء حضرت جبرئيل عليه السّلام بر قلب محمّدى ( ص ) باشد ؛ چنانكه ثالثا هم معلوم نيست ، آيات وسور قرآن تدوينى در دسترس وكنونى از حيث ترتيب وتنظيم ، عين قرآني باشد كه كلام اللّه ناطق ، أمير المؤمنين ، علىّ عليه السّلام آنرا جمع‌آورى وتدوين كرده است ؛ تا در آن سه كتاب :\r\nانزالى در ليلة القدر ، وتنزيلى بوسيلهء جبرئيل وتدوينى بوسيلهء علىّ عليه السّلام هم ، عين قرآن فعلى ومدوّن در زمان عثمان وتحت نظارت أو باشد ؛ تا در نتيجة دليل اوّل وآخر آمدن  مَلِكِ النَّاسِ  وملك يوم الدين ووحدت عيني آنها موجّه بوده وعقل ونقل برجحان ملك بر مالك حكم كند ؛ ولذا اگرچه در هيچيك از چهار كتاب انزالى وتنزيلى وجمع‌آورى بوسيلهء عثمان ونحوهء ترتيب آيات وسور در قرآن علىّ عليه السّلام از حيث حقيقت وعدم تصرّف در كلام الهى وحذف وتغيير يك معنى وآية ، بدليل وسند مبارك :  « نَحْنُ نَزَّلْنَا الذِّكْرَ وَإِنَّا لَهُ لَحافِظُونَ »  از مجموعهء قرآن ، كمترين ترديد وشكى وجود ندارد ، واين قرآن كنونى عين همان قرآن انزالى بحقيقت اخفائى احمدى ( ص ) وتنزيل فرقانى بوسيلهء جبرئيل است ؛ ليكن چنين علمي بعدم تغيير نحوهء ترتيب وتنظيم تدوينى آن ، براي كسى حاصل نيست ؛ وحتّى از نحوهء ترتيب وتنظيم قرآن تدوينى بوسيلهء علىّ عليه السّلام كه نفس كلّى آنحضرت عين حقيقت حقّهء قرآن تكويني وانزالى\r\n\r\n","description":"","footnote":"","page_name":" 755 ","page_number":175},
  {"content":"\r\n\r\nوتنزيلى ميباشد ؛ خبري در دست ما نيست ؛ تا برأي العين در آن كلام اللّه العظيم درنگريسته وبه‌بينيم كه در فاتحة الكتاب آن بجاى مالك ، اسم ملك نازل شده ، وبا انزال ملك در سورهء ناس ، معتقد بدين معنى شويم كه اسم ملك در دو أفق فاتحه وخاتمهء كتاب تكوين وتدوين ، بوحدتى عيني آمده وبالنّتيجه اسم ملك در سورهء فاتحه بدليل يكى بودن اوّل وآخر آنها مرجّح بر اسم مالك باشد ؛ وبالمآل اگرچه دليل چهارم از لطافتى معنوي برخوردار است ؛ امّا قاطع وجازم نيست .\r\n5 - خلاصهء دليل پنجم اينستكه عنوان ملك حرف البسط بوده واز اجزاء حرف الرّوح ميباشد وصفات وأسماء حسنى در عالم آخرت از آن تراوش ميكند ؛ در صورتيكه عنوان مالك حرف القبض است واز حروف آدميّت متولّد ميگردد كه أحوال خلق وخالق بر عهدهء آن واگذار شده وبدين ملاحظه آثار حرف البسط والرّوح يا عنوان ملك بر ثمرات حرف القبض والآدميّة مقدّم است .\r\nالبتّه هريك از ايندو عنوان بدون ديگرى ناتمام وابتر مىنمايد ، ومعيّت آنها بأهم لازم بوده وتعرّض أسماء حسنى وصفات در آخرت يا حرف البسط بدون ربط خالق وخلق از تماميّت لازم برخوردار نيست ؛ زيرا أسماء وصفات حقّ ، طالب مظاهر خلقي وأمرى خودند ، ويوم الدّين كه حضور در نزد خداست وطبق كريمهء :  « جَمِيعٌ لَدَيْنا مُحْضَرُونَ » *  هيچ مظهرى بدون وجود وحضور ظاهر آن‌كه اسمى از أسماء اللّه ميباشد ، معنى وحقيقت ندارد ؛ ولذا حرف البسط بدون حرف القبض ناتمام است ، بويژه كه ملك يا عنوان حرف الرّوح بيوم الدّين اضافه گرديده ويوم الدّين هم چيزى بجز قيامت كبرى نيست ، وقيامت هم عين يوم الدّين وقبض أرواح بوسيلهء نفخ صور حضرت إسرافيل بوده وكريمهء :  « يَوْمَ يُنْفَخُ فِي الصُّورِ » *  شاهدي بر صحّت اين معنى است ، وبالمآل از راه ايندليل هم نميتوان به ترجيح ملك بر مالك دست يافت ؛ زيرا حرف الرّوح وحرف الآدميّه در تكميل آثار وثمرات وجودي يكديگر مانند دو امر لازم وملزوم بوده ، ودر نتيجة هيچ اسمى از أسماء اللّه بدون مظهرى بر وفق مقتضى وطلب ذاتي ومفهومي خود ظاهر نگرديده ودر بطون ذات حقّ يا أحديّت صرفه باقي ميماند واين نيز با موازين عقل ونقل سازگار نبوده وهريك از أسماء اللّه مانند عليم وسميع وبصير ومتكلّم وقيّوم وحكيم وخالق ورحمان ورحيم وكريم ومقسط وقهّار وضارّ ونافع ولطيف ومتعال وعزيز ومذلّ ومضلّ ومتكبّر ومحصى ومميت وغنىّ ومغنى وغفور وتوّاب\r\nو \r\n","description":"","footnote":"","page_name":" 756 ","page_number":176},
  {"content":"\r\n\r\nحسيب وواسع وقوىّ ورزّاق وهادي ووهّاب وقابض وباسط ومصوّر وغيره ؛ مستدعى مظهرى در دو عالم أمر وخلق بوده ولزوما بايد در آن مظهر ظاهر آمده وبسلطنت تامّه وحكومت كاملهء خود ، برحسب مشيّت مطلقه وارادهء كلّيهء حقّ ادامه دهند .\r\n\r\n","description":"","footnote":"","page_name":" 757 ","page_number":177},
  {"content":"\r\n\r\n\r\nفصل پنجم أخبار وروايات دو قرائت ملك ومالك\r\nبا اينكه قرائت ملك بجاى مالك در أهل حرمين شريفين وشاميان - سوريّه - شايع است ؛ وبسيارى از بلاد وكشورهاى اسلامى بتلفّظ مالك ميپردازند ؛ برخى از خاصّان وبزرگان بجمع بين ملك ومالك در صلاة يوميّهء خود مبادرت كرده وبرحسب احتياط بقرائت هردو اسم مزبور پرداخته‌اند . برخى از قبيل : أبو جعفر ونافع وعمرو ، وابن كثير وابن عامر ، ملك را با كسر كاف وكسر لام وفتح ميم خوانده‌اند وبعضي ديگر مانند :\r\nكسائى وعاصم وسهل وخلف ويعقوب حضرمي ، مالك بر وزن طاهر وفاعل تلفّظ كرده‌اند ؛ وگروهى از أهل احتياط ومآل‌انديشان ، در جمع بين ملك ومالك كوشيده وتعدادى از علماء وعرفاء نيز بهمين وتيره ، مالك را أشمل وملك را أمدح دانسته‌اند ؛ چنانكه قرطبى در تفسير « الجامع لأحكام القرآن » خود گويد : « وقال أبو حاتم : انّ مالكا أبلغ في مدح الخالق من « ملك » وملك أمدح في مدح المخلوقين من مالك » سپس اضافه كرده است كه فرق بين ايندو در اينستكه در مخلوق مالك غير از ملك بوده ودر حضرت حقتعالى مالك همان ملك است ؛ وقاضى أبو بكر بن العربي اين قول - يعنى مالك - را برگزيده وبه سه وجه بر صحّت آن استدلال كرده وگفته است : اوّل اينكه ، مالك بخاصّ وعام اضافه ميشود ؛ پس ميگوييم مالك خانه وزمين ولباس ، بدانگونه كه مالك الملوك هم گفته‌اند . دوّم اينكه ، مالك بر مالك كثير وقليل هم اطلاق شده وملك داراى چنين وصفى نيست . سوّم اينكه ، ميتوان مالك الملك گفت وملك الملك نگفته‌اند ؛ وبهر تقدير مالك راجع بقدرت بوده وبدين معنى خداوند در روز جزا قادر\r\n\r\n","description":"","footnote":"","page_name":" 758 ","page_number":178},
  {"content":"\r\n\r\nبهر فعلى است كه اراده كند ؛ چنانكه در دنيا نيز متّصف بهمين وصف ميباشد ، وبرخى از مفسّران أهل يقين گويند كه اگر خوانندهء قرآن بحقيقت معنى آن دست يابد ، خواندن ملك براي أو مناسبتر از مالك است ؛ زيرا مهابت ملك حقيقي أو را در حدّ عبوديّت ثابت ميدارد ؛ ولى اگر بدين مرتبت دست نيافته ودر حجاب ألفاظ گرفتار ومستور است ؛ بايد آيهء مزبور را با اسم مالك بخواند ، كه اميد ثواب بيشترى در آن ميباشد ؛ وبالمآل بايد دانستكه مالك حقيقي كسى است كه مملوك وعبد را قوّت مقابله ومنازعهء با أو نبوده واز سوى ديگر مملوك وعبد را چاره‌اى جز وى نباشد ؛ چنانكه خداوند متعال بحضرت موسى - على نبيّنا وآله وعليه السّلام - وحى كرد كه : أنا بدك اللازم ، فالزم بدك يعنى اى موسى تو ناگزير از منى ومن چارهء تو ؛ پس بدانچه كه ناگزير از آنى ملتزم باش ، كه از همه گزيرى هست ؛ بجز از من وبقول ملّاى بلخ جلال الدّين در غزليّات أو :\r\n با همگان بسر شود ، بىتو بسر نميشود * داغ تو دارد ايندلم ، جاى دگر نميشود \r\nبنابراين ، ملك از مالك على الاطلاق بوده ، وموحّد حقيقي كسى است كه در قبال ذات حقّ يا مالك كلّ عوالم وجود ، هرگز دعوى مالكيّتى نكند وبجايى برسد كه جمال عبوديّت خود را در آينهء مالكيّت حقّ اوّل مشاهده كرده وآنگاه كه از جميع مردمان ؛ جملهء مال من وملك من ومنال من شنود ؛ ترجمان وجود أو مالك ومولى وخواجهء من باشد ؛ وبالأخره چه حضرت باريتعالى را ملك بدانيم ويا مالك بخوانيم ، نه ملك بودنش با ملوك دنيوي قبول قياس ميكند ونه مالك خواندنش از قبيل مالكان املاك دنياست ؛ وبقول نظامى قهستانى :\r\n كيست در اين بارگه دير پاى * كاو لمن الملك زند ؟ ، جز خداى \r\nاگر أو را ملك خوانيم ، گدايان درگهش را از منصب پادشاهى وحكمرانى عار وننگ است ، واگر مالك دانيم ، مالك الملك حقيقي بوده وهرچه در عوالم وجودي موجود است ، ملك طلق اوست وهمهء ممكنات ومخلوقات مملوك وعبد ويند ، وآنانكه عبد ومملوك حقّند ، آستان هيچ پادشاهى را نبوسند وچهرهء خود را جز بدرگاه نياز از غنىّ بىنياز نسايند ؛ كه مشيّت واراده وقدرت وعلم أو بر جميع مقدورات وممكنات ومعلومات وموجودات مرسل ومقيّد ومجرّد ومادّى احاطهء وجودي وحكمي وايجادى داشته وكلّ ما سوى در قبضهء اقتدار واختيار ملك ومالك حقيقي است .\r\n\r\n","description":"","footnote":"","page_name":" 759 ","page_number":179},
  {"content":"\r\n\r\nصدر المتألّهين در تفسير خود گويد : برخى ملك يوم الدّين خوانند واين قرائت را امدح دانسته وگفته‌اند : ملك اعمّ وملك أخص بوده ، ودليل آن آيهء  « لِمَنِ الْمُلْكُ الْيَوْمَ »  و  « مَلِكِ النَّاسِ »  ميباشد كه ملك داراى سلطه وقدرت وسياست وتدبير بسيار بيشتر نسبت بمالك است ؛ در صورتيكه بعضي مالك را أمدح از ملك دانسته وعقيدة دارند كه هر ملكي مالك نيست ، ولى هر مالكي حقّ هرگونه تصرّف در ملك خود را داراست واز نظر عموم سلطه وتملّك نيز مالك بهائم صحيح وملك بهائم نادرست ميباشد ، وخداوند خود را در قرآن بمالك الملك توصيف كرده است . ليكن حقّ اينست كه هريك از مالك وملك را فضيلتى برحسب مفهوم است كه ديگرى آنرا ندارد ، ودر مورد ذات حقتعالى بايد أو را بهردو وصف متّصف كرد ومالك وملك دانست .\r\nبارى ، سخن در راويان حديث وناقلان ومفسّران وخبرگزارانى است كه برخى مانند ترمذى « 1 » وابن الأنباري وابن أبي الدّنيا در كتاب مصاحف از امّ السلمة نقل كرده‌اند كه رسول أكرم ( ص ) كريمهء مزبور را ملك يوم الدّين وبدون الف ميخواند ، وهمين خبر را أبو بكر وعمر وطلحه وزبير عوام وعبد الرّحمان بن عوف ومعاذ بن جبل تأييد كرده‌اند ؛ در صورتيكه احمد وترمذى وابن أبي داوود وابن الأنباري از انس روايت كرده كه نبىّ معظّم ( ص ) وأبو بكر وعمر وعثمان آيهء مورد تحقيق را  مالِكِ يَوْمِ الدِّينِ  قرائت كرده‌اند ووكيع در تفسير خود وعبد بن حميد وأبو داوود وپسرش از زهرى نقل كرده‌اند كه حضرت رسول ( ص ) وأبو بكر وعمر نيز آية را  مالِكِ يَوْمِ الدِّينِ  خوانده‌اند وسعيد بن منصور وابن أبي داوود در مصحف‌ها از طريق سالم وأو از پدرش روايت كرده‌اند كه پيامبر أكرم وأبو بكر وعمر وعثمان آية را با اسم مالك قرائت كرده ودر تفسير درّ المنثور سيوطى منقول است ؛ نخستين كسيكه كريمهء مورد تحقيق را ملك وبدون الف خوانده است ؛ مروان بوده وابن أبي داوود وخطيب نيز از طريق ابن شهاب وأو هم از سعيد بن مسيّب وبراء بن عازب نقل كرده‌اند كه رسول خدا ( ص ) وأبو بكر وعمر كريمهء مورد نظر را  مالِكِ يَوْمِ الدِّينِ  خوانده‌اند .\r\nابن أبي داوود وابن انبارى از انس روايت كنند كه أو گفت : پشت‌سر نبىّ أكرم ( ص ) با\r\n\r\n\r\n","description":"","footnote":"\r\n( 1 ) - الدرّ المنثور في التّفسير بالمأثور ، جلال الدّين السّيوطى ، الجزء الأوّل ، المكتبة الجعفرىّ 1377 هجرى .\r\n","page_name":" 760 ","page_number":180},
  {"content":"\r\n\r\nأبو بكر وعمر وعثمان وعلي عليه السّلام نماز گزارديم ، وجميع آنان آية را ملك يوم الدّين قرائت ميكردند ؛ وهمين ابن أبي داوود وابن الأنباري ودار قطني وابن جميع در معجم خود از أبى هريره نقل كرده‌اند كه پيغمبر أكرم ( ص ) آية را ملك يوم الدّين ميخواند ؛ وحال اينكه ابن أبي داوود وابن مليكه از بعض أزواج نبىّ معظّم ( ص ) خبر داده‌اند كه أو كريمهء مزبور را  مالِكِ يَوْمِ الدِّينِ  قرائت ميكرد ؛ وحاكم نيشابورى از أبى هريره روايت كرده است كه رسول خدا ( ص ) مالك ميخواند نه ملك ؛ وطبرانى در معجم كبير خود بنقل از ابن مسعود همين اسم را بصورت مالك - با الف - آورده ، ووكيع وفريابى وأبو عبيد وسعيد بن منصور وعبد بن حميد وابن المنذر از طريق عمر بن الخطّاب نقل كرده است كه رسول خدا آيهء مورد بحث را  مالِكِ يَوْمِ الدِّينِ  ميخواند ؛ وابن جرير وحاكم از ابن مسعود وبرخى از صحابه آنرا  مالِكِ يَوْمِ الدِّينِ  نقل كرده‌اند ، وابن أبي حاتم از ابن عبّاس نيز همين اسم مالك را در آيهء مزبور روايت نموده وبالأخره كساني مانند عبد الرزّاق وعبد بن حميد از قتادة هم قرائت رسول خدا ( ص ) را به  مالِكِ يَوْمِ الدِّينِ  تأييد كرده‌اند ولذا بيشترين رواة ومحدّثين وخبرگزاران وصحابه ، مالك را بيش از ملك از پيامبر أكرم ( ص ) نقل وروايت نموده‌اند .\r\nبهاء الدّين محمّد بن شيخعلى شريف لاهيجى « 1 » در تفسير خود آورده است كه مالك يوم الدّين يعنى متصرّف وخداوند روز جزا بهرچه خواهد ، امّا بنابر قرائت ملك يوم الدّين ترجمه‌اش پادشاه روز جزاست كه سلطنت وشاهى أو را باشد ، وكريمهء  « لِمَنِ الْمُلْكُ الْيَوْمَ ؟ »  دليلي بر اين معنى است . آنگاه از محمّد بن مسعود عيّاشى كه يكى از أعاظم أهل حديث ميباشد نقل ميكند كه أو از محمّد بن علي حلبى روايت كرده است ، كه حضرت صادق - عليه السّلام - آيهء مورد تفسير را  « مالِكِ يَوْمِ الدِّينِ »  قرائت ميكردند ؛ ونيز از داوود بن فرقد روايت كرده كه أو گفته است ؛ من بكرّات ومرّات بحيثيّتى كه احصاء نتوان كرد ، از آنحضرت شنيدم كه ملك يوم الدين قرائت ميكردند ؛ پس بهردو وجه قرائت توان كرد ؛ ومالك وملك هردو از أسماء ذات بوده وقرطبى اسم ملك را از أسماء ذات دانسته ومالك را از أسماء فعل ؛ امّا نكتهء مهمّ در ايندو روايت اينستكه حضرت صادق عليه السّلام هردو اسم ملك ومالك را در نمازهاى خود\r\n\r\n\r\n","description":"","footnote":"\r\n( 1 ) - جلد اوّل ، با مقدّمه وتصحيح مرحوم مير جلال الدّين محدّث ارموى ، مؤسّسهء مطبوعاتى علمي ، سال 1340 شمسي .\r\n","page_name":" 761 ","page_number":181},
  {"content":"\r\n\r\nميخوانده والبتّه در بين ايندو جمع نميكرده وهريك از دو اسم ملك ومالك را بطور جداگانه از ديگرى قرائت ميكرده است ؛ وبديهي است كه از ايندو روايت ، خواندن هريك بطور مستقل وجدا جايز ميباشد ؛ يعنى آنحضرت در بسيارى از نمازهاى خويش ،  مالِكِ يَوْمِ الدِّينِ  خوانده ودر بسيارى ديگر ملك يوم الدّين كه اين امر مبيّن صحّت وجواز قرائت هردو ؛ ليكن بنحو جداگانه ميباشد وآنحضرت مبادرت بجمع بين ايندو اسم نكرده است . با دقّت نظر وتأمل وافى در ايندو روايت نيز بايد پذيرفت كه اين آية دوبار بر پيغمبر أكرم نازل شده است ؛ يكبار با اسم مالك وبار ديگر با اسم ملك ؛ واين معنى با مفهوم يكى از أسماء سورهء حمد بنام سبع المثاني هم مغايرت دارد ؛ زيرا در معنى سبع المثاني آمده است كه هر آية در سورهء حمد دوبار نازل شده ويا در هر نماز دو بار بايد سورهء مزبور را با عين آيات آن خواند ، تا نماز صحيح باشد ؛ كه « لا صلاة إلّا بفاتحة الكتاب » ليكن در هر نزول ويا هربار قرائت سوره ، هيچگونه تغييرى در كلمات آن جايز نيست ، ولذا در آيهء مورد بحث ، يكبار قرائت آن با ملك وبار ديگر با مالك از مصاديق بارز تغيير است كه بالمآل مجاز نميباشد ، وبهمين دليل بايد در روايت عيّاشى وابن فرقد با تأمّل بسيار نگريست وبژرف‌بينى وتحقيق كاملترى پرداخت . سپس بايد متوجّه بود كه اگر در كريمهء مورد تفسير ، اسم مالك نازل شده ، معنى اين اسم در حضرت حقتعالى غير از آدميان است ، وهر جامعيّتى كه در مفهوم آن منظور گردد ، در ذات خداوند تعالى ، بسيار بيش از آن وجود دارد ؛ واگر بصورت ملك نزول يافته ؛ اين مفهوم نيز از جامعيّتى درخور ذات حقتعالى در روز جزا بهره‌ور است كه از حدّ شناخت آدمي بركنار وبدور بوده ودر اينصورت نميتوان بجمع آندو در قرائت پرداخت ؛ زيرا نماز با خواندن هريك از آنها صحيح است ؛ ودر نتيجة بر فرض صحّت دو روايت منقول بايد معتقد گرديد كه اگر در انزال قرآن نيز هردو اسم ملك ومالك نزول يافته ، بايد در تنزيل هم ، بهمين دو اسم نازل گردد ؛ وبالأخره در صحّت ايندو روايت ونسبت آن بحضرت صادق عليه السّلام ، بايد بتحقيقى دقيق وتأملى وافىتر پرداخت .\r\n\r\n« دليل ترجيح مالك بر ملك در سورهء حمد »\r\nبا اينكه در مباحث وفصول اين باب ، به آوردن روايات واخبار وبرخى از نظريّات\r\n\r\n","description":"","footnote":"","page_name":" 762 ","page_number":182},
  {"content":"\r\n\r\nعلمي در مورد ملك يا  مالِكِ يَوْمِ الدِّينِ  پرداخته آمد وبنقل آيات قرآني وآراء أرباب معرفت وحكمت مبادرت شد ؛ در اين مبحث به ابراز نظريّهء خود در رجحان مالك نسبت بملك وادّلهء آن ميپردازيم :\r\n1 - در آيات قرآني وكرائم الهى ، اسم فاعل ملك ، بضمّ ميم وسكون لام ، بر وزن طاهر ، يعنى مالك آمده است ، چنانكه در كريمهء نازل در سورهء آل عمران فرمايد :  « قُلِ اللَّهُمَّ مالِكَ الْمُلْكِ ، تُؤْتِي الْمُلْكَ مَنْ تَشاءُ وَتَنْزِعُ الْمُلْكَ مِمَّنْ تَشاءُ »  كه تكرار ملك بر وزن فلك ، ودارندهء آن بر وزن قابل ، بصراحت كريمهء مباركه معلوم است ؛ ودر آيات متعدّد :  « وَلِلَّهِ مُلْكُ السَّماواتِ وَالْأَرْضِ » *  نيز واضح است كه مالك وحكمرواى آسمانها وزمين خداوند متعال ميباشد ؛ وامّا ربط واضافهء مالك را بروز جزا واينكه در آيهء واقعه در سورهء حمد ، اسم ملك نازل نشده ومالك نزول يافته ؛ ميتوان از صراحت كريمهء واقع در سورهء أنعام دانست كه فرمايد :  « قَوْلُهُ الْحَقُّ وَلَهُ الْمُلْكُ يَوْمَ يُنْفَخُ فِي الصُّورِ »  زيرا در اين آية روز نفخ صور در مالكيّت مطلقهء حضرت حقّ بوده ودر آيهء مزبور ملك بر وزن فلك وبضمّ ميم آمده كه فاعل آن مالك بوده وبمعناى اينست كه مالك يوم نفخ صور خداوند متعال است وبس ؛ ودر آيهء نازله در سورهء إسراء فرمايد :\r\n « وَلَمْ يَكُنْ لَهُ شَرِيكٌ فِي الْمُلْكِ »  يعنى در مالكيّت مطلقهء خود شريكي ندارد ؛ ودر سورهء حجّ آمده است :  الْمُلْكُ يَوْمَئِذٍ لِلَّهِ يَحْكُمُ بَيْنَهُمْ  يعنى مالك روز قيامت ويوم الدّين خداست كه بر سر كفّار حكم ميراند ، وباز در سورهء فرقان فرمايد :  الْمُلْكُ يَوْمَئِذٍ الْحَقُّ لِلرَّحْمنِ وَكانَ يَوْماً عَلَى الْكافِرِينَ عَسِيراً  كه از مقدّمات ومؤخّرات آيهء مزبور بصراحت معلوم است كه مراد از يوم ، روز جزاست ومالكيّت انحصارى آن از حضرت رحمان ميباشد ؛ چنانكه در كريمهء نازله در سورهء غافر نيز بهمين معنى بوضوح هرچه بيشتر اشاره شده است كه :  « لِمَنِ الْمُلْكُ الْيَوْمَ ؟ ، لِلَّهِ الْواحِدِ الْقَهَّارِ »  ودر همين سوره نيز نازل است :  « يا قَوْمِ لَكُمُ الْمُلْكُ الْيَوْمَ »  وآيات ديگرى كه مبيّن مالكيّت مطلقهء خداوند در روز جزا وقيامت است ؛ واز طرف ديگر در هيچ‌جاى قرآن حكيم بنابر استناد به كتاب « المعجم المفهرس » « 1 » كلمهء يوم با ملك نيامده است ؛ تا به استشهاد بر آن ، بتوان نزول آنرا در آيهء نازله در سورهء حمد مورد توجّه ونظر قرار داد ؛ ولذا اين نويسنده بطور قطع وجزم\r\n\r\n\r\n","description":"","footnote":"\r\n( 1 ) - تأليف فواد عبد الباقي ، كتاب الشّعب ، 1378 .\r\n","page_name":" 763 ","page_number":183},
  {"content":"\r\n\r\nمعتقد به نزول  مالِكِ يَوْمِ الدِّينِ  بوده وهيچگاه با التفات به شواهدى بسيار از قرآن حكيم ، به نزول آية بصورت ملك يوم الدّين عقيدة ندارم ، زيرا چنانكه مذكور افتاد ، در هيچ آيه‌اى كلمهء ملك اضافه بيوم نگرديده است ، تا در سورهء حمد نيز اضافه شده باشد ؛ ولذا اسم ملك در كتاب اللّه به ناس وحقّ وقدّوس اضافه شده ويك مورد بيوم يا قيامت ويا دين بمعناى جزا اضافه نگرديده است ؛ وهمين حجّت وبرهان قرآني ، به تنهايى در اثبات نزول  مالِكِ يَوْمِ الدِّينِ  كافى است .\r\n2 - حضرت حقّ خود را در كريمهء :  « قُلِ اللَّهُمَّ مالِكَ الْمُلْكِ »  بمالك بودن مدح فرموده ونه بملك بودن ؛ وبهمين دليل مالك بودن اشرف بر ملك بودن است ؛ زيرا در مالكيّت اطلاق تصرّف بوده ودر ملكيّت چنين نيست ؛ پس مالك در كريمهء مزبور ، أولى بمعنى ياد شده ميباشد ؛ وعلاوة اينكه جميع مسلمانان از زمان پيامبر أكرم تاكنون بجز گروهى از أهل حرمين شريفين وشاميان يا سوريّهء كنونى ، در تمامى اعصار ونسلا بعد نسل در قرائت صلاة ، اسم مالك را خوانده‌اند ونه ملك را ، وبا توجّه بدينكه در قرآنهاى مكتوب بخطّ كوفي مالك را همسان ملك نوشته والفي مقصوره بر بالاى آن مىنهادند ؛ وسپس با حذف الف مزبور از بالاى ميم ، وبا مرور زمان بصورت ملك درآمده ؛ ضعف عقيدة ونظريّه بملك بودن اوّل اين آية آشكارا بوده وگذشته از اينها قرائت اكثريّت قريب باتّفاق مسلمانان عالم ، حجّتى غير قابل انكار ميباشد ؛ ودر اين امر كمترين ترديد وابهامي موجود نيست ؛ وامّا مالكيّت در عموم تصرّف آن براي حضرت حقتعالى شامل معنا وقلمرو ملكيّت هم ميشود ؛ اضافه‌تر اينكه آنچه در مقابل مالك واقع است ، عبد ومملوك أو ميباشد ونه رعايا كه در قبال ملك قرار دارند ؛ وچون جميع مردمان در يوم الدّين براي رسيدگى بعمل آنها فرآهم مىآيند ؛ همگى عباد اللّه بوده ودر مرتبهء عبوديّت مالك حقيقي واقعند ؛ ونسبت مالك نيز بجميع عباد از اضافه‌اى اشراقي واحاطه‌اى قيّومى بهره‌ور ميباشد ؛ ونيز امكان دارد كه يوم الدّين را علاوة بر يوم الحضور ، يوم الجمع هم دانست ؛ ودر اينصورت جميع مملوك وعباد اللّه در يوم الدّين در حضور مالك وجامع خود حاضر ومجموع بوده وتصرّف وقهّاريّت واحاطهء حقّ در روز جزا بر عباد خود ، مستلزم مالكيّت مطلقه وسلطه وتصرّف شامل وكامل اوست ؛ وبدين تعبير بايد دانستكه تصرّف مالك حقيقي بر جميع مملوك وعباد خود على السّوى بوده وكريمهء :  « جَمِيعٌ لَدَيْنا مُحْضَرُونَ » *  شاهدي صادق بر اين معنى است ؛\r\n\r\n","description":"","footnote":"","page_name":" 764 ","page_number":184},
  {"content":"\r\n\r\nواز جانب ديگر كلّ ممكنات ، مملوك وعبد مالك خود ، يعنى حضرت حقتعالى ودر تحت قدرت واراده وشمول مشيّت ونفاذ امر وحيطهء كاملهء أو قرار گرفته واين امر در يوم الدّين بنحوى واضح وروشن آشكارا بوده وبدين دليل يوم الدّين را يوم الجمع نيز گفته‌اند ؛ وآنچنانكه حضرت باريتعالى مالك ظاهري است مالك باطني هم ميباشد وحديث نبوي : « قلب المؤمن بين إصبعين من أصابع الرّحمان » مؤيّد همين‌قدرت ونفوذ وتسلّط واقتدار باطني ذات حقّ بر بندگان ومملوك خود است ؛ ولذا خداوند تعالى ، هم بر عباد ومملوك خود از حيث كثرت افراد وآحاد آنان وداشتن انحاء تصرّفات مالك است وهم بدليل حقيقت حقّهء مالكيّت أو كه غير از احكام مالكيّت مجازى ميباشد ؛ داراى استيلاء ونفاذ امر بر مملوك وعباد خود ، بهيأتى وحداني وبحيثيّتى اجتماعي بوده ، وبتعبيرى بهتر لحاظ مالكيّت أو عين احكام ملكيّت واعتبار ملك بودنش ، عين مالكيّت حقيقي حضرتش ميباشد وبالمآل قرائت  مالِكِ يَوْمِ الدِّينِ  أرجح بر ملك يوم الدين است ؛ وحدّاكثر واز باب احتياط جمع بين ايندو در قرائت سورهء فاتحه وبويژه در هنگام صلاة ميباشد ؛ زيرا كريمهء الهى خالى از يكى از ايندو اسم نخواهد بود .\r\n\r\n","description":"","footnote":"","page_name":" 765 ","page_number":185},
  {"content":"\r\n\r\n\r\nفصل ششم در حقيقت يوم الدّين\r\n\r\n« بخش نخست در معنى وضعي ولغوى وإضافات آن »\r\nابن منظور در لسان العرب ؛ « 1 » مفهوم ومعنى يوم را از طلوع خورشيد تا غروب آن دانسته وجمع آنرا أيوام آورده است كه واو آن بياء تبديل گرديده وبا ادغام دو ياء ، كلمهء أيّام پديد آمده است ؛ وبا استشهاد بكريمهء :  « وَذَكِّرْهُمْ بِأَيَّامِ اللَّهِ »  ايّام را بنعمتهاى الهى ونيز به نقم أو معنى كرده است ، واز أبىّ بن كعب - جمع‌آورندهء قرآن - وأو از نبىّ أكرم ( ص ) روايت نموده كه مراد از ايّام اللّه در كريمهء فوق نعمتهاى اوست ؛ وبيوم نعم ويوم بؤس مورد كاربرد دارد ، ودر مواردى هم بمعنى وقت حاضر بكار رفته ، چنانكه عرب گويد : « أنا اليوم أفعل كذا » وسيبويه همين معنى را با استناد بقرآن مجيد آورده وكريمهء :  « الْيَوْمَ أَكْمَلْتُ لَكُمْ دِينَكُمْ »  را دليل آن قرار داده ويوم الأيوم ، يعنى روز آخر ماه ومانند ليلة ليلاء ويوم ذو ايّام وذو أياييم ، از لحاظ طول شرّ آن بر اهلش بوده وعرب كلمهء ايّام را كه جمع يوم است بمعناى وقايع بكار برده وجملهء : « وهو عالم بأيّام العرب » را بمفهوم عالم بوقايع آورده است ؛ خواه ايّام مزبور بخير ويا به شرّ باشد ؛ وعالم محدّث ، شيخ فخر الدّين طريحى در « مجمع البحرين » « 2 » يوم را بمعنى وقت ابتداء خلقت وانقضاء آن دانسته وبه آيهء مباركهء  « خَلَقَ الْأَرْضَ فِي يَوْمَيْنِ »  و  « فِي أَرْبَعَةِ أَيَّامٍ » \r\n\r\n\r\n","description":"","footnote":"\r\n( 1 ) - دار صادر بيروت ، 1388 هجرى .\r\n( 2 ) - المكتبة المرتضويّة ، الجزء السّادس ، تهران ناصرخسرو ، الطبعة الثانية 1395 هجرى .\r\n","page_name":" 766 ","page_number":186},
  {"content":"\r\n\r\nاستشهاد نموده است ، وراغب أصفهاني در « معجم مفردات ألفاظ القرآن » « 1 » يوم را بمدّتى از زمان طلوع شمس تا وقت غروب معنى كرده واضافه يوم وايّام را به اللّه از باب تشريف به امر أو آورده است .\r\nگاهى يوم را بمعناى واقعه‌اى بزرگ وحادثه‌اى بسيار مهمّ بكار برده‌اند والبتّه يوم بدين معنى ، همان ظرف زمان يا روز وقوع حادثه يا واقعهء قابل اهميّت ميباشد ونه اينكه خود كلمهء يوم براي حادثه يا واقعهء مزبور وضع شده باشد ؛ مانند يوم الأحد ويوم الخندق كه در چنان روزى واقعهء خندق وأحد اتّفاق افتاده است ودر اينصورت يوم اضافه به أحد يا خندق ميگردد .\r\nگاه ديگر يوم بمعناى دوره وعصر وزماني بسيار استعمال ميشود ، مانند ايّام الخصب ويا عصر أموي وعبّاسى ، كه اگرچه محدود بزمانهايى بسيار از حيث هفته وماه وسال است ؛ ليكن از باب اختصار يا الحاق معاني وموارد ديگر بدان ، آنرا يوم خوانده‌اند .\r\nاز حيث وضعي ولغوى ، يوم را در مقابل ليل بكار برده‌اند ، ومراد از اين وضع ، روشنايى آنست كه در قبال تاريكى مورد استعمال است ، وأرباب هيأت از يوم بدين معنى ، به قوس النّهار در برابر قوس الليل تعبير واصطلاح كرده‌اند ، مانند آيهء :  « كَمْ لَبِثْتَ ؟ ، قالَ لَبِثْتُ يَوْماً أَوْ بَعْضَ »  .\r\nيوم در قرآن حكيم در معنى وجود خاصّ وهر مرتبه‌اى از مراتب وجود بكار رفته است ؛ وهمچنين بعوالم ونشئآت وجودي هم اطلاق گرديده است ؛ چنانكه در كريمهء قرآني واقع در سورهء أعراف ويونس نازل آمده :  « إِنَّ رَبَّكُمُ اللَّهُ الَّذِي خَلَقَ السَّماواتِ وَالْأَرْضَ فِي سِتَّةِ أَيَّامٍ » *  ودر جاى ديگر از كتاب اللّه :  يَوْمَ يَقُومُ الرُّوحُ وَالْمَلائِكَةُ صَفًّا  و  « يَوْمَ تَكُونُ السَّماءُ كَالْمُهْلِ »  نيز استعمال شده است . كلمهء يوم وجمع آن ايّام در قرآن مجيد بمعانى مختلف ديگر مانند :  « ذلِكَ يَوْمُ التَّغابُنِ »  و  « يَوْمَ الْجَمْعِ » *  و  « الْيَوْمِ الْآخِرِ » *  وبا إضافات وصفات وتركيباتى متفاوت ، از قبيل :  « فَلَيْسَ لَهُ الْيَوْمَ »  و  « يَوْمُ الْفَصْلِ » *  و  « الْيَوْمُ الْحَقُّ »  و  « يَوْمٍ عَظِيمٍ » *  و  « يَوْمَ يَقُومُ النَّاسُ »  و  « الْيَوْمِ الْمَوْعُودِ »  و  « يَوْمَ تُبْلَى السَّرائِرُ »  و  يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ  و  يَوْماً تَتَقَلَّبُ فِيهِ الْقُلُوبُ وَالْأَبْصارُ  و  « يَوْماً كانَ شَرُّهُ مُسْتَطِيراً »  و  « يَوْماً ثَقِيلًا »  و  « يَوْماً عَبُوساً قَمْطَرِيراً »  و  « يَوْمَ يَفِرُّ الْمَرْءُ مِنْ أَخِيهِ » \r\nو \r\n\r\n","description":"","footnote":"\r\n( 1 ) - توزيع دار الفكر ، بتحقيق نديم مرعشلى ، 1392 .\r\n","page_name":" 767 ","page_number":187},
  {"content":"\r\n\r\n « يَوْمٍ ذِي مَسْغَبَةٍ »  ويا بصورت جمعى در آياتي نظير :  « أَيَّامٍ أُخَرَ » *  و  « أَيَّامٍ مَعْدُوداتٍ »  و  « ثَلاثَةِ أَيَّامٍ » *  و  « أَيَّامَ اللَّهِ »  و  « أَيَّامٍ مَعْلُوماتٍ »  و  « فِي أَرْبَعَةِ أَيَّامٍ »  و  « فِي الْأَيَّامِ الْخالِيَةِ »  و  « ثَمانِيَةَ أَيَّامٍ حُسُوماً »  و  « أَيَّاماً آمِنِينَ »  وبجز اينها بكار رفته كه بيشترين آنها بمعنى روز حشر وقيامت ورستاخيز كبرى ويوم الجزاء ويوم الدّين ويوم الحساب وبرخى ديگر از صفات روز مزبور است .\r\nبرخى از مفسّران ، يوم را عبارت از امتداد ضياء عام دانسته‌اند وگروه ديگر كه بمتشرّعان موسومند ، روز را از وقت طلوع فجر صادق تا غروب آفتاب شناخته وجمعى نيز چنانكه گفته آمد مطلق وقت را يوم دانند ؛ وبالآخرة مالكيّت يوم الدّين را دليل اختصاص حضرت حقّ ، بنفوذ امر أو در آن وبه شرافت يوم مزبور تعبير نموده ؛ وگويند كه يوم بودن آن از قبيل ايّام دنيوي نبوده وهيچ‌چيز آن نيز بوصف وچگونگى وخصائص اينجهانى موصوف نميباشد ؛ زيرا يوم الدّين از مقتضات ولوازم وشؤون دنيا بدور وبركنار بوده ؛ ولذا اگرچه يوم است ، امّا از أوصاف اخروى ونداشتن مادّه وتركيبات وأفق طبيعي برخوردار ميباشد .\r\nامّا دين ؛ گاهى بمعنى دائم وثابت وواجب است ، مانند اين آية :  « وَلَهُ الدِّينُ واصِباً »  وگاه ديگر بمعنى أطاعت آمده ، مانند  « لا يَدِينُونَ دِينَ الْحَقِّ »  يعنى أطاعت دين حقّ را نميكنند ، وبيشتر موارد بمعناى جزاست ، نظير آية :  « مالِكِ يَوْمِ الدِّينِ »  وبقول برخى از مفسّران : « كما تدين تدان » يعنى همسان بدى كردارش مجازات ميشود ؛ وكريمهء :\r\n « يُوَفِّيهِمُ اللَّهُ دِينَهُمُ »  بمعنى جزاى واجب بوده وبالآخرة در موردى نيز دين بمعناى حساب مستقيم است ، مانند آيهء :  « ذلِكَ الدِّينُ الْقَيِّمُ » *  ودر مورد ديگر بمعنى حكمي كه براي زناكننده صادر ميگردد ، نظير اين كريمهء قرآني :  « لا تَأْخُذْكُمْ بِهِما رَأْفَةٌ فِي دِينِ اللَّهِ »  كه بمعناى صدور حكم براي مرد وزن زانى آمده است ؛ و  « لَمَدِينُونَ »  در قرآن مجيد ، بمعنى مجزيّون يا محاسبون بكار رفته وچنانكه گفته آمد : « العلم دين يدان اللّه به » يعنى علم عبارتست از طاعتي كه خداوند تعالى را بدان أطاعت كنند ؛ و « دان فلان بالإسلام دينا » يعنى تعبّد به وتديّن به ومراد از ديّان كه از أسماء اللّه ميباشد ، حاكم وقاضى است ؛ چنانكه علي عليه السّلام را ديّان اين امّت ناميده‌اند ؛ وأديان جمع دين است ؛ وبالآخرة لفظ دين براي شريعت حقّه استعاره گرديده وبمعناى ملّت ونيز انقياد از نظامى شامل أصول وفروع ووصفى الهى استعمال شده است ؛ وكلمهء دين در قرآن حكيم با اضافاتى\r\n\r\n","description":"","footnote":"","page_name":" 768 ","page_number":188},
  {"content":"\r\n\r\nمانند دين اللّه ودين الحقّ نيز بكار رفته ودر عرف مسلمانان باسلام اضافه گرديده ودر قرآن مجيد در كريمهء :  « وَمَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ »  اسلام را دين حقّ ودين خدا معرّفى كرده وجز اسلام هيچ ديني مقبول حضرت باريتعالى نميباشد ؛ زيرا كاملترين وآخرين أديان درشمار است ؛ ودر آيهء :  « إِنَّ الدِّينَ عِنْدَ اللَّهِ الْإِسْلامُ »  ميتوان بوضوح بدين معنى دست يافت ؛ وهمچنين است  « الدِّينُ الْقَيِّمُ »  در سورهء يوسف ؛ و  « فَأَقِمْ وَجْهَكَ لِلدِّينِ حَنِيفاً »  در سورهء روم ، و  « ذلِكَ الدِّينُ الْقَيِّمُ »  در همان سوره ؛ و  « مُخْلِصِينَ لَهُ الدِّينَ » *  و  « أَلا لِلَّهِ الدِّينُ الْخالِصُ »  وإضافات وتركيبات الهى ديگر در قرآن كريم كه بصورت :  « إِنَّ الدِّينَ لَواقِعٌ »  و  « أَنْ أَقِيمُوا الدِّينَ وَلا تَتَفَرَّقُوا فِيهِ »  و  يَسْئَلُونَ أَيَّانَ يَوْمُ الدِّينِ  و  « غَرَّهُمْ فِي دِينِهِمْ »  و  « الَّذِينَ اتَّخَذُوا دِينَهُمْ لَهْواً وَلَعِباً »  و  « مِنَ الَّذِينَ فَرَّقُوا دِينَهُمْ وَكانُوا شِيَعاً »  و  « قُلْ يا أَهْلَ الْكِتابِ لا تَغْلُوا فِي دِينِكُمْ غَيْرَ الْحَقِّ »  و  « إِنِّي أَخافُ أَنْ يُبَدِّلَ دِينَكُمْ »  وموارد ديگر در قرآن حكيم ، كه همگى از معاني متعدّد ومختلف دين حكايت داشته وما از باب اختصار ورعايت ايجاز از آوردن آيات وروايات ديگر در اين مبحث ، بهمين مقدار بسنده ميكنيم .\r\nدر اينكه دين در نزد حضرت باريتعالى اسلام است ؛ جاى كمترين ترديدى نبوده وكريمهء :  « إِنَّ الدِّينَ عِنْدَ اللَّهِ الْإِسْلامُ »  وساير آيات قرآني در تركيبات وإضافات :  « الدِّينُ الْخالِصُ »  و  « رَضِيتُ لَكُمُ الْإِسْلامَ دِيناً »  واكمال دين ودين قيّم وحنيف وجز اينها مؤيّد راستين وشاهد صدق اثبات اين مدّعى است ؛ ليكن اسلام هم بر دوگونه ميباشد ؛ يكى :\r\nاسلام ظاهري كه عبارت از اقرار بزبان وعمل بأركان بوده وبيشتر موضوع علم فقه وعلوم ظاهري ديگر در مسائل واحكام واستنباط آنهاست ، ولذا چنين تعبيرى از اسلام را جسدانى دانسته‌اند وهر جسدانئى ناگزير ظلمانى ميباشد ، وگونهء ديگر اسلام نوراني است كه باطني بوده وشرح صدر ومنوّر گرديدن بأنوار الهى وروحانيّت مطلقه ومحضه نيز از شؤون آن درشمار آمده واز نوع نخست بظلمانى واز دوّم بنورانى تعبير كرده‌اند ، وبهمين دليل ، جسد بودن ظاهر آن ، بظلمت ليل معبّر است وروح بودن باطنش بيوم ؛ واقتضاى جسد اقرار بزبان وعمل بأركان وپاكى ظاهر ميباشد ومقتضاى روح ، شرح صدر وسلامت قلب وطهارت باطن بوده وچنين اسلامى عين اعتقاد باحكام أزلي وقضاء وقدر الهى است ؛ بنابراين ، كسيكه در اسلام جسدانى متوقّف گرديده وبمرتبهء روحانيّت آن نائل نيامد ، در سير ليلة الدّين ، رهسپارى متردّد ومتحيّر بوده وهمانند حضرت\r\n\r\n","description":"","footnote":"","page_name":" 769 ","page_number":189},
  {"content":"\r\n\r\nخليل الرّحمان در ابتداء امر ، بهر ستارهء درخشنده يا ماه وكوكبى « هذا ربّى » ميگويد وعلوم ظاهري هم أو را از ظلمت ليلة الدّين نجات نميدهد ؛ ليكن آنگاه كه خورشيد حقيقت از أفق اشراق معرفة اللّه بر أو مىتابد ، بروحانيّت ويوم الدّين يا اسلام نوراني دست يافته ودر نسيم بامداد سعادت تنفّس كرده وبا عين اليقين وبلكه با حقّ اليقين ، بشهود أنوار وكشف حقايق الهى نائل ميشود وزبان حال وذكر أو : « أصبحنا وأصبح الملك للّه » گرديده وبنجواى  « الْمُلْكُ يَوْمَئِذٍ الْحَقُّ لِلرَّحْمنِ »  گويا وبخطاب  « يا قَوْمِ لَكُمُ الْمُلْكُ الْيَوْمَ ؟ »  مخاطب ميگردد ؛ ودر جنّت أسماء وصفات حضرت حقتعالى شادخوار وجاودانه مانده وبسعادت حقيقي نائل ميشود ، والبتّه چنين مسلمانى طبق فحواى خلق الانسان على صورته بمرتبهء اعلاى : « لكي اعرف » وبوصال معشوق ومحبوب أزلي واصل ميگردد .\r\n\r\n« بخش دوّم - در أسرار يَوْمِ الدِّينِ »\r\n\r\nمقدّمه\r\n- يوم الدّين ، روز جزا ونشر وآن حساب وحشر بوده وأرباب توحيد ميدانند كه در چنين روزى اختيار ومالكيّت از جميع مخلوقات وممكنات ساقط است وكسى را كه ملك واختياري نيست ، أمر وحكمي نخواهد بود ؛ وخداوندى را كه داراى ملك واختيار وحكم وأمر است ؛ نه ميتوان از أطاعت أو إعراض ونه بر حكمش اعتراض كرد ؛ زيرا أمر ويرا مقابله‌اى نه واختيارش را معارضه‌اى نيست . با مقبولان بفضل خود وبا مردودان بعدل خويش رفتار ميكند وقرب أو خاصّ محبّان وأولياء وبعدش ويژهء أعداء ومبغوضان است ؛ عابدان به احسان أو طمع ورزند وموحّدان بلقاء وى قانعند ؛ أو مالك الملكي است كه مشيّت وى در قلمرو هستى ؛ نافذ وروان بوده ، وهرگونه يا بهر چگونگى كه بخواهد به ابداع وايجاد واختراع پرداخته ودر مقابل به إفناء وإعدام وغير از اينها دست ميزند وبهمين ملاحظه برخى مالكيّت أو را در روز جزا وحساب تخصيصى دانسته‌اند ، وگروهى در مقام اشكال بر اين نظريّه ، گفته‌اند كه مالكيّت أو در جميع أزمنة وادوار وأكوار ، عام ومطلق بوده وفرقى در دنيا وآخرت ندارد ؛ ليكن جمعى ديگر در مقام پاسخ اظهار داشته‌اند كه در يوم الدّين هيچ مخلوق وموجودى را حكم وسلطه واقتدار نبوده وهمهء كارها بكف كافى وارادهء وافى حضرت حقّ است\r\nو \r\n","description":"","footnote":"","page_name":" 770 ","page_number":190},
  {"content":"\r\n\r\nبس وچنانكه خود أو گويد :  وَالْأَمْرُ يَوْمَئِذٍ لِلَّهِ  ووجه تخصيص مالك در مقام اضافهء بيوم الدّين همين است وبرخى ديگر قائل به تخصيص نبوده وگفته‌اند كه هرچه در دنيا وعقبى موجود است ، در تحت حكم يكى از ايندو آيهء مباركه بيرون نيست ؛ زيرا اگر دنيا را منظور كنيم ، جميع آن در نفاذ امر وسلطهء اسم ربّ العالمين واقع است واگر مراد آخرت باشد ، در تحت فرمان واقتدار  مالِكِ يَوْمِ الدِّينِ  است ؛ ولذا جايى براي اضافهء تخصيصى باقي نخواهد ماند ؛ بدين دليل كه ربّ العالمين ، بمعنى مالكيّت جهان وجهانيان است وچنانكه مذكور افتاد يكى از معاني ربّ مالك است ؛ ودر سورهء فاتحه نيز بالصّراحه ، خود را مالك يوم الدّين ناميده ودر صورت ملك بودن نيز ، در بسط قدرت ونفوذ امر وسلطنت مطلقهء آن سلطان أزل وأبد ، سخنى نيست ، واگر بقول ابن عبّاس ومقاتل وضحّاك وسدى ، آية را  مالِكِ يَوْمِ الدِّينِ  بدانيم ؛ بايد ذات باريتعالى را قاضى يوم الحساب وجزا دهندهء هر عمل نيك وبد وخير وشرّ دانسته ويوم الدّين را روز جزاى اعمال ويوم القضاء شناسيم ؛ وبدانگونه كه از مجاهد منقول است ؛ خداوند تعالى را مالك يوم الخضوع واذعان وبخاك سودن چهره‌ها بدرگاه آن حىّ قيّوم دانسته وروز مزبور را  « يَوْمَ لا يَنْفَعُ مالٌ وَلا بَنُونَ »  بشناسيم وكامروايان آنروز را در  « إِلَّا مَنْ أَتَى اللَّهَ بِقَلْبٍ سَلِيمٍ »  منحصر نماييم ؛ وبلحاظ وجود معاني گوناگون دين است كه برخى از مفسّران آنرا بمعناى توحيد دانسته ودر اثبات نظريّهء خود بكريمهء :  « الدِّينَ عِنْدَ اللَّهِ الْإِسْلامُ »  استشهاد كرده‌اند ؛ وفرقه‌اى ديگر دين را بمعنى حسابرسى گرفته وبه آيهء :\r\n « ذلِكَ الدِّينُ الْقَيِّمُ » *  با محاسبهء مستقيم تمسّك كرده‌اند ؛ چنانكه گروهى ديگر نيز دين را بمعنى نفوذ حكم شناخته وبكريمهء  « فِي دِينِ الْمَلِكِ »  يعنى در حكم أو استناد نموده‌اند وجمعى هم دين را بمعنى طاعت آورده وبمفادّ آيهء :  « وَلا يَدِينُونَ دِينَ الْحَقِّ »  تكيّه كرده‌اند ؛ ودسته‌اى نيز دين را بمفهوم جزا وپاداش اعمال تلقّى كرده وبكريمهء :  « إِنَّا لَمَدِينُونَ »  يعنى مجزيّون تفسير نموده‌اند ، وعدّه‌اى هم دين را به اجراء حدود تعبير كرده وبه آيهء :  « وَلا تَأْخُذْكُمْ بِهِما رَأْفَةٌ فِي دِينِ اللَّهِ »  بمعناى اجراء حدود بر زنا دانسته‌اند وفرقه‌اى هم دين را بمعنى شريعت شناخته وبه آية :  « الْيَوْمَ أَكْمَلْتُ لَكُمْ دِينَكُمْ »  توجّه داشته‌اند ؛ وبالأخره جماعتى نيز آنرا بقهر وغلبه ودعا واخلاص وشرك وجز اينها گواه آورده‌اند ؛ ليكن حقّ تحقيق وتحقيق حقّ در اينستكه دين بهر معنايى بكار رود ، در حقيقت وأسرار نهفتهء در  مالِكِ يَوْمِ الدِّينِ  موجود است ؛ وبرخى از مفسّران نيز تا چهل\r\n\r\n","description":"","footnote":"","page_name":" 771 ","page_number":191},
  {"content":"\r\n\r\nمعنى براي دين از قرآن حكيم نقل كرده‌اند كه جميع آنها وهريك نيز در كاربرد خاصّى در آيهء مورد تفسير استعمال گرديده ، ولى بايد بدين نكته توجّه داشت كه هيچيك از آنها در معنى متناسب با مالك يا ملك يوم الدين بليغتر از معاني نفاذ حكم ومحاسبه وجزاى اعمال نبوده واز اين قبيل است دين بمعناى ديّان وقاضى ، كه شايستهء حضرت داور بر حقّ در رستاخيز عامّ ميباشد .\r\nحال ، با التفات بدين مقدّمه بايد به اسرار نهفته در يوم الدّين پىبرد ولطائف دقيق آنرا در هردو كلمهء يوم ودين اعلام داشت :\r\n\r\n1 - اسرار يوم :\r\nصدر الدّين قونوى مفسّر عرفانى سورهء فاتحه در تفسير خود بنام « اعجاز البيان » در فصلى موسوم به « سرّ اليوم » آورده است كه : بر غيب مطلق الهى هيچگونه حكمي به تعيين وتناهى وتقييد وأمثال اينها جائز نبوده ، وحال اينكه بر ممكنات كه امرى متعيّن وداخل در وجود وظاهر از ذات حقّند ؛ روا بوده ونسبت بهر اسمى از أسماء اللّه ؛ در هر وقت ومرتبه وموطن داراى بدايت وغايتى مقدّر ميباشد ؛ وحقايق كلّى وأسماء الهى حاكم بر وجود ممكنات از حيث احكام ، متناهي بوده ؛ ليكن برخى از آنها بحكم اجمالي واحد ، وبعض ديگر بوجهي كلّى ، امّا نه جزئي تفصيلي ، پايان مىيابد ؛ ونيز از پيش مبيّن گرديد كه وجود انسان ، متعيّن ومتميّز ومتقيّد بتعدادى چند از أمور وصفات است ، كه جدا گرديدن أو از كلّ أمور وصفات مزبور امكان ندارد ؛ ليكن انفكاك از بعض آنها براي وى ممكن است . پس هرچه از غيب ذات حقّ ؛ چه بتجلّى وچه بخطاب وحكم بر أو وارد آيد ؛ برحسب اقتضاء وجود امكاني أو بوده ولذا برنگ حال وحكم مرتبهء وى ، منصبغ ومتعيّن ومتقيّد ميگردد ، والبتّه مبدء ومنشأ حكم الهى نيز از همان تعيّن نخستين حضرت حقتعالى است كه داراى نفوذ واستمرار ميباشد ؛ وچون اين معنى بوضوح پيوست ، ميگوييم : أصل زمان ، اسم « الدّهر » بوده ودهر عبارت از نسبتي معقول ، همانند ساير نسبتهاى الهى وحقايق كلّى است ، كه از امّهات وأصول أسماء خداوندى درشمار آمده واحكام آن برحسب تقديرات مفروض ، در هر عالمي متعيّن شده ودر هر مورد نسبت بأحوال وأعيان ممكنه واحكام آنها ونيز برحسب آثار وأسماء ومظاهر آسمانى وكوكبى ، متعيّن ومتقدّر ميگردد ؛ وچون هر اسمى از أسماء اللّه ، از حيث تقيّد بمرتبه‌اى معيّن ، از اسمى ديگر ممتاز باحكامى ويژه ومنفرد بدان ؛ با وصف اشتراك اسم مزبور با أسماء در أموري ديگر بجز اسم ممتاز ميباشد ؛ اين\r\n\r\n","description":"","footnote":"","page_name":" 772 ","page_number":192},
  {"content":"\r\n\r\nامر اقتضاء ميكند كه اسم ياد شده محلّ نفوذ احكام هر اسمى ديگر گرديده ومعيّنات آن أحكام ؛ اعيانى مخصوص از ممكنات باشد كه همان مظاهر احكام ومحلّ ربوبيّت أو درشمارند ، وچون احكام مختصّ بدان اسم در أعيان قابل احكام مزبور از وجهي كه مقتضى آنهاست ؛ پايان پذيرفت ؛ سلطنت اسمى ديگر در اعيانى ديگر پديدار گرديده وأحكام آن اسم يا در تبعيّت از كسيكه سلطنت أسماء براي اوست باقي ميماند ويا اينكه احكام اسم يادشده بكلّى رفع وبرداشته شده ودر غيب مندرج ميگردد ، وبالآخرة يا در اسمى ديگر كه داراى حيطه‌اى تمامتر از اوّلى بوده وحكمي بر دوامتر وسلطنتى قويتر دارد ، باقي وبرقرار ميماند ؛ واين امر در هر عالم وموطن وجايگاهى دائمي بوده واختلاف شرايع والقاء وتجلّيات الهى وقهر ونسخ بعضي از احكام با بعض ديگر ؛ با صحيح بودن جميع آنها ويگانگى أصل وحكم الهى از حيث امر أو بهمين دليل خاتمه يافتن احكام أسماء وپايان پذيرفتن سلطهء آنها ميباشد ؛ وچون دانستى كه حقّ همان اوّل وظاهر در جميع مظاهر است ؛ پس ميگوييم كه تعيين أوقات وايّام وماهها وسألها وادوار بزرگ بطور كلّى ؛ تابع احكام أسماء اللّه وحقايق مذكور بوده وعرش وكرسي وأفلاك وكواكب نيز ، مظاهر آن حقايق وأسماء ظاهر در تعيّنات مورد اشاره ونيز معيّناتى براي احكام وأوامر الهى ميباشند . پس به ادوار ؛ احكام أسماء كلّى وشامل ومحيط الهى ظاهر آمده وبه آنات ؛ احكام ذاتي أو از حيث دلالت بر مسمّى وعدم مغايرت آنها با اسم پديدار ميگردد ، ودر ميان ادوار وآنات نيز ، ساعات وايّام وماهها وسألها آشكارا شده واحكام متداخل ايندو أصل - ادوار وآنات - وآنچه از نسبتها ورقيقه‌هاست ؛ مانند وحدتي كه صفت وجود وكثرتى كه از لوازم امكان ميباشد ، پيدا آمده وموجودات ونتايج آنها نيز در بين اين دو أصل ظاهر ميگردند . آنگاه به اندراج جميع صور فلكى وبجز آنها در عرش نظر افكنده وبه‌بين با اينكه در حركت پرشتاب خود ، سريع‌ترين صور فلكى ميباشد ؛ چگونه بسبب حركت آن ؛ روزها متقدّر ومتعيّن گرديده وبالأخره در عرش هم ممان وبرتر وبالاتر از آن رفته وبديدهء اعتبار بنگر كه اسم دهر از حيث دلالت بر ذات حقّ وعدم مغايرتش با لحظه يا « آن » كه زمان فرد وغير قابل تقسيم است ؛ چگونه وجود حقيقي بوده وهرچه بجز آن - بمعناى لحظه - چه مستقبل فرض شود وچه ماضي ، امرى معدوم ميباشد . پس براي وجود آن ودور ، حكم كثرت وامكان بوده وبراي معقول بودن حركت ؛ تعلّقى بين وجود حقّ وأعيان ممكنه برقرار\r\n\r\n","description":"","footnote":"","page_name":" 773 ","page_number":193},
  {"content":"\r\n\r\nاست . « 1 » در نتيجة بين « آن » و « دوران » در عالم عيان ، مظهر آنها مورد ادراك بوده وبين وجود واجب وامكان نيز ، مظاهر آنها كه همان أكوان وألوان ميباشند ؛ مورد كشف ومعقول در اذهانند ؛ وتفصيل آنها بصورت احكام دهر وزمان است . پس مستند « ادوار » طبق حديث قدسي : « اكتب علمي في خلقي إلى يوم القيامة » بوده ومستند « آن » وأصل وطبع آن : « كان اللّه ولم يكن شيئى معه » وكريمهء :  « وَهُوَ مَعَكُمْ أَيْنَ ما كُنْتُمْ »  ميباشد .\r\nسپس بايد دانستكه : دقيقه‌ها از « آن » ودرجه‌ها از دقايق وساعات از درجه‌ها ويوم از ساعات ، متقدّر ومتعيّن گرديده ؛ وامر الهى از اين چهار حكم - آن ودرجه ودقيقه وساعت - بتماميّت رسيده وسرّ جامع بين آنها ، يعنى روز وهفته وماه وسال وتكرار سنوات وأدوار ، از چهار حكم مزبور بتحقّق ميگرايد . آنگاه اگر « آن » بصورت درجه ودقيقه وساعت انبساط يابد ، بنامهاى هفته‌ها وماهها وفصول وسألها ناميده شده ، وگرنه زائد بر روز ، تكرار آن درشمار مىآيد ؛ چنانكه ما زاد بر سال نيز در مقام انبساط ، تكرار بوده واز مصاديق « لا تكرار في التجلّى » محسوب است ؛ وهر عارف ومحقّقى كه بشهود ذاتي حقايق تحقّق يافت وبمقام جمع أحدى رسيده وبدين موهبت فائز گشت ؛ هرگز حكمي بتكرار در وجود وايجاد نكرده واز حكم « آن » به « أدوار » انتقال نمىيابد ؛ زيرا پروردگار أو در مقام إخبار بعبد خود فرموده است :  « كُلَّ يَوْمٍ هُوَ فِي شَأْنٍ »  وآنگاه كه حضرت ربّ الأرباب در كريمهء نازله ، يوم را به هو اضافه كرده ، از حيث شهود وخبر دادن الهى شناخته ميگردد كه حضرت حقّ ، همان « آن » وجودي وايجادى است كه تقسيم وتكرارپذير نيست ؛ زيرا يوم عبارت از هر مرتبه واسمى است برحسب « آن » وبراي هويّت حقّ ، ذات واحدى است كه مرتبهء جامعهء أسماء وصفات مستند بدان بوده وبا نيل بدين مقام است كه اين بندهء - أهل شهود - وهمانند وأمثال أو برمز وسرّ قول خداوند - عزّ وجلّ - آگاه ميگردد كه فرمود :  وَما أَمْرُنا إِلَّا واحِدَةٌ كَلَمْحٍ بِالْبَصَرِ   أَوْ هُوَ أَقْرَبُ  پس در اينصورت است كه بندهء عارف به راز وسرّ كريمهء قرآني :  « أَوْ هُوَ أَقْرَبُ »  دانا ميگردد ؛ اگرچه بچگونگى آن پى نبرد ؛ والبتّه كلمهء أقرب ، نسبت به « واحدة » حدّ معيّنى ندارد ، زيرا كه انسان هر مصداقى را براي أقرب درنظر آورد ، امكان نزديكترين يا\r\n\r\n\r\n","description":"","footnote":"\r\n( 1 ) - از همين معنى ميتوان بحلّ يكى از مشكلات حكمت علمي در مسئلهء ربط بين حادث وقديم پرداخته وآنرا با نظريّهء مزبور مبرهن ومدلّل نمود . غلامحسين رضانژاد « نوشين » .\r\n","page_name":" 774 ","page_number":194},
  {"content":"\r\n\r\nأقرب بودن مرتبه‌اى ديگر تا نيل به امر واحد وجود دارد ؛ ولذا اين كريمه بلحاظى مانند آيهء :  « فَكانَ قابَ قَوْسَيْنِ أَوْ أَدْنى »  ميباشد كه كلمهء « أدنى » را بهر مصداقى از حيث نزديكتر شدن بحضرت حقتعالى درنظر آوريم ، باز هم بمعناى حقيقي  « أَوْ أَدْنى »  نائل نگرديده‌ايم وامكان أدنى بودن مرتبه‌اى ديگر ، از جهت قرب ونزديك گرديدن بخداوند متعال وجود دارد ، كه در حدّ ادراك هركسى نمىگنجد ، وبقول شاعرى عارف :\r\n خرد مومين قدم ، وين راه تفته * خدا ميداند وآنكس ، كه رفته \r\nبارى ، هرچيزى داراى يومى است كه از آثار واحكام ولوازم وخواصّ مترتّب بر آن حكايت كرده وبيوم عنواني واسمى ناميده شده است ؛ وبتعبير ديگر يوم اسمى بر وجود خاصّ هر شيئى اطلاق گرديده وطبق نظريّهء صدر الدّين قونوى احكام آنوجود را از آن ودقيقه ودرجه وساعت بيان ميكند ؛ ليكن براي يوم تعريفى ديگر نيز وجود دارد وآن عبارت از وجود خاصّى است كه طبق عقيدهء حكماء الهى عارض بر ماهيّت ميگردد ؛ وچون وجود در هر شيئى ممكن از جنس ماهيّت آن تبعيّت ميكند ؛ بهمين لحاظ در جوهر ، جوهر است ودر عرض نيز عرض ؛ واز همين معنى است كه وجود خاصّ هرچيزى بر يوم ذاتي آنچيز دلالت داشته ودر نهايت ، محقّق وعارف را بوجود صرف وصرف الوجود رهنمونى ميكند وچون چنين دلالتى ذاتي است ؛ ولذا يوم يا وجود خاصّ وعارض بر هر ماهيّتى را ذاتي دانند .\r\nحكيم متأله آية اللّه العظمى ، آقا سيّد محمّد كاظم عصّار تهرانى ، با استفاده از كتاب « اعجاز البيان » صدر الدّين قونوى ، مثال يوم ذاتي را جوهر مجرّد وبسيط تامّ الحقيقة يا عقل اوّل عنوان كرده است كه داراى وحدتي ظلّى بوده وكريمهء :  « أَ لَمْ تَرَ إِلى رَبِّكَ كَيْفَ مَدَّ الظِّلَّ »  شاهد راستين آنست ؛ ويوم اسمى را ، ممكن أشرف وأقرب إلى اللّه وقلم أعلى وصادر اوّل عنوان نموده واسم دهر وديهور وديهار وداهر را بر ذرارى اسمائيّه ، بمنزلهء امّ واصل آنها دانسته است . البتّه هريك از ذريّه‌هاى اسم دهر نيز خود داراى يومى خاصّ بوده كه محاط آن محسوب وحديث : « إنّ للّه في أيّام دهركم نفحات ، ألا فتعرّضوا لها » دليل صدق اين نظريّه بوده ودر مقام تحليل ميتوان دهر را بمنزلهء اسم محيط يا امّ دانست وايّام آنرا ذرارى ومحاط اسم مزبور وتعرّض نفحات را اتّصاف به احكام ولوازم وآثار ، يا تخلّق به أسماء اللّه شناخت ؛ ولذا دهر اسمى كلّى بوده ودر مرتبهء جمعيّت\r\n\r\n","description":"","footnote":"","page_name":" 775 ","page_number":195},
  {"content":"\r\n\r\nخود شامل جميع ذرارى اسمائيه ومحيط بر آنهاست .\r\nبنابراين ، هر انساني ميتواند با تعرّض بنفحات دهريّهء خود كه در تحت شمول اسم الدّهر واقع بوده وفرّ وبها وكار وكياى آن از اسم ياد شده ميباشد ، مصداق ومظهرى براي ذرارى دهر درشمار آيد ؛ ليكن حقيقت يوم اللّه ، اسم الدّهر است كه مظاهر خلقي آن بگاه تعرّض بنفحات دهر يا مظاهر اسم مزبور در ممكنات ميباشد ؛ والبتّه قدر وارج هر يومى از ايّام نفحات الهى بكمال يا نقص وشدّت يا ضعف وبالأخره بمرتبهء تشكيكى ودرجات متعرّض مربوط بوده ؛ واز همين كمال ونقصان است كه مفهوم قرب وبعد بحضرت حقتعالى مصداق يافته وبا انقضاى يوم در هر ممكنى ، قيامت صغرى در آن حاصل مىآيد ، وحديث : « من مات فقد قامت قيامته » محقّق ميگردد ؛ ودر خاتمه بايد دانست كه يوم اسمى وعنواني هر شخص بر ايّام عمر أو احاطه داشته ونفس آن يوم محيط واصلى شخص ؛ يكى از مظاهر يوم دهري محسوب است ؛ چنانكه « آن » در دقايق ودرجات وساعات وهفته‌ها وماهها وسالهاى عمرش ، چيزى جز ظهور حقيقت حقّه وعنواني يا اسم خداوند متعال نبوده واز همين معنى ميتوان بوحدت حقيقي ومنظور أهل اللّه وأولياء وأنبياء ورسل پىبرد ، وبحقيقت شطحات وسخنان پرعمق وصحيح عارفانى چون منصور حلّاج وأبو يزيد بسطامى وأبو سعيد أبو الخير وشبلى وابن عربى طائى آندلسى وبزرگانى ديگر پىبرد ؛ وبمعناى درست ومفهوم صحيح يوم كشهر ، ويوم كأسبوع ويوم كسنة وغيره دست يافت .\r\nيكى از مظاهر ومصاديق دهر را نيز بايد ايّام كرات آسمانى وكواكب وماه وخورشيد دانست كه حقيقت آن ايّام در كره وكوكب يا فلك آنها ظهور دارد ؛ وبرخى از منجّمان مطّلع بر اين حقيقت كه خود از أهل اللّه محسوبند ، با توجّه بگاه زادن شخصي ، واقتران آن ولادت با طلوع كوكبى معيّن ومشخّص ؛ زايچهء اشخاص را تعيين كرده وبا قياس وانطباق يوم ولادت اين شخص با طلوع آن ستاره يا كرهء آسمانى ، بسعد ونحس بودن مولود وطالع أو ميپرداختند وچون اين امر بسيار صعب ومشكل مىنمايد ، بجز برخى از أهل ادراك حقيقي وبقول فردوسى در توصيف جاماسب حكيم « ستاره‌شناسى گرانمايه » هيچ كس را شناخت وعلم واطّلاعى از حقيقت تحصيل زايچهء اشخاص نيست ؛ لذا اين ضرب‌المثل بشيوع پيوست كه « المنجّم كذّاب » در صورتيكه اگر منجّم در تطبيق حقيقت يوم شخصي در زايچهء افراد با كوكب طالع وهمقران آنان موفّق آيد ؛\r\nو \r\n","description":"","footnote":"","page_name":" 776 ","page_number":196},
  {"content":"\r\n\r\nاحكام وآثار آن كوكب را با « آن » تولّد شخص منطبق كند ، در صدق گفتار أو ترديدى نيست واين كار با تحصيل شروط آن امكان‌پذير است .\r\nبارى ، اضافهء ملك بيوم الدّين ، مانند اضافهء ملوك به زمان ودهر است كه گويند ملوك الزّمان وملوك الدّهر ويا سيّد عصره ، كه مراد مبالغهء در مدح وبزرگداشت بوده وبمعنى شاهنشاه أمور در يوم الدّين است ؛ ومالك از حيث عموم ملكيّت ، داراى كاربردى بيشتر از ملك ميباشد ، زيرا مالك ستور وچارپايان وأشياء ؛ مانند باغ وخانه وكاروانسرا واملاك ديگر صحيح است ؛ ليكن پادشاه حيوان وبهائم وباغ وخانه وغيره صحيح نيست ؛ مگر اينكه ملك بهائم مانند شاه يا ملكهء زنبوران از جنس خود آنها بوده وبنوع زنبور متّصف باشد ودر غير اينصورت هركسى غير از نوع زنبور ، ملكهء آنها نيست ، ومالك زنبور وبهائم وخانه وباغ درست بوده واتّصاف مالك در موارد مزبور ، بملك صحيح نيست .\r\n\r\n2 - اسرار دين :\r\nبطور مقدّمه بايد گفت كه حكماء الهى ، آخرت را يوم دين دانسته وآنرا بعبارت : « يوم الجزاء على الدّين » تعريف كرده‌اند . بنابراين ؛ دنيا دار العمل ، وآخرت دار الجزاء بوده ودنيا عالم حركات وانقلاب در أطوار وآخرت ، مأوى وموطن ودار القرار است ؛ وبرخى هم يوم الدّين را روز تحقّق اعمال دانسته وعقيدة دارند كه هر ما بالقوّه‌اى در اين روز بفعليّت كاملهء خود برگشته وپرده از حقيقت أشياء برداشته ميگردد ؛ وهر موجودى بغايت استحقاقى خود رسيده واگر دنيا را بمنزلهء پوست تصوّر كنيم ، آخرت ويوم الدّين همانند مغز آنست ؛ واز همين روى پيامبر أكرم فرمود : « الدّنيا مزرعة الآخرة » زيرا عارف حقيقي دنيا را مقدّمهء وعقبى را نتيجهء آن ميداند ، ومراد از وجود پوست ومقدّمه ومزرعه ؛ مغز ونتيجة وثمرهء آنست ؛ وبتعبير ديگر دنيا حجاب افعال وصفات وساتر سرائر وبواطن آدمي است ؛ در صورتيكه يوم الدّين وآخرت آشكار شدن عين باطن وكشف وبرداشتن ستر وظهور سرائر وبروز صفات ونتايج افعال واخذ پاداش اعمال نيك وبد وخير وشرّ است ؛ ولذا صاحب هر خوى راسخ چه در طاعات وچه در سيّئآت بوضوح وكمال آشكارا بمكافات متناسب وعادلانه رسيده وبمصداق :  « لا ظُلْمَ الْيَوْمَ إِنَّ اللَّهَ سَرِيعُ الْحِسابِ »  بهيچ موجودى جز آنچه استحقاق آنرا از خوب وبد وطاعت ومعصيت دارد ، داده نخواهد شد ؛ وهركس بثمرات حاصل از اعمال خير وشرّ خود نائل خواهد آمد واز نظر عرفانى هرچه را أعيان ثابته در مرتبهء\r\n\r\n","description":"","footnote":"","page_name":" 777 ","page_number":197},
  {"content":"\r\n\r\nثبوت علمي وبرحسب استعداد واقتضاى خود از خداوند متعال درخواست نموده ، ودر فيض أقدس يا أحديّت سوآل كرده‌اند ، ودر مرتبهء فيض مقدّس وبا نفس الرّحمان بدان نائل آمده‌اند ؛ بكمال بروز وظهور آنها در يوم الدّين وسراى آنجهانى خواهند رسيد وهيچ كس بجز فاعل ومرتكب در خير وشرّ ونقص وكمال ونيك وبد آنها بلحاظ كيفر اعمال وپاداش دوزخ يا بهشت مسؤول نخواهد بود . با توجّه بمقدّمهء ياد شده ؛ بتحقيق در اسرار دين پرداخته وجميع مباحث آنرا در لطايفى چند بيان ميكنيم :\r\n\r\nلطيفهء اوّل\r\n- بايد دانستكه لفظ دين در زبان عرب بمعانى بسيارى آمده است كه در قرآن حكيم مورد كاربرد داشته وآيات وكريمه‌هاى قرآني حاكى از اين معاني متعدّدند كه در بخش نخست مورد تحقيق قرار گرفت ؛ ولى در اين مبحث بمعانى دين در مقام اضافهء يوم بدان پرداخته وفىالجمله بتحقيق در خصوص يوم الدّين مبادرت خواهد شد ؛ اگرچه حقيقت يوم الدّين حاوي وشامل جميع معاني يوم ودين باشد . امّا نخست بذكر اين نكته ميپردازيم كه حضرت حقتعالى جميع عوالم وموجودات آنها از صغير وكبير را بهم ربط داده وظهور برخى از آنها را به بعض ديگر متوقّف داشته است ؛ وبهمين ملاحظه برخى از آنها مرآت ومظهر بعضي ديگر بوده وفىالمثل عالم زيرين آينهء ديدار ومظهر آثار عالم برين ميباشد ؛ چنانكه عالم برين هم بمنزلهء آينه ومظهريست براي نمود تعيّن وانطباع أرواح فعّال عالم زبرين ونيز عالم مثال كلّى از حيث تقيّد آن در بعضي از مراتب وهم بلحاظ عموم حكم واطلاق آن ، مرآت ظهور ونمود هرگونه فعل وموجود ومرتبهء وجودي است ؛ وظهور جميع موجودات معلوم در علم الهى كه تابع احكام نكاحهاى پنجگانه ميباشند ؛ خود نكاحهاى مزبور نيز پيرو حضرات خمسهء وجودي بوده وبالمآل ظهور موجودات برحسب اختلاف أنواع واشخاص آنها متوقّف بر سرّ وراز جمعيّت نكاحي است ومراد از نكاح نيز حبّ ذاتي حضرت حقّ از خفاء بظهور ميباشد كه از مرتبهء كنز مخفى وغيب أحديّت خود بمرتبهء واحديت وتعيّن أسماء وصفات ظهور فرموده واز اين مرتبه هم بعوالم ما بعد تا هيولاى أولى تجلّى نمود وبتعبيرى عرفانى ، حضرات خمس عبارتند از : حضرت غيب الغيوب يا غيب مطلق كه عالم آن أعيان ثابته وحضرت علم است ، وحضرت غيب مضاف كه عالم آن أرواح جبروتي ميباشد ؛ وچون عالم غيب مضاف از جهت أعلى متّصل بغيب مطلق است واز جهت أدنى مرتبط بعالم ملكوت ميباشد ، لذا بعالم مثال هم موسوم بوده وپس از آن عالم\r\n\r\n","description":"","footnote":"","page_name":" 778 ","page_number":198},
  {"content":"\r\n\r\nناسوت واقع است كه بعد از عالم ملكوت بوده وسرانجام آنها منتهى بعالم كون جامع وحضرت انسان كامل ميگردد كه بجميع عوالم ما فوق احاطه داشته وبروى هم حضرات خمس را تشكيل ميدهند ، ودر نتيجة حضرات خمس در حضرت لاهوت وجبروت وملكوت وناسوت وكون جامع يا انسان كامل نمودار ومحقّق است ؛ وچون اين معنى دانسته آمد ، بتعريف جزا پرداخته وميگوييم : جزاء عبارتست از : نتيجه‌اى ظاهر بين فعل فاعل ومفعول لأجله - يا چيزى كه مفعول براي رسيدن بدان ميباشد - والبتّه اين مفعول بچيزى ودر چيزى است ؛ وباعث يا انگيزش بر انجام فعل فاعل ، همان حركت غيبى ارادى است كه تابع علم منبعث وبرانگيخته بر انجام فعل بوده وبراي اين حركت بحسب علم اراده كنندهء فعل ، حكمي است كه در فعل صادر از فاعل سرايت ميكند ، تا منتهى بغايتى گردد كه علم فاعل بدان متعلّق بوده واراده‌اش منوط بدان باشد . پس هر فعلى كه از هر فاعلى صادر گردد ، داراى مبدء وغايتى بوده ؛ مبدء آن ، حركت ارادى تابع علم فاعل است ، وغايت آن همان نتيجه‌اى ميباشد كه فعل بخاطر تحقّق آن صورت گرفته وداراى أثر وحكمي خاصّ خود است ؛ والبتّه اين نتيجة وأثر وضعي قطعي بوده ؛ ولى هر فعل وعلم واراده وتحقّق نتيجة واثرى ، بسبب اختلاف فاعل آن وقواى انجام فعل ونحوهء علم ومقصد وحضور وموطن ونشئه فاعل ، با ديگرى فرق واختلاف داشته واگرچه فاعل افعال مزبور در نشئات مقيّده بوده وعلم وارادهء آنان در انجام فعل وغايت آن بأهم متفاوت باشد ؛ ليكن فاعل مطلق وحقيقي در تحقّق هر فعلى وبراي هرچيز ودر هرچيزى ، كسى بجز حضرت حقّ نبوده وتصوّر صدور فعلى كه خالى وبدون تأثير از احكام قيود نسبى مزبور ، بجز نشئات مقيّده باشد ، ممكن نيست ؛ زيرا افعال حقّ از حيث أسماء ووجه خاصّ وآثار حقايق كلّى وأرواح ، متوقّف بر نشئات نمانده ، وبمظهر يا شخص مباشر فعل متوقّف است ؛ واگرچه فعل حقّ از شروط مظهر يا مباشر نيست ؛ ليكن ناگزير از وجود مظهر ميباشد ، وبهمين دليل نتيجة وأثر فعل بمباشر آن تعلّق مىيابد ، كه همان فاعل ظاهري است وبقول سعدى :\r\n گرچه تير از كمان همى گذرد * از كماندار بيند أهل خرد \r\nدر اين بيت ، فاعل ومباشر ، بكمان تشبيه شده وتيرانداز يا كماندار حضرت حقتعالى است كه فىالحقيقه فاعل مطلق براي هرچيز ودر هرچيز است ؛ واگرچه امكان صدور فعلى عبث ولغو از فاعلى ظاهري باشد ؛ ليكن بموجب كريمهء  « أَنَّما خَلَقْناكُمْ عَبَثاً »  وآيهء :  وَ \r\n\r\n","description":"","footnote":"","page_name":" 779 ","page_number":199},
  {"content":"\r\n\r\n ما خَلَقْنَا السَّماءَ وَالْأَرْضَ وَما بَيْنَهُما باطِلًا  هيچ‌گونه فعل عبث ولغو وباطلى از حضرت حقّ وفاعل مطلق سر نزده ؛ بلكه خداوند متعال را در هر سكون وحركتي از افعال ، حكمي عجيب واسرارى غريب است كه از حيطهء عقول وأفهام خارج بوده وكنه حقيقت آن بر كسى شناخته نيست وهيچ كسى را بدان احاطه واشراف نميباشد .\r\nپس هر فعلى از افعال صادره را بدايت وغايت وثمره‌ايست ؛ كه بناچار بايد مصاحبت با قصد اوّل وحضور داشته وايندو نيز بنوبهء خود علمي هستند كه متعلّق بغايت ميباشد ؛ وچه‌بسا كه فعل در برخى از مراتب ؛ بلحاظ نسبت واضافه ، معروض بحالتى مخصوص ، برحسب أحوال وأوصاف وچگونگىهاى ديگرى باشد كه شخص غيرعارف آنرا به دو فاعل نسبت داده وآن أوصاف را ذاتي فعل داند وحكم بدان را در هر مرتبه‌اى كه از فاعل صادر گردد واجب پندارد ، وحال اينكه حقيقت امر غير از اين بوده وفاعل حقيقي جميع افعال ؛ كسى بجز حضرت حقّ وفاعل مطلق نيست .\r\n\r\nلطيفهء دوّم\r\n- افعال صادره پنج قسم ميباشند كه عبارتند از : ذاتي وارادى وطبيعي وامرى وامرى نيز بر دو قسم است : قسمي از آن با ارادى متّحد بوده ومغايرتى با آن ندارد ، مانند افعال ملائكة وأرواح نوري وقسم ديگر مخالف ارادى است ، ليكن از برخى وجوه ونه جميع آن ؛ مانند تسخير منسوب بخورشيد وماه وبالآخرة افعال طبيعي نيز در تقسيم همانند امرى بوده ودر برخى از صور ، نسبت به بعضي از موجودات ارادى درشمارند ؛ وهر موجودى بيك يا دو ويا چند قسم از افعال ياد شده اختصاص داشته ، ولى انسان جامع از حيث مجموع صورت وروح أو در حيات دنيا افعالى كثير انجام ميدهد وبويژه از حيث روحانيّت وى در حال معراج وبيرون رفتن از عالم مادّه كه داراى افعال وآثاري مختلف ونتايجى بسيار است ، در صورتيكه كاملا علاقه‌اش از بدن قطع نگرديده واز بعض وجوه مقيّد به احكام اين نشئه عنصريست ؛ ليكن پس از مفارقت كلّى از اين عالم ؛ وورود در نشئه برزخ وحشر وجز اينها ؛ داراى افعال وأحوالي دگرگونه ميباشد كه همهء آنها تابع نشئه عنصرى بوده ونتيجهء آنست وبتوسّط همين نشئه دنيوي ومادّى است كه افعال أو از دنيا به عالم برزخ تعدّى كرده وسپس به آخرت ميگرايد ودر حضرت علوي وعوالم برين ثبات ودوام يافته وحكم آن بهر كيفيّت كه در مزاج عنصرى بوده است ، در مواطن وعوالم مزبور جاودانه مىپايد ودر نتيجة از لوازم وآثار آن جدا نگرديده ومظاهر هيچگاه عارى از حكم طبيعت ظاهر نخواهند\r\n\r\n","description":"","footnote":"","page_name":" 780 ","page_number":200},
  {"content":"\r\n\r\nشد ؛ زيرا گونه‌اى از اتّحاد بين ظاهر ومظهر برقرار است كه هرگز خلل‌پذير نبوده ودر حقيقت ؛ افعال آدمي مظاهر أو محسوبند ولذا از احكام ولوازم وخصايص ونتايج شخص وى برخوردار ميباشند . امّا نكتهء مهمّ در اينستكه جنّ وانس بپاداش اعمال خود ميرسند ؛ ليكن مدار أمر بر انسان است كه محلّ تفصيل حكم بوده وافعال أو يا بقصد مصلحتى نيست كه در اينصورت موسوم بلغو وعبث ميباشد ، ويا مقصودى از انجام عمل يا فعل خود دارد ؛ ولى نفس الامر آن غير از مقصود حقّانى است ؛ ويا فعل وى متعلّق بأمري داراى غايت بوده ودر اينحال يا امر ياد شده حقّ است ويا از ناحيّهء حقّ بوده ودر اينصورت مجازات وپاداش اعمال وى با حضرت حقتعالى ميباشد ؛ وبديهي است كه اين پاداش برحسب عنايت حقّ به بنده‌اش وعلم اين بنده بپروردگار خود بتناسب اعتقاد وى ونيز حضور عبد در حين انجام فعل با خداوند تعالى از حيث علم واعتقاد بوده وخلوص اعمال أو طبق نيّات ومعتقدات پاك وى ، شرط در نحوهء پاداش وجزاء اعمالش ميباشد ؛ وآنچه از حقّ به بنده‌اش تعلّق يابد در چهار مقام خوف وتقوى ورجاء وحسن ظنّ بخداوند است ، وبهمين دليل حضرت حقّ - سبحانه وتعالى - فرمايد : أنا عند ظن عبدي بي والبتّه مقامات مزبور تابع محبّت الهى است وبايد باعث بر صدور فعل ، همان حكم حبّى حقّ باشد كه متعلّق اعتباراتى در طلب يا دفع امر ويا جلب موافق ويا حصول به آرزو واميد ويا عصمت از گناه غير از اينهاست ، وبايد دانستكه نتيجهء نيك ومطلوب يا بد ومورد نفرت ؛ تابع احكام وصفات غالب بر فاعل در حين انجام هر فعل بوده ونتيجهء هر قسمي از افعال وأعمال ، تابع حكم امر نخست وموجب وباعث بر صدور فعل وحكم موطن ونشئه ونقص وتمام وبجز اينها ميباشد .\r\n\r\nلطيفهء سوّم\r\n- براي هر فعلى كه از انسان صادر ميگردد ؛ در هر آسمان وعوالم برين صورتي است كه آن صورت در حين تعيّن فعل مزبور در اينعالم تشخّص يافته وروح آنصورت همان علم فاعل وحضور أو برحسب قصد وى در حال انجام فعل ميباشد ؛ وبهمين دليل بقاء آن به امداد حقّ ، از حيث ربوبيّت اسمى از أسماء اللّه است كه فاعل در حين انجام فعل مظهر آن بوده واسم مزبور ربّ فاعل ميباشد وهر فعلى در حال تعيّن از فاعل ، از مرتبهء صفت غالب وظاهر الحكم بر فاعل تجاوز نخواهد كرد وشرط لازم در تعدّى افعال حسنه وحكم آن ؛ از دنيا به آخرت دو أمر است كه هردو در باب مجازات ودوام صور افعال در عوالم برين ، از حيث نتايج آنها ، دو أصل قابل اهميّت ميباشد : يكى\r\n\r\n","description":"","footnote":"","page_name":" 781 ","page_number":201},
  {"content":"\r\n\r\nتوحيد وديگرى اقرار بروز جزا ؛ پس اگر باعث وانگيزهء انجام فعل أمرى الهى وكلّى يا معيّن وتابع دو أصل مزبور ونتيجهء آنها نباشد ؛ ربّ فاعل مجازى بوده وصورت متشخّص فعل در عالم برين كه از فعل آدمي تكوين يافته ، هرگز بسدرة المنتهى تجاوز نكرده وحكمي براي آن بجز در زير سدرة المنتهى ظاهر نميگردد ، كه البتّه خارج از بهشت ودر مقامي است كه فاعل آن آخرالأمر در مقام ياد شده استقرار دارد ؛ وامّا اگر فعل أو سيّئه باشد ، بعلّت عدم صعود آن بعوالم برين وعدم خرق عالم عناصر وموادّ ، بخود فاعل برگشته ونتيجه‌اش براي فاعل سريع ميباشد ؛ ودر اينصورت چنين فعل سيّئه‌اى ، يا مضمحل وفنا ميگردد ويا در فوق عالم عنصر يا سدرة المنتهى باقي ميماند ؛ وچون روز حشر فرارسد ، خداوند هر أمر وكردار خبيثى را از طيّب متمايز نموده وبصدق كريمهء  « وَيَجْعَلَ الْخَبِيثَ بَعْضَهُ عَلى بَعْضٍ »  افعال أشقياء بعوالم علوي صعود نكرده وگريبانگير آنها در همين نشئه دنيوي است ؛ وسرّ اين فنا وتلاشى افعال سيّئه وبرگشت آنها بفاعل دو أمر است : يكى اقتضاء عالم امكان وحكم كثرت وعدم بقاء آن ميباشد ؛ كه اگر مستند به أحديّت ومرتبه الوهيّت نگردد ومحلّ تجلّى وجود أحدى وحكم جمعى نشود ، برحسب احكام كثرت وآثار آن ، متلاشى وفانى خواهد شد ، وأمر دوّم متضمّن اسرارى غامض است كه در خزائن غيب مخزون بوده وخداوند تعالى بهر كيفيّتى كه بخواهد وبراي هركس اراده كند ، آن اسرار مخزون را ظاهر خواهد نمود . امّا صور افعال موحّدان وآنانكه فعلشان تابع أمر الهى كلّى وجزئي معيّن است ؛ منصبع بصفت ورنگ علم وقصد ونيّت پاك گرديده وحضرت حقتعالى از حيث رحمت واسعهء خود آنها را حفظ كرده وبموجب حكم ربوبيّت مطلقه‌اش در عوالم برين محفوظ ميدارد . پس اگر افعال موحّدان در تحت غلبه وحكم عناصر وصورت نشآت دنيوي ومادّى واقع گردد ، در سدرة المنتهى باقي ميماند ؛ زيرا سدرة المنتهى غايت عالم عنصرى بوده واگر منبع فعل موحّد براي انجام وتحقّق دادن به أوامر شرعي باشد ، چون محلّ ومحتدّ آن طبيعت از حيث ظهور بصور عنصرى است ؛ بنابراين ، غايت ارتقاء آن سدرة المنتهى ميباشد ؛ زيرا افعال مكلّفان به نسبت غلبهء نتيجهء صور ومزاجهاى متولّد از عناصر ويا مركّب از آنهاست ؛ وبهمين دليل امكان ندارد كه هيچ‌چيز از أصل وعالم خود تجاوز كرده وفىالمثل امر در خلق ويا خلق در امر جايگزين گردد ، وبالمآل هر عنصرى بعنصر ديگر برگشته واگر بعالم ديگر تجاوز كند ؛ اين امر دليل بر آنست كه متجاوز در أصل از همان\r\n\r\n","description":"","footnote":"","page_name":" 782 ","page_number":202},
  {"content":"\r\n\r\nعالم مورد تجاوز بوده ، كه : « الجنس مع الجنس يميل » ولى اگر همّت بلند فاعل وروحانيّت ونيّت پاك أو بخرق عالم عنصر موفّق آمده وبر آن غلبه كند ، بعلّت اقتضاء مرتبه وحال أو ، افعالش بكرسي وعرش ولوح محفوظ وبالأخره بمرتبه عماء ارتقاء يافته وبلحاظ مناسبتى كه بين افعال آن موحّد با عوالم ياد شده موجود است ؛ نتيجة وصور اعمال أو در امّ الكتاب مندرج گرديده وتا يوم الحساب محفوظ خواهد ماند ؛ وچون يوم الفصل كه روز جدا كردن حقّ از باطل وصواب از ناصوابست فرارسد ، افعال عباد به اقسامى چند منقسم خواهد شد : پس برخى از آنها هباء منثورا گرديده وهمانند گرد در وزش طوفان به اضمحلال وفنا مىرسد وچيزى از آن برجاى نميماند وبعضي از قبايح وسيّئآت هم به إكسير عنايت وعلم بتوحيد ويا بوسيلهء حضرت حقّ ويا با توبهء حقيقي ، طبق كريمهء :  فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ  وآيهء :  إِنَّ الْحَسَناتِ يُذْهِبْنَ السَّيِّئاتِ  به حسنه وأمر مقبول الهى تبديل ميگردند ويا اعمال نيك به نيكتر وبهتر ، مبدّل شده ودر نتيجهء تصدّق خرمايى در راه خدا در قيامت بكوه أحد بدل يافته وجزاى عاصى در رستاخيز بزرگ بهمانند آن از حيث موازنه بحسنات داده ميشود ولذا قتل كسى به احياء ديگرى كه در حال مرگ ومريض سخت است وغصب أموال يكى ، با صدقه دادن واحسان بديگرى مكافات شده ودر برخى از موارد نيز خداوند تعالى از بعضي افعال سيّئه درگذشته وحكم آنرا محو ميكند ؛ چنانكه در مورد افعال ديگر هم در يوم الفصل بهمان اندازه وچگونگى - نه كمتر ونه بيشتر - ومثلا بمثل جزا ميدهد واگر آن افعال خير باشد بهمان مقدار خير واگر شرّ وسيّئه باشد نيز بهمان اندازه مجازات ميشود ، والبتّه اگر صاحبان علم توحيد وشهود الهى ودارندگان حضور در يوم الدّين كم وكسرى در اعمال صالحه داشته باشند ، بشفاعت شافعان مجاز كه أنبياء ورسل وائمّهء معصومين - صلوات اللّه وسلامه عليهم أجمعين - ميباشند ، نجات يافته وجرائم آنان محو ودر مواردى نيز مبدّل بحسنه ميگردند ؛ وخداوند متعال بصفت ارحم الرّاحمين در خصوص مستحقّان اين رحمت ، از سيّئات بعضي درگذشته وبمحو معاصي آنان ويا تكثير ثواب برخى ديگر ظهور ميكند .\r\n\r\nلطيفهء چهارم\r\n- مبدء ظهور جميع افعال انسان از حيث نشئه انسانيّت ، كه طبيعت عنصرى است ، باطن قلب ميباشد ؛ ليكن شروع فاعل در ايجاد فعل در هر امرى ، متوقّف بر داعيه‌ايست كه در قلبش متشخّص بوده وأو را بر بعضي از افعال برمىانگيزد ؛\r\nو \r\n","description":"","footnote":"","page_name":" 783 ","page_number":203},
  {"content":"\r\n\r\nبصدور يا ترك آنها وأدار ميكند ومشخّص گرديدن اين داعيه در قلب وتعيّن انگيزه‌هاى موجب صدور افعال از فاعلان آنها ، تنها از قلب بوده ودر اينصورت احكام آن متفرّع ميگردد ودر جوارح وأعضاء آدمي نفوذ كرده وسپس برحسب وجوه قلب بساير موارد نيز سرايت مينمايد ؛ وبهر صفتي كه قلب در حال شروع فعل ، متّصف بدان ميباشد ، متفرّع ومنشعب گرديده والبتّه صفات هر قلبي از غيب ذات حقّ است كه غلبهء ظاهري بر آن بواسطة دو انگشت الهى - أصبعي الرّحمن - يا دو مؤنس نيك يا بد ، از فرشته يا ديو « لمّتين » ميباشد كه احكام روحاني يا نفساني ويا طبيعي از آنان بر باطن آدمي القاء ميگردد .\r\nامّا براي جزاء نيز دو رتبهء كلّى است ، كه يكى از آنها اقتضاء سرعت مجازات در دنيا وعدم تخلّف جزاء از فعل خير يا شرّ را دارد ؛ ورتبهء ديگر آن مقتضى تخلّف جزاء وتأخير آن تا آخرت ميباشد وطبق أحاديث وارده ، با اينكه پاداش اعمال نيك در دنيا به أحسن وجوه واضعاف بسيار داده ميشود ، با اينهمه از جزاء اخروى آن نيز كاسته نميگردد وحديث نبوي « انّ اللّه لا يظلم المؤمن حسنة يثاب عليها الرّزق في الدّنيا ويجزى بها في الآخرة » شاهدي صادق بر آن است ؛ وبرخى از مجازاتهاى عام وسريع در أمور مكروهه ، موجب رفع حجاب باطني انسان گرديده ويا مانع از افتادن حجابهايى ديگر بر قلب أو ميشود ، وگاهى هم جزاء عمل سيّئه‌اى ، محروميّت مرتكب وبىبهره ماندن أو از امتيازات يا رزق مادّى ومعنوي ومقامات دنيوي واخروى بوده وبنا بضرب‌المثل فارسي : « هر عمل أجرى وهر كرده جزائي دارد » ولذا اينگونه از جزاء ، تأخيرى از صدور فعل نداشته وبلكه پس از فعل بر آن مترتّب است ، وحتّى انسان در انجام دادن أمور مباحه نيز ، أجرى برابر با آن وگاهى بسيار بيشتر ميبرد وبخاطر آن از مطيعان أوامر الهى محسوب ميگردد . رمز وسرّ اينكه مجازات اعمال قبيح وناپسند سريع بوده وآثار ولوازم آنها بزودى بفاعل ومرتكب ميرسد ، در اينستكه چنين اعمالي قدرت خرق عالم طبع وجهان عنصرى را فاقدند وبالمآل چون نميتوان منكر وجود آنها شد ، لزوما بايد بمبدء صدور يا فاعل خود برگشته وبمصداق « كلّ شيئى يرجع إلى أصله » بشخص مرتكب آنها رجوع كنند ، وبا اين برگشت در وجود أو فانى شده وبعوالم برين ومثالي وروز قيامت ويوم دين نرسند ؛ وراز فناى آنها در فاعل ومرتكب وآنهم بطور سريع ، همان غلبهء احكام كثرت بر وحدت است كه از خصائص عالم امكان بوده وعارض\r\n\r\n","description":"","footnote":"","page_name":" 784 ","page_number":204},
  {"content":"\r\n\r\nبر هيوليّات ميباشند ؛ وبصداق كريمهء :  « إِلَيْهِ يَصْعَدُ الْكَلِمُ الطَّيِّبُ وَالْعَمَلُ الصَّالِحُ يَرْفَعُهُ »  تنها صعود بعوالم برين ، خاصّ موجودات پاكيزه وسخنان طيّب وعمل صالح است كه بحقيقت وجود انسان رفعت وسرفرازى وكمال مىبخشد ؛ ونه اعمال زشت وناپسند ؛ زيرا اينگونه از عملها در حجاب طبيعت مانده وپاى فرارى از ويژگىهاى فرودين خود ندارند ، وناگزير بمبدء صدور خود برگشته ودر خسيس‌ترين مهالك امكاني يا باطن مرتكب آنها باقي ميمانند ؛ ويا با اضمحلال وفناء در فاعل ، نابود گرديده ومتلاشى ميشوند ودليل تلاشى وفناء اينگونه اعمال فقدان آنها از وجههء حفظ الهى است كه حقيقت اعمال مزبور امر عدمي بوده وامر عدمي فاقد ربط ونسبت بحضرت حقتعالى ميباشند ، ولذا از هرگونه حكم وجوبي عارى مانده ومحو ونابودى داخل در خصيصهء ذاتي آنهاست ؛ ليكن چون داراى نحوه‌اى از وجودند ، اگرچه در حدّ عدم وبهمين ملاحظه به أمور عدميّه موسومند ؛ بناچار بمصدر خود بازگشته ودر آن محو وفانى ميگردند ، وكريمهء مباركهء :  « وَمَنْ يَعْمَلْ مِثْقالَ ذَرَّةٍ شَرًّا يَرَهُ »  ناظر بهمين معنى بوده وبدين اندك بهرهء وجودي است كه از توان ذاتي رجوع بفاعل خود بهره‌مندند ؛ ليكن چون فاقد قوّهء بقا وخلود ميباشند ؛ وجود آنها با همهء ناتوانى ، عين رجوع بفاعل وفنا شدن وتلاشى است ؛ وكريمهء  فَجَعَلْناهُ هَباءً مَنْثُوراً  در حقّ همين اعمال صادق بوده وبالمآل نتايج آنها بفاعل ومصدر يا مرتكب اين قبايح وناپسندها راجع خواهد بود .\r\n\r\nلطيفهء پنجم\r\n- دين بمعنى محاسبه ويوم الدّين يعنى روز حساب وشمار ؛ بدين تعبير است كه در چنين يومى بجميع اعمال نيك وبد وخير وشرّ ومعصيت وطاعت هركس رسيدگى شده ولازمهء وضع موازين قسط در قيامت واقامهء عدل وقضاء بحقّ نيز همين است كه حسابگر مراقب ودقيق بجميع جهات ناظر بوده وناچيزترين امرى از أمور انسان در طول زندگانى در دنيا ، از محاسبه‌اش خارج نماند ؛ وبهمين ملاحظه در خبر صداقت اثر معصوم آمده است : « حاسبوا قبل أن تحاسبوا ؛ وزنوا قبل أن توزنوا » يعنى پيش از اينكه در يوم الحساب ويوم الفصل بشمارش نيك وبد وحسن وقبح اعمال تو محاسبه كنند ، تو خود در كمال انصاف بدين كار پرداز وافعال خويش را در ترازوى دقيق عدالت بسنج ؛ تا بگاه محاسبه وسنجش در قيامت وحشر ويوم الحكم سرافكنده وپشيمان ومغبون نباشى وبدين جهت روزشمار وحسابرا يوم التغابن نيز ناميده‌اند ؛ چنانكه در قرآن مجيد آمده است :  « ذلِكَ يَوْمُ التَّغابُنِ »  بنابراين ، بنا بضرب‌المثل فارسي :\r\n\r\n","description":"","footnote":"","page_name":" 785 ","page_number":205},
  {"content":"\r\n\r\n« آنرا كه حساب پاك است ، از محاسبه چه باك است » ولذا انسان محقّق ودقيق بايد پيش از اينكه بحسابش برسند ، خود بحساب خويش رسيده وبسنجيدن اعمال مرتكبه‌اش بپردازد ؛ امّا با اينهمه در رستاخيز هم بحساب أو خواهند پرداخت ومحاسبهء شخص بافعال وكردار نيك وبد خود ؛ مانع رسيدگى اخروى به اعمالش در ميزان عدل وقضاء الهى نخواهد شد ، ولذا فيض كاشاني در تفسير خود فرمايد : « فيهما دلالة على أنّ لكلّ إنسان أن يفرغ من حسابه ووزن عمله في دار الدّنيا ، بحيث لا يحتاج إليهما في الآخرة وهو كذلك عند أولى الألباب » يعنى در محاسبه ووزن كردن نيك وبد اعمال آدمي بوسيلهء خودش در همين عالم دلالتى است بر اينكه أو از رسيدگى بحساب خود فارغ آمده ، بدانگونه كه نيازى برسيدگى ومحاسبه وتوزين اعمالش در آخرت ندارد ودارندگان خرد بجز اين انجام نميدهند . امّا أستاذ حكيم ومتألّه عظيم مرحوم سيّد محمّد كاظم عصّار تهرانى با نقل قول فيض كاشاني ، گويد : « غرض مرحوم فيض از اين كلام مفهوم نگرديد ومعلوم نشد كه ، از كجاى خبر مزبور دانسته ميشود كه در آخرت محتاج بحساب نيست ، يا براي چنين شخصي حساب مقرّر نيست » . آنگاه مرحوم عصّار بكريمهء قرآني :\r\n اقْرَأْ كِتابَكَ ، كَفى بِنَفْسِكَ الْيَوْمَ عَلَيْكَ حَسِيباً  استشهاد كرده كه « بايد هركسى حساب خود را بكند ، نه اينكه حساب ندارد » كه البتّه عبارات فيض در اينكه : « بحيث لا يحتاج إليهما في الآخرة » بمعناى مقرّر نبودن حساب براي شخص محاسب اعمال خود ؛ در آخرت نيست ، ومعلوم نگرديد كه آية اللّه عصّار تهرانى ، معنى عدم محاسبهء اخروى را از كجاى عبارت مرحوم فيض كاشاني استنباط كرده است ؛ در حاليكه فيض گفته است كه انسان بايد در دنيا چنان عمل كند وآنسان بمحاسبهء افعال وكردار خود پردازد كه براي خود أو نيازى بحساب در آخرت نباشد ، ويا اگر در قيامت بحساب اعمالش رسيدند ؛ نگران وناراحت نبوده وبداند كه در قسطاس الهى وميزان عدل ، خلافي وجود ندارد ؛ ودر محاسبه تخلّفى نخواهد بود . بنابراين ؛ اشكال وارد از ناحيّهء آية اللّه عصّار بفيض كاشاني وارد نبوده ومعنى عبارت مرحوم فيض اينستكه شخص حسابگر دنيوي كه اعمال خود را در ترازوى دقيق وميزان صحيح توزين ميكند ، باكى از محاسبهء در آخرت ندارد ؛ نه اينكه براي وى محاسبه‌اى در آخرت نميباشد وجملهء تفسير فيض بدينكه « لا يحتاج إليهما في الآخرة » بمعناى نبودن حسابي در آخرت نيست ؛ ودر نتيجة اشكال مزبور بر عبارت فيض وايراد بدان بهيچ‌وجه وارد نبوده وچنين دريافتى از جملهء فوق صحيح نيست ؛\r\nو \r\n","description":"","footnote":"","page_name":" 786 ","page_number":206},
  {"content":"\r\n\r\nبالأخره معناى جملهء مزبور اينست كه شخص محاسب وتوزين كنندهء اعمال خود در دنيا ؛ بطورى بايد در اين محاسبه وتوزين دقيق وعادل باشد كه از نظر خود هيچگونه حاجتي بحساب اخروى نداشته واز چنان توزين ومحاسبه‌اى در قيامت نترسيده ودل بحساب خود قوى دارد ؛ اگرچه اعمال أو را در دقيقترين ترازوى الهى سنجيده وبحساب وى برسند .\r\nنكتهء مهمّ اينستكه مرحوم عصّار در آخر همين مبحث نوشته است : « ولى اگر هر روز به محاسبه پردازد وجبران ما فات نمايد ، بدين معنى ميتوان گفت كه در آخرت حساب نخواهد داشت » در صورتيكه اين نظريّه همان استنباط نادرست از عبارت مرحوم فيض كاشاني ميباشد كه مورد انتقاد شديد مرحوم عصّار واقع گرديده وبالأخره خود أو نيز مرتكب اشتباهى شده كه بهيچ‌وجه در جملهء فيض كاشاني وجود ندارد ، واشكالى كه آن محقّق مرحوم بفيض وارد كرده است ، سرانجام در عبارت خود أو ظاهر گرديده كه از پيش ، بردّ ونقد آن پرداخته است ؛ زيرا گويد : « بدين معنى ميتوان گفت كه در آخرت حساب نخواهد داشت » وحال اينكه در هر صورت وبا هر محاسبهء اعمال از ناحيهء انسان در دار دنيا ، حساب آخرت بجاى خود باقي مانده ودر تحقّق آن جاى كمترين ترديدى نيست ، وحقيقت معناى يوم الحساب با محاسبهء شخص از اعمال خود هم برقرار ومحقّق است .\r\n\r\nلطيفهء ششم\r\n- يكى از حقايق الهى كه مورد غفلت برخى از أهل نظر قرار گرفته است ، انتقام خداوند متعال ميباشد كه با همهء وسعت رحمت رحماني ورحيمى أو ، هرچيزى را در دايرهء هستى فراگرفته وحتّى إبليس نيز چشم بدين رحمت انتشارى وسريانى دارد ؛ ليكن بالأخره بعضي از افعال واعمال آدمي موجب خشم الهى ودر نتيجة انتقام أو از عاصى ومذنب است ، وكرائمى قرآني در ثبوت اين معنى وجود دارد كه در اين لطيفه بذكر برخى از آنها اشاره ميشود والبتّه برخى از اين انتقامها در دار تحقّق ذنوب ومعاصي وبشخص أو تعلّق ميگيرد وبعض ديگر در يوم الدّين تعيّن مىيابد ودر كتاب اللّه حكيم بهردو مورد توجّه شده است . امّا انتقام دنيوي در چندين آية نازل گرديده ، واز جملهء آنها يكى كريمهء مباركه :  « فَانْتَقَمْنا مِنْهُمْ فَأَغْرَقْناهُمْ فِي الْيَمِّ »  در واقعهء فرعون وقوم أو كه موجب فتنه وفساد در زمين گشته وبا اينكه خداوند آنان را به فرستادن طوفان وملخ وشپش وقورباغه وخون وغيره ، متنبّه كرد ؛ هرگز بخود نيامده وبسركشى وطغيان وفساد\r\n\r\n","description":"","footnote":"","page_name":" 787 ","page_number":207},
  {"content":"\r\n\r\nدرافزودند ، تا سرانجام طبق آيهء فوق ؛ انتقام متناسب ومقتضاى اعمالشان را از آنها گرفت وآنانرا در رود بزرگ نيل غرق كرد . آيهء ديگرى كه دربارهء مشركان نازل شده ، عبارتست از :  « فَانْتَقَمْنا مِنْهُمْ فَانْظُرْ كَيْفَ كانَ عاقِبَةُ الْمُكَذِّبِينَ »  وكريمهء ديگر :  « وَمَنْ عادَ فَيَنْتَقِمُ اللَّهُ مِنْهُ ، وَاللَّهُ عَزِيزٌ ذُو انْتِقامٍ »  كه در خصوص بازگشت بفعل مورد نهى ومحرمانه‌ايست كه مرتكبان آنها را خداوند در گذشته ، از مكافات خود بخشوده ؛ ولى با وجود نهى وتحذير ثانوي ، باز هم به ارتكاب منهيّات مؤكّده مىپردازند ؛ وخداوند بدليل ذو انتقام بودن خود - كه در عين نقمت ، رحمتي ديگر است - بگرفتن انتقام از مرتكبان پرداخته وبازماندگان وآيندگانرا به اهميّت منهيّات واقف مىنمايد . سوّمين مورد انتقام دنيوي كريمهء مباركه :  « فَانْتَقَمْنا مِنَ الَّذِينَ أَجْرَمُوا وَكانَ حَقًّا عَلَيْنا نَصْرُ الْمُؤْمِنِينَ »  است كه خداوند به پيامبر خود فرمايد : ما پيش از تو نيز رسولانى بر قوم آنان فرستاديم وبا اينكه همهء پيامبران مزبور در اثبات رسالت خود داراى بيّنه وبرهاني بودند ، باز هم قوم آنها بتكذيب ونافرمانى پرداختند وچون يارى كردن بر مؤمنان حقّ ماست ؛ ما نيز از آنانكه گناه كردند انتقام گرفتيم .\r\nامّا در مورد انتقام الهى در يوم الدّين نيز آياتي بسيار در قرآن حكيم نازل است كه به برخى از آنها اشاره مىكنيم : كريمه‌هاى واقعه در سورهء إبراهيم :      فَلا تَحْسَبَنَّ اللَّهَ مُخْلِفَ وَعْدِهِ رُسُلَهُ ، إِنَّ اللَّهَ عَزِيزٌ ذُو انتِقامٍ ، يَوْمَ تُبَدَّلُ الْأَرْضُ غَيْرَ الْأَرْضِ وَالسَّماواتُ ، وَبَرَزُوا لِلَّهِ الْواحِدِ الْقَهَّارِ ، وَتَرَى الْمُجْرِمِينَ يَوْمَئِذٍ مُقَرَّنِينَ فِي الْأَصْفادِ ، سَرابِيلُهُمْ مِنْ قَطِرانٍ وَتَغْشى وُجُوهَهُمُ النَّارُ ، لِيَجْزِيَ اللَّهُ كُلَّ نَفْسٍ ما كَسَبَتْ ، إِنَّ اللَّهَ سَرِيعُ الْحِسابِ      يعنى : البتّه مپندار كه خداوند متعال در وعدهء خود به پيغمبران خويش تأخير يا تخلّف ميكند ؛ زيرا خداوند پيروز وانتقام گيرنده است ؛ در روزيكه زمين وآسمانها بزمين وآسمانى ديگر مبدّل گرديده وهمه در پيشگاه أو كه واحد قهّار است حاضر آيند ؛ در چنين روزى مجرمانرا خواهى ديد كه دستشان با غل بگردن بسته وجامه‌هاى آنها از قطران وآتش ، رخسارهء آنها را درهم پوشيده است .\r\nآيهء ديگر در سورهء الدّخان است كه فرمايد :  « يَوْمَ نَبْطِشُ الْبَطْشَةَ الْكُبْرى إِنَّا مُنْتَقِمُونَ »  يعنى روزى مشركان را كه منكر رسالت پيغمبرند ( ص ) بصولتى سخت وبزرگ فروگيريم . در برخى از آيات نيز خداوند تعالى خود را منتقم وكيفر دهندهء معاصي وجرم گناهكاران معرّفى كرده است ؛ ليكن معلوم نيست كه اين انتقام قطعي در دنيا خواهد\r\n\r\n","description":"","footnote":"","page_name":" 788 ","page_number":208},
  {"content":"\r\n\r\nبود يا در آخرت وعقبى ، مانند كريمهء :  « إِنَّا مِنَ الْمُجْرِمِينَ مُنْتَقِمُونَ »  وآيهء :  « فَإِنَّا مِنْهُمْ مُنْتَقِمُونَ »  وآياتي ديگر از اين قبيل كه دلالت وافى بر انتقام حضرت حقتعالى دارند .\r\nمراد از انتقام ، كينه‌كشى نيست وذات حقتعالى از اينگونه صفات منزّه است ؛ ليكن انتقام در آيات مزبور بمعنى سزا دادن به اعماليست كه نفس عاصى وطغيانگر بسبب ارتكاب آنها از قرب حضرت حقّ دورى گزيده وآنگونه اعمال ، موجب بعد أو از خداوند رحمان گرديده است ؛ ودر اينصورت انتقام چيزى جز وسيلهء قرب بحقّ نخواهد بود ؛ وبقول سرايندهء عارف : « قهر تو اينست ؛ مهرت چون بود ؟ » پس ، شايسته‌ترين توجّهى كه از ذات باريتعالى بمنظور قرب عاصى ومجرم تحقّق مىيابد وويرا از عذاب بعد ، بعذب قرب خداوندى ميرساند ؛ همين انتقام مبارك در يوم الدّين است كه موجب استكمال وارتقاء مذنب وعاصى وخلاصي أو از قيد نقص وجودي وأمور عدمي ميباشد ؛ ولذا عذاب أو عين عذب بوده وبراي شخص عاصى از لازمترين موجبات رفع بعد از حقّ است ؛ وبصدق كريمهء :  « وَرَحْمَتِي وَسِعَتْ كُلَّ شَيْءٍ »  كه رحمت رحماني ورحيمى خدايى در وجود وايجاد ، بهرچيزى متعلّق است ويكى از چيزهاى مزبور ، شخص عاصى ميباشد كه بعلّت سرپيچى وتخلّف از أوامر وارتكاب مناهى دچار عذاب بعد است ؛ وجالب توجّه اينكه در آغاز اين كريمه فرمايد :  « قالَ عَذابِي أُصِيبُ بِهِ مَنْ أَشاءُ وَرَحْمَتِي وَسِعَتْ كُلَّ شَيْءٍ »  يعنى : عذاب خود را بهركس كه لازم بدانيم ميفرستيم ولى رحمت من همه‌چيز را دربر ميگيرد ؛ ونيز طبق كريمهء :  « كَتَبَ رَبُّكُمْ عَلى نَفْسِهِ الرَّحْمَةَ »  كيفر وعذاب الهى در عاصى ؛ مقدّمه‌ايست لازم براي تعلّق رحمت سريانى وفراگير خداوند رحمن ، تا وجود أو را مستعدّ پذيرش رحمت خود كند ، وسرانجام بجنّت قرب ومظهريّت أسماء وصفات خدايى راه يابد ؛ واللّه أعلم بحقائق افعاله .\r\n\r\nلطيفهء هفتم\r\n- دين داراى سرّ ورازي نهفته است كه فهم آن متوقّف بر علم بجزاء واحكام آن بوده وجزاء را نيز سرّى ميباشد كه شناخت آن جز از طريق افعالى كه جزاء بر آنها مترتّب است ، ممكن نيست وافعال را از حيث فاعل آن‌كه مورد مجازات واقع ميگردد ، سرّى است كه متوقّف بر شناخت تكليف بوده واگر تكليفي نباشد ، أمر ونهى الهى كه موجب انجام دادن فعل يا ترك آنست مقرّر نخواهد بود وهرگاه افعال مشروعهء متفرّع از أوامر ونواهى نباشد ؛ هيچ جزاء مجعولى در مقابل افعالى كه متعلّق أوامر ونواهى ميباشند ؛ قابل تعقّل نخواهد بود ؛ ودر نتيجة تكليف ، أصل أمور مذكور وداراى\r\n\r\n","description":"","footnote":"","page_name":" 789 ","page_number":209},
  {"content":"\r\n\r\nراز وسرّى است كه به افعال ومجازات هم مربوط ميباشد وما در اين لطيفه بتعريف تكليف پرداخته وبا تكميل اين مبحث ؛ به ادامهء تحقيقات ديگر در مسئلهء يوم الدّين خواهيم پرداخت .\r\nدر بادي أمر بايد دانست : هر نسبتي كه در ميان دو امر تعقّل گردد ، ناگزير تحقّق وثبوت آن متوقّف بر دو امر ياد شده بوده وتكليف هم نسبتي است كه تعقّل نخواهد شد ، مگر در ميان تكليف كنندهء قادر وقاهر وعليم ؛ ومكلّف يا دارندهء تكليفي كه محلّ نفوذ قدرت تكليف كننده بوده وقابل حكم تكليف وداراى صلاحيّت در انجام آن باشد ، وچون همهء موجودات امرى وخلقي وآسمانى وزمينى ، چاره‌اى جز تسليم به امر الهى وگردن نهادن بحكم أو ندارند ؛ ولذا بايد جميع أمور وافعال آنان مستند بحضرت حقتعالى شود وتكليف نيز از جملهء حقايقى است كه بايد از جانب خداوند بشخص مكلّف ايجاب گردد ؛ واصلى كه تكليف از آن ناشى شده وسرّ مجازات بدان ظاهر ميشود ؛ همان تجلّى الهى است كه مقتضى ايجاد عالم بوده وحكمت عادلهء خداوندى بظهور تكليف براي بندگانش اقتضاء دارد ، وبهمين دليل ، قيودى امرى وعبادات واحكامى شرعي بمنظور سعادت وارتقاء آدميان معيّن ومقرّر گرديده است ، كه أهل عالم بايد در هر وقت خاصّ ونشئه وحال ومزاج ومرتبه ونيز برحسب اقتضاء زمان وصفات لازمهء ديگر ، به أداء وانجام آن پردازد ، تا ارتباطي تمام در بين حقّ وعبد پديد آمده وبا عمل باحكام تكاليف وقيود لازمه كه در هر فردى متناسب باوجود ومعرفت وطاقت وأحوال وصفات أو ميباشد ، بمراتب عاليهء قرب وحضور عند اللّه نائل آيد واز نقص بكمال وجودي واز هيولاى عالم امكان به برترين مقام رسيده وبقول مولانا جلال الدّين بلخى : « آنچه اندر وهم نايد آن شود » .\r\nفىالمثل ميتوان انجام افعال واجبات را براي رهايى از قيد وبند عالم هيولى وگرفت وگير دامهاى تعلّقات زمينى ودنيوي دانست واعمال مندوب ومستحبّات را وسيلهء نيل بمراتب برين وصور آسمانى ومثالي وحتّى عاليتر از آن ، يعنى موجب خلود در جنّات وقرب حضرت حقتعالى درشمار آورد ؛ چنانكه عدم ارتكاب واجتناب از قواطع طريق هدايت وامتناع از انجام منهيّات وأمور حرام ومكروهات نيز موجب آزادى ودرهم‌گسستن قيود وحلقه‌هاى زنجير تعلّقات وپابندهاى خواهشهاى نفساني وأميال شيطانى گرديده ، ومراعاة ايندو بأهم ، حجابهاى غليظ را از پيش ديدگان سالك يا\r\n\r\n","description":"","footnote":"","page_name":" 790 ","page_number":210},
  {"content":"\r\n\r\nمكلّف پاره كرده وموانع طريق را از پيش پاى أو برطرف ميكند ودر هدايت أو بشاهراه تقوى وقرب بحضرت حقّ ، بسيار مؤثّر ميگردد ؛ واضافه‌تر اينكه نفس انساني را مستعدّ پذيرش صور كماليّه ونقوش حقايق الهيّه مىنمايد .\r\nنكتهء بسيار با اهميّت در سلوك راه حقّ وبينا شدن چشمان حقيقت بين سالك ، فرا گرفتن علم توحيد ومعاد ونبوّت است كه بايد از استادان راه‌يافته وبكمال رسيده در نفس انسان تحقّق يابد ودر نتيجة با كسب مباني وأصول وقواعد كلّى آن ، بتوان بر مشكلات طريق فائق آمده واين علم ومعرفت حقّانى را بدانگونه كه أنبياء عظام وأوصياء آنان وأولياء اللّه اندوخته وبدان عمل كرده‌اند ، آموخته وبصفاى خاصّ الخاصي وبلكه اخصّ الخواصى آن دست يافت وبا اخلاصي كامل بانجام آنها مبادرت كرد ؛ تا صور ونقوش اين اعمال در سماوات عليا وآخرت وجنّات افعال وصفات وذات ؛ خالد وجاودان گرديده وموجبات قرب الهى را در نفس آدمي بدرجات كمال متصوّر برساند ؛ وبدين ملاحظه ، عرفاء ، قرب عبد بحضرت حقتعالى را عبارت از وفاء بعهد أزل ميدانند كه طبق كريمهء :  « أَ لَسْتُ بِرَبِّكُمْ ؟ قالُوا بَلى »  بنابر اختلاف أحوال سالك ، گاهى بمشاهده وگاه ديگر بمكاشفه تحقّق مىيابد ؛ وبالأخره به انقطاع كلّى از غير خدا انجاميده وچنين قربى بر دو قسم نوافلى وفرائضي بخش ميگردد : قسم نوافلى آن عبارتست از زوال صفات بشرى وظهور صفات الهى در انسان كه آثار آن شنيدن مسموعات از بعيد وديدن مبصرات از جايهاى بسيار دورى است كه چشم وگوش طبيعي انسانها از ادراك ومشاهده وشنيدن آنها معذور بوده وبرتر از اينها با قرب نوافلى انسان به إحياء أموات واماتهء أحياء قادر است ، وقسم فرائضي قرب عبد بحقّ ، عبارت از فناء كلّيهء عبد در حضرت حقّ وآنهم از جميع قوا ، حتّى نفس خود است ؛ بطوريكه چيزى از خودى أو باقي نمانده وهمهء وجود وى از حقّ پر شود وشرط لازم در چنين قربى ؛ شهود حقّ در جميع أحوال عبد ميباشد ؛ وبطور كلّى ؛ لازمهء هر قربى ، ارتفاع موانع واز بين بردن وسائط ورفع وخرق هرگونه حجابى است كه در بين محبّ ومحبوب حقيقي حائل ميگردد ؛ وبزرگترين مانع وحجاب ، نفس ظلمانى آدمي بوده والبتّه دوام توفيقات الهى در استمرار حالت فناء وفناء از فناء ، شرط اصلى نيل بدين صفت پروردگارى است ، كه اينهم مربوط بعنايت أزلي حضرت حقتعالى ميباشد ؛ ولذا عارف كاشاني در « مصباح الهداية » قرب را به استغراق وجود سالك در عين جمع ، به غيبت از\r\n\r\n","description":"","footnote":"","page_name":" 791 ","page_number":211},
  {"content":"\r\n\r\nجميع صفات خود تعريف كرده است ؛ ومولانا در مثنوى خود قرب را چنين شناخته :\r\n قرب بر أنواع باشد ، اى پسر * ميزند خورشيد بر كهسار وزر \r\n ليك قربى هست بازر ، شيد را * كه نباشد آگهى زان ، بيد را \r\n قرب نى بالا ، نه پايين رفتن است * قرب حقّ ، از قيد هستى رستن است \r\nبارى ، ارتباط حقّ با انسان وبالعكس مقتضى انجام دادن افعال واعمالي است برحسب تكليف وتكليف مبتنى بر عقل بوده ومجازات نيز بر مبناى اعمال خير وشرّ وقبيح وحسن ميباشد ، والبتّه هرچه آدمي در مرتبهء عين ثابت خود از حضرت حقّ درخواست كرده واستحقاق عطاى آنرا داشته است ، در همان مرتبه بدو إعطاء شده ودر مرتبهء تعيّن وجودي در اينعالم نيز داراى همانها گرديده است ، واگر در تحقّق أحوال وصفاتى در مدّت عمر خود كوشيده وبدانها نائل آمده است ؛ بايد آن مكتسبات نيك يا بد را برحسب قابليّات واستعداد خود دانسته وبسرزنش غير نپردازد ، زيرا رسول خدا ( ص ) فرمود : « من وجد خيرا فليحمد اللّه ومن وجد غير ذلك فلا يلومنّ الّا نفسه » ودليل حمد خدا انجام أمور خيريّه ميباشد كه بخداوند متعال منسوب است وچون نسبت بدى بخدا خارج از أدب عبوديّت ميباشد ، وبغير از فاعل ومباشر هم صحيح نيست ؛ پس باقي نميماند جز مرتكب كه در اينصورت بايد بملامت خود پردازد .\r\n\r\n","description":"","footnote":"","page_name":" 792 ","page_number":212},
  {"content":"\r\n\r\n\r\nفصل هفتم وحدت جمعى حاصل در معاني مختلف دين\r\n\r\n1 - دين بمعنى مجموعهء أصول وقواعد نيل بحقّ :\r\nبا توجّه بمعانى گوناگونى كه در قرآن حكيم براي كلمهء دين آمده ودر آياتي متعدّد بكار رفته است ؛ ونيز با عنايت بمعانى وصفى يا اصطلاحى هريك ؛ ناگزير در اين فصل در وفق دادن وتقريب مفاهيم آنها كوشيده ودر ايجاد وحدتي جمعى در معنى حقيقي دين مبادرت ميكنيم وبذكر ادّلهء تقريب آنها پرداخته مىآيد .\r\nدر سورهء نحل دين در كريمهء :  « وَلَهُ الدِّينُ واصِباً »  بمعنى ستايش ثابت ودائم وواجب آمده است كه جز براي خالق آسمانها وزمين حقيقتي ندارد ، ودر آيهء نازله در سورهء توبه :  « وَلا يَدِينُونَ دِينَ الْحَقِّ »  بمعنى نپذيرفتن وأطاعت نكردن از دين حقّ آمده ودر كريمهء 132 در سورهء بقره :  « يا بَنِيَّ إِنَّ اللَّهَ اصْطَفى لَكُمُ الدِّينَ »  يعنى حضرت يعقوب بفرزندان خود گفت كه خداوند اين دين را براي شما برگزيده است ؛ مراد از دين ، سيرت وسان حقيقي وروش الهى است ، كه بخشي از حقيقت اسلام ميباشد ولذا در آخر آية فرمايد :  « وَأَنْتُمْ مُسْلِمُونَ »  ودر همين سورهء بقره نازل است :  « وَقاتِلُوهُمْ حَتَّى لا تَكُونَ فِتْنَةٌ وَيَكُونَ الدِّينُ لِلَّهِ »  يعنى با كفّار ومشركان بجنگيد ، تا ديگر فتنه‌اى برجاى نماند ، ودين فقط دين خدا باشد وبس ؛ ودر سورهء آل عمران كريمهء  « إِنَّ الدِّينَ عِنْدَ اللَّهِ الْإِسْلامُ »  ودر همين سوره ، آيهء :  « أَ فَغَيْرَ دِينِ اللَّهِ يَبْغُونَ »  دين بمعناى اسلام ودين خدا نازل شده كه در كريمهء :  « رَضِيتُ لَكُمُ الْإِسْلامَ دِيناً »  تأييد گرديده ودر آيهء :  « وَيَكُونَ الدِّينُ كُلُّهُ لِلَّهِ »  در سورهء انفال ، بمعنى دين بر حقّ وشايان پيروى وعمل آمده ، ونيز در\r\n\r\n","description":"","footnote":"","page_name":" 793 ","page_number":213},
  {"content":"\r\n\r\nكريمهء  « لِيَتَفَقَّهُوا فِي الدِّينِ »  وآيهء  « لِيُظْهِرَهُ عَلَى الدِّينِ »  همين ديانت اسلام است ، زيرا در آغاز آية فرمايد :  « هُوَ الَّذِي أَرْسَلَ رَسُولَهُ بِالْهُدى وَدِينِ الْحَقِّ ، لِيُظْهِرَهُ عَلَى الدِّينِ »  ودر كريمهء نازله در سورهء يونس ، ديانت فخيمهء اسلام بدين حنيف ودر آيهء ديگر از همين سوره ، بدين قيّم ودر برخى از آيات ، بدين اللّه ودين خالص در كريمهء :  « أَلا لِلَّهِ الدِّينُ الْخالِصُ »  ودر سورهء شورى  « أَنْ أَقِيمُوا الدِّينَ وَلا تَتَفَرَّقُوا فِيهِ »  ودر آيهء واقعه در سورهء انعام :  « قُلْ إِنَّنِي هَدانِي رَبِّي إِلى صِراطٍ مُسْتَقِيمٍ دِيناً قِيَماً مِلَّةَ إِبْراهِيمَ حَنِيفاً »  دين مورد اتّفاق نظر وقابل تبعيّت وراسترو صراط مستقيم همين اسلام است كه حضرت إبراهيم خليل نيز بحقيقت توحيد مندرج در كتاب اللّه نائل آمده وبه حنيف وقيّم وخالص وحقّ ومذهب أنبياء سلف توصيف گرديده است ؛ وبهمين دليل هركس از چنين ديني منحرف شده وبه طريقت ومذهب وأديان غير توحيدي - تا قبل از اسلام - بگرايد ، وپس از ظهور ديانت مذكور ، بدان نگرويده وبهر دين ديگرى ، اگرچه أديان آسمانى موسوى وعيسوى گرايد ، از حقيقت بدور افتاده واز آنها پذيرفته نشده وبالمآل بدين خدا وحقّ وراستين وخالص وقيّم وصادق وواجب وثابت ودائم ومقبول الهى ايمان نياورده ودر آخرت از زيانكاران محسوب است . امّا كلمهء دين بغير از معاني ياد شده ، در برخى از آيات وكرائم قرآني بمفاهيم ديگرى نيز نازل گرديده است كه با اندك تأمّل وتحقيقى ، درمىيابيم كه معنى آنها يا از لوازم معنى دين حقّ ودين قيّم ودين اللّه است ؛ ويا بالمآل برگشت بدين اسلام دارد ، ويا از احكام مهمّهء آن حكايت ميكند ، مانند كريمهء :\r\n لا تَأْخُذْكُمْ بِهِما رَأْفَةٌ فِي دِينِ اللَّهِ  كه دين در كريمهء ياد شده ، بمعناى صدور حكم زنا دربارهء زن ومرد زانى استعمال شده است ؛ ودر واقع دين در اين آية بمعناى اجراء حكم اسلام در مورد مجازات زناكاران بكار رفته ودليل آن اهميّت مجازات زنا ميباشد كه از حيث تأثير در جامعهء مسلمانان ، خداوند تعالى آنرا بصورت يكى از حقايق دين نمايانده وفرموده است در دين اللّه ، بزن ومرد زانى رأفت روا مداريد ، تا حقيقت دين بسبب اجراء حكم الهى در اين خصوص برجاى وباقي بماند ؛ ونيز دين در برخى از آيات بمعناى عرف مقبول ومتبوع در جامعهء اسلامى آمده كه گاهى چنين عرفى در قبل از اسلام هم مورد قبول وتبعيّت قرار گرفته واز نظر شارع اسلام نيز همانند احكام شرايع حقّهء پيش از اسلام ، مردود شناخته نشده است ، نظير كريمهء واقعه در سورهء نور :  « كَمَا اسْتَخْلَفَ الَّذِينَ مِنْ قَبْلِهِمْ وَلَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ »  ودين بمعنى حساب\r\n\r\n","description":"","footnote":"","page_name":" 794 ","page_number":214},
  {"content":"\r\n\r\nمستقيم وتعبّد وتديّن بدان هم در آياتي مانند :  « ذلِكَ الدِّينُ الْقَيِّمُ » *  وبمعنى أطاعت كردن مثل آيهء  « وَمَنْ يَرْتَدِدْ مِنْكُمْ عَنْ دِينِهِ فَيَمُتْ وَهُوَ كافِرٌ »  در سورهء بقره آمده وفرمايد : كسيكه از دين خود برگشته ومطيع آن نباشد ودر اينحالت بميرد ، أو كافر از دنيا رفته است ؛ البتّه برخى گفته‌اند كه مطيع دين نبودن عين كفر نيست ؛ واين سخن فاقد صحّت است ؛ زيرا كفر چيزى جز پوشيدن حقيقت از انسان نميباشد ، وهر غير مطيعى بنحوه‌اى مستور ودر حجاب مانده وبنوعى از كفر گرفتار است وحتّى ميتوان آنرا از اقسام كفر صريح دانست .\r\nبنابراين ؛ دين در آيات ياد شده وبمعانى مورد بحث ، عبارت از اتّخاذ روشى الهى است كه خداوند تعالى در جهت استكمال انسان از قوّه بفعل واز نقص بكمال واز حالت هيولى بودن ، بعقل فعّال پيوستن وبخدا رسيدن وضع كرده وپيامبرى كه چنين أصول وفروع وقواعد ومباني محكمى را از جانب حضرت حقتعالى مىآورد ، خود راسخ در دين ونمونهء برجستهء وفرد بارز وأعلاى علم وعمل بدان ميباشد ، ولذا بايد سفرهاى چهارگانهء استكمال وارتقاء بمبدء حقّانى را طىّ كرده ودر نهايت براي هدايت آدميان ديگر در سفر چهارم از حقّ بخلق برگشته وبا تشويق سالكان وتنوير قلوب آنان ورهنمونى عامّه براي سير در سفر اوّل ، يعنى از خلق بحقّ ، مبادرت كرده ودر تعليم تكاليف خمسه بر طبق حضرات خمسهء انساني كوشش نمايد ودر صورت لزوم از بذل جان وهرگونه فداكارى دريغ نورزيده وهيچ نكته‌اى حتّى كمترين آنها را ناگفته وناكرده نگذارد ، ودر تعالى نفوس رهروان راه خدا از هيچ حكم اصلى وفرعى مربوط بجسم وجان ودنيا ودين وآغاز وفرجام وجزء وكلّى دريغ وغفلت نورزد ؛ وبصدق كريمهء :  « فَاسْتَقِمْ كَما أُمِرْتَ وَمَنْ تابَ مَعَكَ »  در أمر دين واجراى احكام الهى ونهى از اعمال ناپسند وزشت وجهاد در راه حقّ ، ثابت قدم ماند واز أهواء گمراهان تبعيّت ننموده ومردمان را بحقيقت عبادت كه عين قرب إلى اللّه ميباشد راهنمايى وتشويق وترغيب كند ؛ تا بجميع معاني دين حقّ وثابت وراستين نائل آمده وپيروان خود را از دركات بعد وجحيم بنعمات جنّات قرب وافعال وصفات وذات الهى برساند ، وبحقيقت كريمهء :  كَما بَدَأَكُمْ تَعُودُونَ  واصل گرداند ؛ ولذا دين حقّ وصراط مستقيم ودين ثابت وواجب ومطاع ومعاني ديگر آن ، مانند قيّم وخالص وحنيف وحكم وقضاء وراسترو وتعبّد وعدالت وعرف معقول وبدون غلوّ وقابل تبعيّت وغيره ، همگى\r\n\r\n","description":"","footnote":"","page_name":" 795 ","page_number":215},
  {"content":"\r\n\r\nدر حقيقت دين اللّه جمع بوده وميتوان آنها را يا از أوصاف دين خدا دانست ويا از آثار ولوازم وشؤون ومقتضيات آن درشمار آورد ؛ ودر نتيجة وحدتي جمعى در معاني مختلف دين ، بنحو مذكور حاصل كرد .\r\n\r\n2 - دين بمعنى حساب وجزاء :\r\nچون طبق كريمهء قرآني واقع در سورهء بقره :  أُولئِكَ لَهُمْ نَصِيبٌ مِمَّا كَسَبُوا ، وَاللَّهُ سَرِيعُ الْحِسابِ  هر كرده وعملي را بگاه حشر ورستاخيز عامّ وبزرگ ؛ مكافات وپاداشى از نيك وبد است ؛ وبلكه شعاع آن كردار ورفتار ونيّات خير وشرّ در همين دنيا ، پيرامون آدمي را فراگرفته واز حيث نفساني هم داراى تأثيرات مفيد ومضرّ در تعالى وارتقاء يا تنزّل وانحطاط روحي است ، بهمين مناسبت در كريمهء نازل در سورهء آل عمران فرمايد :  أُولئِكَ لَهُمْ أَجْرُهُمْ عِنْدَ رَبِّهِمْ ، إِنَّ اللَّهَ سَرِيعُ الْحِسابِ  زيرا أجر أمور خيريّه علاوة بر محاسن دنيوي وپاداش متّصل بعمل ويا نتيجهء آن ، وتعلّق مكافات اينجهانى ، طبق آيهء  « لِيَجْزِيَ اللَّهُ كُلَّ نَفْسٍ ما كَسَبَتْ ، إِنَّ اللَّهَ سَرِيعُ الْحِسابِ »  وكريمهء :  « لا ظُلْمَ الْيَوْمَ ، إِنَّ اللَّهَ سَرِيعُ الْحِسابِ »  اوّلا جزاء خير وشرّ ونيك وبد واعمال الهى وابليسى وشيطانى در همين دنيا وآنهم بكمال سرعت بصاحب آن برميگردد ، وثانيا بسيارى از مكافاتهاى سنگين وشديد كه دنيا استعداد تحمّل وقبول آنرا ندارد ؛ در دار آخرت بمرتكب وفاعل آن تعلّق گرفته وصور آن اعمال از سماء دنيا به عوالم برزخي إلى يوم يبعثون ، ويوم الحساب نقش بسته وظهور حقيقت قرب وبعد افعال وكردار حسنه يا سيّئه مزبور حتّى در بهشت ودوزخ نيز واضح ولايح بوده ومفادّ كريمهء واقعه در سورهء رعد :  أُولئِكَ لَهُمْ سُوءُ الْحِسابِ وَمَأْواهُمْ جَهَنَّمُ وَبِئْسَ الْمِهادُ  وآيهء نازله در سورهء غافر :  فَأُولئِكَ يَدْخُلُونَ الْجَنَّةَ يُرْزَقُونَ فِيها بِغَيْرِ حِسابٍ  ادّله‌اى وافى در اثبات اين مدّعى ميباشد . بنابراين ؛ محاسبهء اعمال وافعال وكردار وگفتار ونيّات وانديشه‌هاى انساني در يوم الدّين كه يوم الفصل ويوم الحساب ويوم التّغابن است ، بنحوى بسيار آشكارا ودقيق وموبمو وبسيار عادلانه مورد رسيدگى قرار گرفته وبر وفق سيرت وسان واخلاق وجبلّت وصفات مكتسبهء آدمي ، يا در ترازوى عدل الهى بحساب أو ميرسند ويا طبق بخشش تفضّل كردگارى با أو عمل شده ودر نواقص وكسريهاى موجود ، مشمول فضل الهى وشفاعت حقّ ورسل وائمّهء هدى - عليهم آلاف التّحيّة والثّناء - واقع شده وبجنّات استحقاقى يا تفضّلى وتشفّعى نائل مىآيد ؛ وبالنّتيجه مورد فضل خداوند منّان وآنهم به أصناف باور نكردنى قرار ميگيرند وكريمهء واقعه در سورهء نور\r\n\r\n","description":"","footnote":"","page_name":" 796 ","page_number":216},
  {"content":"\r\n\r\nدليل بر اين نظريّه است كه فرمايد :  « لِيَجْزِيَهُمُ اللَّهُ أَحْسَنَ ما عَمِلُوا وَيَزِيدَهُمْ مِنْ فَضْلِهِ ، وَاللَّهُ يَرْزُقُ مَنْ يَشاءُ بِغَيْرِ حِسابٍ »  پس معنى حقيقي دين ، بعد از مجموعهء أصول وقواعد حقّهء الهى براي استكمال نفس آدمي ورهسپارى در طريق هدايت بمبدء وجود وسير در آن تا وصول بمقصد ومقصود ؛ عبارتست از يوم جزا وپاداش اعمال وافعال ونيّات وأمور ظاهري وباطني وجسمي وروحي است ، كه در كمال عدالت وصحّت ميزان سنجش ودقّت ترازو در توزين كردار وصفات واخلاق وكلّ مكتسبات دنيوي ميباشد ، ولذا اگر يوم الدّين را يوم الفصل ناميده‌اند ، طبق تصريح الهى در سورهء صافّات است كه فرمايد :   « وَقالُوا يا وَيْلَنا هذا يَوْمُ الدِّينِ ، هذا يَوْمُ الْفَصْلِ الَّذِي كُنْتُمْ بِهِ تُكَذِّبُونَ »   ولذا يوم الدّين ويوم الجزاء ؛ بروز داورى وفصل بين حقّ وباطل وقضاء عادلانه تعريف شده وبغير از اين تعاريف ؛ أسامي واوصافى ديگر براي يوم الجزاء ويوم الدّين در كتاب اللّه آمده است كه بذكر آنها پرداخته مىشود . از جملهء اين أسامي يا أوصاف ، يوم التغابن است كه در سورهء تغابن آمده وفرمايد :  « يَوْمَ يَجْمَعُكُمْ لِيَوْمِ الْجَمْعِ ، ذلِكَ يَوْمُ التَّغابُنِ »  ووجه تسميهء آن بتغابن بعلّت غبن فاحش وبلكه أفحش ميباشد كه زيان ديده وخاسران را پديد آمده وبوضوح در مىيابند كه در فروش حبيب ومحبوب بدنيا وحتّى به آخرت ويا بهردو ، كمترين سودى كه نبرده‌اند هيچ ؛ بلكه بسيار مغبون گرديده ودر اين معامله دچار خساراتى گزاف وغير قابل تحمّل شده‌اند ؛ وبقول حافظ :\r\n يار مفروش بدنيا ، كه بسى سود نكرد * آنكه يوسف ، بزر ناسره بفروخته بود \r\nيكى ديگر از معاني يوم دين بمعنى روز جزا وپاداش ؛ روزيست كه نه بيعى در آن واقع ميشود ونه دوستى وشفاعتي ، مانند اين كريمهء واقعه در سورهء بقره :  « يَوْمٌ لا بَيْعٌ فِيهِ وَلا خُلَّةٌ وَلا شَفاعَةٌ »  ومعنى ديگر از يوم الجزاء ، ويوم القيامة ، ويوم الآخر ؛ يوم لا ريب فيه ميباشد كه در چندين آية نازل گرديده است ؛ نظير كريمهء واقعه در سورهء آل عمران كه فرمايد :  « رَبَّنا إِنَّكَ جامِعُ النَّاسِ لِيَوْمٍ لا رَيْبَ فِيهِ »  وآيهء :  « إِذا جَمَعْناهُمْ لِيَوْمٍ لا رَيْبَ فِيهِ »  زيرا جملهء لا ريب فيه ، وصف روز قيامت وحشر است كه بهيچ‌وجه ترديد وشكّى در آن نيست ؛ وديگر از أوصاف يوم الدّين بمعنى روز پاداش وجزاء ، يوم يجمع اللّه الرّسل ، ويوم ينفع الصّادقين صدقهم ويوم يقول كن فيكون ، ويوم ينفخ في الصّور ، واليوم تجزون عذاب الهون ، ويوم الحصاد ، ويوم يبعثون ، ويوم التّأويل ، ويوم عظيم ، ويوم كبير ، ويوم أليم ، ويوم مشهود ، ويوم يبعث حيّا ، ويوم الحسرة ، ويوم طىّ السّماء ،\r\nو \r\n","description":"","footnote":"","page_name":" 797 ","page_number":217},
  {"content":"\r\n\r\nيوم عقيم ، ويوم التّلاق ، ويوم الأزّفه ، ويوم التّناد ، ويوم تقوم الساعة ، ويوم يقوم الأشهاد ، ويوم النّدى ، ويوم نبطش بطشة الكبرى ، ويوم الخلود ، ويوم تمور السّماء مورا ، ويوم الخروج ، ويوم عسر ، ويوم معلوم ، ويوم كان مقداره خمسين الف سنة ، ويوم عسير ، ويوم يقوم الرّوح والملائكة صفّا ، ويوم ترجف الرّاجفة ، ويوم قلوب الواجفه ، ويوم يقرّ المرء من أخيه ، ويوم الأمر ، ويوم موعود ، ويوم تبلى السّرائر ، ويوم ذي مسغبه ، ويوم يتذكّر الإنسان ما سعى ، ويوم لا ينطقون ، ويوم يكشف عن ساق ، ويوم القبض ، ويوم البعث ، وبرخى از أوصاف وأسماء ديگر ميباشد ، كه ميتوان آنها را در يوم الحساب ويوم الجزاء جمع كرد وبعبارت ديگر براي يوم الدّين يا روز پاداش در قيامت كبرى ، أوصاف وأسماء ومشخّصاتى است كه از عدد پنجاه درگذشته وجميع آنها براي روزشمار وقيامت وحساب وجزاء در قرآن حكيم بكار رفته است ؛ ولذا دين بمعناى روز حساب اعمال وميزان نيك وبد وخير وشرّ وسيّئه وطاعت استعمال شده وجميع أوصاف مزبور ، وهر وصفى از جهتي بروز حشر وجزا اطلاق گرديده است ؛ وكلّيهء اين معاني وأوصاف وأسماء ، در قرآن وكلام اللّه مكتوب مورد استعمال واقع شده ؛ ولى ميتوان هريك را از وجههء نظري معيّن وكاربردى مشخّص ، هم براي دين وهم براي محشوران در يوم الدّين ، نسبت بوضع وتعيّن وحال ومرتبه وحكم ودرجه وقرب وبعد ونقص وكمال آنها بكار برد .\r\n\r\n","description":"","footnote":"","page_name":" 798 ","page_number":218},
  {"content":"\r\n\r\n\r\nفصل هشتم ربط حقيقي در بين دو معنى اصلى از دين\r\nپيش از اينكه به تبيين دو معنى اصلى از دين بپردازيم ، از ذكر مقدّماتى ناگزيريم ، وما اين مقدّمات را در تمهيداتى مختصر بيان كرده وسپس بأخذ نتيجهء آنها مبادرت ميكنيم :\r\n\r\nتمهيد اوّل :\r\nفلاسفه وحكماء اقدم وقديم ومتأخّر ومعاصر - از يكصد سال پيش تاكنون - را عقيدة بر اينستكه هيچ جسمي از أجسام ، اعمّ از بسيط يا مركّب يافت نميشود ، مگر اينكه آن جسم در حدّ ومرتبهء خود ، داراى نفس وحياتي خاصّ خويش ميباشد ؛ بنابراين ، فرودترين چيزى كه نازلتر از آن امر عدمي يافت نميگردد ، هيولى است وچون هيولى قوّهء محض وصرف قوّه بوده وتحصّل آن بصورت ، موجب جسم شدن وفعليّت است ؛ بنابراين ، به ارادهء مصوّر الصّور ، از امر عدمي رها شده وبا لحاظ صورت وهبى بدان ، از حالت قوّه وامر عدمي ، بفعليّت وأمر وجودي رسيده وبجسم موسوم ميشود .\r\nاين صورت كه به أمر عدمي اعطاء ميگردد ، بواسطهء نفس است ؛ زيرا جميع اجرام بصورت فعليّه وطبيعت خود سيّال ومتغيّر ومتحرّك بوده وهر متغيّر ومتحرّكى ناگزير از أمرى باقي ومستمرّ ميباشد كه آنرا جوهر نفساني دانند . شيخ يوناني در كتاب « آثولوجيا » از أرسطو وأو از معلّم خود أفلاطون نقل كرده است كه اين عالم از هيولى وصورت مركّب بوده وصورت مزبور ، اشرف از هيولى است كه همان نفس عقلانى آن ميباشد ، وچون عقل ، امدادگر وتقويت كنندهء نفس است ؛ ولذا نفس موجب تصوير هيولى گرديده وهيچ شيئى طبيعي وجود ندارد ؛ مگر اينكه ناچار از اين قاعدهء كلّى بوده واين امر نيز ، افاضه‌اى الهى وخير وحسنه‌اى از جانب فاعل اوّل بتوسّط عقل ونفس\r\n\r\n","description":"","footnote":"","page_name":" 799 ","page_number":219},
  {"content":"\r\n\r\nبهيولاى أولى است كه عين حيات أشياء وموجب حركت آنها بسوى كمال ورسيدن بخير محض ومبدء صدورشان ، يعنى ذات باريتعالى ميباشد .\r\n\r\nتمهيد دوّم :\r\nدر مباحث أبواب وفصول پيشين گفته آمد كه هيچ وجود خاصّى در دار تحقّق موجود نيست ، مگر اينكه وجود آن عين تسبيح وذكر حضرت باريتعالى بوده وكرائم قرآني متذكّر به تسبيح كلّ موجودات آسمانى وزمينى وأمرى ومجرّد تا مادّى وطبيعي ميباشد . چنانكه در سورهء إسراء نازل است :  « وَإِنْ مِنْ شَيْءٍ إِلَّا يُسَبِّحُ بِحَمْدِهِ ، وَلكِنْ لا تَفْقَهُونَ تَسْبِيحَهُمْ »  والبتّه اين كريمهء قرآني ، مصدّر است بدين عبارت :  « تُسَبِّحُ لَهُ السَّماواتُ السَّبْعُ وَالْأَرْضُ وَمَنْ فِيهِنَّ »  وچنانكه بنظر ميرسد ، هيچ موجود زمينى وآسمانى ، آنهم در هفت آسمان وزمين ، وآنچه در بين وميان آنهاست ، يافت نميگردد ، مگر اينكه مسبّح ذات باريتعالى بوده وبلكه تسبيح عين ذات آنها مىباشد ، وآيات وكرائم قرآني ديگر مفادّ همين آيهء مباركه را تأييد كرده وفىالمثل در آيهء واقعه در سورهء رعد فرمايد :  وَيُسَبِّحُ الرَّعْدُ بِحَمْدِهِ وَالْمَلائِكَةُ مِنْ خِيفَتِهِ  ودر آيهء ديگر در سورهء أنبياء آمده است :  « يُسَبِّحُونَ اللَّيْلَ وَالنَّهارَ لا يَفْتُرُونَ »  ودر كريمهء نازله در سورهء زمر فرمايد :  وَتَرَى الْمَلائِكَةَ حَافِّينَ مِنْ حَوْلِ الْعَرْشِ ، يُسَبِّحُونَ بِحَمْدِ رَبِّهِمْ  چنانكه در سورهء غافر آمده است :  « الَّذِينَ يَحْمِلُونَ الْعَرْشَ وَمَنْ حَوْلَهُ يُسَبِّحُونَ بِحَمْدِ رَبِّهِمْ وَيُؤْمِنُونَ بِهِ وَيَسْتَغْفِرُونَ لِلَّذِينَ آمَنُوا ، رَبَّنا وَسِعْتَ كُلَّ شَيْءٍ رَحْمَةً وَعِلْماً »  وحتّى كوهها نيز در مقام تسبيح مبدء خلقت خود بوده ودر سورهء ص فرمايد :  « إِنَّا سَخَّرْنَا الْجِبالَ مَعَهُ ، يُسَبِّحْنَ بِالْعَشِيِّ وَالْإِشْراقِ »  ودر سورهء أنبياء نيز به تسبيح طيور هم اشاره شده است :  وَسَخَّرْنا مَعَ داوُدَ الْجِبالَ يُسَبِّحْنَ وَالطَّيْرَ  ولذا تسبيح حضرت حقتعالى براي كلّ أشياء در خميرهء آنان سرشته گرديده ولمحه‌اى از ذكر وتسبيح وحمد الهى در غفلت نمانده وموجوديّت آنان بهمين ذكر وتسبيح على الدّوام وخستگىناپذير است .\r\n\r\nتمهيد سوّم :\r\nاكثريّت قريب به اتّفاق مردمان ، بغير از أنبياء عظام ورسولان كرام وأوصياء آنان وأولياء اللّه وبرخى از عرفاء وحكماء شامخ ، طبق كريمهء نازله در سورهء يوسف :  « وَما يُؤْمِنُ أَكْثَرُهُمْ بِاللَّهِ ، إِلَّا وَهُمْ مُشْرِكُونَ »  بعبادت چيزهايى بجز حضرت باريتعالى - تقدّست أسمائه وصفاته - پرداخته‌اند ، وحتّى خداوند بدان جماعتى كه على الظّاهر بدو ايمان آورده‌اند ؛ فرمايد :  يا أَيُّهَا الَّذِينَ آمَنُوا ، آمِنُوا بِاللَّهِ وَرَسُولِهِ وَالْكِتابِ الَّذِي نَزَّلَ عَلى رَسُولِهِ وَالْكِتابِ الَّذِي أَنْزَلَ مِنْ قَبْلُ ، وَمَنْ يَكْفُرْ بِاللَّهِ وَمَلائِكَتِهِ وَكُتُبِهِ وَ \r\n\r\n","description":"","footnote":"","page_name":" 800 ","page_number":220},
  {"content":"\r\n\r\n رُسُلِهِ وَالْيَوْمِ الْآخِرِ ، فَقَدْ ضَلَّ ضَلالًا بَعِيداً  وبهمين ملاحظه غير از افرادى مذكور در صدر اين تمهيد ؛ جميع مردمان عامّه هرگز در طول عمر خود بعبادت اللّه نپرداخته وقيام الهى بطاعات أو ننموده‌اند ؛ يعنى آنچه آنها در مقام عبادت خود ستوده وپرستيده‌اند ؛ چيزى جز صور أصنام ساختهء أوهام فاسده وخيالاتشان نبوده ودر حقيقت معبود آنها فرقى با بتهاى مصنوع دست بت‌پرستان نداشته است ؛ مگر بتفاوت ألفاظ وعبارات وكلماتي كه در حين عبادت خود بيان كرده‌اند ؛ وبالمآل معبود بيشترين مردمان ساختهء أوهام وتخيّلات آنها بوده وعمرى بجز راه هوىوهوس نرفته وسر بر آستان معبود حقيقي وذات بيمثال اللّه نسوده‌اند ؛ وبديهي است كه چنين عبادتي ، جز عكوف بر صور جسمي يا وهمى ويا شيطانى نبوده وبه تعبير ديگران اينان همان طاغوتى ميباشند كه معتكف أولياء ناحقّ وظلمانى خودند ؛ والبتّه طبق كريمهء :  إِنَّكُمْ وَما تَعْبُدُونَ مِنْ دُونِ اللَّهِ حَصَبُ جَهَنَّمَ أَنْتُمْ لَها وارِدُونَ  ولذا جميع آنها در كفر جلى يا خفىّ زيسته وهيچگاه بعبادت حقّهء معبود حقيقي قيام نكرده ودر واقع بجز أوهام فاسدهء خود را نپرستيده وهرگز خدا را بوجهي عارفانه ويا حكيمانه عبادت ننموده‌اند .\r\n\r\nتمهيد چهارم :\r\nچنانكه در فصول قبل مورد تذكّر ودليل وافى قرار گرفت ؛ جميع مردمان ، حتّى كفّار ومشركان وعابدان أصنام وبت‌پرستان نيز ، بگاه عبادت وپرستش بتهاى شخصي يا طايفه‌اى ، از وجهي بعبادت اللّه پرداخته واگر كسى در حال عبادت أصنام ، از آنها بپرسد كه چه كسى را ميپرستى ؟ ؛ پاسخ ميدهد : خدا را مىپرستم . البتّه اينان از وجهي خدا را مىپرستند ؛ زيرا ظنّ آنان در بت‌هاى خود ، ظنّ الوهيّت است ؛ ودر حقيقت عابدان أصنام اگرچه بتصوّر پرستش پروردگار عالم ، بستايش بتها تن درداده‌اند ؛ ليكن فىالحقيقه ، همان خداوندگار عالم را ميستايند ، اگرچه از وجه ديگر ، يا حيثيّت مصداقى غير از خدا را پرستيده‌اند وستايش خدا از وجهي ؛ وجهي از ستايش است ؛ در نتيجة كفر بت‌پرستان وكفّار ومشركان ، بخاطر همين تصديق واهى وبىاساس خدا بودن صورت بتهاست ؛ در حاليكه بلحاظ تصوّر ؛ در باطن ويقين خود چيزى غير از خدا را نپرستيده‌اند ؛ پس در تصوّر ومفهوم خداپرستى بغلط وخطا نرفته‌اند ؛ در صورتيكه در تصديق غلط كرده وراه ناصواب پيموده‌اند ، ودر اينحال بين آنها ومسلمانانى كه بپرستش أوهام وتخيّلات فاسدهء خود ، بعبادت حقّ مىپردازند ، فرقى نيست ، زيرا هردو اگرچه در مفهوم وتصوّر خدا را عبادت كرده‌اند ، ليكن در تصديق وحقيقت\r\n\r\n","description":"","footnote":"","page_name":" 801 ","page_number":221},
  {"content":"\r\n\r\nنفس الأمرى ، هرگز بپرستش خداوند يكتا نپرداخته وبتعبير بهتر بصدق كريمهء قرآني :  « وَقَضى رَبُّكَ أَلَّا تَعْبُدُوا إِلَّا إِيَّاهُ »  كه در سورهء اسراء نازل است ؛ خداوند فرمايد كه پروردگارت مقرّر داشت ودر علم قضايى خود گذراند كه جز أو را نپرستى ؛ ودر آيهء ديگر پيش از همين سوره فرمايد :  « لا تَجْعَلْ مَعَ اللَّهِ إِلهاً آخَرَ ، فَتَقْعُدَ مَذْمُوماً مَخْذُولًا »  يعنى : باوجود خداوند يكتا ؛ هيچ‌چيز ديگر ؛ چه حسّى وچه وهمى را بخدايى مگير كه در اينصورت نكوهيده وخوار وبيمقدار خواهى ماند .\r\n\r\nتمهيد پنجم :\r\nبدانگونه كه صدر حكماى اسلام وجهان ، ملّا صدرا در كتاب « الشّواهد الرّبوبية » فرمايد ؛ جميع موجودات كائنه ، ومورد ابداع حقّ ، داراى ديانتى فطرى وطاعت وعبادتي جبلّى براي حضرت حقتعالى بوده وبهيچ‌وجه تصوّر هيچ عصيان ونافرمانى در آنها جايز نيست ؛ زيرا أمر الهى محقّق ومشيّت أو نافذ وحكمش در كلّ موجودات عالم ، چه در مرسل وملكوت ، وچه در طبيعي وناسوت ، جارى است وبراي هيچ موجودى امكان تمرّد وسرپيچى از فرمان الهى نبوده وعصيان بدين امر تكويني وقضاء حتمي ناممكن ومحال است ؛ ليكن انسان موجودى فاخر وبرترين همهء آفريدگان امرى وخلقي بوده وغير از شمول در امر محقّق ومشيّت نافذ وحكم متبّع الهى كه در آن بالعموم با جميع موجودات سهيم وشريك ميباشد ؛ بالخصوص هم مشمول امرى تشريعي ومكلّف بانجام دادن فرايض ونوافل واحكامى است كه در جهت تعالى وارتقاء أو بسوى كمال مطلق ، بسيار مفيد ومؤثّر وواجب بوده ؛ واين امر تكليفي وتشريعي در أو بدو قسم طاعت ومعصيت تحقّق مىيابد كه نخستين آن ، يعنى طاعت وعبادت به الهام فرشتگان موكّل بر اوست ؛ وقسم دوّم يا معصيت ، بوسوسهء شياطين وأوهام وهواهاى نفساني است كه اوّلى بمقتضاى اسم الهادي ودوّمين بمقتضاى اسم المضلّ ميباشد ؛ بطوريكه در حديث نبوي : « قلب المؤمن بين إصبعين من أصابع الرّحمان » از ايندو به - الهادي والمضلّ - تعبير شده است ؛ پس اگر انسان بالهام فرشته بدنبال طاعت رفته وراه صوابرا پيمود ، مظهر اسم الهادي است واگر بطريق معصيت رفت ، مظهر اسم المضلّ بوده وطبق كريمهء مذكور ، حصب جهنّم وهيزم دوزخ خواهد بود ؛ وبالنّتيجه انسان وبقول برخى از حكماء ومتكلّمان اسلامى ؛ جنّ هم مشمول تكاليف شرعي بوده وبايد در طول عمر خود ، آنهم در صورت داشتن عقل ورسيدن بسنّ تكليف ، در انجام دادن أمور واحكام تكليفيّهء خود ، نهايت كوشش وغايت\r\n\r\n","description":"","footnote":"","page_name":" 802 ","page_number":222},
  {"content":"\r\n\r\nدقّت وتوجّه واعتناء را مبذول داشته ودر تحقّق احكام خمسهء حلال وحرام ومستحبّ ومكروه ومباح ، بكمال سعى ونيّت پاك براي قرب بحقّ اوّل كوشا باشد .\r\nبديهي است ، مراد از إصبعين يا دو انگشت از انگشتهاى خداوند رحمان ، طاعت ومعصيتي است كه از آنها به أسماء الهادي والمضلّ تعبير شده است ، وقلب مؤمن به الهام فرشته يا وسوسهء وهم وشيطان در بين دو انگشت حضرت رحمان واقع ميباشد ، ولذا از طاعت بهدايت واز عصيان بضلالت تعبير ميشود .\r\n\r\nتمهيد ششم :\r\nتا آنگاه كه آدمي بصورت جنين در رحم مادر خود است ، داراى نفس نباتى بوده وچون نفس نباتى مرتّب بمراتبى است كه از جمادى آغاز گرديده وبا گذراندن درجات آن بمرتبهء نباتى وارد شده ودر أحوال وصور همين نشئه نيز بايد بترقّيانى لازم نائل آيد ، تا درجات واقعه در مرتبهء نباتى را طىّ كرده وبتعبير بهتر از حالت جنين بودن كه نبات بالفعل وحيوان بالقوّه ميباشد ؛ در حاليكه فاقد حسّ وحركت ارادى بوده ودرعين‌حال ممتاز از نبات است ؛ در مرتبهء حيواني پديدار شود وبا گذراندن مراتب آن در رحم مادر وسپس با تولّد وطىّ دوران طفوليّت ، از نشئه حيواني گذشته وبا رسيدن بكمال حيوانيّت وداشتن قوّهء واهمه وديگر قواى حيواني ؛ آنهم در حدّ كمال ؛ مدّت كودكى را پشت‌سر نهاده وبسنّ تكليف واستحقاق عمل باحكام خمسهء تكليفيّه رسيده وبا داشتن عقل - ونداشتن جنون - وارد مرحلهء شگفت‌انگيز بلوغ جسمي وعقلي شود ؛ وآنگاه با عمل بطاعات واجتناب از معاصي وسيّئآت وگذشت مدّتى معتنابه در انجام دادن كردار نيك ونيّات مقرّبانه ومحقّق شدن بمندوبات ومستحبّات واكراه وامتناع از حرام ومكروهات ، در انسانيّت خود بدرجهء بالفعل نائل آمده وبالقوّه در طريق فرشتهء آدم‌نما بودن گام نهد ، تا بمرتبهء نفوس كلّى وقدسي رسيده وبكمال مراتب انساني سرفراز ومفتخر گردد ؛ امّا در صورتيكه عكس اين درجات ومراتب را پيموده واز طريق هدايت برگشته ودر وادى ضلالت راه سپارد ، هرگز از مرتبهء بهيميّت ارتقاء نيافته ودر صفات بهائم وحيوانات راسخ مانده ودر نتيجة مظهر اسم المضلّ واقع ميشود .\r\nبارى ، نفس جزئي انساني پس از نيل بسنّ بلوغ جسمي وعقلي ، با انجام دادن تكاليف مشروعه ، ساعت بساعت وحتّى لحظه بلحظه از وضع فرودين ونقصان وجود وكمالات وجودي بمراتب فرازين وكمال ، ارتقاء يافته واز موارد بعد درگذشته وبمناصب قرب إلى اللّه استكمال حاصل كرده ودر فعليّت تامّه در مرتبهء انسانيّت ، از عالم ملائك نيز\r\n\r\n","description":"","footnote":"","page_name":" 803 ","page_number":223},
  {"content":"\r\n\r\nعبور ميكند وبا پيوستن بعقول قدسي وكلّى ، بقول مولانا جلال الدّين بلخى : « آنچه اندر وهم نايد ، آن شود » . وبمصداق « إقرء وارق » با قرائت هر آيه‌اى از آيات الهى بكمالى خاص ارتقاء مىيابد .\r\nدر چنين مرتبه‌ايست كه آدمي بايد به محاسبه نفس خود پرداخته وپيش از آنكه به حساب أو برسند ؛ خود بحساب اعمال ونيّات خود رسيده وحاجتي به رسيدگى بحساب أو در قيامت وحشر پيدا نشود ، وبا فصل الخطاب وقضاء عادلانه در أمور خويش به مبدء وجود وأصل آن نزديك گرديده وأبواب خيرات الهى را بر روى خويش برگشوده ودر صراط مستقيم انجام تكاليف مشروعه بقرب حقيقي حضرت حقتعالى نائل آيد .\r\n\r\nتمهيد هفتم :\r\nدين عبارتست از وضعي الهى كه افراد انساني در سنّ تكليف وبلوغ ، بعقل خود براي رسيدن بصلاح در حال وبفلاح در مآل اختيار كرده والبتّه چنين ديني مشتمل بر عقائد وأعمال بوده وگاهى هم بر ملّت هر نبىّ ورسولي اطلاق ميگردد ؛ ودر اينصورت بر عادت وسيرت وحساب وقضاء وحكم وطاعت وحال وجزاء وغيره نيز قابليّت حمل را دارد ، وگاه ديگر بر شرع وشريعت هم اطلاق ميشود ، كه در اين وجه ، بمعنى آبشخور آمده وچون حيات كلّ موجودات عنصرى وطبيعي از آب است ، آبشخور ديني را شريعت ناميده‌اند ، زيرا حيات باطني هر انساني بشريعت حقّه ميباشد ؛ چنانكه زندگى ظاهري أو هم بشريعهء پرآب بستگى دارد ؛ در عين اينكه در شريعت حقّه ؛ خداوند احكامى براي تعالى وسعادت بندگانش بوسيلهء نبىّ ورسول خود ميفرستد كه تحقّق آن با وحى وتشريع بوده ؛ وأصول آنرا مباني اعتقادي وفروع آنرا احكام عبادي نامند واگرچه دين بويژه اسلام دين اللّه ودين محمّد ( ص ) است ؛ ليكن شريعت وملّت به نبىّ اضافه ميشود ، كه بالمآل موجب هدايت وخير وصلاح امّت آن نبىّ يا رسول بوده وشامل أصول كلّى ، در معاش ومعاد آنان ميباشد ؛ وبرخى شرع را مختصّ احكام عملي فرعى دانند وبا اين تعبير شرع اخصّ از دين ودين اعمّ از شرع بوده وبالأخره دين يعنى جميع مباني وأصول توحيد ومعاد كه رسولي از جانب خدا وبا كتابي ، براي هدايت قوم خود وبزبان آنقوم مىآورد ، والبتّه دين الهى شامل احكام عملي وفروع هم ميباشد ؛ در صورتيكه شريعت را مبتنى بر صرف احكام فرعيّه دانند وهرگاه مراد از دين مجموعهء احكام عملي وفروع باشد ، آنرا شريعت نامند ، واگر از آن ، جمع بين هردو ، يعنى مباني\r\n\r\n","description":"","footnote":"","page_name":" 804 ","page_number":224},
  {"content":"\r\n\r\nاعتقادي وأصول واحكام عملي وفروع منظور گردد ؛ آنرا بكلمهء دين اصطلاح كرده‌اند ؛ ولى نكتهء قابل اهميّت در الهى يا انساني بودن مبدء دين وشريعت وملّت است ، كه اگر آنرا بخداوند تعالى منسوب ندانيم ومصنوع آدمي باشد ؛ بهيچ‌يك از اين سه اسم ناميده نميشود .\r\nخلاصهء كلام اينكه : بعضي از متكلّمان أصول دين را أمرى عقلي دانند ، در صورتيكه فروع آنرا خارج از حكومت عقل پنداشته‌اند ، والبتّه مراد آنان اينستكه : عقل در مباني وأصول دين ، قادر بنفي واثبات وبرداشت ودريافت حقايق الهى است ؛ در حاليكه نسبت به برخى از فروع ، نميتواند حكمي در نفى واثبات وردّ وقبول داشته باشد ودر اينصورت بايد طبق عقيدهء شيخ الرّئيس أبو علي بن سينا ، بقول صادق مصدّق ، يعنى حضرت رسول أكرم ( ص ) معتقد گرديده وبه احكام ديانت حقّه عمل كرد ؛ اگرچه عقل آدمي را راهى بنفي يا اثبات آن نباشد ؛ وذكر اين نكته لازم مىنمايد كه عقيدهء شيخ الرّئيس بصدق أوامر ونواهى شرع وأمور خمسهء تكليفيّه نبوده ودر مسئله معاد جسماني است كه آنرا با وصف عنصرى بودن ، از أصول دين پنداشته ودر اثبات آن درمانده است ؛ ليكن عقل آدمي تا در مرتبهء جزئيّت متوقّف است ، البتّه قادر به ادراك علمي وحكمي بسيارى از أصول وفروع نيست ؛ وچون بعقل كلّى وقدسي پيوست ؛ آنگاه صلاحيّت ادراك حقيقي را يافته وبجزء وكلّ وأصل وفرع ديانت حقّه وشريعت مطهّره واقف گرديده وحكم آن در نفى واثبات وردّ وقبول ، عين حكم الهى ميباشد ؛ ولذا در قرآن حكيم تأكيداتى بسيار در علم وعمل وكسب معرفت وايمان وتقوى ويقين وجود دارد كه ذكر آيات آن موجب خروج از حدّ ايجاز واختصار است ؛ وما تنها براي نمونه بذكر حديثي مىپردازيم ، تا از حجّت بودن عقل در مسير استنباط واستدلال ونيل بحقائق الهى آگاهى يابيم وآنحديث اينست : « انّ للّه حجّتين : حجّة الظّاهرة وهو النّبى وحجّة الباطنة وهو العقل » ولذا بايد صحّت واصالت حجّت ظاهري را ، با حكم حجّت باطني يا عقل دريافت ، واگر عقل حكمي در حجّت ظاهري نداشت ؛ حكم ديگر عقل ؛ سكوت در صحّت وسقم ونفى واثبات آنست ؛ زيرا بسا كه آدمي در روش بكار بردن عقل در حكم مسئله‌اى خطا كند ، وخطاى عقل جزئي ، يعنى صحيح بكار نبردن مباني وأصول وقواعد وكلّيات است ؛ كه اگر به خطابات وكرائم قرآني مستند گردد ؛ نعم المطلوب وگرنه حكم عقل ما دام كه خلاف آن با برهان مستند بنقل - كه عين\r\n\r\n","description":"","footnote":"","page_name":" 805 ","page_number":225},
  {"content":"\r\n\r\nقدسي وكلّى است - اثبات نشود ؛ قابل اعتقاد وموجب عمل به احكام آن ميباشد .\r\nدر خاتمهء اين تمهيد بايد دانستكه ملّت نيز بمعنى دين وشريعت ، يا جامع بين أصول وفروع بكار رفته ودر قرآن حكيم آياتي دليل بر صدق اين معنى نازل است ، از جمله :\r\n « قُلْ بَلْ مِلَّةَ إِبْراهِيمَ حَنِيفاً »  كه حنيف ياراست رو در دين وعبور كنندهء از باطل بسوى حقّ ومسلمان حقيقي وپاكدين ، متديّن بدين إبراهيم خليل - على نبيّنا وآله وعليه السّلام - است ؛ ولذا حنيف صفت ملّت بوده ومراد از آن راسترو بودن پيروان حضرت إبراهيم در دين اوست ، ودر كريمهء ديگر فرمايد :  « فَاتَّبِعُوا مِلَّةَ إِبْراهِيمَ حَنِيفاً »  ودر سورهء نساء نازل است :  « وَمَنْ أَحْسَنُ دِيناً مِمَّنْ أَسْلَمَ وَجْهَهُ لِلَّهِ وَهُوَ مُحْسِنٌ وَاتَّبَعَ مِلَّةَ إِبْراهِيمَ حَنِيفاً »  يعنى دين چه‌كسى بهتر از دين شخص ديگرى است كه به اخلاص روى بجانب خدا كرد وعمرى به نيكى گذراند وبه تبعيّت از دين إبراهيم پرداخت كه ديني راسترو ميباشد . آنگاه در آخر اين آية آمده است :  « وَاتَّخَذَ اللَّهُ إِبْراهِيمَ خَلِيلًا »  يعنى خداوند حضرت إبراهيم را دوست خود گرفت ، وخلال وجود أو را از خود انباشت ودر أو تخلّل نمود ، ونيز در كريمهء ديگر خطاب به رسول أكرم ( ص ) نازل است :  « ثُمَّ أَوْحَيْنا إِلَيْكَ أَنِ اتَّبِعْ مِلَّةَ إِبْراهِيمَ حَنِيفاً »  يعنى ايرسول بزرگوار اسلام ، بتو وحى كرديم كه از ملّت يا دين إبراهيم پيروى كنى كه ديني راسترو بسوى خداست ؛ ودر آية يكصد وسى در سورهء بقره فرمايد :  « وَمَنْ يَرْغَبُ عَنْ مِلَّةِ إِبْراهِيمَ إِلَّا مَنْ سَفِهَ نَفْسَهُ وَلَقَدِ اصْطَفَيْناهُ فِي الدُّنْيا وَإِنَّهُ فِي الْآخِرَةِ لَمِنَ الصَّالِحِينَ »  يعنى چه‌كسى از دين إبراهيم روى برميگرداند ؟ ، بجز آنكه نفس خود را سفيه كند ؛ ما إبراهيم را در دنيا برگزيديم وأو در آخرت نيز از شايستگان درشمار است . بنابر آيات ياد شده ، دين وملّت وشريعت ، با توجّه بمباحث پيشين بيك معنى آمده‌اند .\r\n\r\n« نتيجهء تمهيدات هفتگانه ، در ربط حقيقي دو معنى اصلى از دين »\r\nبا توجّه بتمهيدات ياد شده بايد دانستكه انسان تا قبل از بلوغ جسمي وعقلي ، مورد وموضوع هيچ حكمي از احكام اصلى وفرعى الهى نيست ؛ وپس از بلوغ مزبور براي حصول بسعادت حقيقي وقرب خداوند متعال ، بايد در تحقّق يافتن بحقيقت انسانيّت كه جايگاهى برتر از قرب ملائكهء مهيّمين بوده واز آن طبق كريمهء مباركه  قابَ قَوْسَيْنِ أَوْ \r\n\r\n","description":"","footnote":"","page_name":" 806 ","page_number":226},
  {"content":"\r\n\r\n أَدْنى  اصطلاح كرده‌اند ، بكوشد ودر نيل بدين مرتبهء فخيمه وتعالى از هيچ فداكارى وايثارى امتناع نكرده ويقين داشته باشد ، كه وصول أو بكمال مظهريّت براي أسماء اللّه ، موجب پيدايى وتحقّق ظاهر در مظهر شده واز حدّ توصيف وهرگونه تعريفى خارج ميگردد ؛ چنانكه ائمّهء معصومين - سلام اللّه عليهم أجمعين - مصداق بارز اين مفهوم بوده‌اند ؛ وچون شيعيان آنان نيز از فاضل طينت آن بزرگواران خلق شده‌اند ؛ بنابراين ، با تحقّق شرايط كمال وقرب بحقّ ؛ ميتوانند بمراتبى در جنب مرتبهء آن مقرّبان درگاه الهى صعود كرده وهمانند سلمان فارسي از أهل بيت پيامبر أكرم درشمار آيند ؛ وبقول حكيم عارف بابا أفضل مرقى كاشاني :\r\n چندان برو اين ره ، كه دويى برخيزد * گر هست دويى ، ز رهروى ، برخيزد \r\n تو أو نشوى ، ولى اگر جهد كنى * جايى برسى ، كز تو ، تويى ، برخيزد \r\nبارى ، چون انسان همانند كلّ موجودات عالم از مبدء وجود يا ذات حقتعالى خلق شده وناگزير بايد بسوى أو برگردد ؛ ولذا در فاصلهء بين اين اياب وذهاب ، يا آمدن وبرگشتن ، طبق كريمهء :  كَما بَدَأَكُمْ تَعُودُونَ  چون پاك آمده است ، بايد پاك برگردد ؛ ولازمهء پاك رفتن اينست كه طابق النّعل بالنّعل ، بدستور وفرمان الهى كه طبق مندرجات كتاب اللّه ، بر رسول گرامى اسلام وحى گرديده ؛ با نيّت خالص وقرب إلى اللّه عمل كند ، تا در فاصلهء اين آمد وبرگشت ، بشوائب دنيوي ونجاسات باطني وظاهري آن آلوده نشده ومصداق حقيقي  « فَرِيقاً هَدى »  واقع گردد ونه  « فَرِيقاً حَقَّ عَلَيْهِمُ الضَّلالَةُ »  وهيچگاه نفس خود را از تبعيّت أولياء الرّحمان باز نداشته وبسوى أولياء من دون اللّه ، نرود ؛ يعنى قلب أو در بين أصابع رحمان بوده وهرگز مورد وسواس شيطان وخنّاس قرار نگيرد .\r\nپس انسان بايد از دوران بلوغ جسمي وعقلي ، در تحت تربيت أنبياء اللّه وبويژه أوامر ونواهى حضرت خاتم الأنبياء واقع شود ، ودوران عصمت كودكى را متّصل بشيخوخت وكمال نفساني كرده وبحقيقت احكام أصول وفروع دين خدا عمل نمايد ، ودر نجات نفس خود از ظلمت هيولى بنور قرب الهى ، لمحه‌اى نياسايد ، تا طبق آيهء :  « وَادْعُوهُ مُخْلِصِينَ لَهُ الدِّينَ »  مستعدّ عود ببارگاه مبدء وجود گرديده وكريمهء :  اللَّهُ يَبْدَؤُا الْخَلْقَ ثُمَّ يُعِيدُهُ ، ثُمَّ إِلَيْهِ تُرْجَعُونَ  آنچنان در حقّ أو صادق افتد كه از بازگشتگان مقرّب الهى محسوب گردد ونه بازماندگان ودورافتادگان ؛ وچون از واحد آمده بوحدت خود گيرد واز كثرت‌نگرى گريزان باشد ؛ وبقول باباشاه عراقي :\r\n\r\n","description":"","footnote":"","page_name":" 807 ","page_number":227},
  {"content":"\r\n\r\n واحد ، چو بكثرت آورد ، روى ظهور * گردد به حجابات مراتب ، مستور \r\n تكرار وجود ماست ، اين مرتبه‌ها * ماييم به تكرار خود ، از خود شده دور \r\nبنابراين ، انسان كامل در سير أطوار وجود ، هرگز دل بزخارف دنيوي نبسته وميداند جميع ما سوى اللّه در معرض تباهى وزوال وفسادند ، مگر أنبياء ورسل وائمّه وأولياء بر حقّ الهى كه هيچگاه از بود حقيقي ، دل به نمود نابود نداده وزمام نفس خود را بدست آمال پوچ ومناصب دنيوي ومقامات بىاعتبار ومزخرفات فانى وبيوجه وشهوات زودگذر ومفسد نمىسپارند ، وبقول شاعر عارف ، ملّا عبد الرّحمن جامى - قدّس اللّه سرّه السّامى در اين رباعي ذو قافيتين :\r\n اى سالك ره ، سخن ز هر باب مگوى * جز راه وصول ربّ الأرباب ، مپوى \r\n چون علّت تفرقه است ، أسباب جهان * جمعيّت دل ، ز جمع أسباب ، مجوى \r\n\r\n[ نكتهء با اهميّت در ربط دو معنى اصلى دين بيك حقيقت 
  ]\r\nنكتهء با اهميّت در ربط دو معنى اصلى دين بيك حقيقت واحد اينستكه انسان بالفطرة پاك آمده است وبراي اينكه در كمال پاكى بسوى خداوند عود وبرگشت كند ؛ بناچار بايد از أصول وقواعدى الهى بنام دين يا ملّت وشريعت پيروى كند ؛ تا علاوه‌بر پاك نگهداشتن فطرت الهى خود ؛ هيولاى خاكى طبيعت فرودين خويش را به برترين عوالم عقلي وجبروتي رسانده واز كثافات بدن حيواني ، به قدسيّات مراتب ربّانى نائل آيد ، وبهمين دليل بايد به تبعيّت از رسولي بزرگوار ومعصوم وفرستادهء خدا تن در دهد ؛ تا بهدايت أو بتعالى وارتقاء رسيده وبا عمل به احكام أصول دين وفروع شريعت چنان رسولي ، دنيا را به آخرت ملحق كرده ودر همين نشئه به أحوال نفس خويش در عقبى واقف گردد ؛ وبداند كه تنها كار هر رسولي ابلاغ بر بالغ است ، ليكن خداوند بهرچيزى قادر بوده و  « يُعَذِّبُ مَنْ يَشاءُ وَيَرْحَمُ مَنْ يَشاءُ وَإِلَيْهِ تُقْلَبُونَ »  ونيز ملتفت گردد كه هر انساني در عين ثابت وصورت علمي خود ، از خداوند تعالى درخواستهايى برحسب مقتضاى خويش كرده وآنچه را بموجب قابليّت خود در مرتبهء فيض أقدس الهى از حضرت باريتعالى خواسته واستعداد پذيرش آنرا داشته است ؛ خداوند يكتا نيز بصفت عدل ، عين همانرا در مرتبهء فيض مقدّس بدو كرامت فرموده است وبهمين دليل هر انساني با نيك وبد أزلي وعين ثابت خود ، در يوم الدّين حشر كرده وبا هر نقصان وكمال وقرب وبعدى از حقّ ، به نتيجهء اعمال خويش رسيده وكريمهء :  فَانْظُرُوا كَيْفَ بَدَأَ الْخَلْقَ ثُمَّ اللَّهُ يُنْشِئُ النَّشْأَةَ الْآخِرَةَ  دربارهء أو صادق مىآيد ؛ واگر سعيد باشد ، بايد در\r\n\r\n","description":"","footnote":"","page_name":" 808 ","page_number":228},
  {"content":"\r\n\r\nبطن امّ خود كه از شكم مادر دنيوي تا مرتبهء عين ثابت اوست سعيد بوده ودر صورت شقىّ بودن نيز همچنين ؛ ودر نتيجة هيچكس جز بدانچه كه خود از خدا خواسته وصورت علمي وجود أو اقتضاء كرده است ، دست نخواهد يافت وبدين دليل صالحان ؛ براه دين خدا وهدايت رسول وائمّه وأولياء اللّه رهسپارند وبدكاران هرگز از طريق شياطين عدول نكرده وبديهي است كه با فطرت ناپاك أزلي ، اگر به اعمال خيرى هم دست يازند ، آن اعمال طبق قاعدهء عقلي : « كلّ شيئى يرجع إلى أصله » بدانها مربوط نخواهد شد ولذا أعمال نيك أو به مستحقّانى تعلّق خواهد يافت ، كه براي ورود ودخول در بهشت ؛ داراى كمي وكسرى باشند ؛ آنگاه آن اعمال خير معلّق ؛ به ارادهء حضرت حقتعالى به محلّ مناسب وهم‌سنخ خود تعلّق يافته وشخص مستحقّ آنرا در بهشت مىبرد ؛ وبدين لحاظ است كه اعمال خير حرام‌زادگان وأولاد الزّنا ، وبقول بلغاء ؛ أبناء الدّهاليز ؛ هيچگاه آنانرا از بعد الهى ودوزخ ، بقرب أو يا جنّت نميرساند ، وچون اعمال خير مزبور ، أمور وجوديند ؛ هرگز نابود نخواهند شد ؛ تا آنگاه كه انسان صالحي مستحقّ آن خيرات باشد ، ودر اينصورت أعمال مزبور به أصل وجودي خيّر تعلّق يافته وبا جبران كمىها ونقايص وكسريهاى أو ؛ خيرات مزبور بخيّر بازگشته وراه رفتن بهشت را براي أو هموار ميكند ، ونكتهء مهمّ در اين مسئله همان قاعدهء عقلي است ؛ ولذا اقامهء نماز به امامت حرام‌زاده وأولاد الزّنا ، جايز نبوده وبلكه چنين نمازى در صورت عالم بودن بحرام‌زادگى امام جماعت ، صحيح نيست . عبد الرّحمان جامى عارف نامى ، در معنى اقتضاء عين ثابت واستدعاى صورت علمي هر قابلى در حضرت فيض أقدس چنين سروده است :\r\n چون قوابل ، نقاب بگشودند * مستعدّان ، سوآل فرمودند \r\n طلب فعل نيك وبد ، كردند * هريكى ، فعل خود ، بخود كردند \r\n گر در آتش روند ، ور در آب * خود طلب كرده‌اند ، هان درياب \r\nامّا در مورد خيرات انجام يافته ، بدست شرارت‌مايگان وبداصلان وناپاكانى كه در عين ثابت ؛ آنرا به اقتضاء واستعداد خود از خدا خواسته‌اند ، سعدى عليه الرّحمه سروده است :\r\n أصل بد ، نيكو نگردد ، زانكه بنيادش بد است * تربيت ، نااهل را ، چون گردكان ، بر گنبد است \r\n\r\n","description":"","footnote":"","page_name":" 809 ","page_number":229},
  {"content":"\r\n\r\nزيرا ، أصل بد در ماهيّت وحدّ وجود خاصّ خود بد است وايجادات يا اعمال خيريّه وصادره از نفس ناپاك وشرور أو ، هرگز موجب صلاح ورستگارى وى نشده وفطرت أو را تغيير نميدهد ، وبقول سرايندهء پرآوازهء شيرازي ، تربيت در أصل بد ، همانند گردوهايى است كه كسى بخواهد آنها را بر روى گنبدى نهد ، والبتّه بديهي است كه بر گنبد نمانده وفرو مىافتد .\r\nفىالجمله ؛ اينكه چون حركات انسان در خيرات ومبرّات وانجام دادن اعمال عبادي موجب تكوين وايجاد خميرهء ملكات اوست ، پس بقول حكيم سبزوارى :\r\n إذ خمّرت طينتنا بالملكة * وتلك فينا حصلت بالحركة \r\nيعنى : چون طينت ما آدميان از ملكات اخلاقى تخمير گرديده است ، واين ملكات نيز بنوبهء خود از حركات ما حاصل شده‌اند ؛ پس در نتيجة طينت ما بتدريج از حركات مستمرّ ما تحقّق يافته است ؛ واز سوى ديگر اگر حركات ما در جهت خيرات وخداپسندانه بوده وبصورت عبادت وبراي قرب إلى اللّه باشد ؛ اين حركات بتدريج ملكات نفساني را تشكيل ميدهند كه عبارت از اخلاق الهى است ومورد تأييد شريعت حقّه بوده وفرمايد :\r\n« تخلّقوا باخلاق اللّه » وآشكار است كه اين طينت معنوي بسبب انجام پىدرپى تكاليف وأوامر شرعي ميباشد كه بدستور شارع فخيم اسلام وحكم خداوند تعالى محتواى ديانت وملّت وشريعت بوده وانسان با همين طينت وخميرمايهء باطني حشر كرده ودر يوم الجزاء براي اخذ نتيجهء اعمال خود آماده ميگردد وبپاداش جنّات يا نيران وجهنّم نائل مىآيد ؛ ودر مآل ؛ دين بمعنى مجموعهء قواعد وأصول وفروع الهى براي تكامل بشر ونيل بمراتب قرب الهى ، موجبات دخول در سراپرده وحريم پروردگارى گرديده وبعبارت بهتر انسان با تحقّق عبوديّت در نفس خود بلطيفهء ربوبيّت نائل مىآيد وكمال اين لطيفه در آدمي سبب تصوّر أو بصورت خداوندى ميشود ، وطبق حديث : « خلقت الإنسان على صورتي » انسان در كمال نهايى وقرب غايى ، حبيب ومحبوب حضرت حقتعالى گرديده وهمانند پيامبر عظيم الشأن اسلام بمقام  قابَ قَوْسَيْنِ أَوْ أَدْنى  رسيده وبمرتبهء برد اليقين قدم مىنهد ، والبتّه خلفاى بر حقّ أو كه همان ائمّهء إثنى عشر ودخت گرامى أو زهراء أزهر وعطيّهء حضرت داور بدان رسول بزرگوار ( ص ) ميباشند ، همگى مقيم سراپردهء عزّت ومحرم بارگاه خلوت خداوند متعال محسوبند ؛ وخلاصهء كلام اينكه دين وملّت وشريعت در اينعالم سازندهء مراتب ومقاماتى براي انسانند كه أو را در يوم الدّين\r\n\r\n","description":"","footnote":"","page_name":" 810 ","page_number":230},
  {"content":"\r\n\r\nبه نتايج عبادات وكمالات أو رسانده ، ودر قيامت كبرى دين بمعناى مجموعهء أصول وقواعد حقّهء الهى ، موجب قرب بخدا ودخول در بهشت أسماء وصفات 2 حضرت باريتعالى است ، والبتّه انسان بخاطر شرافت ذاتي وخليفة اللّه بودن وشأن ومقام ومرتبهء صفاتى ومظهر أسماء اللّه گرديدن خود ، از جميع مخلوقات ، حتّى ملائك مقرّب وشيفتهء ذات حقّ نيز برتر وشريفتر است وآوردن دين وتكليف براي أو - بدون مخلوقات ديگر - بخاطر همين عظمت اوست ؛ كه خدا هيچ مخلوقى را در حدّ أو نيافريده وأو را ظلّ ممدود وبر حقّ خود قرار داده است ، وبقول شاعرى عارف بنام عجم قلى بيك :\r\n انسان كه شريفتر ز مخلوقات است * در شأن شريفش دو جهان آيات است \r\n در نيستى نيستيش هستىهاست * چون نفى شود ؛ نفى ، همه اثبات است \r\nملّا صدرا - عليه الرّحمة والرّضوان - در تفسير خود فرمايد : تسميهء يوم الآخرة به يوم الدّين براي اينستكه در آخرت جميع أشياء بغايات ونهايات ذاتي خود رسيده وبه نتيجة وثمرات اعمال واجرت وجزاء آنها نائل مىآيند ؛ وكريمهء :  « الْيَوْمَ تُجْزى كُلُّ نَفْسٍ بِما كَسَبَتْ »  دليل وشاهد صادق آنست ؛ زيرا گفته‌اند كه دنيا دار عمل وآخرت دار جزاء وپاداش واخذ نتيجة بوده وهردو موطن ومأواى آدميان ميباشند ؛ زيرا دنيا موطن حركات وانقلاب در أطوار بوده وآخرت طبق آيهء فوق الذّكر دار كسب نتايج وثمرات است ، چنانكه در حديث نيز آمده است كه الدّنيا مزرعة الآخرة ؛ ولذا در آخرت هركسى بمولاى بر حقّ خود وارد شده ودار القرار ومنزل ابرار وأشرار ميباشد ، وبهمين دليل است كه أبو على جبّائى گويد : مراد از يوم الدّين همان يوم جزاء اعمال وكردار ونيّات بوده وحال اينكه محمّد بن كعب آخرت را بيومى تعريف كرده است كه لا ينفع فيه الّا الدّين ، ومراد از دين نيز همين قواعد وأصول وفروع واحكامى الهى است كه مكلّف عاقل ، بايد در كردار وگفتار وپندار خود بكار بسته وبدان عمل كند ، ولذا يوم الدّين بمعناى مورد نظر محمّد بن كعب ، عين حقيقت تكاليف ديني وشرعي مورد ارسال رسل وانزال كتب بوسيلهء أنبياء ورسولان الهى ميباشد كه كاملترين آن أصول وفروع بوسيلهء محمّد بن عبد اللّه ( ص ) خاتم رسل وهادي سبل حقّه ، براي هدايت بنى نوع انساني نازل شده ودر قرآن حكيم وكتاب اللّه وكلام أو ثبت گرديده ومورد توصيهء آن بزرگوار ميباشد ، ولذا در فهم حقيقت اين احكام ومباني وأصول وفروع ، بايد بتوضيحات معصومين عليهم السّلام نظر داشت كه خود منابع حكمت وايمان ومعادن علم وايقان\r\n\r\n","description":"","footnote":"","page_name":" 811 ","page_number":231},
  {"content":"\r\n\r\nبوده واز هر حكيم وعارفي ديگر ، بيشتر مطمح نظر ومورد تأييد حضرت باريتعالى ميباشند ؛ در نتيجة هردو مفهوم ومعناى دين ، در يك معنى مجتمع بوده ودر اين معنى واحد وكلّى ، بيش از پنجاه مفهوم ومعنى از دين جمع آمده ووحدتي حقيقي در آنها موجود است كه با توجّه بمباحث عقلي ونقلي مذكور ، فاقد هرگونه اشكال وايراد وعيب ونقصى ميباشد ، والحمد للّه على كلّ حال .\r\n\r\n","description":"","footnote":"","page_name":" 812 ","page_number":232},
  {"content":"\r\n\r\n\r\nفصل نهم حقيقت معاد ، در قرآن حكيم\r\nيكى از مباحث لطيف ودقيق وانديشه‌گير ديانت مقدّس اسلام ، مبحث معاد جسماني است كه بملاحظهء همين جسم داشتن بدن اخروى ، موجب اختلاف آراء ونظريّات در ميان عالم نمايان وظاهريّين از يكطرف وحكماء محقّق وعرفاء متألّه از طرف ديگر شده ، وبالنّتيجه بتكفيرهايى ناروا وبيمورد وبرخلاف حقيقت انجاميده است ؛ وما بصرف تبعيّت از نقل وعقل كه هردو حجّت الهى محسوبند ؛ وتطبيق هر نظر ورأى صحيح وعقلانى با كرائم الهى وآيات قرآني وأحاديث وأخبار أئمّهء معصومين - سلام اللّه عليهم أجمعين - بتحقيق دقيق در اين مبحث پرداخته وپس از تعاريف لغوى واصطلاحى وذكر آيات ونقليّات ديگر ، در مباحث آيندهء آن بغور وتحقيق در آراء حكماء وعرفا مىپردازيم :\r\n\r\n1 - تعاريف لغوى :\r\nعود در لغت مصدر بوده وعاد يعود عودا ، از آن اشتقاق يافته وبمعنى بازگشت ورجوع به ابتداء يا محلّ اوّل بكار رفته ، ومعاد ، يعنى بازگشت بجاى نخست ومصير ومرجع ، وبهمين ملاحظه آخرت را طبق كريمهء :  « إِنَّ إِلى رَبِّكَ الرُّجْعى »  يوم المعاد ويوم الدّين يا رستاخيز وطامّة الكبرى ناميده‌اند ، ودر آيهء :  إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ  بدين معنى آمده ودر قرآن حكيم بمعنى وعده‌گاه يا ميعاد هم بكار رفته است وبمعانى عايده يا برگشت نفعي بصاحب آن وعيادت يا احوال‌پرسى مريض ، وبازگشت روز اوّل فروردينماه يا عيد ونيز بمعنى عادت بكار يا أمرى معيّن هم استعمال شده است .\r\n\r\n","description":"","footnote":"","page_name":" 813 ","page_number":233},
  {"content":"\r\n\r\nجوهري در « تاج اللّغة وصحاح العربيّة » آورده است : « عاد إليه يعود عودة وعودا ، رجع وقد عاد له ، بعد ما كان أعرض عنه » ودر مورد معاد گويد : « الآخرة معاد الخلق والمعاودة ، الرّجوع إلى الأمر الأوّل » ومعاد در مقابل معاش هم بكار رفته است ، چنانكه در حديث نبوي آمده است : « من لا معاش له لا معاد له » ودر كريمهء قرآني فرمايد :  اللَّهُ يَبْدَؤُا الْخَلْقَ ثُمَّ يُعِيدُهُ ثُمَّ إِلَيْهِ تُرْجَعُونَ  وكلمهء معاد در آيهء مباركهء  إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ  بكار رفته وعود ورجوع بيك معنى آمده است ؛ ودر قرآن حكيم فعل ترجعون نظر به انسان دارد كه جزئي از خلق ميباشد وبراي خلق ، كلمهء عود را بكار برده ودر اينصورت رجوع براي انسان است ؛ وامّا كلمهء معاد در آيهء فوق يعنى وعده‌گاه ، وچون رسول أكرم ( ص ) در جحفه كه مكاني است در ميان مكّه ومدينه ، آرزوى بازگشت بمكّه را داشت ؛ كريمهء مزبور :  لَرادُّكَ إِلى مَعادٍ  براي أو نازل گشت ووعدهء ديدار مكّه بدان وجود أقدس داده شد وبهمين مناسبت معاد در آيهء مزبور بمعنى خاصّ واصطلاحى آخرت نيست ؛ وبمعنى بازگشت وميعاد ووعده‌گاه است ؛ واگرچه محشر ويوم القيامة نيز زمان ومكان حشر وقيام مخلوقاتند ؛ ليكن در معنى لغوى با معاد متفاوتند .\r\n\r\n2 - تعاريف اصطلاحى معاد :\r\nأبو على سينا - شيخ المشّائين - در كتاب « المبدء والمعاد » آخرين مرتبهء موجودات را در سلسلهء نزول ؛ مادّه يا اسطقس ميداند ، وبرعكس حركت آنرا از موطن خود بسوى مبدء نزول ، عود يا بازگشت بجاى اوّل شناخته ومعاد موجودات ديگر را رسيدن بمرتبهء انسان ومعاد انسانرا عبارت از عود بحقّ وتشبّه بمبادى عقلي تعريف كرده است ؛ وبالمآل مبدء ومعاد موجودات ، حضرت حقّ است ؛ ومتألّه نامبردار ، ملّا صدرا نيز همين نظريّه را پسنديده وعقيدة دارد كه عقول از مبدء حقّانى آمده وبالأخره عائد وراجع بدان هم ميباشد .\r\nامّا حشر وساعت وبعث وآخرت ومعاد ، براي بيان يك حقيقت ميباشند ، اگرچه از ألفاظ مترادفه بوده ومعناى وضعي آنها مختلف است ؛ بجز اينكه حشر شامل جميع موجودات عالم ، حتّى جمادات ميشود واين معنى جامع ؛ دربرگيرندهء عود وجمع آمدن عقول ومفارقات وهويّات محضه وأنوار صرفه ووجودات بحته نيز بوده ؛ ولى تفاوت حشر وعود آنها بنقص وكمال وشدّت وضعف وجودي وتقدّم وتأخّر مراتب ودرجات آنها ميباشد وطبق كريمهء :  كَما بَدَأَكُمْ تَعُودُونَ  چنانكه در قوس نزولى ،\r\n\r\n","description":"","footnote":"","page_name":" 814 ","page_number":234},
  {"content":"\r\n\r\nقاعدهء امكان أشرف حاكم است وتا موجود اشرف مانند عقل اوّل ونفس كلّى وقدسي وعقول ديگر پديدار نگردند ، نوبت بنفوس جزئي وأجسام نخواهد رسيد ؛ در بازگشت وعود نيز طبق قاعدهء عقلي امكان أخسّ ؛ از موجودات پايين‌تر وپايين بسوى برتر وبرترين بحركت استكمالى آغاز كرده وسرانجام بغاية الغايات يا ذات حقّ ميرسند وتنها فرق آنها در مسير حركت بسوى مبدء نزول ؛ همان جهات نقص وكمال وشدّت وضعف وجودي است كه بفقر وغناي آنها مربوط بوده وهمين امر سبب اختلاف در مراتب ودرجات آنهاست وگرنه بقول حافظ :\r\n گر پير مغان مرشد من شد ، چه تفاوت ؟ * در هيچ سرى نيست ، كه سرّى ز خدا نيست \r\nيوم البعث عبارت از روز برانگيختن وبرپاى خواستن است ؛ پس انگيزش أموات وجمع آمدن همهء موجودات از عالي ودانى ونيز كلّ مخلوقات از آفاقي وانفسى ومجرّد ومرسل تا طبيعي ومادّى در قيامت وبصدق كريمهء :  ما فَرَّطْنا فِي الْكِتابِ مِنْ شَيْءٍ ، ثُمَّ إِلى رَبِّهِمْ يُحْشَرُونَ  و  « الْمَوْتى يَبْعَثُهُمُ اللَّهُ »  وآيهء :  « ثُمَّ إِنَّكُمْ يَوْمَ الْقِيامَةِ تُبْعَثُونَ »  وبسيارى از آيات قرآني ديگر ، مراد از حشر ونشر ويوم البعث وساعت وقيامت ، يك حقيقت بوده وتعبير كريمهء  « مالِكِ يَوْمِ الدِّينِ »  هم حاكى از معنى مزبور است واختلاف در لغت وضعي وگاهى اصطلاحى آنها ، تغييرى در حقيقت وغايت نهايى آن ، يعنى معاد نميدهد .\r\n\r\n3 - عقايد ملل ونحل در ردّ وقبول معاد :\r\nچنانكه در شرح كبير خود بر منظومهء حكمت سبزوارى موسوم به « حكمت‌نامه » وبا تحقيقى كامل وجامعتر در تأليف ديگر خود ، بنام « لطائف حكمت وعرفان ، در روابط خدا وانسان » آورده‌ام ؛ جميع أهل ملل ونحل در مسئلهء قابل اهميّت معاد از حيث ردّ وقبول وجسمانيّت يا روحانيّت ويا هردو با هم ، بر پنج گروهند :\r\nنخست : آنانكه از أصل منكر معاد بوده وهيچ‌گونه‌اى از آنرا قبول ندارند ، وتحقّق آنرا امرى ممتنع دانسته وبطور كلّى منكر أديان آسمانى ميباشند ، وبيشترين صاحبان اين عقيدة را بايد در مادّيون وعوام النّاس وبدويان وغاغهء مردم يافت .\r\nدوّم : آنانكه در امر معاد ساكت ومتوقّف مانده وداراى نظري بردّ وقبول ونفى واثبات نميباشند .\r\n\r\n","description":"","footnote":"","page_name":" 815 ","page_number":235},
  {"content":"\r\n\r\nسوّم : كسانيكه بمعاد روحاني قائل بوده ودليلي در اثبات جسماني بودن آن بدست نياورده‌اند ، مانند برخى از فلاسفهء مشّاء وحتّى رئيس آنان ، أبو علي بن سينا ، كه در آثار خود ، معاد را جز بمعناى صعود نفس ناطقه بمراتب عالي واعلاى وجود ونيل به أنوار الهى وقرب خداوند متعال ندانسته است ؛ اگرچه بعلّت مسلمان ومعتقد بودن به آيات قرآني وأحاديث رسول أكرم ، جسماني بودن معاد را بقول صادق مصدّق قبول كرده ؛ ليكن در آوردن دليل عقلي در اثبات آن درمانده است ؛ وبرخى از فلاسفهء أقدم وقديم نيز تنها بروحانيّت معاد عقيدة داشته ودر استدلال بجسمانيّت آن قاصر وبلكه مقصّرند .\r\nچهارم : آنانكه معاد را تنها منحصر در جسم دانسته وبرعكس برخى از فلاسفهء مشّاء ؛ براي روح ونفس هيچگونه عود وبازگشتى قائل نيستند ؛ وأغلب اينان از قشريّون أهل نحل بوده وبرخى از ملل هم مانند عوام بني إسرائيل ويهودان قائل بدين عقيده‌اند .\r\nپنجم : عقلاء ومتفكّرانى كه متألّه حقيقي بوده وبهردو معاد جسماني وروحاني معتقدند ودر اثبات هردو نوع آن قادر به آوردن براهين عقلي ونقلي ميباشند ؛ ولذا اين فرقهء ناجيه وحقّه گويند : بهمان‌گونه كه آدمي در دار دنيا داراى جسم وروح بوده وكمالات خود را با ايندو تحصيل ميكند ونيز با بدن مادّى ونفس ناطقه وروح بعبادات واجراى احكام الهى مىپردازد ؛ در آخرت ويوم المعاد نيز با همين دو ، يعنى جسم وروح عود كرده ومعاد هريك را بدون ديگرى ناتمام وغيرمعقول وفاقد صحّت شرعي ومذهبي ميدانند . ليكن اين فرقه نيز بر دو گروه تقسيم گرديده ، جمعى از آنها معاد جسماني وروحاني را با همين بدن وروح آن پنداشته وبظواهر آيات قرآني استشهاد كرده‌اند ، مانند كريمهء :  « قُلْ يُحْيِيهَا الَّذِي أَنْشَأَها أَوَّلَ مَرَّةٍ »  وآيهء ديگر در سورهء ياسين :\r\n « مَنْ يُحْيِ الْعِظامَ وَهِيَ رَمِيمٌ »  وسوآل اطمينان‌آور حضرت إبراهيم - شيخ الأنبياء - از حضرت حقتعالى در اين آية :  إِذْ قالَ إِبْراهِيمُ رَبِّ أَرِنِي كَيْفَ تُحْيِ الْمَوْتى ؟ ، قالَ أَ وَلَمْ تُؤْمِنْ ؟ قالَ بَلى وَلكِنْ لِيَطْمَئِنَّ قَلْبِي ، قالَ فَخُذْ أَرْبَعَةً مِنَ الطَّيْرِ فَصُرْهُنَّ  الخ وگروه ديگر كه براي خداوند دو حجّت قائلند ، يكى نقلي وديگرى عقلي ، ولذا ادّلهء نقلي را با براهين عقلي كه حجّتى باطني است توجيه كرده وبمدد عقل قدسي ومنطبق با قواعد منطقي وحكيمانه براين نظريّه راسخند كه جسم معاد در يوم المعاد ، همين بدن خاكىنژاد وبا همين موادّ طبيعي وعنصرى پست وفرودين دنيوي نبوده وبلكه با بدني فاخر ومستكمل نفساني در آخرت عود كرده والبتّه چنين بدني داراى كلّيهء فعليّات كماليّه از\r\n\r\n","description":"","footnote":"","page_name":" 816 ","page_number":236},
  {"content":"\r\n\r\nزمان نطفه بودن وعلقه ومضقه وجنين وتولّد ودوران كودكى ونوجوانى وبلوغ وكمال وشيخوخت وكهولت تا فرارسيدن مرگ بوده ، وهرچه در ادوار ياد شده ، طاعت وعبادت ويا عصيان وضلالت در نفس خود اندوخته وبصورت هيأت راسخه وملكه نفساني درآورده است ؛ در يوم المعاد وحشر وبعث وقيامت ويوم الدّين نيز با همان صور راسخهء كماليّه ويا نقص حاصل از معاصي وكردار ناپسند وكفر وگمراهى ، عود وبازگشت كرده وبرانگيخته ميگردد ؛ وذرّات بدن مادّى وعناصر وآخشيجان آن ، شأن ومرتبه حضور عند اللّه را طبق كريمهء :  « جَمِيعٌ لَدَيْنا مُحْضَرُونَ » *  نخواهند داشت ؛ در صورتيكه مجموعه وكلّ فعليّات وكمالات دنيوي آن در بدن مثالي اخروى ماندگار وباقي ونمايان ميباشد ، ولذا اين فرقه در مسئلهء معاد جسماني قائل بعود موادّ بدن دنيوي وخسايس عناصر طبيعي نبوده ودر اثبات نظريّهء ژرف وعقيدهء حكيمانهء خود به آوردن ادّله وبراهينى پرداخته‌اند كه در همين فصل بتحقيق در آن مبادرت ميكنيم وحجّتهاى هريك از ايندو فرقه را بمنصّهء تحقيق درخواهيم آورد .\r\n\r\n4 - ادّلهء قائلان معاد با جسم طبيعي :\r\nبيشترين أهل سنّت ، بويژه اشاعره واز ميان اين فرقه ، قاضى عضد الدّين ايجى ومير سيّد شريف جرجانى بجسمانى بودن معاد عقيدة داشته وفوت را عبارت از تفرقهء اجزاء بدن وتركيب مجدّد آن را در قيامت ميدانند ؛ ولذا معاد از نظر آنان جسماني بوده ومرادشان از جسم هم ، لحاظ عنصرى ومادّى آنست كه در محشر بقدرت خداوندى فرآهم وجمع آمده وبدن دنيوي را عينا تشكيل ميدهند ؛ وبهمين دليل ناگزير قائل به اعادهء معدوم شده ونه‌تنها آنرا برعكس حكماء ؛ ممتنع نميدانند ، بلكه عقيدة دارند كه اعادهء معدوم در معاد مشكلتر از خلق ابتدائي وبدون مادّه ونقشه نيست ، كه ابداع از هيچ بوده است ، ودر عود اجزاء بدن ، حدّاقل اجزائى اگرچه پراكنده موجود ميباشد ؛ در صورتيكه همين اجزاء وصورت يا نقشهء بدن پيش از خلقت آنهم موجود نبوده ، ودر نتيجة اعادهء بدن معدوم باوجود اجزاء وشكل دنيوي آن فاقد هرگونه اشكالى است ، وبالأخره اگر كسى اشكال كند كه عود وبازگشت شيئى ؛ أخصّ از وجود مطلق آنست واز امكان اعمّ ، امكان أخصّ نيز لازم نمىآيد ؛ ونيز از امتناع اخصّ يا اعادهء معدوم هم ، امتناع عدم لازم نخواهد آمد ، وسرانجام وجود شيئى پس از عدم ، ممتنع است وفرقى در بين ذات شيئى مزبور ولوازم آن نميباشد . قاضى ايجى ومير سيّد شريف در پاسخ شبههء مزبور ميگويند : وجود در حدّ ذات خود واحد بوده\r\nو \r\n","description":"","footnote":"","page_name":" 817 ","page_number":237},
  {"content":"\r\n\r\nوحدت آن شامل هردو حيث ابتداء واعاده برحسب حقيقت وذات ميباشد ؛ وحتّى أزمنة وإضافات وايجاد هم امرى واحدند وبلحاظ اعاده وابتداء يكى بوده ، واگر روح ونفس در يوم المعاد عود كنند ، اين عود با بدن آن خواهد بود ، وگرنه وحدت حقيقت انساني كه با روح وجسم مادّى است معنى وتحقّقى نخواهد داشت وقدرت الهى بر عود هردو بأهم وبنحوى واحد تعلّق ميگيرد واموريكه از حيث اشتراك ومعيّت متوافقند ، از لحاظ وجود وايجاد هم ، چنين بوده واگر وجود چيزى در ابتداء ممكن التحقّق باشد ؛ وبگاه اعاده ممتنع ، ناگزير لزوم انقلاب ممكن بممتنع حتمي است ، وبعبارت ديگر ممكن ذاتي بممتنع بالذّات دگرگون يا منقلب گرديده واين انقلاب از امتناع ذاتي بوجوب بالذّات نيز سرايت كرده ولازم مىآيد كه هر حكمي در مورد ممتنع وممكن - جز تعريف مفهومي آنها - تحقّق يابد ، آن حكم در خصوص واجب نيز جايز باشد ، وعقل ببداهت نظر اين معنى را نمىپذيرد ، زيرا بفرض قبول ، جايز نخواهد بود كه چيز واحدى ، بذات خود ، هم اقتضاى امكان كند وهم اقتضاى وجوب وهم امتناع ؛ اضافه‌تر اينكه ذات شيئى واحدى ، در زماني عدم ودر زمان ديگر مقتضى وجود نبوده وابتداء آن در خلق با اعاده‌اش يكى باشد ؛ وبهروجه اعاده امرى مسلّم بوده وبلكه آسانتر از وجود ابتدايى است ؛ وقدرت خداوند بدين هردو مقدور ، بنحوى واحد تعلّق ميگيرد واگر كسى در بين اعاده وابتداء ، استدلال بمحال بودن تخلّل عدم كرده وبگويد : ايجاد پس از معدوم گرديدن شيئى ؛ غير از ايجاد از عدم صرف است وتخلّل عدم در ميان ايندو ايجاد - ابتداء واعاده - حتمي خواهد بود ؛ ودر نتيجة جسم جايز العود ، عين مبتدأ نميباشد ؛ زيرا هريك از ايندو موجود بوجودي غير از ديگرى است ؛ ولذا گزير وچاره‌اى از تخلّل عدم در بين ايندو حالت نيست ؛ پاسخ شبههء مذكور اينستكه : معاد چيزى پس از معدوم شدن ، با همان عوارض ذاتي وآغازين خودش خواهد بود واز جملهء عوارض آن ، وقت وزمان است ؛ بنابراين ، شيئى معاد در معاد ويوم الدّين ، داراى همان عوارض نخستين خود ميباشد ؛ وخواجة نصير الدّين طوسي - قدّس اللّه نفسه القدّوسى - در تجريد الاعتقاد ، وشارح علّامهء آن ، جمال الدّين حلّى - عظّم اللّه تقديسه - كه در قرون هفت وهشت هجرى ميزيسته‌اند ، در مسئلهء معاد جسماني بقاعدهء : « حكم المثلين واحد ، والسّمع دلّ على امكان التّماثل » و « حكم الأمثال فيما يجوز ولا يجوز واحد » استناد كرده وگفته‌اند كه علاوه‌بر قواعد عقلي ، دلائل سمعي ونقلي نيز حكايت\r\n\r\n","description":"","footnote":"","page_name":" 818 ","page_number":238},
  {"content":"\r\n\r\nاز معاد جسماني با همين جسم دنيوي داشته ؛ وعلّامه در كتاب « نهج الحقّ وكشف الصّدق » اعتقاد بمعاد را با همين بدن مشهود ، از أركان دين دانسته ومنكر آنرا كافر بالإجماع شناخته است ، ولذا ترديد وشك در معاد جسماني با همين بدن دنيوي را عدم ايمان جازم ، باسلام وكفر ميداند .\r\nامّا حقّ اينستكه عدم اعتقاد بمعاد جسماني كفر خفىّ وبسا كه جلّى باشد ؛ ليكن با ايمان بمعاد جسماني ، در اينكه جسم مورد نظر شارع ، كداميك از دو جسم عنصرى يا مثالي است ، محلّ تأمّل بوده وبايد دانستكه : « انّ للإنسان جسمان : جسم العنصري وجسم المثالي » وبهمين ملاحظه اگر كسى معتقد بمعاد جسماني ، ليكن با جسم مثالي باشد ؛ نميتوان أو را منكر معاد تلقّى نموده ويا كافر شناخت وبصرف اعتقاد بمعاد جسماني وروحاني بأهم ؛ چنين شخصي مؤمن باسلام بوده وفىالحقيقه تكفير أو كفر است ؛ زيرا چنانكه در محلّ خود بتحقيق خواهد پيوست ، ادّلهء قائلان بمعاد با جسم مثالي ومتناسب با حضور عند اللّه وعدم عنصرى وطبيعي بودن آن ؛ بسيار موجّه بوده وعقل ونقل در صحّت آن متّحد وهمنواخت ميباشد ؛ واز سوى ديگر بايد دانست كه : معنى معدوم در اصطلاح متكلّمان قديم ، غير از متأخّران وفلاسفه ميباشد ؛ زيرا متكلّمان معدوم را چيزى دانند كه از صورت مركّب خود درآمده وپراكنده گرديده باشد ، وبتعبير ديگر صورت وشكل بالفعل آن از بين رفته ، در حاليكه اجزاء آن چيز بحالت پراكنده موجود بوده باشد .\r\nليكن فلاسفه چيزى را معدوم دانند كه به نيستى گراييده وصورت مركّب واجزاء آن معدوم گردد ؛ بنابراين ، زنده شدن أموات در اصطلاح متكلّمان عين اعادهء معدوم است ؛ در صورتيكه أموات از نظر حكماء ، معدوم حقيقي نبوده ومعدوم چيزى را دانند كه هيچ اثر وخبر ويا ذرّه‌اى از آن بطور جزء يا تركيب باقي نماند ، ولذا متكلّمان از معدوم چيزى مىفهمند كه فلاسفه وحكماء آنرا أصلا معدوم ندانسته وبدين تعبير متكلّمان صورت فنا شدهء شيئى را معدوم نشناخته وتنها معدوم مطلق را قابل اعاده نميدانند ، وآنچه از آيات وكرائم قرآني وأحاديث وأخبار عود وحشر وبعث وقيامت كبرى مستفاد است ، مؤيّد همين نظر بوده ودر واقع عقيدهء متشرّعان بر اينستكه هيچ‌چيز با مرگ معدوم نگرديده ودر نتيجة عود معدوم مطلق جايز نيست ؛ وچون هيچ‌چيز بنحو اطلاق معدوم نميگردد ؛ اعادهء آن در محشر جايز بوده ولذا محقّق طوسي فرمايد : « والإمكان يعطى جواز العدم » زيرا هرچه ممكن الوجود باشد ، صرف امكانيّت آن مجوّز\r\n\r\n","description":"","footnote":"","page_name":" 819 ","page_number":239},
  {"content":"\r\n\r\nهستى ونيستى آنست ؛ پس اگر ارادهء الهى بهستى آن تعلّق گيرد ، قبول هستى ميكند وگرنه از حيث ذات خود راهى بهستى نخواهد يافت ، وبهمين دليل مردن وهلاكت چيزى جز تفرقهء اجزاء بدن واز بين رفتن صورت فعليّه وتركيبي آن نيست ؛ واطلاق عدم مطلق بر آن جايز نبوده وبقول خواجهء بزرگوار : « النّفس لا تفنى بفناء البدن » وفناى بدن نيز چيزى جز انحلال صورت مركّبه وتفرّق اجزاء نبوده واگر ارادهء عود از حضرت حقتعالى بر آن تعلّق گيرد ، بقدرت كاملهء الهى فرآهم آمده وصورتي ديگر مثل صورت نخست بدن دنيوي را تشكيل ميدهد وبصورت خلقي جديد عود ميكند وسپس نفس وروح باقي به أمر الهى بدان تعلّق يافته وصاحب آن در محشر بازميگردد ، بطوريكه هركس آنرا در آخرت به‌بيند با صورت دنيويش فرق نداشته ودر عينيّت آن شخص كمترين ترديدى نخواهد كرد وبالأخره در يوم المعاد با همين صورت بدني دنيوي واجزاء مادّى آن بثواب يا عقاب وپاداش اعمال نيك وبد خود ميرسد ومقصود از معاد درنظر شارع مقدّس نيز چيزى بجز همين معنى نميباشد وبهروجه هم خواجهء طوسي در تجريد الاعتقاد وهم علّامهء حلّى در كشف المراد ، بعود جسم وجان بأهم معتقد بوده وبمعاد جسماني وروحاني بطرز وشكل دنيوي آن قائل ومعتقد ميباشند ، وآنچنانكه انسان از بدو تولّد وكودكى تا دوران بلوغ وجوانى وشيخوخت وكهولت ، داراى يك حقيقت بوده وعوض نميشود ، در آخرت نيز بهمان صورت وسيرت وسان دنيوي عود كرده وبخلقى جديد مانند صورت دنيوي خود بازگشته واين تغييرات صوري وشكلى ، قادح حقيقت وجودي ووحدت شخصيت وى نخواهد بود ، وچنانكه در همين دنيا مرتكب قتلى در جوانى گردد ، ودر پيرى در دادگاه محاكمه شود ، حكم قصاص بر أو جارى خواهد شد ونميتواند به تغيير شخصيّت وتبديل حقيقت وجودي خود بچيز يا شكل ودورانى ديگر ويا تغييراتى در بدن استناد كند ؛ بهمين دليل در آخرت هم نميتواند بدين ادّله تكيّه كرده وخود را برهاند ، ولذا علّامهء حلّى در « شرح ياقوت » گويد :\r\nمسلمانان برخلاف فلاسفه بر اعادهء أجسام اتّفاق نظر دارند واعاده را بدو معنى دانسته‌اند :\r\nيكى اجزاء پراكنده وپس از انفصال وديگرى ايجاد پس از معدوم شدن .\r\nعبد اللّه بن عمر ، معروف بقاضى بيضاوى در كتاب « طوالع الأنوار » وأبو الثّناء ، شمس الدّين بن محمود أصفهاني در شرح آن موسوم به « مطالع الأنظار » از متكلّمان قرون هفتم وهشتم هجرى ، در اعادهء معدوم وحشر أجساد گويند : خداوند تعالى بدن آدميانرا\r\n\r\n","description":"","footnote":"","page_name":" 820 ","page_number":240},
  {"content":"\r\n\r\nپس از فوت ودر حشر زنده كرده وبا جمع اجزاء متفرّق آن تأليف وتركيب مينمايد وبر جمع وايجاد وإحياء آن قادر است ؛ ولذا پيامبر أكرم طبق أحاديث متواتر ، معاد جسماني را اثبات مىكرد ودر پاسخ شبههء آكل ومأكول ، بدين فرض كه اگر انساني انسان ديگر را بخورد ومأكول جزء بدن آكل گردد ؛ يا عود كننده اجزاء بدن خورنده است ويا شخص خورده شده ، وبالأخره در هردو صورت ، يكى از ايندو بتمام معنى عود نكرده است . آنگاه صاحب طوالع در دفع شبههء مزبور گويد : معاد هريك از آكل ومأكول به أجزاء اصلى يا « عجب الذّنب » است كه از بين نرفته وباقي ميماند وبهمين دليل شبههء ياد شده وارد نيست ، زيرا اجزاء اصلى ياد شده در قيامت ويوم الدّين ، بتشكيل بدن محشور پرداخته وپس از بازگشت انسان بثواب وعقاب خود ميرسد ؛ وآيات قرآني :\r\n « فَإِذا هُمْ مِنَ الْأَجْداثِ إِلى رَبِّهِمْ يَنْسِلُونَ »  و  بَلى قادِرِينَ عَلى أَنْ نُسَوِّيَ بَنانَهُ  شاهدي بر اين مدّعى ميباشد ، زيرا در معاد روح تنها وبدون بدن مادّى وعنصرى ، تسويهء بنان معنى ندارد ، مگر در بدن جسماني ؛ وبعلاوة مردن وهلاكت انسان بمعنى معدوم شدن صرف وبطور مطلق نبوده وبمعنى تفريق اجزاء ميباشد وبالمآل كريمهء :  « كُلُّ شَيْءٍ هالِكٌ إِلَّا وَجْهَهُ »  هلاكت بمعنى معدوميّت محضه نيست ؛ وجز تفرقهء اجزاء بدن وخروج جسم از حدّ انتفاع نخواهد بود .\r\nجمال الدّين مقداد سيورى حلّى نيز در كتاب « اللّوامع الإلهيّة في المباحث الكلاميّة » عقيدة دارد كه خداوند تعالى قادر بر هر امر ممكنى بوده وچون عالم بجزئيّات است ؛ ودر ابتداء حتّى بدون موادّ پراكنده بخلق واحياء انسان پرداخت ؛ پس از مردن وباقيماندن اجزاء متفرّقه وصورت وشكل آدمي ، آسانتر به اعادهء أو ميپردازد وعود انسان در يوم الدّين براي رسيدگى بحساب وثواب وعقاب أو ناممكن نيست ؛ وعلّامهء دوانى ، ملّا جلال الدّين صدّيقى در « شرح عقائد عضديّه » گويد : اعتقاد بمعاد جسماني بر اطلاق شرعي واجب بوده وانكار آن موجب كفر است ، ولذا به إجماع أمم سالفه ضرورتي ديني ميباشد ، ولذا شخصي بنام ابىّ بن خلف ، با استخوانى پوسيده كه در كف داشت ، به نزد رسول خدا ( ص ) وارد شد وآن استخوان را فشرده وبصورت گرد درآورد واز آنحضرت پرسيد : آيا خدا اين استخوان ذرّه شده را زنده ميكند ؟ ! ؛ پيامبر ( ص ) فرمود آرى ، وترا نيز در جهنّم داخل خواهد كرد ، ولذا فخر رازي گويد ، تبدّلات اجزاء بدن انسان در طول مدّت حيات هم بسيار بوده ، ولى در هر حالت اين تغييرات قادح در\r\n\r\n","description":"","footnote":"","page_name":" 821 ","page_number":241},
  {"content":"\r\n\r\nوحدت شخصيّت انساني نميباشد ، وطبق أحاديث نبوي ، در معاد هم جسم متكبّران بصورت ذرّه محشور ميگردد ودندان كفّار وحرام خواران نيز همانند كوه أحد يا أبو قبيس بزرگ است وأهل بهشت ، فرد ومجرّد وجوان وسياه‌چشمند ، واينگونه از تبدّلات قادح وحدت شخصي نبوده وبهمين دليل معاد جسماني مادّى ، ضرورت ديني است .\r\n\r\n5 - تحقيق در مفهوم حديث عجب الذّنب :\r\nعجب الذّنب را تمامى دم حيوان گويند كه بفتح وضمّ اوّل نيز ضبط شده وبه استخوان ما بين سرين ونشستگاه عجب يا عصعص نامند كه به أعجاب وعجوب جمع بندند ؛ ودر حديث نبوي ( ص ) آمده است :\r\n« كلّ ابن آدم يبلى الّا عجب الذّنب » ودر حقيقت آن در بين أهل اسلام ونظريّات متكلّمان وحكماء وعرفا اختلاف‌نظر بسيار است ، وما در اين مقولة ومبحث به برخى از آنها اشارتى خواهيم داشت . در لغت ، آخرين قسمت از دم جنبندگان را عجب الذّنب دانسته‌اند وناقهء عجباء وبيّنة العجب ، شتر مادّه‌اى را گويند كه داراى سرين بزرگ يا دم كلفتى باشد .\r\nبرخى از محقّقان عجب الذّنب را أمر يا چيزى ضعيف از بدن تعريف كرده‌اند كه پس از فوت باقي مانده وبعض ديگر آنرا نفس وروح دانند ، وگروهى هم آنرا عقل هيولايى شناسند كه همان نفس ناطقهء انساني است ؛ وحجّة الإسلام ، أبو حامد غزالى بدين نظريّه معتقد گرديده ؛ ولى أبو يزيد وقواقى اين أصل باقي را از بدن فائت ، همان جوهر فرد دانسته است كه موجب تكوين وتشكيل بدن اخروى ميباشد ؛ واز ميان عرفاء شامخ ، شيخ أكبر محيى المعرفة والحكمة والدّين ، ابن عربى آنرا همان أعيان ثابته شناخته است كه در علم الهى بوده وفرقهء ديگر آنرا هيولاى أولى وأزلي دانسته‌اند ؛ وبرخى از متكلّمان قديم عجب الذّنب را جزء أصيل وباقي از بدن مادّى شناسند كه پس از مرگ انسان نه دثور وتبدّلى ميپذيرد ونه از بين ميرود ، وششمين نظريّه خاصّ ميرداماد ، ثالث المعلّمين است كه أمير محمّد عبد الحسيب در كتاب « سدرة المنتهى » از جدّ مادرى خود سيّد المحقّقين ميرداماد نقل كرده است كه طينت باقي واصلى انسان ، يا عجب الذّنب ، عبارت از هيولاى شخصي است كه پس از مرگ داثر وفانى نشده وبعين خود باقي مانده وبا تبدّل وفساد صور متواردهء بر آن ، بنهج استدارى ، هرگز نابود نخواهد شد ؛ ولذا اين مادّهء أصيل يا هيولاى شخصي وعيني ، بسيط استدارى وداراى وحدتي مبهمه وحامل امكان استعدادي است ؛ وهفتمين نظر ، از آن صدر حكماى متألّه ؛ حكيم وفيلسوف\r\n\r\n","description":"","footnote":"","page_name":" 822 ","page_number":242},
  {"content":"\r\n\r\nبزرگ ، ملّا صدرا ميباشد كه عجب الذّنب را قوّهء خيال ميداند واين امر ، آخرين چيزى است كه از قواى طبيعي ونباتى وحيواني باقي بوده ومتعاقب حدوث مادّهء انساني در اين عالم است ، ودر نشئه آخرت بقوّهء خيال ، بدن اخروى عود كرده وجميع صور دنيوي وكمال أخير انساني نسبت بكمالات متعاقبه ميباشد ودر حقيقت قوّهء سازندهء خيال ، عين همان مادّهء نخستين صور وكمالات اخروى بوده ويكى از شئوون اين قوّه اينستكه برزخي است جامع در بين دنيا وآخرت وواجد هردو نشئه ميباشد وبعبارت ديگر ، قوّهء خيال سقف دنيا وفرش آخرت بوده وسازنده ومكوّن جسم اخروى براي روح انساني است .\r\n\r\n6 - ادّلهء قائلان بمعاد با جسم مثالي وغيرمادّى :\r\nاين گروه از معتقدان معاد جسماني ، اگرچه طبق شريعت حقّه بجسميّت عود كننده قائلند ، ليكن بعنصرى بودن بدن معاد في يوم المعاد قائل نبوده وگويند طبق كريمهء :  « جَمِيعٌ لَدَيْنا مُحْضَرُونَ » *  معاد ، عين حضور در نزد خداست وچنين حضوري بعلّت عدم سنخيّت مادّى وعنصرى بدن با ابسط البسائط وبسيط ومجرّد مطلق فوق الاطلاق والتّقييد معنى وموردى ندارد ؛ زيرا پيوست وانضمام ؛ مقتضى هم‌سنخ بودن است كه « الانضمام يوجب السّنخيّة » وبدين لحاظ شوب وآلودگى جسم مادّى واقتضاء زمان ومكان وخصائص ولوازم مادّيات ، امكان حضور جسم عنصرى را در يوم المعاد نميدهد ، بعلاوة اگر جسم عنصرى كه اجزائى متفرّق بوده وبعلّت زلازل وطوفانها بنقاط بسيار بعيد عالم دنيوي پراكنده شده وميليونها بار با گياهان وجنبندگان وحيوانات وانسان درآميخته وجزء بدن وجسم آنها شده‌اند ؛ وحتّى طبق حكومت قوانين استكمالى وحركت ذاتي وجوهري بر يك منوال ورويّت باقي نمانده وهزاران بار وبيشتر بصور مختلف درآمده وبا كمالى بيش از اوّل در أجسام نباتى وحيواني وانساني پديد آمده ودر رشد حقيقت آنها مؤثّر واقع گرديده است ؛ چنين موادّى ديگر اجزاء آن بدن اوّلى نبوده وبا حركت استكمالى تغيير كلّى يافته وامكان عود مجدّد وپيوند با روح خود را نخواهد داشت ؛ زيرا روح نيز همان روح ونفس بدن اوّل نيست ؛ بدليل اينكه روح ونفس به اتّحاد حقيقي ، پس از مفارقت از بدن ودر عالم مثال ، از جزئي بكلّى واز كلّى بقدسى پيوسته است وبالمآل نفسي كه جسمانيّة الحدوث بود ؛ پس از حركات حبّى واستكمالى ، قابل اتّحاد يافتن با روحي شده است كه هم از حيث فعل وهم ذات ، نفخهء الهى ميباشد وحال آنكه نفس\r\n\r\n","description":"","footnote":"","page_name":" 823 ","page_number":243},
  {"content":"\r\n\r\nجسمانيّة الحدوث بوده ونيز روحانيّة البقاء شدن آن بسبب كمال حاصله است ؛ ولذا پس از فوت آدمي ، نفس وروح منفوخ أو داراى يك حقيقت وواحد بوحدت حقّه وعيني گرديده واز مرتبهء جزئي بكلّى وقدسي نائل آمده وديگر با جسم مادّى وطبيعي سنخيّتى ندارد ، تا با حلول در آن ، شخص اخروى را براي رسيدن بثواب يا عقاب آماده كند ؛ از طرف ديگر آنگاه كه روح ونفس متكامل اخروى ، ببدن مادّى متّصل ومتّحد ميگردد ، از دو وجه فارغ نيست ؛ يا جاى پيوستن ايندو - روح وجسم مادّى - در آخرت است ، كه در اينصورت بايد مادّهء ناجنس ؛ در آخرت ويوم المعاد كه فاقد صفات واحكام دنيا بوده وسنخيّتى با آن ندارد ، ظاهر وموجود گردد ودر اين هنگام بدن مادّى بايد با دو خصوصيّت زماني ومكاني ومقتضاى عنصرى پديد آيد ، وبديهي است در اينصورت ، بدن مزبور همان بدن دنيوي است وآن‌جايى كه روح اخروى با بدن دنيوي محشور ميگردد ، فاقد تجرّد اخروى بوده وواجد احكام دنياست واطلاق آخرت وتجرّد بدان حقيقت ندارد ؛ ويا اينكه بلحاظ سنخيّت بدن با روح ، اين پيوند با احكام ولوازم وخصايص اخروى وتجرّد محض وحضور عند اللّه است ؛ كه در اينصورت ، مادّى وعنصرى بودن عود كننده محقّق نخواهد بود ؛ ودر نتيجة معاد جسماني صورت واقعي نمىيابد ، واگر وجه سوّمى متصوّر باشد ، فاقد برهان عقلي ونقلي بوده وبالمآل معاد جسماني بايد با بدن اخروى باشد ؛ امّا آنگونه جسمي كه داراى مادّهء طبيعي وعنصرى نبوده ودر عين جسميّت ؛ منزّه از لوازم زماني ومكاني وصفات دنيوي وطبيعي وآثار آن باشد ، تا حضور عند اللّه چنين روح وبدني در شخص عود كننده غير قابل خدشه بوده وهيچ ايراد واشكالى بر آن مترتّب نگردد ؛ واز طرف ديگر بدن مثالي تكامل يافته ، كه از زمان فوت وجدا شدن از بدن تا يوم القيامة با حركت حبّى وجذبى يا عشقى ، بكمال متصوّر خود نائل آمده وداراى كلّ فعليّات وكمالات بدن دنيوي ، از نطفه وجنين وتولّد ، تا صباوت وشباب وكهولت وشيخوخت ميباشد ؛ تهيّؤ وآمادگى لازم را در يوم الدّين براي قبول واتّحاد با روح ونفس خود را داشته وواجد سنخيّت كامل در پذيرفتن روح ميباشد ؛ در صورتيكه اگر مادّى وطبيعي بوده وبا همين حيثيّت با نفس وروح منفوخ پيوند پذيرد ؛ بسيارى از اشكالات وايرادات عقلي ونقلي بر آن وارد است كه دفع آنها مشكل ويا غيرممكن مىنمايد ؛ واز جملهء آنها اينكه بدن مادّى از حيث مادّى بودن خود ، در يوم المعاد كه مادّى وطبيعي نبوده وحضور عند اللّه وغيرعنصرى\r\n\r\n","description":"","footnote":"","page_name":" 824 ","page_number":244},
  {"content":"\r\n\r\nاست ؛ راه وجايى نداشته ومانند اينستكه شخص جهنّمى صرف ، در جنّت عليا بار يافته وبدون هيچگونه سنخيّتى با ملائكهء مهيّمين وأنبياء ورسل ومعصومين - صلوات اللّه عليهم أجمعين - همزانو نشيند ؛ واز جهت ديگر نيز بايد متوجّه بود كه جسم مادّى از حيث عنصرى بودن وبا حفظ اين صفت ومرتبه ، چه در دنيا وچه در آخرت ، از لوازم وحيّزهاى زماني ومكاني وافعالى وآثاري خود بدور وبركنار نبوده ودر غير اينصورت ديگر نميتوان بدان اطلاق جسميّت نمود ؛ ودر نتيجة هرگز بدن مادّى وعنصرى را شأن ومقام ومرتبهء حضور عند اللّه نخواهد بود ، مگر با زوال خصايص واحكام ولوازم آن ، ودر اينصورت هم ، چنين بدني مادّى وطبيعي نبوده ومطلوب ما كه همان معاد با بدن جسماني غيرمادّى وصورتي اخروى از بدن دنيوي است ، حاصل آمده ونزاعي فيمابين بوجود نخواهد آمد .\r\nاشكالاتى غير قابل دفع بر معاد جسماني با بدن مادّى وارد است كه قائلان بمعاد جسماني با بدن عنصرى را توان دفع آن نيست ؛ ويكى از اشكالات مزبور اينستكه : اگر معاد با جسم مادّى تحقّق يابد ؛ با كدام مادّه محقّق خواهد گشت ؟ . زيرا اگر با مادّهء بدن در حال معصيت باشد ؛ در اينصورت ترجيح مرجوح بر راجح پديد آمده ومحال عقلي است ؛ واگر با مادّهء در حال أطاعت وعبادت عود كند ، در اينحالت عقاب اعمال معصيت‌آميز ، بايد بجسم مادّيى تعلّق گيرد ، كه در حالت ثواب وعبادت فوت كرده وخلاف عدالت است ؛ اضافه‌تر اينكه مادّهء بدن در هرچند دقيقه تغيير يافته ودر هر ساعت وروز ، تمامى موادّ بدن وجسم عنصرى ، متحوّل ومتبدّل گرديده وديگر هيچ مادّه وعنصرى از آن بحال خود در حين ثواب وصوالح يا معاصي وكبائر باقي نخواهد ماند ، ودر صورت معاد بدن با جسم مادّى ، امّا واحد بوحدت شخصي وعيني ، ديگر چنين صورت وهيأتى بمادّهء داثر وفانى ومتبدّل متعلّق نيست ؛ ومعاد اين صورت ، اگرچه جسماني صوري است ؛ امّا جسماني عنصرى نخواهد بود وهمين لطيفه مطلوب ما بوده ومدّعى ثابت است ؛ زيرا معتقدان بمعاد جسماني غيرعنصرى نيز قائل بعود همين صورتند كه واجد كلّ فعليّات وكمالات از زمان نطفه بودن تا روز فوت شخص معاد ميباشد ؛ وداراى وحدتي عيني در طول زندگى عود كننده بوده وصلاحيّت حضور عند اللّه را داراست ، ودر اينصورت فارغ از خصايص زماني ومكاني ولوازم مادّى بوده وبقول شاعر :\r\n\r\n","description":"","footnote":"","page_name":" 825 ","page_number":245},
  {"content":"\r\n\r\n امروز وپرير و ، دىّ وفردا * هر چار يكى شود ، تو فرد ، آ \r\nفرد آمدن در فرداى قيامت ويوم الحضور ، بفردانيّت عود كننده در محضر فرد أحد وصمد ذي سرمد است ؛ وتا انسان بسبب فناء وفناء از فناء وبقاى مطلق ، بفردانيّت حقيقي نپيوندد ؛ امكان حضور در محضر فرد حقيقي را نخواهد يافت ، كه « السنخيّة علّة الانضمام » وباوجود عنصر ومادّه ، اين اتّحاد واتّصال صورت ، تحقّق نيافته وورود جهنّمى در جنّات عاليات ، خلاف عدالت خداوندى وناممكن است .\r\n\r\n7 - نظريّهء صدر حكماى جهان ، ملّاصدرا در معاد :\r\nاين حكيم شامخ وعارف وارف وراسخ در حكمت وعرفان الهى ، در كتاب كبير « أسفار أربعة » ونيز در آثار وتصنيفات ديگر خود ، يازده أصل از باب مقدّمات فهم واثبات معاد جسماني با بدن غيرعنصرى تمهيد كرده است ، كه ذيلا به آوردن مختصر امّا مفيد هريك از أصول مزبور پرداخته آمده وسپس به اخذ نتيجهء آنها مبادرت ميگردد .\r\nأصل اوّل : وجود هرچيز ، أصل در تحقّق وموجوديّت خارجي آن بوده وماهيّت حدّ وتابع وجود ميباشد وحقيقت هرچيزى عبارت از نحوهء وجود خاصّ آنست ؛ در صورتيكه ماهيّت وشيئيت اصالتى نداشته ووجود از هويّات عيني ميباشد كه أمور ذهني هم محاذى آن نيست .\r\nأصل دوّم : تشخّص وتميّز هرچيزى بعين وجود خاصّ بوده وايندو اگرچه از حيث ذات متّحدند ، امّا مغايرت مفهومي داشته ، وشخص بعين خود تغيير وتبدّلى نپذيرفته وبتعبير ديگر هويّت شخصي وجود هميشه باقي است وهيچگونه تغييرى نمىپذيرد .\r\nأصل سوّم : طبيعت وجود قابل شدّت وضعف ونقص وكمال وذو مراتب بوده وذات آن در خارج وذهن تركيب‌پذير نيست ؛ ولى مفهومات كلّى وماهيّات ، صادق بر آن ومنتزع از آن بوده وداراى انواعى از عرضى وذاتي ونوعي وجنسي برحسب ذات خودند .\r\nأصل چهارم : وجود در شدّت وضعف واخسّ وأشرف بودن خود ، داراى حركت اشتدادى ذاتي وجوهري بوده واستحاله‌پذير است ، واجزاء هر حركت ، واحدى متّصل ميباشد ؛ ولى حدود آن بالفعل موجود نبوده وجميع اجزاء حركت ؛ موجود بوجودي واحدند ، واشتدادى بودن آن هم اجمالي است .\r\nأصل پنجم : هر مركّبى بصورت خود داراى هويّت است ونه بمادّه‌اش ؛ پس تخت\r\nو \r\n","description":"","footnote":"","page_name":" 826 ","page_number":246},
  {"content":"\r\n\r\nشمشير وحيوان وآدمي ، بصورت خود تختند وشمشير وحيوان وآدمي ، ونه بمادّهء آنها كه در أشياء ديگر هم ميباشند ؛ ومراد از صورت ، همان فعليّت كماليّه ميباشد ونه مادّهء حامل قوّه ، ولذا نسبت مادّه بصورت عبارت از نسبت نقص بتمام وقوّه بفعل ، وبهمين دليل فصل أخير در ماهيّات مركّبه وأجناس وفصول وأنواع در حقيقت صورت داخلند ونه در مادّهء آنها ولذا مادّه حامل قوّه وعين نقص است .\r\nأصل ششم : وحدت شخصي در هرچيز ، عين وجود آنست ، اگرچه در هر موجودى داراى وحدت ودرجهء خاصّى است ؛ ونفس مدبّره به تنهايى واجد احساس وادراك وتوهّم وتخيّل وتعقّل وجميع أفاعيل طبيعي وحيواني وانساني بوده وگاهى تا مرتبهء آلات وحواسّ نزول ميكند وگاه ديگر نيز تا مرتبهء عقل فعّال وما فوق آنهم صعود نموده وبطور كلّى داراى سعة وگسترهء وجودي ونور ذاتي وفراگيرى از فرش تا عرش ميباشد ، ودرعين‌حال در منزلت مادّه ومجرّد تا قرب حضرت حقتعالى بوده ودر كلّيهء منازل جسماني وروحاني متحوّل است ودر تمامى اين مراتب ومنازل نزولى وصعودى داراى وحدتي شخصي است .\r\nأصل هفتم : هويّت بدن وجسم انساني بنفس است ونه بجرم عنصرى وآخشيجان آن ؛ ودر نتيجة زيد يا خالد ، بنفس خود زيد وخالد بوده ونه بمادّهء بدني آنها ؛ زيرا مادّه متحوّل ونابود شونده وداثر است ، در صورتيكه : « النّفس لا تفنى بفناء البدن » وبهمين لحاظ هويّت انساني در جميع مراتب اين تحوّلات پىدرپى ودائمي وتقلّبات هميشگى ، واحد وبدون تغيير بوده ومادّهء جسم برحسب جنسيّت وابهام ونه بر وجه خصوصيّت وتعيّن ، دگرگون شونده ميباشد ؛ پس بقاى حقيقت انساني بنفس است ونه بجسد مادّى أو .\r\nأصل هشتم : قوّهء خيال ، عبارت از جوهريست قائم بنفس آدمي ؛ ولى نه در بدن مادّى محلّى دارد ونه در جهتي از جهات ستّهء عالم ؛ بلكه اين جوهر مجرّد در بين دو عالم طبيعي مادّى ومفارقات عقلي موجود بوده واين معنى در مبحث ومحلّ خود به ادّله‌اى قاطع به اثبات رسيده است .\r\nأصل نهم : صور خيالي وحتّى ادراكي در موضوع نفس ومحلّى ديگر حلول نكرده وبلكه قائم بنفسند ، يعنى حلول آنها بذات نفس است واين قيام بنفس از قبيل قيام فعل بفاعل خود ميباشد ونه قيام مقبول بقابل ولذا نفس چنان بقوّت خيال مىبيند كه بچشم\r\n\r\n","description":"","footnote":"","page_name":" 827 ","page_number":247},
  {"content":"\r\n\r\nحسّى ؛ ولى تا آنگاه كه نفس متعلّق ببدن طبيعي است ، ديد واحساس آن غير از تخيّل بوده ، ودر احساس بعضو خارجي مانند گوش وچشم ودست وپا ومغز وجوارح ديگر نيازمند است ؛ ليكن در تخيّل وتوهّم نيازى بعضو نداشته وجميع قوى بأهم متّحد وبمبدئى مشترك راجعند ، ولذا بديدهء خيال چنان مىنگرد كه بچشم حسّ ودر بهشت ، لذّت ديدار ، عين اشتهاى نفس بوده وچيزى جز مشتهيات نفس وجود ندارد .\r\nأصل دهم : همان‌طور كه صور مقدارى وأشكال جرمانى ومادّى از فاعل ، بمشاركت مادّهء قابل آن صور ، برحسب استعداد وانفعال آنها حاصل مىآيد ؛ بهمان گونه صور خيالي صادر از نفس نيز ، بقوّت مصوّره وبظلّيت از حضرت حقتعالى وبدون دخالت مادّه پديد آمده وبتصوّر ممالك وصحارى وآسمانها وعوالمى ميپردازد كه هيچگاه نظير آنها در عالم دنيا ومادّى ديده نميگردد وگاهى تأثير اين تصوّرات نفساني در بقوّت رسيدن خيال ، بسيار بيش از تأثيرات مادّى ومحسوس بوده وبقول محيى الدّين ابن عربى : « العارف الكامل يخلق بهمّته ما يشاء في محلّ الهمّة » آنگاه كه نفس با قيد تعلّق ببدن مادّى ، داراى چنين خلّاقيّتى باشد ؛ پس با وصف تجرّد كامل وقطع تعلّق از بدن مادّى در غايت تمامى وكمال است .\r\nأصل يازدهم : انسان از ابتداء كودكى وحالت طبيعي ، وجوديست بشرى وداراى احكام صور مادّى وكائن وفاسد ؛ سپس در عالمي ديگر وارد ميگردد كه واجد صور ادراكي مجرّد از مادّه بوده ونفس أو بكمال ميگرايد وسه ديگر در عالم برين يا صور عقلي ومثل الهى وارد ميشود كه داراى صلاحيّت بعث اخروى گرديده وبدين ملاحظه أو را انسان عقلي خوانند ، ودر جميع اين سه مرحله ، شخص انسان واحد بوده وهرسه عالم طبيعي ومادّى وكائن وفاسد وصور ادراكي مجرّد ، وصور عقلي ومثل الهى در أو جمع ميباشد ، واين سه مرحله را قوس صعودى آدمي نامند كه از مرتبهء عالم طبيعت آغاز گرديده وبوسط يا صور مجرّد نفساني وعالم برين يا صور عقلي ومثل ، تكامل يافته وآنگاه كه هيولى باتّحاد حقيقي بصورت تحقّق يابد ومراحل كمال را ادامه دهد ، تا از مراحل نباتى وحيواني درگذشته وبه انسانيت برسد ، از اين مرتبه هم بسير إلى اللّه باستمرار در حركت جوهري ذاتي وحبّى وعشقى پرداخته واز مراتب طبيعي ونفساني وعقلي ميگذرد وبمقام وجه اللّهى نائل ميگردد .\r\nنتايج حاصله از يازده أصل صدر المتألّهين اينستكه بدن دنيوي بعين خود وبا همين\r\n\r\n","description":"","footnote":"","page_name":" 828 ","page_number":248},
  {"content":"\r\n\r\nأعضاء وقوى وآلات وبصورت جسد ومتقدّر به أبعاد سه‌گانه ، در يوم الدّين وقيامت كبرى محشور گرديده وشخص عود كننده در معاد ، همين بدن دنيوي با نفس وروح آن بوده وهيچ بدن ديگرى بجز اين تن وروان در قيامت وجود نخواهد داشت ؛ وشخص محشور با نفس وبدن از يكسو با بدن مثالي مورد نظر اشراقيّون مطابق است واز سوى ديگر با بدن عنصرى ودنيوي مورد اعتقاد ملّيون مذهبي ومسلمانان ؛ وهيچ‌گونه تزاحمى بين أبدان وأجساد در محشر پديد نخواهد آمد ، زيرا أجساد اخروى داراى وجوداتى خاصّ آخرت ويوم النّشور بوده وصور محشور ، قائم بموادّ وعناصر وضعي ومقيّد بجهات زماني ومكاني ولوازم مادّى نميباشند ؛ والبتّه چنين ابدانى ناشى از تصوّرات نفساني هستند ونحوهء وجود آنها غير از مادّه بوده وفاقد عنصريّاتند ؛ ولذا بهمانگونه كه صور خيالي ما در همين عالم مادّى ، قائم بمادّه نميباشند وفاقد مزاحمت مكاني وزماني درشمارند ؛ أجسام وصور اخروى در يوم المعاد نيز از مزاحمت مادّه بدور مانده وبا جسم دنيوي فرقى ندارند ، مگر از حيث فقدان عنصر ومادّه ؛ ولذا بيشتر شبهات منكران مردود است ؛ زيرا آنان جسم معاد در يوم المعاد را همين بدن عنصرى مشهود در دنيا ميدانند ؛ در صورتيكه بدن محشور در روز قيامت محتاج بزمان ومكان وعنصر نبوده وقائم بموادّ طبيعي وعناصر مقيّد بجهات ستّه ومقتضيات دنيا نميباشد ، وهويّت آن بصورت بوده ونه بمادّهء دنيوي ؛ زيرا شيئى وصورت اخروى ومحشور در قيامت در معرض تبدّل وزوال وتغيّر أحوال نبوده واز كم وزياد وكمّيت وكيفيّت وقوّهء محض وفساد ونقص وضعف در مقابل كمال وشدّت ، بدور وبركنار است وحتّى وحدت شخصي در بدن اخروى ، همانند وحدت در جسم دنيوي نيست ، وگرنه بايد محكوم بكثرت بالقوّه باشد ؛ وبهمين ملاحظه وحدت شخصي در بدن اخروى ومحشور ، عين نفس وروح درشمار بوده وبرعكس بدن مادّى ميتواند موضوع اوصافى متضادّ گردد ؛ در صورتيكه بدن اخروى ، موضوع أوصاف متضادّ واقع نشده ونيز أعضاء دنيوي از حيث ديدن با شنيدن ولمس كردن فرق داشته وبا چشم نميتوان شنيد وبا گوش نميتوان ديد ؛ امّا بدن وأعضاء اخروى چنين نبوده وموضوع أوصاف متضادّ ميباشند ؛ يعنى بدن محشور در يوم النّشور ، عين نفس وروح بوده ودر عين احساس ، داراى تخيّل وتعقّل وتوهّم وسراپا ديد وشنيد وادراك واحساس وداراى صلاحيّت وسنخيّت حضور عند اللّه ميباشد ؛ وبدين دليل مادّهء داثر وفاسد شونده ومتغيّر دنيوي از خصايص\r\n\r\n","description":"","footnote":"","page_name":" 829 ","page_number":249},
  {"content":"\r\n\r\nاخروى برخوردار نبوده وبتعبير ديگر هر نشئه‌اى داراى أوصاف واحكام وآثاري خاصّ خود است ؛ وچون آخرت ، يوم الحضور ومحلّ تجمّع نفوس وأرواح در نزد خداوند متعال است وهيچگونه جنس وفصل ونوع وتبدّل وتحوّل وزوالى در آن متصوّر نيست ؛ پس بدن وأعضاء اخروى نيز از أوصاف دنيوي فارغ وبدور بوده واز بوار وهلاكت ودثور وتضادّ وهيولى وقوّه وجود وأمور عدمي ديگر بركنار وجدا ميباشد ؛ ونيز اختلافاتى ديگر در بين بدن اخروى با دنيوي وجود دارد كه بلحاظ اختصار وايجاز از بيان آنها خوددارى گرديد وخوانندهء محقّق را بمطالعهء تمامى آنها بتأليف ديگر خود بنام « لطايف حكمت وعرفان در روابط خدا وانسان » وبكتاب شرح منظومه‌ام بنام « حكمت‌نامه » در دو مجلّد ضخيم راهنمايى ميكنم ؛ ولازم بتذكّر است كه جميع انظار علمي وآراء حكمي وفلسفي وديدگاههاى مختلف ملل ونحل را در مسئلهء معاد در ايندو تأليف آورده‌ام .\r\n\r\n8 - معاد از نظر قائلان بحشر أرواح :\r\nبيشترين فلاسفهء اقدم وقديم عقيدة دارند كه بدن پس از مرگ طبيعي متفرّق الاجزاء گرديده وبزندگى مجدّد نخواهد رسيد وبلذّت وألمى دست نخواهد يافت ؛ وآنچه ملّيون وأهل شرايع در كتاب الهى واز زبان أنبياء ورسل يافته ونقل كرده‌اند ؛ چيزى غير از تمثيل وتصوير أمور معقول ومعنوي ، به أشياء محسوس وعنصرى نيست ؛ واين‌گونه أمور نيز بلحاظ تفهيم معنى معاد بنفوس ضعيفه وعقول ناقصه بوده وتمثيل مفاهيم معقوله وروحاني ، بمحسوسات جسماني از باب ترغيب عوام در اكتساب فضائل اخلاقى وانجام دادن اعمال حسنه واجتناب از رذائل است ، تا اين طبقهء قشرى هم بسعادت عظمى ولذّات روحاني وسرمدي دست يابند ؛ وخلاف آن أصل حرمان از سعادت حقيقي ولذات معنوي بوده وعين تألّم وعذاب جانكاه أبدى درشمار ميباشد ، وبالمآل معاد چيزى جز عود روح ونفس مجرّد در نشئه تجريدى آخرت نخواهد بود ؛ واز سوى ديگر بناى معاد جسماني بر اعادهء معدوم است كه آنهم با ادّلهء اربعهء فلسفي وعقلي ممتنع بوده واضافه‌تر اينكه حشر أجساد مادّى هم بعلّت عدم سنخيّت آنها با عالم مجرّد محض آخرت جايز نيست ؛ ونيز آلام ولذّات روحاني هيچگاه با آلام ولذّات جسماني از حيث شدّت وكيفيّت قابل مقايسه نميباشد ، چنانكه حتّى دردها وعذاب وشكنجه‌هاى آدمي در خواب ورؤيا با همين اقسام در بيدار بودن بسيار فرق داشته ولذّات وخوشىهاى رؤيا هم بمراتب از حيث كمّ وكيف ، بيش از\r\n\r\n","description":"","footnote":"","page_name":" 830 ","page_number":250},
  {"content":"\r\n\r\nبيدارى ميباشد ؛ چه رسد به آخرت كه هيچ بدن مادّى را تحمّل عذاب وحتّى لذّات آن نخواهد بود ؛ پس معاد حقيقي جز براي روح ونفس مفارقه وناطقه مورد ومعنى نخواهد داشت وآنچه در قرآن حكيم در معنى معاد جسماني نازل است ؛ چيزى جز تفهيم وتمثيل معاد بشكّ كنندگانى چونان عزير وإبراهيم - عليهما السّلام - نبوده وحضرت حقّ معنويّت وروحانيّت معاد را به مردن وزنده كردن عزير وحمار أو ، وچهار مرغ سر بريده وپر كنده ودرهم كوفته وداخل شدن گوشتهاى آنها تمثيل كرده ، تا بدين دو نبىّ بزرگوار ونامطمئنّ در امر معاد ، معنى وحقيقت آنرا بمشاهدهء در دنيا وبا چشم سر وبا تمثيل وتصوير ، تفهيم فرمايد وآندو را از آلودگى بترديد وشكوك باطله به اطمينان خاطر وآرامش باطن رساند ؛ ولذا معاد جسماني فاقد واقعيّت بوده واين گروه از معتقدان بمعاد روحاني در اثبات تجرّد آخرت وروحاني بودن معاد به آوردن ادّله‌اى پرداخته‌اند كه بذكر مهمّترين آنها در اين مبحث اكتفاء مىكنيم وخوانندهء گرامى ميتواند بمجموع تفصيلي آن ، بكتاب « لطائف حكمت وعرفان در روابط خدا وانسان » اين مؤلّف رجوع نمايد .\r\n\r\n9 - ادّلهء اثبات معاد روحاني :\r\nمعتقدان معاد روحاني كه براي جسد وجسم مادّى ، جايى براي حضور عند اللّه نمىيابند ، بادّله‌اى مختلف در اثبات نظريّهء خود تمسّك نموده‌اند كه مختصر آنها را ذيلا بيان ميكنيم واضافه ميشود كه علاء الدّين على طوسي در كتاب « الذّخيره » « 1 » بجمع ادّلهء مزبور پرداخته واين تحقيق بدرخواست سلطان محمّد خان عثمانى ، معروف بفاتح صورت گرفته است :\r\nدليل اوّل : خوردن اغذيهء مطلوب وگوارا ونيز وقاع ومعاشرت جنسي با زنان وأموري از اين قبيل ، بسيار لذّت‌آور ومطبوع آدمي است ؛ امّا گاهى بازى با نرد وشطرنج وغيره ، آنچنان انسانرا بخود سرگرم ومشغول ميكند كه از أكل وشرب ووقاع غافل مانده وبدين بازيهاى خسيس وبيفايده ميپردازد ؛ بنابراين ، اگر لذّات روحاني ونفساني آنها بيش از لذات خوردن ومواقعهء با زنان نبود ، هيچ خردمندى به برگزيدن اين بازيهاى پست نمىپرداخت واز خوردن اغذيهء مطلوب وگوارا ووقاع با زنان خوددارى نميكرد .\r\nدليل دوّم : بسيار اتّفاق افتاده كه شخصي بگاه خوردن وانجام عمل لقاح ، ايندو كار\r\n\r\n\r\n","description":"","footnote":"\r\n( 1 ) - چاپ اوّل ، طبع حيدرآباد دكن در هند .\r\n","page_name":" 831 ","page_number":251},
  {"content":"\r\n\r\nرا بترك گفته وبدنبال حفظ موقعيت عالي وحشمت وجاه‌ومقام خود رفته است ؛ پس اگر لذات معنوي اينگونه از أمور برتر وبهتر از خوردن ولقاح نبود ، ايندو را از دست نميداد .\r\nدليل سوّم : بوضوح وبسيار اتّفاق افتاده است كه برخى از اشخاص از موجبات فرآهم آمدهء لذّات جسماني صرفنظر كرده وبا ايثار آنرا بديگران وانهاده‌اند ؛ ولذا اگر لذّت معنوي وروحاني ايثار بيشتر وجالبتر از لذّات جسماني نبود ، هرگز بترك آنها نميگفتند .\r\nدليل چهارم : بسيار ديده شده است كه اشخاصى عمر خود را در كسب أموال واملاك ودرهم ودينار صرف كرده‌اند ؛ ليكن همين أموال را تماما در طلب رياستى يا مقامي حقير وبىاعتبار از دست داده‌اند ؛ واگر لذّت معنوي مقام ورياست بيش از لذّت جمع مال نبود هيچگاه بدان تمكين نميكردند .\r\nدليل پنجم : در تواريخ خوانده ودر مدّت عمر خود ديده‌ايم كه قهرمانان وپهلوانانى جان خود را در ورطهء هلاكت افكنده وبتوقّع ذكر جميل ، جان خود را در جنگ با قويتر از خود از دست داده‌اند ؛ پس اگر لذّات معنوي وجود نام نيك نبود ، هرگز كسى جان عزيز خود را فداى آن نميكرد .\r\nدليل ششم : در بسيارى از حيوانات مانند سگ ويوز يا باز شكارى ديده‌ايم كه با وجود غلبهء گرسنگى بر آنها ؛ جانوران وپرندگان شكار شدهء خود را نخورده وبا تحمّل گرسنگى ؛ نوازش دست صاحب خود را بر سير كردن معده ترجيح داده‌اند .\r\nدليل هفتم : بكرّات ديده شده ودر تواريخ ثبت است كه جانوران براي حفظ جان نوزادان خود از چنگال درندگان ، بايثار پرداخته وجان را براي حفظ نوزادان خويش از دست داده‌اند ، واگر لذّات معنوي بيش‌تر وپركيفيّت‌تر نبود ، بدينكار مبادرت نميكردند .\r\nدليل هشتم : قويتر بودن ادراكات باطني وعقلي از ادراكات حسّى وجسماني ، آنهم بوجوهى غير قابل قياس باستقصاء زير است :\r\nاوّلا - قوّهء احساس ، جز بظواهر امر ونمود أشياء نپرداخته وحتّى در اين مورد هم بحدّ كامل وتمام آنها پى نمىبرد ؛ در صورتيكه ادراك باطن وعقل ، بكنه أشياء وماهيّت ووجود وكلّياتى مانند جنس الأجناس وجنس وفصل ونوع دست يافته وبلوازم وأوصاف ومفارقات وخصايص هريك آگاهى مىيابد .\r\nثانيا - ادراكات عقلي ، وباطني نامحدودند ومدركات حسّى محدود بوده واضافه‌تر\r\n\r\n","description":"","footnote":"","page_name":" 832 ","page_number":252},
  {"content":"\r\n\r\nاينكه عقل ، باقي وحسّ ، فانى ومعنويّات ، اشرف بر مادّياتند .\r\nثالثا - عقل ومعنويّت مختص به ادراك نوع يا جنس وفصلى معيّن نبوده وقادر بر ضبط قواعد وتأسيس أصول ومباني علمي وفلسفي وعرفانى ميباشد ؛ در صورتيكه حسّ ظاهري محدود بوده وجز بديدن وشنيدن ولمس كردن وچشيدن وبوييدن وآنهم بر وجه ناقص وجزئي نميپردازد ، وبالاتر از آن ، اينكه عقل در مسائل مربوط بعود روح ووجود مبدء والهيّات واحكام دين وفروع وأصول وبهشت ودوزخ وثواب وعقاب وهدايت وضلالت وصراط مستقيم وعبادت وفهم اسرار وبواطن أمور وأشياء وكلمات اللّه وسخنان أنبياء ورسل ومحكمات ومتشابهات وغيره اهتمام ميورزد ، در صورتيكه جسم عنصرى را با حواسّ ظاهري ، شأن وصلاحيّت اينگونه أمور نبوده وجز در عالم مادّه آنهم در حدّى ناقص ، جولانى ندارد ؛ وسرانجام بايد دانست كه معاقب ومثاب در آخرت چيزى جز روح نيست و : « المطيع والعاصي والمثاب والمعاقب هي النّفس لا غيرها والبدن ، مجرّد آلة في ذلك وتغاير الآلتين لا يوجب تغاير ذي الآلة » .\r\n\r\n10 - نتايج حاصله از اين مبحث وحقيقت معاد :\r\nبا توجّه بموارد مشروح وادّلهء معتقدان بمعاد روحاني واينكه مادّهء جسماني شأن وشرف وصلاحيّت معاد وحضور عند اللّه را ندارد ، وبا عنايت بدلائل معتقدان بمعاد جسماني واينكه در جميع موارد جنين وتولّد وصباوت وكهولت وشيخوخت آدمي ؛ وحدتي شخصي وعيني در جميع سنين عمر انسان از آغاز تا فرجام وجود داشته وصباوت وشيخوخت ومراتب متوسّط عمر هرگز قادح در وحدت شخصي أو نبوده ووحدت مزبور بدون هرگونه خدشه ولطمه‌اى باقي ميباشد ؛ ونيز با توجّه بنظريّه معتقدان بمعاد جسماني ، ليكن نه با جسم مادّى ، بلكه با جسمي ساخته وپرداخته قوّهء سازنده وخلّاقهء خيال كه ميتواند در يوم الحشر بدني مثل بدن دنيوي را ساخته وآمادهء ولوج روح ونفس كمال يافتهء خود بنمايد ؛ بايد بدين حقيقت توجّه كرد كه معاد حقيقي انسان در يوم الدّين وقيامت كبرى ، هم جسماني است وهم روحاني ؛ وبدانگونه كه وجود آدمي در دار البوار دنيا ودار فنا ودثور ، از سه جزء جسم مادّى ونفس جسمانيّة الحدوث وروح منفوخ الهى در انسان ، تشكيل ميگردد ، وهيچ كس حتّى بزرگترين رسل كه نبىّ أكرم وپيامبر اسلام ( ص ) ميباشد ، فارغ از اين سه جزء بدن مادّى ونفس جسمانيّة الحدوث وروح منفوخ الهى در آن وجود مبارك نيست ؛ بنابراين ، شخص معاد در يوم المعاد ، بايد با اين سه حقيقت\r\n\r\n","description":"","footnote":"","page_name":" 833 ","page_number":253},
  {"content":"\r\n\r\nلازم براي تشكيل وجود أو عود كرده وبه نتايج قهري اعمال خود اعمّ از ثواب وعقاب رسيده وبالأخره راهى نيران ويا رهسپار جنان گردد . امّا نكتهء قابل توجّه لزوم سنخيّت بدن جسماني عود كننده با حضور عند اللّه ميباشد كه آخرت ويوم الدّين مناسبت وسنخيّتى با مادّه وعناصر دنيوي ندارد ؛ وچون دار الآخرة قرارگاه مجرّدات صرفه وحقايق بسيطه بوده وحتّى جهنّم وجنّات آن از مادّه ونيز از لوازم مادّى وعنصرى صورت نپذيرفته است ؛ چنانكه مالك وخازن ايندو هم از عناصر وقوّهء وجود وأمور عدمي متشكّل وموجود نگرديده‌اند ؛ بنابراين ، لازم است كه بدن اخروى نيز هم‌سنخ با آخرت بوده واز هيولى وصورت تركيب‌دهندهء جسم دنيوي بدور مانده ومتجرّد محض ، امّا بصورت جسم دنيوي باشد بطوريكه هركس أو را در دنيا ديده است ، زود وبنحوى كامل دريابد كه اين صورت ، همان شخصي است كه در دنيا ديده وبا أو معاشرت ومصاحبت داشته است ؛ ودرست مانند صورتيست كه انسان از دوستى در رؤيا به‌بيند ، واز هيچ حيث كمترين ترديدى بخود راه نميدهد كه اين شخص مرئى در رؤيا ؛ عين همان صورت شناخته شدهء آندوست در بيدارى ميباشد ، ليكن البتّه صورت رؤيايى بسيار لطيف‌تر از صورت وجسد در حالت بيدارى بوده وچون خواب وبيدارى در دنيا ، تا بدين مقدار بأهم از حيث لطافت وتجرّد فرق داشته باشند ، بديهي است كه بنحوى بسيار شاخص‌تر ، بين صورت مادّى دنيوي با صورت اخروى ، فرق وتمايزى بارز وجود دارد كه غير قابل انكار است واين فرق ، درست فرقى است كه در ميان دنيا وآخرت از حيث مادّى وتجرّد محض بودن ميباشد ؛ ودر نتيجة جسم شخص معاد در يوم المعاد ، اگرچه عين جسميّت دنيوي وبا همان ابعاد سه‌گانه ميباشد ؛ ليكن مرتبهء دنيا وآخرت بأهم از لحاظ تجرّد ومادّى مقايسه نميشوند ؛ زيرا جسم اخروى مجرّد محض وبسيط بحت بوده وتنها فرقى كه با جسم دنيوي دارد ، در همين تجرّد ومادّيت است ، وگرنه جسم اخروى حائز كلّ كمالات وترقّيات وشكل وهيأت وصورت وفعليّات جسم مادّى دنيا بوده وجميع امتيازات شخصي آنرا در خود نمودار كرده ودر اين همانى بودن جسم اخروى شخص عود كننده با بدن عنصرى دنياوى أو كمترين اختلاف وتفاوتى موجود نيست ؛ وبهمين ملاحظات است كه جسم وصورت اخروى ، عين جسم وصورت دنيوي أو بوده وتنها فرق آنها در نداشتن عنصر ومادّه در جسم اخروى وداشتن آن در جسم دنيوي ميباشد ، وآنهم بلحاظ عدم صلاحيّت وشأن مادّه ، از حيث فقدان سنخيّت\r\n\r\n","description":"","footnote":"","page_name":" 834 ","page_number":254},
  {"content":"\r\n\r\nدر مرتبهء حضور عند اللّه است كه طبق كرائم وآيات متعدّد قرآني فرمايد :  « وَإِنْ كُلٌّ لَمَّا جَمِيعٌ لَدَيْنا مُحْضَرُونَ »  و  « إِنْ كانَتْ إِلَّا صَيْحَةً واحِدَةً ، فَإِذا هُمْ جَمِيعٌ لَدَيْنا مُحْضَرُونَ »  و  « ثُمَّ هُوَ يَوْمَ الْقِيامَةِ مِنَ الْمُحْضَرِينَ »  كه در سوره‌هاى يس وقصص نازل است ؛ واينكه بدن اخروى داراى گوشت وپوست واستخوان وعروق واعصاب وجوارح وأعضاء بوده وكمترين فرقى با جسد دنيوي از حيث جهات مزبور ندارد ، ترديدى نيست ؛ زيرا بهمان نحوه‌ايكه انسان دنيوي با جسم ونفس وروح انسان است ، همين وحدت شخصي در انسان اخروى نيز موجود است ؛ ليكن بعلّت عدم سنخيّت مادّه در قرارگاه اخروى ، بدن شخص معاد در يوم المعاد با داشتن كلّيه أعضاء وجوارح لازم براي زندگى در دنيا ؛ فاقد مادّه بوده وواجد جميع خصوصيّات جسم دنيوي ميباشد وامّا أعضاء وجوارح وعظام وشحم ولحم وعروق واعصاب وپوست وموى أو داراى كمال صوري خود بوده وفاقد مادّه وعنصريّاتند ، وبودن اين خصائص بدن ومادّه هم بهيچ‌وجه قادح در مرتبهء لزوم خصايص بدني شخص عودكننده نبوده وحتّى ميتواند بدون حضور مادّهء عنصرى بجميع لذّات وآلام وثواب وعقاب ودوزخ وبهشت نائل آيد وبهتر از داشتن مادّه ، بهمهء وعده ووعيد حضرت حقتعالى دست يافته وأبدا فقدان مادّه وعنصر هيولائى أعضاء وجوارح را احساس نكند واز آلام دوزخ ونتايج اعمال زشت خود معذّب بوده وبرعكس از لذّات عبادات وطاعات خويش بهره‌مند وبرخوردار باشد ؛ وكرائم قرآني وآيات الهى نيز مؤيّد اين مدّعى بوده ودر سورهء مريم آيات هشتاد ونود وپنج فرمايد :  « وَنَرِثُهُ ما يَقُولُ وَيَأْتِينا فَرْداً »  و  « كُلُّهُمْ آتِيهِ يَوْمَ الْقِيامَةِ فَرْداً »  يعنى همگى در روز قيامت ، بطور فرد ومجرّد بحضور حقّ ميرسند ، واگر كسى فرد را در دو كريمهء مزبور ، بمعنى تنها وبدون وابستگان ترجمه كند ، اين مفهوم بديهي بوده ودر عين اينكه هردو را دربر دارد ، بجهت فردانيّت تجريدى شاملتر از تنها بودن از وابستگان دنيوي ميباشد ؛ چنانكه شاعرى عارف وحكيم سبزوارى هم از كلمهء « فردا » در دو كريمهء مزبور ، همين تجرّد محض را دريافته‌اند ؛ ولى مانعى در تسرّى آية بهردو معنى فرد وجود ندارد :\r\n امروز وپرير و ، دىّ وفردا * هر چار ، يكى شود ، تو فرد ، آ \r\nاز جهت ديگر در هر مورد كه در قرآن حكيم كلمهء فرد نازل گرديده است ؛ بصورت تنوين « فردا » بكار رفته است ، مگر در دو آية نازله در سورهء انعام وسبا كه بصورت\r\n\r\n","description":"","footnote":"","page_name":" 835 ","page_number":255},
  {"content":"\r\n\r\n« فرادى » آمده وفرمايد :  وَلَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ  يعنى همانا تنهاى تنها بدانگونه كه از آغاز شما را آفريديم بسوى ما آمده‌ايد ؛ ودر آيهء ديگر نازل است :\r\n « قُلْ إِنَّما أَعِظُكُمْ بِواحِدَةٍ أَنْ تَقُومُوا لِلَّهِ مَثْنى وَفُرادى »  كه فرادى در اين كريمه بمعنى واحد ودر مقابل مثنى آمده است ؛ ولذا كلمهء « فردا » بصورت منوّن يعنى گونه‌اى از فردانيّت كه بهيچ‌وجه منحصر در معنى فرد در مقابل مثنى نميباشد وبمفهوم فردانيّت يا جسم بدون مادّه آمده است ؛ ليكن مانع از شمول بمعنى فرد تنها وبدون وابستگان هم نيست . از سوى ديگر در كريمهء :  « يَوْمَ تُبَدَّلُ الْأَرْضُ غَيْرَ الْأَرْضِ »  مشهود است كه در قيامت وطامّة الكبرى حتّى زمين هم غير از زمين مادّى دنيوي است وحتّى أفلاك وآسمانها نيز از عنصر دنيوي مبرّى ومجرّد بوده وآية :  فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ  دليل بر اينستكه در قيامت هرگونه پرده‌اى از جلو چشم شخص برداشته شده وديدهء آدمي تيزبين ميگردد ، ولذا چنين ديده‌اى نميتواند چشم عنصرى دنيوي باشد وگرنه در قيامت باقتضاء عنصريّت ، موصوف بحديد البصر نخواهد شد ؛ وحديث نبوي هم كه فرمايد : « انّ في الجنّة سوقا يباع فيه الصّور » دلالت بر همين معنى فقدان مادّيت ووجود صورت كماليّه وفعليّهء بدن اخروى را دارد ، ودر اخبار منقول از ائمّهء معصومين - صلوات اللّه عليهم أجمعين - وارد است كه « أهل الجنّة جرد مرد » وبدين لحاظ بهشتيان مجرّد از مادّه بوده وآلوده بشوائب آن نميباشند ، وبدين مناسبت است كه حكيم متألّه ، صدر الدّين شيرازي در كتاب كبير أسفار أربعة فرمايد : « وانّما سمّى يوم الآخرة بيوم القيامة ، لأنّ فيه يقوم الرّوح عن هذا البدن الطّبيعى مستغنيا عنه في وجوده ، قائما بذاته وبذات مبدعة ومنشئه ، والبدن الأخروي قائم بالرّوح هناك والرّوح قائم بالبدن الطّبيعى هاهنا لضعف وجوده الدّنيوىّ وقوّة وجوده الأخروى » يعنى : قيامت را از آنجهت روز قيامت ناميدند كه روح از بدن طبيعي جدا شده ودر وجود خود بىنياز از بدن مادّى ميگردد ، ودر اينصورت قائم بذات خود ومبدع وانشاء كنندهء خود بوده وبدن اخروى نيز قائم بروح خود ميباشد ؛ در صورتيكه در دنيا روح قائم ببدن طبيعي است ؛ زيرا داراى صفت وجودي بوده وعنصرى ميباشد ، وحال اينكه بدن اخروى بعلّت سنخيّت با نفس ناطقه وروح ، داراى قوّتى بكمال است ؛ ودر نتيجة معاد با جسم فاقد مادّه وعنصر ميباشد .\r\n\r\nتبصرهء تحقيقى :\r\nيكى از نكات بسيار لطيفى كه دلالت بر عدم عنصريّت جسم معاد\r\n\r\n","description":"","footnote":"","page_name":" 836 ","page_number":256},
  {"content":"\r\n\r\nدر يوم المعاد دارد اينستكه انسان كمالات علمي وعقلي وعرفانى وشهودي خود را با فوت وارتحال ، با خود به آخرت ميبرد ، وآنچنانكه جسم مادّى در همين عالم طبيعي نيز محلّ معارف علمي وفلسفي وعرفانى وعلوم عقلي نبوده واين كمالات در نفس مجتمع گرديده وبلكه عين وحقيقت نفس آدمي خواهند شد ؛ پس از مرگ نيز همين معارف در نفس عائد در يوم الدّين عينا موجود بوده وبا توجّه بدينكه نفس با روح باقي مانده وبتعبير ديگر روحانيّة البقاء گرديده است ؛ نفس وروح متّحدا در قيامت حاضر بوده وبهمانگونه كه در اين دنياي مادّى وطبيعي در اجزاء عنصرى بدن جايى نداشت ، ومحلّ آن نفس بود ، در يوم الحضور هم با جسم متناسب با ذات تجريدى خود حاضر خواهد بود ؛ وچون هر حقيقت علمي وعقلي از حيث ذات خود مجرّد است ولزوما بايد محلّ آنهم مجرّد محض باشد ومادّهء جسماني از اين خصيصه وتناسب محروم ميباشد ؛ بنابراين ، طبق قاعدهء حكمي وعقلي : « كلّ مجرّد عاقل وكلّ عاقل مجرّد » فرآورده‌هاى علمي وعقلي وعرفانى وكمالات حاصله بسبب عبادات وطاعات وخيرات ، هيچگونه ربط ونسبت وسنخيّتى با جسم عنصرى ندارد ، تا پس از مرگ وتجزيهء جسم وتفرّق آنها ، در قيامت نيز در همين بدن مادّى فرآهم وحاضر بوده وانسان با چنين جسمي كه موصوف بمادّيت است عود كرده وحضوري عند اللّه داشته باشد ؛ زيرا بدن أو در همين دنياي طبيعي هم صلاحيّت محلّ بودن براي معارف وعلوم عقلي ومجرّدات ديگرى مانند شهود ومعرفة اللّه وكمالات حاصلهء عبادي ونتايج طاعات وخيرات را نداشت ؛ تا جسم عنصرى واخروى أو نيز واجد آن بوده وبا چنين جسمي در آخرت عود كند ودر محضر الهى حضور يابد ؛ ودر نتيجة بايد گفت كه جسم مادّى را اعتبار وشأن وراهى به آخرت نيست تا معاد جسماني با بدن عنصرى محقّق باشد ؛ امّا نه اينكه طبيعت مادّى را در مرتبهء عنصر بودن خود از عود در قيامت محروم دانيم ؛ زيرا يوم الدّين خاصّ آدمي وانسان تنها نبوده وكلّيهء موجودات ومخلوقات از مادّهء نباتى وحيوان وغيره داراى عودي خاصّ ومتناسب وهم‌سنخ باوجود خود ميباشند ، واين امر ربطى بموضوع بحث ومعاد جسماني انسان با بدن غيرعنصرى ومادّى ندارد .\r\n\r\n","description":"","footnote":"","page_name":" 837 ","page_number":257},
  {"content":"\r\n . \r\n","description":"","footnote":"","page_name":" 838 ","page_number":258},
  {"content":"\r\n\r\n\r\nباب ششم در تفسير آيهء إِيَّاكَ نَعْبُدُ وَإِيَّاكَ نَسْتَعِينُ »\r\nاين كريمهء قرآني در سه بخش ، يكى : تفسير  إِيَّاكَ نَعْبُدُ ،  وديگرى : تفسير  إِيَّاكَ نَسْتَعِينُ ،  وسه ديگر : قواعد ومراتب هريك از ايندو خواهد آمد .\r\n\r\n","description":"","footnote":"","page_name":" 839 ","page_number":259},
  {"content":"\r\n\r\n\r\nبخش نخست تفسير إِيَّاكَ نَعْبُدُ\r\nنحويّون در ايّاك باختلاف نظر گراييده ، محقّقان آنها آنرا ضمير منصوب منفصل وعامل آنرا نعبد شناخته وكاف را براي خطاب دانند كه پس از إيّا آمده وجز با حرف استثناء الّا ، پيش از نعبد استعمال نميگردد ، مانند : « ما نعبد الّا إيّاك » وبرخى هم آنرا اسم مبهم دانسته كه جز در موارد اضافه شناخته نميگردد ؛ وبعضي از شعراى عرب « ايّاك » را بصورت « هيّاك » بكار برده وهمزهء آنرا به هاء تبديل كرده‌اند ، مانند اين بيت :\r\n فهيّاك والأمر الّذى إن توسّعت * موارده ضاقت عليك المصادر \r\nبارى ، ايّاك از ضماير منفصله بوده وجز در موضع نصب بكار نرفته ومورد اضافه هم واقع نميگردد ، مگر به اسم كناية ، مانند :  « نَحْنُ نَرْزُقُهُمْ وَإِيَّاكُمْ »  ونظير  « إِلَّا إِيَّاهُ » *  ولواحق آن همانند : كاف در ايّاك وها در ايّاه ويا در ايّاى ، براي تعيين خطاب وغيبت وتكلّم بوده وهيچ محلّى از إعراب ندارد ، وبرخى كاف  إِيَّاكَ نَعْبُدُ  را در محلّ خفض دانند ، زيرا مضاف اليه إيّا ميباشد ؛ وبعضي هم إيا را « سلم اللّسان » دانسته وعقيدة دارند كه كاف ايّاك مفعول است وزبان در أداء وتلفّظ آن راحت بوده وملّا حسين واعظ كاشفي در « جواهر التّفسير » گويد : ايّاك بهر تقدير مقدّم بر فعل آمده ، مگر در موارد استثناء ، مانند : « ما أردت الّا إيّاك » ويا واو عطف ؛ چونان : « ذكرتك وإيّاه » ويا تكرار كناية نظير : « أدعوك إيّاك » ودر مورد ضرورت وزن عروضى شعر نيز تأخّر آن جايز است . أصل بر اينستكه مفعول از فعل وفاعل مؤخّر آيد ؛ زيرا فعل أصل وفاعل عمده ومفعول را فضله دانند ؛ ولذا تقديم آن در كريمهء :  « إِيَّاكَ نَعْبُدُ »  بمنظور فايدتى است كه\r\n\r\n","description":"","footnote":"","page_name":" 840 ","page_number":260},
  {"content":"\r\n\r\nبقول صاحب « كشّاف » بقصد اختصاص ميباشد ومعناى آن : « نخصّك بالعبادة » بوده وبرخى هم تقديم مفعول را براي تعظيم واحترام بشؤون آن دانند ، وحقيقت عبادت هم چيزى جز اظهار عظمت وجلال معبود نيست وبعض ديگر تقديم مفعول را سبب تنبيه عابد دانند تا در شرايط تعظيم ؛ غفلت وكسالت نورزيده وآداب عبادت را رعايت كند ، ودر « كشّاف الحقائق » آمده است كه وجه تقديم ايّاك در كريمهء مباركه اينستكه تقديم ذات واجب الوجود با حصر ايّاك بر جميع ما سوى اللّه واجب بوده ودليل آن هم ثبوت واجب وحدوث امكان است ولذا واجب بر ممكن مقدّم ميباشد ؛ واز حيث فصاحت وحسن عبارت نيز تقديم مفعول لازم بوده ودر معنى  « إِيَّاكَ نَعْبُدُ »  نظر از معبود بعبادت است ؛ زيرا عابد اوّلا بمعبود توجّه ميكند وسپس بعبادت أو ، ونظر بعبادت نيز ، از حيث صدور آن از عابد نيست ؛ بلكه از لحاظ نسبت شريفى ميباشد كه در ميان عابد ومعبود حقيقي برقرار است ؛ وبتعبير ديگر ميتوان از عبادت بوصل بين خلق وحقّ ياد كرد ومراد از آن اللّه است ونه عبادت ؛ يعنى از اللّه بعبادت ميپردازيم ، ونه از عبادت به اللّه ؛ پس آنكه از اللّه بعبادت أو قانع است ، فرمانبردار بوده وآنكه نظر بمعبود دارد ، تماشاگر ديدار حقّ ميباشد ؛ وبهمين لحاظ از عبادت بخدا رسيدن ، سير إلى اللّه بوده واز خدا بعبادت رسيدن سير من اللّه وبديهي است كه اوّلين أفضل بر دوّمين ميباشد ، ولذا در كريمهء  « إِيَّاكَ نَعْبُدُ »  حصر ايّاك مقدّم بر فعل نعبد آمده ودر حقيقت از خداوند متعال بايد بعبادت أو پرداخت ونه برعكس آن ، ودر چنين عبادتي هيچگاه عابد گرفتار سهو وخطا يا ناصواب نخواهد شد ؛ در حاليكه عكس آن را امكان هرگونه سهو وخطايى متصوّر است .\r\nدر سخنان منسوب به امام جعفر صادق « 1 » - سلام اللّه عليه - آمده است ؛ حروف العبد ثلاثة : « العين والباء والدّال . فالعين علمه باللّه والباء بونه عمّن سواه ، والدّال دنوّه من اللّه تعالى بلا كيف ولا حجاب » يعنى كلمه ولفظ عبد داراى سه حرف است : اوّل عين ودوّم باء وسوّم دال . عين عبارت از علم ومعرفت عبد بخداست وباء يعنى بون يا فاصله ودورى ومباينت قلب عبد از هرچه غير از حضرت حقتعالى است ؛ ودال اشارتى است\r\n\r\n\r\n","description":"","footnote":"\r\n( 1 ) - مصباح الشّريعة ومفتاح الحقيقة منسوب بحضرت صادق ( ع ) ، باهتمام حسن مصطفوي ، انجمن اسلامى فلسفه ، تهران 1360 شمسي .\r\n","page_name":" 841 ","page_number":261},
  {"content":"\r\n\r\nبر دنوّ يا قرب ونزديك شدن عبد بخداوند متعال ، وكسيكه در مقام فاخر عبديّت بدين سه حقيقت رسيده واز هرچه جز خداى دل بريد ، بحقّ عبد بودن پيوسته وهر حجابى از پيش چشم أو برداشته خواهد شد ؛ چنانكه در سيرهء أنبياء ورسل وائمّهء شيعه عليهم السّلام وأولياء اللّه ملاحظه ميكنيم .\r\nامّا نعبد فعل جمع متكلّم واز عبادت است ؛ وبمعناى طاعت وخضوع وتذلّل آمده كه جز در مورد ذات حقتعالى موجب خسران بوده ودر آيهء :  وَالَّذِينَ آمَنُوا بِالْباطِلِ وَكَفَرُوا بِاللَّهِ أُولئِكَ هُمُ الْخاسِرُونَ  ايمان بباطل وكفر باللّه همان تذلّل وخضوع وعبادت أصنام وأوهام باطله بوده وكفر بخدا نيز عدم ايمان وأطاعت از أو ميباشد كه موجب سركشى ونافرمانى وامتناع از خضوع وعبادت وتذلّل است ؛ ولذا بدانگونه كه عبد بايد در پيشگاه مالك وصاحب خود خاضع وفرمانبردار ومطيع كامل باشد ، انسان عاليقدر نيز بايد در برابر مالك وسيّد وربّ وخداوند ، بنهايت درجهء أطاعت وخضوع وغايت مرتبهء تذلّل وفروتنى وخشوع بوده ودر تحقّق عبوديّت براي خويش از هيچ كوششى دريغ نورزيده ودر نيل بدين مرتبه كه جوهرهء ربوبيّت است ؛ كمترين غفلتى روا ندارد ، كه « العبوديّة جوهرة كنهها الرّبوبيّة » بنابراين ، بايد گفت : « نعبدك ونستعينك ولا نعبد سواك ولا نستعين غيرك » پس ايّاك براي حصر اللّه بمعبود ومستعان بودن اوست ؛ وعبادت نوعي از شكر وأطاعت با مراتب عاليهء تعظيم وتبجيل بمبدء وجود بوده ومستحقّ وأهل حقيقي آن ذات باريتعالى است كه خالق كلّ موجودات امرى وخلقي ومرسل ومادّى ميباشد وتذلّل عبوديّت وخضوع جز در مقابل أو به نيّت بندگى وأطاعت محضه روا نبوده وعلى الأصول هرگونه عبادت براي هر موجودى بجز ذات حقتعالى ، عين ظلم ونابجا وسبب عذاب وبعد از خداست ؛ ولذا عبد در مقابل مولى ومالك خود مطيع است ؛ ليكن بعبادت أو نمىپردازد ، ودر كفّار نيز اين معنى محقّق بوده ، وآنان أصنام خود را مىپرستند ؛ در صورتيكه هيچگاه مطيع أوامر آنها نميباشند ؛ زيرا أطاعت امر بتها سالبهء به انتفاء موضوع است وصدور فرمان از ناحيهء جمادات بىمعنى وناممكن بوده ، ولذا در دار تحقّق ووجود ، پرستش ونيايش هيچ موجودى شايستهء انسان نيست ؛ وبهمين لحاظ در تأويل كريمهء  « إِيَّاكَ نَعْبُدُ »  از قول أبو جعفر نقل شده است كه :\r\n« إيّاك نعبد لك ، أللّهم نخشع ونذّل ونستكين إقرارا لك يا ربّنا بالرّبوبيّة ، لا لغيرك » وعبد اللّه بن عبّاس گويد كه حضرت جبرئيل عليه السّلام برسول أكرم ( ص ) گفت : « قل يا\r\n\r\n","description":"","footnote":"","page_name":" 842 ","page_number":262},
  {"content":"\r\n\r\nمحمّد ايّاك نعبد ، ايّاك نوحّد ونخاف ونرجو يا ربّنا ، لا غيرك » وچون رجاء وخوف جز با ذلّت وخاكسارى عبد وآنهم در مقام عبوديّت محقّق نيست ؛ در نتيجة عبادت انسان بايد با حقيقت استكانت واظهار ذلت وانكسار وأطاعت وخضوع وفروتنى كامل صورت گيرد ؛ تا پرستش ذات باريتعالى بحقّ عبادت انجام شده وانسان نيز بحقّ عبوديّت نائل آيد .\r\nتحقيق وافى در اين مقولة مستلزم بخشهايى متعدّد است كه ما هر بخش آنرا به لمعه‌اى موسوم نموده وبه اخذ نتيجة از جمع بين آنها مىپردازيم :\r\n\r\nلمعهء اوّل :\r\nفخر رازي در تفسير كبير خود گويد : عبادت عبارت از فعلى است كه آنرا بقصد تعظيم غير آورند وآن مأخوذ از قول اعراب ميباشد كه گويند : « طريق معبّد » يعنى مذلّل ؛ ومعناى  إِيَّاكَ نَعْبُدُ  اينستكه « لا أعبد أحدا سواك » وبوجوهى ميتوان بر اين حصر دلالت كرد : 1 - عبادت ، يعنى كمال ونهايت بزرگداشت واين امر شايستهء كسى است كه غايت انعام از أو صادر گردد وبزرگترين وجوه انعام عبارت از حياتي است كه امكان بهره‌ورى وانتفاع را بشخص منتفع داده ومنتفع براي استفادهء از آن آفريده ميشود ؛ ودر كريمهء :  وَقَدْ خَلَقْتُكَ مِنْ قَبْلُ وَلَمْ تَكُ شَيْئاً  وآيهء :  « كَيْفَ تَكْفُرُونَ بِاللَّهِ وَكُنْتُمْ أَمْواتاً ، فَأَحْياكُمْ »  بدين معنى اشاره شده است ، كه انسان چيزى نبوده وحيات أو از خداوند متعال آغاز گرديد ودر نتيجة فعل عبادت بايد بقصد پرستش حقتعالى بوده وجز أو را در مظانّ نيايش قرار نداد . 2 - امّا در مورد خلق منتفع وموارد انتفاع أو از جميع مواهب الهى بايد بدين كريمه استشهاد شود كه فرمود :  « هُوَ الَّذِي خَلَقَ لَكُمْ ما فِي الْأَرْضِ جَمِيعاً »  كه كلّ ما في الوجود ، در مرتبهء امكان ، مخلوق حقّ بوده وجميع نعمتها به ايجاد اوست ؛ پس واجب مىآيد كه بجز أو مورد ستايش وعبوديّت واقع نگردد ؛ وبهمين دليل كريمهء :\r\n « إِيَّاكَ نَعْبُدُ »  مفيد معنى حصر در عبوديّت است ؛ وخداوند تعالى در سورهء مورد تفسير ، خود را به أسماء اللّه وربّ ورحمن ورحيم ومالك يوم الدّين موسوم داشت ؛ ونيز براي عبد أحوالي سه‌گانه وجود دارد كه عبارتند از ماضي وحال ومستقبل وامّا انسان در ماضي معدوم وبلكه عين عدم خارجي وعيني بود ، وخداوند متعال أو را بوجود آورد ، وكريمهء  وَقَدْ خَلَقْتُكَ مِنْ قَبْلُ وَلَمْ تَكُ شَيْئاً  حاكى از اين معنى ميباشد ؛ وپس از موجود گرديدن ، جاهل بود وخداوند تعالى أو را عالم كرد ، چنانكه فرمايد :  وَاللَّهُ أَخْرَجَكُمْ مِنْ بُطُونِ أُمَّهاتِكُمْ ، لا تَعْلَمُونَ شَيْئاً ، وَجَعَلَ لَكُمُ السَّمْعَ وَالْأَبْصارَ وَالْأَفْئِدَةَ  ولذا\r\n\r\n","description":"","footnote":"","page_name":" 843 ","page_number":263},
  {"content":"\r\n\r\nپس از تولّد ، از عجز وناداني ، بقدرت وعلم روى آورد وجز خدا كسى أو را بدين مرتبه نرساند ؛ وبالمآل انتقال آدمي از عدم بوجود خارجي وعالم شدن أو از هيچ موجودى بجز ذات باريتعالى تحقّق‌پذير نيست ؛ وامّا در مورد مستقبل وآينده نيز پس از موت ووداع از دار فانى ، مالك روز جزاى أو تنها حضرت حقتعالى است ، وبهمين دليل جميع مراتب سه‌گانهء وجود أو به علم وارادهء حقّ بوده وبخالق بودن اللّه ، آدمي از عدم بوجود عيني آمد ، وبربوبيّت أو تربيت يافته واز جهل بمرتبهء علم رسيد ، وبرحمانيّت ورحيميّت حقّ ، مورد رحمت وتنعّم يا نعمت‌خوارگى قرار گرفت وبالأخره بمالك يوم الدّين بودن أو ، در آخرت ، بپاداش اعمال ونيّات خود رسيده وبجزايى متناسب با اعمالش نائل مىآيد ؛ ولذا عبد هم در مقام عبادت خود ، بكريمهء مباركهء :\r\n « إِيَّاكَ نَعْبُدُ »  گويا گرديده ودر كمال استكانت ومذلّت وخاكسارى حقيقي ، بجز ذات حقّ را شايستهء تعظيم وگراميداشت وخضوع وانكسار وعبوديّت حقّه ندانسته واين پرستش را با نيّت قرب بخدا ، منحصر بحضرت حقّ - تعالى شأنه الأجلّ - ميداند . 3 - در اينكه حضرت حقتعالى بدليل قاطع عالم وقادر وجواد وكريم وغيره ميباشد ؛ محلّ ترديد نيست ؛ زيرا موجودات عاليهء ديگر مانند عقل ونفس وطبع وأفلاك وبجز اينها ؛ از حيث داشتن علم وقدرت واراده وجود وكرم وغيره ، مشكوك بوده وأمر قاطع ويقيني را نميتوان مورد غفلت قرار داد وبمشكوك ومحتمل رضايت يافته ويقين را رها نمود ، زيرا اين امر از مقتضاى عقل بدور بوده وهرگز مورد قبول هيچ ذي عقلي نميباشد ؛ ولذا معبودى جز حضرت حقتعالى وجود نداشته وعبوديّت حقيقي خاصّ ومنحصر به اوست ؛ 4 - عبوديّت عين ذلّت وانكسار وخضوع است ؛ وهرچه مولى ومعبود آدمي ، برتر وأعلى وأشرف باشد ؛ عبادت وپرستش أو مقبولتر وگواراتر ودلخواه‌ترين است ؛ وچون خداوند متعال اشرف موجودات وبرترين مرتبهء وجود ميباشد ؛ بهمين دليل عبوديّت أو أولى بوده وشايسته‌ترين وجود براي پرستش است ؛ واز طرفي نيز قدرت وعلم وكرم وجود أو أفضل بر هر موجودى بوده ودر عالم وجود هيچ‌چيز وهيچ كس در مقابل أو نميتواند اظهار علم وقدرت وصفات ثبوتي وكمالى ديگر نمايد ؛ بنابراين ، قطع بعبوديّت أو واجب بوده وسزاوارترين موجودات در حصر پرستش وعبادت ميباشد .\r\n5 - هر موجودى بجز ذات واجب الوجود ، ممكن بالذّات بوده وبالطّبع فقير ومحتاج\r\n\r\n","description":"","footnote":"","page_name":" 844 ","page_number":264},
  {"content":"\r\n\r\nاست ولذا در جهت دفع حاجات خود كوشيده وقدرتى در دفع حاجت غير را ندارد وبدين ملاحظه تا چيزى بذات خود غنّى نباشد ، قدرت دفع حاجت ديگران را نخواهد داشت وچون غير از خدا هيچ‌چيز غنىّ بالذّات نيست ؛ در نتيجة مستحقّ عبادت هم بجز حضرت حقتعالى نخواهد بود . 6 - آنگاه كه قوام وموجوديّت جميع موجودات آسمانى وزمينى ولوازم وصفات وافعال وآثار آنها به ارادهء حضرت حقتعالى بوده وهر رفعت وكمال وعزّت وجلالي در دست أو باشد ، چگونه امكان دارد كه عبادت أو همسان عبادت موجوداتى فقير بالذّات وناقص ومحتاج بوده وفرقى در بين آنها قائل نشد ؟ ! ؛ وكامل وناقص ونفيس وخسيس وأشرف وأدنى را يكسان شناخته وبطور مساوى بعبادت هردو پرداخت ؟ ! .\r\n\r\nلمعهء دوّم :\r\nدر تقديم ايّاك بر نعبد ، وجوهى متصوّر است كه حكيم نابغة ملّا صدرا آنرا از تفسير فخر رازي استفاده نموده ودر چهار وجه خلاصه كرده است :\r\nوجه اوّل - در تقديم مزبور تنبيهي است براي عابد ، بر اينكه موردنظر أو در عبادت ، همان معبود از حيث نفس أو ميباشد ونه چيز ديگرى ، ولذا عابد بايد خداوند متعال را بلحاظ طلب ثواب يا دفع عقاب عبادت نكرده وزبان أو بكلام علي عليه السّلام گويا باشد كه در قنوت خود ميفرمود : « الهى عبدتك لا خوفا من نارك ولا طمعا لجنّتك ؛ بل إنّى وجدتك اهلا ومستحقّا للعبادة »\r\nوجه دوّم - در تقديم مزبور از آغاز كار تنبيهي است براي عابد عارف كه معبود أو همان حضرت حقتعالى بوده ودر اينصورت هركس بنماز پرداخت ؛ نبايد به يمين ويسار وأطراف خود توجّه كرده ويا در طاعت وعبادت حقّ تنبلى وكسالت روا دارد وتحمّل عبادت بر أو سهل بوده وآنگاه كه  « إِيَّاكَ »  را بر زبان مىآورد ، شناخت حقيقي خدا را در دل خود حاضر كرده وأركان عبادت از قيام وسجود وركوع وقعود را بنحوى مطلوب انجام داده وبتواند در كمال راحتى اين‌بار سنگين را برداشته ودر معرفت ربوبيّت با گفتن  إِيَّاكَ نَعْبُدُ ،  بتحمّل اين‌بار گران عبوديّت ، تن در دهد .\r\nوجه سوّم - اگر نعبدك را بر ايّاك نعبد ترجيح نهند ، مراد تقديم ذكر عبادت بوده ودر اينصورت احتمال عبادت أصنام وأجسام مانند ماه وخورشيد نيز ميرود ؛ ليكن آنگاه كه ايّاك مقدّم بر نعبد آيد ، ديگر مجال هيچ احتمالي جز حضرت حقتعالى نبوده وعبادت منحصر بدو ميگردد كه أبلغ در توحيد وأبعد از احتمال شرك است .\r\n\r\n","description":"","footnote":"","page_name":" 845 ","page_number":265},
  {"content":"\r\n\r\nوجه چهارم - معبود بايد در وجود وكمالات وجودي ، أشرف بر هر ممكنى بوده وچون چنين باشد ؛ در اينصورت بايد ذكر أو متقدّم بر هر موجودى ديگر آيد ؛ ودر نتيجة هرگز آدمي ذات واجب‌الوجود را در عبادت ، مؤخّر بر هر ممكن الوجودي نخواهد دانست وانسان عاقل أصل ومبدء وجود را رها نكرده وبقبول عبادت وطاعت ومذلّت واستكانت موجودات ممكنهء ديگر ، رضايت نميدهد .\r\n\r\nلمعهء سوّم :\r\nنون در ابتداء نعبد يا براي جمع است ويا تعظيم عابد از نفس خود ؛ امّا جمع نيست ؛ زيرا عابد در حين قرائت فاتحه يك تن است ؛ وبراي تعظيم هم نميباشد ، بدين دليل كه عابد ونمازگزار در پيشگاه خداوند تعالى وروبروى قبله ؛ خود را در كمال ذلّت وخضوع واستكانت وانكسار مىبيند ، وباقي نميماند جز اينكه نعبد را بگاه نماز بجماعت وبصيغهء جمع خوانيم ، بدين لحاظ كه خواننده خود وديگرانرا در مقابل خدا ودر مقام عبادت جمعى در مىيابد ، وبدين معنى أعبد نميگويد وآنرا بصيغهء جمع وبصورت نعبد قرائت ميكند ؛ چنانكه حديث رسول گرامى اسلام ( ص ) نيز اين معنى را تأكيد نموده وفرمايد : « التّكبيرة الأولى في صلاة الجماعة خير من الدّنيا وما فيها » .\r\nديگر اينكه : اگر انسان نماز را به تنهايى خواند ونه در جماعت ؛ آنگاه كه  « إِيَّاكَ نَعْبُدُ »  ميگويد ، جميع ملائك را با خود مصلّى دانسته وأو با همهء فرشتگان بنماز مىپردازد ودر اينصورت أعبد صحيح نبوده وبايد نعبد بخواند ، تا فرشتگان را نيز در عبادت خداوند منظور نمايد .\r\nنكتهء لطيف ديگر اينكه : مؤمنان برادران يكديگرند ، ولذا اگر انسان در مقام صلاة خود أعبد بگويد ، تنها خود را در عبادت مطرح ميكند واگر نعبد بگويد ، هم خود وهم برادران ديني خويش را اراده كرده است ؛ وچنانكه سعى در مهمّات جميع مسلمانان جهان نمايد ؛ قرائت نعبد بدين معنى است كه نمازگزار در حين عبادت خود ، اوّلا به اصلاح أمور همهء مسلمانان وقع مىنهد ، وثانيا در برآوردن حاجات آنان ميداند كه هركس حاجت مسلمانى درمانده را برآورده كند ؛ خداوند تعالى جمع حاجات أو را برآورده خواهد كرد ؛ وبالأخره نكتهء مهم‌ّتر اينستكه : هرگاه عبدي از عباد در مقام صلاة بكريمهء  « إِيَّاكَ نَعْبُدُ وَإِيَّاكَ نَسْتَعِينُ »  زبان ميگشايد وآنرا با ضمير جمع بيان ميكند ، بايد توجّه داشته باشد كه نماز خود را با نماز ديگران درآميخته وجميع آنها را بأهم به پيشگاه معبود حقيقي عرضه ميدارد ؛ ودر اينصورت اگر عبادت أو معروض فتور\r\nو \r\n","description":"","footnote":"","page_name":" 846 ","page_number":266},
  {"content":"\r\n\r\nضعف وسستى وسهو وكم‌توجّهى وغيره باشد ؛ آنرا با عبادت جميع مسلمانان ويا نماز جماعت مخلوط كرده وبدرگاه خداوند بىنياز ومعبود چاره‌ساز وبنده‌نواز عرضه ميدارد ، تا برويهم عوارض مذكور از نماز وعبادت أو مرتفع گردد وبه تعبير ديگر كلّ آنها را بعبارتي واحد منظور نمايد وبا گفتن  إِيَّاكَ نَعْبُدُ وَإِيَّاكَ نَسْتَعِينُ  بتخليط نماز خود با جميع مصلّين پردازد وكاستى وكسر وكمي آنرا ، بقوّت وتماميّت وكمال جميع نمازها جبران كرده وبصلاتي دلخواه دست يابد واز طرف ديگر اگر نماز عابد ومصلّى كامل وتمام است ؛ ونماز ديگران از نقص وفتورى خالى نيست ؛ نماز جماعت مسلمانان ديگر از اهميّت وكمال نماز أو برخوردار شده ونواقص آنان جبران گردد ؛ وفىالمثل ميتوان عرضهء نماز بجماعت ويا قول  إِيَّاكَ نَعْبُدُ  را بفروش كلّى چندين أسب قوى وضعيف تشبيه كرد كه فروشنده آنها را بنحو مجموع بفروشد ونه تك‌بتك ، البتّه اگر اين شرط مورد قبول خريدار واقع گردد ، جميع اسبهاى قوى وضعيف وجوان وپير را بأهم خريدارى ميكند ، ودر اينصورت ثمن معامله بطور كلّ منظور شده ومورد معامله يا اسبها بطور فردفرد وجدا از هم فروخته وخريدارى نميشوند ، وخوب وبد همهء آنها بأهم منظور شده ومورد بيع قرار ميگيرد ، وهمين مثال را ميتوان در عبادت ونماز بجماعت بكار برد ؛ ونقص وكمال نمازهاى جمعى را بأهم وبا ذكر ايّاك نعبد به پيشگاه ايزد منّان وخداوند سبحان عرضه نمود ؛ ودر اينصورت كرم ورحمت حضرت حقّ - سبحانه وتعالى - به تمييز كامل از ناقص وضعيف از قوىّ وامام از مأموم نپرداخته ودر اينحالت يا همه را بأهم قبول ميكند ، كه البتّه از خداوندى أو جز اين متصوّر نيست ؛ ويا همه را مردود ميداند كه اين امر نيز جائز نبوده ومردود عقل ونقل است ؛ ولذا بانتخاب نيك وصحيح از بد وناصحيح نپرداخته وهمه را بنحو كامل ومطلوب مىپذيرد ؛ وبالمآل زبان نمازگزار ضعيف وقوى بأهم اينستكه : بارالها اگر عبادت وصلاة من لايق عرضه به حضرت تو نيست ؛ آنرا ردّ مكن ؛ زيرا من در گزاردن نماز تنها نيستم ؛ پس نماز جميع مسلمين را بپذير ودر ضمن آنها نيز به أجابت وقبول عبادت نارسا وناقص من هم بپرداز وبقوّت وصحّت آنها از ضعف ونادرستى من درگذر ؛ زيرا نماز من داخل در نماز همهء مسلمانان بتو عرضه گرديد وكرم وجود ورحمت تو اقتضاء قبول وأجابت بعضي وردّ وعدم قبول بعض ديگر را ندارد .\r\nشايد بتوان حلقهء ذكر يا ورد عرفاء حقّه را نيز مثال ديگر آن شناخت ؛ زيرا حلقهء مزبور\r\n\r\n","description":"","footnote":"","page_name":" 847 ","page_number":267},
  {"content":"\r\n\r\nدايره‌وار بوده ودايره أفضل اشكال هندسي است كه داراى صدر وذيلى نيست وجميع أهل ذكر در حلقهء ياد شده برابر ومساوى بوده وضعيف وقوى وناقص وكاملى در ظاهر اين مجمع مشهود نيست ؛ بويژه كه زانوهاى همگى بهم رسيده ودستهاى آنان وبويژه سرانگشتان آنها در گردن يكديگر بهم متّصل است ، ومراد از اين هيأت ووضع اينستكه بزبان حال تساوى وهمعرض بودن خود را به پيشگاه حضرت حقّ عرضه داشته واز خدا ميخواهند ، ذكر وورد آنها بنحو جمعى وبدون امتياز قوى از ضعيف ، مورد قبول وأجابت خداوند تعالى واقع گردد والبتّه حضرت باريتعالى بسوآل آنان پاسخ مثبت داده وبفضل وكرم خود با پير وجوان وناقص وكامل يكسان مىنگرد وجميع أهل حلقهء ذكر را مشمول رحمت ولطف خود ميكند .\r\n\r\nلمعهء چهارم :\r\nكسيكه فوائد عبادت را بداند ، اشتغال بدان بر أو دلپسند ومطلوب بوده واز توجّه والتفات أو بر غير ميكاهد ، وبيان اين معنى از وجوهى قابل دقّت نظر است :\r\n1 - كاملترين أحوال آدمي در نيل بسعادت حقيقي ، اشتغال بعبادت خداست ؛ زيرا قلب أو منوّر بنور الهى وفروغ ايزدى گرديده وزبان ودل أو بشرف ذكر وعبادت نائل مىآيد ؛ وبتعبير ديگر جميع أعضاء وقوى وجوارح وظاهر وباطن وى بزيور پرستش حقّ آراسته شده ودر پيرايش بديها وكاستى وكمىهاى خود موفّق ميگردد ؛ تا سرانجام بسعادت كونين وفوز نشأتين رسيده وبه أعلى درجه از برترين مرتبهء انساني تحقّق مىيابد ، وبالنّتيجه در رستاخيز وقيامت كبرى هم بلقاء اللّه پيوسته وبقرب حضرت حقّ نائل مىآيد .\r\n2 - اشتغال بعبادت يعنى انتقال از عالم غرور بدار السّرور وپيوستن بحضرت حقّ از عالم خلق ؛ واين امر در نفس آدمي موجب كمال لذّت وبهجت بوده وآنچنان شخص عابد عارف را از خود بيخود كرده وبفناء وحتّى فناء از فناء وبقاء باللّه ميرساند ، كه هرگز بحوادث ومسائل وأمور عالم خلق التفات نداشته ودر اينحالت اگر أعضاء أو را قطع كنند ويا تير را از بدن أو بيرون آورند ؛ احساس ألم ودرد نكرده وأصلا توجّهى بدان ندارد ؛ چنانكه زنان مصر در ديدار جمال يوسف ، انگشتان خود را با كارد بريده وبهيچوجه احساس درد ننمودند ، واز بدن علي عليه السّلام ، تير پيكانى را برون كشيدند ودر حال نماز وعبادت احساس درد نكرد ، وأهل سنّت نقل كرده‌اند كه مرض آكله‌اى به بعضي از أعضاء عروة بن زبير عارض شد واطبّاء قطع آن عضو را تجويز كردند ، وآنگاه\r\n\r\n","description":"","footnote":"","page_name":" 848 ","page_number":268},
  {"content":"\r\n\r\nكه أو بنماز پرداخت ، بقطع عضو مزبور مبادرت نمودند وأو أصلا متوجّه آن نشده وجزع وفزعى نكرد ، ومواردى از اين قبيل نسبت به بعضي از أولياء اللّه وعارفان شامخ وبرخى از حكماء راسخ وأهل قرب هم مسموع است ؛ چنانكه بهنگام عبور سلطاني بزرگ از جلو انسان ؛ وانديشه وحيرت در جلال وعظمت وشأن فاخر أو ، موجب ميشود كه بيننده فرزند يا پدر ومادر خود را كه از نزد أو ميگذرند نبيند ؛ در صورتيكه سلطان مزبور را از دور مىنگرد وأهل وكسان وى از برابر چشمش عبور ميكنند ؛ وچون انسان نسبت بموجودات مجازى وزوال‌پذير وفانى وميرنده ومحتاج چنين باشد ؛ پس در برابر ذات غنىّ وقادر مطلق وبيزوال الهى چگونه خواهد بود ؟ .\r\n\r\nلمعهء پنجم :\r\nچون دنيا وحوادث وآثار ومتعلّقات آن ، موجب ملال وكلال انسان آگاه وبحقّ رسيده بوده ودر چنين نشئه‌اى هيچ‌چيز بهتر از نيل بلقاء اللّه وحضور معلوم حقيقي در نفس وتحصيل كمال نيست ؛ بنابراين ، حكماء أهل تحقيق گفته‌اند : « المعرفة بذر المشاهدة والرّوية ثمرة اليقين » پس هنگاميكه انسان در نماز خود بذكر حضرت حقّ - تعالى شأنه - پرداخته وأو را بصفات كماليّه وجماليّه مىستايد وحمد را مختصّ ذات حقّ دانسته وعبادت را منحصر بدو ميكند ، به تنوير قلب خويش به أنوار معرفت پرداخته وبه بصيرت وديد چشم باطن خويش مىافزايد وعلم وادراك خود را متوجّه اللّه رحمان ورحيمى ميكند كه مستحقّ عبارت واستكانت بوده وأهل وسزاوار خضوع وتذلّل است ؛ ولذا در چنين حالتي علم ومعرفت أو بمعلومى تعلّق مىيابد كه در محضر أو واقع بوده وأو را با جملهء  « إِيَّاكَ نَعْبُدُ »  بنحو انحصار ميستايد وبدينگونه از بعد بقرب واز قرب بوصل معشوقى أزلي وأبدى ميرسد كه از حيث قوّت بهاء ونور جلاء وعظمت مقام وكبرياء وصفات جمالى وكمالى ديگر در فوق تصوّر وبلكه مستور بسراپردهء جلال ومتّصف بمبدئيّت در وجود وايجاد ومالك يوم المعاد ميباشد .\r\nپس بهنگام فرو رفتن در لجّهء اين محيط عميق واقيانوس پرغريق ، وعبور از منازل نفوس كلّى وعقول عالي وطىّ مراحل علم اليقين وعين اليقين ورسيدن بمرتبهء حقّ اليقين ومشاهدهء مقامات آن مشهد شريف كه زبان با هرگونه لفظ وبيانى از توصيف آن عاجز است ؛ آنگاه انسان كامل وواصل درمىيابد كه هنوز در ابتداء سير وآغاز مسير بوده وجز اينكه در عبادت خود أو را بحصر ايّاك نعبد بستايد ، وجهي ديگر وطريقي بهتر در پرستش حقّ متصوّر نيست ودر چنين موقعيّتى خواهد فهميد كه ما حصل مقال\r\nو \r\n","description":"","footnote":"","page_name":" 849 ","page_number":269},
  {"content":"\r\n\r\nعمق أحوال أو در مورد شناخت ذات تعالى صفات حضرت ذو الجلال والإكرام ، چيزى بغير از تصوير أوهام وترتيب لفّ ونشر كلام ومقال وشرح دقيق ورقيق خيال نبوده است .\r\n\r\nلمعهء ششم :\r\nفخر رازي گويد : أهل تحقيق عبادت را بر سه درجه شمارند : يكى اينكه عابد ، خدا را بطمع ثواب وترس از عقاب بپرستد ؛ كه چنين عبادتي از نوع نازل وساقط پرستش بوده وبتعبير ديگر معبود أو همان ثواب متصوّر است وعابد مزبور حقّ را بهانه يا وسيلهء نيل بمطلوب خود قرار داده وهركس مطلوب بالذّات وخداوند تعالى صفات را براي رسيدن بنفع ثواب يا چيزى از أحوال خلق ، وسيله كند ؛ حضرت واجب الوجود را بخسيس‌ترين ثمني فروخته ودر اين معامله مغبون حقيقي است . درجهء دوّم عبادت اينستكه عابد بشرف عبادت نائل آمده ويا بشرف قبول وحسن انجام احكام عبوديّت وتكاليف برسد ، ويا با انتساب بحقّ ، بشرف آدميّت انتساب يابد ، والبتّه اگرچه اين درجه از پرستش حقّ برتر وأفضل از اوّل است ، ليكن بكمال عبوديّت نائل نشده وبعبارت بهتر مقصود بالذّات أو چيزى بجز خداست كه همان كسب شرف بندگى ميباشد . درجهء سوّم عبادت اينستكه عبد ، خداوند معبود را براي نيل بهردو درجهء فوق نستوده وبدين هدف ومقصود بعبادت حقّ پردازد كه خداوند متعال خالق است وأو مخلوق وعابد ، بنده است ومعبود اللّه ولازمهء ايجابي در الوهيّت ، عزّت بوده وعبوديّت مستلزم خضوع وذلّت است ، وحتّى برتر از اين ؛ نوع عبادت حضرت علىّ أمير المؤمنين - عليه آلاف التّحيّة والسّلام - است كه فرمود : « الهى عبدتك لا طمعا بجنّتك ولا خوفا من نارك ؛ بل عبدتك لأنّك اهلا ومستحقّا للعبادة » وآشكار است كه چنين پرستيدنى أفضل درجات عبادت وعبوديّت بوده وبالنتيجه كنه آن ربوبيّت است وعلىّ عليه السّلام با اينگونه از عبادت بمرتبهء ربّ النّوعى نائل بود ، ولذا مصلّى بايد در نيّت صلاة خود بگويد : « اصلّى للّه تعالى » .\r\n\r\nلمعهء هفتم :\r\nعبوديّت حقّه موجب معرفت ربوبي گرديده واز نخستين به  « أَوْفُوا بِعَهْدِي »  تعبير گرديده واز دوّمين يا ربوبيّت بعبارت  « أُوفِ بِعَهْدِكُمْ »  بيان شده ؛ وكمال معرفت ربوبي در كريمهء    « الْحَمْدُ لِلَّهِ رَبِّ الْعالَمِينَ الرَّحْمنِ الرَّحِيمِ مالِكِ يَوْمِ الدِّينِ »    آمده كه دلالت بر الوهيّت وربوبيّت ورحمانيّت ورحيميّت ومالكيّت يوم جزا ودين داشته ؛ وبه الوهيّت خود ، جامع أسماء حسنى وصفات عليا ومبدئيت وجود واوّليت در صدور\r\n\r\n","description":"","footnote":"","page_name":" 850 ","page_number":270},
  {"content":"\r\n\r\nخلق بوده وبربوبيّت خود عالم وعالميان را در تحت تربيت ومظهريّت أسمائي وصفاتى وافعالى وآثاري خويش داشته وسيّد وولىّ نعمت ومنعم ومصلح وصاحب وغالب ومدبّر ومعلّم ومبلّغ بكمال بوده وجميع مخلوقات در تحت قوام وحفظ وصلاح امر أو ميباشند ؛ واز رحمانيّت خود ، موجب ايجاد ممكنات گرديده وهر ايجادى كه تحقّق يابد ؛ از رحمت سريانى وانتشارى أو - جلّ جلاله - است ، وبرحمت رحيميّه‌اش نيز از گناهان صادر شده از عباد درگذشته وآنانرا بتوبه وانابت وأدار ميكند ، تا همچنانكه پاك آمده‌اند ؛ پاك روند ، وبمالكيّت در يوم الجزاء ، أمور صواب وطاعات بندگانرا به اضعاف مضاعفه پاداش داده وبا تبديل سيّئه بحسنه ، راه دخول وورود در جنات افعالى وصفاتى وذاتي را بروى مستحقّان برميگشايد ؛ ودر معاد به مالكيّت وملكيّت بلامعارض خود ، طرق حصول خيرات وسعادات را بروى عباد مفتوح كرده ومعرفت ربوبيّت را در غايات متصوّره در صدور بندگان مطيع خود نهاده وآنانرا بوسيلهء عبوديّت كامله ، بمظهريّت تامّهء أسماء وصفات خود ميرساند ، ولذا عبدي كه بمعرفتي بدينگونه تمام وكمال نائل آيد ، در نماز خود بكيفيّتى آنچنانى بگفتن  « إِيَّاكَ نَعْبُدُ »  مىپردازد كه جميع مسبّحان أمرى وخلقي وجنّى وانسى بدو اقتداء كرده ودر مقام همزبانى وتأييد أو ، بحصر حضرت حقتعالى در معبود مطلق بودن پرداخته ، وبا صفاى ضمير وسريرت وجلاء قلب وسيرت ، به پرستش ذات باريتعالى مبادرت ميكنند ، ودرست در همين موقعيّت است كه معناى : « العبوديّة جوهرة كنهها الرّبوبيّة » ظاهر آمده وعابد عارف بحقيقت ربوبيّت تحقّق يافته وبصفاى خاصّ الخاصّى وبلكه اخصّ الخواصّى نائل مىآيد .\r\n\r\nلمعهء هشتم :\r\nدر آيات  الْحَمْدُ لِلَّهِ رَبِّ الْعالَمِينَ   مالِكِ يَوْمِ الدِّينِ  گونه‌اى از معناى غيبت نهفته ودر كريمهء  إِيَّاكَ نَعْبُدُ وَإِيَّاكَ نَسْتَعِينُ ،  لفظ غيبت بخطاب وحضور انتقال مىيابد ، وفوائد اين معنى را ميتوان از وجوهى چند مورد تحقيق قرار داد :\r\n1 - مصلّى در ابتداى صلاة وآغاز شروع بدان ؛ نسبت بذات حقّ بيگانه بوده وداراى بعد است ؛ وبناگزير حضرت باريتعالى را با ألفاظ غيبت ثناء گفته وبديهي است كه هر غيابى مستلزم نوعي از بعد ميباشد ؛ وسرانجام بقرائت  مالِكِ يَوْمِ الدِّينِ  ميپردازد ودر اين غيبت ودورى بسر مىبرد ؛ تا اينكه عبد مخاطب ربّ خود قرار گرفته وگويى بدو ميگويد : اى بندهء نمازگارم تو به اللّه وربّ العالمين ورحمان ورحيم ومالك يوم الدّين\r\n\r\n","description":"","footnote":"","page_name":" 851 ","page_number":271},
  {"content":"\r\n\r\nبودن من ، اقرار كردى ومرا بدين حقايق ذاتي وصفاتى ستودى ، وجميع اينها حاكى از بعد وغياب تو از من بوده واكنون وقت آن فرارسيده كه غيبت بخطاب وبعد بقرب بدل گرديده وحجاب موجود رفع شده وبا تكلّم يا التفات از غيبت بخطاب بگويى :  « إِيَّاكَ نَعْبُدُ وَإِيَّاكَ نَسْتَعِينُ »  تا بعد مبدّل بقرب گردد . 2 - بهتر وعاليترين سوآل اينستكه بر سبيل گفتگو ومشافهه ، يا به سخن گفتن انجام شده وزبان ولب در آن بكار آيد ، وبهمين دليل است كه در ادعيّهء مأثوره ودعاهاى ديگر أنبياء عظام ورسولان كرام با خداوند متعال وپروردگار خويش ، سخن گفتن بصورت كاربرد لب وزبان توجّه شده وگفته‌اند :  « رَبَّنا ظَلَمْنا أَنْفُسَنا  ، و  رَبَّنَا اغْفِرْ لَنا *  ، و  رَبِّ هَبْ لِي *  و  رَبِّ أَرِنِي » *  ودليل آن اينستكه نيّات ومقاصد در صورت ألفاظ وضعي بغايت ظهور ووضوح خود رسيده وجاى ابهامي در آن باقي نميماند ؛ ودر اينحالت ردّ سوآل سائل از خداوند وربّ كريم وجواد ومعطى بغايت بعيد نموده واز سوى ديگر عبادت ، نوعي از خدمت الهى است وخدمت در حضور أولى بوده واثبات كنندهء چنين خدمتي همان مشافهه ومخاطبه با كلمات  « إِيَّاكَ نَعْبُدُ وَإِيَّاكَ نَسْتَعِينُ »  ميباشد . 3 - از ابتداى سورهء فاتحة الكتاب تا ايّاك نعبد ، مفيد معنى ثناى الهى وپروردگار يكتاست ؛ وثناء در غيبت أولى از حضور ميباشد ، واز ايّاك نعبد تا آخر سوره دعاء بوده ودعاء در حضور أولى وبرتر از غيبت است . 4 - آنگاه كه عبد شروع بنماز كرده وبا نيّت تقرّب بخداوند رحمان ميخواهد بصلاة پردازد ؛ پس از نيّت ، بذكر أنواع ثناء بر خدا مبادرت ميكند ؛ ودر اينصورت كرم وجود حضرت حقتعالى اقتضاء أجابت عبد را در تحصيل قربت بخود را داشته ، وأو را از مقام غيبت وبعد ، بحضور وقرب انتقال ميدهد ودر نفس وزبان أو كريمهء :  « إِيَّاكَ نَعْبُدُ وَإِيَّاكَ نَسْتَعِينُ »  را القاء نموده وبهمين سبب ، نيّت وقصد قرب إلى اللّه ، بفعليّت پيوسته وبكمال خود ميرسد .\r\n\r\nلمعهء نهم :\r\nدر شرف عبادت ومقام اعلاى عبوديّت ؛ آيات وكرائمى قرآني نازل است ، كه توجّه محقّقان را بمفهوم ومعنى خود جلب ميكند ، وما در تحت دو بخش بذكر آنها خواهيم پرداخت : 1 - در اهميّت وشرافت عبادت در سورهء والذّاريات فرمايد :  « وَما خَلَقْتُ الْجِنَّ وَالْإِنْسَ إِلَّا لِيَعْبُدُونِ »  كه در كريمهء مزبور آفرينش جنّ وانس بخاطر عبادت حقّ اوّل است ؛ آنگاه در سورهء طه آمده :  « إِنَّنِي أَنَا اللَّهُ لا إِلهَ إِلَّا أَنَا ، فَاعْبُدْنِي ، وَأَقِمِ الصَّلاةَ لِذِكْرِي »  يعنى : اى موسى ، من خداى يكتايم وهيچ خدايى بجز من نيست ؛ پس مرا عبادت كرده وبياد من نماز بگزار ؛ ونيز حضرت عيسى - على نبيّنا وآله\r\nو \r\n","description":"","footnote":"","page_name":" 852 ","page_number":272},
  {"content":"\r\n\r\nعليه السّلام - نخستين گفتار خود را در كودكى در جهت پاكى دامن مادر خود وبرائت از هرگونه طعنى ؛ بجملهء  « إِنِّي عَبْدُ اللَّهِ »  آغاز كرد ، وهمين جمله براي أو مفتاح خيرات ودافع كلّ آفات گرديد ، ودرعين‌حال رفعت مرتبه وعظمت مقام خود را در عبوديّت وانموده ولذا خداوند فرمايد :  « وَرافِعُكَ إِلَيَّ »  واين رفعت جز بلحاظ عبد بودن آنحضرت تحقّق نيافته وابتداء آيهء مزبور ناظر بدينست كه خداوند تعالى عيسى را با وفاتش بسوى خود رفعت داده وپاك كنندهء أو از نجاست كفر كافران است ؛ ونكتهء مهمّ در كريمهء مزبور اينستكه عيسى با قول  « إِنِّي عَبْدُ اللَّهِ »  بسكونت در بهشت بترفيع مرتبه رسيد ؛ پس كسيكه هفتاد سال يا كم وبيش بعبادت حقّ پردازد ؛ چگونه امكان دارد كه در بهشت راه نيابد ؟ ! .\r\n2 - آنگاه در آخر سورهء حجر خطاب بحضرت رسول أكرم فرمايد :    « وَلَقَدْ نَعْلَمُ أَنَّكَ يَضِيقُ صَدْرُكَ بِما يَقُولُونَ ، فَسَبِّحْ بِحَمْدِ رَبِّكَ وَكُنْ مِنَ السَّاجِدِينَ ، وَاعْبُدْ رَبَّكَ حَتَّى يَأْتِيَكَ الْيَقِينُ »    يعنى : ميدانيم كه تو اى رسول من ، از گفتار مشركان دلتنگ ميشوى ؛ پس بستايش پروردگارت تسبيح كن واز سجده‌كنندگان باش وهميشه پروردگار خود را عبادت كن ، تا آنگاه كه مرگ تو فرارسد ؛ زيرا يقينىترين يقينيّات مرگ است . در اين كريمه ميتوان از دو وجه در اهميّت عبادت وشرف عبوديّت استدلال كرد : يكى در  « وَاعْبُدْ رَبَّكَ حَتَّى يَأْتِيَكَ الْيَقِينُ »  كه خداوند پيامبر خاتم خود را تا فرارسيدن يقين يا مرگ ، بعبادت فرمان داده ومواظبت در اين امر را از أو ميطلبد ؛ ودر ضمن ميفرمايد كمترين اخلالى در عبادت ، آنهم در هيچ وقتي جايز نيست ؛ واين معنى نهايت جلال وغايت اهميّت عبادت را افاده ميكند ؛ وديگر اينكه در معنى  « وَلَقَدْ نَعْلَمُ أَنَّكَ يَضِيقُ صَدْرُكَ بِما يَقُولُونَ »  يا علم خدا بدلتنگى رسول خود از گفتار مشركان ؛ بايد چهار چيز را منظور داشت كه عبارتند از : تسبيح وتحميد وسجود وعبادت تا فرارسيدن مرگ ؛ واين معنى دلالت بر زوال دلتنگى بوسيلهء عبادت داشته وموجب شرح صدر پيامبر أكرم ( ص ) ميباشد ؛ واين امر در افادهء معناى رجوع از خلق بحقّ قابل توجّه است ؛ چنانكه در كريمهء :\r\n  « سُبْحانَ الَّذِي أَسْرى بِعَبْدِهِ لَيْلًا »   انصراف از خلق بحقّ در سير آنحضرت بسوى ذات واجب الوجود ، ومعراج جسماني أو مورد نظر بوده وحال اينكه در رسالت آنحضرت ؛ رجوع از حقّ بخلق ويا سفر چهارم انسان كامل منظور بوده وبتعبير ديگر ؛ پيامبر خاتم بسبب عبوديّت كاملهء خود از جميع تصرّفات منعزل ميگردد ؛ در صورتيكه بسبب\r\n\r\n","description":"","footnote":"","page_name":" 853 ","page_number":273},
  {"content":"\r\n\r\nرسالتش هرگونه تصرّفاتى را بايد بپذيرد ، در ضمن اينكه عبد متكفّل امر مولاي خود در اصلاح أمور مهمّهء اوست ، ورسول متصدّى اصلاح مهمّات أمور امّت خود بوده وبهروجه ، عظمت وشرف هر انساني بكمال عبوديّت اوست وهر مقدار كه در عبوديّت خود دقيق وكاملتر باشد ، بشرافت ذاتي وجلال واهميّت وجودي خود خواهد افزود ؛ زيرا هيچ شرف وعظمتي برتر از كمال قرب بخدا نيست وچنين قربى جز بعبادت حاصل نخواهد شد .\r\n\r\nلمعهء دهم :\r\nامّا دليل عقلي وحكمي بر اينكه عبادت تنها سبب استكمال وارتقاء نفس انساني از بهيميّت وحيواني بقرب وعشق الهى ميباشد ؛ اينستكه : آدمي همانند جميع موجودات ، ممكن الوجود وحادث بالذّات بوده واگر تأثير أنوار قدسي وقدرت خدايى نبود ؛ براي هميشه در ظلمت عدم خارجي باقي ميماند وبزيور وجود آراسته نميگرديد ؛ چه رسد بكمالات آن .\r\nپس بدانگونه كه عين ثابت وصورت علمي أو در وجود حضرت حقتعالى معلوم وممتاز وبفيض أقدس داراى استدعاء واقتضاء وقبول وجود عيني بود ، بهمان استعداد وقابليّت در وجود عيني وخارجي هم بفيض مقدّس پديدار گرديد ، وبا تعلّق قدرت وفيضان وجودي حقّ بر أو ، موجود شده وآثار وجود وايجاد در أو ظاهر آمده وبزيور كمالات وفضائل آراسته گرديد ؛ ودر مرتبهء فيض مقدّس وعيني وخارجي بودن ؛ هيچ چيز بجز عبوديّت أو را بشرافت واستكمال نرسانده وهر فضيلت وجمال ومنقبت وبهجتى كه أو راست ، بسبب عبوديّت بوده وبهمين دليل بايد عقيدة داشت كه عبادت براي انسان ، مفتاح بهشت وسعادات وعنوان خيرات وبركات ميباشد ، وهر كرامت وشرافتى كه در آدمي است از عبادت بوده وبتعبير ديگر از گفتن :  « إِيَّاكَ نَعْبُدُ »  ميباشد واز همين معنى است كه بزرگترين عابد عارف ومتشخّص‌ترين فرد وجود در معرفت بحقيقت معبود ، علىّ أمير المؤمنين - عليه وعلى أولاده آلاف التّحية والثّناء - در مقام عبادت با حنينى جانگداز گويد : « الهى كفى بي فخرا ، أن أكون لك عبدا ، وكفى بي عزّا وشرفا أن تكون لي ربّا ، لا معبود سواك » وباز همين امام همام در مناجاة خود گويد :\r\n« أللّهم إنّى وجدتك أهلا ومستحقّا للعبادة » چنانكه در مقام ديگر گويد : « إنّى وجدتك إلها كما أردت ، فاجعلني عبدا كما أردت » ومفادّ همين مناجاة وادعيّهء در كلمات جميع معصومين عليهم السّلام بويژه حضرت سجّاد - زين العابدين - ودر صحيفهء آن معصوم\r\n\r\n","description":"","footnote":"","page_name":" 854 ","page_number":274},
  {"content":"\r\n\r\nبزرگوار بسيار بوده وكرائم قرآني هم در تأييد اين معنى پرشمار است ، مانند :  « إِنَّ اللَّهَ رَبِّي وَرَبُّكُمْ فَاعْبُدُوهُ ، هذا صِراطٌ مُسْتَقِيمٌ » *  وكريمهء  « وَما أُمِرُوا إِلَّا لِيَعْبُدُوا إِلهاً واحِداً »  و  « أَلَّا نَعْبُدَ إِلَّا اللَّهَ »  و  أَنَّهُ لا إِلهَ إِلَّا أَنَا فَاعْبُدُونِ  وحضرت رسول أكرم ( ص ) نيز در مقام تعريف ذات خود در سورهء زمر فرمايد :  « قُلْ إِنِّي أُمِرْتُ أَنْ أَعْبُدَ اللَّهَ مُخْلِصاً لَهُ الدِّينَ »  ودر همين سوره باز بعبادت خود از حضرت حقتعالى افتخار نموده وفرمايد :  « قُلِ اللَّهَ أَعْبُدُ مُخْلِصاً لَهُ دِينِي »  زيرا نه‌تنها رسول بزرگوار اسلام ( ص ) ، كه هر انساني از أنبياء عظام ورسولان كرام وأوصياء فخام آنان وعارفان شامخ وحكيمان راسخ ؛ بهر درجه ورتبتى در كمال وشرافت ورفعت وعظمت رسيده‌اند ، از عبادت بوده است .\r\n\r\nلمعهء يازدهم :\r\nكريمهء  « إِيَّاكَ نَعْبُدُ وَإِيَّاكَ نَسْتَعِينُ »  طبق حديثي قدسي بين خداوند متعال وعبد عابد أو واقع بوده وبه  « إِيَّاكَ »  مورد اراده ، حضرت حقتعالى است ، و  نَعْبُدُ  و  نَسْتَعِينُ  از عبد بوده وبنقل از تفسير شيخ طبرسى - أعلى اللّه درجاته في الجنّة - از رسول خاتم ( ص ) كه آنحضرت فرمود : « قال اللّه تعالى : قسمت الصّلوة بيني وبين عبدي نصفين ، نصفها لي ونصفها لعبدي ؛ فإذا قال العبد :  « الْحَمْدُ لِلَّهِ رَبِّ الْعالَمِينَ »  يقول اللّه :\r\nحمدني عبدي ، فإذا قال :  « الرَّحْمنِ الرَّحِيمِ »  يقول اللّه أثنى علىّ عبدي ؛ فإذا قال العبد :\r\n « مالِكِ يَوْمِ الدِّينِ »  يقول اللّه : مجّدنى عبدي ؛ فإذا قال العبد :  « إِيَّاكَ نَعْبُدُ وَإِيَّاكَ نَسْتَعِينُ »  يقول اللّه : هذا بيني وبين عبدي ولعبدي ما سأل ؛ فإذا قال :  « اهْدِنَا الصِّراطَ الْمُسْتَقِيمَ  إلى آخره -  وَلَا الضَّالِّينَ  قال اللّه : هذا لعبدي ولعبدي ما سأل » . بنابراين قدسيّهء فخيمه ، خداوند نماز را بين خود وبنده‌اش قسمت فرمود ، يعنى هرگاه كه كريمهء الحمد را بخواند ؛ حضرت باريتعالى فرمايد : بنده‌ام مرا ستود ودر مقام پرستش من برآمد ؛ وچون آيهء  إِيَّاكَ  را بخواند ، خداوند فرمايد : مرا ثنا گفت ؛ وچون مالك يوم الدّين را قرائت كند ، بتمجيد من مبادرت نمود ؛ وآنگاه كه به آيهء  « « إِيَّاكَ نَعْبُدُ وَإِيَّاكَ نَسْتَعِينُ »  پرداخت ؛ ذات حقتعالى فرمايد : اين كريمه بين من وبنده‌ام واقع بوده وشايسته عبد بودن اينستكه هرچه را ميخواهد از من بخواهد ؛ وچون  « اهْدِنَا الصِّراطَ الْمُسْتَقِيمَ »  را تا  وَلَا الضَّالِّينَ  بخواند ، اين كريمه از بنده‌ام بوده وبر اوست كه از من سوآل كند .\r\nپس ، با توجّه بحديث قدسي مورد نقل ؛ بايد بمرتبهء عبد بگاه صلات پرداخته وگفت كه مراد از ايّاك نعبد ، عبادت انسان عابد است ، براي حضرت حقّ اوّل واين عبادت بحقيقت خود نرسد ، مگر با عبوديّت ؛ وبهمين دليل هر عابدى بكمال عبوديّت نرسد ،\r\n\r\n","description":"","footnote":"","page_name":" 855 ","page_number":275},
  {"content":"\r\n\r\nمگر اينكه در عبوديّت محضهء خود فانى گردد ، وپس از فناى كلّيه ، آنگاه هر عبادت أو بكمال وتمام خود پيوسته وعين عبوديّتى ميشود كه جوهرهء ربوبيّت است ؛ ولذا ابن عربى صاحب « فتوحات مكّيه » ومحيى الملّة المحمّديه ( ع ) گويد : هردو ايّاك به افراد الهى - أسماء اللّه تعالى - ملحق است ونعبد ونستعين ، به افراد عبدي ؛ تا عابد خود بگاه عبادت ودر عبوديّت ، مظهر چه اسمى از أسماء اللّه الحكيم بوده ودر چه مرتبه‌اى از حقيقت عبادت وعبوديّت واقع باشد ؛ وديگر اينكه كريمهء مزبور ، جامع حصر معبود در عبادت عبد ، ونيز حصر در استعانت عبد از معبود مطلق است ؛ يعنى عبد را زيبنده وسزاوار نيست كه جز خدا را عبادت كند وخدا را شايسته است كه مورد ستايش عبد واقع شود ؛ زيرا هستى عبد از اوست ومالكيّت حقّ بر عبد ، عبارت از مالكيّت هستىبخش وهست مطلق بر عبد فانى است كه نيست محض بود وبه افاضهء وجود علمي وعيني حقّ متعال بر أو بصورت هست مقيّد ومحدود درآمد ؛ تا با حقيقت عبادت بعبوديّت حقّه رسيده وجوهرهء هستى مطلق يا ربوبيّت كه عين مظهريّت حضرت حقتعالى ميباشد ؛ در أو تحقّق يابد ، وبتعبير بهتر اينكه عبد با عبوديّت كامله ، نخست بمظهريّت اسمى از أسماء اللّه نائل گردد ويا بقول ابن عربى - رحمه اللّه تعالى - بيكى از افراد الهى ملحق شود ؛ وبا استعانت از خداوند تعالى ، خواست أو عين داد حقّ باشد واز نيست يا هست محدود ومقيّد ، بوجودي كامل الصّفات وپايدار منتهى گرديده ؛ وبفناى كلّيه در ذات وصفات وأسماء اللّه نائل آيد ؛ زيرا تحقّق فناى كلّى بفناء از فناء بوده واين حقيقت آنگاه بمرتبهء شايستهء عبد ومولاي خود رسد كه عابد در ايّاك صادق بوده وثناء ودعائي جز از خداوند منّان از هيچ وجود نمايى نداشته وبداند كه بقول حضرت امام همام ، زين العابدين والسّاجدين - عليه آلاف التّحيّة والثّناء والصّلاة - : « طلب المحتاج عن المحتاج سفه » وبر اين استقامت باطني وتداوم عمل بجوارح وأعضاء بمرتبتي رسد كه نخست خدا را باعتبار ظهور اسمى از أسماء أو ، در خود در آخر در مخلوق ديگر بيند ؛ زيرا عبد عين افتقار بحت است وحقّ عين وجوب وافتخار محض ، وآنگاه كه عبد به ايّاك نعبد رسيده وبحقيقت معناى آن واصل گردد ؛ چون اين كريمه بين عبد وربّ واقع است ؛ يعنى مرتبهء افتقار عبد وافتخار ربّ بعيني واحد منتهى شده وفىالحقيقه عابد ومعبود وربّ ومربوب بوحدتى حقّه پيوسته وبقول شاعر عارف ، بابا أفضل كاشاني :\r\n چندان برو اين ره ، كه دويى برخيزد * گر هست دويى ، ز رهروى ، برخيزد \r\n\r\n","description":"","footnote":"","page_name":" 856 ","page_number":276},
  {"content":"\r\n\r\n تو ، أو نشوى ، ولى اگر جهد كنى * جايى برسى ، كز تو ، تويى ، برخيزد \r\nافتقار عبد مبدّل به افتخار ميگردد ، وكدام افتخارى در عالم ؛ برتر از عبوديّتى كامل است كه جوهرهء آن بربوبيّتى شامل پيوند يابد ؟ واستفاضهء وجودي ومظهرى ، بعين إفاضهء ايجادى وظهورى تبديل گرديده وعابد بمرتبهء بدلاء وابدال حقّ مرتبط گرديده وبدون زحمت پا سفر كند ودر گوشه‌اى نشسته بسير آفاق وأنفس پردازد وعقل أو بعاقل ومعقول متّحد شده وقابليّت أو عين فاعليّت عيانى ومرتبهء كونيّت وى بدون هيچ اخلالى در حقيقت عابديّت ومعبوديّت ، بمرتبهء واحديّت اسمايى والهيّت نائل شود ؛ ودر مقام تشبيه بايد گفت كه عابد حقيقي از راه وسير در  إِيَّاكَ نَعْبُدُ  ؛ وجود أو به آينه‌اى تبديل ميگردد كه عكس ذات وصفات حقّ در أو جلوه‌گر ميشود ؛ وأو در حقيقت عبد ؛ تصوير حقّ شده وهركه در وى نگرد ، خدا را نگريسته وخدا هم صورت خويش را در عبد مىبيند وحركت تصوير از خود آن نبوده واز خداست . اين معنى ، همان مفهوم حديث قدسي : « يا ابن آدم ، خلقتك على صورتي » است كه بقول اوحدى كرمانى :\r\n زان مىنگرم ، بچشم سر ، در صورت * زيرا كه ز معنى است اثر ، در صورت \r\n عالم همه ، صورت است و ، ما در صوريم * معنى ، نتوان ديد ، مگر در صورت \r\nامّا نكتهء دلپسند ومعقول در  إِيَّاكَ نَعْبُدُ  اينستكه استنارهء قلب انساني بشناخت حقيقي ومعرفت شايستهء ربوبيّت است ، كه هركس بحاقّ معنى آن رسد ؛ حقّ عبوديّت را نيز شناخته وبعين آن عمل ميكند ، وبا همين عمل ونيّت صالحانه وصداقت اثر است كه نفس عابد به افاضهء ايجادى ومظهريّت صفاتى دست يافته وبهرهء حقّانى يا ثواب خالد وأبدى آن از مبدء صدور ووجود بدو ميرسد ؛ ومشترك بودن كريمهء مزبور در بين خدا وعبد واله ومألوه وربّ ومربوب ، مؤدّى مفهوم ومعناى جامعيّت در حقيقت عبوديّت است كه بالمآل وفاى بندگى را سبب فناى كلّى عبد نموده واين فناء را به بقاء ابدى متّصل ميكند ؛ وآنان كه بدين مرتبت رسيده‌اند از نفس باقيه وفاضله وواصلهء خود ، به جملهء « أنا الحقّ » و « ليس في جبّتى سوى اللّه » و « هو أنا وأنا هو » تعبير كرده‌اند وبحقّ وفاى عهد طرفينى يا  « أَوْفُوا بِعَهْدِي ، أُوفِ بِعَهْدِكُمْ »  نائل آمده وبديدار ترسيم وتصوير « قسمت الصّلوة بيني وبين عبدي » در جمع ميان عبوديّت حقّه وربوبيّت محضه موفّق شده‌اند ، وحديث قدسي : « يا ابن آدم ، خلقتك لأجلى وخلقت الأشياء لأجلك » مؤيّد همين معنى است .\r\n\r\n","description":"","footnote":"","page_name":" 857 ","page_number":277},
  {"content":"\r\n\r\n\r\nلمعهء دوازدهم :\r\nبرخى از مفسّران ،  إِيَّاكَ نَعْبُدُ  را از حيث تعليم به عبد ، داراى مضمرى مقدّر دانند كه خطاب خداوند تعالى به عباد خود بوده ودر مقام شناساندن نحوهء عبادت ؛ فرمايد : چون دانستيد كه اللّه ورحمن ورحيم منم ودر همهء جهان وجهانيان پروردگار وولىّ وصاحب ومنعم ومقوّم وجود وايجاد در بندگان خود ميباشم ودر آخرت ويوم الجزاء نيز مالك وملك بوده ومآل ومآب ومرجع جميع موجودات أمرى ومرسل وملكوتي تا خلقي ومقيّد وناسوتى جز من نيست ؛ بنابراين بگوييد كه عبادت واستعانت حقّه بجز ذات بىزوال ترا نشايد ؛ پس : « قولوا إياك نعبد وإياك نستعين كه كلمهء « قولوا » در آيهء مزبور مضمر ومقدّم بر ايّاك ميباشد ؛ واگرچه بظاهر در كريمهء  إِيَّاكَ نَعْبُدُ  نيامده ، امّا گويى يا پندارى كه از حيث معنى در آغاز آية وجود دارد واگرچه بدين صورت نازل نشده باشد ؛ ليكن عقل بوجود چنين مضمرى حاكى است ؛ ونيز اگر كاف مفعول در ايّاك مؤخّر بر نعبد آمده ونعبدك ميشد نظر از عبادت ، بمعبود بوده ودر صورتيكه كاف مفعول پس از إيّا آيد ، نظر عابد از معبود بعبادت است ، كه در مباحث پيشين نيز مورد تحقيق واقع شد ؛ وامّا مراد از عبادت ، عبوديّت است ؛ زيرا منظور از پرستش حقّ ، ابراز بندگى واظهار عبديّت انسان بوده وصاحب عبادت را عابد وجمع آنرا عبّاد دانند ؛ ليكن صاحب عبوديّت عبد است كه جمع آن را عباد شناسند ؛ وعرفاء عبوديّت با عبادت حقّه را مستحسن دانسته‌اند ؛ زيرا كفّار نيز داراى عبوديّت‌اند ، امّا بدون عبادت كه مشمول :  « يا حَسْرَةً عَلَى الْعِبادِ »  ميباشند ؛ ومؤمنان عابد ، هم بشرف عبادات مشرّفند وهم بدولت عبوديّات ، وبدين لحاظ در تحت شمول : عبادي ما عبد غيرى » درآمده واز هردو بهرهء عبادت وعبوديّت ممتازند ؛ وواعظ كاشفي در جواهر التّفسير گويد : عبادت در زبان عرب به پنج وجه بكار رفته كه سه وجه آن در قرآن آمده ؛ اوّل بمعنى توحيد ، مانند كريمهء :  وَاعْبُدُوا اللَّهَ وَلا تُشْرِكُوا بِهِ شَيْئاً  كه بمفهوم پرستش ذات واحديست ، واين واعبد بمعنى وحده لا شريك له ميباشد ؛ وابن عبّاس گويد عبادت در هر آيه‌اى از قرآن بمعناى توحيد آمده وهرجا سخن از ذكر رفته ، بمعنى تسبيح است ؛ كه همان نماز باشد ، مانند :  « يا أَيُّهَا النَّاسُ اعْبُدُوا رَبَّكُمُ »  در معنى توحيد و  « فَسُبْحانَ اللَّهِ حِينَ تُمْسُونَ »  در معنى صلاة ودر هرجا كه سخن از قنوت رفته ، بمعناى طاعت از خداست ، نظير :  « وَقُومُوا لِلَّهِ قانِتِينَ » .  دوّم بمعنى دعا ، مانند كريمهء :  « يَسْتَكْبِرُونَ عَنْ عِبادَتِي »  يعنى از خواندن من وخواستن حوائج خود از من ، گردنكشى ميكنند ؛ پس ايّاك نستعين ، يعنى\r\n\r\n","description":"","footnote":"","page_name":" 858 ","page_number":278},
  {"content":"\r\n\r\nاز تو تنها استعانت در أمور مىخواهيم ونه كسى ديگر ، ومعنى سوّم عبادت ؛ همان أطاعت از أوامر الهى است كه فرمود :  « أَنْ لا تَعْبُدُوا الشَّيْطانَ »  يعنى از شيطان أطاعت وپيروى مكنيد ؛ ولى دو وجه ديگر عبادت در زبان عرب وجود دارد كه در قرآن نيامده است ، يكى بمعناى اكرام وعزّت وديگرى بمعنى تجريد است ؛ ولذا عرب هرچيز عزيز وگرامى را « معبّد » خوانند ، بدانگونه كه حاتم طايى در مصراعي از شعر خود گويد :\r\n « أرى المال عند الباخلين معبّدا » \r\nيعنى مىبينم كه مال دنيا در نزد أهل بخل مورد كرامت وعزّت است ؛ وعبادت بمعنى تجريد يا برهنه بودن ، در شعر أعشى قيس آمده است :\r\n « يجوب البوادي ، كالبعير المعبّد » \r\nوبعير معبّد يعنى شتر برهنه ولذا مراد از ايّاك نعبد ميتواند ، بصرف تجرّد عابد وبرهنه شدنش از لوابس دنيوي وملابس كثرات عالم باشد ؛ ومعبّد بمعنى عزيز وگرامى هم در ايّاك نعبد ؛ ميتواند به عزّت الهى وكرامت حقيقت وجود وذات خداوندى حكايت داشته باشد وعبادت بهر پنج معنى را ميتوان در تفسير  إِيَّاكَ نَعْبُدُ  مورد استعمال واستفاده قرار داد .\r\n\r\nلمعهء سيزدهم :\r\nچون  إِيَّاكَ نَعْبُدُ  دلالت بر حصر خداوند متعال بعبوديّت وعبادت دارد ؛ بنابراين ، در كريمهء مباركه ، مقدّم بر  إِيَّاكَ نَسْتَعِينُ  آمد ؛ زيرا استعانت در أمور از حضرت حقّ ؛ بايد پس از عبادت عبد بوده وهيچ انسان كاملى عبادت خدا را براي نيل بحوائج دنيوي واستعانت در كارهاى مختلف وطلب نيازها ومشكلات خود نخواهد كرد ؛ اگرچه استعانت از حضرت باريتعالى ميتواند مربوط ومتعلّق عنايت حقّ بر عبد خود ، در خصوص عبادت وكمال عبوديّت أو نيز باشد ؛ وبهروجه تقدّم  إِيَّاكَ نَعْبُدُ  بر  إِيَّاكَ نَسْتَعِينُ  بدينگونه كه در صحيفهء الهى مندرج است ؛ در معنى وحقيقت امر نيز داراى تقدّم بوده وحضرت زين العبّاد وامام سجّاد در دعاى بيستم صحيفهء مباركهء خود بنحوى متضرّعانه وملتمسانه وبا واسطه قرار دادن حضرت رسول أكرم ( ص ) از خداوند تعالى ميخواهد : « فلا أشتغل عن عبادتك بالطّلب ولا أحتمل إصر تبعات المكسب » يعنى خداوندا مرا از اشتغال بعبادتت بطلب روزى سرگرم مكن ، تا زير بار سنگين زيانها وبدى عواقب آنها نروم وبكسب أمور نامشروع نپردازم . پس با اينكه ايّاك نستعين ، ناظر به استعانت از خداوند مستعين است وعابد عارف در جميع أمور ومطالب ومسائل خود ، بايد بنحو انحصار آنها را از حضرت حقّ بخواهد ؛ ليكن اين درخواست ، مؤخّر بر عبادت حقّ بوده ودر مرتبهء دوّم قرار دارد ؛ زيرا عبادت خداوند متعال بر هرچيزى\r\n\r\n","description":"","footnote":"","page_name":" 859 ","page_number":279},
  {"content":"\r\n\r\nمقدّم بوده وهمهء چيزها مؤخّر بر آن ميباشد ؛ وبدين ملاحظه حضرت زين العابدين در همين دعاء صحيفة از خدا مىخواهد : « فافتتن بحمد من أعطاني وابتلى بذمّ من منعني » يعنى : خداوندا آبروى مرا بتوانگرى نگهدار ، تا بستايش كسيكه چيزى بمن بخشيده در گرو نباشد وبنكوهش آنكه نبخشيده مبتلا نگردم ؛ ودر دعاى بيست ويكم از صحيفهء مكرّمهء خود گويد : « واجعل ثنائى عليك ومدحي ايّاك وحمدى لك في كلّ حالاتى ، حتّى لا أفرح بما آتيتني من الدّنيا ولا أحزن على منعتني فيها » يعنى ، بار خدايا ، مرا در هر حالتي از حالات نيك وبد ، بر ستايش وثناء وسپاس خودت تنها برگمار ، تا بدانچه از دنيا بمن داده‌اى شادمان نباشم ومرا از آنچه باز داشته وممنوع كردى اندوهگين نگردم ، وبالأخره همين امام همام - عليه السّلام - در دعاى چهل وهفتم از صحيفة ، يعنى دعاى روز عرفه گويد : « واعمر ليلى بايقاظى فيه لعبادتك وتفرّدى بالتّهجّد لك » ودر بيشترين ادعيّهء آل محمّد - صلوات اللّه عليهم أجمعين - عبادت حضرت حقتعالى بنحو عبوديّت كامله ؛ بر جميع حوائج حتّى حاجات معنوي مقدّم آمده واين كاملترين وصادقترين عشّاق حضرت حقّ - سبحانه وتعالى - هيچ‌چيز را بر عبوديّت وعبادت أو أرجح ندانسته ، بطوريكه حوائج اخروى خود را نيز مؤخّر بر آن آورده‌اند ؛ واز ابن عبّاس منقول است كه جبرئيل بر سيّد أنام ، پيامبر اسلام معنى ايّاك نعبد را به اميدوارى أداء كرد كه ما بتو اميدواريم ونه بغير از تو .\r\n\r\nلمعهء چهاردهم :\r\nصاحب « اعجاز البيان » صدر الدّين قونوى ربيب ودست‌پروردهء محيى الملّة والدّين ، ابن عربى گويد : انسان داراى دوگونه عبادت است : يكى ذاتي مطلق وديگرى صفاتى مقيّد ؛ امّا عبادت ذاتي أو قبول شيئى بودن ثابت خود ميباشد كه از أزل در علم حضرت حقتعالى متميّز بوده واين قبول وجود ، اوّل از موجد وأجابت نداى أو ، وامتثال امر تكويني وى ومتعيّن گرديدن بكن وجودي ، عين عبادت ذاتي انسان ميباشد كه از حال قبول وجود وأجابت نداى حقّ از حيث حكم استمرار داشته وچون در هر حالي از أحوال بموجد خود نيازمند دائمي بوده وانتهائى در اين حاجت متصوّر نيست واز طرفي ديگر حضرت حقّ بوجود مطلق خود إمدادرسان بوجود متعيّن ومتخصّص عبد است وانسان هم در كلّ أحوال وحركات وافعال وأنفاس خود از امداد على الدّوام خداوندى بهره‌ياب ميباشد ؛ ولذا هيچگاه ذات آدمي از عبادتي دائمي جدا نبوده واين عبادت موصوف بصفت اطلاق است ؛ وامّا عبادت صفاتى انسان ، مقيّد بوده\r\n\r\n","description":"","footnote":"","page_name":" 860 ","page_number":280},
  {"content":"\r\n\r\nوبهرچيزى از ذات عابد از حيث حكم صفات يا خواصّ ويا لوازم أو ، مانند حال وزمان معيّن وآغاز وفرجام وغيره اختصاص داشته وعبوديّت أسباب كونيّه نيز مختصّ بهمين عبادت صفاتى ومقيّد بوده وخلق در اين عبادت برحسب غلبهء احكام صفات بر حكم ذات ومناسبات آن متفاوتند ؛ وبهمين دليل حكم صفات در آدمي مؤثّر بوده وانسان از آن منفعل گرديده وقهرا مجذوب آن واقع ميشود ، وبالآخرة آدمي چيزى را عبادت ميكند كه آنچيز بر أو سلطنت داشته ومنفعل از آن است ؛ ودر جهت حقانيّت همين معنى ، نبىّ أكرم ( ص ) فرمود : « تعس عبد الدّينار ، تعس عبد الدّرهم ، تعس عبد الخميصه » يعنى : بر زمين هلاكت بخورد بنده وبندى طلا ونقره وبندهء شكم ؛ امّا قاعده وضابطهء اين معنى را بايد در تأثير مطلق سرّ ربوبيّت وقبول اين تأثير مطلق را از جانب عبوديّت دانست ؛ ليكن وجود كامل بهيچ‌وجه تأثيرپذير نبوده وآينهء تمام‌نماى وخوش هيأتى است كه هر صورتي برحسب آنچه در نفس خود دارد ؛ در آن منطبع ونمودار ميگردد ؛ وايندو عبادت ذاتي مطلق وصفاتى مقيّد ، در برابر رحمت وجوبي وامتنانى واقع شده وبدانگونه كه در رحمت وجوبي رايحهء تكليف ميباشد ؛ رحمت امتنانى مطلق بوده ، نه ايجابي در آن متصوّر است ونه التزامى ؛ همچنان نيز در عبادت ذاتي ومطلق ، نه تكليفي وجود دارد ونه نتيجهء امرى است ؛ در صورتيكه متعلّق امر وتكليف عبادت مقيّدهء صفاتى مورد اشاره ؛ رأفت ورحمت الهى بوده وميل انساني با احتياط وتحذير ، با يكى از صفات خود بسوى عبادت ذاتي جذب ميگردد ، وبدان ميل ذاتي ، براي يكى از صفات متناسب با ميل مزبور ، غلبه‌اى بر صفات ديگر حاصل آمده ؛ بنحوى كه احكام صفات ديگر آدمي مستهلك ميشوند وصفت يا صفات غالب با حفظ صحّت واعتدال مزاج روحاني ومعنوي استكمال يافته واز اجتماع واقع در بين أرواح وقواى باطني وصفات ومعاني مجرّدهء ديگر حاصل مىآيد . آنگاه بايد دانست كه عمل در هرچيز بمنزلهء جسد بوده وروح آن عبادت است ؛ پس عمل طالب ، ثواب بهشت وبجز آنست ، امّا نه بطور مطلق ؛ بلكه از حيث استناد به اصلى كه داراى مرتبه‌اى واحد بوده وحكمي شامل دارد ؛ وعبادت نيز معبود ميطلبد ، واز أحوال روح بوده واعمال اگرچه اختصاص ببدن دارند ؛ ليكن چه بسا كه بروح نسبت واضافه يافته وباعتبار تعلّق روح ببدن وتلبّس آن بأحكام طبيعي جسم ، اعمال مزبور بروح اختصاص يابد وبرحسب تلوّن به احكام طبيعي ظاهر گرديده وحضور عابد بصفت متناسب در مقابل عزّت\r\n\r\n","description":"","footnote":"","page_name":" 861 ","page_number":281},
  {"content":"\r\n\r\nپروردگار خود در هر فعلى از أطاعت وبجز آن ؛ حاكى از أحوالي عارفانه ميباشد كه علم وحضور آنان با مشهود ربّانى خود ايجاب كرده وبهمين دليل عمل خويش را به برترين مرتبهء شناخت وشهود وتوجّه ميرسانند .\r\nبنابراين ، كلّ موجودات بعبادت ذاتي خود حضرت حقتعالى را پرستيده ؛ وتفاوت عبادت انساني با آنها در زائد بودن عبادت صفاتى است كه بدين ملاحظه جميع موجودات در مقام تكليف فاقد عبادت صفاتى ومقيّد بوده وداراى عبادتي ذاتيند ، واز همين معنى ميتوان برجحان وتماميّت وكمال عبادت در آدميان نسبت بكلّ مخلوقات ، حتّى ملائك پىبرد ؛ ونكتهء شايستهء تذكّر در انسان اينستكه در همين عبادت صفاتى ومقيّد است كه برخى از آدميان بسبب آن بذروهء اعتلاء وأوج اعتبار وكمال رفعت رسيده وبعض ديگر بتمرّد وطغيان نفس امّاره تسليم گرديده وبه پست‌ترين درجات حيواني ومرتبهء بهائم تنزّل ميكنند ودر نتيجة عابدان عارف در بهشت أسماء وصفات وذات توطّن يافته وسركشان وپيروان نفس خودكام در دركات جهنّم وجحيم وعذاب بعد از حقتعالى گرفتار ميمانند ، وبقول شاعرى عارف :\r\n از پرستش ، آن يكى بر صدر جاه * وآندگر ، از سركشى ، در قعر چاه \r\n بندگى آمد ، محكّ اعتبار * زين محك ، پيداست هركس را ، عيار \r\nبا توجّه بدو نوع عبادت ذاتي مطلق وصفاتى مقيّد ؛ بايد دانستكه عبوديّت نيز داراى دو نوع عامّ وخاصّ بوده ، عامّ آن عبوديّتى است كه طوعا وكرها وخواه‌وناخواه آسمانها وزمين وجميع اهالى آنها در عبوديّت مزبور داخل ميباشند ، وكريمهء :  ائْتِيا طَوْعاً أَوْ كَرْهاً  مؤيّد معنى آنست وآيهء :  « مَنْ فِي السَّماواتِ وَالْأَرْضِ إِلَّا آتِي الرَّحْمنِ عَبْداً »  نيز دليل بر آن ميباشد ، والبتّه در عبوديّت عامّ ، عصيان وسيّئه وطغيان متصوّر نبوده وهر موجود ومخلوقى بذات خود در كار عبادت اطلاقى است . دوّم عبوديّت خاصّ ميباشد كه اراده واختيار عابد در ايجاد آن دخالت داشته ونافرمانى عبد وعدم أطاعت أو امكان‌پذير است وكريمهء  « إِنَّ عِبادِي لَيْسَ لَكَ عَلَيْهِمْ سُلْطانٌ إِلَّا مَنِ اتَّبَعَكَ »  مفيد معنى ياد شده بوده وأنبياء ورسل وأوصياء وأولياء مقرّبين آنچنان در اين عبوديّت مستغرقند ، كه از خود نيز بىخبرند وصفوت آدميان وزبدهء عالميان حضرت رسول أكرم خود را متّصف بهمين نوع از عبوديّت معرّفى كرده و « أفلا أكون عبدا شكورا » زبان حال اوست وبهمين مناسبت خداوند تعالى در معراج آنحضرت ؛ ويرا عبد خود دانسته\r\nو \r\n","description":"","footnote":"","page_name":" 862 ","page_number":282},
  {"content":"\r\n\r\nفرمايد :   سُبْحانَ الَّذِي أَسْرى بِعَبْدِهِ   الخ ولذا در مراتب عبوديّت حقّه بمقام   « دَنا فَتَدَلَّى فَكانَ قابَ قَوْسَيْنِ أَوْ أَدْنى »   يا مرتبهء برد اليقين رسيده وحبيب ومحبوب حضرت حقتعالى گرديد ، وجميع أوصياء وائمّهء هدى - عليهم السّلام - نيز داراى همين مرتبهء نورانيّت بودند .\r\n\r\nلمعهء پانزدهم :\r\nچون برخى از معاني عبادت وعبوديّت گفته ودانسته آمد ؛ بايد دانست كه هيچيك از ايندو را از وجود ديگرى گزيرى نبوده ؛ يعنى انسان با عبادت دائمي خود ، نفس امّاره را با لگام نيّت پاك وعمل مخلصانه دربند حفظ وتسلّط خود كشيده وآنرا از سركشى وطغيان باز ميدارد وحقّ عبادت نيز اقتضاء چنين نتيجه‌اى را ميكند ؛ وامّا عبوديّت عبارت از بنده ودربند حقّ بودن است ؛ بطوريكه هيچگاه سر از فرمان وطاعت أو برنتابد وكمند بندگى را از گردن خود برندارد وحتّى لحظه‌اى از سلوك در اين راه كه ظاهر آن شريعت حقّه ومسيرش طريقت مبرهنه وغايت ومقصد آن حقيقت واضحه ميباشد ، بتغافل وتن‌آسايى نگرايد ، والبتّه طىّ اين طريق براي مبتديان ، چندان ساده نبوده ودر هر گامى خطرها ولغزشهايى بسيار وجود دارد ، كه بدون رهنماى پرآزمون وراه رفته ، نميتوان بمقصد ونهايت رسيد ؛ وچنين رهنمونى هم كسى بجز أنبياء ورسل وأئمّهء معصومين - سلام اللّه وصلاته عليهم أجمعين - وأولياء وعرفاء شامخ وحكماء راسخ نخواهند بود ؛ زيرا شيطان ويا قواى واهمهء آدميان دائم وهميشه در حال اضلال واغواء آنان بوده وبجز حضرت رسول أكرم ( ص ) كه فرمود : « شيطانى أسلم على يدي » وأئمّه هدى تا حضرت مهدى موعود « س » كه با آن حضرت از نوري واحدند ؛ نبايد به هدايت هر مدّعى وروحاني نمايى اهتداء يافته واقتداء كرد ، زيرا تفرّق آراء وعدم وحدت احكام واختلاف در أصول ومباني واضطراب در كاربرد قواعد وضوابط عقلي ونقلي آنها ، موجب پراكندگى وتشعّب ، وجدائى وبالمآل گسستگى رشتهء وحدت مسلمانان جهان گرديده وحبّ دنيا ومقام ومنصب ومال نيز در اين غوغائيان دور از حقيقت ، سبب تفرقهء أهل ايمان به بيش از هفتاد فرقه در اسلام گرديده كه تنها يك فرقهء آن طبق حديث نبوي ناجى ومنجى ميباشد ؛ وبويژه كه همين هفتاد فرقه هم از عدم صلاحيّت علمي وعملي وايمانى اين گروه حاصل آمده ودر هر طريقي بجز طريقت حقّه وشريعت قويمه وحقيقت مستقيمه رهسپارند ؛ خذلهم اللّه في الدّارين ، بحقّ محمّد وآله وأصحابه .\r\n\r\n","description":"","footnote":"","page_name":" 863 ","page_number":283},
  {"content":"\r\n\r\nكوتاه سخن اينكه : عبوديّت يعنى خضوع وتذلّل نفس وعبادت عين اجلال روح وطهارت باطن بوده وتعبّد حقيقي بدين خوار كردن نفس وپاكيزگى است ؛ چه آنگاه كه عظمت حقيقي از آن حضرت حقّ باشد ومبدء وجود ومصدر نخست موجودات وبخشندهء هر كمال وجلالي اوست ؛ عبادت جز براي أو شايستهء انسان نيست ؛ واز همين معنى ميتوان دانست كه سجود ، اگرچه بخاطر تكريم وتعظيم ، جز بدرگاه تعالى أو حرام بوده وحتّى محبّت بسيار وعشق سرشار كسى به هرچيز يا شخص ديگر - اگرچه حضرت رسول أكرم وائمّهء مهدييّن ( ع ) - مجوّز سجود آنان نخواهد شد ؛ وحال اينكه اين بزرگواران مثل اعلاى الهى ومظهر تابناك أسماء وصفات وذات حقّند ؛ ودر اين معنى هم كمترين ترديدى روا نيست ، وبقول شاعر :\r\n نقش الهى است ، بلوح جبين * بر در مخلوق ، منه بر زمين \r\n ايكه گذارى بجنازة نماز * سجده مياور ، كه ندارد جواز \r\n شرم ندارى كه چو افسردگان * سجده كنى ، بر در اين مردگان \r\n حرمت پيشانى خود پاس دار * سجده مكن ، جز به در كردگار \r\n گاه عبادت ، همه معبود اوست * در ، گه سجده ، همه مسجود اوست \r\nپس عبادت ، خصيصهء بندگى وعبوديت ويژهء بنده بودنست ؛ زيرا تا امتثال امر وطاعتي نباشد ، بندگى محقّق نيست ، ودر مقابل ارتكاب بعبادت ؛ اجتناب از معصيت نيز لازمهء عبوديّت بوده وبهمين سبب عابد حقيقي بحكم خدا وقضاء الهى تسليم بوده وهرگز در مضايق ومشكلات وسوانح ومعضلات زبان بشكوه ونارضايى نميگشايد واز تحمّل حوادث وگرفتاريها اظهار خستگى وملال وفرسودگى وكلال نمىنمايد ؛ وعلى الأصول براي دنيا قدرى ووجهه‌اى قائل نيست ؛ تا از نيك آن مغرور واز بدش رنجور گردد ؛ بنابراين ، عارف كامل ، نه از چيزى جز حقّ مىهراسد ونه بدنيا دل مىبندد ونه بمال وثروت ، از راه خدا جدا ميشود ، ونه در عهد عبوديّت حقّهء خود سست شده وبكسالت ميگرايد ؛ ونه بجاه ورفعت دنيوي دل خوش كرده وبدان مىنازد ، ونه با گناهكاران آميخته واز طهارت پيشگان مىگريزد ونيز جز بخيرات ومبرّات در نمىآميزد .\r\n\r\nلمعهء شانزدهم :\r\nدر توضيح بيشتر وتفسير وتأويل كاملتر  « إِيَّاكَ نَعْبُدُ »  بايد اضافه كرد كه براي شجرهء حضرت الهى فروعى است وهر فرع ويا شاخهء كوچك وبزرگ آنرا نيز\r\n\r\n","description":"","footnote":"","page_name":" 864 ","page_number":284},
  {"content":"\r\n\r\nسرّى از اسرار خداوندى ميباشد كه بسرايت ذاتي از حضرت حقّ ، قسطى بمقدار تحمّل آن فرع ويا فرع الفرع از أصل درخت مزبور را دارا بوده ؛ واين فروع همان أسماء الهى است وسرّ يا اسرار مورد سرايت ذاتي نيز عبارت از سريان تجلّى ذاتي در مراتب أسماء اللّه برحسب اقتضاى مرتبهء هر اسمى بوده ، وتوجّه بدين نكتهء لطيف هم لازم مىنمايد كه هر اسمى از وجهي عين مسمّى است واز وجه ديگر غير از آن ، وچون هر اسمى از أسماء اللّه سبب ظهور صنفى از مظاهر موجود در عالم ميباشد ؛ آن اسم قبلهء مظهر متعلّق بخود بوده ، ولذا أرواح از بعضي أسماء وصور بسيطه از بعض ديگر ، وطباع ومركّبات هم از برخى ظاهر ميگردند ؛ وبطور كلّى هر واحدى از مولّدات نيز از اسمى مخصوص عين آن در مرتبه‌اى خاصّ توليد ميشود كه اسم ياد شده در همان مرتبهء ويژه ظاهر آمده وبلكه بايد دانستكه حالت هر مظهر واستعداد ذاتي آن غيرمجعول ميباشد ، كه بالأخره اسم ظاهر ، قبلهء مظهر خود ومورد توجّهش در عبادت است ؛ وآن مظهر اعمّ از روح يا نفس وصور بسيطه ومركّبه يا انسان كامل وناقص بوده وحضرت حقتعالى را از همان حيثيّت اسم ظاهر در خود مىشناسد ودر ضمن هيچ‌چيز هم بدان مستند نخواهد بود ، مگر از حضرت اسم ظاهر در آن ، وبهمين دليل بهره وحظّ ونصيب مظهر از مطلق صورت حضرت حقتعالى ، بمقدار نسبت اسم ظاهر از أمر جامع مراتب حضرات أسماء وصفات ؛ يعنى ظاهر مطلق وخداوند بر حقّ است . امّا چون خداوند متعال صورت انسان را بگاه خلقت بدو دست خود ، يعنى غيب وشهادت سرشت وبا توجّه كلّى بدين مخلوق كامل وغايى ، ملائك را أمر بسجود أو كرده وبه إبليس نافرمان فرمود :  « ما مَنَعَكَ أَنْ تَسْجُدَ لِما خَلَقْتُ بِيَدَيَّ ؟ »  بنابراين ، از غيب اين خلق كامل ، أرواح قدسي واز جنبهء شهادت وى ، طبايع وصور وأجسام پديدار آمده وآدمي را جامع كلّ أسماء خويش قرار داد وبصبغهء احكام حضرات الهيّه منصبغ فرموده وهرچه در عوالم غيب وشهود وبود ونمود ، از فرشتگان ومرسلات تا طبايع وهيوليّات را در حقيقت أو نهاده وجميع مخلوقات را مسخّر امر وطفيل وجود أو كرد ، چنانكه اخبار وارده وقدسيّات الهى وزبان شرايع ؛ حاكى از اين عظمت واقتدار وبركت آثار است . پس بر انسان حقيقي شايسته است كه با توجّه به اعتدال از جوانب افراط وتفريط وجذبه‌هاى أطراف وأعمال ونيّات موجب انحراف ، بحضرت هويّت مطلقه‌اى گرايش يابد كه عين أحديّت جمع ووجود وجامع مراتب بود ونمود ومنعوت به أوصاف ظهور وبطون ومبدء هر غيب\r\nو \r\n","description":"","footnote":"","page_name":" 865 ","page_number":285},
  {"content":"\r\n\r\nشهود واوّليت وآخريت وجمع وتفصيل ووحدت وكثرت در عين يكديگر است ؛ ولذا اگر انساني مظهر چند اسم از أسماء اللّه مانند : عليم ومريد وحكيم وبصير ومتكلّم وغنىّ وشكور وصبور ولطيف ورافع وغيره واقع گردد ، واز حيث باطن وغيب وجودي خود مظهر عدل واعتدال نيز باشد ؛ بديهي است كه قبلهء أو همين توسّط وعدالت حاكمهء بر اوست ؛ ليكن غلبهء برخى از أسماء بر بعض ديگر وانقضاء دورهء حكومت وظاهريّت آنها در مظهرى معيّن ، سبب ميگردد كه اسمى از ميان جميع أسماء ، بظاهريّت خود در مظهرى ، قبلهء منحصر در عبادت آدمي باشد ؛ وچنانكه اگر مظهر اسم المضلّ گردد ، از قوّت جذب آن ، مقهور شده وبقبلهء ضلالت روى مىآورد وبرعكس اگر بمظهريّت اسم الهادي نائل آيد ؛ بقبلهء هدايت متوجّه ميشود واين اسم ، غايت ابتغاء ومنتهاى مآل ووجههء آمال وى ميگردد ؛ وبدين مناسبت قبلهء باطني هر شخصي غير از ديگرى بوده وعبادت أو بجانب همان قبله ميباشد ؛ وچون أسماء اللّه در مراتب خود مرتبط بيكديگر بوده واحكام آنان بتوافق وتباين ، موجب نقض وابرام هريك ميشود ؛ بنابراين ، أحوال مظاهر خلقي نيز كه در تحت حكم مراتب مزبور است ، محلّ آثاري متفاوت ومختلف ميباشد ؛ زيرا اجتماع احكام أسمائي در مراتب وجودي بأشكال وگونه‌هايى ناهمسان بوده وكيفيّاتى معنوي ومتقابل ومتباين در آنها حاصل است كه ناشى از طبايع ومزاجها وقواى مختلف ميباشند ؛ وهريك از آنها در حدّ خود حاكى از تغاير أسماء واحكام خاصّ آنان است ، وچون مظاهر كه عبارت از صورت زيرين أسماء ظاهره درشمارند ، در تحت غلبهء برخى از قوى ومزاجها واقعند ؛ در نتيجة اين غلبه در اسم ظاهر همان مظهر غالب هم نسبت به أسماء ديگر محقّق بوده ؛ بطوريكه در عرف ميگويند ، فلان شخص داراى مزاج صفراوى وديگرى سودائى ويا دموى است ؛ ودر أسماء هم برخى مظهر اسم عزيز بوده وعبد العزيز است ، چنانكه بعضي نيز عبد الرّفيع وعبد الباطن وعبد الجامع بوده ودر خصوص أنبياء عظام وارد است كه آدم در آسمان اوّل وعيسى در دوّم وحضرت إبراهيم - على نبيّنا وآله ، وعليهم السّلام - در آسمان هفتم ميباشد واين معنى حاكى از مظهريّت آن بزرگواران از أسماء متفاوت الهى است كه در هريك بمقتضاى خود ظاهرند .\r\nسپس بايد دانستكه در ميان مزاجهاى معنوي وروحاني ، وصورتهاى طبيعي ، اجتماعي ديگر وجود دارد كه موجب ظهور احكام مختلفه بوده وبطور كلّى در سه قسم\r\n\r\n","description":"","footnote":"","page_name":" 866 ","page_number":286},
  {"content":"\r\n\r\nمنحصر ميگردند : يك قسم مختصّ كسى است كه احكام روحاني در وجود أو بر طبيعي غلبه دارد ؛ بطوريكه قواى طبيعي در أو تابع قواى روحاني بوده وگاهى مستهلك در آنند ؛ وقسم دوّم بجمهور خلق اختصاص داشته وعكس قسم اوّلند ؛ يعنى قواى روحاني در آنها مغلوب قواى طبيعي ميباشند ؛ وقسم آخر ، مختصّ بكاملان است كه طبق كريمهء :\r\n « أَعْطى كُلَّ شَيْءٍ خَلْقَهُ ، ثُمَّ هَدى »  خداوند نخست بخلق افراد انساني پرداخته وسپس بهدايت تكويني وتشريعي آنها مبادرت كرد ، ومراد از كاملان كساني هستند كه ارادهء الهى آنانرا بمظهريّت تمام جميع أسماء ولوازم آنها مشرّف داشته والبتّه اين جماعت كسى جز حضرت رسول خاتم ( ص ) وأوصياء محمّديّين نخواهند بود ولذا علماء امّت وتابعان شريعت حقّه نيز كه از فاضل طينت ائمّهء معصومين سرشته شده‌اند ، از خصائص قرب عند اللّه وكمال وجودي آنان برخوردارند ؛ وبالآخرة بايد متوجّه بود كه حكم آمر واسم غالب بر جميع مراتب وطبايع ، جارى است وبرخى از آدميان بسلطنت بر قواى طبيعي دست يافته وجامع بين تنزيه وتشبيه گرديده ودر عين منزّه بودن مشبّه ودر عين تشبيه ، منزّه ميباشند ؛ وكسيكه بمراتب وجود وحقائق أسماء اللّه عارف گرديد ، آنگاه به أسرار عقائد وشرايع وأديان وآراء ونظريّات واحكام الهى واقف شده وخواهد دانست كه عبادت هر انساني مقيّد به أوصاف ظاهري وباطني ومظهريّت أو از أسماء الهى بوده وهر اسمى كه در مقام ظهور بر وجود أو غالب شود ، قبلهء آن شخص نيز همان اسم است وعبادت وعبوديّت وى بر مقتضاى آثار واحكام اسم غالب بر أو ميباشد ، وبقول عارف بزرگ ، مير مختوم :\r\n آنكس كه جز أو نيست بعالم موجود * قيّوم وجود است وهم أو أصل وجود \r\n در هر اسمى ، اگرچه خود را ، بنمود * از اسم ، كجا شود ، مسمّى معدود \r\nبهروجه ، هركس ودر تحت هر اسمى از أسماء غالبهء حقّ بر وجود ، بپرستش خداوند متعال پرداخته وبستايش وثناء وتسبيح ودعاء ذات بيزوال حقّ اشتغال يابد ، اگرچه مصداق حقّ را گم كرده وبعبادت أوهام وأصنام پردازد ، فىالحقيقه چيزى يا كسى جز وجهي از وجوه اللّه - تعالى شأنه - را نپرستيده وبقول رضى الدّين آرتيمانى :\r\n يارى كه تمام ، پاى بستم أو را * بىمنّت جام وباده ، مستم أو را \r\n گفتا ، مپرستيد بغير از من كس * غير از تو كسى كو ؟ ، كه پرستم أو را \r\n\r\nلمعهء هفدهم :\r\nانسان از تركيب روح با جسد آفريده شده وجسد بمنزلهء مركب\r\nو \r\n","description":"","footnote":"","page_name":" 867 ","page_number":287},
  {"content":"\r\n\r\nروح راكب وسوار بر آنست ؛ واين هردو در مسير آخرت در حركت بوده وغايت سفر آنان لقاء اللّه است وبر همين فطرت نيز سرشته شده ؛ ليكن مقصود جسد اكتساب منافع واندوختن خيرات وخلاص يافتن از شرور وآفات ، بوسيلهء خدمت وعبادت است ؛ در حاليكه مقصود از روح همان لقاء اللّه ميباشد . پس برترين هدف وبهترين حال براي جسد اينستكه با اعمال وخدمات خود ، موجبات تقرّب روح بخداوند تعالى را ايجاد كرده وخود نيز از اين طريق بكمال رسد واين نخستين درجات سعادت انساني ومراد از  « إِيَّاكَ نَعْبُدُ »  است ؛ وبرترين أحوال روح نيز در اينستكه مرتبط بحق ومتعلّق بدو بوده واز غير حقّ منقطع واز دنيا وما فيها متجرّد زيسته وچون روح در تحصيل اين مرتبه مواظبت كند وبر تجريد ذات خود از علائق مادّى ونجات از گرفتارى دنيوي بكوشد ؛ در اينصورت بابى از أنوار قدس ولوامع غيبى بر روى أو باز گرديده وذات أو بنور عبادت ومعرفت منوّر ميشود وخواهد دانست كه مبدء شوق أو بعالم ملكوت وجبروت ، ومحرّك ذاتش در طلب تقرّب بخدا ؛ تنها مقلّب القلوب ومحرّك النّفوس بوده ، أو از خود وبخود در انجام اعمال عبادي وتحصيل كمالات علمي وعملي موفّق ومستقلّ نبوده وجميع اين مزايا ودرجات ومراتب را از حقيقت  « إِيَّاكَ نَعْبُدُ »  اكتساب كرده است ؛ وسپس با استعانت از حضرت حقتعالى ، وعنايت وحفظ وكمك أو بمقاماتى از قرب ولقاء اللّه نائل آمده است ؛ والبتّه در اين معنى بايد بحجّتى از توحيد افعالى هم رسيد ؛ زيرا يكى از عرفاء موحّد گفته است : اگر عبد از ناحيّهء خود دعوى استطاعت واستقلال در افعال نميكرد ؛ خداوند هرگز تكليفي بر أو نازل نمىنمود وشريعتي هم براي وى قرار نميداد ؛ ولذا بهرهء مؤمن از دعوى مزبور همين مفهوم  إِيَّاكَ نَعْبُدُ وَإِيَّاكَ نَسْتَعِينُ  است ونيز حظّ عارفان أهل كشف وشهود ، تبرّى از دعوى صدور افعال ظاهري ومنسوب بخود بوده وبا استناد جميع ايجادات خود بمبدء وجود ؛ زبان حال آنان ذكر : « لا حول ولا قوّة الّا باللّه » ميباشد ؛ واين ذكر بر وجه صداقت از كسى صادر نميگردد ، مگر از كاملان در معرفة اللّه ؛ كه بتوحيد افعالى رسيده واز هرگونه دعوى استقلالي فارغند ؛ پس انسان كامل بحصر  « إِيَّاكَ نَعْبُدُ »  بعبادت وعبوديّت حضرت حقّ ميپردازد وبا حصر ذات أو در توحيد افعالى به گفتن  « إِيَّاكَ نَسْتَعِينُ »  مبادرت ميكند وبخوبى ميداند كه در كلّ عوالم وجودي وايجادى ، چيزى بجز اراده وعلم وقدرت حضرت حقّ مؤثّر نبوده وبفحواى « لا مؤثّر في الوجود الّا اللّه » از مراتب علم اليقين وعين اليقين در گذشته ودر تحقّق اين\r\n\r\n","description":"","footnote":"","page_name":" 868 ","page_number":288},
  {"content":"\r\n\r\nمعنى ، بحقّ اليقين رسيده است .\r\n\r\nلمعهء هجدهم :\r\nملكهء عدالت نفساني عبارت از توسّط نفس آدمي در مورد شهوت ، ما بين فجور است وخمود ، ودر غضب بين ترس وتهوّر ، ودر امر ادراك در ميان جربزه وبلاهت بوده ، وچون نفس خالى از اين شش صفت نيست ، وجود هريك بدون ملكهء عدالت در ميان دو طرف افراط وتفريط ؛ مقام انساني را در حدّ حيوان تنزّل داده وبدركات بعد از خدا وجهنّم سقوط ميدهد ؛ در حاليكه اگر با رعايت ملكه مزبور كه صفت راسخ در تعديل قوى است ؛ بهيأتى نفساني مستعدّ كمال آراسته گردد ؛ داراى قوّتى نوري در طاعت حقّ گرديده ودر قبول معارف الهى واسرار ربوبي كوشا ميشود وعقل منفعل أو عالم بحقّ ومطيع خداوند تعالى شده ورشتهء التفات أو از ما سوى گسسته وهرگز بغير حقّ اشتغال نمىيابد واز هيچ‌چيز جز ذات باريتعالى ابتهاج والتذاذ نجسته وهيأت معرفت وعبوديّت در أو بكمال آراستگى ميرسد ، ودر مسير وصال ولقاء اللّه از خود غيبت كرده وبلكه از همين غيبت نيز غائب شده وذات وى بفناء كلّى يا فناء از فناء نائل آمده وباقي ببقاء اللّه وحتّى به ابقاء اللّه ميشود ، واين مرتبه همان مقام اعلاى توحيد افعالى وصفاتى وذاتي است كه بمحو در حق انجاميده وبحقيقت حقّه  « إِيَّاكَ نَعْبُدُ »  واصل ميگردد ، وچون در اين محو باقي مانده وبمرتبهء صحو المعلوم مراجعه نكند ؛ مستغرق در حقّ ومحجوب بحقّ از خلق گرديده وبرعكس مرتبهء نخست كه از حق محجوب بخلق بود ؛ اين فناء كلّى بمحو الموهوم وصحو المعلوم انجاميده ودر سبحات نور جلال الهى ، بعين كثرت در وحدت ووحدت در كثرت ميرسد ودر مقام جمعى نيز داراى تفصيل بوده ودر عين تفصيل نيز بحقيقت جمعى پيوسته است ، ودر اين مرتبهء شامخ ، بشرح صدر ووسع حقّ مفتخر گرديده وذات باريتعالى را بحقايق تنزيهي وتشبيهى عبادت ميكند وبأسرار عبوديّت واقف ميشود واين مرتبه ، همان فوز عظيم ومظهريّت كامل از صفت منّان بودن باريتعالى ميباشد كه از حقيقت  « إِيَّاكَ نَعْبُدُ »  بعبوديّت حقّه وولايت وقرب إلى اللّه رسيده وچنين واصلى مشار إليه بقول : « لا يزال يتقرّب العبد الىّ بالنّوافل ، حتّى أحببته » وچون بحقيقت استعانت از اللّه نائل آيد ؛ اين مقام اشارتى است بمرتبهء صحو بعد المحو كه همان مرتبهء نبوّت عامّه بوده ومشار اليه ومشمول حديث قدسي است كه فرمايد : « فإذا أحببته كنت سمعه وبصره ويده ورجله ، فبى يسمع وبي يبصر وبي يبطش الخ » .\r\n\r\n","description":"","footnote":"","page_name":" 869 ","page_number":289},
  {"content":"\r\n\r\nبارى ، عبادت گونه‌اى از شكر است وغايت آن خضوع وتذلّل آنهم در حدّ أعلى ميباشد ، ولذا بايد بزرگداشت حضرت حقتعالى ببرترين مراتب تعظيم وتكريم ودر غايت تبجيل تحقّق يابد ؛ بطوريكه هيچ مخلوقى استحقاق برخى از آنرا هم نداشته باشد ؛ زيرا خالق انسان وكلّ موجودات امرى وخلقي ، أو بوده وبايد بچنين تعظيم وعبادتي منحصر ومختصّ شناخته گردد ؛ در صورتيكه طاعت در مورد غير از خدا نيز تحقّق داشته ، وأطاعت از پدر وسلطان وغيره نيز مستحسن است ؛ پس كسيكه عبادت را عين أطاعت داند ؛ خطا كرده وراهى بغلط پيموده است ؛ زيرا عبادت عبارت از غايت تذلّل وخضوع بوده وأطاعت چنين نيست ؛ وبهمين دليل عبد ، مطيع مولاي خود ميباشد ، در صورتيكه عابد أو نيست ؛ واگر مولايش از أو بخواهد كه بعبادت وى پردازد ، عدم تمكين ونافرمانى بر عبد واجب بوده ونبايد بدين عمل تن دردهد ؛ چنانكه در مورد كفّار ومشركان مىبينم كه بعبادت أصنام خود مىپردازند ؛ در حاليكه مطيع آنها نميباشند ؛ همين امر در پيرامون بردگان وعباد هم بنحوى ديگر است ؛ يعنى آنها مطيع مولاي خودند ؛ ليكن عابد أو نيستند ؛ وبندگان وعابدان بتها عكس يكديگر بوده ودر عبادت وأطاعت متقابل همند ؛ ولى حقّ اينستكه نوع أطاعت انسان از پدر وسلطان ويا هركس ديگر ، با أطاعت از خدا ، بلحاظ كمّ وكيف وملاحظات ديگر متفاوت است ؛ ونبايد ايندوگونه أطاعت را از هيچ لحاظى بأهم مقايسه كرد ؛ زيرا خالق كجا ومخلوق ؟ تا أطاعت از آنها را همسان پنداريم ؛ ودر پيرامون اين قياس نامعقول بايد گفت : « ما للتّراب وربّ الأرباب ؟ ! » ومفهوم اين ضرب‌المثل ، در فارسي نيز با مصراع : « چه نسبت خاك را با عالم پاك ؟ ! » متداول در أفواه است .\r\n\r\n","description":"","footnote":"","page_name":" 870 ","page_number":290},
  {"content":"\r\n\r\n\r\nبخش دوّم تفسير إِيَّاكَ نَسْتَعِينُ\r\nحكم ايّاك همان است كه در تفسير  إِيَّاكَ نَعْبُدُ  گفته آمد ، ودر اين مبحث بايد دانستكه تفسير ايندو بروى هم عبارت از اجلال وتعظيم معبود بر وجهي است كه بدون عبادت واستعانت در جميع أمور وافعال ونيّات خالصه از حضرت حقتعالى هيچ عمل وطاعت ودرخواستى از أو مقدور نبوده وكمترين توفيقي در كلّ حالات براي هيچ بنده‌اى ممكن الوقوع نيست ؛ وباورهاى معتزلي مذهبان در اختيار كامل بنده در صدور افعال پوچ وبدون مبنا وعقيدهء اشاعره در جبر مطلق بودن أمور واعمال سست وناروا بوده وچنانكه در مبحث قدرت حضرت حقّ مورد تحقيق دقيق قرار گرفت ، ايجاد فرع بر وجود است وچون براي اعمال وكردار نيك وبد ثواب وعقابي متصوّر ميباشد ، خالق هر فعلى خداوند متعال بوده ومباشرت در وقوع آن با عبد است ، وبقول حكيم على التحقيق حاجّ ملّا هادي سبزوارى : « والفعل فعل اللّه وهو فعلنا » بنابراين ؛ در كريمهء مباركهء مورد تفسير ، ايّاك بر هردو معنى عبادت واستعانت عبد ، مقدّم آمد ، تا خدا را منحصر در ايندو بدانيم ، واز هيچ آفريده وممكنى چيزى نخواهيم ، ولذا جبرئيل در مقام تذكّر به نبىّ أكرم ( ص ) گفت : « يا محمّد :  إِيَّاكَ نَعْبُدُ وَإِيَّاكَ نَسْتَعِينُ  ، أي إيّاك نوحّد وإيّاك نرجو وإيّاك نخاف ، لا غيرك يا ربّنا ، و  إِيَّاكَ نَسْتَعِينُ  على أمورنا كلّها وعلى طاعتك » ودر حديث آمده است كه حضرت رسول أكرم ( ص ) به ابن عبّاس فرمود : « إذا سألت فاسئل اللّه وإذا إستعنت فاستعن باللّه » ولذا نخست بايد حقّ حضرت حقّ را فراپيش داشت ، تا هر استعانت وحاجتي در جاى خود قرار گيرد وبمنصهء أجابت بنشيند ؛ والبتّه متكلّمان\r\n\r\n","description":"","footnote":"","page_name":" 871 ","page_number":291},
  {"content":"\r\n\r\nأهل تحقيق وتتبّع وحكماء راسخ را عقيدة بر اينستكه جز بعصمت وحفظ الهى ، گزير وگريزى از معاصي نبوده وهيچ قوّت واراده‌اى بر طاعت حقّ ، جز بتوفيق أو متصوّر نيست ؛ ودر اثبات اين معنى بدلائلى عقلي ونقلي مبادرت نموده‌اند كه اينك در تحت چند لامعه مورد تدقيق وتطوّر قرار خواهد گرفت :\r\n\r\nلامعهء اوّل :\r\nقادر بر ايجاد فعل ، بر ترك آن نيز قدرت دارد ، وانتخاب يكى از ايندو جز برجحان يكى بر ديگرى بحصول نپيوندد ، وترجيح فعل بر ترك ويا برعكس ، نيازمند بمرجّحى است كه از عبد مفتقر نبوده وبايد آنرا از ذات حقّ شناخت ؛ وگرنه عبد در امتياز يكى از ايندو بر ديگرى وايجاد آن ناتوان است ؛ واز سوى ديگر بايد دانستكه جميع خلايق بالفطرة ، طالب دين حقّ واعتقاد صحيح وصادقانه ميباشند ؛ در حاليكه همگى در قدرت وطلب وخواستن ، متساوي بوده وبفرض اختلاف آنها ، بتفاوت بسيارى از يكديگر ممتاز نيستند ؛ پس اگر يكى بدرك حقّ نائل آمده وديگرى محروم ميماند وسه ديگر بمرتبه‌اى ناچيز از آن ميرسد ، اين فوز عظيم ودريافت قابل تكريم أو جز به أعانت حق واستعانت عبد نبوده وفاقد شيئى معطى آن نخواهد شد ؛ ونيز قابل غور وبررسى است كه انسان چيزى را در مدتي مديد طلب ميكند ، وبا همهء كوشش وغايت سعى خود بدان دسترسى نمىيابد ؛ سپس بگاه ديگر ويا در وقتي كه بهيچوجه بدان مطلوب ومنظور نمىانديشد ، بطور ناگهانى بمقصود پيشين خويش دست يافته وبدان ميرسد ؛ در حاليكه داعيهء وصول آنرا از دست داده وشايد بدواعى معارض ديگرى متوجّه گردد ، وهمين امر جز بخواست خداوند متعال واراده وقدرت أو محقّق نخواهد شد ؛ ولذا ميتوان از اين واقعات به اعانهء حق بعبد واستعانت حقيقي عبد از حقّ پىبرد ودانست كه تحقّق هر فعل وعمل وأمرى ، جز به استعانت از حضرت باريتعالى وكمك وتقدير وارادهء أو ، آنهم در موقع وزمان مقتضى ، امكان‌پذير نيست وبقول شاعر :\r\n چو پيش از وقت ؛ در كارى شتابى * ز جست‌وجو ، بجز حرمان نيابى \r\n نشان ميوه پيدا نيست ، بر شاخ * ميفكن سنگ ، سوى شاخه گستاخ \r\n\r\nلامعهء دوّم :\r\nغرض از آفرينش خلق ، چيزى بجز عبادت حقّ نيست ؛ وعبادت نيز بدون معرفت حقيقي ؛ امرى عبث وبيهوده بوده وبر انسان واجب است كه نخست بشناخت تحقيقى حقّ پردازد ؛ سپس دل وجان وتن را بعبادت أو برگمارد ؛ ودر كسب همين معرفت هم ، عقل ونفس را يكجا بخدا سپارد ؛ تا بمصباح سعادت ابدى راه خود را\r\n\r\n","description":"","footnote":"","page_name":" 872 ","page_number":292},
  {"content":"\r\n\r\nروشن بيند وبمفتاح دولت سرمدي ، گنج خانهء ايمانرا مفتوح نموده ودر هرچه بنگرد ، جز حقيقت مطلق وذات واجب بر حقّ را شهود نكند ، كه در هردو جهان همه اوست ، وأو مغز است وهمه پوست ؛ وبلكه سلب نسبت پوست از عوالم امر وخلق بغايت نيكوست ؛ زيرا كه هستى پر از نغمهء : « لا اله الّا هوست » .\r\nامّا بايد دانستكه متعلّق اشاره از  « إِيَّاكَ نَسْتَعِينُ »  تنها حضرت معبود از حيث معبود بودنش نبوده ، بلكه علاوة بر مورد عبادت بودن ، صلاحيّت اعانه بر عبد را در مقام استعانت عبد از أو را داراست وحتّى همين استعانت عبد نيز فعلى از مصدر حقّانى الهى ميباشد كه خدا پس از عبادت عبد در أو برانگيخته ومعرفت استعانت را بدو ميدهد ، وگرنه بايد عبد را در فعل استعانت مستقلّ پنداشت وعبد هرگز داراى چنين استطاعتي نبوده وبطور تحقيق هر قوّت وقدرتى در انسان ، پس از عبادت حاصل آمده وبدان نيرو به استعانت از خدا مىپردازد ، آن قوّه وقدرت ، از يارى حضرت حقّ است ونه از شخص عبد ؛ ولذا عابد بايد معتقد ومذعن بدين واقعيّت گرديده وبطور يقين بداند كه انحصار عبادت حقّ موجب حصر استعانت وى از اللّه رحمان ورحيمى است كه مالك همهء أمور وهمه‌چيز وربّ العالمين ميباشد ؛ وقوّهء علمي وعملي استعانت هم از خدا بوده ودر محقّق بودن اين امر كمترين شكّ وترديدى بوهم خود راه ندهد ؛ تا از رجوع بغير خدا در أمان مانده وبحقيقت توحيد افعالى وصفاتى وذاتي نائل گردد ؛ ولذا طلب كمك وقيام بدان بدون تعرّض وترديد بغير در مرتبهء زبان عبد بوده وبايد در وفاى بعهد عبوديّت ورسيدن بجوهرهء ربوبيّت وقوّتى كه حقّ در تحقّق ايندو بدو داده ، كوشا باشد ودر اين امر مدّعى استقلال نشود ؛ واين معنى منتهاى مرتبهء عبد است ؛ وامّا از اين امر ميتوان به ادراك واستنباط زبان ربوبيّت نيز پرداخت وفهميد كه امر حقّ بر عبادت عبد بر وجه موردنظر ، براي اينستكه أو ميدانست كه آدمي مفطور بر معرفت وعبادت حقّ والتجاه بدو بوده ؛ ولى شواغل وغفلتها وأمور مربوط به خصائص نشئهء دنيوي وحوادث آن ؛ در برخى از أوقات أو را از تذكّر واستحضار حقّ بازداشته ودر اينصورت بايد در مقام يادآورى عهد أزلي أو برآمده وآدمي را به استقامت در تعهّد وعبادت واستعانت مورد اعطاى خداوند گوش زد ومتوجّه كرد ؛ وگرنه سراسر عمر خود را در غفلت وكاهلي بسر برده واز فرمان خدا جدا ومطيع وبندى ما سوى ميگردد وبا عدم تشخّص در اين امر واجب ، نه بثمرهء عبادت خود ميرسد ونه از استعانت بهره‌اى مىبرد ؛ پس\r\n\r\n","description":"","footnote":"","page_name":" 873 ","page_number":293},
  {"content":"\r\n\r\nخداوند روزانه أو را موظّف بقرائت پنج‌بار نماز كرد تا در هردو ركعت نخست آن‌دو بار بخواندن :  « إِيَّاكَ نَعْبُدُ وَإِيَّاكَ نَسْتَعِينُ »  پردازد ، تا بدينوسيله غبار غفلت را از دل وجان أو بشويد وبقدرت وعلم وقوّهء خود تكيّه نكرده ودر هر امرى اعمّ از مادّى ومعنوي بجز لا حول نگويد ؛ وبدانگونه كه حبيب حضرت حقّ ، ورسول خاتم أو ( ص ) در اين موارد فرمود : « إنّما نحن به وله » زبان دل خود را از هرچه بجز اين گفتار بشويد .\r\nبنابراين ، زبان ربوبيّت ومرتبهء ربّ در شناساندن عبد بدين معنى است كه ويرا از اعتقاد به استقلال در هردو جهت عبادت واستعانت برهاند واين از غايت عدالت حقّ است تا بنده‌اش را بجود وفضل ونعمتهاى بىحساب واحسان خود متنبّه وآگاه فرموده ؛ وويرا براهى رهسپار كند كه بتكميل صورت احسان وفضل وجودش دربارهء عبد بيانجامد وبكمال اعتدال مطلوب برساند ؛ چنانكه در كريمهء مباركه فرمايد :  « إِنَّ اللَّهَ لا يَظْلِمُ مِثْقالَ ذَرَّةٍ ، وَإِنْ تَكُ حَسَنَةً يُضاعِفْها »  واين حسنهء دو چندان ، در آيهء ديگر به اجرى بسيار عظيم در پاداش عبادت وأطاعت عبد از حضرت حقتعالى است كه فرمود :  « وَيُؤْتِ مِنْ لَدُنْهُ أَجْراً عَظِيماً »  پس چنين اجرى از شمول رحمت وجود وفضل واحسان اوست ، وبقول شاعر :\r\n با شوق تو ، هر مورچه ، رازي دارد * با عشق تو ، هر سوخته ، سازى دارد \r\n اى خالق ذو الجلال ، نوميد مكن * آنرا كه ، بدرگهت ، نيازى دارد \r\n\r\nلامعهء سوّم :\r\nفخر رازي در تفسير خود بر كريمهء مورد نظر عقيدة دارد كه قدرت آدمي مؤثّر در فعل نيست ، مگر با داعيهء جازم ؛ واعانهء مورد طلب عبد از حقّ ، عبارت از خلق داعيه در نفس طالب ومستعين بوده وازالهء آن موجب عدم تحقّق فعل ميباشد ودر اين نكته لطائفى است كه به بيان آنها مبادرت ميشود ، ولذا نيّت استعانت بر فعل وعمل آنگاه مستحسن است كه پيش از شروع در فعل وعمل باشد وناظر بدين معنى است كه در آيهء مورد تفسير فرمايد :  « إِيَّاكَ نَعْبُدُ »  وپس از آن  « إِيَّاكَ نَسْتَعِينُ »  وحكمت اين تقدّم وتأخّر از وجوهى قابل تأمّل است : نخست اينكه نمازگزار ميگويد : بعبادت آغاز كردم وپايان آنرا از تو - ربّ العالمين - ميخواهم ؛ پس مرا با موت ومرض وقلب دواعي جازمه از اتمام آن محروم مكن . دوّم اينكه گويى انسان ميگويد : خداوندگارا من بنفس خود بدرگاه تو آمدم ؛ بجز اينكه مرا قلبي است كه از من ميگريزد ؛ پس از تو در احضار وبازگرداندن آن استعانت ميكنم ، وبهمين دليل است كه پيامبر أكرم ( ص ) فرمود : « قلب\r\n\r\n","description":"","footnote":"","page_name":" 874 ","page_number":294},
  {"content":"\r\n\r\nالمؤمن بين إصبعين من أصابع الرّحمن » واين حديث دلالت بر اين معنى دارد كه انسانرا قلبي گريزان است كه احضار آن جز به اعانهء خداوند تعالى ممكن نيست . سوّم اينكه در أعانت از تو بهيچ موجودى از عوالم أمر وخلق اراده نخواهم كرد ؛ بلكه تنها بتو پرداخته ودر اين مذهب بحضرت إبراهيم خليل - على نبيّنا وآله وعليه السّلام - اقتداء ميكنم ، كه چون نمرود دست وپاى أو را بسته وبا منجنيق در آتش افكند ؛ جبرئيل از آن نبىّ معظّم پرسيد : « هل لك من حاجة » پس پاسخداد : « وامّا إليك فلا » واضافه نمود : « حسبي من سوآلى ، علمه بحالي » والبتّه بين شما عباد وخليل الرّحمان تفاوتى بسيار است ؛ زيرا اگر دست وپاى أو بسته بود ، از شما باز است واگر أو را در آتش نمرود انداختند ، شما را در جهنّم خواهم افكند ؛ پس بدانگونه كه حضرت إبراهيم از كسى جز خدا استعانت نكرد ، چگونه ما كه هزاران بار پست‌تر از أو هستيم ، بغير تو اى پروردگار عالميان روى آورده واز عبادت واستعانت از تو غفلت وقصور ويا تقصير ورزيم ؟ ! ؛ وامّا آنچنانكه خدا به آتش امر فرمود :  « يا نارُ كُونِي بَرْداً وَسَلاماً عَلى إِبْراهِيمَ »  البتّه بهر عبدي كه جز خدا را نپرستيده وبغير از أو استعانت نكند ، بهمين نظر عنايت وتوجّه خواهد نمود . وجه چهارم اينكه :  « إِيَّاكَ نَسْتَعِينُ »  يعنى جز از تو كمك ويارى نخواهيم خواست ؛ زيرا هيچ كس را امكان أعانت بمن نخواهد بود ، مگر تو بخواهى وأو را وسيلهء اين كار قرار دهى ؛ پس من با قطع واسطه ، تنها به أعانت تو اكتفاء كرده وجز در تو قبله نخواهم ساخت . وجه پنجم اينكه : قول  إِيَّاكَ نَعْبُدُ  مقتضى حصول رتبه‌اى عظيم در نفس بعبادت حضرت حقتعالى بوده واين امر موجب عجب وخودنگرى است ؛ بدين توضيح كه انسان پس از عبادت ، حقّى براي خويش تصوّر ميكند كه بر خداوند متعال واجب است كه بخواهش أو جامهء تحقّق بپوشد ؛ واين معنى چيزى بجز خودبينى وعجب نخواهد بود ؛ ولذا  إِيَّاكَ نَعْبُدُ  مردّف به  إِيَّاكَ نَسْتَعِينُ  گرديد ، تا بر اين دلالت كند كه رتبهء حاصله بسبب عبادت از قوّهء عبد خارج بوده وجز به أعانت حضرت باريتعالى تحصّل نخواهد يافت ؛ پس ، مقصود از  « إِيَّاكَ نَسْتَعِينُ »  ازالهء عجب ونابود كردن نخوت وتكبّر عبد است .\r\n\r\nلامعهء چهارم :\r\nطبق كريمهء مزبور ، استعانت از حضرت حقّ بر وجه مطلق بوده وچون اطلاق ، افادهء معنى كلّى را دارد ، لذا  إِيَّاكَ نَسْتَعِينُ ،  دلالت بر استعانت عبد از ربّ بطور كلّى ودر جميع أمور ميكند ونه بر وجه جزئي ، يعنى بعضي از حوائج . بنابراين ؛ بايد مقدّم بر استعانه يا عبادت هم بطور كلّى تحقّق يابد ، ونه جزئي ؛ زيرا عبادت مشتمل بر فرائض\r\nو \r\n","description":"","footnote":"","page_name":" 875 ","page_number":295},
  {"content":"\r\n\r\nسنن وواجبات ومستحبّات بوده ، وعابد براي انجام دادن همهء اينها نيازمند به استعانت از پروردگار خود ميباشد ؛ وتقيّد آن بچيزى بدون چيز ديگر ، حاكى از عدم احتياج در آن چيز بحضرت حقّ است ؛ وحال اينكه عبد در همهء أوقات وأمور محتاج بوده ، واطلاق عبادت ، مفيد معنى مطلق بودن استعانت نيز ميباشد ؛ واز ابن عبّاس منقول است كه :\r\n« نستعين على عبادتك » پس حتّى در عبادت وتحقّق عبوديّت نيز حاجت به استعانت از حقّ لازم بوده وعلاوه‌بر آن اعانهء خداوندى در غلبهء بر هواي نفس واغواى إبليس ونگهداشت انسان از حوادث بد وشرور وتسلّط بر أوهام وغيره مورد حاجت است ؛ چنانكه در اداى حقّ النّاس وطلب مصالح وتحصيل علم ومعرفت وواجبات ديگر نيز بايد به استعانت از حضرت حقتعالى پرداخت ؛ وبرخى از علماء ياراى تحمّل بار امانت را در كريمهء :  « وَحَمَلَهَا الْإِنْسانُ »  بر وجه مطلوب به اعانهء خدايى بر عبد شناسند وبالأخره كاربرد حواسّ ظاهري وباطني هم به استعانت از پروردگار عالم بوده ، وقائل به  إِيَّاكَ نَسْتَعِينُ  ، هر امر ومطلوب وهر كرده وگفته ومقصود وهر آرزو وآمالي را بسبب تحقّق استعانت دانسته وهرگز ممكنات فقير ومحتاج بالذّات را مرجع برآوردن حوائج ودرخواستهاى بيشمار خود نميداند .\r\n\r\nلامعهء پنجم :\r\nبرخى گفته‌اند كه عبادت از آنجهت بر استعانت مقدّم آمد ؛ تا بر رؤس آيات ديگر در همين سوره متوافق بوده باشد ، اضافه‌تر اينكه عبادت وسيلهء طلب حاجت عبد از حقّ است وتقديم وسيله بر طلب حاجت ، موجب أجابت خواسته وسرعت بخشيدن در قبول برآوردن حاجت ميباشد . امّا بايد دانست طبق نظريّهء صدر حكماى اسلام وجهان ، ملّا صدرا : اشرف مراتب انسان از حيث همين انسان بودنش ونيز برترين مقامات أو در تحصيل نسبت امكان در مقابل وجوب وافتقار در برابر بىنيازى حضرت حقّ است ؛ واين برترى جز بعبادت وعبوديّت محقّق نگردد ؛ ولذا خداوند در نماز ذكر عبوديّت حضرت رسول أكرم را مقدّم بر رسالتش قرار داده وآنرسول گرامى ( ص ) در صلاة ميفرمود : « أشهد أنّ محمّدا عبده ورسوله » واين تقدّم بملاحظهء اينستكه : عبادت وعبوديّت عبارت است از نسبت عبد بحضرت حقتعالى ورسالت يعنى نسبت رسول خدا بخلق أو ؛ پس نخستين نسبت اشرف وأولى است ؛ اگرچه رسول أفضل از ولىّ است ؛ زيرا رسالت جامع دو منزلت ورتبهء ولايت ونبوّت بوده وبتعبير ديگر هر رسولي ولىّ است ؛ ليكن هر وليّيى رسول نيست ؛ وبالأخره چون عبادت وسيلهء تقرّب بحضرت حقتعالى\r\n\r\n","description":"","footnote":"","page_name":" 876 ","page_number":296},
  {"content":"\r\n\r\nاست ؛ از استعانت اشرف بوده ووسيله نيل بحقّ ميباشد . از طرف ديگر در تقديم عبوديّت بر رسالت در قرائت تشهّد در نماز ، وجهي ديگر نيز متصوّر است وآن عبارت از اينستكه براي هريك از ولايت ونبوّت از حيث حدوث وبقاء حكمي بوده ؛ امر ولايت از حيث حدوث اقدم بر رسالت است وبلحاظ دوام نيز داراى بقاء بيشترى از آن ميباشد ؛ والبتّه تقديم وضعي مناسب‌تر وأرجح بر تقديم زماني است ؛ وامّا ديگر وجه تقدّم عبادت بر استعانت ناظر بر زيور داشتن ذات عبد از حيث نسبت عبادت بخود بوده وانسان بوسيلهء عبادت وپرستش حضرت حقتعالى خويش را درشمار موجودات فاخر آورده وبا قرائت ايّاك نعبد ، اوّلا خود را بسبب عبادت بعبوديّت خداوند تعالى ميرساند ، وثانيا با قول ايّاك نستعين ، حضرت حقتعالى را منحصر به برآوردن حاجات خويش ميداند ؛ ثالثا بدين معنى بلند وشامخ نائل مىآيد كه نه‌تنها جميع حوائج خود را بايد از ذات باريتعالى طلب كند ؛ بلكه حتّى تحقّق حقيقت عبادت در ايّاك نعبد نيز متوقّف بر استعانت از خداوند منّان ميباشد ؛ وبتعبير ديگر عبوديّت عبد بكمال وتماميّت خود نخواهد رسيد ؛ مگر با أعانت حضرت حقّ ومعونت از أو وكسب توفيق در تحقّق عبادت ونيز بايد دانست كه واو بين  إِيَّاكَ نَعْبُدُ وَإِيَّاكَ نَسْتَعِينُ  ، طبق نظريّهء برخى از نحاة ومفسّران عالم ، بمعناى حال آمده ، اگرچه از نظر ظاهر عطف باشد ؛ زيرا دو جملهء قرآني از هر حيث مستقلّ بوده ومعناى هريك بدون لحاظ ديگرى تمام است ولذا واو عاطفه از حيث ربط وعطف ايندو بهم موردى ندارد ؛ يعنى حال حصر تو بعبادت عبد ، عين همان حال حصر تو به استعانت بوده ؛ وبلكه تا أعانت تو شامل حال عابد نگردد ؛ حتّى همين عبادت نيز تحقّق نيافته وتوفيق انجام دادن اعمال وافعال آن نصيب عبد نخواهد شد ؛ پس اگرچه در كريمهء مباركه عبادت مقدّم بر استعانت آمده ، ليكن با تأمّلى عقلي در مىيابيم كه همين عبادت نيز به معونت وأعانت حضرت حقّ بوده وبدون آن عبادتي ممكن الوقوع نيست . بنابراين ، تقدّم نعبد بر نستعين ، از اين حيث ضرورت دارد كه بالأخره بايد يكى از ايندو در مقام بيان آية مقدّم آيد ، وحضرت حقتعالى در مقام انزال وسپس تنزيل آنها ،  إِيَّاكَ نَعْبُدُ  را تقدّم داد ؛ تا أهل فراست وتعقّل از امّت محمّدى ، در مفاهيم ايندو درنگريسته وبژرفاى معاني الهى آنها دست يابند ؛ واگر بعضي از نحويّون واو را عطف دانند ، بلحاظ پيوند حقيقي در مفهوم نعبد ونستعين است ، ونه بملاحظاتى ديگر ؛ تا حكم نستعين را بر نعبد ربط دهيم ؛ زيرا گويى ايندو فعل لازم وملزوم يكديگر\r\n\r\n","description":"","footnote":"","page_name":" 877 ","page_number":297},
  {"content":"\r\n\r\nبوده ؛ نه هيچ استعانتى قبل از عبادت ونه هيچ عبادتي پيش از استعانت از حضرت حقّ صورت‌پذير ميباشد ، واگرچه ايندو جمله ؛ هريك بنفس وذات خود مستقلّند ؛ ليكن در حقيقت داراى وحدتي حقّه بوده ؛ ولى در مقام بيان بايد يكى را بر ديگرى تقدّم داد ، وچه بهتر كه عبادت حقّ مقدّم بر استعانت عبد از أو آيد ؛ وخداوند تعالى نيز در انزال وتنزيل آيهء مزبور ،  إِيَّاكَ نَعْبُدُ  را بر  إِيَّاكَ نَسْتَعِينُ  تقدّم داد ، وگرنه هيچ عبادتي بدون استعانت از حقّ ممكن نيست .\r\n\r\nلامعهء ششم :\r\nعبادت مطلقه وذاتي عبد بيش از عبادت مقيّده وصفاتى اوست ؛ چنانكه عبادت ذاتيش بسيار بيشتر از استعانت عبد ميباشد ؛ در حاليكه استعانت أو بيش از عبادت مقيّده وصفاتى عبد است ؛ مگر در أنبياء ورسل وأوصياء محمّديّين كه بهرحال هردو قسم عبادت آنان بر استعانت آنها بيشى دارد ، مگر اينكه استعانت را بمعناى مطلق وكلّى آن ، موجب عبادت آن بزرگان دانيم ؛ كه در اينوجه أعانت حضرت حقّ سبب وعلّت تامّهء هردو عبادت ذاتي وصفاتى است ؛ وچون طبق كريمهء مباركهء :  « ما خَلَقْتُ الْجِنَّ وَالْإِنْسَ إِلَّا لِيَعْبُدُونِ »  أساس آفرينش مخلوقات بر عبادت حضرت حقّ اوّل نهاده شده ، ونيز عبادت هيچ مخلوقى از جهت استقلال آنها صحيح نيست ؛ ولذا از ذات وصفات خود بوجود وايجاد مخلوقات پرداخت ؛ تا آنان بمظهريّت أسماء وصفات حقّ وموجوديّت اعطايى أو بپرستش خداوند متعال پرداخته وجميع حوائج وموارد طلب خود را از أو بخواهند ؛ وبدين مناسبت ، پس از  إِيَّاكَ نَعْبُدُ ،  بايد بگفتن  إِيَّاكَ نَسْتَعِينُ  مبادرت كرد ، تا عبد متوجّه اين نكتهء لطيف ودقيق گردد كه نه در وجود مستقلّ است ونه در ايجاد ، ولذا نه در عبادت استقلالي دارد ، ونه در استعانت ؛ وچون وجود أو از خداوند تعالى است وايجادش در افعال واعمال هم فرع بر وجود بوده وبالتّبع جز از ذات وصفات حضرت حقتعالى نخواهد بود ؛ در نتيجة مناسبتى تمام در بين عبد وذات وأسماء وصفات حقّ برقرار است كه مورد شهود أهل قرب بوده ، واز همين معنى وحقيقت ، ارتباط در ميان ربّ ومربوب واله ومألوه ؛ بطور جاودانه ومداوم باقي است ؛ واگر اين رابطه در بين خالق ومخلوق فرآهم نبود ؛ على الأصول جنّ وإنسي وجود نداشت تا عبادت واستعانتى تحقّق پذيرد ؛ وبلكه بايد گفت كه عبادت ذاتي موجودات هم صورت وفعليّت نمىيافت ؛ بنابراين ، كثرت وهمى عوالم ومخلوقات ممكنه ، عين وحدت حقيقي بوده وهرچه در وجود خود مستقلّ نباشد ، در ايجادات خود نيز\r\n\r\n","description":"","footnote":"","page_name":" 878 ","page_number":298},
  {"content":"\r\n\r\nاستقلالي نداشته وبايد موجوديّت آن عين ربط بخداوند تعالى وأسماء وصفات أو باشد ، تا در عبادت صفاتى خود نخست اقرار به  إِيَّاكَ نَعْبُدُ  نموده وسپس به حصر أو به استعانت پردازد ؛ وغايت وهدف قرار دادن عبادت براي جنّ وانس در  إِلَّا لِيَعْبُدُونِ  نمودار همين نكتهء لطيف است ، ومراد از آن بازگشت وجود پس از صدور از مبدء كلّ ، بهمان محلّ صدور ميباشد كه كريمهء قرآني :  كَما بَدَأَكُمْ تَعُودُونَ  و  « كَما بَدَأْنا أَوَّلَ خَلْقٍ نُعِيدُهُ »  حاكى از آن بوده ، وبهروجه أسماء ظاهره در صورت مظاهر بايد حقيقت خود را در كمالات خاصّهء خود پديدار كنند ؛ واين ظهور همه‌جانبهء آنها ممتاز از غيب ذات حقّ - بهر برهانه - بوده وعبد عارف وژرف‌نگر ، مظاهر را صورت عيني وخارجي أسماء دانسته وأسماء را عبارت از ملاحظه ذات حقّ باعتبار صفتي از صفات أو ميشناسد وچون خلق وظهور مظاهر ممتازه از أسماء وصفات ، غايتى جز عبادت حقّ ندارند ؛ بهمين دليل لام در فعل ليعبدون بمعناى علّت آمده ودر كمال ظهور است ؛ امّا در كريمهء  إِيَّاكَ نَعْبُدُ وَإِيَّاكَ نَسْتَعِينُ  چنين نبوده واگر حكمت آنرا در ليعبدون ظاهر دانيم ، اين حكمت در آيهء مذكور باطني است ، زيرا ذات حقّ را در هرچيزى بويژه در شرايع وأديان وإخبارات أو حكمي ظاهري وباطني ميباشد ؛ كه كاملان در معرفت وأهل كشف وشهود بشناخت آن نائل آمده وعالمان شريعت وصاحبان علوم رسمي بكمترين سهمى از مقدار كم آن وآن هم در صور تكليفي وفرعيّات تعليلى دست يافته واز باطن وحقايق غيبى احكام مزبور ناآگاه وبىخبرند ؛ واگرچه عارفان حقيقت‌شناس بفروع احكام الهى نيز واقفند ؛ ليكن بيشتر علماء وأهل ظاهر را از حقايق غيبى وباطني خبري نيست .\r\n\r\nلامعهء هفتم :\r\nبرخى از مفسّران ، مانند صاحب كشّاف ، مفهوم تقدّم نعبد بر نستعين را بتقديم وسيله پيش از طلب حاجت دانسته وگفته‌اند براي نيل بهر حاجتي وسيله‌اى متناسب با آن حاجت وطلب لازم است واگرچه در استعانت از خداوند متعال نيازى بتحصيل وسيله نبوده وكبريا وعظمت لا يتناهى أو كه فوق مدّت وعدّت وشدّت ميباشد ، بسيار بيش از اين تصوّرات امكاني وافتقارى است ، ليكن بمصداق : « أبى اللّه أن يجرى الأمور الّا بأسبابها » وكلّيت اين قاعدهء عقلي ؛ ناگزير بايد ايّاك نعبد بعنوان وسيله وسبب ، مقدّم بر نستعين آيد ؛ ولذا وسيله بر طلب حاجت تقدّم داشته وبتعبيرى بهتر بايد بهانه‌اى براي شمول رحمت بمستدعى وطالب آن باشد ؛ وبعض ديگر عقيدة دارند كه\r\n\r\n","description":"","footnote":"","page_name":" 879 ","page_number":299},
  {"content":"\r\n\r\nتقدّم نعبد بدليل استعانتى پيشين است كه نعبد محصول آن بوده ونستعين عبارت از استعانت براي عبادت‌هاى بعدى ميباشد ؛ كه در آينده انجام خواهد يافت ؛ وبنابراين ، هيچ عبادتي بدون توفيق حقّ واستعانت از أو محقّق نخواهد بود ؛ واضافه اينكه قلب عابد كه در بين إصبعين خداوند تعالى جاى دارد ، بدليل امكانيّت ، هميشه بر يك حال ومنوال نبوده وبايد در مقام عبادتي داراى حضوري كامل باشد ، وچون اين ويژگى دائمي نيست ؛ پس بايد حضور قلب را موقوف بر أعانت الهى وعنايات أو دانست ، تا عبادت بمعناى صحيح وكامل آن تحقّق يابد ؛ ودر نتيجة رعايت وظائف ومعرفت وعلم بعبادت ، هميشه وبراي هر عابدى حاصل نيست تا عبد مستغنى از آنها باشد وبالمآل بايد آنها را از حضرت حقّ باستعانت حقيقي طلب كرد ، تا اين استعانت ، مقدّمهء لازم عبادت گردد وكريمهء قرآني :  « يا أَيُّهَا النَّاسُ أَنْتُمُ الْفُقَراءُ إِلَى اللَّهِ ، وَاللَّهُ هُوَ الْغَنِيُّ الْحَمِيدُ »  مؤيّد اين معنى است كه آدميان بالذّات فقيران درگاه الهى ميباشند وهمه‌چيز واز جملهء آنها بايد توفيق عبادت را هم به استكانت واستعانت از حضرت غنىّ على الاطلاق بدست آورند ، چنانكه در آيهء ديگر از سورهء محمّد ( ص ) بهمين معنى اشاره شده وفرمايد :  « وَاللَّهُ الْغَنِيُّ وَأَنْتُمُ الْفُقَراءُ »  پس هر عبادتي متوقّف بر توفيقي الهى واستعانتى متناسب ولازم آن بوده وحتّى همين استعانت نيز جز به القاء پروردگارى تحقّق نخواهد يافت ؛ وجمعى از مفسّران گفته‌اند كه استعانت نيز گونه‌اى از عبادت است ؛ با اين فرق كه نعبد مجمل ونستعين تفصيل آن درشمار بوده ، وعدّه‌اى هم ايندو را قرين يكديگر دانسته وجمع بين غناي الهى وفقر ذاتي انساني ويا عزّت وذلّت عبد وحقّ شناخته‌اند ؛ ولذا مقصود از جمع عبادت واستعانت ، انتظام دادن بين افتخار وافتقار است ، وبدين ملاحظه  إِيَّاكَ نَعْبُدُ  افتقار بوده واز عبد ؛ و  إِيَّاكَ نَسْتَعِينُ  مفيد معنى افتخار واز حقّ ميباشد ، ودر حقيقت نعبد تذلّل ونستعين تعزّز وتجمّل است واز همين معنى ميتوان دريافت كه ذلّت عبد نسبت بحضرت حقّ ، عين حقيقت عزّت بوده وذليل خدا عزيز جهانيان وكلّ موجودات است ؛ وبالأخره برخى نيز عبادت را أدب بندگى دانند واستعانت را بطلب بندهء مؤدّب تعريف كرده وعقيدة دارند كه طلب حاجت بايد مقرون با أدب باشد ؛ ولازمهء أدب نيز خضوع است ؛ پس طالب بىادب از مطلوب خود محروم خواهد بود .\r\n\r\nلامعهء هشتم :\r\nيكى ديگر از أسرار مندرج در كريمهء :  إِيَّاكَ نَعْبُدُ وَ   نَسْتَعِينُ  كه هردو بضمير جمع متكلّم آمده واز أسرار بسيار كلّى وبزرگ درشمار ميباشد ؛ اينستكه عين\r\n\r\n","description":"","footnote":"","page_name":" 880 ","page_number":300},
  {"content":"\r\n\r\nعبادت وأعمال مربوط بدان بطور مطلق در وجود عيني وخارجي حاصل نخواهد گرديد ؛ مگر بين رتبه‌اى كه مشتمل است بر احكام ربوبيّت ومجلاى مشتمل بر احكام مربوب بودن ؛ پس متعلّق ضمير جمع بدانگونه كه وارد است ؛ بزبان حقّ وعبد بوده ، يعنى عابد بعبوديّت حقّهء خود كه مظهر ربوبيّت ميباشد ، ذات أحديّت را پرستش كرده وضمير : « نحن وإنّا ونعبد ونستعين » همان زبان اجمالي هريك از دو مرتبهء ياد شده ميباشد ؛ وامّا سرّ ديگرى كه دربردارندهء تحقيقى اجمالىتر است ؛ بدين بيان قابل تذكّر ميباشد كه : هريك از دو مرتبهء ربّانى وعبدي يا مربوبى مورد اشاره را ، نشئه‌اى معنوي وغيبى است كه داراى أحوال وحقايقى متناسب ومتباين از يكديگر بوده واحكام بين آنها نيز داراى امتزاج وتداخل در هردو مرتبهء ربّ وعبد است كه به ائتلاف واختلاف موصوف ميباشند ؛ وبتعبير ديگر ائتلاف آنها راجع بتناسب واختلافشان به تباين آن أحوال وحقايق برميگردد ؛ وامّا مرتبهء حقّانى آن عبارت از صورتي است الهى كه صورت آدمي مقابل آن بوده وتعيّن آنصورت از غيب ذاتي حقّ ؛ همان مرتبهء انسان كامل ميباشد و « خلقت الإنسان على صورتي » حاكى از اين مرتبه بوده ؛ كه بحضرت أحديّت جمعى ناميده شده وظاهر كنندهء أعيان أشياء واحكام أسماء وصفات وشئوون الهى است كه از جهت أثر ، متقابل يكديگر واز حيث حيطه وحكم متفاوت از هم ميباشند ؛ مانند أسماء قابض وباسط ومانع ومعطى ومميت ومحيى وسخط ورضا وغضب ورأفت وقهر ولطف وأمثال اينها ، كه مقابل بأهم ومتفاوت در حكم وحيطه‌اند .\r\nپس ، براي كلّ اين أسماء در حضرت أحديّت جمعى كه برزخي است در ميان غيب مطلق ذاتي وحضرتي كه بوجهي از غيب ذاتي ممتاز است ، تعيّن وانتظامى به هيأت غيبى وعلمي است كه همانند وهمسان نظم نشئه انساني با قواى طبيعي آن بوده ومحلّ نفوذ اقتدار وهدف تير توجّهات غيبى وآثار آنهاست ودر مقابل آن حقيقت الهى كه صورت آدمي وتعيّن خارجي أو بدان منسوب ومضاف ميباشد ؛ عين ثابت انسان يا صورت علمي أو در ذات حقّ واقع است كه از أزل تا أبد معلوم خداوند تعالى بوده ودر عين صورت علمي يا عين ثابت بودن ، از ذات حقّ ممتاز ميباشد وهمين امتياز موجب وصف علم نسبت بذات است ؛ نه وصف ذات از حيث هىهى ونيز نه وصف علم از آن جهت كه عين ذات محسوب ميشود .\r\n\r\n","description":"","footnote":"","page_name":" 881 ","page_number":301},
  {"content":"\r\n\r\nبارى ، همين صورت ممتاز علمي يا عين ثابت ، موجب علم حضرت حقّ به انسان بوده ، بدانگونه كه صورت ربّ انسان هم عبارت از صورت علم خداوندى بذات وشؤون ذاتي خود ميباشد ؛ وامّا اگرچه عبارات در تعريف حضرت أحديّت جمع مختلف نمايد ؛ همگى آنها از حيث حقيقت امر ومعنى صحيح بوده ؛ اگر حقيقت انسان كامل الهى را ، از حيث صورت ظاهري مظهر أحديّت جمعى ولوازم آن بدانيم ؛ درست بوده وبدون اشكال مىنمايد ؛ واگر حقيقت مزبور را برزخ بين دو حضرت الهى ووجودي عيني وخارجي يا انسان كامل شناسيم ؛ چون انسان كامل مشتمل بر جميع احكام امكاني است ؛ سخنى بخطا نگفته‌ايم وصحيح ميباشد ، واگر حضرت أحديّت جمع را آينهء هردو حضرت ، يعنى صورت حقّ وانسان كامل ؛ امّا بدون تعدّد وبوحدتى حقّه دانسته وحدّ فاصلى در ميان ايندو قائل نشويم ، باز هم درست بوده ودر گفتار خود صادقيم .\r\nسپس بايد دانستكه : انسان كامل در هر عصر از حيث يكى از دو وجه مرتبهء أحديّت جمعى ؛ يعنى غيب ذات حقّ ؛ وعين خارجي وأحوال آن ؛ وبتعبير ديگر دو وجه يلي الحقّى ويلي الخلقي دارد ؛ گاهى از غيب ذات وشؤون يا حقايق أسماء به « نحن وإنّا ولدينا » ترجمه وحكايت ميكند ، وگاه ديگر بزبان جمعيّت خصوصي ومحتواى ذاتي خود - از اجزاء وخصائص وصفات - وقواى روحاني وجسماني طبيعي به « نعبد ونستعين وإهدنا » ترجمه نموده وبعبارت ديگر انسان كامل بهردو مرتبهء كمالى ياد شده احاطه واشراف دارد ؛ ومشتمل بر عوالم غيب وشهادت وروح وجسم وعموم وخصوص وفعليّت وايجاب واجمال وتفصيل ميباشد ؛ واز همين معنى جامع وكامل است كه ما به أسرار ربوبيّت وعبوديّت حقّه وسرّ عبادت وتوجّه وطلب واستعانت ورستگارى وحرمان پىبرده ومتوجّه ميشويم كه هر عابدى از حيث فرع وخلق بودن ، به اصلى الهى توجّه دارد كه بدان از غيب مطلق ذات حقّ تعيّن يافته ودر آينهء تمام‌نماى انسان كامل الهى منعكس است ، واين انعكاس ؛ هم جامع عرصهء امكان ومقتضيات ولوازم آن ميباشد وهم نمايندهء غيب ذات وأسماء وصفات حقّ بوده وبهمين اعتبار فقط خدا را پرستيده وبالذّات متوجّه بدو ميگردد وبتعبيرى قرآني ، جملهء « منه بدأ وإليه يعود » را در آيهء  كَما بَدَأَكُمْ تَعُودُونَ  ميتوان دريافت ؛ وبهروجه ، آينهء وجود انسان كامل وجامع ، صورتي از ربّ وعبد وخالق ومخلوق را مىنمايد كه بقول عارف بزرگ ، سحابى استرآبادي :\r\n\r\n","description":"","footnote":"","page_name":" 882 ","page_number":302},
  {"content":"\r\n\r\n آيينه صفت ، بدست أو نيكويى * زينسوى نموده‌اى ، ولى زانسويى \r\n أو ديده ترا ، كه عين هستى تو ، اوست * زانش تو نديده‌اى ، كه عكس اويى \r\nبنابراين ، بر عبد بايسته وبر انسان شايسته است كه جز بعبادت وتوجّه بخداوند يكتا نپرداخته ودل بهيچ‌چيز غير از حقّ نسپارد ، زيرا مرآت وجود أو از حيث اينكه محاذى ومتعيّن از غيب ذات حقّ ميباشد ؛ قبلهء هر موجودى در گذشته وآينده بوده وآينهء تمام‌نماى عالم درشمار است ؛ ولذا هركسى سهم وبهره‌اى از حقّ دارد كه از اين أحديّت جمع ومشكات پرفروغ الهى اكتساب نموده واين بهره عبارتست از تعيّن حقّ از حيث شأني از شؤون وى وشأن مزبور در هركس بصورت آن بهره نمايان ميباشد ؛ والبتّه كسى هم بفوز عظيم حقّ نائل نميگردد مگر انسان كامل كه بعلّت جمع بين دو وجه مشتمل بر أحكام حضرت مطلق ومقيّد وبسيط ومركّب وواحد وكثير وحادث أزلي ، داراى وجود خلقي وعبدي بوده وبهمين دليل با غيب ذات حقّ مواجه است ونيز امتيازى در ميان متوجّه إليه - مورد توجّه - ومتوجّه فيها يا آن آينه ومشكات - مرتبهء كمالى انسان - وجود نداشته وهر وصلى بدو ظاهر ميگردد وحكم حضرت حقّ در كريمهء :  « وَقَضى رَبُّكَ أَلَّا تَعْبُدُوا إِلَّا إِيَّاهُ »  وآيهء ديگر :  « إِنِ الْحُكْمُ إِلَّا لِلَّهِ ، أَمَرَ أَلَّا تَعْبُدُوا إِلَّا إِيَّاهُ »  ودر ايندو آية ، قضى عين حكم أو بوده وأمر حقيقي خداوند متعال بدون هيچ ترديدى نافذ است وكريمهء : لا راد لأمره و  « لا مُعَقِّبَ لِحُكْمِهِ »  ادّله‌اى نقلي وقرآني بر صحّت مدّعى است ، واگر سرّ عبادت غير از اين باشد ؛ پرستش غير از خدا وتعقيب حكم وردّ امر أو لازم آمده وتعالى اللّه عن ذلك علوّا كبيرا .\r\nدر نتيجة ، تخطئه ومواخذه بجهت حصر وتعيين واضافه بوده وبا اعتقاد بربّ مطلق وداراى الوهيّت بودن حقّ مغايرت داشته وذات أو منزّه از اين‌گونه نسبتهاست وتعالى شأنه عمّا يقولون .\r\n\r\nلامعهء نهم :\r\n إِيَّاكَ نَعْبُدُ  عبارت از تحليه يا آراستن جسم وجان عابد بزيور وآرايه‌هاى ظاهري وباطني است ، كه بوسيلهء پرستش حضرت حقتعالى نصيب انسان ميگردد ، و  إِيَّاكَ نَسْتَعِينُ  تخليهء نفس عابد ، يا پيراستن وجود أو از لوث سرسودن بهر درگاه ودست نياز بدامن هر گردن‌فراز ميباشد ؛ پس با عبادت حقّ أطاعت شرط است وبا استعانت از أو بىنيازى از غير ؛ در عبادت رعايت وسع وطاقت بايد ودر استعانت خواستن بمقدار فضل حضرت حقّ ؛ وبهمين دليل تكليف به اندازهء تحمّل است وخواهش وطلب معونه\r\n\r\n","description":"","footnote":"","page_name":" 883 ","page_number":303},
  {"content":"\r\n\r\nرا حدّ ومقدارى نيست ؛ زيرا فضل خداوند بارى ، از مقدار وحدود طلب جميع ممكنات هم زائد است ، چه رسد به شخص عابد ؛ وبرخى از عارفان عقيدة دارند كه در  إِيَّاكَ نَعْبُدُ ،  فعل با قول يكى بوده وكمتر امكان وجود شائبهء شرك ميرود ، در حاليكه در ايّاك نستعين چنين نيست ؛ بدين معنى كه در استعانت ، بدليل طلب حاجت از غير وچهره بدرگاه اين وآن سودن ، گزيرى از شائبه نبوده وكمتر كسى از بزرگان أولياء اللّه را ميتوان يافت كه از اين آلودگى ودروغ پاك ومبرّى مانده باشد ؛ وحتّى در  إِيَّاكَ نَعْبُدُ  هم بايد به تأمّل پرداخت ، زيرا بسا انديشه‌هاى نابايسته وتصوّرات ناشايسته بگاه اقامهء نماز بر عابد مستولى ميگردد كه فىالحقيقه با حقيقت  إِيَّاكَ نَعْبُدُ  از زمين تا آسمان فرق وتفاوت دارد ؛ وبتعبير ديگر گاهى نفس امّاره از اين كريمهء قرآني بتكده‌اى ميسازد كه هزاران شيطان مصوّر در آن مورد پرستش عابد قرار ميگيرد ؛ وتنها زبان نمازگزار ، آنهم بدروغ ، بگفتن  إِيَّاكَ نَعْبُدُ وَإِيَّاكَ نَسْتَعِينُ  ميپردازد ، وكمتر نمازگزارى را ميتوان يافت ، كه ظاهر وباطن وخيال وعقل أو در نماز ، با حقيقت اين آيهء مباركه مقرون ودمساز ومتّحد باشد ؛ مگر أمير مؤمنان وسرور موحّدان ، مولى الكونين وسيّد النّشأتين علىّ عليه السّلام كه بگاه عبادت تير پيكانى را از بدن مبارك أو خارج كردند وأو آنچنان مستغرق در عبادت وفناى كلّى در حقّ بود كه بهيچ‌وجه متوجّه آن نشد ، ولذا شيعيان بايد بداشتن چنين امام همام وولىّ بر حقّ وبزرگوارى بر كائنات افتخار كرده وبجميع عوالم وجودي وهرچه در آنهاست بنازند ؛ ويازده نسل پاك وگوهرهاى تابناك امامت وولايت از صلب أو وبطن همسر بىهمتايش حضرت فاطمهء زهرا - سلام اللّه عليها وعليهم أجمعين - بگاه عبادت از همان خصيصه برخوردار بودند .\r\n\r\nلامعهء دهم :\r\nممكن است برخى به آيهء مباركه از سورهء مائده استشهاد كرده وبگويند :\r\nخداوند در اين آية :  « وَتَعاوَنُوا عَلَى الْبِرِّ وَالتَّقْوى وَلا تَعاوَنُوا عَلَى الْإِثْمِ وَالْعُدْوانِ وَاتَّقُوا اللَّهَ »  مؤمنان را در نيكوكارى وپرهيختن بهمكارى بأهم أمر فرموده واضافه‌تر اينكه بعدم همكارى ومعاونت در گناه ودشمنى برحذر داشته واز اين هم بيشتر اينكه آنانرا بپرهيزگارى برانگيخته است ؛ واگر معاونت بندگان خدا بهم وعدم تعاون آنان در گناه وعدوان حقيقتي نداشت وآدمي جز با استعانت از خدا نميتوانست از بدى ودروغ وگناه وخصومت برحذر ماند ، امر بتعاون آنها در نيكى وتقوا وعدم تعاون در گناه ودشمنى ، معنى وموردى نداشت ؛ پس أعانت در امر خير وعدم آن در بديها از جانب عبد ؛\r\n\r\n","description":"","footnote":"","page_name":" 884 ","page_number":304},
  {"content":"\r\n\r\nحقيقي دارد كه خدا در قرآن حكيم بدان امر فرموده است ؛ ولذا آدمي در اين مأموريّت از جانب حقّ ، استقلال داشته وانجام تعاون بنوع وافراد آن وعدم تعاون در بديها از عهدهء أو خارج نبوده ودر اينصورت ، عدم استقلال مأمور در انجام افعال مأمور به ، وناتوانى وى از تحقّق بخشيدن بافعال وأمور مزبور ، معقول نميباشد وصدور دستوري اينگونه از جانب حضرت حقتعالى صحيح نيست ؛ ودر نتيجة آدميان در معاونت بيكديگر در أمور خيريّه وهدايت وتقوا وعدم معاونت در گناه وخصومت ، مستقلّ ومختارند ، واستعانت در افعال وأمور ياد شده از خداوند متعال موردى ندارد ، وگرنه انسان مأمور بمعاونت نميگرديد .\r\nدر بعضي از آيات ، مانند كريمهء واقعه در سورهء بقره :  « وَاسْتَعِينُوا بِالصَّبْرِ وَالصَّلاةِ »  وآيهء ديگر در سورهء أعراف :  « قالَ مُوسى لِقَوْمِهِ اسْتَعِينُوا بِاللَّهِ وَاصْبِرُوا »  مفيد اين معنى است كه صبر وصلاة باستعانت از حقّ بوده وبويژه در كريمهء :  « إِيَّاكَ نَعْبُدُ وَإِيَّاكَ نَسْتَعِينُ »  ميتوان بحقيقت آن نائل آمد ؛ ومستعين را مرتبهء عبد ومستعان را مقام ربّ دانست ؛ چنانكه آيهء نازله در سورهء أنبياء فرمايد :  « وَرَبُّنَا الرَّحْمنُ الْمُسْتَعانُ عَلى ما تَصِفُونَ »  وبهمين دليل بايد يكى از ايندو أمر را بمنصّهء تحقيق وبكرسي ثبوت نشاند ، واگر امر ثالثى نيز قابل اثبات است ، بنحوهء استدلال آن واقف گرديد .\r\nبديهي است كه عقيدهء معتزله بر اختيار مطلق وباور اشاعره بر جبر مطلق وحتّى نظريّهء متكلّم أهل سنّت قاضى أبو بكر باقلانى به اكتساب وانتخاب وصف فعل بخير وشرّ ونيك وبد وطاعت ومعصيت ، واينكه خداوند متعال آفرينندهء فعل بوده وآنچه مربوط به آدمي است ، همان انتخاب وصف آن ميباشد ، از نظر براهين وادّلهء عقلي مردود بوده وراهى در اثبات عقلي ونقلي آنها در ميان نيست ؛ واز همين قبيل است آراء بعض ديگر از معتدلان اشعرى ومعتزلي كه بحث تحقيقى هريكرا اين نگارنده در كتاب « لطائف حكمت وعرفان ، در روابط خدا وانسان » « 1 » بنحو مستوفى وكامل ، آنهم با استناد به ادّلهء عقلي ونقلي آورده‌ام وخواننده را بمراجعهء بهمين مبحث در فصل دهم كتاب مذكور « در جبر واختيار وأمر بين الأمرين » توصيه ميكنم ؛ چنانكه همين مبحث را در كتاب « حكمتنامه » « 2 » نيز آورده‌ام .\r\n\r\n\r\n","description":"","footnote":"\r\n( 1 و 2 ) - تأليف غلامحسين رضانژاد « نوشين » از انتشارات سال 1380 و 1381 الزّهراء .\r\n","page_name":" 885 ","page_number":305},
  {"content":"\r\n\r\nامّا آنچه بطور اختصار در اين لامعه بيان ميشود اينستكه : نه اختيار مطلق ونه جبر ونه اعتقاد بكسب أوصاف فعل ، ونه آراء ديگر در پيرامون اين سه نظر قابل تبعيّت وقبول است ؛ بلكه بايد بدنبال عقيده‌اى ديگر ، يعنى رأى به امر بين الأمرين رفت كه مورد اعتقاد شيعهء فخيمه وائمّهء معصومين - سلام اللّه عليهم أجمعين - بوده وبا ژرفاى عقل ونقل وحكمت وعرفان وأصول ومباني نظري وآيات قرآني سازگار واز قواعد عقلي واستدلال برخوردار ميباشد وآن اينستكه :\r\nبطور كلّى هيچ موجودى در دايرهء وجود ومحيط هستى بوجود علمي وعيني متحقّق نگردد ، مگر بعلم ومشيّت وقدرت وارادهء حضرت حقتعالى - بهر برهانه - وچون وجود هر موجود وآفريدهء امرى وخلقي ومرسل وطبيعي ، تنها از بسط نقطهء وجود حقّ است كه قبض آن در آخرت ورستاخيز محقّق ميگردد ، بنابراين ، نفس وحقيقت علمي وعيني كلّ موجودات بفيض أقدس ومقدّس وأحديت وواحديّت از خداوند متعال بوده وتا مشيّت جزئي أو بقول  « كُنْ فَيَكُونُ » *  وارادهء كلّيش بمصداق كريمهء :  إِذا أَرادَ شَيْئاً  تعلّق نيابد ، امكان موجوديّت براي هيچ شيئى از مرسلات جبروتي وملكوتي أعلى گرفته ، تا هيوليّات ومخلوقات اخسّ وفرودين ، فرآهم نخواهد آمد ، واز هيچ جهت وجانب بالا وپست ديگر نيز ممتنع است ؛ مگر بظهور أسمائي مانند : أللّه والخالق والبارئ والمحيى والعليم والقادر والمريد والنّور والباسط والقيّوم والمصوّر والباعث والأوّل والمالك والمبدء والمبدع والموجد وأسامي ديگرى مانند الظّاهر والرّب والملك وغيره ، كه مسمّيات ومظاهر ومجاليئى چونان : المألوه ، والمخلوق والمعلوم والمقدور والمراد والعبد والموجود والمظهر والمربوب والمملوك وغيره ميطلبد وتا آنگاه كه چنين مظاهر ومجالئيى در عالم عين وخارج موجود ومحقّق نگردد ؛ ظهور ذات حقّ از غيب وجمع أحديّت وواحديّت أسمائي وصفاتى أو پديدار نشود وهيچ مخلوق وموجودى از مرتبهء علم حقّ وعين ثابت ، بعالم خارج قدم نگذارد ؛ وبلكه وجود آنها در علم حضرت حق وعين ثابت نيز ، ممتاز از ذات نشده وبتعين علمي وعيني نخواهد رسيد .\r\nپس آنگاه كه وجود وموجوديّت هيچ شيئى يا أمرى جز بمشيّت واراده وعلم وقدرت مبدء هستى وخداوند بالا وپستى نباشد ؛ چگونه امكان تحقّق وايجاد افعال از ناحيّهء آن شيئى يا أمر وجودي متصوّر است ؟ ؛ زيرا كه ايجاد فرع بر وجود بوده وتا موجودى در حيطه ودايرهء هستى متعيّن ومتحقّق ومخلوق نگردد ؛ قادر بر انجام دادن\r\n\r\n","description":"","footnote":"","page_name":" 886 ","page_number":306},
  {"content":"\r\n\r\nافعال وايجادات ديگر نخواهد شد ؛ ولذا هركه موجوديّت أشياء از اوست ، ايجادات وافعال آنها نيز بطور يقين از أو خواهد بود ، وبقول عارف وارف بابا أفضل كاشاني :\r\n اى ذات تو ، سر دفتر اسرار وجود * نقش رقمت ، بر در وديوار وجود \r\n در پردهء كبريا ، نهان گشته ، ز خلق * بنشسته عيان ، بر سر بازار وجود \r\nدر نتيجة هم وجود از غيب مطلق وأحديّت جمعى حضرت حقتعالى است وهم ايجاد كه عين صدور افعال وخلق آنهاست ؛ از مبدء صدور ومبدع وظاهركننده وآفرينندهء أشياء ميباشد وهيچ مخلوق وموجودى را دعوى استقلال در ايجاد وصدور افعال زيبنده نيست ، مگر اينكه مثل‌هاى اعلاى الهى ، طبق كريمهء :  « وَلِلَّهِ الْمَثَلُ الْأَعْلى »  زيرا آيهء  « لَيْسَ كَمِثْلِهِ شَيْءٌ »  بر نبودن همانندى براي أو دلالت دارد ؛ واين مثل‌هاى أعلى نيز بنابر مفادّ كريمهء قرآني :  « فَتَبارَكَ اللَّهُ أَحْسَنُ الْخالِقِينَ »  در تحت امر وحكم الهى بخلق اثر وفعل پرداخته وبهيچ‌وجه استقلالي در صدور افعال وخلق وايجاد خود ندارند ؛ چه آنگاه كه خالقينى وجود داشته باشد ؛ حضرت خالق بر حقّ وواجب مطلق وبلكه مطلق از اطلاق وتقييد ، أحسن بر همهء آنهاست واين أحسن بودن مستلزم مبدء كمال وخلق وايجاد بودنست ؛ زيرا تا خداوند تعالى اراده نكند وبظهور خود در تحت حكومت اسم الخالق والبارئ والمصوّر وألأوّل والمبدع والمبدء والباسط وغيره نپردازد ، بديهي است كه نه‌تنها صدور افعال وايجادات از چيزى يا كسى ممتنع ومحال است ؛ بلكه أصل وجود آنها هم حقيقت علمي وخارجي يا عيني مطلق نخواهد يافت ؛ ولذا بايد بيقين دانست كه هم وجود وهم ايجاد وصدور افعال از ناحيهء حضرت حقّ - سبحانه وتعالى - ميباشد ونه هيچ موجود ديگر ، وبا توجّه بدين معنى محقّق ، باقي نميماند بجز استعانت منظور در كريمهء  إِيَّاكَ نَسْتَعِينُ  كه با تدقيق در اين مسئله حلّ ميگردد ؛ زيرا هر مستعينى بايد استعانت خود را از ذات مستعانى كند ، كه أو در أصل وجود داراى استقلال بوده وكمترين شبهه‌اى نيز در مبدئيّت ومبدع بودن أو در وجود وايجاد نيست ؛ وآنچه شايسته تحقيق وپاسخ دادن با حفظ سمت استدلال واستشهاد يا براهين عقلي ونقلي است ؛ موضوع كريمهء :  « تَعاوَنُوا عَلَى الْبِرِّ وَالتَّقْوى ، وَلا تَعاوَنُوا عَلَى الْإِثْمِ وَالْعُدْوانِ »  است كه خداوند بندگان مؤمن خود را بدين امر فرمان داده واز فحواى كريمهء مزبور معلوم ميگردد ، كه بندگان أو نيز ميتوانند بيارى وهمكارى وكمك وأعانت ديگران پردازند واين معنى موجب توهّم كساني است كه بندگان را در صدور افعال\r\n\r\n","description":"","footnote":"","page_name":" 887 ","page_number":307},
  {"content":"\r\n\r\nتعاونى وهمكارى وكمك بيكديگر وايجادات اينچنينى مستقلّ پنداشته‌اند .\r\nحقّ تحقيق وتحقيق حقّ در پاسخ اين گمرهان مدّعى استقلال عبد در ايجاد وصدور افعال اينستكه : خلق اگرچه در فعل خود مجبور نبوده ومختار است ؛ ليكن دارندهء اختيار فعل ، غير از دارنده فعل اختيار در انجام فعل ميباشد ؛ وبتعبير بهتر اينكه معتزله در اين معنى راهى بخطا پيموده وگمان كرده‌اند كه عبد داراى فعل اختيار فعل است وفعل اختيار را با اختيار در فعل به اشتباه گرفته وبحقيقت آن نرسيده‌اند ؛ وبقول شاعر :\r\n دور است ز جبر ، اختيارم ، امّا * مجبور به اختيار خويشم ، چكنم ؟ . \r\nحكيم وشاعر عارف ، وفيلسوف سترگ ومحقّق كم‌نظير علوم عقلي وديني ، حاجّ ملّا هادي سبزوارى در منظومهء حكمت خود در اين مورد فرمايد :\r\n وكيف فعلنا إلينا فوّضا * وإنّ ذا تفويض ذاتنا اقتضى \r\n إذ خمّرت ، طينتنا بالملكة * وتلك فينا ، حصلت بالحركة \r\n لكن كما الوجود منسوب لنا * فالفعل فعل اللّه ، وهو فعلنا \r\nيعنى : چگونه فعل ما بندگان خدا ، بخودمان واگذار گرديده است ؟ ! ؛ در حاليكه تفويض يا واگذاردن فعل بما ، خود مقتضى آنستكه اوّلا ما در وجود خود مستقلّ باشيم وبا استقلال در وجود ، ايجاد وافعال هم بخود ما واگذار گرديده باشد ؛ واين امر ببداهت نظر ويا كمي تعقّل در حقيقت خلق وجود وايجاد باطل است ؛ وچون خميره وطينت وفطرت ما از ملكات نفساني واخلاق راسخهء علمي وعلمي تخمير گرديده واين اخلاق وملكات هم بنوبت خود ، فرآورده وحاصل آمدهء حركات وافعال پىدرپى وصادر از ما ميباشد ؛ پس بالمآل ، طينت وخميرهء ما از ملكات بوده واين ملكات از حركاتند ؛ ليكن بدانگونه كه وجود از خود ما نبوده واز ذات واجب الوجود است ودر تحقّق وجود خود استقلالي نداريم ، وبعبارت ديگر وجود ما از حضرت حقّ است ؛ بنابراين ، ايجاد يا صدور فعل نيز در ما ، از خود ما نبوده واز مبدء وجود است ؛ ودر حقيقت افعال ، منسوب بما ميباشد ونه از ايجاد ما ، پس هر فعلى در عين اينكه فعل اللّه است ؛ فعل ما هم خواهد بود ، وتحقيق در اين مسئله را بايد در مراتب وجود وشؤون أسمائي خداوند متعال دانست ؛ زيرا ظهور حقّ از أحديّت جمعى يا غيب ذات ؛ بوسيلهء اسمايى است كه در حقيقت خود ، اقتضاء ظهور وبروز داشته وبا ظاهر آمدن وحكومت خاصّ خود ، مظاهر آنها در عالم بتحقّق رسيده وهرچيزى مظهر يكى از أسماء\r\n\r\n","description":"","footnote":"","page_name":" 888 ","page_number":308},
  {"content":"\r\n\r\nالهى در مرتبه‌اى معيّن وجلوه‌اى ويژهء خود ميباشد ؛ ودر نتيجة جميع عوالم امرى وخلقي ونفسي وطبعى ومادّى ومجرّد ؛ عبارتند از تجلّى وظهور ذات حقّ كه وجود وبه تبع از وجود ، صدور افعال وايجادات نيز ، از شؤون أسماء بوده وبالمآل منتهى بذات حق ميگردند ؛ پس تعاون بندگان خدا بيكديگر ، عبارت از افعالى صادر از آنها در عالم أسباب وعلل بوده كه ايجادات عبد محسوبند ، وايجاد هم در هر مرتبه از مراتب وجود ، به تبعيّت از أصل ؛ چيزى بجز فرع نبوده وبمبدء وجود وايجاد حقيقي راجع است ؛ ومولانا جلال الدّين بلخى در اين معنى سروده است :\r\n اينكه گويى اين كنم ، يا آن كنم * ايندليل اختيار است ، اى صنم \r\n اختيار خود به‌بين ، جبري مشو * ره رها كردى ، ره كج را مرو \r\nامّا مراد شاعر عارف از اين اختيار ، همان اختيار در انجام فعل است ونه فعل اختيار فعل كه از ايجادات حقتعالى است ولذا گويد :\r\n اينهمه آوازها ، از شه بود * گرچه از حلقوم عبد اللّه بود \r\n فعل حقّ ، افعال ما را موجد است * فعل ما آثار صنع ايزد است \r\n گر نباشد فعل حقّ ، اندرميان * پس مگو كس را ، چرا كردى چنان \r\nحق تحقيق اينستكه خداوند در عالم أسباب ، افعال صادره از خود را بوسيلهء سببي معيّن ومتناسب با آن فعل ايجاد ميكند ؛ زيرا « أبا اللّه أن يجرى الأمور الّا بأسبابها » وصدور فعل بوسيلهء سبب وبدون سبب ، فرقى در استناد آن بمسبّب حقيقي نخواهد داشت ؛ النّهايه طبع هر فعلى مقتضى لوازم وأسباب وشرايطى مناسب با ذات آنست ؛ وگرنه تحقّق هر فعلى واز جملهء آنها  تَعاوَنُوا عَلَى الْبِرِّ وَالتَّقْوى  نيز مستند بفاعلى سبب‌ساز وسبب‌سوز است كه كسى يا چيزى جز حضرت حقتعالى نخواهد بود ؛ وآنچنانكه تحقّق اين أمور به اختيار مطلق نيست ، بجبر مطلق هم نبوده وبقول حضرت صادق - سلام اللّه عليه - : « لا جبر ولا تفويض ، بل أمر بين الأمرين » وبصدق فرمودهء حضرت امام رضا - صلوات اللّه وسلامه عليه - : « هذا أوسع ممّا بين السّماوات والأرض » واين وسعت دايره وحيطهء امر بين الامرين را كسى جز مقرّبان معصوم الهى وعرفاء شامخ وحكماء راسخ در علوم ومعارف حقّهء اسلامى درنيافته‌اند ؛ ولذا جلال الدّين بلخى در نفى جبر مطلق سروده است :\r\n لفظ جبرم ، عشق را بىصبر كرد * آنكه عاشق نيست ؛ حبس جبر كرد \r\n\r\n","description":"","footnote":"","page_name":" 889 ","page_number":309},
  {"content":"\r\n\r\n اين معيّت با حق است و ، جبر نيست * اين تجلّى مه است و ، أبر نيست \r\n ور بود اين جبر ، جبر عامه نيست * جبر آن امّارهء خودكامه نيست \r\nحكيم وعارف سبزوارى ، حاجّ ملّا هادي عليه الرّحمة والرّضوان در كتاب « شرح اسرار مثنوى » مينويسد كه چون ايجاد فرع بر وجود بوده وتوحيد افعالى متوقّف بر توحيد ذات ميباشد ؛ پس بايد كلام را بتوحيد ووجود حضرت حقتعالى نقل كرد وگفت : وجود خداوند متعال عين حقيقت بسيطه ومحيط بهمه‌چيز بوده واز سوى ديگر نسبت وجود ، بمطلق ، مقدّم بر مقيّد ميباشد ، وهمين نسبت بر صرف الحقيقة صادق‌تر از ماهيّات موجوده خواهد بود ؛ پس نسبت هرچيز بفاعل آن أقوى از قابل است وبا توجّه بدين معنى ؛ چون وجود اوّل از حضرت حقّ است وآثار آن در مرتبهء دوّم نيز از حقّ بوده وايجاد افعال كه عين آثار وجود ميباشد ، لزوما از حضرت حقّ بوده وبمصداق :\r\n « عَنَتِ الْوُجُوهُ لِلْحَيِّ الْقَيُّومِ »  ذات خداوندگارى داراى وحدتي حقّه وذاتي است كه بر جميع موجودات وآثار صادره از آنها احاطهء ذاتي وعلمي وإشرافى داشته وبهويّت واحدهء خود بر كلّ موجودات امكاني احاطه وشمول وفراگيرى ذاتي وصفاتى دارد ، ولذا افعال وآثار همهء مخلوقات امرى وخلقي نيز در تحت شمول وحيطهء أو ميباشد ودر ابيات صاحب مثنوى معنوي كه سروده است :\r\n تو ز قرآن بازخوان ، تفسير بيت * گفت ايزد :  « ما رَمَيْتَ إِذْ رَمَيْتَ »  \r\n گر بپرّانيم تير ، آن نى ز ماست * ما كمان و ، تيراندازش ، خداست \r\nيعنى دخالت آدمي در انداختن تير ، در حدّ تهيّهء أسباب ومعدّات وشروط آن ، يعنى كمانگيرى است ؛ ولى تيراندازى فعلى است ايجادى كه متوقّف بر وجود ميباشد وچون اضافهء هر وجودي بمطلق ، سزاوارتر از نسبت آن بمقيّد است ؛ بنابراين ، ربط واضافهء فعل انداختن تير هم كه نوعي از ايجاد ميباشد ؛ بوجود مطلق ، شايسته‌تر وأولى از انسان است كه وجودي مقيّد درشمار مىآيد .\r\nبالآخرة مولانا جلال الدّين ، راجع باختيار انسان در ميان انجام دادن دو فعل وانتخاب تحقّق يكى بر ديگرى سرايد :\r\n در تردد مانده‌ايم ، اندر دو كار * اين تردّد ، كي بود ، بىاختيار \r\n اين كنم ، يا آن كنم ، خود كي شود * چون دو دست وپاى أو ، بسته بود \r\n پس تردّد را ، ببايد قدرتى * ورنة آن ، خنده بود ، بر سبلتى \r\n\r\n","description":"","footnote":"","page_name":" 890 ","page_number":310},
  {"content":"\r\n\r\n در هر آن كارى كه ميل استت بدان * قدرت خود را ، همى بيني ، عيان \r\n در هر آن كارى كه ميلت نيست وخواست * خويش را جبري كنى ، كاين از خداست \r\n أنبيا در كار دنيا ، جبريند * كافران ، در كار عقبى ، جبريند \r\n أنبيا را ، كار عقبى ، اختيار * كافران را ، كار دنيا ، اختيار \r\nدر پايان اين لامعه بايد دانست كه صور علمي يا أعيان ثابته بزبان ثبوتي ، لوازم وماهيّات واحكام خود را از حضرت فيّاض مطلق طلب كرده ومقتضاى قابليّت خود را از حضرت حقّ درخواست كردند ، وانسان نيز يكى از همين أعيان ثابته ووجودات علمي است كه بزبان استعداد ، لوازم ماهيّت وشؤون واحكام امكاني خود را از خداوند متعال طلب كرد ؛ واز آن جمله ، اختيار در انجام دادن وتحقّق افعال خود در مقام تكليف شرعي واحتياجات شخصي ولوازم ادامهء حيات بود ، كه از ناحيّهء حضرت حقّ بدو داده شد ؛ ودر انجام دادن افعال خود مختار گرديد ؛ ولى اين اختيار همانند وجود ، ذاتي أو نبوده واز خودش نيست ؛ وبهمين دليل است كه فعل اختيار فعل از ذات حقتعالى بوده ؛ واختيار فعل از خود انسان ميباشد وچون وجود از ناحيّهء فاعل مطلق بدو ارزانى گرديده است ؛ پس ايجاد هم كه عين صدور افعال است ، از حضرت حقّ بوده ودخالت أو در صدور افعال ، عين أسباب ومعدّات وتهيّهء وسائل ميباشد ، ونه فاعليّت وايجاد حقيقي وخلق فعل .\r\nنكتهء لطيفى كه تذكّر آن در آخر اين لامعه قابل اهميّت ميباشد ؛ اينستكه با توجّه بحصر ايّاك در عبادت واستعانت ، چرا در كريمهء قرآني بقره وأعراف بنحو فرمان نازل است :  « وَاسْتَعِينُوا بِالصَّبْرِ وَالصَّلاةِ »  وحضرت موسى - على نبيّنا وآله وعليه السّلام - نيز قوم خود را به استعانت از خداوند تعالى وصبر دعوت كرد ؟ وحال اينكه استعانت از صبر وصلات ، با حصر  إِيَّاكَ نَسْتَعِينُ  سازگار نيست . پاسخ معقول اينستكه : در كريمهء نازله در سوره ، استعانت از صبر وصلات ، عين استعانت از حضرت حقّ است ؛ ليكن بوسيلهء صبر وصلات واز مصاديق استعانت از غير خداوند متعال نميباشد ؛ نهايت اينكه صبر وصلات دو وسيلهء مطمئن الهى ودو ريسمان محكم حقّانى محسوبند ، كه در مقام تمسّك عبد وچنگ زدن بدانها ، صددرصد أو را بهمان مقصد ومقصودى ميرساند كه  إِيَّاكَ نَسْتَعِينُ  نائل وواصل خواهد كرد وبتعبير ديگر آنكه فرمان  إِيَّاكَ نَسْتَعِينُ  را صادر فرموده ، بندگان خود را بدين دو وسيلهء محكم ومطمئنّ نيز هدايت نموده ، تا عابدان\r\n\r\n","description":"","footnote":"","page_name":" 891 ","page_number":311},
  {"content":"\r\n\r\nدرگاهش بوسائلى سست وپوچ ونامطمئنّ وموهوم چنگ نزده ودر نتيجة بمقصود خود نائل نشوند ؛ ودر فرمان موسى بقوم خود نيز آمده است : استعينوا بالله والصبر كه استعانت از خداوند تعالى نخست واز صبر كه بهترين وسيلهء مطمئن است ، پس از آن نازل شده وبعبارت ديگر واو عطف در كريمهء مزبور افادهء معنى تمسّك بوسيلهء الهى را ميكند ، والبتّه تعيين وسيلهء استعانت ، مانند صبر وصلاة از جانب حضرت حقتعالى ، برتر وبهترين رهنمون ممكن در رستگارى وطلب معونه وكسب حوائج عبد بوده ، وبالمآل خداوندى كه استعانت عبد را منحصر بخود كرده است ؛ با توجّه بدينكه « أبا اللّه أن يجرى الأمور الّا بأسبابها » چون بندگان أو در عالم أسباب واقعند ، ناگزير بايد بوسائلى متوسّل شده وبه اسبابى مطمئن ومعقول دست يازند ؛ بنابراين ، چه بهتر كه خالق منّان بر آنان منّت نهاده وعاليترين وسيله وسبب را بر بندگان مستعين خود معرّفى كند ، تا راه باطل نپيموده وبشرف استعانت نائل آيند . پس تفسير كريمهء مزبور در سورهء أعراف اينست : استعينوا بالله وتمسكوا بالصبر زيرا تمسّك بوسيلهء الهى داخل در حقيقت حصر خداوند در استعانت عبد از أو بوده وبا اين هدايت حقّانى در انتخاب وسيلهء تمسّك ، سعى بندگان أو در استعانت بهدر نخواهد رفت .\r\n\r\nلامعهء يازدهم :\r\nعابد در موقع قرائت سورهء حمد از دو حال خارج نيست ؛ يا صورتي از مفاهيم اللّه و  رَبِّ الْعالَمِينَ  و  الرَّحْمنِ الرَّحِيمِ  و  مالِكِ يَوْمِ الدِّينِ  در ذهن ونفس أو متصوّر ميگردد ، ويا نه ودر حال نفى صورت مفاهيم مزبور ، عبادت أو جز لقلقهء لسان نبوده والبتّه چنين عبادتي از نكردن آن بهتر بوده وبهروجه بوصيّت علىّ أمير المؤمنين ( ع ) بأصحاب خود عمل كرده است ، كه : « تعاهدوا أمر الصّلوة وحافظوا عليها » وبالأخره با خواندن نماز خود را از رديف أهل جهنّم بعد خارج كرده ، زيرا علىّ عليه السّلام فرمايد : « ألا تسمعون إلى جواب أهل النّار حين سئلوا « ما سلككم في السّقر ؟ » قالوا : لم نك من المصلّين » وبهمين دليل چنين نمازگزارى در حدّ اجراء امر الهى بمرتبه‌اى از قرب حقّ ميرسد ، اگرچه اهميّت قابل اعتناء وتوجّهى نداشته باشد .\r\nامّا اگر صورتي از مفاهيم مزبور در ذهن ونفس عابد نقش بسته ونفس أو بدان صورت متصوّر گردد ، اين امر اگر بحقيقت أسماء اللّه نزديك باشد ؛ آن عابد بعبادت حقيقي حقّ كه حقّ عبادت است نائل آمده وبه برترين مقام ومرتبهء قرب خداوندى راه يافته است ؛ والبتّه استعانت عبد از اللّه و  رَبِّ الْعالَمِينَ  در تحقّق اين مرتبه شرط اصلى نيل\r\n\r\n","description":"","footnote":"","page_name":" 892 ","page_number":312},
  {"content":"\r\n\r\nبدين مرام بوده واگر بدين مقام واصل شد ؛ استعانت أو صادقانه ميباشد وأعانت حقّ بدو كارساز است وبصراط مستقيم موردنظر رهنمونى يافته است ؛ واين لطيفه همان پاسخى است كه علي عليه السّلام بسائل داد كه : « إنّى لم أعبد ربّا لم أره » وبا اينكه نفس كلّى وقدّيس آن ربّ النّوع انساني ، مكرّم بتكريم أسماء الحسنى بود ؛ پرستش وى از اللّه وظهور اللّه در نفس مقدّس أو بصورت ربوبيّت خاصّهء آنوجود محترم بود ، ولذا هركسى در مقام عبادت ، خدايى را مىپرستد ومورد استعانت قرار ميدهد ، كه حضرت حقّ در تحت حكومت اسمى از أسماء خود در وجود أو ظهور ميكند وآن عابد مظهر يك يا چند اسم از أسماء حضرت حقّ واقع ميشود ، كه « العبوديّة جوهرة ، كنهها الرّبوبيّة » پس انسان ؛ ذات وصفات واجب الوجود را در شؤون امكاني خود فهميده وبرحسب همين معرفت بعبادت واستعانت از حقّ ميپردازد ؛ وبعبارت بهتر اينكه شجرهء الهيّه را شاخه‌ها وفروعى بزرگ وكوچك است كه وجود معيّن ومحدود هر عابدى بمنزلهء يكى از آن شاخه‌هاست وبهره‌ورى آن فرع يا شاخه از ريشهء شجرهء مزبور در حدّ وجودي آنست ؛ ونكتهء لطيف اين تشبيه وتمثيل در اينست كه هيچ شاخه وفرعى به اندازهء طول وعرض وضخامت تنهء آندرخت نخواهد گرديد ؛ پس ظهور جميع حقايق ذاتي وصفاتى حقّ ، بدانوجه كه از غيب ذات جمعى أحدى در مرتبهء واحديّت اسمايى پديدار ميگردد ، در هيچ ممكن الوجودي ظاهر نخواهد شد ، وبهمين دليل است كه صفوت آدميان وزبدهء مخلوقات امرى وطبعى وديگر ائمّهء معصومين - سلام اللّه عليهم أجمعين - در مقام استكانت وتذلّل وادعيّه وأذكار ، تا آندرجه بخضوع وبكاء وزارى ميپرداختند ، كه براي جميع انسانها حيرت‌آور بود ؛ چنانكه حضرت زين العباد وامام سجّاد - عليه وعلى آبائه وأولاده الصّلات والسّلام - در يكى از ادعيّهء خود بتضرّعى غير قابل توصيف گويد : « أللّهم يا كافى فرد الضّعيف وواقى الأمر المخوف ، أفردتنى الخطايا فلا صاحب معي ، وضعفت عن غضبك فلا مؤيّد لي وأشرفت على خوف لقائك فلا مسكّن لروعتى » تا آنجا كه گويد : « لا يجير يا ألهى الّا ربّ على مربوب ولا يؤمن الّا غالب على مغلوب الخ » كه بالصّراحه ربّ را بصورت نكره آورده والبتّه كه بايد مربوب چنين ربّى هم نكره آيد ؛ واين دعاء مؤيّد مبحث مورد تحقيق است ؛ بنابراين ، تصوّر هر عابدى از اللّه بمقدار كمال مرتبه وقرب وخلوص أو در عبوديّت واستعانت از اللّه بوده وگرنه حقيقت فاخره اللّه منزّه‌تر از اينستكه بتمام حقيقت جامعه وغيب ذات أحدى خود در شخصي معيّن ظهور\r\n\r\n","description":"","footnote":"","page_name":" 893 ","page_number":313},
  {"content":"\r\n\r\nكند ، مگر در حدّ مرتبهء امكاني عابد ، آنهم بظهور اسمى متناسب با مظهريّت أو ، وبالأخره هركس به اندازه‌اى بهره‌اى كه از شناخت حقتعالى وأسماء وصفات أو دارد ، در مقام عبادت بتصوير وترسيم حدّى از آن حقيقت مطلقه در ذهن ونفس خود نائل آمده وخدا را در همان حدّ معرفت خود مىپرستد وبه استعانت از أو مبادرت ميكند ، وبتعبير ديگر عبادت حضرت حقّ بوجهي از وجوه متناسب با معرفت عابد ، وجهي از عبادت در شمار آمده وچنانكه حقّ شناخت أو را جز در خودش ، نميتوان در هيچ موجود امكاني يافت ؛ عبادت أو را نيز بايد از همين مقولة دانست ؛ ولذا خواجهء كائنات وواصل بمرتبهء   « دَنا فَتَدَلَّى فَكانَ قابَ قَوْسَيْنِ أَوْ أَدْنى »   فرمايد : « ما عرفناك حقّ معرفتك ، وما عبدناك حقّ عبادتك » زيرا معرفت را با عبادت نسبتي مستقيم بوده وكمّ وكيف شناخت حقّ - تعالى شأنه الحكيم - در عبادت واستعانت از أو مؤثّر ميباشد . پس هرچه معرفت بيشتر ؛ عبادت عابد كاملتر بوده وهر مقدار معرفت كمتر باشد ؛ عبادت ناقصتر است ، والبتّه گناه تقصير در پرستش حقّ ، بيش از قصور بوده ووجود هردو در شخص عابد امكان‌پذير است ؛ وچون وهم آدمي بگاه عبادت حقّ ، صورت يا صوري را در نفس يا ذهن أو مرتسم ومتصوّر ميكند ؛ برخى از جهلهء متصوّفه چنين گمان كرده‌اند ؛ كه اگر گزيرى براي عابد از تصوير وترسيم صورتي نباشد ، چه بهتر كه صورت شيخ را در مدّنظر آرند ؛ تا ذهن صوفي در ترسيم وتصوير هيچ صورتي بجز صورت شيخ يا قطب بكار نيفتد ؛ امّا متأسّفانه اين جماعت توجّه بدين خبر نكرده‌اند كه : « كلّما ميّزتموه بأوهامكم بأدقّ معانيه ، فهو مخلوقكم ومردود إليكم » بنابراين ؛ تصوير عامدانهء صورت شيخ ؛ نوعي از كفر بوده وطبق خبر منقول اگرچه تمييز وهم بدقيقترين صور ومعنى باشد ؛ مخلوق ذهن ونفس بوده ومردود عقل ونقل است ؛ وحتّى اين خبر غير متواترى را كه از ائمّهء معصومين - سلام اللّه عليهم أجمعين - نقل كرده‌اند كه در هنگام نماز : « واجعلوا واحدة منّا نصب العين » بدين ملاحظه محلّ تأمّل است كه خود آن بزرگواران ؛ با اينكه مثل اعلاى الهى ميباشند ، كسى را بجز حضرت حقتعالى نپرستيده ونصب العين قرار نداده‌اند ؛ ولذا برخى در صحّت صدور اين روايت از حضرات معصومين ( ع ) ترديد كرده ودر مجامع روائي ديگر تأييدى بر افادهء اين معنى ، نيافته‌اند ، وچون توحيد بمفهوم يكى ديدن ويكى كردن كثرات عالم است ؛ بر نمازگزار نيز واجب ميباشد كه حتّىالمقدور وبقدر وسع علمي ومعرفت خود بيكى ديدن ويكى كردن كثرات پردازد ؛ واز حقيقت معنى  إِيَّاكَ نَعْبُدُ وَ \r\n\r\n","description":"","footnote":"","page_name":" 894 ","page_number":314},
  {"content":"\r\n\r\n إِيَّاكَ نَسْتَعِينُ  غافلانه نگذشته وبامعان نظر دقيق ، حصر در پرستش واستعانت از حقّ را در حدّ امكان ملحوظ دارد .\r\n\r\nلامعهء دوازدهم :\r\nعبد در لغت عرب ، انسان مملوكى را گويند كه فارسي آن بنده وبرده است ، وجوهري - إسماعيل بن حمّاد ، در « تاج اللّغة وصحاح العربيّة » « 1 » آورده است :\r\n« العبد ، خلاف الحرّ والجمع عبيد ، وأصل العبوديّة ، الخضوع والذلّ » امّا حقّ اينستكه تعريف عبوديّت به خضوع وذلّت از باب اخذ لازم معنى بوده وگرنه عبادت بنفس خود متعدّى است والخضوع به لام .\r\nصاحب « الميزان » « 2 » گويد : عبادت همان نصب نمودن عبد است نفس خود را در مقام مملوك بودن وبهمين ملاحظه عبادت با استكبار منافاة داشته وكريمهء مباركه فرمايد :\r\n « إِنَّ الَّذِينَ يَسْتَكْبِرُونَ عَنْ عِبادَتِي سَيَدْخُلُونَ جَهَنَّمَ داخِرِينَ »  وچون شريك آوردن وشرك ورزيدن در آن امكان دارد ، ولذا خداوند به نهى از آن پرداخته ودر قرآن حكيم نازل است :  « وَلا يُشْرِكْ بِعِبادَةِ رَبِّهِ أَحَداً »  ونهى ممكن نيست مگر از ممكن مقدور ، در صورتيكه استكبار با عبادت جمع نميشود . مالك در عبد خود بهرگونه تصرّفى از حيث فرمانبردارى آنها مجاز است ، بجز تصرّفات وأوامر نامشروع ، مانند زدن وزندان كردن وكشتن وخوراكى ندادن وآزار وبيخواب كردن وغيره ، در حاليكه مالكيّت حضرت حقتعالى چنين نبوده ودر هرگونه تصرّفى مختار ميباشد وقياس مالك بودن أو با مالكيّت انسان نسبت به بردگان خود مع‌الفارق است ؛ زيرا حقّ مالك على الاطلاق وبدون قيد وشرط بوده ، وكلّ ما سوى در مملوك بودن حضرت حقّ فرقى ندارند ؛ ومعيّت خداوند تعالى بجميع آنها يكسان است وكريمهء :  « أَنَّهُ عَلى كُلِّ شَيْءٍ شَهِيدٌ »  و  « إِنَّهُ بِكُلِّ شَيْءٍ مُحِيطٌ »  دليل قرآني بر اين معنى ميباشد ؛ وحضور مطلق أو در وجود بندگانش محلّ كمترين ترديدى نيست .\r\nامّا عبادت بنده نسبت بحضرت معبود بر حقّ بايد در كمال حضور وظاهر وباطن وبدون طمع وخوفي باشد ؛ وگرنه از گونه‌هايى از كفر خفىّ خالى نيست ؛ وناظر بهمين معنى است كه آية :  « فَاعْبُدِ اللَّهَ مُخْلِصاً لَهُ الدِّينَ »  در سورهء زمر حاكى از آن بوده وكريمهء\r\n\r\n\r\n","description":"","footnote":"\r\n( 1 ) - الجزء الثّانى ، تحقيق احمد عبد الغفور عطّار ، چاپ دار العلم بيروت 1399 هجرى .\r\n( 2 ) - محمّد حسين طباطبايى المجلّد الأوّل ، بيروت - لبنان .\r\n","page_name":" 895 ","page_number":315},
  {"content":"\r\n\r\nديگر در همين سوره :  « أَلا لِلَّهِ الدِّينُ الْخالِصُ »  مؤيّد نظر فوق ميباشد ؛ ولذا از خلوص عبادت ، بعبادت حقيقي تعبير شده كه عين حضور ومعيّت با حقّ است ، ولذا مقصود از آن دخول در بهشت ويا ترس از عذاب جهنّم نيست ؛ پس عابد مخلص هرگز در عبادت واستعانت خود مشتغل بتصوّر أوهام ونيازهاى نفساني ودنيوي وخوف از دوزخ نبوده ، وهمانند سرور راستان وأمير مؤمنان ، بدانگونه بعبادت حقّ مىپردازد كه ذات الهى وربّ العالمين را أهل ومستحقّ آن عبادت ميشناسد واندك غفلتى را در هيچ حال روا نداشته وميفرمايد : « وقد عرف حقّها رجال من المؤمنين الّذين لا تشغلهم عنها زينة متاع ولا قرّة عين من وّلد ولا مال » سپس در تأييد گفتار خود بكريمهء قرآني :  « رِجالٌ لا تُلْهِيهِمْ تِجارَةٌ وَلا بَيْعٌ عَنْ ذِكْرِ اللَّهِ وَإِقامِ الصَّلاةِ وَإِيتاءِ الزَّكاةِ »  استشهاد ميكند . امّا خلوص در عبادت آنگاه بكمال خود ميرسد كه عبد از غيبت بحضور آمده وميگويد :\r\n « إِيَّاكَ نَعْبُدُ وَإِيَّاكَ نَسْتَعِينُ »  ودر إسناد فعل نعبد ونستعين ، در وجود خود ، ظنّ استقلال وقدرت واراده نبرده ونفس خويش را مملوك مالك الملك بر حقّ وخداوند يكتا شناسد وبداند كه همين توفيق عبادت نيز يكى از موارد اعانهء حقّ بر أو بوده واستعانت وعبادت أو چنانكه در سياقت خطابي متّحد ومقرونند ، در حقيقت ومعنويّت نيز چنين ميباشند ؛ ولذا در كريمهء مورد تفسير ، چند وجه نهفته است كه توجّه بدانها براي عابد در كمال ضرورت بوده وبايد موردنظر واقع شوند : 1 - صنعت أدبي التفات از غيبت بحضور ، زيرا عبد در مقام قرائت سوره از بسملة تا آغاز  إِيَّاكَ نَعْبُدُ  بغيب ميپردازد واز ابتداء  إِيَّاكَ نَعْبُدُ  ملتفت بحضور ميگردد . 2 - حصر  إِيَّاكَ نَعْبُدُ وَإِيَّاكَ نَسْتَعِينُ  بر وجهي كه هردو كاف پس از إيّا مفيد معنى تقديم مفعول بر فاعل نعبد ونستعين باشد ؛ تا معبود را بر عابد تقدّم داده واين تقدّم از جميع جهات وملاحظات درشمار آيد . 3 - متكلّم مع‌الغير آوردن نعبد ونستيعن كه در لمعات پيشين از جهاتى مختلف مورد تحقيق وبحث وتدقيق واقع گرديد . 4 - در تشريك هردو جملهء  إِيَّاكَ نَعْبُدُ وَإِيَّاكَ نَسْتَعِينُ  كه عبادت عابد جز به استعانت أو از حقّ وأعانت حضرت حقّ بعبد ، متصوّر وممكن التحقّق نيست . 5 - در علّت اطلاق قول نعبد ونستعين ، بدين معنى كه عبادت واستعانت عبد را از هرگونه حدّ وقيدى خارج كرده وبنحو مطلق بجميع اقسام عبادت واستعانت شامل ميگردد ، وبايد درنظر داشت كه از اين ملاحظات وجهات ووجوه صوري ؛ ميتوان به بسيارى از مباحث عميق ولطيف حكمي وعرفانى دست يافت ، كه برخى از آنها را در\r\n\r\n","description":"","footnote":"","page_name":" 896 ","page_number":316},
  {"content":"\r\n\r\nلمعات ولوامع گذشته مورد فحص وغور وتحقيق وبررسى دقيق قرار داديم .\r\nبارى ، حضرت رسول أكرم ( ص ) در حديث جبرئيل ، احسان در عبوديّت را در اين تعريف كرده است ، كه عابد عارف آنچنان مستغرق در عبادت حقّ - جلّ شأنه - باشد كه گويى خدا را مىبيند ، ولذا در پاسخ سائل فرموده است : أن تعبد الله كأنك تراه ، فإن لم تكن تراه فإنه يراك پس اگر عبد در پرستش خود برؤيت پروردگار عالميان نرسد ؛ بايد بداند كه حضرت حقّ أو را مىبيند وبكمّ وكيف عبادت أو عالم است . بنابراين ؛ استغراق عابد در پرستش خداوند متعال ، خود موجب رؤيت حقّ است ؛ واگر بدليل حرف « كأنّ » نتوان برؤيت حقيقت اللّه رسيد ، ميتوان بچيزى در حدّ شناخت أو نائل آمد ، وبهروجه مفادّ اين حديث ، عابد را برؤيت حضرت حقّ ، اگرچه در حدّ معرفت أو ، نويد داده وآدمي را بغايت شرف عبادت كه ديدار معشوق أزلي وأبدى است ؛ مطمئنّ ميكند ؛ ليكن بايد دانستكه اين استغراق در عبادت نيز خود بخود فرآهم نخواهد شد ، مگر برياضات لازمه ومشروعه ، وبهمين مناسبت در حديث ديگر فرمايد : « أفضل الأعمال أحمزها » ومراد از اعمال نيز طاعات است ونه هر عمل دلخواه ، ولذا هر گروهى از عبّاد در مقام عمل بطاعات الهى وعبادت ، بگونه‌اى موافق يا مخالف شرع عمل كرده وبرحسب دستور رهبر وپير وشيخى ، در طريقي رهسپار گرديده است كه وصول أو بحقيقت ، مورد ترديد وتأمّل عقل ونقل بوده وسرانجام عافيت آنان از نظر مباني توحيد وديانت مقدّس اسلام وتعليمات ائمّهء معصومين ، عليهم السّلام ، مشكوك است ؛ در حالي كه قرآن حكيم وأحاديث رسول أكرم ( ص ) وامامان بزرگوار وحكماء الهى وعرفاء شامخ ، راه را بوضوح بروى آدميان برگشوده وبرهنمونى در طريق معرفة اللّه وعبادت أو در غايت اهتمامند .\r\n\r\n","description":"","footnote":"","page_name":" 897 ","page_number":317},
  {"content":"\r\n\r\n\r\nبخش سوّم قواعد ومراتب نَعْبُدُ و  نَسْتَعِينُ \r\nاين بخش نيز ، پس از بيان مقدّمه‌اى لازم ، از حيث لطافت مباحث آن بلطايفى چند تقسيم ميگردد .\r\n\r\nمقدّمه :\r\nنخست دانستن اين معنى ضرورت دارد كه جميع أنبياء ومرسلين از جانب حضرت حقّ به حقيقت مفهوم  « إِيَّاكَ نَعْبُدُ وَإِيَّاكَ نَسْتَعِينُ »  دعوت شده ومأمور به تبليغ آن به أقوام خود گرديده‌اند ؛ زيرا هيچ نبىّ وپيامبرى را نميتوان يافت كه از توحيد ومعاد غافل مانده ودر مقام القاء نفوس امّت وقوم وملّت خود بمعناى ايندو نكوشيده باشد ؛ ولذا حركت استكمالى مخلوق بويژه انسانها از مبدء بمعاد ، مستلزم عبادت حقّ ، يعنى رعايت موازين وأصول وقوانين سير إلى اللّه وحركت منتهى بمبدء صدور ووجود است كه برنامهء چنين حركتي بوسيلهء آن نبىّ يا رسول به قوم وامّت خود اعلام وابلاغ گرديده واز اوّل تا آخر آنان بهمين مقصود وهدف ؛ ليكن با روش وشيوه‌هاى مختلف ، كوشيده ودر تحقّق آن از بذل جان وعمر وحيات خويش دريغ ننموده‌اند ؛ چنانكه حضرت نوح - على نبيّنا وآله وعليه السّلام - طبق كريمهء نازله در سورهء أعراف ، قوم خود را بتوحيد وپرستش خدايى واحد دعوت كرده وحضرت حقتعالى آن نبىّ بزرگوار را بدين مأموريّت برگزيده وفرمايد :  « لَقَدْ أَرْسَلْنا نُوحاً إِلى قَوْمِهِ فَقالَ يا قَوْمِ اعْبُدُوا اللَّهَ ، ما لَكُمْ مِنْ إِلهٍ غَيْرُهُ ، إِنِّي أَخافُ عَلَيْكُمْ عَذابَ يَوْمٍ عَظِيمٍ »  وآنگاه كه قوم أو براه شرك رفته وحتّى نوح را گمراه مىپندارند ؛ نوح خود را از ضلالت مبرّى اعلام كرده وگويد :  « يا قَوْمِ لَيْسَ بِي ضَلالَةٌ ، وَلكِنِّي رَسُولٌ مِنْ رَبِّ الْعالَمِينَ »  وبالأخره خداوند تعالى جميع قوم أو را بجز\r\n\r\n","description":"","footnote":"","page_name":" 898 ","page_number":318},
  {"content":"\r\n\r\nآنان كه در كشتى وى بودند ، در آب غرق كرد وحتّى پسر نوح نيز از هلاكت مزبور بىنصيب نماند . آنگاه حضرت هود ، همانند نوح قوم عاد را كه در بين يمن وعمان وشمال مكّه زندگى ميكردند ، بتوحيد خدايى واحد وپرستش أو دعوت كرد ، وآنان ويرا دروغگو وسفيه پنداشته وبالأخره گرفتار رجس وغضب الهى شده ونسل آنها نابود گرديد ؛ وهمچنين ثمود كه نظير هود بقوم خود گفت :  يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ *  الخ وآنها نيز بعذاب دردناكى مبتلا شدند ؛ وهمين تبليغ قوم بتوحيد وعبادت خدايى واحد ، براي حضرات صالح ولوط وإبراهيم وشعيب وهارون وموسى وعيسى وبالأخره خاتم أنبياء محمّد مصطفى - عليهم الصّلات والسّلام - نسبت به أقوام خود وجميع راهيان بسوى خدا با همهء تفاوت در مراتب وجودي وتفاضل برخى از بعض ديگر ؛ وجود داشت وهريك از أنبياء ورسل با گرفتاريهاى خاصّ قوم وزمان وأمراء وحكّام وسلاطين عهد خود ، تا آخرين نفس بدعوت مردم پرداخته وآنها را بتوحيد ومعرفة اللّه وعبادت واستعانت از حضرت حقتعالى دعوت ميكردند وبيشترين آن فرستادگان الهى جان خود را در سر اين مأموريّت حقّه مىنهادند ؛ چنانكه سرتاسر سورهء مباركهء أعراف ، حاكى از اين واقعيّت تاريخي ميباشد ؛ وسرانجام خداوند تعالى در سورهء نحل فرمايد : براي هر امّتى رسولي از خود آنها فرستاديم ، تا بعبادت حقتعالى پرداخته واز جبت وطاغوت اجتناب كرده وبهدايت گرايند :  « وَلَقَدْ بَعَثْنا فِي كُلِّ أُمَّةٍ رَسُولًا أَنِ اعْبُدُوا اللَّهَ وَاجْتَنِبُوا الطَّاغُوتَ »  وچون جمعى از آنقوم هدايت يافته وبحقّ گرويدند ، وبرخى ديگر براه ضلالت رفتند ، فرمايد :  « فَمِنْهُمْ مَنْ هَدَى اللَّهُ وَمِنْهُمْ مَنْ حَقَّتْ عَلَيْهِ الضَّلالَةُ »  واين امر نه همين براي گذشتگان ، كه براي جميع آيندگان تا قيام قيامت كبرى نيز ادامه داشته وخواهد داشت ، وبقول شاعر عارف جلال الدّين صاحب مثنوى :\r\n نيكوان رفتند وسنّت‌ها بماند * وز لئيمان ظلم ولعنت‌ها بماند \r\n تا قيامت ، هركه از جنس بدان * در وجود آيد ، بود رويش بدان \r\n رگ رگ است اين آب شيرين وآب شور * در خلايق ميرود ، تا نفخ صور \r\n جزوها را ، روىها ، سوى كلّ است * بلبلان را عشق ، با روى گل است \r\n صبغة اللّه نام آن رنگ لطيف * لعنة اللّه بوى آن رنگ كثيف \r\n آنچه از دريا ، بدريا ميرود * از همانجا كامد ، آنجا ميرود \r\nمهمّتر اينكه خداوند تعالى در سورهء ياسين « يس » از بني آدم پيمان گرفته است كه جز\r\n\r\n","description":"","footnote":"","page_name":" 899 ","page_number":319},
  {"content":"\r\n\r\nخدا را مپرستند ، وصراط مستقيم را در عبادت خود دانسته وفرمايد :  أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ  . . .  وَأَنِ اعْبُدُونِي هذا صِراطٌ مُسْتَقِيمٌ  ودر مورد قوم بني إسرائيل هم‌پيمان مزبور را بصورت ميثاق وبطور مجدّد بسته است كه بجز خدا را مپرستند ، ودر سورهء بقره نازل است :  وَإِذْ أَخَذْنا مِيثاقَ بَنِي إِسْرائِيلَ لا تَعْبُدُونَ إِلَّا اللَّهَ  وبالأخره چون بني آدم وبني إسرائيل بدعوت خدا وأنبياء وبه إضلال شيطان بپرستش غير خدا پرداخته وبعضا گمراه گرديدند ؛ در سورهء مائده نازل است كه :  « أَ تَعْبُدُونَ مِنْ دُونِ اللَّهِ ؟ ! »  ودر سورهء يوسف آمده است :  ما تَعْبُدُونَ مِنْ دُونِهِ إِلَّا أَسْماءً سَمَّيْتُمُوها أَنْتُمْ وَآباؤُكُمْ  يعنى شما نمىپرستيد بجز خداوند متعال ، مگر أسمائي بدون حقيقت - يعنى بتها - كه خود وپدرانتان آنها را بنامهايى ناميده‌ايد ؛ ليكن هيچيك از أنبياء دست از تبليغ خداپرستى وعبوديّت حقّهء أو برنداشته وباوجود تحمّل سختىهاى بسيار ومشقّات بىشمار ، أقوام خويش را بعبادت حضرت حقتعالى دعوت كرده واگر بقبول دعوت آنان نپرداخته‌اند ، هرگز أنبياء ورسل در تحت تأثير بت‌پرستان قرار نگرفته وبرعكس طبق كريمهء الهى در سورهء كافرون برسول أكرم ( ص ) نازل است كه :      « قُلْ يا أَيُّهَا الْكافِرُونَ لا أَعْبُدُ ما تَعْبُدُونَ وَلا أَنْتُمْ عابِدُونَ ما أَعْبُدُ وَلا أَنا عابِدٌ ما عَبَدْتُّمْ »      وسرانجام چون پيامبر أكرم با سخت‌كوشى كفّار ومشركان مواجه ميگرديد وبالطّبع از داعى ومدعوّ هيچيك بتحمّل وقبول دعوت يكديگر تن در نميدادند ، ناگزير آيهء منقول نازل گرديد ، ودر خاتمهء آن امر فرموده است :  « لَكُمْ دِينُكُمْ وَلِيَ دِينِ » . \r\nامّا أصل عبادت چيست كه تا اين اندازه مورد توصيهء خداوند متعال وأنبياء ورسل وأئمّهء معصومين - سلام اللّه عليهم أجمعين - قرار گرفته است ؟ ، در پاسخ اين سوآل بايد گفت : عبادت عين محبّت حضرت حقتعالى وبلكه منحصر دانستن أو به محبوبيّت مطلقه بوده ودر حقيقت بايد تمامى محبّت از هر محبّى ودر هر مرتبه ومقامي جز بخدا تعلّق نگرفته وأصل وفرع آن بطور انحصار ، خاصّ ذات حقّ اوّل باشد وهر انساني در نوع ومقدار وسنخ وجنس وچگونگى آن بأنبياء عظام وفرستادگان گرامى خداوند تعالى اقتداء وتبعيّت كند ؛ تا در تحقّق آن مرتكب هيچگونه قصور وتقصيري نگردد ، واگر كسى بجز خدا را محبوب ومعشوق گيرد ، آنهم بطور فرعى وبه امر الهى باشد ، وهرگز كسى را با خدا در محبّت بدو شريك ننمايد ، وأصل وتمام وحقيقت عشق صادقانه را بصورت عبوديّت محضه ودر مقام عبادت عارفانه منحصر بخدا داند وبس .\r\n\r\n","description":"","footnote":"","page_name":" 900 ","page_number":320},
  {"content":"\r\n\r\nبا اينكه عرفاى شامخ بيش از حكماء متألّه وراسخ ونيز در بين عرفاء ؛ شاعران لطيفه‌سرا ، بيش از همه از عشق ومحبّت حضرت حقتعالى سخن گفته ودرّهايى عاشقانه وآبمند وگرانبها سفته‌اند ؛ ليكن رباعي متكلّم ومفسّر كبير ، امام فخر رازي - رضوان اللّه تعالى عليه - را شوروحالى ديگر است ، چنانكه فرمايد :\r\n هرجا كه ز مهرت ، اثرى افتاده است * سودا زده‌اى ، برگذرى ، افتاده است \r\n در وصل تو ، كي توان رسيدن ، كآنجا * هرجا كه نهى پاى ، سرى افتاده است \r\nامّا از دو رباعي لطيف عارف وارف وعاشق صادق ومحقّق دقايق عرفان وگنجينهء زخّار شور ووجدان ، أبو سعيد أبو الخير مهنه‌اى هم نميتوان به اهمال گذشت ؛ كه از جان ودل آن بزرگ‌مرد خراسان برآمده ودر دل وجان هر صاحب دردى مىنشيند :\r\n دل جز ره عشق تو ، نپويد هرگز * جز محنت ودرد تو ، نجويد هرگز \r\n صحراى دلم ، عشق تو ، شورستان كرد * تا مهر كسى ، در آن ، نرويد هرگز \r\n* * *\r\n زان پيش كه طاق چرخ أعلا زده‌اند * وين ، بارگه سپهر مينا ، زده‌اند \r\n ما در عدم‌آباد أزل ، خوش خفته * بىما ، رقم عشق تو ، بر ما زده‌اند \r\nچون اين سه رباعي دل‌انگيز وجان‌پرور را در اين صحيفة مينوشتم ومضامين نغز ودلنواز آنها را با خميرهء معرفت مىسرشتم ، طبع خود را از نسرودن شعري چنين ، مغبون يافتم وفىالبداهه رباعي زير را از تاروپود دل‌وجان بهم بافتم :\r\n گر جان ودلم ، ز عشق ، آكنده نبود * درد تو ، بدل بود وبلب خنده نبود \r\n ور شوق عبادتت ، نمىبود بجان * هر زيب ، كه بنده داشت ، زيبنده نبود \r\nباتوجّه به بمفادّ اين مقدّمه ، وتوضيحات وافى قرآني در لزوم عبوديّت وربط آن بربوبيّت ؛ اينك بذكر مراتب وقواعد آن پرداخته مىآيد ؛ وهر يك از أصول ومباني وفروع وخصايص كلّى وجزئي آنرا با التفات به ادّله وشواهد نقلي وعقلي ، در طىّ لطيفه‌هايى بيان ميكنيم :\r\n\r\nلطيفهء اوّل :\r\nكاملترين توصيف انسان وملائك وجميع مخلوقات الهى عبادت وتسبيح آنان است ؛ وبرترين آدميان أنبياء ورسلند كه همهء آنها بوصف عبيد وپرستندگان حقّ موصوف بوده وساير أوصاف براي نيل انسان بهمين خصيصهء عبوديّت است ، چنانكه در قرآن حكيم أنبياء ورسل بزرگوار را بدين اتّصاف نام برده وفرمايد :  « لَنْ \r\n\r\n","description":"","footnote":"","page_name":" 901 ","page_number":321},
  {"content":"\r\n\r\n يَسْتَنْكِفَ الْمَسِيحُ أَنْ يَكُونَ عَبْداً لِلَّهِ »  وآنگاه هرچه در نزد خداوند تعالى از مجرّدات أمرى است بهمين ويژگى اختصاص داده وگويد :  « إِنَّ الَّذِينَ عِنْدَ رَبِّكَ لا يَسْتَكْبِرُونَ عَنْ عِبادَتِهِ وَيُسَبِّحُونَهُ وَلَهُ يَسْجُدُونَ »  يعنى جميع موجودات امرى كه خلقت آنان در التزام حضور حقتعالى است از عبادت وتسبيح وسجود أو اباء واستكبار نداشته وبطور دائم در پرستش حقّ استغراق دارند ؛ وسپس بطور كلّىتر بايد دانست كه هركس وهرچه در آسمان وزمين وبين آنهاست ، عبيد ومملوك خداوند بوده وبدون انقطاع ودائم بعبادت أو خوىگر وتسليم ومطيعند ؛ ولذا جميع مخلوق از طريق ربّ خاصّ خود كه اسمى از أسماء اللّه ميباشد ، عبيد ربوبيّت أو بوده واز اينطريق عابد الوهيّت حقّند ؛ ولذا در سورهء حجر نازل است :  « وَاعْبُدْ رَبَّكَ حَتَّى يَأْتِيَكَ الْيَقِينُ »  يعنى تا مرگ تو فرارسد ، پروردگار خود را عبادت كن ، ودر آيهء 21 از سورهء بقره فرمايد :  « يا أَيُّهَا النَّاسُ اعْبُدُوا رَبَّكُمُ الَّذِي خَلَقَكُمْ »  ودر سورهء حجّ نيز بدين كريمه :  يا أَيُّهَا الَّذِينَ آمَنُوا ارْكَعُوا وَاسْجُدُوا وَاعْبُدُوا رَبَّكُمْ  كه بوضوح ايمان آوردن وركوع وسجود وعبادت را خاصّ پروردگار عالميان قرار داده است ؛ ليكن چون جميع عبادات بهروجه از طريق ربّ كه اسم ظهور حقّ در پرستش خلق است به آستان خداوندى راجع بوده ودر نهايت معبود حقيقي جميع ممكنات أمرى وخلقي ذات يكتاى أحدى است ؛ ولذا هر عبادتي از هر عبد يا موجود خلقي وامرى ومادّى ومجرّد واقع شود بطور مستقيم بدرگاه خداوند بىنياز وبىانباز بوده وجميع آيات نازله در سوره‌هاى قرآني ناظر بهمين حقيقت وحاكى از اين واقعيّت است ؛ وبهروجه هر نماز ونياز وهر راز وگداز وركوع وسجود وفراز وفرودى در تحليل توحيدي صحيح ودر حركت در صراط مستقيم ، جز براي حضرت حقتعالى مقبول نبوده وبلكه جميع عبادات مطلقه وذاتي ، متوجّه بسوى اللّه ميباشد ، در حاليكه بسيارى از عبادات صفاتى ، اگرچه مستحقّ وأهلي جز خداوند ندارند ؛ ليكن بر وجه غيرمستقيم بدو راجع بوده وبقول كريمهء قرآني :  « وَما أُمِرُوا إِلَّا لِيَعْبُدُوا اللَّهَ »  و  « ما أُمِرُوا إِلَّا لِيَعْبُدُوا إِلهاً واحِداً »  وجنّ وانس در اين عبادت صفاتى سهيم ودر مأموريّت عظيم پرستش حضرت حقتعالى دخيلند ؛ نهايت اينكه مراتب عبادت ونحوهء عبوديّت هريك از أنواع وأجناس آفريدگان ، برحسب كمال ونقص وقرب وبعد آنان بخداوند متعال متفاوت بوده واز كمّ وكيفى خاصّ برخوردار ميباشد ؛ وبهمين مناسبت در سورهء حجّ آية يازدهم نازل است :  « وَمِنَ النَّاسِ مَنْ يَعْبُدُ اللَّهَ عَلى حَرْفٍ ، فَإِنْ \r\n\r\n","description":"","footnote":"","page_name":" 902 ","page_number":322},
  {"content":"\r\n\r\n أَصابَهُ خَيْرٌ اطْمَأَنَّ بِهِ ، وَإِنْ أَصابَتْهُ فِتْنَةٌ انْقَلَبَ عَلى وَجْهِهِ ، خَسِرَ الدُّنْيا وَالْآخِرَةَ ، ذلِكَ هُوَ الْخُسْرانُ الْمُبِينُ »  در صورتىكه در سورهء نور آيهء پنجاه وپنج فرمايد :  يَعْبُدُونَنِي لا يُشْرِكُونَ بِي شَيْئاً  كه البتّه خداوند استخلاف در زمين را خاصّ چنين عابدانى عارف وأوليائي قرار داده است .\r\nدر اينكه خداوند در كلام مبين خود ، عبوديّت را كاملترين وصف براي نزديكترين بندگان ، بخود قرار داده است ، آياتي الهى نازل فرموده كه در اين لطيفه به بهترين نمونه‌هاى آن عباد ، پرداخته وبه آوردن برخى از آيات كه نام آن بندگان مقرّب در آنها آمده است ؛ بسنده مىكنيم : در كريمهء واقعه در سورهء ص نازل است :  « وَاذْكُرْ عَبْدَنا أَيُّوبَ إِذْ نادى رَبَّهُ »  ودر سورهء مزبور راجع بحضرت سليمان فرمايد :  « وَوَهَبْنا لِداوُدَ ، سُلَيْمانَ نِعْمَ الْعَبْدُ إِنَّهُ أَوَّابٌ »  ودر آيهء نازل در سورهء مؤمنون آمده است :  « وَلَقَدْ أَرْسَلْنا نُوحاً إِلى قَوْمِهِ ، فَقالَ يا قَوْمِ اعْبُدُوا اللَّهَ »  وهمچنين نسبت به ثمود وإبراهيم خليل وهود وشعيب وصالح وعيسى وموسى نيز آياتي در همين معنى در سوره‌هاى أعراف وهود ونمل وعنكبوت وارد است كه حضرت حقتعالى به آوردن نام بندگان خصّيص وعبد وپرستشگر خود پرداخته وعلاوة بر ذكر نام جزئي وشخصي هريك ، در برخى از سوره‌ها نيز بنحو كلّى فرمايد :  « وَما أَرْسَلْنا مِنْ قَبْلِكَ مِنْ رَسُولٍ إِلَّا نُوحِي إِلَيْهِ ، أَنَّهُ لا إِلهَ إِلَّا أَنَا فَاعْبُدُونِ »  ونيز در آيهء واقعه در سورهء مؤمنون هم بطور كلّى نازل است :  « فَأَرْسَلْنا فِيهِمْ رَسُولًا مِنْهُمْ أَنِ اعْبُدُوا اللَّهَ »  وسرانجام همهء أنبياء ورسل ومبشّرين ديگر را براي ايجاد استعداد در قبول عقلي والهى رسول أكرم ( ص ) فرستاد ، تا زمينهء روحي وباطني آدميان وعالميانرا در پذيرفتن اين عصارهء وجود وصفوت وبرگزيده‌ترين مخلوقات وأولاد وأحفاد أو عليهم السّلام فرآهم گردد .\r\nبارى ، با اينكه خداوند متعال در كرائم قرآني بذكر نام أنبياء خود پرداخته واز آنان بوصف عبد ياد كرده ، فرمايد :  وَاذْكُرْ عَبْدَنا داوُدَ ذَا الْأَيْدِ إِنَّهُ أَوَّابٌ  ودر مورد ايّوب وإبراهيم وإسحاق ويعقوب وسليمان نيز آنها را موصوف بعبد نموده است ؛ امّا غايت مرتبهء عبوديّت تامّه را در محمّد مصطفى ( ص ) نهاده ومقام إسراء ومعراج كامل را طبق آيهء :   « سُبْحانَ الَّذِي أَسْرى بِعَبْدِهِ لَيْلًا »   بدو عنايت كرده وبا همهء ارتقاء ورفعت ذاتي وبرگزيدگى ؛ أو را مفتخر بوصف عبد نموده است ؛ واگر سلطهء شيطانرا از ديگر عباد خود برنداشته ، وشايد در برخى از أنبياء نيز بمقدار بسيار كم وجود داشته باشد ؛ امّا در پيامبر\r\n\r\n","description":"","footnote":"","page_name":" 903 ","page_number":323},
  {"content":"\r\n\r\nخاتم ( ص ) چنين نبوده وفرمايد : « شيطانى أسلم على يدي » والبتة أولو العزم بودن هر نبىّ ورسولي موجب سنگين گرديدن بار مسئوليّت آنان از بندگان ديگر بوده ودر رسول خاتم ( ص ) بيش از همهء أنبياء ورسل است ، ولذا واجبات ومستحبّات ومكروهات وحلال وحرام دين أو نيز بيش از جميع أديان ميباشد ؛ والبتّه در دارندگان علم نيز چنين بوده وهر فردى از أمم أنبياء سلف وامّت محمّدى ( ص ) كه عالمتر از ديگران باشد ، مسئوليّت ووظيفهء أو هم بيشتر از ساير مردم بوده ودر امر ثواب وعقاب نيز همين حكم وقاعده جريان دارد .\r\n\r\nلطيفهء دوّم :\r\nدر قرآن حكيم دو نوع عبد آمده : يكى عبدي كه در تحت سلطان وعلم وارادهء حضرت حقتعالى مقهور بوده وعموم مخلوقات وموجودات واز جملهء آنها انسان هم بذات خود بعبادت وخضوع وتذلّل وقهر كبرياء أو عابدند ؛ وكريمهء قرآني :\r\n إِنْ كُلُّ مَنْ فِي السَّماواتِ وَالْأَرْضِ إِلَّا آتِي الرَّحْمنِ عَبْداً  وبهمين دليل سجود آنان نيز ذاتي بالعموم بوده ودر آيهء :  « أَ لَمْ تَرَ أَنَّ اللَّهَ يَسْجُدُ لَهُ مَنْ فِي السَّماواتِ وَمَنْ فِي الْأَرْضِ وَالشَّمْسُ وَالْقَمَرُ وَالنُّجُومُ وَالْجِبالُ وَالشَّجَرُ وَالدَّوَابُّ وَكَثِيرٌ مِنَ النَّاسِ »  كه سجود موجودات آسمانى وزمينى وخورشيد وماه وستارگان وكوهها ودرختان وچهارپايان وحيوانات ديگر ، از قبيل سجدهء فطرى وذاتي يا تكويني است ؛ مگر انسان كه در جملهء  « وَكَثِيرٌ مِنَ النَّاسِ »  هم داراى سجدهء تكويني وذاتي است وهم صفاتى يا تشريعي ؛ ليكن جميع آدميان بلحاظ فطرت خود ساجد ذاتي وتكويني ميباشند ، وكريمهء نازل در سورهء نحل :  وَلِلَّهِ يَسْجُدُ ما فِي السَّماواتِ وَما فِي الْأَرْضِ مِنْ دابَّةٍ وَالْمَلائِكَةُ وَهُمْ لا يَسْتَكْبِرُونَ  دلالت بر اين دارد ؛ زيرا كلمهء دابّه در شمول فراگير خود ، انسانها را نيز شامل ميگردد ، زيرا دابه يعنى جنبنده وآدميان هم جنبنده‌اند ، بويژه كه داخل در جميع مخلوقات وأشياء ، سايهء آنان بچپ وراست افكنده گرديده وطوعا وكرها ساجد درگاه حقّند ؛ وبخشوع ذاتي در كار پرستش ميباشند ؛ واين معنى در كريمهء :  أَ وَلَمْ يَرَوْا إِلى ما خَلَقَ اللَّهُ مِنْ شَيْءٍ يَتَفَيَّؤُا ظِلالُهُ عَنِ الْيَمِينِ وَالشَّمائِلِ سُجَّداً لِلَّهِ وَهُمْ داخِرُونَ  بوضوح معلوم است ، ولذا جملهء  « كَثِيرٌ مِنَ النَّاسِ »  مفيد معنى عبادت تشريعي وصفاتى است كه برخى از آدميان بانجام دادن آن ميپردازند وبعبادت خاصّ نيز موصوف است ؛ وگرنه هيچ انساني موجود نيست كه بالفطرة وبذات خود بدرگاه خداوند حكيم ساجد نبوده باشد ؛ نكتهء ديگر اينكه با توجّه بدنبال آية كه فرمايد :  « وَكَثِيرٌ حَقَّ عَلَيْهِ الْعَذابُ وَمَنْ يُهِنِ اللَّهُ فَما لَهُ \r\n\r\n","description":"","footnote":"","page_name":" 904 ","page_number":324},
  {"content":"\r\n\r\n مِنْ مُكْرِمٍ ؟ »  ميتوان بسيارى از مردمان را بصورت آدمي دانست ونه در حقيقت ؛ وچون فىالحقيقه آدمي نيستند ، عبادت آنان برحسب ذات ناقص داخل در دواب بوده وچون جميع آدميان چنين نبوده وبعبادت تشريعي خود اهميّت داده وبدان ميكوشند ؛ لذا در كريمهء مزبور بسيارى را در رديف دواب آورده است كه جز عبادت تكويني نداشته واز عبادت تشريعي وصفاتى در غفلتند ، وهمين معنى را ميتوان از آخر آيهء مزبور فهميد كه فرمايد :  وَكَثِيرٌ حَقَّ عَلَيْهِ الْعَذابُ  الخ زيرا هم بسيارى از مردمان از رديف چهارپايان وشمار دواب فراتر نرفته‌اند وعبادت آنها برحسب استعداد فطرى وذاتيشان ، تكويني بوده وبعبادت تشريعي نمىپردازند ؛ وبعضي هم محقّق بعذاب الهى بوده وهركه را خداوند خوار كند ، هيچكس آنها را گرامى نخواهد داشت ، وآشكار است كه آخر آية دليل بر ثبوت عبادت تكويني آنها ميباشد ؛ پس اينگونه از مردمان فاقد عبادت تشريعي بوده وداخل در رديف چهارپايان ودوابند ، وبسيارى نيز بعذاب الهى محقّق بوده وكسى قادر بگرامى داشت آن خوارمايگان نيست ، وبالمآل آسمان وزمين وخورشيد وماه وستارگان وكوهها وأشجار وجنبندگان وآدميان ناقص ومحقّقان بعذاب وخوارمايگان را عبادت تكويني است ونه تشريعي وتكليفي ؛ بويژه كه واو عطف در كريمهء مزبور كثير من النّاس را بدواب معطوف ومربوط ميكند ؛ چنانكه همين معنى از حيث قنوت عامّ ، كلّيهء موجودات أمرى وخلقي را دربر گرفته وجنبهء تكويني وذاتي دارد ، مانند مفادّ اين آية :  « بَلْ لَهُ ما فِي السَّماواتِ وَالْأَرْضِ كُلٌّ لَهُ قانِتُونَ »  كه البتّه چنين قنوت وفرمانبرداريى عامّ بوده وجميع موجودات آسمان وزمين را فراميگيرد ؛ در حاليكه علاوة بر قنوت عامّ وداخل در همهء مخلوق ، قنوتى خاصّ كه تشريعي وصفاتى است ؛ براي انسان مورد اهتمام ميباشد كه در كريمهء :  أَمَّنْ هُوَ قانِتٌ آناءَ اللَّيْلِ ساجِداً وَقائِماً ، يَحْذَرُ الْآخِرَةَ وَيَرْجُوا رَحْمَةَ رَبِّهِ  افادهء معنى قنوت وسجودى را دارد كه أولياء الرّحمن در طول شب تا سپيده‌دمان ودر كمال خضوع وتذلّل انجام ميدهند ؛ ومعلوم است كه اينگونه از قنوت وسجود اختصاص بانسانها داشته وحتّى از ميان انسانها نيز ، به أولياء اللّه تعلّق ميگيرد ؛ زيرا هر انساني تحمّل اينگونه از عبادت را از حيث كمّ وكيف نداشته ودر أولياء اللّه نيز ، متفاوت بوده وبضعف وشدّت وكمال ونقص موصوف است ؛ وبهروجه چون انسان مخلوق اشرف بوده وحتّى در كمال قرب الهى از جميع موجودات أمرى وخلقي برتر وبر سر كلّيهء مخلوقات أفسر است ، وخداوند متعال بهمهء\r\n\r\n","description":"","footnote":"","page_name":" 905 ","page_number":325},
  {"content":"\r\n\r\nفرشتگان أمر بسجود تكريمى أو فرمود وعدم امتثال حكمي إبليس در سجدهء به آدم موجب بعد ولعنت أو تا قيامت گرديد ؛ بايد علاوة بر سجود وقنوت وعبادت ذاتي ، مشرّف بعبادت صفاتى وحكمي نيز بشود ، ولذا تنها أو در جميع مخلوقات بچنين خلعتى تشريف يافت وبتعبير ديگر خلقت أو بصورت اللّه كه مستجمع أسماء وصفات وافعال ميباشد ، أو را بدين خلعت وكرامت فاخره ملبّس ومشرّف نمود ؛ وأو نيز در قرب إلى اللّه بمقام أو أدنى واصل گرديده وبمرتبهء برد اليقين نائل آمد .\r\n\r\nلطيفهء سوّم :\r\nيكى از مراتب عبادت برحسب علم يا معرفت بخداوند متعال ، نيّت خالصانه در توحيد است كه سرانجام بپرستش حقّ منتهى گرديده ونيّت در عبادت آنگاه به اخلاص لازم ميگرايد كه توجّه قلبي وعزم وقصد آگاهانهء عابد در حسن تلقّى از إنعام حضرت حقّ از حيث افاضهء وجود وكمالات آن بكمال خود رسيده وبداند كه در دار تحقّق وهستى وايجاد عوالم ومخلوقات ؛ هيچ علّت وسبب وشرط وإعداد واستعداد واقتضائى جز بعلم واراده وقدرت خداوند تعالى نبوده وچنين وجود بحت وبسيط ومطلق وبلكه فوق اين أوصاف را بايد بقصد تقرّب وكمال پرستيد والبتّه هيچ عبادتي بدون نيّت خالص وبدون شائبه وريا مقبول درگاه أو نخواهد بود ، ولذا در تقرّب بحضرت حقّ وتحقيق معنى  « إِيَّاكَ نَعْبُدُ »  بايد عالمانه بعبادت أو پرداخت وتا عابد حقيقي ، قلب ونفس وروح خود را متوجّه كبرياء وعظمت وجبروت أو نكند ، ودر اين اجلال وتعظيم وتبجيل ، أو را بر ورأى أوهام وعقول وبرتر از معرفت بزرگترين مخلوق وى نداند ، هرگز در اخلاص نيّت خود موفّق نخواهد گرديد ؛ وبهمين دليل در معنى اللّه أكبر از معصوم منقول است كه « أللّه أكبر من أن يوصف » وبالأخره صاحب نيّت پاك در پرستش حقّ ، بايد تنها بمعناى اصطلاحى وعاميانهء آن‌كه در كتب فقهى مذكور است ، اكتفاء نكرده ودر عقد قلب ونفس وروح خويش بحقيقت آن بكوشد ودر عبادات ظاهري وعملي تا آخر آنها گرفتار كثرات صور امكاني نشده واز وحدت مطلقه انصراف نيابد ، تا قصد أو در پرستش ونيّت خالص وى در عبادت حقّ مشوب وآلوده به أغراض ومقاصد وأمور دنيوي نگردد ؛ وبصفاى باطن ومعرفت كامل بداند كه براي نيل بدين هدف ومنظور ، هيچ‌چيز بهتر از استعانت حقيقي در تحقّق عبادت با نيّت پاك واخلاص‌آميز نبوده وبتعبير ديگر استعانت را موجب خلوص نيّت براي عبادت شناسد ، وهميشه بحقيقت معنى ومفهوم ايّاك وحصر معبود توجّه كرده وچيزى يا كسى را\r\n\r\n","description":"","footnote":"","page_name":" 906 ","page_number":326},
  {"content":"\r\n\r\nبگاه عبادت ملحوظ ومنظور نداشته واز تصوّرات وأوهام بپرهيزد ؛ وگرنه فرقى در ميان پرستش وهم‌آميز حقّ با عبادت أصنام وبتها نبوده وعابد بحقّ پرستش خداوند متعال نائل نشده است ؛ زيرا هرچه جز حضرت واجب الوجود ، صنم وبت ووثن است ؛ اگرچه صور ذهني وأوهام عابد باشد ؛ ومراد از خبر معروف : « المرء بما نوى » اهميّت نيّت است كه مرتبهء كمال ودرجهء قرب آدمي را بدان مىسنجند ؛ وچون تحقّق اعمال را به نيّات شناسند ؛ لزوما بايد دانست كه نيّت در لغت بمعنى قصد بوده وگفته‌اند : نوى ينوى نيّة ، أي قصد يقصد قصدا ونيز برخى از محقّقان نيّت را بمعناى انبعاث وبرانگيختن قلب بسوى اغراضى دانند كه حالا ومآلا موافق جلب نفغ ، ودفع ضرر باشد ؛ وامّا نيّت از نظر شرعي عبارتست از قصد طاعت وتقرّب بخداوند تعالى در ايجاد اعمال ديني وتكاليف مذهبي از قبيل نماز وروزه وغيره ؛ وقاضى بيضاوى آنرا عبارت از ارادهء توجّه بسوى افعالى ميداند كه در ابتغاء وجه اللّه وامتثال حكم أو بكار ميرود ؛ ولذا گويند كه نيّت در انجام فعل تحقّق مىيابد ونه در ترك آن ، ولى حقّ تحقيق اينستكه اگر ترك بمعنى عدم الفعل باشد ، نيّت در آن معنى ندارد ، امّا اگر مراد از ترك فعل ، عبارت از نهى شرعي در ارتكاب افعالى باشد ، نيّت در عدم انجام منهيّات ، بمعنى كفّ نفس آمده كه فىالحقيقه گونه‌اى از فعل درشمار مىآيد .\r\nدر اهميّت نيّت در انجام دادن گناه ومعصيت ، بايد دانست كه اگر دو مسلمان بجنگ با يكديگر پرداخته وهريك در قتل ديگرى قاصد وداراى نيّت باشد ، ليكن يكى از آندو موفّق بقتل ديگرى گردد ، قاتل ومقتول هردو در آتش دوزخند ؛ وحديثي از حضرت رسول أكرم روايت شده است كه : « إذا تواجه المسلمان بسيفهما ، فالقاتل والمقتول في النّار ؛ قالوا : هذا القاتل يا رسول اللّه ، فما بال المقتول ؟ ؛ قال : إنّه كان حريصا على قتل صاحبه » زيرا مقتول نيز در قتل قاتل خود قاصد بوده است وبراي تحقّق نيّت قتل ، اسلحه برداشته ، ولى موفّق بانجام دادن هدف خود كه بر آن حريص هم بوده نشده است ؛ امّا در داشتن نيّت قتل كمترين ترديدى نداشته ، النّهايه چون بقتل رسيده است ، در رسيدن بهدف خود موفّق نشده ولذا جايگاه أو نيز در جهنّم است ، وآنچنانكه نيّت در امر شرّ وبدى ، گاهى عين فعل آن درشمار مىآيد ؛ نيّت وقصد مؤمن نيز در امر خير از عمل أو بهتر ويا حدّاقل مساوى آنست ولذا اين خبر بر زبانها جارى گرديده كه : « نيّت المؤمن خير من عمله » مانند نيّت دادن صدقه بفقير ، آنگاه كه دست بجيب كرده ودر\r\n\r\n","description":"","footnote":"","page_name":" 907 ","page_number":327},
  {"content":"\r\n\r\nمىيابد كه پولى با خود ندارد ، ودر اينصورت صاحب نيّت ، بثواب تصدّق در راه خدا بهر مبلغى كه نيّت كرده خواهد رسيد .\r\nسپس بايد دانستكه هيچ ثوابي بر فعلى متصوّر نخواهد بود ، مگر به نيّت قرب بخداوند متعال ؛ ولذا هيچ طاعت وعبادتي بدون آن حقيقت نخواهد يافت ، وفىالمثل در غسل جنابت ، اگر انسان در آب هفت اقيانوس بدون نيّت قرب الهى شستشو كند ، نماز أو از نظر شرعي مقبول نبوده وبلكه نمازى نخوانده است تا مورد قبول حقّ واقع گردد ، وهمچنين در نماز وروزه وساير عبادات ؛ كه وجود نيّت ، شرط صحّت آنهاست ؛ ولى در اسلام وايمان آوردن كفّار ومشركان ، نيّتى ضرورت نداشته وبهمين دليل مسلمان ومؤمن شدن آنها ربطى به نيّت نداشته وبدون آنهم اسلام آنان صحيح است ولذا گفته‌اند : « اسلام المكره صحيح والكفر لا بدّ فيه من النيّة » وكفر مكره درست نبوده ودر باطن مسلمان است ؛ ونيّت در حقيقت موجب تمييز افعال عبادات از أمور عادّى بوده ونيز سبب تمييز برخى از عبادات از طاعات ديگر است وفىالمثل با نيّت ميتوان اقسام نمازهاى واجب ومستحبّ وفرائض ونوافل را از يكديگر شناخت ؛ وبهروجه ، شرعي بودن نيّت وغرض از آنرا ميتوان از نوع نيّت انسان دانست ، وفىالمثل اگر نيّت از رفتن بمسجد براي اقامهء صلات باشد ؛ با قصد استراحت در آن متفاوت بوده وهمچنين در اعانهء بمحروم وسائل وفقير ، بايد بنوع نيّت در أداء آن توجّه داشت ؛ كه بقصد تقرّب ورضاى خدا باشد ونه خودنمايى واظهار ثروت وغنى ، ودر أمور شرعي ديگر ، مانند ذبح بقصد قرباني وبقصد طبخ طعام خود وخانواده ؛ متفاوت بوده ، وبا اختلاف در نيّت ميتوان بمشروعيّت يا عدم شرعي بودن آن آگاه گرديد ؛ واگرچه نيّت در عبادات عادّى ومعتاد انسان لازم است ؛ ليكن نيّت در أمور عادّى مورد نداشته واشكالى در فقدان آن نيست ؛ وسرانجام بايد متوجّه بود كه مراد از تحقّق نيّت در تعيين موضوع آن در اعمال عبادي قرب إلى اللّه است ، ودر أمور عادى دنيوي ، تمييز آن از موضوعات ديگر ميباشد ؛ كه ارادهء انجام دادن فعل در آنها عين نيّت بوده وبود ونبود نيّت در أمور عادى بهيچ‌وجه موردنظر شارع نيست ، وتحقيق وافى در اين مسئله را بايد بفقهاء وبعلم فقه واگذاشت ؛ وامّا آنچه در اين لطيفه مورد غور وبررسى قرار گرفت ؛ مطلق نيّت در عبادات از حيث تقرّب بذات حقتعالى است ونه مباحث شرعي آن در خصوص هر عبادت وطاعت وچگونگى صحّت وسقم آن‌كه مورد اختلاف فقهاء بويژه در مذاهب مختلفه ميباشد .\r\n\r\n","description":"","footnote":"","page_name":" 908 ","page_number":328},
  {"content":"\r\n\r\n\r\nلطيفهء چهارم :\r\nيكى ديگر از مراتب تحقّق بحقيقت عبادت وحصر حضرت حقتعالى بدان ، مرتبهء علمي وشناخت ذات وأسماء وصفات وافعال أو برحسب تنزيه ذات وتشبيه أو ميباشد كه غير از معصومين عليهم السّلام ، وبجز أوحدىّ از رجال معرفة اللّه بدان نائل نيامده‌اند ؛ وكريمهء :  « لَيْسَ كَمِثْلِهِ شَيْءٌ »  دلالت بر تنزيه حقّ دارد ، ودنبال آية :  « وَهُوَ السَّمِيعُ الْبَصِيرُ »  انسانرا به تشبيه أو رهنمونى ميكند .\r\nبرخى از نحويّون كاف كمثله را در آية زائد دانسته‌اند ، در حاليكه چنين نيست ومراد از كاف ، تشبيه بوده وبمعنى اينستكه نه‌تنها مثل خداوند نيست ؛ بلكه مانند مثل أو نيز قابل تصوّر نميباشد ؛ زيرا آنگاه كه خداوند تعالى مانندى در مثل خود ندارد ؛ بطريق أولى مثلي هم نخواهد داشت ، ولذا كاف زائد نبوده وبمعنى تشبيه آمده است ، وامّا سميع وبصير بودن در ذات حقّ ، دو صفت عين ذات است كه هريك از جانداران نيز برحسب مرتبهء وجودي خود واجد آندو ميباشند ؛ النّهايه آنچنانكه ذات حضرت حقتعالى نامتناهى بالعدّه وبالشدّه وبالمدّه است ؛ صفات أو نيز همانند ذاتش - جلّ شأنه الأقدس - از همان ويژگى وخصيصه بهره‌مند بوده واز هرسه جهت مزبور نامتناهى وبلكه فوق آن ميباشند ؛ ولذا صفات أو با هيچيك از صفات مخلوق قابل قياس نبوده وآنچه مخلوق دارد محدود ومقيّد ومتناهي است ، وبدين ملاحظه در تشبيه ، تنها وجه شبهي كه مشبّه را بمشبّه‌به همانند ميكند ، همان سمع وبصر موجود در ذات حقّ ومخلوق اوست ؛ وهمين مقدار شباهت در تحقّق تشبيه كافى بوده ولزومى ندارد كه مشبّه با مشبّه‌به از جميع جهات همانندى داشته باشد ؛ وبدين ملاحظه ذات حقّ در عين تنزيه مشبّه ودر عين تشبيه منزّه از آن است ؛ وبمنظور فهم وادراك بيشتر مبحث ، به آوردن مثالي مبادرت ميشود ، وآن اينستكه فىالمثل شخصي را بشير تشبيه كرده وچون از در خانه‌اى وارد شود ، ميگوييم شير آمد ؛ امّا نه سر وسينه ودست وپاى أو به شير شبيه است ونه خوى وخصال باطني وى ؛ ليكن صفت دلاورى ويرا به شير تشبيه كرده وميگوييم :\r\nشير آمد ؛ در صورتيكه شير حقيقي در جنگل‌هاى دوردست زندگى ميكند ودر خانهء كسى آنهم در شهر وارد نميشود ، ولذا تشبيه حسين نامى به شير ، تنها از حيث وجود صفت دلاورى اوست كه بشير تشبيه وهمانند گرديده است ونه هيچ‌چيز ديگر أو ؛ ودر نتيجة ذات حقّ در عين تشبيه به آثار وافعال ومخلوق خود در سمع وبصر ، هرگز هيچ مخلوقى را سميع وبصير كه خاصّ خداوند است ، نخواهى يافت ، وبهمين دليل\r\n\r\n","description":"","footnote":"","page_name":" 909 ","page_number":329},
  {"content":"\r\n\r\nحكماء راسخ وعرفاء شامخ ، حقّ را در عين تشبيه ، منزّه از آن دانند ودر عين تنزيه ، مشبّه بصفات سمع وبصر داشتن است كه در هر حيواني حتّى پست‌ترين آنها يافت ميگردد ؛ زيرا هر صفت جمالى وكمالى وجلالي كه در مخلوق هست ؛ بطريق اولويّت در خالق هم موجود بوده وبقول حكماء الهى ، طبق قاعدهء عقلي : « معطى شيئى ، فاقد آن نميباشد » نميتوان تصوّر كرد كه خداوند تعالى جميع صفات جمالى وكمالى را طبق استعداد واستدعاء عين ثابت هركس بدو اعطاء فرمايد ، ومعاذ اللّه كه خود فاقد آنها باشد .\r\nپس ، يكى از مراتب عبوديّت ، معرفت به آثار وافعال وصفات وذات حضرت حقّ است ، كه كاملترين بحث از آنها را در دو تأليف كه هريك در دو جلد ضخيم بطبع رسيده است ؛ موسوم به « حكمت‌نامه » « 1 » و « هداية الأمم » « 2 » آورده‌ام وخواننده را بمطالعهء آنها هدايت ميكنم .\r\n\r\nلطيفهء پنجم :\r\nديگر از مراتب عبوديّت ، علم بديانت حقّهء الهى است كه از دو طريق عقل ونقل حاصل ميگردد ؛ ليكن نه عقلي كه مقابل نقل باشد ونه نقلي كه در برابر عقل بتضادّ يا تناقض موصوف گردد ؛ بلكه عقلي كه عين نقل از حيث افادهء معنى حقيقي است ونقلي كه از عقل كلّى ونفس قدسي ائمّه وپيامبران ومعصومان - عليهم السّلام - صادر شده وميتوان نقل آنها را صورت أدبي وتعبيراتى لفظي از عقل قدسي دانست .\r\nبعبارت ديگر عقل مستند بقواعد وأصول وضوابط وميزان الهى ، اگرچه از شخص جزئي هم صادر شده باشد طبق حديث : « انّ للّه حجّتين : حجّة الظّاهرة فهو النبىّ ؛ وحجّة الباطنة فهو العقل » ايندو بدون هيچ اختلافى ، سالك وعابد را بحقيقت ميرسانند ؛ ليكن اگر نقل ، احكام عقل را تأييد وتثبيت نكند ، عقل از حجّيت خود ساقط نگرديده وبايد در اصالت صدور وصحّت حكم نقلي ترديد كرد ودر إسناد آن بحضرات معصومين - سلام اللّه عليهم أجمعين - مردّد ماند ؛ ودر همين معنى كلمات گهربار امامان شيعه ( ع ) مفيد حجّيت عقل - اگرچه عقل غيرقدسى ومستند بضوابط وقواعد وأصول - بوده وفرمايند اگر سخنان منقول از ما با موازين عقلي سازگار نبود « فاضربوه على الجدار » زيرا هرگز واز هيچ معصومى ، سخنى مخالف معيارهاى عقل مستند بقواعد وأصول صادر\r\n\r\n\r\n","description":"","footnote":"\r\n( 1 و 2 ) - مطبوع تهران انتشارات الزّهراء سال 1380 شمسي ؛ تأليف غلامحسين رضانژاد « نوشين » .\r\n","page_name":" 910 ","page_number":330},
  {"content":"\r\n\r\nنگرديده است ؛ وملاك صحّت صدور واستناد كلام وعبارتى به ائمّه ورسول أكرم ( ص ) همين انطباق آنها با معائير وضوابط عقلي ميباشد ؛ وبهمين ملاحظه عقل ونقل مؤيّد يكديگر بوده وتنها ديانتى كه از پيشرفت علم وترقّيات عقلي انسان هراسى نداشته وبلكه آدميان را به تحصيل مباني وأصول وفروع آنها ترغيب وتشويق كرده است ، همين ديانت فخيمهء اسلام ومذهب فاخر وتعالى أهل بيت عصمت وطهارت است كه مثل‌هاى اعلاى الهى درشمارند ؛ وتا هستى باقي وخداوندى در سمت آفريدگارى است ؛ روش وطريقهء آن بزرگواران ملاك اعتلاء جوامع انساني وسند محكم در اكتساب واستكمال علوم عقلي ميباشد وبرخى از متشرعان ناقص عقل وسطحى ونادان كه بتحريم معارف استدلالي وتضعيف احكام عقل ومنطق پرداخته‌اند ؛ از راه ورسم مذهب بر حقّ ومطلق الهى بدور افتاده وبالأخره گرفتار انحراف از طريق صواب وهدايت گرديده‌اند ؛ أعاذنا اللّه تعالى من شرورهم وآفاتهم .\r\nكوتاه سخن اينكه : علم به دين اللّه داراى دو مرتبه است : يكى معارف وعلوم مربوط بثواب وعقاب ، امّا نه از فروع مورد بحث وتحقيق فقهاء ، بلكه علم بملائكة ورسل وكتب الهى كه بنابر قول محقّقان يكصد وچهار كتاب بوده وجميع آنها در زبور داود وتورات موسى وإنجيل عيسى وقرآن محمّد - صلوات اللّه عليهم أجمعين - فرآهم آمده است ؛ وديگرى ، علم بديانت وأمور شرعي كه در نهايت منجر ومنتهى بصراط مستقيم گرديده وانسان از اين دو مرتبه ، بمبدء ومعاد وسير إلى اللّه واستكمال نفس جزئي واتّحاد با نفوس كلّيه وعقول قدسيّه وبالمآل با عبور از مراتب علم اليقين وعين اليقين وحقّ اليقين ، بلقاء اللّه وفناى كلّيه يا فناء عن الفناء وبقاى حقيقي واتّصال بربوبيّت خاصّهء خود نائل ميگردد .\r\nامّا اين دو مرتبه را نيز مراحلى است كه مرحله‌اى از آن بأصحاب يمين مربوط است ومرحله ديگر از سابقين ومقرّبين بوده ؛ وهريك از ايندو مرحله ، داراى احكام واوصافى خاصّ خود ميباشد كه باختصار در توضيح وتفاوت آنها مبادرت ميشود : 1 - مرحلهء أصحاب يمين عبارتست از أداء واجبات وبترك گفتن محرّمات وانجام دادن مستحبّات ومندوبات ، واجتناب از مكروهات وتقويت مباني عقلي وضوابط الهى در انتخاب أمور مباحه ومنطبق با خرد كلّى ، كه شرع را در آنها حكمي بردّ واثبات نيست . 2 - امّا مرحلهء مقرّبين وسابقين عبارتست از قيام بواجبات ومندوبات وترك محرّمات\r\nو \r\n","description":"","footnote":"","page_name":" 911 ","page_number":331},
  {"content":"\r\n\r\nمكروهات ، كه در اين موارد با أصحاب يمين اتّفاق نظر ووحدت دارند ؛ ونقطهء اعتلاء اين گروه در ورع بسيار - امّا شرعي - وزهد بىشمار در أمور غيرنافع در معاد وتورّع سرشار از آنچه موجب إضرار در امر ديانت آنهاست ؛ بوده كه البتّه اين جماعت بالذّات وبالفطرة باعمالى دست ميزنند كه در عبادت مرجّح نموده وهيچگاه از موجبات تقرّب بحقّ غافل وفارغ‌البال نيستند .\r\nبديهي است كه هيچيك از سابقين مقرّبين ؛ يا أصحاب يمين بحقيقت مرتبه ومرحلهء كمالى خود در سلوك إلى اللّه نخواهند رسيد ، مگر با نيّت بهردو اصطلاح عرفانى وشرعي آن وبهمين جهت ما لطيفهء مربوط به نيّت را مقدّم بر لطايف ديگر در معنى  إِيَّاكَ نَعْبُدُ  و  نَسْتَعِينُ  آورديم ، تا خواننده به اهميّت نيّت قرب إلى اللّه پىبرده ودر عبادات خود بصحّت آن اهتمام ورزد .\r\n\r\nلطيفهء ششم :\r\nبرخى از مفسران مانند أبو الحسن جرجانى ؛ عبادت را اسمى دانند كه شامل افعال قلوب وجوارح بوده وگويد بر عابد واجب است كه نخست بخشوع وخضوع صادقانه پردازد وسپس قصد أو از عبادت ، جز پرستش معبود حقيقي نباشد ونيّت خود را در اين منظور از شوائب وآلودگيها بدور دارد وافعال أعضاء وجوارح را بر وجه مشروع ومورد امر وپسند شارع بانجام رساند وبترك محرّمات گفته وبتبع آن از مكروهات نيز اجتناب نمايد ، وبگاه عمل بطاعات از توجّه بمندوبات ومستحبّات نيز نپرهيزد ؛ امّا بعضي ديگر از مفسّران ، علاوه‌بر افعال قلوب وجوارح ؛ عبادت بلسان وگفتار را نيز مورد توصيه قرار داده‌اند ، كه البتّه درنظر جرجانى افعال زبان وگفتارى ، داخل در افعال جوارح آمده است ؛ چه زبان هم از جوارح آدمي است ولذا بحثي جداگانه براي آن عنوان نكرده ؛ ليكن ابن قيّم احكام خمسهء تكليفي را كه عبارتند از واجب ومستحبّ وحرام ومكروه ومباح ؛ براي هريك از قلب وجوارح وزبان لازم دانسته وآنچه وجوب آن بر قلب مورد اتّفاق است ، عبارتند از : اخلاص وتوكّل ومحبّت وصبر وإنابه وخوف ورجاء وتصديق جازم ونيّت صحيح ونيّت را نيز داراى دو مرتبه ميداند : يكى تمييز عبادت از عادت وديگرى تمييز مراتب عبادت بطوريكه بعضي از مراتب مزبور از ديگرى ممتاز گردد ودر فرق ميان صدق واخلاص گويد : عبد بگاه عبادت داراى طلب ومطلوبى است ؛ اخلاص يعنى توحيد مطلوب وصدق يعنى توحيد طلب ودر تعريف بيشتر ايندو بايد دانستكه اخلاص عبارت است از منفرد بودن مطلوب است وصدق در\r\n\r\n","description":"","footnote":"","page_name":" 912 ","page_number":332},
  {"content":"\r\n\r\nبذل نهايت جهد در عبادت ميباشد ، وآنچه در جميع امّت اسلامى مورد اتّفاق نظر وتأييد همگان است ، وجوب قلبي اين حقايق بروجه صدق ويقين بوده ، وبرخى نيز نصيحت را مدار دين وعبوديّت دانند ، بطوريكه ايقاع عبوديّت را بروجه مطلوب ، منوط بدان دانسته ومورد رضايت پروردگار شناسند ولذا امر به نصيحت واندرز را اصلى واجب وكمالى شايستهء مرتبهء مقرّبين دانند .\r\nبارى ، عبادت ، تنها ربط ونسبت بنده بپروردگار خود بوده واز مقدّمات لازم آن تورّع است ؛ زيرا پارسايى نخستين شرط صحّت معنوي پرستش بوده ودر اثبات اين شرط از پيامبر أكرم ( ص ) روايت شده است كه به أبو ذر غفارى فرمود : « كن ورعا ، تكن أعبد النّاس » .\r\nيكى ديگر از شرايط تحقّق معنوي عبادت ، استكانت عبد واظهار مسكنت وذلّت اوست وآنچه از جميع بزرگان أولياء رسيده اينستكه تفرعن واستكبار وگردنكشى اگرچه بمقدار بسيار اندك ، موجب سقوط درجهء عابد از پرستش حضرت حقتعالى است ؛ وبهمين مناسبت طاووس يماني گويد كه در مسجد الحرام شدم ، وحضرت امام همام ، زين العابدين وسيّد السّاجدين ( ع ) را ديدم كه نماز ميكرد ودعايى ميخواند . با خود گفتم كه أو از أهل بيت نبوّت بوده وگوهريست از گنج خانهء رسالت ؛ نزديك أو شده وگوش بر دعاء أو دهم وچنين كردم وشنيدم كه آن عابد الهى وآن مستغرق پرستش در اقيانوس لا يتناهى چنين ميگفت : « الهى عبيدك بفنائك وأسيرك بفنائك ؛ مسكينك بفنائك ، يشكوا إليك ما لا يخفى عليك » طاووس يماني گويد : اين دعا را ياد گرفتم ، وديگر هيچ سختى وامر صعب ومشكلى بر من پيش نيامد ، مگر اينكه با خواندن اين دعا از آنها فرج يافته وبگشايش پيوستم . امّا بدانگونه كه در عبادت ، رعايت شروط اثباتى وتحقّقى در صحت ظاهر وباطن آن لازم مىنمايد ، عابد حقيقي بايد برعايت أمور محرّمه وتكرار آنها در حدّ ملكه راسخه شدن در نفس خود پردازد ، وگرنه عدم مراعاة آنها بمنزله راهزنى مخفى از نظر است كه در وقت مناسب حمله كرده وسرمايهء آدمي را بسرقت ميبرد ، واين أمور عبارتند از : كبر وريا وعجب ورعونت وحسد وغفلت ونفاق وكفر ومعاصي كبيره وصغيره وشكّ ونفاق وشرك وتوابع آن ، كه بيشترين اينها مربوط بمعاصى قلبي بوده وهمين گناهان موجب جلب غفلت از بسيارى طاعات گرديده وسبب نابودى شرايط عبادت صحيح وجامع ميشود ؛ وحتّى علّت عدم توجّه بعبادات\r\n\r\n","description":"","footnote":"","page_name":" 913 ","page_number":333},
  {"content":"\r\n\r\nلساني ، مانند نطق بشهادتين وتلفّظ أذكار وتلاوت قرآن وصحّت بيان در ألفاظ عبادي وردّ السّلام وگفتن نهىآميز منكرات وتشويق بمعروفات ومذاكرهء علمي وبحثي وتوابع ديگر اينها ميگردد .\r\nامّا در مقابل تكلّم وتلفّظ در مواقع لازم ومورد توصيه ؛ گاهى منع زبان وحفظ لسان از گفتن وتفوّه بكلمات وامتناع از اظهار وبيان نيز عين عبادت بوده وعابد بايد از سخن گفتن بپرهيزد ، مانند شهادت دروغ وصرف هر دروغى وتلفّظ بكلمات فحش‌آلود بر وفق أوضاع شرعي وعرفى جوامع وانسانها ، وبطور كلّى بايد دانستكه حركت زبان در هردو طرف نيك وبد ، داراى يك حكم نبوده واز راجح ومرجوحى حكايت دارد ، وبطوريكه منقول است ، هرگاه ابن آدم ، شبى را بصبح ميرساند ، كلّيهء جوارح وأعضاء بتكفير زبان آدمي پرداخته وگويند « إتّق اللّه ؛ فإنّما نحن بك ؛ فإن إستقمت ، إستقمنا وإن أعوجت أعوجنا » وبيشترين موارديكه عاصيان در جهنّم مىافتند ، از زبان آنهاست ؛ وبهمين دليل بايد در مقام بررسى گفتار ونيك وبد آن برآمده ودانست كه ملاك سلامت وصحّت ونيكويى سخن ، نه همين فصاحت وبلاغت ظاهري در علوم أدبي است ؛ بلكه ميزان اصلى رضايت خدا ورسول وانطباق آن با معيارهاى ديانت حقّه وشريعت عادله بوده واگر انسان بگاه تكلّم برعايت اين موازين پردازد ، آنرا راجح خوانند وگرنه مرجوح بوده وهيچيك از جوارح وأعضاء از شرايط زبان واحكام لازم الرّعايهء آن برخوردار نبوده وتنها در يك مورد زبان آزاد است ، وآن در أمور متساوي الطّرفين از حيث راجح ومرجوح بوده وبمباح موصوف است ؛ وگرنه حركت زبان در هر مورديكه نفعي را دربرنداشته وبعائدى نرسد ؛ يا از محرّمات است ويا مكروهات كه اجتناب از آنها لازم بوده ودر هر مورد كه شامل نفع وضررى نيست ، چيزى جز سخنان يافه وگزاف وپرگويى نخواهد بود كه اين نيز از نظر شارع مقدّس زشت ومكروه است ؛ وباقي نميماند جز موارد توصيهء ديانت فخيمه وشريعت حقّه كه در جميع أوقات لازم الرّعايه مينمايد ولذا برخى گفته‌اند كه در حركت زبان بايد چند برابر حركات جميع أعضاء برعايت شرايط پرداخته وهرگاه حركتي از آن مورد حاجت دنيوي واخروى است ، بايد بنهايت دقّت در كاربرد ألفاظ توجّه شود ، تا ضدّ مطلوبرا ببار نياورده ومضرّت آن آتشى در خرمن دنيا وآخرت آدمي نيفكند ؛ وبويژه در أداء شهادات وحقوق النّاس كه مال وناموس وشرف وجان واعتبارات ديگر انسانها را در معرض\r\n\r\n","description":"","footnote":"","page_name":" 914 ","page_number":334},
  {"content":"\r\n\r\nهتك ونابودى وهلاكت وتضييع وتعطيل نهاده واز بزرگترين كبار درشمار مىآيد ، چنانكه قرآن حكيم دروغ را امّ الكبائر وأصل جميع معاصي دانسته است .\r\n\r\nلطيفهء هفتم :\r\nنكتهء بسيار لطيف وبا اهميّت در اعمال جوارح وزبان ، بدعت در دين وشريعت حقّهء مصطفوي است ، كه مرتكب آن عبارتند از متظاهران بدين وعلماء رسوم وأهل طريقت وتصوّف ودرويشى وخانقاه‌مآبى وغيره ، وبايد دانست كه بدعت در أصول وأركان دين از پرگناهترين وحرامترين أمور غيرمشروعه درشمار آمده وطبق ضوابط عقلي ونقلي ، مبارزهء با آن ومقابلهء با نوآوريهاى خلاف نظر شارع ، از واجبات است ؛ بويژه كه از طريق ائمّهء معصومين - عليهم السّلام - منقول است : « إذا ظهرت البدع ، فللعالم أن يظهر علمه وإلا فعليه لعنة اللّه تعالى إلى يوم القيامة » واگر مسلمانى در مقابله با بدعتگر كشته شود ، داراى أجر شهادت در راه خدا وديانت الهى بوده وبدبختانه امروزه در جوامع مسلمانان جهان ، افرادى بعنوان عالم ومجتهد وفقيه وعارف وصوفي وخانقاهى وواعظ ومدّاح ومبلّغ دين ، در كار بدعت‌گزارى ونوآوريهاى خلاف أصول ومباني وفروع شريعت الهى دركارند كه اوّلا بيشتر آنها در مناصب ومقامات دنيوي عهده‌دار سمتهاى برتر وأعلى بوده ودر تحقيق نهايى فاقد كمترين أوصاف وصلاحيّت در داشتن چنين مناصب ومقاماتى ميباشند . ثانيا همين حفظ ونگهدارى تصدّيهاى نامتناسب با فقدان شخصيّت علمي وعملي وتقواى لازم ، موجب گرديده كه افراد صالح ومناسب ودرستكار وصاحب‌معيار وميزان ومعتدل وبا صلاحيّت از ادارهء أمور مسلمين بكنارى افتاده وخانه‌نشين وگمنام مانده وتا واپسين عمر در غايت ناشناسى وتعطيل وتضييع شدن بسر برند وآنگاه كه در مقام طرد وردّ بدعت واثبات علمي وفلسفي وعقلي ونقلي آن برآيند ؛ سخنان آنان بمسلمانان نرسيده ودر گلو خفه ميگردد .\r\nكوتاه سخن اينكه بدعت از دوگونه خارج نيست : 1 - بدعت مشروع كه عبارت از اتّخاذ طريقي نو ومبدعانه ، امّا أخلاقي وعقلي وصحيح كه با جميع مباني ديانت وموازين شرعي سازگار افتد ، وبديهي است كه چنين بدعتى بيشتر در نوع عمل بهتر ، باحكام شرعي ومنطبق با أصول موضوعهء عقلي وقواعد كلّى بوده وبهيچ‌وجه خلاف امر شارع نميباشد ، زيرا اين بدعت در مسير شريعت بوده ، النّهايه روشى مبدعانه وراهى نو در أعمال تكليفي وتشريعي محسوبست . 2 - بدعت بمعناى متعارف ديني كه از جهات ووجوه مختلفه در أمور واحكام عبادي وبيشتر اجتماعي وتبليغى پديد آمده ، وعمدهء\r\n\r\n","description":"","footnote":"","page_name":" 915 ","page_number":335},
  {"content":"\r\n\r\nتداول آن بسعى جهلهء امّت وبىخبران از أصول وفروع دين ، بصور گوناگون از بدعت لفظي تا عملي وعقيدتي وايمانى است ، وانگيزه وباعث بر ايجاد اين بدعتها ، خودنمايى وبزرگ‌بينى خويش ، آنهم با فقدان علوم ومعارف لازمه ، حتّى بمقدار كم ، ونيز حفظ مقام وموقعيّت شخصي در بين عوام النّاس ، وتحصيل اعتبارات موهوم واندوختن سرمايه وسود وبدست آوردن منصب وجاه ، بويژه در بين برخى از علماء رسوم كه أكثر مقاصد آنها داشتن پيروان بسيار ودل بستن بزخارف مردم‌فريب دنيوي وسرشار وامامت بر عامّهء مردم وعالم وعارف‌نمايى در بين مردمان نادان وبىبهره از معارف حقّهء اسلامى است ؛ ولذا بدعتها بيشتر بهمين هدف ومنظور در ميان متظاهران بدين وعالم نمايان ودرويشان دروغين وبىخبر از حقيقت ذكر وتلقين وورد وساير مسائل وخصايص مربوط بعرفان وتصوّف وحكمت الهى ؛ شيوع يافته وهمين بدعتها سبب ايجاد مذهب‌هاى ساختگى وپيدايش فرقه‌هاى مختلف در أديان الهى گرديده است ؛ وگرنه اسلام حقيقي همان دين اللّه است كه بوسيلهء رسول أكرم ( ص ) آمده واز طريق علىّ وائمّهء معصوم يا خاندان رسالت تا ظهور آخرين امام از نسل پاك وسلالهء تابناك آنحضرت مورد تبليغ جهانيان ومطمح نظر أهل معارف وعلوم معقول قرار گرفته است ؛ وبقيّه كم‌وبيش براه ضلالت واغواء إبليس وشياطين رهسپارند ؛ وآن حقيقتي كه از محكمات ومتشابهات قرآني وأحاديث رسول خدا ( ص ) مفهوم وبدون شبهه وترديد است ، همان اسلام على وآل أو - عليهم آلاف الثّناء والسّلام - ميباشد كه حتّى با يك حرف از قرآن ؛ مغايرت نداشته واز حقيقت فرقان بدور نيفتاده است ؛ وبالمآل هر مجتهد وحكيم وعارف وعالمي كه از اين طريقت حقّهء أهل بيت پيامبر أكرم ( ص ) جدا نشده وبراه بدعت ونوآورى غيرموجود در دين گام ننهاده ، مبلّغ دين اللّه واحكام الوهى وربوبي است ؛ وآنانكه براي رياست بر عوام وخودبينى وكبر وبزرگ‌نمايى وسود وسرمايه‌اندوزى ، بفرقه‌سازى وشريعت‌گرايى وتفرقه‌اندازى مبادرت كرده‌اند ؛ وجمعى از ظاهربينان وبىتحقيقانرا بدور خود جمع نموده وبفرقه‌گرائى مشغولند ؛ از بدعتگزاران در دين اللّه محسوب بوده وبديهي است كه همهء اينگونه اشخاص از ملبّسان دروغين ومتظاهران نادان ومغرض بوده ودر تاريخ ، يكفرد عامّى از أهل سوق وصنايع وحرف را نميتوان يافت كه بفرقه‌سازى وتفرقه‌اندازى در مسلمانان دست زده وشريعتي نوآيين آورده يا ساخته باشد ؛ ومذاهب كنونى در اسلام وايجاد شرايع متفرّقه\r\nو \r\n","description":"","footnote":"","page_name":" 916 ","page_number":336},
  {"content":"\r\n\r\nگوناگون وفرقه در فرقه ودين در دين وشعبه در شعبه بدست وتلاش همين ملبّسين بلباس روحانيّت غيرحقّه بوده وروحاني ومبلّغ وفقيه ومجتهد وحكيم وعارف خدابين ودين‌شناس حقيقي ، هرگز بچنين ننگى تن درنداده وبدين رذالت اخلاقى ودين‌سازى وفرقه‌گرايى نپرداخته است ؛ عليهم آلاف اللّعنة والنّيران .\r\nكوتاه سخن اينكه علماء راستين اسلام يا در رديف أنبياء بنى اسرائيلند ويا أفضل بر آنان ؛ در صورتيكه متلبّسان بلباس دين وروحانيّت دروغين وغيرشامخ ، از ملعونان ورانده‌شدگان درگاه ذات حقتعالى بوده وكريمهء :  « حَقَّ عَلَيْهِ الْعَذابُ »  در وصف آنها صادق است ، واين تحقّق بعذاب هرچه از تاريخ ظهور وتبليغ دين اللّه بيشتر سپرى گردد ، بكمّ وكيفى درخور وسزاوار ، بيشتر خواهد شد ، تا مهدى صادق از آل علي ( ع ) ظاهر گردد ؛ ودين أجداد معصوم خود را از چنگال مغرضان وسوداگران نجات داده وعالم نمايان ودروغ‌پردازان را بدركات جهنّم روانه سازد ؛ اللّهم عجّل في فرجه .\r\nبهروجه ، مبارزه وجدال با بدعت‌آوران وسازندگان مذاهب وفرقه‌هاى جديد ؛ تحت هر اسم ورسمي كه باشند ؛ يكى از عبادات راستين الهى درشمار آمده وبر مسلمانان واجب است كه با تحقيق در أصول وفروع دين خدا ، بموارد بدعت ونوآورى ودين‌سازى ، بمبارزه ومقابله با آنها پرداخته وبدانند كه يكى از مهلكات طريق انسانيّت وخداشناسى ومعرفت بأنبياء ورسل ومعارف ائمّه عليهم السّلام ، همين جدال وروبرو شدن با بدعتگزاران در دين اللّه است كه امروزه اين بدعت بكمال درجهء شيطانى خود رسيده ، ودر تمامى شؤون ممالك وأمم أهل توحيد وبويژه مسلمانان رخنه كرده وبيشترين انسانها وآدميان موجود در كرهء زمين را از حقيقت آيين خداپرستى بدور انداخته وبراه ضلالت وبعد از حريم حقتعالى رهسپار كرده است .\r\nچون دين عبارت از مجموعهء أصول ومباني وقواعد اصلى وفرعى در شناخت حضرت حقتعالى وأنبياء ورسل وملائك وحقيقت هستى است كه آدمي را در صراط مستقيم توحيد ومبدء ومعاد وعبادت واستعانت از حضرت حقّ ، هدايت ميكند ، وهر مكلّفى را بشريعت حقّه وديانت الهى رهنمونى نموده وسعادت دنيا وآخرت أو را فرآهم مىنمايد وبتعبير ديگر انسان بيدين وبدون عبادات تشريعي در رديف بهائم ودواب بوده واز حقيقت توحيد وراز وجود وعبادت معبود بيخبر ميماند ؛ بنابراين ، بدعت‌گزارى وآوردن اعمال وعقايدى كه انسانرا از وصول بحقّ ونيل به اللّه واتّصاف\r\n\r\n","description":"","footnote":"","page_name":" 917 ","page_number":337},
  {"content":"\r\n\r\nبصفات خداوندى بدور داشته ويا سدّ راه سعادت أو گردد ؛ برانداختن اين بدعت وبدعتگزار يكى از واجبات شرعي وعقلي است وشهيد در اين راه به أعلى درجهء شهادت خواهد رسيد .\r\n\r\nلطيفهء هشتم :\r\nبرخى از علماء تفسير گفته‌اند :  « إِيَّاكَ نَعْبُدُ »  يعنى تنها ترا مىپرستيم كه صانع مايى و  « إِيَّاكَ نَسْتَعِينُ »  يعنى تنها از تو استعانت ميكنيم كه ما مصنوع توايم ومصنوع را از صانع خود گزيرى نيست ؛ ونيز  « إِيَّاكَ نَعْبُدُ »  لتدخلنا الجنان ، و  « إِيَّاكَ نَسْتَعِينُ »  لتنقذنا من النّيران . أبو المحاسن جرجانى در تفسير خود معروف بگازر يا جلاء الأذهان وجلاء الأحزان « 1 » ، بنقل از أبو طلحه گويد كه : در بعض از غزوات با رسول خدا ( ص ) بودم وچون كار سخت وكارزار گرم شد ؛ رسول خدا سر ببالا برداشت وگفت : يا   مالِكِ يَوْمِ الدِّينِ ، إِيَّاكَ نَعْبُدُ وَإِيَّاكَ نَسْتَعِينُ   ؛ آنگاه نگاه كرده وديدم كه سرها از تنها بر زمين مىافتاد وهيچ كس را نديدم كه شمشير بزند وجميع كفّار بهزيمت شده واز ميدان جنگ فرار كردند ومن از رسول خدا پرسيدم : يا رسول اللّه چه كسى اين سرها را از تنها افكند ، فرمود : فرشتگان ميزدند وشما نميديديد ؛ ونيز حضرت امام حسن عسكرى ( ع ) ، آيهء مزبور را چنين تفسير كرده است كه : « نخصّك بالعبادة ولا نعبد غيرك » پس عبادت بايد محضا للّه بوده وديگرى را در آن مدخلى نباشد ؛ وچون انسان با جملهء قرآني  « إِيَّاكَ نَعْبُدُ »  عظمت وجلال معبود ربّانى را در دل گذراند ؛ بهر مقدار كه عبادت سخت نمايد ، بر أو آسان گرديده وديدهء دلش از پرتو فروغ ونور جمال الهى روشن ميشود وحصر ايّاك مفيد اين معنى است كه معبود حقيقي ربّ العالمين بوده ورشتهء اميد شيطان براي ورود در نفس عابد ونمازگزار قطع گرديده وعبد مخلص را در حرم أمن الهى محفوظ ميدارد ؛ وبرخى از محقّقان گفته‌اند كه علامت عبادت ، حفظ حدود است وأمارهء عبوديّت ، وفاى بعهود وأصل عبادت نيز بترك گفتن دنيا بوده وحقيقت عبوديّت ، طلب آخرتست ، وبعضي هم عابدان را بچهار طبقه تقسيم كرده‌اند ، بدينقرار :\r\nعابدى كه خدا را برغبت واميد رفتن به بهشت عبادت ميكند ، واين عبّاد تاجرانند كه عبادت را معاملهء با خدا دانند . طبقهء دوّم آنانند كه خدا را از خوف جهنّم وخشيت أو پرستند ، واين عابدان چاكرانند . طبقهء سوّم عابدانى ميباشند كه از روى حيا وتعظيم\r\n\r\n\r\n","description":"","footnote":"\r\n( 1 ) - چاپ اوّل ، بتصحيح مرحوم مير جلال الدّين حسينى ارموى « محدّث » سال 1337 شمسي .\r\n","page_name":" 918 ","page_number":338},
  {"content":"\r\n\r\nبپرستش حقّ پردازند واين گروه بصادقان موسومند ؛ وطبقهء چهارم ، آنانند كه بمحض محبّت وعشق بحقّ بعبادت مشغولند واين‌گونه پرستش اختصاص بعاشقان دارد ؛ ليكن ميتوان طبقهء پنجمى نيز درنظر داشت وآنان ، حقّ را از خوف جهنّم وطمع به جنّت عبادت نكرده ؛ بلكه خداوند تعالى را أهل ومستحقّ عبادت شناسند وبخاطر اين اهليّت واستحقاق ؛ آنچنان عاشقانه بپرستش حقّ ميپردازند ، كه حتّى تير پيكاندار را در نماز از بدنش بيرون ميكشند وأو احساس دردى نميكند . قبلة الأدباء وكعبة الظّرفاء وعمدة العرفاء ، ملّا عبد الرّحمن جامى همين واقعه را در مثنوى « تحفة الأحرار » خود از هفت‌اورنگ ، در تحت حكايت كشيدن پيكان از بدن شاه ولايت وسلطان عابدان أمير مؤمنان علىّ عليه السّلام سروده است :\r\n شير خدا ، شاه ولايت ، على * صيقلى كفر خفىّ وجلى \r\n روز أحد ، چون صف هيجا گرفت * تير مخالف ، به تنش جا گرفت \r\n غنچهء پيكان بگل أو نهفت * صد گل راحت ، ز گل أو شكفت \r\n روى عبادت ، سوى محراب كرد * پشت بدرد سر أصحاب كرد \r\n خنجر الماس ، بدو آختند * چاك بتن چون گلش انداختند \r\n غرقه بخون ، غنچهء زنگارگون * آمد از آن گلبن احسان برون \r\n گل‌گل خونش ، بمصلّى چكيد * گشت چو فارغ ز نماز ، آن بديد \r\n اينهمه گل چيست ، كف پاى من * ساخته گلزار ، مصلّاى من \r\n صورت حالش چو نمودند باز * گفت كه : سوگند بداناى راز \r\n كز ألم تيغ ، ندارم خبر * گرچه ز من ، نيست خبردارتر \r\n طاير من ، سدره‌نشين شد چه باك * گر شودم تن ، چو قفس ، چاك‌چاك \r\n جامى از آلايش تن پاك شو * در قدم پاك‌روان ، خاك شو \r\n باشد ، از آن خاك ، بگردى رسى * گرد شكافى و ، بمردى رسى \r\nاين مقام خاصّ أمير المؤمنين علىّ عليه السّلام وائمّهء معصومين - صلوات اللّه عليهم أجمعين - است ونه هيچ كس ديگر ، مگر شيعيان برگزيدهء آن بزرگان كه طبق گفتهء خود آنان : « شيعتنا خلقوا من فاضل طينتنا » وبقول شاعرى عارف :\r\n از خدا نعمت جنّت طلبد زاهد وما * بخدا ، گر ز خدا ، غيرخدا مىطلبيم \r\n هركسى را ، ز تو گر هست ، بنوعى طلبي * ما بهر نوع كه هست ، از تو ، ترا مىطلبيم \r\n\r\n","description":"","footnote":"","page_name":" 919 ","page_number":339},
  {"content":"\r\n\r\nظريفى گفته است كه گفتن  « إِيَّاكَ نَعْبُدُ وَإِيَّاكَ نَسْتَعِينُ »  آسان ، ليكن تحقّق يافتن بمعناى آن كار مردان بوده وبگاه نماز از دعوى دروغين  إِيَّاكَ نَعْبُدُ  و  نَسْتَعِينُ  بايد شرم داشت ؛ زيرا نمازگزار با حضرت حقتعالى راز ميگويد وكسى أهل راز است كه هيچگاه برخلاف فرمان حقّ راهى نسپرده وجز بفرمان صاحب راز نرود وپاسدار اعمال وافعال خود باشد ؛ ودر نماز بهزار انديشهء باطل نپرداخته ونفس خود را بتخانهء وساوس شيطانى نسازد .\r\n\r\n","description":"","footnote":"","page_name":" 920 ","page_number":340},
  {"content":"\r\n\r\n\r\nباب هفتم در تفسير آيهء : اهْدِنَا الصِّراطَ الْمُسْتَقِيمَ\r\nاين كريمهء مباركه شامل مباحثى سزاوار تأمّل وانديشه‌گير وپراهميّت است كه برحسب اقتضاء ، بفصولى چند تقسيم ميگردد ودر هر فصل يكى از مباحث آن مورد تحقيق ودقّت‌نظر قرار ميگيرد :\r\n\r\n","description":"","footnote":"","page_name":" 921 ","page_number":341},
  {"content":"\r\n\r\n\r\nفصل اوّل إعراب ومعنى لغوى واصطلاحى اهْدِنَا\r\nكلمهء إهدنا ، فعل أمر است كه بمعنى درخواست ودعاء آمده ومبنى بر وقف وفاعل آن ضمير موجود وپنهان در آن ميباشد كه در مآل خداوند تعالى بوده وهمزهء اوّل آن مكسور وموضع نون والف در آخر إهدنا نصب است ؛ زيرا مفعول‌به وصراط نيز در اين آية مفعول ثاني ميباشد ، پس اللّه فاعل فعل إهدنا بوده واگرچه أمر است ، امّا بمعنى دعا بكار رفته وأمر ودعا در صورت يكى ودر معنى متفاوتند ؛ زيرا مرتبهء آمر برتر از مأمور بوده وچون اين مرتبه در شأن بنده نسبت بخدا ومولاي هستىبخش خود نميباشد ، بنابراين ، دنائت وجود وپستى شأن ورتبهء أو مقتضى درخواست از وجود أعلى يا حقيقت مطلقه‌ايست كه مبدء صورت وجود بكلّ ممكنات ميباشد ، واين درخواست را در معاني وكاربرد فعل أمر ، بدعاء از حضرت واجب الوجود ومعبود حقيقي تعبير كرده‌اند ؛ چنانكه اگر آمر نسبت بمأمور در رتبه متساوي باشد ، آنرا سوآل يا خواهش نامند واگر پست‌تر از مأمور باشد ، امر را در معنى دعاء نسبت بخدا ، والتماس نسبت به مأمور انساني بكار برده‌اند ؛ وبهمين جهت فعل امر در معاني تأديب واثبات والتماس ودعاء واحتقار وايجاد وارشاد وتعجيز واكرام وتسخير وتمنّى وعجب بودن وتسويه واهانت وترقيه وانداز يا ترساندن وتهديد واباحه وندب يا استحباب وإخبار واختيار وامر بصورت خبر وخبر بصورت امر وايجاب وامتنان نيز آمده ومثالهاى اين معاني در قرآن حكيم وأحاديث واخبار بسيارى استعمال شده است كه در اين مقولة مورد استفاده نبوده وبايد آنها را در مبحث امر از علم أصول فقه مورد مطالعه قرار داد ؛\r\n\r\n","description":"","footnote":"","page_name":" 922 ","page_number":342},
  {"content":"\r\n\r\nچنانكه علماء أصول عقيدة دارند كه فعل امر در معاني وجوب واستحباب واباحه وتهديد بوجه حقيقت بوده وكاربرد بقيّهء معاني آن بر وجه مجاز است ، ودر وجوب وندب واباحه وتهديد هم اختلاف كرده وبچندين قول متفاوت رفته‌اند ، ولى حقيقت داشتن فعل وصيغهء امر در وجوب ، قولي حقّ بوده وبرخى نيز بندب عقيدة دارند وبعضي هم به اشتراك بين ندب ووجوب وجمعى نيز آنرا مشترك لفظي وگروهى مشترك معنوي دانسته وهريك از فرقه‌هاى مزبور در اثبات قول ونظريّهء خود ادّله‌اى عقلي ونقلي آورده وبشواهدى از قرآن حكيم استشهاد كرده‌اند ؛ واما صيغهء جمع بودن إهدنا بدلالت جمع آمدن نعبد ونستعين ميباشد كه قبل از آن آمده است .\r\nامّا در معنى وضعي إهدنا بايد گفت : چون ذات حقتعالى مبدء كلّ ومبدع عالم هستى ونظام‌بخش آن از أزل تا أبد بوده وجميع موجودات أمرى وخلقي ومرسل وطبيعي از ذرّهء هباء تا درّة البيضاء واز خاك تا برترين مرتبهء عالم پاك ، از أو آمده وبسوى أو در حركتند ؛ نهايت اينكه حركت در نظام طبيعت ومادّهء جوهري ، استكمالى بوده ودر غيرمادّى ، عشقى وحبّى است وبزبان ديگر ، حركت موجودات از مبدء بمعاد واز هيولاى أولى بغيب أحديّت ذاتية ، وعبور از مسير زمين وآسمان وكرسي وعرش ، تا اتّصاف به صفات ومسمّى گرديدن به أسماء اللّه وسير در عوالم ملكوت وجبروت جز بدعا وخواست علمي وعرفانى وعمل بتكاليف شرعي ناممكن بوده ؛ وامكان حصول بمقامات عاليهء وجود ولقاء معبود ، براي انسان ممتنع الحصول مىنمايد ؛ ناگزير موجودات از همين حيثيّت وجودي خود داراى دو حركتند : يكى استكمال جوهري وذاتي كه برحسب تكوين است ؛ وديگرى حبّى وعشقى كه انسان فاخر وملائكة ومجرّدات أمرى را شامل بوده وتا لقاء اللّه وفناى كلّيه يا فناء عن الفناء ادامه دارد ؛ ليكن براي خلقت انسان ، غير از دو حركت استكمالى وحبّى كه در نخستين آن با همهء موجودات ديگر همگام ومتحرّك بوده ودر وجود آنان نهفته گرديده وباعث وانگيزهء كمال وعلّت آنست ؛ حركت عالي وبلكه أعلايى ديگر از جانب حضرت حقتعالى وضع شده ، كه حركت استكمالى وحتّى حبّى أو را تسريع وشتاب بخشيده وموجب سرعت در لقاء اللّه در همين عالم مادّى وطبيعي است كه بحركت تشريعي وتكليفي يا عبادت صفاتى موسوم وموصوف است ؛ واين حركت كه من الخلق إلى الحقّ ميباشد ؛ بوسيلهء رسول خدا ، محمّد مصطفى ( ص ) آورده شده وقوانين آن طبق معيارهايى عقلي وقدسي\r\n\r\n","description":"","footnote":"","page_name":" 923 ","page_number":343},
  {"content":"\r\n\r\nتنظيم يافته است كه عمل بدانها انسانرا از حضيض پست خاك ، به اشرف وأعلى مراتب قرب وحضور عند اللّه رسانده وحتّى از اين مرتبه هم برتر برده وبمقام برد اليقين وأو أدنى واصل ميكند . اين حركت منظّم ومرتّب كه درجه ومرتبهء ناقص وكامل آن بوسيلهء أنبياء بني إسرائيل ورسالت‌مداران أولو العزم طرح وپىريزى شده وبوسيلهء صفوت آدميان وبرگزيدهء عالميان ( ص ) بنهايت تكامل وارتقاء وعاليترين مرتبه وأوج مورد تصوّر خود رسيده است ؛ چيزى جز دين اللّه يا اسلام عزيز نيست ، كه پس از خاتم الأنبياء بوسيلهء خاندان رسالت ؛ بمصداق : « أهل البيت أدرى بما في البيت » بمردم جهان تبليغ گرديده وأصول وفروع آن در كمال وضوح واستحكام وعظمت ، بمنصّهء وضوح كامل وتمييز وافى وشناخت شايسته گام نهاده است ؛ وهيچ انسان وحتّى موجودات ومخلوق نامرئى مانند جنّ ، طبق كريمهء :  « وَما خَلَقْتُ الْجِنَّ وَالْإِنْسَ إِلَّا لِيَعْبُدُونِ »  يافت نخواهد شد ؛ مگر اينكه در وصول بحقّ وقرب إلى اللّه وحضور خدا طبق آيهء :  « وَإِنْ كُلٌّ لَمَّا جَمِيعٌ لَدَيْنا مُحْضَرُونَ »  در حركتند ؛ النّهايه موجودات طبيعي مانند : خورشيد وماه وكوهها وأشجار ودواب وبرخى از آدميان غيرمتشرّع ، بحركت ذاتي وتكويني رهسپار كوى حقّند ، وانسانهاى كامل علاوه‌بر حركت ذاتي وعبادت تكويني وسجود خاصّ آن ، با پرستش تشريعي وتكليفي الهى متحرّك بسوى كمال قرب گرديده وآخرين منزل آنان ، آرامگاه أسماء وصفات حضرت حقتعالى وذات يكتا وبىمثال خداوندى ميباشد ، وديگر هيچ مرتبه ومقامي برتر از اين ، متصوّر نبوده ودر مرتبهء سفر از حقّ بحقّ ودر حقّ وبا حقّ بنهايت استكمال خود واصل ميگردد .\r\nبا توجّه بدين مقدّمهء ، در تعريف لفظي  « اهْدِنَا »  وديباچه‌اى لازم براي فهم معناى حركت إلى اللّه ، بايد دانستكه حركت استكمالى مزبور ممكن الحصول نخواهد بود ؛ مگر با طلب هدايت ورهنمونى از خداوند متعال ، واستعداد كسب هدايت برحسب استدعاء ذاتي ، هم در مرتبهء وجود علمي وهم خارجي وعيني . پس  « اهْدِنَا »  فعل امر بمعنى استدعا ودرخواست هدايت است از خالقي كه رب العالمين ومالك صراط ويوم الدّين بوده وهرچه در مرتبهء وجود وايجاد است ، لمحه‌اى از عنايت ورحمت رحماني ورحيمى أو بوده وهيچ موجود ديگرى جز أو در امر هدايت ، اعمّ از تكويني وذاتي يا تشريعي وصفاتى وجود ندارد ، ولذا عابد در مقام پرستش ذات حقتعالى ، أو را در عبادت واستعانت وكسب هدايت ، منحصر نموده وديگرى را در اين مراتب با أو\r\n\r\n","description":"","footnote":"","page_name":" 924 ","page_number":344},
  {"content":"\r\n\r\nشريك نخواهد كرد .\r\nامّا صراط بقول أدباء أهل لغت ؛ با سين ، يعنى سراط است كه مشتقّ از سرط يعنى سرعت در بلع وطريق واضح بوده وسپس چون در بين صاد وطاء قرابت وموآخات ميباشد ، سين سراط را بصاد مبدّل كردند وصراط بمعنى راه روشن وآشكار وبدون انحراف واعوجاج بكار رفت وجرير در اين مورد گويد :\r\n أمير المؤمنين على صراط * إذا اعوجّ الموارد مستقيم \r\nبنابراين ، صراط مستقيم يعنى راه راست وبدون پيچ‌وخم وانحراف ودر كمال وضوح وگشادگى ، و  اهْدِنَا الصِّراطَ الْمُسْتَقِيمَ  يعنى پروردگارا ، اى خداى رحمان ورحيم و  مالِكِ يَوْمِ الدِّينِ  ، ما بندگان راهجوى خود را كه بعبادت تو پرداخته واز تو استعانت ميكنيم ، براه توحيد ومعاد كه راستترين طرق بسوى تست ، رهنمايى كن ؛ زيرا هيچ هدايت‌كننده‌اى جز تو نيست كه بندگانت را بصدق ويقين ؛ بروشن‌ترين راه وكوتاهترين آن‌كه در نهايت بتو منتهى ميگردد ، رهنمونى نمايد . مفسّران شيعه در معنى صراط مستقيم وهدايت بسوى آن بوجوهى قائلند كه ذيلا مورد تحقيق قرار ميگيرد :\r\n1 - برخى صراط مستقيم را دين حقّ ودين اللّه دانند ، كه جميع خلق بدان راه‌نمايى شده‌اند ؛ ليكن آدمي هميشه در معرض خواطرى فاسد وضلالت‌آميز است كه بايد بهدايت از جانب حضرت حقّ توفيق يافته وبه أسباب ثبات بر دين دست يابد ؛ چنانكه در كريمهء الهى نازل است :  « وَالَّذِينَ اهْتَدَوْا زادَهُمْ هُدىً »  وبهمين دليل انسان هميشه ودر كلّ أحوال آنچنان‌كه بغذاى جسمي نيازمند است ، بخوراك هدايت بسوى دين اللّه وطريقهء حقّه نيز حاجتمند خواهد بود ، زيرا هيچگاه از معرض خواطر فاسده أيمن نيست .\r\n2 - مراد از آيهء :  « اهْدِنَا الصِّراطَ الْمُسْتَقِيمَ »  اينستكه نفس هدايت ، عين ثواب است ، بدانگونه كه خداوند تعالى فرموده است :  « يَهْدِيهِمْ رَبُّهُمْ بِإِيمانِهِمْ »  پس معنى آية اينستكه خداوندا ما را براه بهشت هدايت كن كه طريقي ثواب‌آميز است .\r\n3 - مقصود از دين حقّ ، واهتداء بدان ، در آيندهء عمر عابد است ؛ چنانكه در ماضي هم بود ، ودعاء براي استمرار چيزى كه از قبل وجود داشته وداعى ميخواهد كه در آينده نيز استمرار يابد جائز بوده ، مانند كريمهء :  قالَ رَبِّ احْكُمْ بِالْحَقِّ  وبحكايت از حضرت خليل الرّحمن :  « وَلا تُخْزِنِي يَوْمَ يُبْعَثُونَ »  واين معنى بلحاظ عبادت بودن دعاء واظهار انقطاع از خلق بحقّ است كه مصلحت انسان در داشتن دين وحفظ ديانت الهى\r\n\r\n","description":"","footnote":"","page_name":" 925 ","page_number":345},
  {"content":"\r\n\r\nبدان بوده ودليل آن تكرار تسبيح وتحميد واقرار بربوبيّت حضرت حقّ بتوحيد وحركت عبادي براي نيل بكمال مطلق است كه هر انساني خواهان آن ميباشد وچون آدمي از موارد مصلحت خود غافل ويا جاهل بوده ونميداند كدام امر وپيش‌آمد براي أو اصلح است ؛ لذا هميشه بايد زبانش بكريمهء مزبور مترنّم باشد واز خدا أصلح أمور را براي خود طلب كند ، واستمرار در اين تكليف شرعي را تفضّلى محض از حضرت حقّ دانسته وهميشه با دعاء وسوآل ، راغب استمرار آن باشد ولمحه‌اى در اين درخواست قصور وتقصير نورزد .\r\nبرخى هم صراط مستقيم را كتاب اللّه وقرآن حكيم دانند كه بزرگترين ضابطه وصحيح‌ترين قاعده وملاك اصلى جميع هدايتها بسوى خداست ؛ واين معنى از حضرت رسول أكرم ( ص ) وعلىّ بن أبي طالب - عليهما السّلام - وابن مسعود منقول است . وجه دوّم ؛ صراط مستقيم بودن اسلام ميباشد كه از جابر وابن عباس روايت گرديده وگويند اسلام كوتاهترين وروشن‌ترين وسهلترين راه رسيدن بخدا بوده وحقيقت صراط همين اسلام است . وجه سوّم ، دين اللّه است كه از هيچكس هيچ ديني بجز آن پذيرفته نيست ، واين قول كه در كريمهء :  الدِّينَ عِنْدَ اللَّهِ الْإِسْلامُ  ،  وَمَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَهُوَ فِي الْآخِرَةِ مِنَ الْخاسِرِينَ  آمده است ، صريح در معنى مزبور ميباشد . امّا وجه چهارم نيز اينستكه صراط مستقيم عبارت از حضرات نبىّ أكرم وائمّهء شيعه أثنى عشرى است كه قائمقام پيامبر أكرم ( ص ) بوده وولايت آنان از جانب خداوند تعالى است ؛ واگرچه بايد صراط مستقيم را دين اللّه واسلام وقرآن حكيم هم دانست ؛ ليكن حقيقت جميع آنها در مصاديق بارزهء هدايت واستقامت طريق ووضوح حقّانيّت وعظمت شخصيّت وتقرّب آن بزرگواران بحضرت حقتعالى ؛ جمع وفرآهم آمده وبدانگونه كه علي عليه السّلام فرمود : « أنا كلام اللّه النّاطق » كتاب الهى مفهومي است كه مصاديقى كامل ميطلبد وآن مصاديق بارزه ، كسى جز رسول أكرم وخاندان رسالت نيست ، چنانكه از امام النّشأتين وأمير الكونين ، علىّ بن أبي طالب عليهما السّلام منقول است كه : « أنا الصّراط المستقيم » .\r\n\r\n","description":"","footnote":"","page_name":" 926 ","page_number":346},
  {"content":"\r\n\r\n\r\nفصل دوّم مباحث كلامي در تفسير آيهء اهْدِنَا\r\nمصلّى ناگزير است كه مؤمن باشد وبا ايمان بخدا ورسول أكرم ( ص ) وديانت فخيم اسلام نماز گزارده وبشرايط ايمان عمل كند . از سوى ديگر هر مؤمني نيز بسبب اهتداء وجستجوى طريق موصل بحقّ ، مهتدى بوده ودر نتيجة بهدايت قبول اسلام وايمان بخدا ورسول أو ( ص ) نائل آمده است ؛ وآنگاه كه در نماز ودر مقام قرائت سورهء فاتحة الكتاب ميگويد :  « اهْدِنَا الصِّراطَ الْمُسْتَقِيمَ »  چيزى را از خدا ميطلبد كه پيش از اين آنرا داشته ، يعنى هدايتي را از ذات حقتعالى طلب ميكند كه در أو موجود بوده وبالمآل بدنبال تحصيل حاصل است كه از نظر عقلي محال مينمايد . أهل كلام بدين اشكال از وجوهى پاسخ گفته‌اند كه به آوردن وتحقيق در هريك مبادرت ميگردد .\r\nوجه اوّل : مراد از تكرار  اهْدِنَا الصِّراطَ الْمُسْتَقِيمَ  ، پس از ايمان آوردن بخدا ورسول أو ( ص ) ، طلب اخلاق فاضله از خداوند متعال بوده ونه هدايت رهنمونى بدين اللّه كه براي كفّار ومشركان لازم است . چنانكه پيغمبر اسلام ( ص ) در هر روز بجز در نمازهاى واجب ومستحبّ ، چندين بار اين آية را تكرار وبنفس خود تلقين ميفرمود ، وحضرت نوح - على نبيّنا وآله وعليه السّلام - نيز هربار بمفهوم اين كريمه مبادرت ميكرد ، تا حالت غشى وبيهوشى بدو دست ميداد ؛ پس مراد از قرائت آن واهتداء از خواندن آية ، ايجاد ملكه راسخهء عبادت واستعانت وطلب رهنمونى از حضرت حقّ است ؛ مگر براي كفّار ومشركانى كه در مقام تحصيل ايمان وفرار از كفر وشركند .\r\nوجه دوّم : دانشمندان علم الأخلاق در حكمت عملي بدين معنى محقّق رسيده‌اند كه\r\n\r\n","description":"","footnote":"","page_name":" 927 ","page_number":347},
  {"content":"\r\n\r\nعدالت يعنى رعايت دو طرف افراط وتفريط در أمور ؛ يعنى در ميان غضب ورأفت وبخل « امساك از جود وسخاء » وايثار ، وجبن وتهوّر ، وپرخورى وگرسنگى ، مرتبه‌اى متوسّط است كه انسان كامل برعايت آن ملتزم بوده وگزيرى از آن نيست ؛ وخداوند تعالى امّت محمّدى ( ص ) را متوسّط بين ايندو قرار داده وفرموده است :  « وَكَذلِكَ جَعَلْناكُمْ أُمَّةً وَسَطاً »  واين وسط چيزى جز عدل وصواب نيست ؛ بنابراين ، پس از اينكه انسان خدا را بادّلهء محكم شناخت ومؤمن ومهتدى گرديد ، بناچار بايد در تحصيل عدالت وتوسّط در أمور كوشيده ، واز خدا بخواهد كه بصراط مستقيم وسط يا خير الأمور أوسطها هدايت گردد ودر هر اخلاق وعملي بدان تمسّك نموده واز كيفيّت امّت وسط بودن خارج نشود .\r\nوجه سوّم : سآنگاه كه انسان ، خداوند تعالى را بدليلى واحد شناخت ؛ خواهد دانست كه هيچ موجودى از مخلوقات أمرى وخلقي عالم ؛ امكان وجود ندارد ، مگر اينكه از طريق هستى آن موجود ميتوان بر وجود خداوند متعال دليلي غير از ادّلهء ديگر آورد ، وچه بسا كه انسان از جميع آن ادّله ويا بسيارى از آنها غافل ماند ؛ پس قرائت كريمهء  اهْدِنَا الصِّراطَ الْمُسْتَقِيمَ  بمعنى طلب هدايت به نيل ادّلهء مزبور وتحصيل آنهاست ؛ تا بدينوسيله به أسماء وصفات وافعال وآثار الهى وكيفيّت دلالت بر ذات حقتعالى راه جسته وبهدايت كامله تحقّق يابد .\r\nوجه چهارم : صراط مستقيم حقيقي اينستكه انسان از هرچه جز خداوند تعالى از تمامى وجود إعراض كرده وبا قلب وعقل ومعرفت بذكر وعبادت أو بپردازد وهدايت بدين صراط را كه جز ذات أقدس الهى وأسماء وصفات أو نيست ، از حضرت حقّ طلب كند وآنچنانكه خداوند تعالى رسول خاتم خود را به تبعيّت از اين صراط سفارش فرموده ودر كريمهء :  « وَأَنَّ هذا صِراطِي مُسْتَقِيماً فَاتَّبِعُوهُ »  مورد توجّه قرار گرفته است ؛ انسان بفهمد ومعرفت يابد كه هيچگاه از ياد خدا غافل نمانده وآنچنان مطيع حكم الهى گردد كه اگر چونان إبراهيم بذبح فرزندش مأمور شد ، در كمال طوع وعمق دل وجان بدين فرمان عمل كند واگر چون حضرت يونس مأمور به انداختن خود بدريا وفرو رفتن در دهان نهنگ شود ، بدون چون وچرا فرمان‌بردار گردد ويا اگر همانند زكريّاى نبىّ طبق ارادهء حضرت حقتعالى بايد با ارّه بدو نيم شود ، در غايت تسليم به امر الهى براي دونيمه شدن با ارّه از دل وجان حاضر گردد وبداند كه مراد از صراط مستقيم واهتداء\r\n\r\n","description":"","footnote":"","page_name":" 928 ","page_number":348},
  {"content":"\r\n\r\nبدان ، عين اقتداء به أنبياء سلف بوده وبايد در شدائد مورد امر خداوندى ، صبر وتحمّل را پيشه كرده وبداند كه در هر ضيق وسختى وحزنى ، گشادگى وسهولت وشاديى نهفته شده كه آدمي به آسانى بژرفاى آن دست نمىيابد ؛ ولذا هميشه بايد در مظانّ توبه وانابت از گناه واقع شده وبداند كه نجات از جهنّم بعد ودخول در بهشت قرب حقّانى جز بتوبهء حقيقي نيست وبهترين صراطي كه قابل رهسپارى در آن بوده وآدمي را بخير وصلاح ونجات سوق ميدهد ، همين توبهء از گناه ميباشد كه أو را باقتداء از أنبياء واداشته وصراط مستقيم بسوى خداست .\r\nوجه پنجم : انسان خود براهى مىانديشد كه بزعم خويش آنرا صراط مستقيم مىپندارد ، ومعاشران ودوستان أو ، ويرا براههايى ديگر رهنمونى ميكنند كه آنراه در پندار آنها مستقيم است ، وشيطان نيز ويرا بطريقى غير از جميع طرق راهبرى ميكند وهمچنين شهوت وغضب وحقد وحسد وتعطيل وتشبيه وجبر وقدر ووعده ووعيد وضعف عقل وعمر كوتاه وآرزوها وآمال بسيار وأموري ديگر از اينسان ، آدمي را براههايى جدا از غير ميكشاند ، ولاجرم انسان در انتخاب يكى از آنها متحيّر مانده ونميداند كه راه موردنظر ومنتخب ، همان صراط مستقيم است ، يا نه وبالمآل بايد متوجّه بحضرت حقتعالى گرديده ودر كمال خضوع وتضرّع از أو هدايت جسته وصراط مستقيم خود را بخواهد .\r\nامام فخر رازي در تفسير كبير خود از إبراهيم أدهم عارف وارف وبزرگمرد معرفت الهى نقل ميكند كه پياده بعزم حجّ حركت ميكرد ومردى عرب از باديه‌نشينان كه بر ناقه‌اى سوار بود ؛ از أو پرسيد يا شيخ بكجا ميروى ؟ ؛ پاسخداد بخانهء خدا . پرسيد در طىّ اين سفر طولانى مركبى براي تو نمىبينم . أدهم گفت مركبهاى من بسيارند وتو آنها را نمىبينى . اعرابى پرسيد آنها كجايند ؟ ! . جواب داد آنگاه كه در طىّ اين راه بلايى بمن رسد ، بمركب صبر سوار ميشوم وچون بر نعمتي رسم بمركب شكر وآنگاه كه قضائي الهى بر من وارد شود ، بمركب رضا وتسليم سوارم وبالأخره چون نفس مرا بچيزى فراخواند ، فكر ميكنم كه چقدر از عمرم باقي مانده ، زيرا كه بسيار اندك آن باقي است ، بحدّى كه گويى هماندم آخرين نفس عمرم را ميكشم . پس اعرابى با شنيدن اين پاسخ ، گفت : « سر بإذن اللّه ، فأنت الرّاكب وأنا الرّاجل » يعنى : باذن خداوند تعالى راه خود را ادامه بده كه تو سواري ومن پياده ؛ پس توكّل بر خدا ورضا وصبر وشكر ، مقدّمات\r\n\r\n","description":"","footnote":"","page_name":" 929 ","page_number":349},
  {"content":"\r\n\r\nتحصيل هدايت در صراط مستقيم ميباشند .\r\nوجه ششم : برخى از مفسران گفته‌اند كه صراط مستقيم اسلام است وجمعى آنرا قرآن دانند ؛ واين معنى درست نيست ؛ زيرا صراط مستقيمى كه خدا بر پويندگان وراهيان نعمت بخشيد ؛ پيش از نزول قرآن واسلام هم براي أمم وملل سابقه وجود داشت ؛ ولذا متقدّمين هم بدين صراط رهسپار بوده ومورد إنعام حضرت حقتعالى واقع گرديده‌اند ؛ وچون اين تفسير صحيح نباشد ، باقي نخواهد ماند مگر صراط مستحقّان دخول در بهشت از هر امّت وملّتى از أنبياء سلف ؛ اضافه‌تر اينكه خداوند در كريمهء مزبور راه راست را بلفظ صراط بيان فرمود ونه سبيل وطريق ، زيرا اگرچه اين سه داراى يك معنى ميباشند ؛ ليكن لفظ صراط يادآور صراط جهنّم است ، تا انسان بخوف وخشيت افتاده ودر زندگى دنيا گرد لعب ولهو وزخارف ودلبستگىهاى دنيوي نگشته ودر طلب صراط مستقيم توحيد ومعاد كوشا باشد وحقّ تحقيق اينستكه هر صراطي كه أنبياء ورسل پوييده‌اند ؛ منتهى بصراط قرآن واسلام ميباشد .\r\nتبصرهء تحقيقى : در اينكه جميع أنبياء سلف ورسولان أولو العزم الهى مردم روزگار خود را بدين اللّه واحكام ومقرّرات آن دعوت كرده‌اند ، جاى كمترين ترديدى نيست ، ليكن ديانت تا قبل از اسلام در هر امّت وملّتى ، متناسب با مقتضيات آنعهد وزمان ومحيط واستعداد ونوع حوائج ومطالب ومرسوم ونقص وكمال آن مردم وامّت بوده است ؛ بنحوى كه در مردمان ساكن در سرزمين ومحيط ديگر ، چيزى غير از آن بوده وهمچنين هر قوم وطايفه وملّتى بأوضاع عهد وروزگار خود مأخوذ ومسؤول بوده‌اند ؛ امّا جميع مقرّرات واحكام الهى در هرزمان وبوسيلهء هر نبىّ ورسولي ، جزئي از موازين اسلام ومقرّرات واحكام ورسوم دين اللّه بوده كه خداوند متعال با ارسال رسل وأنبياء عظام ، مردمان آن عهد ويا هر خطّهء موردنظرى را به اجراء وعمل واعتقاد بتكاليف آن دين ومذهب فرمان داده است ؛ بنابراين ، هر دين وحكم وشريعت ومذهبي كه در هر عصر وزمان ويا در هر طايفه وامّتى از أمم جهان ظهور كرده است ؛ جزئي از دين اللّه واسلام بوده كه برحسب طاقت ومناسبات ومقتضيات آنروزگار از جانب خداوند تعالى فرستاده گرديده وعمل به احكام آن ، عين عمل بدين اللّه واسلام ميباشد ؛ ولذا اينكه فخر رازي در تفسير خود گويد : « ومن تقدّمنا من الأمم ما كان لهم القرآن والإسلام » بنظر صحيح نميرسد ، زيرا اگرچه قرآن واسلام ، كتاب ودين أنبياء ورسل سلف\r\n\r\n","description":"","footnote":"","page_name":" 930 ","page_number":350},
  {"content":"\r\n\r\nنبوده است ؛ ليكن هيچ حكم وطريقت ورسمي الهى نيست كه أنبياء ورسل پيشين تبليغ كرده ومردم روزگار خود را به انجام دادن تكاليف ومقرّرات الهى دعوت كرده باشند كه در قرآن نبوده ويا در اسلام موردنظر ودعوت بدان نباشد ؛ وبتعبير ديگر اگر جميع أنبياء ورسل وحتّى أولياء اللّه وعقلاء وحكماء قبل از اسلام وتنزيل فرقان ، مردمان را بديانتى دعوت كرده‌اند كه راستى وپاكى وخلوص نيّت ورضا وصبر وشكر وتوكّل بخدا وتسليم به أوامر الهى ومبارزهء با ظلم واجتناب از منكرات ومعاصي وقبول حقّ وعمل بطاعات وواجبات ديگر در آن وجود داشته وبپايدارى واستقامت در تبليغ مأمور بوده‌اند ؛ در اينصورت جميع ملاحظات ياد شده در قرآن واسلام آنهم بنحوى جامع وكاملتر آمده است ؛ واگر غير از اين بوده ، آنان أولياء شيطان درشمار آمده واز جانب خداوند متعال مأموريّتى در دعوت مردم بتوحيد ومعاد وصلاح دين ودنيا وآخرت نداشته وبعبارت ديگر مأمور هواي نفس امّاره خود بوده وگفتار وكردار آنها عين استكبار وتفرعن وتكبّر ورعونت شخصي محسوب گرديده وربطى بدين اللّه نداشته است ؛ در نتيجة هيچ پيامبر ونبىّ وولىّ وحكيمى براي دعوت انسان بمصالح اخروى وتوحيد ومعاد نيامده است كه از جانب خدا نبوده وتبليغ آنان در جهت صواب وعدالت وتسليم به امر اللّه نباشد ، وچون ناگزير از قبول اين حقيقت راست وصحيح والهى هستيم ، بالمآل جميع آن احكام از جانب حضرت حقتعالى بوده وبه تعبير ديگر اجزائى از كلّ قرآن وجزئيّاتى از كلّيهء مقرّرات دين اللّه واسلام درشمار ميباشند .\r\n\r\n","description":"","footnote":"","page_name":" 931 ","page_number":351},
  {"content":"\r\n\r\n\r\nفصل سوّم تفسير اهْدِنَا در آيات قرآن حكيم\r\nچون دانستيم كه خداوند تبارك وتعالى موهبت هدايت را نصيب ما كرده است ؛ بايد زبان بدين كريمه جارى باشد كه :  « رَبَّنا لا تُزِغْ قُلُوبَنا بَعْدَ إِذْ هَدَيْتَنا »  يعنى پروردگارا ، ما را بر هدايتي كه نمودى ، در راه راست ثابت وراسخ دار ؛ وچه بسا عالمي كه در نفس أو شبهه‌اى ضعيف پديد آيد ، وگرفتار ضلالت وضيق قلب وانحراف از دين قويم وصراط مستقيم شده وسرانجام گمراه گردد . ولذا بايد پس از اهتداء براه راست ؛ دوام وبقاء آنرا از خدا خواسته ودر بقاء هدايت داعى وسائل بود ودر اين معنى فوائدى است :\r\n\r\nفايدهء اوّل :\r\nدر كريمهء مباركه لفظ  « اهْدِنَا »  با صيغهء جمع ، يعنى بصورت متكلّم مع‌الغير آمده ، ونه متكلّم بدون غير ؛ وبايد دانست كه جواب بدين مورد از دو وجه است : يكى اينكه هرچه دعاء عمومىتر بوده وجائى براي غيرداعى وسائل در آن قرار داد ، بيشتر به أجابت مقرون ونزديكتر ميباشد ؛ زيرا اگر تأخير در أجابت دعاء نسبت بشخص داعى در علم حضرت حقّ گذشته باشد ، ونه نسبت بغير ، آنگاه كه دعاء بصورت متكلّم مع‌الغير أداء گردد ؛ مورد دعاء نسبت بهمهء افراد داخل در آن يكنواخت بوده وامكان دارد كه خدا بصدق آيهء :  « يَمْحُوا اللَّهُ ما يَشاءُ وَيُثْبِتُ »  آنچه براي داعى محو كرده است ، بهمين مناسبت مع‌الغير بودن دعاء ، براي أو اثبات نمايد وبطور يكنواخت با جميع آنها رفتار كند ؛ وبهمين دليل در دعاء بايد نخست برسول ( ص ) خدا وخاندان أو درود فرستاد وسپس بقيّه مؤمنانرا نيز در حقيقت آندعاء داخل كرد . ديگر اينكه حضرت حقتعالى دعاء كسى را كه به رسول أو وأهل بيتش صلوات فرستد ، زودتر مىپذيرد واگر\r\n\r\n","description":"","footnote":"","page_name":" 932 ","page_number":352},
  {"content":"\r\n\r\nجماعت مؤمنانرا نيز در آن داخل كند ، بلحاظ استحقاق حتّى يكتن از آنها ، مورد دعاء را براي بقيّه نيز برآورده مىنمايد .\r\n\r\nفايدهء دوّم :\r\nروايتي از پيامبر أكرم وحبيب خدا محمّد مصطفى « ص » منقول است كه :\r\n« ادعوا اللّه بألسنة ما عصيتموه بها » يعنى خدا را بزبانى بخوانيد كه بدان گناه نكرده باشيد ؛ وحقيقت چنين دعايى قابل ردّ ونپذيرفتن نيست ؛ زيرا سائل از آنحضرت پرسيد : چنين زبانى را از كجا بيابيم ؟ ! . فرمود تو با زبان غير عصيان نكرده‌اى ، چنانكه ديگران هم با زبان تو مرتكب گناهى نشده‌اند ؛ وآنگاه كه هريك براي ديگرى دعاء كنيد ، آندعاء به أجابت مقرون است ؛ ولذا لفظ « إهدنا » از همين خصيصه برخوردار ميباشد ، ودليل جمع بودن آن بوضوح لازم پيوست . پس داعى ونمازگزار در تلفّظ  « اهْدِنَا الصِّراطَ الْمُسْتَقِيمَ »  بهدايت خود ومؤمنان ديگر وحتّى گمرهان نيز توجّه دارد .\r\n\r\nفايدهء سوّم :\r\nبدانگونه كه در آغاز فاتحه الكتاب يا سورهء حمد ميخوانيم :  « الْحَمْدُ لِلَّهِ »  ونميگوييم : « أحمد اللّه » پس جميع مسلمانانرا در حمدگزارى وثناءگويى بذات حقتعالى بنحو استغراق جنس حامدان در آن سهيم وشريك كرديم ؛ واز نظر ملاحظهء غير در دخول بحقيقت ثواب ، اقامهء صلاة ، نماز را بجماعت ميگزاريم ، ودست خدا را با جماعت ميدانيم ؛ بنابراين ، بايد در وقت دعاء وسوآل نيز جماعت مؤمنان ومسلمانانرا نيز در دعاء دخالت دهيم وكريمهء مورد تفسير را با صيغهء جمع يا متكلّم مع‌الغير بيان كنيم ، تا بمدعوّ موردنظر رسيده وبخاطر جمع ياد شده ، خداوند در برآوردن حاجات داعى ؛ از گناه أو وديگران درگذشته ودعاء آنانرا به أجابت مقرون دارد .\r\n\r\nفايدهء چهارم :\r\nآنگاه كه عابدى بقصد پرستش حق بصيغهء جمع ميگويد إهدنا ، نظر بقول رسول أكرم ( ص ) دارد كه فرمود : « الجماعة رحمة والفرقة عذاب » وبهمين دليل حمد را با الف ولام استغراق يا جنس ميخواند تا در تحميد جميع عابدان شريك بوده وآنانرا نيز متقابلا در بهرهء معنوي عبادت خويش سهيم گرداند ؛ چنانكه در عبادت نيز بلفظ جمع ميگويد :  إِيَّاكَ نَعْبُدُ  ودر طلب استعانت از خداوند رحمان هم بطور مع‌الغير  « نَسْتَعِينُ »  را بر زبان ميراند ؛ لاجرم چون در مقام طلب هدايت هم واقع گردد ، آنرا بلفظ جمع خواسته ومؤمنان وحتّى گم‌كرده‌راهان ديگر را نيز در آن داخل وشريك ميكند ؛ وإهدنا را بر زبان جارى مىنمايد ؛ ولذا در مقام اقتداء بصالحان امّت بلفظ جمع بجملهء  « أَنْعَمْتَ عَلَيْهِمْ »  تكلّم كرده وآنگاه كه از مغضوبان ومردودان سخن ميراند ،\r\n\r\n","description":"","footnote":"","page_name":" 933 ","page_number":353},
  {"content":"\r\n\r\nبا جملهء جمعى ميگويد :  « غَيْرِ الْمَغْضُوبِ عَلَيْهِمْ وَلَا الضَّالِّينَ »  وبالأخره در جميع موارد مزبور ، در حمد وعبادت واستعانت واهتداء بصراط مستقيم وفرار از مردودين واشخاص مغضوب وگمراه ، هيچگاه عابد خود را به تنهايى مطرح نميكند ، وچون هرگز خويش را در دنيا از أنبياء ورسل وأولياء وصلحاء جدا ومستثنى نمىنمايد ؛ پس چگونه خود را در أمور آخرت وقيامت از آنها جدا پندارد ، وحال اينكه حضرت حقتعالى فرموده است :  فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ  ودر نتيجة لفظ إهدنا بصيغهء جمع ، گوياى حقيقي حكمي وعقلي است كه آدمي در مقام تعقّل پى بمفهوم صحيح وعاقلانهء آن برده وحكم آنرا در نعبد ونستعين وپيش از ايندو در الحمد نيز درمىيابد .\r\n\r\nفايدهء پنجم :\r\nفخر رازي بدليلى در صحّت ودرست ومعقول وعالمانه بودن إهدنا از طريق علم هندسه مطرح كرده است كه خالى از لطافتى نيست . أو ميگويد خطّ مستقيم در هندسه كوتاهترين خطّ در ميان دو نقطه محسوبست ؛ وحاصل اينكه خطّ مزبور اقصر از جميع خطوط كج وداراى اعوجاج بوده وهرگاه عبدي در مقام اهتداء ميگويد :  « اهْدِنَا الصِّراطَ الْمُسْتَقِيمَ »  بوجوهى مختلف توجّه دارد كه عبارتند از : اوّل اينكه صراط مستقيم نزديكترين راه بمقصد وأقصر طرق است ؛ وعابد ومهتدى كه بنده‌اى ضعيف است ، قادر نيست كه همهء راهها را بپيمايد ، تا كوتاهترين آنها را بدست آورد وبعدا در همان راه كوتاه بطىّ طريق پردازد . پس با توجّه بضعف عبد ، انتخاب اقصر فواصل بمصلحت أو نزديكتر است . دوّم اينكه : صراط مستقيم ويا هر راه ديگرى كه موصوف به نزديكترين است ، تنها يكى بوده وبجز آن جميع خطوط وطرق معوّج وكج وپيچيده بسيارند ؛ وعلاوه‌بر بسيارى ، با همديگر شبيه بوده ودر اعوجاج وكجى قابل تمييز وشناخت نميباشند مگر بصعوبت ؛ ولذا عبد از خداوند رحمان ميخواهد كه أو را براه راستى هدايت كند كه اقصر فاصله را تا معبود أو داشته وبا صرف وقت وقوّهء كم به بزرگترين هدايت كه همان توحيد ومعاد است دست يافته وعمرش در طرق طولانى ودرهم پيچيده ببطالت نگذرد . وجه سوّم اينكه راه مستقيم با هيچ راهى ديگر قابل قياس نيست ؛ زيرا اين طريق هم از حيث خوف وآفات به أمان نزديكتر است ، وهم راه فرار از خطرهاى آن كوتاه‌تر از طرق ديگر ميباشد . وجه چهارم اينكه راه راست موجب وصول بمقصد ومقصود بوده وطريق كج وبيراهه آدمي را بمقصد نميرساند وبالأخره وجه پنجم اينكه راه مستقيم تغييرپذير نيست وغيرمستقيم يا معوج ، متغيّر بوده وبالمآل همين\r\n\r\n","description":"","footnote":"","page_name":" 934 ","page_number":354},
  {"content":"\r\n\r\nوجوه وادّله وأسباب ، عابد را بگفتن  اهْدِنَا الصِّراطَ الْمُسْتَقِيمَ  برانگيخته وويرا بهدايت خواستن در چنين راهى از خدا وأدار ميكند .\r\nبارى ، نكتهء لطيف در توجّه بحقيقت إهدنا اينستكه دعاى اهتداء ودرخواست هدايت هم از استعانت بحقّ وأعانت أو بداعي ميباشد ؛ زيرا تا عون حضرت أحديّت وعلم وارادهء أو بر بندهء عابدش تعلّق نگيرد ؛ دعاء أو نيز تحقّق نخواهد يافت وبقول شاعر :\r\n اين دعا هم ، بخشش تعليم تست * ورنة در گلخن ، گلستان از چه رست \r\nپس إهدنا چه از هدايت آيد كه بمعناى نمودن راه در دين ويافتن هرگونه طريقي است ، وچه از هدى كه بمعنى راه‌يابى ميباشد بيك حقيقت منتهى ميگردند ؛ ليكن فعل هدايت هم لازم آمده وهم متعدّى ودر صورتيكه متعدّى آيد ، گاهى با لازم متعدّى ميشود ، مانند :  « يَهْدِي لِلَّتِي هِيَ أَقْوَمُ »  وگاه ديگر به « إلى » نظير :  « وَإِنَّكَ لَتَهْدِي إِلى صِراطٍ مُسْتَقِيمٍ »  وزماني هم بنفس خود متعدّى است ، ودر اينگونه از موارد حرف تعدّى بلحاظ جنبهء بلاغت در كلام محذوف بوده واين حذف بجهت تخفيف است وهرگونه حذف غير مخلّى مفيد حسن كلام وفصاحت در گفتار ميباشد ؛ چنانكه در كريمهء :\r\n « وَاخْتارَ مُوسى قَوْمَهُ »  بكار رفته است وبرخى از مفسّران هدايت را در چهارگونه منحصر كرده‌اند :\r\nاوّل - اعطاء وافاضهء قواى ظاهر وباطن در عابد ، تا در انجام دادن أنواع عبادات تمكّن يافته وهر پنج حسّ آشكارا ونهانش در كمال قوّت واستعداد در تنظيم اعمال عبادي وتحقّق آنها بكار افتد ومصداق كريمهء :   « خَلَقَ فَسَوَّى ، وَالَّذِي قَدَّرَ فَهَدى »   حاصل آيد .\r\nالبتّه هريك از قواى ظاهري وجسماني ميتواند در انجام طاعات الهى وعبادت مفيد ومؤثّر افتد ؛ چنانكه در جهت معصيت نيز داراى تأثير بوده وهمچنين قواى روحاني هم در جهت تقويت ايمان وتوحيد ومعاد از فوائد وآثار وكيفياتى زائد الوصف بهره‌مند ميباشند .\r\nدوّم - بايد از قواى ياد شده - چه جسماني وچه روحاني - در جهت تمييز وتشخّص هريك از حقّ وباطل واضدادى مانند خير وشرّ ونيك وبد وصلاح وفساد ومتقابلات ديگر استفادهء نيكو كرد وبصدق كريمهء :  وَهَدَيْناهُ النَّجْدَيْنِ  از يكى از دو راه مورد پيشنهاد ، آن را كه خير وصلاح بيشترى در آنست پذيرفت وديگرى را بترك\r\n\r\n","description":"","footnote":"","page_name":" 935 ","page_number":355},
  {"content":"\r\n\r\nگفت . البتّه بنده در اينكار نيز از هدايت الهى بىنياز نبوده ودر هر حادثه وپيش‌آمد ، بايد بتمام باطن واراده وعلم كامل ، از حضرت حقتعالى به استعانت وطلب هدايت پرداخت .\r\nسوّم - هدايت در انزال كتب وارسال رسل است ، وكريمهء :  وَجَعَلْناهُمْ أَئِمَّةً يَهْدُونَ  و  « إِنَّ هذَا الْقُرْآنَ يَهْدِي لِلَّتِي هِيَ أَقْوَمُ »  مؤيّد اين معنى بوده والبتّه اين هدايت در فرستادن رسولان الهى ووضع قوانين واحكام وأصول وفروع دين خداست .\r\nچهارم - هدايت مختصّ أنبياء ورسل است ، تا أسرار وبواطن أمور مربوط بشريعت حقّه را آنچنانكه هستند ، بر آن بزرگواران نمايانده وقلوب آنان را در كشف حقايق ومعارف الهى آگاه نموده وضمير وباطن أنبياء وأولياء را در شهود اسرار لا يتناهى هدايت كند وكريمهء :  أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ  دلالت بر هدايت أنبياء وأولياء دارد ؛ وبطور كلّى هركس كه بأنبياء اهتداء وراه‌جويى كند در تحت شمول اين كريمه ونيز آيهء :  « وَالَّذِينَ جاهَدُوا فِينا لَنَهْدِيَنَّهُمْ سُبُلَنا »  واقع خواهد بود وهدايت خاصّى هم وجود دارد وآن ره‌يابى مؤمنان بمنازل قرب وحريم الهى است كه از آن طبق مرتبهء هريك بدرجات جنان ومنازل رضوان تعبير گرديده وآيهء :  « يَهْدِيهِمْ رَبُّهُمْ بِإِيمانِهِمْ »  دلالت قرآني بر وجود اينگونه از هدايت دارد .\r\nپنجم - هدايت اخصّ « 1 » ميباشد كه بسه قسم : هدايت از حقّ وبا حقّ وبحقّ تقسيم گرديده ؛ واز حقّ آن مانند آيهء  « إِنَّ الْهُدى هُدَى اللَّهِ »  وبا حقّ آن نظير كريمهء :  « يَهْدِي إِلَيْهِ مَنْ يُنِيبُ »  وهدايت بحقّ مانند آيهء :  « وَوَجَدَكَ ضَالًّا فَهَدى »  كه اختصاص بحضرت ختمى مرتبت دارد ولا غيره . بنابراين ؛ هدايت داراى مراتب وموارد ومعاني متعدّدى است ؛ چنانكه ضلالت هم كه مقابل آن ميباشد ، بمعناى غىّ نيست ودر هر مورد خاصّى داراى مرتبه‌اى از آن است ، وبهمين دليل ضلالت در خصوص حضرت رسول أكرم كه عقل اوّل وروح أعظم وظلّ ممدود ونور منبسط الهى است با مراتب وأنواع ديگر ضلالت فرق داشته واين مبحث مستحقّ تحقيق وافى از جهاتى گوناگون ميباشد كه در ذيل بدان پرداخته مىآيد .\r\n\r\n\r\n","description":"","footnote":"\r\n( 1 ) - تفسير سورهء فاتحه از مفسّرى ناشناس ، با مقدّمه وتحقيق أستاذ سيّد جلال الدّين آشتيانى ، نشر دفتر حوزهء علميّهء قم 1377 هجرى .\r\n","page_name":" 936 ","page_number":356},
  {"content":"\r\n\r\n\r\nتحقيق در كريمهء : « وَوَجَدَكَ ضَالًّا فَهَدى » :\r\nدر اين كريمه خداوند متعال نفس نفيس نبوي ؛ پيامبر خاتم ( ص ) را مخاطب قرار داده ، فرمايد : اى رسول من در پيرامون شخصيّت خود از زبان من بشنو ، تا ترا بكمّ وكيف نفست آنگاه كنم ، وتو گذشتهء خويش را بمعرفت كامل دريابى ؛ ولذا مخاطب سورهء الضّحى تا به آخر آن ؛ شخص شخيص پيامبر أكرم است ؛ ليكن نظر ورأى مفسّران در محتوى وفحواى اين كريمه با يكديگر متفاوت بوده وبيشتر بنا بمشرب عقيدتي وتفسيري خود ، باظهارنظرهايى پرداخته‌اند وما در تفسير اين كريمه ، ببحث وتحقيق وبيان نظر صواب مىپردازيم :\r\n1 - اين سوره در مكّه نازل گرديد وابن جريج گويد دوازده روز وحى نازل نگشت ، آنگاه سورهء والضّحى بر پيامبر وحى شده وابن عبّاس گويد از آخرين نزول ، پانزده روز گذشته بود ومقاتل گويد چهل روز ، وبهروجه آنچه مسلّم است اين سوره پس از تأخيرى در نزول آيات بر رسول خدا نازل گشت ؛ ودر آن خطاب به نبىّ أكرم فرمايد : والضّحى ، يعنى سوگند بروز روشن وچاشتگاه وبشب كه آرام يابد ، خداوند هرگز ترا در هيچ حال فرو نگذاشت وبر تو خشم نگرفت ، والبتّه آخرت براي تو بهتر از دنيا بوده ، وبزودى پروردگارت بتو عطا خواهد كرد ، تا خشنود گردى . آيا ترا يتيم نيافت ؛ پس پناهت داد ؟ ؛ وآيا تو گمگشته نبودى وبهدايتت رساند ؟ وآيا تو بىچيز وفقير نبودى وتوانگرت گردانيد ؟ ؛ پس يتيم را قهر مكن وگدا را مران وبنعمت پروردگارت سخن بگو وحديث كن . امّا آيهء :  « وَوَجَدَكَ ضَالًّا فَهَدى »  را برخى بغفلت وبخود نبودن پيامبر أكرم ( ص ) از معالم ومعارف واحكام شريعت تلقّى كرده‌اند ، كه بالأخره حضرت حق - سبحانه وتعالى - ويرا بدان هدايت فرموده است ؛ چنانكه در آيهء ديگر نازل است :  « وَإِنْ كُنْتَ مِنْ قَبْلِهِ لَمِنَ الْغافِلِينَ »  كه در چنين بخود نبودنى صراحت كامل وواضح دارد ؛ ودر جاى ديگر فرمايد :  « ما كُنْتَ تَدْرِي مَا الْكِتابُ وَلَا الْإِيمانُ »  وبهمين دليل گفته‌اند :  « وَوَجَدَكَ ضَالًّا »  يعنى اى پيامبر ترا در بين قوم گمراه وسرگشته يافتيم ، وما آنقوم را بوجود ورسالت تو هدايت كرديم ومراد از ضلالت در كريمهء موردنظر ، مخفى بودن قدر ومنزلت ومقام پيامبر ( ص ) در ميان أقوام عرب در دوران جاهليّت وحتّى پس از ظهور اسلام ميباشد ؛ ولذا آنها بشرف وشأن محمّد بن عبد اللّه ( ص ) در نزد خداوند تعالى پى نبرده ونسبت بدو در جهل ميزيستند ؛ تا خدا با تنزيل آيات الهى وكرائمى در وصف\r\nو \r\n","description":"","footnote":"","page_name":" 937 ","page_number":357},
  {"content":"\r\n\r\nشوكت ومقام رسول خدا ( ص ) آنانرا بمرتبهء شناخت پيغمبر اسلام رساند ، ودر زبان عرب ، ضلالت را در معنى مخفى بودن شأن يا رتبه وارج وارزش چيزى يا كسى گفته‌اند : « ضلّ الماء في اللّبن ، إذا خفى فيه » يعنى آب در شير گم شد ، واين مثل را بدانجهت گويند كه آب در شير ديده نميشود وپنهان است . پس ضالّ در كريمهء مزبور عبارت از مخفى بودن شأن وجلالت قدر ومنزلت آن صفوت آدميان وبرگزيدهء عالميان ميباشد ونه بمعناى گمراه بودن از راه حقّ ؛ وجملهء « هدى العروس » يعنى عروس آرايش كرد وجلوهء خود را بظهور رساند ؛ مؤيّد اين معنى است .\r\n2 - بعضي هم گويند كه پيامبر أكرم در سنين كودكى در كوههاى مكّه گم شد وعبد المطّلب بدنبال أو ميگشت ، وخود را بپردهء كعبه چسبانده وميسرود :\r\n يا ربّ فاردد ولدى محمّدا * ردّ إلىّ ، واصطنع عندي يدا \r\nاين روايت را أبو الضّحى از ابن عبّاس نقل كرده وبدنبال آن اضافه نموده است كه :\r\nأبو جهل ، محمّد ( ص ) را يافت وبعبد المطّلب برگرداند ؛ وچون أبو جهل دشمن پيامبر خدا بود ؛ حضرت حقتعالى برسول خود منّت نهاده واز چنگ دشمن نجات داد ؛ پس ضلالت در كريمهء مزبور عبارت از گم‌گشتگى در جبال مكّه ميباشد وهدايت نيز بمعنى يافتن أو از گم شدن در كوههاست ، آنهم در زمان خردسالى آنوجود أقدس ( ص ) .\r\nبرخى هم بنقل از حديث كعب الأحبار ، گم‌گشتگى پيامبر را در موقعى دانند كه حليمهء سعديّه مادر رضاعى پيامبر ، أو را براي سپردن بدست عبد المطّلب جدّ أمجد رسول خدا آورد ، ودر طرق مكّه گم گشت وسرانجام أو را در زير درختى يافتند وچون عبد المطّلب آن كودك را يافت از أو پرسيد : « من أنت يا غلام ؟ » كودك در پاسخ گفت :\r\n« انا محمّد بن عبد اللّه بن عبد المطّلب » سپس عبد المطّلب بدو گفت : « فدتك نفسي ، فأنا جدّك » آنگاه أو را بر زين مركب خود نشانده وبمكّه آورد وقريش را بيافتن أو مطمئن كرد .\r\nاز اين روايت كعب الأحبار معلوم ميشود كه عبد المطّلب ، سألها محمّد ( ص ) نوهء خود را ، از دوران شيرخوارگى تا صباوت كه در حجر تعهّد وتربيت ورضاع حليمهء سعديّه بوده است ، بچشم خود نديده ومشخّصات صورت واندام أو را نمىشناخته ، وگرنه با نخستين ديدار أو را ميشناخت ولزومى بپرسيدن اسم از آن كودك نبود ودر غير اينصورت ، چنين اشكال وايرادى بروايت كعب الأحبار نابجا بنظر نميرسيد .\r\n\r\n","description":"","footnote":"","page_name":" 938 ","page_number":358},
  {"content":"\r\n\r\n3 - جمعى از مفسّران نيز كلمهء ضالّ را ضآلّ دانند ومراد از اين كلمه همان گم‌گشتگى در كوههاى مكّه ميباشد ؛ وبعض ديگر ضالّ را بجز « غىّ » دانسته وبفرقهايى در ميان ايندو قائلند ؛ از جملهء آنها : قول موسى است كه :  « فَعَلْتُها إِذاً وَأَنَا مِنَ الضَّالِّينَ »  يعنى آنگاه كه چنان كردم از خطاكاران ويا از جاهلان بودم ؛ پس ضالّ بمعنى خطاكار وجاهل آمده ، ويكى از برادران يوسف بپدر خود يعقوب گفت :  « إِنَّكَ لَفِي ضَلالِكَ الْقَدِيمِ »  يعنى همانا كه تو نسبت بيوسف در محبّت مفرط قديم ميباشى وبالمآل ضلال در اين آية بمعنى گم شدن در چيزى از فرط دوستى كه غير از گمراهى است ؛ ونيز زنى از دوستان همسر عزيز مصر گفت :  « إِنَّا لَنَراها فِي ضَلالٍ مُبِينٍ »  يعنى عشق بيوسف در تو غلبه كرده وبطور آشكارا در افراط محبت بسر ميبرى ؛ وخداوند تعالى در مورد شهادت زنان در أموال فرمايد :  « أَنْ تَضِلَّ إِحْداهُما فَتُذَكِّرَ إِحْداهُمَا الْأُخْرى »  يعنى اگر دو مرد براي شهادت نبود ، يك مرد ودو زن شهادت دهند ، تا اگر يكى از آنها فراموش كرد ، ديگرى بيادش بياورد ؛ وتضلّ در اين كريمه بمعنى فراموش كردن موضوع شهادت است ونه گمراهى .\r\nدر داستان گم‌كرده راهان بوستان آمده است كه :  « فَلَمَّا رَأَوْها ، قالُوا إِنَّا لَضَالُّونَ »  يعنى آنگاه كه بستانهاى خود را ديدند ، گفتند : راه را گم كرده‌ايم ودچار خطا شده‌ايم ؛ وبطور كلّى ضلالت در آيات مزبور بمعناى « غىّ » بكار نرفته ولذا در مورد نبىّ أكرم نيز كه نازل است :  « وَوَجَدَكَ ضَالًّا فَهَدى »  نه ضالّ بمعناى گمراهى از حقّ ودين خداست ونه هدايت بمعناى رهنمايى بدين راه ، استعمال شده ؛ چنانكه حضرت رسول أكرم در حديثي فرمايد : « كنت نبيّا وآدم بين الماء والطّين » زيرا پيامبر أكرم نه بت پرستيده بود ونه بجبت وطاغوت اعتقاد داشت ونه هرگز معاذ اللّه در حالت ضلالت يا گمراهى بسر برد وبقول برخى از محقّقان ، أو از نخستين أنبياء در تسميهء به نبوّت بود وآخرين آنان در نبوّت ورسالت وبعثت ؛ بنابراين ، هيچيك از معاني ضلالت ، با گمراهى از حقّ ودين الهى سازگار نيست .\r\n4 - در مواردى نيز ضلالت بمعنى فراموشى وبقول مفسّران - هو الذّهاب عن العلم - ومتحيّر در تهيّهء وجه معاش وإمرار زندگى خود وعائله ميباشد ؛ زيرا شخص فقير ونادار نميداند كه وجه معيشت وزندگانى خود وعيال واولادش را از كجا تهيّه كند ؛ ودر اين مورد سرگشته ميماند ، واين سرگشتگى عين تحيّر اوست ؛ واز ميان أقوال منقول از مفسّران ، تنها يك مورد اينستكه محمّد ( ص ) پيش از بعثت ورسالت ، العياذ باللّه خدا را\r\n\r\n","description":"","footnote":"","page_name":" 939 ","page_number":359},
  {"content":"\r\n\r\nبصفات حقيقي أو نميشناخت ؛ وهمچنين تا قبل از اكمال واتمام عقل ونصب ادّله والطاف الهى ، بنعمت‌هاى خدايى آگاه نبود ، وحضرت حقتعالى ويرا با نبوّت ورسالت بشناخت خود وأسماء وصفاتش شناسا نموده وبنعمتهاى خود واقف كرد .\r\nالبتّه اين قول بسيار سخيف وجاهلانه بوده وقائلان اين گفتار ، بحقيقت معنى نبوّت وولايت ورسالت وتشخّص وعظمت وجلالت قدر ومقام وشؤون رسول خاتم وعقل اوّل وروح أعظم ( ص ) الهى ومظهريّت آن نبىّ ورسول بزرگوار در تحقّق كامل به أسماء اللّه وصفات وافعال حقّ در جهالت مطلق وناشناسى حقّ مسلّم ومقام حقيقي أو در ضلالت تامّه بسر برده‌اند ؛ ومعتقدان بدين معنى در اقليّت معدودى ميباشند .\r\n5 - صاحب الميزان - رحمه اللّه تعالى - در تفسير خود بوجهي ديگر نظر داده وگويد :\r\nمراد از ضلالت در كريمهء مزبور ، عدم هدايت بوده ومعنى عدم هدايت ، ضالّ يا گم بودن أو در نفس خود است ، با قطع‌نظر از هدايت حقتعالى ؛ پس نه هدايتي براي أو بود ونه براي أحدى از خلق ؛ مگر بخداوند سبحان ؛ ولذا نفس پيامبر قبل از رسالت أو فىنفسه يا خودبخود گم بود ، اگرچه هدايت الهى ملازم نفس آنحضرت گرديد ، تا بالأخره بهدايت رسيد ، وآيهء واقعه در سورهء شورى :  « وَكَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَلَا الْإِيمانُ »  را دليل بر معنى موردنظر خود آورده است . اين كريمه دلالت بر اين معنى دارد كه وحى بر حقيقت خفويّهء پيامبر از عالم أمر وروح بوده وپيامبر أكرم ( ص ) پيش از آن‌كه مورد وحى واقع گردد ، نه علمي بكتاب خدا داشت ونه ميدانست كه ايمان چيست ، وبدنبال آية نازل است :  « وَلكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا ، وَإِنَّكَ لَتَهْدِي إِلى صِراطٍ مُسْتَقِيمٍ »  يعنى : وليكن ما كتاب وقرآن را نوري قرار داديم تا هر بنده‌اى از بندگان خود را بخواهيم بهدايت رسانيم ، وتو اى پيامبر ، مردمان را براه راست رهنمايى ميكنى . مراد از وحى به پيامبر از عالم أمر وروح ، القاء حقيقت قرآن وايمان است كه هيچكس تا پيش از اين وحى از آن آگاه نبود ، ولذا پيش از اين وحى ، پيامبر أكرم نسبت بدان در بىخبرى ميزيست ونه گمراهى ، اگرچه بقول صاحب الميزان گمراهى أو : « فقد كانت نفسه في نفسها » باشد ؛ زيرا پيامبرى كه خود را دل‌آگاه ونبىّ ميدانست واين نبوّت از آنگاه محقّق بود كه حضرت آدم از حيث وجود خارجي خود ، هنوز در آب وگل بسر ميبرد ؛ چگونه چنين نبيّيى گمراه بوده واين گمراهى يا ضلالت - با قطع نظر از هدايت حقتعالى - در نفس أو كامن ميبود ؟ . بنابراين ، نظريّهء صاحب الميزان نيز\r\n\r\n","description":"","footnote":"","page_name":" 940 ","page_number":360},
  {"content":"\r\n\r\nبا اينكه توجيهى زيبنده‌تر از برخى أقوال ديگر بنظر ميرسد ؛ ليكن با مضامين بعضي از قدسيّات نبوي سازگار نبوده ومحلّ تأمّل بسيار است ؛ زيرا آيهء مورد استشهاد آن مفسّر بزرگوار ، راجع بوحي الهى به پيامبر خود از عالم أمر وروح است ، وارسال كتاب ودانستن ايمان بخداوند وصفات وقيامت ، متوقّف بر نبوّت آنحضرت ميباشد كه پيش از رسالت داشته وولايت أو نيز در همان تحقّق نبوّتش محقّق بوده است ؛ پس وحى كتاب ودانستن ايمان ، با رسالت آنوجود أقدس بوده كه تحقّق آن منوط بدل آگاهى ووجود وثبوت مقدّمات قبلي ميباشد ؛ كه ميتوان از آن بتحيّر عرفانى تعبير كرد ، چنانكه بارها فرموده است : « ربّ زدني علما وربّ زدني تحيّرا فيك » . وگرنه لازم خواهد آمد كه هر رسول مبعوث بديانت وكتاب وشريعتي ، بدون هيچ مقدّمه وكمال وجودي وقربى ؛ بطور ناگهانى ودفعة بمرتبه ومقام رسالت رسد ، واين معنى مستلزم طفره در وجود وكمالات وجودي بوده وبا هيچيك از قواعد عقلي ونقلي سازش نداشته وامكان‌پذير نيست ، وباقي نميماند الّا سنخيّت قبلي واستعداد واستدعاء ذاتي وكمال وجودي رسول وعدم طفره براي قبول رسالت ، كه بايد از پيش در نفس أو تحقّق يافته وآمادهء وجودي وكمالى در پذيرفتن رسالت باشد .\r\n6 - ملّا عبد الرزّاق كاشاني صاحب تفسير عرفانى - منسوب بمحيى الدّين بن عربى آندلسى - در معنى آية وضلالت مندرج در آن عقيدة دارد كه :  « أَ لَمْ يَجِدْكَ يَتِيماً »  يعنى رسول خدا پيش از رسالت خود ، منفرد بوده وبصفات نفس از نور پدر حقيقي خود كه همان روح القدس ميباشد ، محروم ومحجوب مانده ودر نتيجة منقطع از فيض وضايع گرديده بود ؛ پس خداوند مأواى أو گرديده وويرا بخود راه داد ودر حجر تربيت وتأديب خويش بتربيت أو پرداخت ؛ وآنحضرت در تحت كفالت وتعليم وتزكيهء روح القدس قرار گرفت ، و  « وَجَدَكَ ضَالًّا »  يعنى چون ترا از توحيد ذاتي بدور ديده ودر عالم پدرت - روح القدس - بسبب احتجاب بصفات حقّ از توحيد ذاتي غافل بودى ، پس ترا بعين ذات خويش هدايت نمود وتو از حجاب صفات برآمده وبعين ذات حقّ رهنمايى گرديدى ، و  « وَجَدَكَ عائِلًا »  يعنى خدا ترا فقير بالذّاتى يافت كه فانى در أو بودى وبفقر خود مينازيدى وعبارت « الفقر فخرى » در زبانت بود ، امّا خداوند از رحمت ذاتي وموهبت صفاتى خود ترا بىنياز وغنىّ گردانيده وبكمالات حقّانى وصفات الهى وتخلّق باخلاق اللّه متخلّق نمود ، واى محمّد ( ص ) چون كمال وجودي تو با اخلاق الهى\r\n\r\n","description":"","footnote":"","page_name":" 941 ","page_number":361},
  {"content":"\r\n\r\nراسخ گرديده وبدرجات عاليه از أعلى مراتب قرب خالق خود رسيدى ، بشكرانهء اين موهبت آنچه من با تو كردم ، تو نيز همانرا با بندگان گمگشته وغافل وناآگاه من انجام بده ، تا عبدي شكور بوده وبشكرانهء نعمت من قائم باشى ؛ وامّا مراد از يتيم بودن پيامبر ، عبارت از انفراد ومنكسر القلب بودن اوست كه در كمال انقطاع ظاهري از نور قدس بوده ودر حجاب نفس خويش محتجب مىنمود ؛ وخداوند ويرا در حجر تربيت وتأديب خود قرار داده ودر ساحت جنب خويشتن به پرورش أو پرداخت كه اين نيز با وساطت وبوسيلهء روح القدس تحقّق يافته است .\r\nشيخ إسماعيل حقّى بروسوى ، در تفسير خود - روح البيان - ضلالت محمّد ( ص ) را بفقدان شرايع وخلوّ باطن أو از احكامى دانسته است كه عقل بدانها اهتداء نيافته وبصرف سماع مورد قبول بود ؛ وبهروجه عقل پيامبر أكرم ( ص ) پيش از بعثت ورسالت خود ، از شرايع واحكام الهى در غيبت بود ، تا آنگاه كه بمرتبهء رسالت فائض گرديده ومأمور بهدايت آدميان شد ، وبدعوت مردم بدين اللّه واسلام پرداخت وراه نجات از هواي نفس امّاره واتّصاف بصفات الهى وحقيقت توحيد ومعاد را بجهانيان آموخت ؛ واللّه أعلم برسالة نبيّه .\r\n\r\n","description":"","footnote":"","page_name":" 942 ","page_number":362},
  {"content":"\r\n\r\n\r\nفصل چهارم هدايت وضلالت از حضرت حقتعالى است\r\nكلمهء  « اهْدِنَا »  فعل امر است بمعنى دعاء وهمين خواستن يا دعاء از حضرت معبود حقيقي ، خود نتيجهء هدايت است وهدايت در مواردى بسيار متوقّف بر اهتداء عابد بوده ورهسپارى عبد بر صراط مستقيم ، خود از حيث تحقّق ؛ حاصل از أعانت خداوندى است ؛ وبهمين دليل  إِيَّاكَ نَعْبُدُ  مقدّم بر  إِيَّاكَ نَسْتَعِينُ  آمد ، وهردو بر  « اهْدِنَا »  تقدّم داشته و  « اهْدِنَا »  طلب هدايت عبد است بر راه راستى كه مقدّمات آن بسبب عبادت واستعانت فرآهم آمده است ؛ پس بالمآل هم هدايت وهم ضلالت از طرف حضرت حقتعالى بوده وتا خدا نخواهد هيچيك از اين چهار : عبادت واستعانت وهدايت وضلالت بواقعيّت وحقيقت ثبوتي خود نخواهد پيوست وبهمين ملاحظه بايد راه جستن واهتداء از معبود مستعانى باشد كه آدمي را بر صراط مستقيم توحيد ومعاد راهنمايى كرده ووى را از هر نوع ضلالتي نجات دهد .\r\nآياتي در قرآن حكيم نازل است كه هدايت وضلالت را در بسيارى از موارد ، منحصر بحضرت حقتعالى نموده وما براي روشن شدن مبحث واستشهاد بكرائم الهى بدان آيات اشاره كرده وبتوضيح مختصر آنها بسنده مىكنيم :\r\nدر سورهء انعام آية 160 فرمايد :  « قُلْ إِنَّنِي هَدانِي رَبِّي إِلى صِراطٍ مُسْتَقِيمٍ »  در اين آية خداوند به رسول خود ميگويد : اى پيامبر بگو كه پروردگار من ، مرا براه راست وسبيل وأضحى هدايت كرد كه رهپوى آن هرگز در سلوك خود گرفتار تخلّف يا اختلافى نشده وبهدايت الهى وبر وفق مصالح دنيا وآخرت ومبنى بر فطرت رهنمايى ميگردد . اينگونه\r\n\r\n","description":"","footnote":"","page_name":" 943 ","page_number":363},
  {"content":"\r\n\r\nاز هدايت در كرائم الهى ديگر مانند :  أُولئِكَ الَّذِينَ هَدَى اللَّهُ  و  فَمِنْهُمْ مَنْ هَدَى اللَّهُ وَمِنْهُمْ مَنْ حَقَّتْ عَلَيْهِ الضَّلالَةُ  و  « لَوْ شاءَ لَهَداكُمْ أَجْمَعِينَ »  و  « ما كُنَّا لِنَهْتَدِيَ لَوْ لا أَنْ هَدانَا اللَّهُ »  و  « هَداهُ إِلى صِراطٍ مُسْتَقِيمٍ »  وبويژه كه برسول خاتم ( ص ) خطاب ميشود كه :  « إِنَّكَ لا تَهْدِي مَنْ أَحْبَبْتَ ، وَلكِنَّ اللَّهَ يَهْدِي مَنْ يَشاءُ »  يعنى اى رسول خدا ، تو هركه را بخواهى نميتوانى در هدايت أو موفّق شوى - مانند أبو لهب وأبو جهل - ليكن خدا هركه را بخواهد بهدايت ميرساند . در سوره‌هايى ديگر نيز بهمين معنى عنايت وتوجّه گرديده وفرمايد :\r\n مَنْ يَهْدِ اللَّهُ فَهُوَ الْمُهْتَدِ وَمَنْ يُضْلِلْ فَلَنْ تَجِدَ لَهُ وَلِيًّا مُرْشِداً  يعنى هركه را خدا هدايت كند ، پس أو رهنمونى يافته وبدين خدا ميگرايد ، وكسى را كه گمراه كرد ، پس هرگز كسى را ولىّ وارشاد كنندهء أو نخواهى يافت ، وعكس اين معنى هم در كريمهء واقع در سورهء زمر نازل است كه :  « وَمَنْ يَهْدِ اللَّهُ فَما لَهُ مِنْ مُضِلٍّ »  يعنى هركه را خدا هدايت كرد ، گمراه كننده‌اى براي أو نيست .\r\nآنگاه در آيهء ديگر در سورهء إبراهيم ، بالصّراحه وبنحو كلّى فرمايد :  « فَيُضِلُّ اللَّهُ مَنْ يَشاءُ وَيَهْدِي مَنْ يَشاءُ »  وهمين معنى در سورهء النّحل نيز نازل است كه :  « وَلكِنْ يُضِلُّ مَنْ يَشاءُ وَيَهْدِي مَنْ يَشاءُ »  بويژه كه خداوند آنكه را گمراه كرد ، ديگر سعى عالميان وأنبياء ورسل الهى در هدايت أو بهدر رفته وديگر هرگز بهدايت نميرسد :  « إِنْ تَحْرِصْ عَلى هُداهُمْ ، فَإِنَّ اللَّهَ لا يَهْدِي مَنْ يُضِلُّ وَما لَهُمْ مِنْ ناصِرِينَ »  اگر اى رسول من تو بهدايت - برخى از گمرهان مانند أبو جهل وأبو لهب - حريص باشى ، خدا كسى را كه گمراه كرد ، ديگر هدايت نخواهد نمود وچنين گمرهانى را هيچ يارى دهنده‌اى نيست ؛ ودر سورهء زمر آيهء 23 فرمايد :  « ذلِكَ هُدَى اللَّهِ يَهْدِي بِهِ مَنْ يَشاءُ وَمَنْ يُضْلِلِ اللَّهُ فَما لَهُ مِنْ هادٍ »  يعنى اين راه مورد هدايت خداست ؛ كه رهنمونى ميكند بدان هركه را خود بخواهد وآنكه را خدا گمراه كند ، ديگر هيچ هدايت كننده‌اى نخواهد داشت ؛ ودر سورهء نور آمده است :  « نُورٌ عَلى نُورٍ يَهْدِي اللَّهُ لِنُورِهِ مَنْ يَشاءُ »  ودر آيات الهى ديگر همين معنى نازل است واينگونه از كرائم در قرآن حكيم در بيش از سيصد وبيست آية نازل گرديده كه :  « قُلِ اللَّهُ يَهْدِي لِلْحَقِّ »  يعنى ايرسول من به بت‌پرستان بگو تنها خدا راهنماى بحقّ است وبس ، وهمين مفهوم در سورهء اللّيل آمده وحضرت حقتعالى خود را منحصر در هدايت خلق معرّفى كرده وفرمايد :  « إِنَّ عَلَيْنا لَلْهُدى »  پس هدايت وضلالت بهمهء أنواع ومراتب ومعاني مختلف آنها خاصّ حضرت حقّ اوّل است ولا غيره ؛ وهركه را خداوند\r\n\r\n","description":"","footnote":"","page_name":" 944 ","page_number":364},
  {"content":"\r\n\r\nرهنمونى كند ، أو بصراط مستقيم ودين اللّه هدايت يافته وبحقّ رسيده است ؛ ولذا غير از كريمهء مورد تفسير ، يعنى  « اهْدِنَا »  آياتي ديگر نازل است كه هدايت را بصراط مستقيم وراه خاصّ حقّانى والهى معرفى كرده است كه از باب مزيد استشهاد بچندين آيهء آن استناد ميگردد : نخست كريمهء واقعه در سورهء نساء كه فرمايد :  « وَلَهَدَيْناهُمْ صِراطاً مُسْتَقِيماً »  كه در سورهء والصّافات :  « وَهَدَيْناهُمَا الصِّراطَ الْمُسْتَقِيمَ »  نازل گرديده ودر سورهء بقره :  « وَاللَّهُ يَهْدِي مَنْ يَشاءُ إِلى صِراطٍ مُسْتَقِيمٍ »  آمده وبالأخره در آيهء :  « وَإِنَّكَ لَتَهْدِي إِلى صِراطٍ مُسْتَقِيمٍ »  در سورهء شورى ونيز كريمهء :  « يَهْدِي مَنْ يَشاءُ إِلى صِراطٍ مُسْتَقِيمٍ » *  دلالت بر مورد بر حقّ وراستين راهنمائى الهى دارد ، كه جز براه راست توحيد ومعاد ودين اللّه نميباشد .\r\nامّا در قرآن حكيم آياتي نيز در هدايت أنبياء ورسل الهى بر صراط مستقيم وراه خدا كه اقصر فاصله از خلق تا حقّ است ، نازل گرديده است ودر آن آيات بحضرات موسى :\r\n « وَلَقَدْ آتَيْنا مُوسَى الْهُدى »  وإسحاق ويعقوب :  « وَوَهَبْنا لَهُ إِسْحاقَ وَيَعْقُوبَ كُلًّا هَدَيْنا »  وبدنبال همين كريمه فرمايد :  « وَنُوحاً هَدَيْنا مِنْ قَبْلُ وَمِنْ ذُرِّيَّتِهِ داوُدَ وَسُلَيْمانَ وَأَيُّوبَ وَيُوسُفَ وَمُوسى وَهارُونَ »  ودر آيهء ديگر بدنبال آيهء بالا نازل است :  « وَزَكَرِيَّا وَيَحْيى وَعِيسى وَإِلْياسَ كُلٌّ مِنَ الصَّالِحِينَ »  وسرانجام در همين سوره بذكر نامهاى إسماعيل واليسع ويونس ولوط وآباء وذريّات ، وبرادران آنان ، پرداخته وجملگى را در عداد مهتديان بصراط مستقيم شناخته است وفرمايد :  « وَهَدَيْناهُمْ إِلى صِراطٍ مُسْتَقِيمٍ »  وسرانجام خداوند تعالى ارادهء خود بر هدايت جميع مخلوق را أصل محقّق وعلّت أصيل رهنمونى دانسته وفرمايد :  « فَلَوْ شاءَ لَهَداكُمْ أَجْمَعِينَ »  ونيز در سورهء روم آيهء 29 نازل است :  « فَمَنْ يَهْدِي مَنْ أَضَلَّ اللَّهُ »  ودر آيهء 22 از سورهء جاثيه آمده است :  « أَ فَرَأَيْتَ مَنِ اتَّخَذَ إِلهَهُ هَواهُ وَأَضَلَّهُ اللَّهُ عَلى عِلْمٍ وَخَتَمَ عَلى سَمْعِهِ وَقَلْبِهِ وَجَعَلَ عَلى بَصَرِهِ غِشاوَةً ، فَمَنْ يَهْدِيهِ مِنْ بَعْدِ اللَّهِ ؟ »  يعنى : آيا آنكه هوس خود را خداى خود دانست وبهواى نفس گرويد وخداوند بعلم ذاتي وأزلي خويش ويرا گمراه كرده وبر گوش ودل أو مهر نهاد وپردهء گمراهى را بر چشمان أو افكند ، آيا ديده‌اى كه اگر خدايش هدايت نكند ، چه كسى بهدايت أو خواهد پرداخت ؟ ؛ وپس از ذات حقتعالى كيست كه برهنمونى أو پردازد ؟ .\r\nبا توجّه بمبحث مورد تحقيق واينكه هدايت وضلالت از ذات خداوندى وعلم وارادهء اوست ؛ مسئلهء قابل تحقيق اينستكه بدانيم : خداوند تعالى در علم ذاتي خود ، چرا\r\n\r\n","description":"","footnote":"","page_name":" 945 ","page_number":365},
  {"content":"\r\n\r\nبرخى را گمراه ومضلّ وبعض ديگر را هادي ومورد اهتدى ورهنمونى ، خلق ميكند كه ديگر پس از خلق ، راهى بهدايت مضلّ وغوايت مهتدى وجود نداشته ومسير هيچيك عوض نميشود ، وچون اين مبحث عميق ، قابل تحقيق در عنواني جداگانه ميباشد ، ولذا به بررسى وغور در آن ، در تبصره‌اى تكميلى ميپردازيم .\r\n\r\nتبصره‌اى تكميلى در حقيقت أعيان ثابته :\r\nبقول أبو الغنائم كاشاني - ملّا عبد الرّزاق - در رسالهء « اصطلاحات الصّوفيه » حقيقت ممكنات داراى عيني ثابت در علم حضرت حقّند ؛ كه بأعيان ثابته مصطلح گرديده ولذا در خارج از علم حقّ موجود نميباشند ؛ بلكه در عين ثابت بودن در علم الهى ، معدوم خارجي بوده وعلم حقّ را بدين اعتبار بحضرت علميّه موسوم كرده‌اند ؛ واگرچه در علم حكمت ، اعيانرا موجودات خارجي دانند كه بجواهر وأعيان واقسام ديگر تقسيم شده‌اند ؛ ليكن مراد از اين أعيان خارجي ، صور موجود در علم خداوند تعالى ميباشند ؛ ونخستين كسيكه بوجود علمي آنها اعتراف وتحقيق كرده است ، أفلاطون الهى بوده واين فيلسوف رواقى ودر حقيقت عارف باللّه ، صور علمي موجودات خارجي در علم حقّ را به أعيان ثابتهء معدوم در خارج دانست كه تا قبل از اقتضاء واستعداد واستدعاء ظهور در خارج وتحقّق به عيني بودن ، معدومند وچون علم وارادهء حضرت حقتعالى بظهور ووجود آنها در عالم خارج تعلّق گرفت ، در عين داشتن وجود علمي ، بصورت أعيان خارجي نيز ظاهر آمده وبوجودات عيني خارجي پديدار مىآيند ؛ والبتّه اين اصطلاح غير از أعيان يا موجوداتى است كه قائم بنفس خود بوده ودر رديف ذوات درشمارند ، وبر جواهر شمول داشته ودر اصطلاح فلاسفه وحكماء ذوات موجوداتند .\r\nشرف الدّين داوود قيصرى گويد : أسماء الهى داراى صورتهايى معقول در ذات حقتعالى ميباشند كه عين ذات ومتجلّى بتعيّن وظهورات خاصّه‌اند ونسبت هريك بديگرى معيّن بوده وبه أعيان ثابته موسومند . البتّه مراد قيصرى از أسماء وصفات خداوندى كه در ذات حقّ معقولند ؛ عين ذات الهى بوده وجز با نسبت واضافهء مفهومي از ذات حقّ ممتاز نميباشند ، يعنى جميع صفات وأسماء اللّه عين حقيقت ذات حقّند ، واز ذات خداوندى امتيازى جز از نظر مفهوم ندارند ؛ در حاليكه مراد از أعيان ثابته‌اى كه داراى وجود خارج در عالم عين ميباشند ، آن اعيانى است كه بالذّات ممتاز از حقّ بوده وصورت زبرين موجودات ممكنهء زيرين محسوبند وبقول ميرفندرسكى : « صورتي در زير\r\n\r\n","description":"","footnote":"","page_name":" 946 ","page_number":366},
  {"content":"\r\n\r\nدارد ، آنچه در بالاستى » بنابراين ؛ صور مرتسم در علم حضرت حقّ را كه عرفاء أعيان ثابته خوانند ، همان ماهيّات كلّيه‌اى است كه صورتهاى أسماء الهى بوده وبدين ملاحظه از ذات حقّ ممتازند وهمين ماهيّات در عين خارجي خود جزئي بوده وحدود وجود ميباشند ، ولذا ماهيّات از لوازم تعقّل وتعريف حروف اصلى يعنى وجودات درشمارند امّا بتعقّل ثانوي ، وبهمين ملاحظه نسبت بذات حقّ ممتاز نسبى بوده ، وعارف محقّق را در اين مسأله با حكيم تفاوت وفرق است ؛ زيرا ارتسام صور ممكنه در ذات حقّ ، در نزد عارف ، وصف علم خداوندى است ؛ وحال اينكه در باور حكيم وفيلسوف وصف ذات اوست ؛ يعنى عارف باللّه ماهيّات كلّيه را كه همان أعيان ثابته‌اند ؛ از حيث امتياز ارتسام صور ، به امتياز نسبى تعريف ميكنند ونه وصف ذات حقّ ؛ زيرا أعيان ثابته از ذات خداوندى ممتاز به امتياز علمي بوده وربط آنها با ذات حقّ بملاحظة عيني بودن علم با ذات الهى ميباشد ؛ پس أعيان در علمند وعلم عين ذات حقّ ولذا أعيان وصف علم خداوندند ، ونه وصف ذات أو ، واين أعيان آنگاه كه سر از غيب ذات برآورده وبأسماء ذاتيّه موسوم گرديدند ، بمفاتيح الغيب موصوف ودر كريمهء قرآني :  « وَعِنْدَهُ مَفاتِحُ الْغَيْبِ لا يَعْلَمُها إِلَّا هُوَ »  شاهد آنست ؛ وبالأخره در مورد أعيان ثابته بايد دانستكه : نسبت اين أعيان به أسماء اللّه ، همانند نسبت أبدان است با أرواح ؛ يعنى أعيان ثابت ممتاز از ذات حقّ ويا وصف علم خداوندى ، بمنزلهء اجسامند به أرواح وأرواح در اين تعبير همان أسماء اللّه ميباشند ؛ وانسان يا عالم كبير از حيث ظاهر بصورت عالم واز حيث باطن بصورت حقّ يا مظهر أسماء الهى است ؛ وبا اينكه آدم روح عالم ميباشد ، امّا اين روح مقتبس از روح خاتم ( ص ) بوده وروح خاتم نيز از تعيّن اوّل الهى يا عين روح أعظم است ، كه مصداق :\r\n« بصره الّذى يبصر به » وكريمهء :  « وَعَلَّمَ آدَمَ الْأَسْماءَ كُلَّها »  عين حقيقت محمّدى ( ص ) ميباشد كه آدم عليه السّلام صورت آن است وبا برگشت به أصل مبحث ، يعنى أعيان ثابته لازم بتذكّر است كه حكماء صور كلّيهء أسماء الهى را ماهيّات وحقايق جزئي آنها را هويّات دانند ، وبهمين مناسبت اين صور كلّيه كه در حضرت علم متعيّن وبواسطهء فيض أقدس ، نخست در علم حقّ وبواسطهء فيض مقدّس در خارج وعين واقعي تحقّق مىيابند ؛ داراى لوازم ذاتي وتوابع ومقتضيات وصفاتى هستند كه در همان حالت صورت علمي وثابت وجود دارند وبا عين آنها در خارج متحقّق وظاهر مىگردند ؛ وهريك از اين أعيان همانند جنسند نسبت بما دون خود از أنواع مختلف وافراد نوع\r\nو \r\n","description":"","footnote":"","page_name":" 947 ","page_number":367},
  {"content":"\r\n\r\nآنچه در عالم تكوين موجود است والبتّه أعيان ثابتهء زبانزد عرفاء غير از ثوابت بين موجود ومعدوم درنظر متكلّمان است ؛ بدين تعبير كه أعيان ثابته در حضرت علمند ، در حاليكه ثوابت معتقد متكلّمان أهل اعتزال ، نه موجودند ونه معدوم ، بلكه ثابتند ؛ يعنى آنچه واسطهء در ميان موجود ومعدوم است وبنام ثوابت خوانده شده ، از قبيل أعيان ثابت در علم الهى نميباشند ؛ زيرا معدوم يا ممكن است ويا ممتنع ، ومراد از ثوابت ، چيزى است كه در ميان معدوم ممكن وموجود واقع ميباشد ونه بين معدوم محال با موجود ؛ ولذا عرفاء أعيان ثابته را در ظرف ثبوت علمي خود هم رائى وهم مرئى وهم سامع وهم مسموع دانسته وآنها را بسمع ورؤيت ثبوتي متّصف ميكنند ؛ وبالأخره عرفاء گاهى أعيان يا صور علمي مرتسم در ذات حقّ را بر ماهيّات كلّيه اطلاق كرده‌اند وگاه ديگر بر حقايق موجودات خارجي ولذا گويند : أسماء الهى را صوري معقول در علم حقّ - سبحانه وتعالى - ميباشد ، زيرا خدا عالم بذات وأسماء وصفات خود بوده واين صور عقلي از حيث اينكه عين ذات متجلّى بتعيّنى خاص ونسبتي معين هستند ، به أعيان ثابته تسميه گرديده وكلّى يا جزئي بودن آنها از اين حيث ونظر فرقى بأهم نداشته ومتساوي مىباشند .\r\nحال با توجّه بتحقيق مبسوط در مسئلهء أعيان ثابته وخارجي ، واينكه هر عين خارجي ، عين صورت وقوعى علمي آن در حضرت علم است كه از ذات حق بلسان استعداد ، استدعاى عينيّت در خارج از علم حضرت حقّ را دارند ، وخداوند عادل أعيان آنها را بر وفق وطبق صورت علمي آنها را در خارج مىآفريند ، واين آفرينش با تمام مقتضيات وشؤون وصفات ولوازم ذاتي وتوابع آنهاست ؛ ولذا يكى از همين لوازم وتوابع هم ، هدايت وضلالت ويا از ضلالت بهدايت مهتدى شدن ميباشد كه پس از خلقت ، نه هيچ هدايت يافته‌اى گمراه ونه هيچ مضلّى بهدايت ميرسد ، وبهمين دليل هرگز أبو جهل وأبو لهب كه بضلالت ذاتي موصوفند ؛ باهتمام وهدايت پيامبر أكرم ( ص ) رهسپار كوى توحيد ومعاد وعبادت واستعانت وهدايت بصراط مستقيم نشده ونخواهند شد ، ولذا سعى عقل اوّل وصادر نخست وصورت روح أعظم وحقيقت محمّديه نيز در هدايت آنها بيحاصل وبىفايده ماند وبدين ملاحظه خداوند در قرآن حكيم فرمود :  « إِنَّكَ لا تَهْدِي مَنْ أَحْبَبْتَ ، وَلكِنَّ اللَّهَ يَهْدِي مَنْ يَشاءُ »  ؛ وبدين مناسبت حضرت رسول أكرم ( ص ) در دعاء خود فرمايد : « أللّهمّ اجعلنا هداة مهديّين ، ولا تجعلنا\r\n\r\n","description":"","footnote":"","page_name":" 948 ","page_number":368},
  {"content":"\r\n\r\nمن الضّالّين المضلّين ؛ بحرمة من هديته بك إليك ، يا ذا القوّة المتين » . امّا معتزله بدين حقيقت علمي راه نيافته وگويند وصول بقرب الهى وهدايت ؛ پس از ارسال رسل وانزال كتب ، از آدمي بوده ونه از حضرت حقتعالى ، وگرنه فرستادن رسولان وكتب الهى براي رهنمونى انسان بدون فايده ونتيجة ميماند واين معنى بهيچ‌وجه صحيح نبوده ، ولذا ايشان  « اهْدِنَا »  را مطلق ارشاد وهدايت دانند ومراد از آن طلب ثبات بر آنست ، ويا زياد گرديدن وتوفيق عمل بدان ، ونه طلب رسيدن بمقصد ومقصود كه خاصّ عبد است ونه معبود .\r\nحقّ تحقيق اينستكه معتزله به بسيارى از معارف حقّه اسلامى ومعالم الهى دست نيافته وبرعكس اشاعره براه تفريط رفته‌اند ؛ زيرا انسانرا در افعال خود فعّال ما يشاء دانسته وباختيار كامل در صدور وانجام افعال متّصف داشته‌اند ؛ در صورتيكه اشاعره بطريقهء جبر مطلق رفته وانسانرا در اعمال خود مجبور پنداشته‌اند ؛ ولى اسلام حقيقي كه از مجراى خاندان رسالت وائمّهء طاهرين اعلام وتبليغ گرديده ، قائل به امر بين الأمرين بوده واين امر بقول حضرت رضا عليه السّلام : « أوسع ممّا بين السّماوات والأرض » تعريف گرديده وبحث هدايت وضلالت ذاتي أزلي وحقيقت داشتن ايندو در علم حقّ ، ربطى بجبر واختيار عبد نداشته وهرگز با جبر واختيار مقايسه نخواهد شد ؛ زيرا اين معيار براي سنجيدن هدايت وضلالت ذاتي سست وبدون اعتبار ميباشد ؛ ونامناسب نيست كه عين عبارت ملّا حسين كاشفي سبزوارى را در معنى مورد بحث از كتاب « جواهر التّفسير » نقل كنم : « اى عزيز ، در هر حذفى واضمارى كه در قرآن است ؛ صد هزاران هزار معنى وحقيقت نهان است . غايتش آنكه : مخلوق را در كنه سخن خالق راه نيست ؛ وآلودهء شوائب حدوث از اسرار كلام قديم پاك ، آگاه نى » . پس هدايت حقّ عين حقيقت نوريّه‌ايست كه حضرت حقّ دل وباطن هركس را كه خود خواهد ، بدان روشن وتابناك كند وبهمين دليل فرمايد :  جَعَلْناهُ نُوراً ، نَهْدِي بِهِ مَنْ نَشاءُ  وباز همين هدايت را بدرجات عالي رسانده ودر كريمهء قرآني گويد :  « وَالَّذِينَ اهْتَدَوْا ، زادَهُمْ هُدىً »  ولذا هركس بزبان عبادت  « اهْدِنَا »  گويد ، برحسب كمال ونقص خود بمعنايى از آن توجّه داشته ومرتبه‌اى از هدايت را از خدا ميطلبد ؛ وفىالمثل بدهكار ، از خدا ميخواهد كه وسيلهء پرداخت دين ومبلغ بدهى خود را بپردازد ، وجاهلي كه در اكتساب علم ميكوشد ، از إهدنا بكسب علم نظر داشته وعالم ، به اسرار علوم حقّه ومعارف الهى ،\r\n\r\n","description":"","footnote":"","page_name":" 949 ","page_number":369},
  {"content":"\r\n\r\nبكشف يا شهود رموز مزبور كوشيده واز  « اهْدِنَا »  براي نيل به اسرار وحقائق سعى دارد ، وعارف بأسماء وصفات از  « اهْدِنَا »  ذات حقّ را ميخواهد ويا عارفي كه بافعال حقّ وآثار أو آگاه است ؛ از گفتن  « اهْدِنَا »  دست يافتن بحقيقت صفات وأسماء را ميطلبد وبالأخره هركسى برحسب كمال خود چيزى را از هدايت الهى ميخواهد كه فاقد آن ميباشد .\r\n\r\n","description":"","footnote":"","page_name":" 950 ","page_number":370},
  {"content":"\r\n\r\n\r\nفصل پنجم در معاني مختلف هدايت در قرآن حكيم\r\nكلمهء هدايت ، با صيغه‌هاى مختلف آن در آيات قرآن ، در معاني گوناگون استعمال شده كه بذكر بسيارى از آنها پرداخته ميشود :\r\n\r\n1 - هدايت بمعنى دعوت بأمور خيريّه وتوحيد ومعاد ومصالح انساني\r\nوكريمهء قرآني واقع در سورهء رعد ، خداوند تعالى پيامبر خود را منذر يا ترساننده ناميده وبالأخره أو را دعوت كنندهء مردم بخداشناسى وأمور خيريّه ومعاد وديگر مصالح دنيوي واخروى خوانده وفرمايد :  « إِنَّما أَنْتَ مُنْذِرٌ وَلِكُلِّ قَوْمٍ هادٍ »  وكلمهء هاد بمعنى داع يعنى دعوت كننده بدين اللّه وخداپرستى بكار رفته است ؛ چنانكه همين معنى را با صيغهء ديگرى از هدايت در سورهء أنبياء آورده وفرمايد :\r\n وَجَعَلْناهُمْ أَئِمَّةً يَهْدُونَ بِأَمْرِنا وَأَوْحَيْنا إِلَيْهِمْ فِعْلَ الْخَيْراتِ  يعنى پيشوايانى برايشان قرار داديم تا مردم را به امر ما دعوت كنند وما افعال خيريّه را براي سعادت آنان بموجب وحى بر آن پيشوايان فروفرستاديم .\r\n\r\n2 - هدايت بمعناى توفيق\r\n؛ چنانكه در سورهء حجرات آيهء 17 فرمايد :  « بَلِ اللَّهُ يَمُنُّ عَلَيْكُمْ أَنْ هَداكُمْ لِلْإِيمانِ ، إِنْ كُنْتُمْ صادِقِينَ »  يعنى : بلكه خداوند بر شما منّت نهاد تا براي ايمان آوردن بشما توفيق دهد ، اگر راستگو باشيد ؛ ومعنى هداكم توفيق الهى است كه اگر نباشد هيچكارى موفقيّت‌آميز نيست .\r\n\r\n3 - دلالت بر خير وارشاد بمصلحت\r\n، مانند كريمهء 22 در سورهء قصص كه در آن نازل است :  « قالَ عَسى رَبِّي أَنْ يَهْدِيَنِي سَواءَ السَّبِيلِ »  يعنى آنگاه كه موسى - على نبيّنا وآله وعليه السّلام - بجانب مدين روانه گرديد ، گفت : شايد كه پروردگار من ، مرا براه راست\r\n\r\n","description":"","footnote":"","page_name":" 951 ","page_number":371},
  {"content":"\r\n\r\nارشاد ودلالت كند ؛ وكلمهء  « يَهْدِيَنِي »  بمعناى ارشاد ودلالت بلطف ومصلحت وامر خير بكار رفته است .\r\n\r\n4 - هدايت بمعنى اصلاح در كارها\r\n، كه بدين مفهوم در آيهء 52 از سورهء يوسف فرمايد :  ذلِكَ لِيَعْلَمَ أَنِّي لَمْ أَخُنْهُ بِالْغَيْبِ وَأَنَّ اللَّهَ لا يَهْدِي كَيْدَ الْخائِنِينَ  يعنى يوسف گفت : چنين شد ، تا پادشاه مصر بداند كه من در غياب أو ، بدو خيانت نكردم ؛ وخدا حيلهء خائنانرا هرگز به اصلاح وبهدف نميرساند ؛ و  « لا يَهْدِي »  در اين آية ، بمعناى لا يصلح بكار رفته است .\r\n\r\n5 - هدايت بمعناى تبيين وروشنى\r\n، وكلمهء  « فَهَدَيْناهُمْ »  در اين كريمهء واقع در سورهء فصّلت نازل است :  « وَأَمَّا ثَمُودُ فَهَدَيْناهُمْ ، فَاسْتَحَبُّوا الْعَمى عَلَى الْهُدى »  يعنى وامّا قوم ثمود كه براي آنها به تبيين حقيقت پرداختيم وحقّ را بر ايشان روشن ومبيّن نموديم ، ليكن آنها تيرگى را بروشنى برگزيدند .\r\n\r\n6 - هدايت بمعناى إلهام\r\n، مانند اين آية در سورهء أعلى كه فرمايد :     « سَبِّحِ اسْمَ رَبِّكَ الْأَعْلَى ، الَّذِي خَلَقَ فَسَوَّى ، وَالَّذِي قَدَّرَ فَهَدى »     يعنى نام برترين پروردگار خود - ربّ الأرباب - را بپاكى ياد كن ، آنكه جهانيان وهمه را در كمال درستى آفريد ، وآنكه جميع آفريدگان را بقدر واندازهء لازم در خلقت هريك خلق كرد ، وسپس بالهام هريك پرداخت ، تا حقّ را از ناحقّ تمييز داده وبازشناسند . پس كلمهء  « فَهَدى »  در اين كريمه بمعناى ألهم آمده است ؛ تا به الهام الهى خير را از شرّ تميز دهند .\r\n\r\n7 - هدايت بمعناى خلق فعل إهتداء در بندهء خدا\r\n، كه در اين كريمه بدان اشاره شده ، ودر سورهء بقره آيهء 213 نازل است :  « وَاللَّهُ يَهْدِي مَنْ يَشاءُ إِلى صِراطٍ مُسْتَقِيمٍ »  يعنى خدا فعل هدايت خواستن واهتداء را در هر بنده‌اى كه خود بخواهد مىآفريند ، زيرا خلق فعل ايجاد كردن آنست وايجاد نيز فرع بر وجود بوده وهرگاه أصل وجود از بنده نباشد ، ايجاد هم كه فرع آنست از بنده نبوده واز حضرت حقتعالى ميباشد ، ودر نتيجة هدايت بصورت وصيغهء  « يَهْدِي »  بمعناى خلق فعل اهتداء يا هدايت‌خواهى در بنده بكار رفته است ، وبعبارت ديگر فعل هدايت يافتن از خود بنده نيست ؛ بلكه بنده هدايت را از ضلالت تميز داده وانتخاب ميكند وسپس فعل آنرا كه ايجاد است خدا مىآفريند .\r\n\r\n8 - هدايت در معنى تقديم داشتن وراهى پيش پاى كسى نهادن بكار رفته است\r\n؛ چنانكه در كريمهء واقعه در آيهء 22 و 23 از سورهء والصّافات نازل است :   وَما كانُوا  \r\n\r\n","description":"","footnote":"","page_name":" 952 ","page_number":372},
  {"content":"\r\n\r\n  يَعْبُدُونَ مِنْ دُونِ اللَّهِ ، فَاهْدُوهُمْ إِلى صِراطِ الْجَحِيمِ   و  يَهْدِيهِ إِلى عَذابِ السَّعِيرِ  يعنى :\r\nآنچه را بجاى خداوند يكتا پرستش ميكنيد ، گردهم آورده وراه جهنّم را بدانها پيشنهاد وتقديم داريد . در اين كريمه ، فعل  « فَاهْدُوهُمْ »  و  « يَهْدِيهِ »  بمعناى فقدّموهم استعمال شده است .\r\n\r\n[ 9 - هدايت بمعناى غلبهء حجّت 
  ]\r\n9 - هدايت بمعناى غلبهء حجّت بكار رفته ودر آيهء 258 از سورهء بقره فرمايد :\r\n فَبُهِتَ الَّذِي كَفَرَ وَاللَّهُ لا يَهْدِي الْقَوْمَ الظَّالِمِينَ  يعنى : چون نمرود - پادشاه وقت - با إبراهيم به محاجّه پرداخت وگفت من نيز مانند خداى تو زنده ميكنم وميميرانم ، إبراهيم بدو گفت : خداى من خورشيد را از مشرق مىتاباند ، تو از مغرب بتابان ، آن كسيكه بكفر گراييده بود - يعنى نمرود - مبهوت ومتحيّر ماند ، زيرا خداوند ستمگران را در حجّت غلبه نميدهد وكلمهء  « لا يَهْدِي »  در كريمهء مباركه ، بمعناى حجّت ندادن بكافر است در مقام احتجاج با مؤمن ؛ چنانكه نمرود در آوردن حجّت مغلوب گرديد .\r\n\r\n[ 10 - هدايت در معنى اثبات ونگه داشتن بر حالت اهتداء 
  ]\r\n10 - هدايت در معنى اثبات ونگه داشتن بر حالت اهتداء وطلب هدايت بكار رفته است ؛ چنانكه در سورهء حمد آمده :  « اهْدِنَا الصِّراطَ الْمُسْتَقِيمَ »  يعنى بار پروردگارا ، مرا در اهتداء بصراط مستقيم خود ، ثابت وپاى برجا وغير متحيّر نگهدار ، تا هميشه در اين صراط گام نهاده وبر طريق وسبيل تو استقامت ورزم ؛ و  « اهْدِنَا »  اگرچه از فعل هدايت براه راست ميباشد ، ليكن در اين آية بمعناى ثبات در صراط مستقيم وعدم انحراف در اين طريقه بكار رفته است .\r\n\r\n11 - هدايت بمعناى روش وسنّت\r\n، مانند :  أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ  كه هداهم عبارت از سنّت است ، وسنّت هم بمعنى راه وروش عملي .\r\nراغب أصفهاني در مفردات ألفاظ القرآن ، هدايت خداوند تعالى را نسبت به انسان بر چهار وجه آورده است وگويد اين وجوه عبارتند از هدايتي كه از نظر جنس اعمّ واخصّ بوده ومترتّب بر يكديگرند ؛ يعنى هر چهار وجه مترتّب برهمند ؛ امّا وجه اوّل اعمّ از وجوه ديگر بوده وعبارت است از عقل وزيركى ومعارف ضروري بطور كلّى كه بقدر لزوم وبرحسب احتمال بر جميع انسانها افاضه گرديده است ، وكريمهء قرآني :  « رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى »  مراد از اين كريمه اعطاء وافاضهء قوّتهايى است كه خدا بر بنده خود داده وبدينوسيله أو را در اهتداء بر مصالح خود تقويت ميكند واين قوى عبارتند از مشاعر وحواسّ ظاهري وباطني وهرچه در تكميل وجود أو لازم بنظر\r\n\r\n","description":"","footnote":"","page_name":" 953 ","page_number":373},
  {"content":"\r\n\r\nميرسد .\r\nوجه دوّم ، هدايتي كه خداوند بزبان أنبياء ونازل كردن قرآن ودعاء ؛ بوسيلة مردم معيّن نموده وكريمهء :  وَجَعَلْنا مِنْهُمْ أَئِمَّةً يَهْدُونَ بِأَمْرِنا  دليل بر آنست ؛ يعنى : لوط وإسحاق ويعقوب وديگران از أنبياء بني إسرائيل را از پيشوايانى قرار داديم كه به امر ما مردم را دعوت بخداپرستى كنند .\r\nوجه سوّم ، توفيقي است مختصّ بكسيكه اهتداء يافته وزيادت آنرا از خدا ميطلبد وحضرت حقّ به ازدياد آن براي عابد داعى ميپردازد وكرائمى در قرآن ناظر وشاهد بر اين معنى است ، از قبيل كريمهء :  « وَالَّذِينَ اهْتَدَوْا زادَهُمْ هُدىً »  و  « مَنْ يُؤْمِنْ بِاللَّهِ يَهْدِ قَلْبَهُ »  و  « إِنَّ الَّذِينَ آمَنُوا وَعَمِلُوا الصَّالِحاتِ يَهْدِيهِمْ رَبُّهُمْ بِإِيمانِهِمْ »  و  « الَّذِينَ جاهَدُوا فِينا لَنَهْدِيَنَّهُمْ سُبُلَنا »  و  يَزِيدُ اللَّهُ الَّذِينَ اهْتَدَوْا هُدىً  وجه چهارم ؛ هدايتي كه در آخرت بسوى جنّت باشد وكريمهء :   « سَيَهْدِيهِمْ وَيُصْلِحُ بالَهُمْ وَيُدْخِلُهُمُ الْجَنَّةَ عَرَّفَها لَهُمْ »   يعنى زودا كه آنانرا هدايت كرده وكار آنها را بصلاح درآورد ، وبه بهشتى كه برايشان شناسانده است داخل كند . البتّه اين هدايتها مترتّب بر يكديگرند ؛ يعنى هدايت دوّم بر اوّل مترتّب است وسوّم بر دوّم وچهارم بر سوّم ، وتا وجه اوّل آن تحقّق نيابد دوّم موجود نگردد وتا دوّم پديدار نشود ، سوّمين آن بحقيقت نگرايد وتا سوّم آن محقّق نگردد ، چهارمين آن نيز بتحقّق نرسد .\r\nمحمّد بن حمزه ، مشهور به ابن الفناري ، مؤلّف « مصباح الأنس بين المعقول والمشهود » در شرح كتاب « مفتاح غيب الجمع والوجود » تأليف صدر الدّين محمّد بن إسحاق قونوى ، ربيب شيخ أكبر محيى المعرفة والدّين ، ابن عربى طائى آندلسى ؛ عقيدة دارد كه هدايت داراى سه مرتبهء : اسلام وايمان واحسان بوده وهريكرا ظاهر وباطني است : امّا مرتبهء اسلام از حيث ظاهر انقياد جوارح وأعضاء بدن در اجراء احكام شرعي ، نظير گزاردن نماز وگرفتن روزه وعمل بجهاد وامر بمعروف ونهى از منكر است ؛ وباطن آن عبارت از قبول قلب وباطن ونفس آدمي همان احكام راست ، بطوريكه هرگز در پذيرفتن باطني آن دچار دغدغهء خاطر وپريشانى فكرى نشده وتزلزل اعتقادي در وجودش پديدار نشود . امّا مرتبهء ايمان از لحاظ ظاهري ، گرويدن بدين اللّه وبحقيقت اسلام است بر وجهي كه در كريمهء قرآني نازل است :  يا أَيُّهَا الَّذِينَ آمَنُوا ، آمِنُوا بِاللَّهِ وَرَسُولِهِ  كه مراد از آمنوا در اوّل ، اسلام واز دوّم ايمان ظاهري است كه گرويدن صحيح\r\n\r\n","description":"","footnote":"","page_name":" 954 ","page_number":374},
  {"content":"\r\n\r\nبحقيقت اسلام ميباشد ؛ وباطن ايمان تصديق قلبي بما جاء به النّبى است وبطور كلّى هر امر وحكمي كه حضرت رسول أكرم ( ص ) مأمور بدان گرديده وثبات در عمل تا آنگاه كه بحقيقت ايمان برسد ؛ واحسان از حيث ظاهر ، مفهوم عبادت پروردگار يكتاست بدانگونه كه « كأنّك تراه » يعنى مانند اينكه معبود خود را مىبينى ، وباطن احسان ، رسيدن بمرتبهء « كنت سمعه وبصره » وقرب بنوافل ميباشد .\r\nدر اينكه سالك راه حق ، هميشه در معرض خطر گمراهى است ، كسى را ترديدى نيست ؛ بنابراين ، بايد همواره در معرفت خدا وعمل بعلم غافل نماند وهر لحظه از طلب هدايت دست برنداشته ودمى را بغفلت نگذراند ، تا قلب وروح أو مستعدّ پذيرش أنوار هدايت گرديده وبر توالى وتعاقب ، منتظر رحمت واعانهء حضرت حقتعالى در رهنمونى وى بصراط مستقيم وادامهء آن بسر برد ، ولذا برخى گفته‌اند كه هدايت الهى بر دو قسم است : يكى تعلّق به گفتار دارد وديگرى بكردار ؛ امّا هدايت بگفتار آنستكه طبق كريمهء قرآني :  فَلْيَتَّقُوا اللَّهَ وَلْيَقُولُوا قَوْلًا سَدِيداً  يعنى برعايت تقوى يا پرهيز از بدگويى كسان وغيبت نكردن واجتناب از گناهان زبانى پردازد وجز بقول سديد ومحكم وبرهاني وايمانى لب نگشايد ، چنانكه در آيهء ديگر فرمايد :  « يا أَيُّهَا الَّذِينَ آمَنُوا ، اتَّقُوا اللَّهَ ، وَقُولُوا قَوْلًا سَدِيداً »  وامّا هدايت بكردار مربوط بأعمال انساني است كه علاوه‌بر اصلاح عمل وخلوص نيّت در قرب إلى اللّه ، جز بأمور ستوده وپسنديده نپرداخته وراهى غير از صواب نپويد تا مصداق كريمهء :  « يُصْلِحْ لَكُمْ أَعْمالَكُمْ وَيَغْفِرْ لَكُمْ ذُنُوبَكُمْ »  گرديده ، هم در حال حاضر اعمال أو بصلاح ومقبول الهى باشد ، وهم گناهان وى در گذشته مورد مغفرت خداوند متعال قرار گيرد وگرنه اگر بفساد در كردار يا گفتار گرايد ، مشمول آيهء :\r\n « إِنَّ اللَّهَ لا يُصْلِحُ عَمَلَ الْمُفْسِدِينَ »  خواهد گرديد .\r\n\r\n","description":"","footnote":"","page_name":" 955 ","page_number":375},
  {"content":"\r\n\r\n\r\nفصل ششم بحث وتحقيق عقلي در هدايت موجودات\r\nهدايت كه عين ارشاد بلطف است ، به ثابت وپايدار ماندن در دين خدا معنى شده ؛ وچون حضرت حقّ كلّ انسان وآدميانرا بديانت حقّه وصراط مستقيم هدايت كرده است ؛ ولذا هيچكس بنفس خود وفي نفسه بىنياز از هدايت نيست ؛ النّهايه هر خلقي از جميع مخلوقات ، بگونه ومرتبه‌اى از آن محتاجند ؛ بجز اينكه انسان هميشه در معرض دغدغهء نفس واضطراب روحي وخواطرى متجدّد وأكثر مردود واقع است ؛ وبهمين دليل بايد هميشه تثبّت در دين اللّه را از خدا خواسته وزيادت آنرا مسئلت نمايد ، وچنانكه از پيش گفته آمد ، همين معنى را خداوند حكيم در قرآن كريم آورده وفرمايد :  « وَالَّذِينَ اهْتَدَوْا ، زادَهُمْ هُدىً »  وبقول صدر حكماى متألّه ملّا صدرا - أجزل اللّه تشريفه في الجنّة - بكسيكه در نزد انسان غذا ميخورد ، ميگوييم : « كل ، أي دم على أكله » يعنى بخوردن خود ادامه بده ؛ وخداوند تعالى نيز برهنمونى بيشتر بر شخص هدايت يافته مىافزايد ، وأو را از مراتب نازل آن بأعلى درجات ومنازل ومقامات هدايت بالا ميبرد ، وچون هدايت را همانند مراتب وجود ، حدّ يقفى نبوده وتا مرتبهء برد اليقين طلب برترى وعلوّ ميكند ، بدين ملاحظه جملهء :  « زادَهُمْ هُدىً »  هم محدود ومنتهى بمرتبه‌اى معيّن نخواهد بود . امّا وجه ديگرى از مراتب هدايت وجود دارد ، وآن اينستكه عابد بگاه گفتن  « اهْدِنَا »  اراده ميكند كه خدا أو را در آينده ومستقبل عمر ، همانند گذشته وماضي آن براه حقّ ودين خود هدايت كند والبتّه اين خواهش عين تحصيل حاصل نيست ؛ زيرا هدايت داراى مراتبى بسيار وگاهى نامتناهى بالعدّه بوده وهر مرتبه ودر هر مرتبه ،\r\n\r\n","description":"","footnote":"","page_name":" 956 ","page_number":376},
  {"content":"\r\n\r\nهر درجه‌اى از هدايت را حقيقتي معيّن ميباشد ؛ كه نه تكرارپذير است ونه تحصيل حاصل . پس ميتوان آنرا همانند كريمهء :  « رَبِّ احْكُمْ بِالْحَقِّ »  دانست كه هرگز خداوند تعالى حكمي جز بحقّ نميكند ، وهر حكم بحقّى نيز در مرتبه ومورد خود بوده وحكمي ديگر نه تكرار است ونه تحصيل حاصل ، كه « لا تكرار في التّجلى » و « انّ اللّه لا يتجلّى في صورة مرّتين » . وجه سوّم اينكه نفس دعاء ، عبادتي شريف بوده و  « اهْدِنَا »  نيز كه فعل امر است ، در معنى دعاء بكار رفته واز همان شرافت ذاتي برخوردار ميباشد ، كه نوعي از اظهار انقطاع از خلق بخالق بوده وبراي شخص داعى دربردارندهء مصالحى از قبيل خضوع وخشوع وتذلّل ولينت قلب وتبتّل بسوى حقّ وأمور خيريّه وپسنديدهء ديگرى را شامل است ، ولذا هميشه بايد ازدياد آنرا در استعانت از حضرت حقّ طلبيد . وامّا در معنى صراط مستقيم هم وجوهى است كه مهمّترين آنها عبارتند از : كتاب اللّه واسلام ودين اللّه ونبىّ أكرم ( ص ) وائمّهء جانشين اوست كه در مباحث وفصول پيشين بذكر آنها پرداخته آمد ؛ وامّا بمعرفت حقيقي صراط مستقيم واستقامت ومرور از آن ويا گمراهى وسرنگونى از صراط مزبور ، در حدّ شناخت كمتر كسى از أولياء اللّه واقع ميشود ، چه رسد بافراد واشخاص عامّى وغيرمكاشف ، مگر به اراده ومشيّت حضرت حقتعالى ، وبدين ملاحظه پيروان جميع فرقه‌هاى اسلامى از اينگونه معارف حقّه برخوردارى نداشته ونخواهند داشت ، مگر اوحدىّ از رجال معرفت ومكاشفه وشهود ؛ وگرنه علم سايرين ، غير از مجرّد تصديق واذعان بوجود آن وتسليم وايمان بغيب نبوده واز بصيرت كامل بنور يقين ومشاهده محرومند ؛ والبتّه بايد دانستكه هركسى از كشف وشهود عرفانى بهره‌مند نيست ، وعلم ومعرفتي در اين حقيقت حاصل نخواهد كرد وحتّى بمقدار بسيار ناچيز آنهم نائل نميشود ، مگر در حدّ كمال وقرب إلى اللّه كه آن نيز در هركسى بنحو تشكيك وشدّت وضعف فرآهم ميگردد ونه بطور يكسان ؛ پس كلّيت آن متواطى نبوده ومشكّك ميباشد .\r\nبارى ، هدايت در مراتب أعلى وأدناى خود شامل عوالم وموجودات تكويني وتشريعي وامرى وخلقي گرديده ، از هيولاى أولى تا مرتبهء اعلاى وجودات امرى ومرسلات را در تحت شمول خود قرار ميدهد ؛ وبهمين دليل موجودات ممكنه بدو قسم قائم ومتحرّك تقسيم ميشوند ، ومراد از قائم عالم امر وقضاء وارادهء الهى است ، كه مصداق كريمهء :  « وَما أَمْرُنا إِلَّا واحِدَةٌ »  بوده وفرشتگان مقرّب وقائم بأمر خداوند تعالى ،\r\n\r\n","description":"","footnote":"","page_name":" 957 ","page_number":377},
  {"content":"\r\n\r\nاز همين موجودات ممكنه ميباشند ؛ ليكن هريك در مرتبه ومنزلتي واقعند كه كمال اصلى آنان مفطور بهمان مرتبه ومنزلت بوده وبتعبير ديگر داراى مقامي معلومند كه از آن تجاوز وتعدّى نكرده وبرخى ساجدند وركوعى ندارند ، وبعضي راكعند وهرگز داراى سجودى نخواهند بود ، وتعداد لا يتناهى ديگر قائم ومنتصب ميباشند كه هيچگاه نه سجودى دارند ونه ركوعى ؛ وامّا مراد از عالم خلق ، در مقابل عالم أمر ، موجودات طبيعي ومتحرّك بحركت جوهري استكمالى ميباشند ؛ كه در حيطه تقدير وفعلند ، وبهمين مناسبت دائم الحركة بوده واز حالتي كمالى بحالت كاملتر متحرّك ومتّصف بحدوث وانتقال وزوالند ، وهميشه در معرض تجدّد در طبيعت وخلق جديد وسيلان جوهري مادّى قرار گرفته وآنى در يك حال وموقعيّت واقع نميباشند وغايت همهء حركات وانقلاب‌هاى ارادى وطبيعي وجسمي بسوى حضرت حقتعالى است وجميع موجودات از سافل وپست تا عالي وبرتر متوجّه بغايت الهى ومتحرّك بسوى أو بوده ونور هدايت وفيض محبّت ورمز عشق ووسعت رحمت حقّ ، بكلّ وجود احاطه وإشراف داشته واين معنى را حتّى با علم وتجربه هم ميتوان ادراك نموده وبشهود عيني رساند ؛ زيرا هر موجودى داراى اشتياقى بموجود برتر از خود است كه هميشه غايت محبّت وشوق آن موجود ، رسيدن بمرتبهء كمال آنوجود برتر از خود بوده وبالآخرة پس از رسيدن بدان ، با اشتياقى كامل ووافىتر ، باز هم بوجود برتر از خود مىانديشد ، تا سرانجام بصدق كريمهء قرآني :  كَما بَدَأَكُمْ تَعُودُونَ  بمبدء اصلى خود برگشته وبمرجع مراد نائل مىآيد ، واز آنجا كه آمده بود ، بهمانجا هم برميگردد ، ودر اينصورت ميتوان آنرا بقطرهء آبى تشبيه كرد كه از دريا آمده وبدريا خواهد پيوست ، ومراحل پيشين از بخار وبرف وتگرگ وباران وجوى ونهر ، بهانه‌هايى براي پيوستن بدريا ميباشد وبقول شاعر :\r\n هرچند كه آب ، تلخ يا شيرين است * چون رفت بدريا ، همه يكسان گردد \r\nبهروجه ، هدايت در هريك از حالات ومراحل ومنازل ومراتب حركت جوهري ، متناسب باوجود متحرّك در آنمرتبه ومقام يا حالت ومنزلت بوده ودر هر موجودى اعمّ از جماد ونبات وحيوان ، برحسب استعداد واستدعاى آن از ذات حقّ ودر عين ثابت ، بنحوى خاصّ خود آن خواهنده ويا بنده ميباشد ، كه البتّه با هدايت فرد ديگر از همان مرتبه وحتّى درجه ، متفاوت است ؛ وفىالمثل حبّه‌اى كه از درجات پست ،\r\n\r\n","description":"","footnote":"","page_name":" 958 ","page_number":378},
  {"content":"\r\n\r\nمتحرّك بسوى كامل شدن است ؛ وبا پنهان شدن در خاك وجذب آب وموادّ خاكى ، از زمين روييده وداراى ساقه وبرگ وثمرى همانند همان حبّه ميگردد ؛ سرانجام اين ثمر نه عين همان حبّه ، بلكه شبيه حبّهء اوّل است ونه جز آن ، واگر مأكول حيوان يا انساني شد ؛ بكمال مورد درخواست ذاتي خود ميرسد ، وگرنه بمنظور تكثير نوع در زمين كاشته گرديده وبارور ميشود ؛ ودر مرحله ومرتبه ودرجه‌اى از آغاز تا فرجام بحركتى استكمالى هدايت ميگردد كه تكويني وبسوى مبدء خويش بوده وبغايت اصلى خود رجوع ميكند ؛ وحال حيوان نيز چنين است وكريمهء :  « ما مِنْ دَابَّةٍ إِلَّا هُوَ آخِذٌ بِناصِيَتِها ، إِنَّ رَبِّي عَلى صِراطٍ مُسْتَقِيمٍ »  وبطور كلّى در عموم معدن ونبات وحيوان ميتوان بمفادّ آيهء :\r\n « قالَ رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى »  استشهاد كرد .\r\nامّا در خصوص انسان حقيقي ونه صوري - كه داخل در بهائم ودواب بوده ودر مباحث پيشين بذكر آن پرداخته آمد - بايد گفت كه أو غايت اصلى ونهايت مقصود از جميع خلائق وأكوان وآفرينش موجودات تكويني است ، ولذا همهء موجودات مترتّب بر وجود أو بوده وبتعبير ديگر نشئه مواليد وآباء وامّهات ميباشد ؛ ومنازل سير صعودى أو بسوى خداوند متعال واقع در نصف دايرهء امكان صعودى است كه برعكس قوس دايرهء نزول بوده ومبدء ومعادى جز خداوند تعالى نداشته وأو مهدى ومنعم انسان است ؛ واز آغاز امر تا پايان عهد بر وفق مشيّت أزلي حركت كرده وبسياق حكمت الهى تا غايت آن مورد نظر حقّانى ميباشد ؛ وبهمين مناسبت طبق ارادهء منبعث از علم أزلي ، در مقام علم اعلاى عقلي وسپس لوح نفسي در نزول وبالأخره در مرتبهء طبيعت ، باعتبار ظهور حكم آن در أجسام وپس از آن در عرش محدّد الجهات زماني ومكاني كه مستواى اسم الرّحمن است ؛ وبعد از آن در كرسي مستواى اسم الرّحيم ودر نزولات ديگر ، در آسمانهاى هفتگانه وعناصر ومواليد ، بحركات خود ادامه ميدهد وبتوفيق هدايت ومزيد اعتناء واهتمام تمام ، در هر عالم وحضرت بحسن رعايت مرور كرده وبخدمات أهل آن عالم مخدوم ميگردد ، وجميع موجودات ومخلوقات هر عالم ومرتبه ، بخدمت ومشايعت وامداد أو برخاسته وبحسن تلقّى از انسان كامل ميپردازند ؛ واگر عنايت الهى در كلّ عوالم ونشآت علوي همراه ومواظب آدمي نباشد ، در هر مرتبه‌اى براي أو امكان تعويق وانحراف موجود بوده ودر برخى از أفلاك نسبت به باقي ديگر تعويق وانحراف بيشتر است ، ولى حكم اعتدال جمعى وصورت صراط\r\n\r\n","description":"","footnote":"","page_name":" 959 ","page_number":379},
  {"content":"\r\n\r\nمستقيم تا نهايت حركات انسان حافظ أو براه صواب پروردگارى ميباشد وهدايت حضرت حقتعالى وازدياد آن در هر عالم ومرتبه ودرجهء آن ، انسانرا از افراط وتفريط بدور داشته ودر حدّ اعتدال در نيل أو بغايت واز غايت بغاية الغايات تأثيرى سازنده دارد .\r\nپس كريمهء :  « اهْدِنَا الصِّراطَ الْمُسْتَقِيمَ »  بيانى است براي استعانت واعانهء مستقيم حضرت حقتعالى واين كريمه وما قبل آن :  « إِيَّاكَ نَعْبُدُ وَإِيَّاكَ نَسْتَعِينُ »  بمنزلهء سوآل عبد از حقّ وپاسخ حقّ بعبد است ، وبقول يكى از عرفاء شامخ كه عقيدة دارد : آنگاه كه عبد ميگويد :  « اهْدِنَا الصِّراطَ »  حقّ ميپرسد : كدام صراط ؟ ؛ وعبد ميگويد :  « الْمُسْتَقِيمَ »  وچون صراطها بسيار بوده وهمگى آنها از خداست ؛ چنانكه منقول است : « الطّرق إلى اللّه بعدد نفوس خلائقه » بنده با زبان عبوديّت خود گويد :  « الصِّراطَ الْمُسْتَقِيمَ »  باز حضرت ربّ الأرباب فرمايد : جميع صراطها مستقيمند ، زيرا غايت آنها همه بسوى خداست ؛ پس در بين صراطهاى مستقيم ، كدامين صراط مقصود تست ؟ ؛ بالأخره عبد گويد :\r\n « صِراطَ الَّذِينَ أَنْعَمْتَ عَلَيْهِمْ »  يعنى آن صراطي كه متنعّمين را در آن بنعمتهاى ظاهر وباطن وصافي وخالى از شوائب وكدورات بهره‌مند كردى واز ضلالت ونكبات وورطه‌هاى شبهه وترديد رهانيدى .\r\n\r\n","description":"","footnote":"","page_name":" 960 ","page_number":380},
  {"content":"\r\n\r\n\r\nفصل هفتم هدايت انسان در مراتب كمال\r\nبا توجّه بمباحث پيشين معلوم شد كه كلّ موجودات ومخلوقات عالم وجود ، در جميع شؤون ومراتب ودرجات هستى خود ، اعمّ از نقص وكمال ونزول وصعود بدرجات معادن ونبات وحيوان ، همگى مهتدى بنور هدايت تكويني بوده وذات آنها بالفطرة هدايت‌طلب ميباشد ؛ نهايت اينكه هدايت در هر درجه ورتبه ومقام ونوع وجنس وفرد ، متناسب باوجود طالب آن بوده وغيرهمسان است ؛ ليكن انسان مهتدى بنور الهى اشرف كلّ خلايق وبديعترين موجودات عالم امكان درشمار آمده وخداوند متعال أو را بمرتبهء اصطفاء وقرب خود رسانده وهرچه در عالم وجود بصبغهء هستى منصبغ گرديده است ، براي آدمي آفريده وخود انسان را براي نفس أقدس خويش خلق نموده است ؛ ولذا مبدء انسان خدا بوده ومنتهاى سير أو نيز بذات حقتعالى راجع ميباشد ؛ وبدين جهت موجّه است كه ذات حقتعالى در خلقت انسان بدست خود مباشرت داشته وتخمير جسد آدمي بدست خداوند تعالى بوده وپس از تسويهء جسد ، از روح منسوب به إشراف الهى خويش در أو دميده وطبق حديث قدسي : خمرت طينة آدم بيدي أربعين صباحا فإذا سويته ، ونفخت فيه من روحي شاهدي صادق بر اين مدّعاى ثبوتي است ؛ وبدين ملاحظه ، أو را مظهر جامع كلّ أسماء وصفات وافعال خود قرار داده وبرگزيده‌ترين آدميان را برسالت ختمى انتخاب كرد وبمقام  « قابَ قَوْسَيْنِ أَوْ أَدْنى »  رسانيد ؛ كه بقول عرفاء بمرتبهء برد اليقين مصطلح گرديده است ؛ پس در عين ثابت انسان كامل در موقع تعلّق ارادهء الهى ، طبق علم أزلي أو به آدمي ، هرچه در استعداد انسان بود\r\nو \r\n","description":"","footnote":"","page_name":" 961 ","page_number":381},
  {"content":"\r\n\r\nهمان نيز مورد استدعايش واقع شد ، بدو داد ، واين دهش وداد ، از فيض أقدس حقّ صورت تحقّق علمي يافته وبفيض مقدّس با أو در عالم عين خارجي متعيّن وموجود گشت وسپس حكم قدرت حقّ انسانرا در أطوار وجود ومرور بر مراتب الهى وتكويني اقتدار حركت بخشيده ودر هر مرتبه ودرجهء خاصّى أو را بهدايت تكويني وتشريعي بپايگاه كمال ومقام وصال رسانده وبخلعت وتشريف حضور عند اللّه مشرّف فرمود ؛ وجميع موجودات ديگر را طفيل وجود انسان كامل قرار داد وآدمي محلّ وديعهء الهى ومخزن مكنون سراير حقّانى وبصورت اللّه مصوّر گرديده ومجمع ظهور كلّ أسماء وصفات حقّ واقع شد وبهمين دليل بايد متوجّه بود كه چنين انتهاء وغايتى را ، ابتداء سلوكى نيز وجود دارد ؛ ولذا عادت الهى وسنن نامتناهى ذات حقّ اوّل بدين اختصاص جارى است كه هركسى در مرتبهء مزيد عنايت ونعمت حفظ وحراست وآثار ويژگى در امر ، وشروع از منبع مشيّت الهى بدين مقام ، ونيل بشرافت نهايى ؛ در معرض عقل وتكليف ودعوت بهدايت بسوى صراط مستقيم قرار گرفته وبطرف نعمت تمام وغايت حكمت وايجاد ، رهسپار بمعاد گرديده ، وآنچنانكه از مبدء كلّ هستى نشئت گرفته ؛ با سريعترين سير استكمالى جوهري در اين عالم وحركت حبّى وعشقى در عالم مثال ، لمحه‌اى از حركت بازنمانده ودرجا نزند وبالنّتيجه نزول در عالم تكوين ومراتب كمال انساني ، أو را گرفتار خطرات دغدغه واضطراب وبعد از حقّ وخواطر شيطانى نكرده ودر كمال استقامت واستعانت از حقّ در عبادت وأطاعت كوشد ، تا در مراتب صعود وعروج هم طبق كريمهء :  كَما بَدَأَكُمْ تَعُودُونَ  نلغزيده ودچار انحراف واعوجاج نگردد وآنچنانكه شاعر سروده است :\r\n ما ز بالاييم وبالا ميرويم * ما از آنجاييم وآنجا ميرويم \r\nاز سوى ديگر خداوند تعالى بملائك دستور سجدهء تكريم وتعظيم - ونه عبوديّت - به آدم عليه السّلام را صادر فرمود ؛ وآنان نيز بسجود أو پرداختند ؛ وكريمهء :  فَقَعُوا لَهُ ساجِدِينَ *  مؤيّد آنست ؛ ولى چون إبليس به امتناع پرداخت وبأمر سجدهء تكريمى آدم تن درنداد ، واستكبار ورزيد ، خداوند ويرا خوار ولعن كرده ، وكرائم الهى دليل وشاهد اين معنى است كه فرمايد :       فَسَجَدَ الْمَلائِكَةُ كُلُّهُمْ أَجْمَعُونَ إِلَّا إِبْلِيسَ أَبى أَنْ يَكُونَ مَعَ السَّاجِدِينَ . قالَ يا إِبْلِيسُ ما لَكَ أَلَّا تَكُونَ مَعَ السَّاجِدِينَ ؟ ، قالَ لَمْ أَكُنْ لِأَسْجُدَ لِبَشَرٍ خَلَقْتَهُ مِنْ صَلْصالٍ مِنْ حَمَإٍ مَسْنُونٍ ، قالَ فَاخْرُجْ مِنْها فَإِنَّكَ رَجِيمٌ ، وَإِنَّ عَلَيْكَ اللَّعْنَةَ إِلى يَوْمِ      \r\n\r\n","description":"","footnote":"","page_name":" 962 ","page_number":382},
  {"content":"\r\n\r\n      الدِّينِ       واين كرامت براي هيچ انساني تحقّق نخواهد يافت ، مگر بأسرار شريعت وطريقت حقّه كه بالأخره منتهى بحقيقت خواهد شد وعمل باحكام شريعت آنقدر مورد تأكيد وتبليغ وتوصيهء شارع مقدّس اسلام است كه آنحضرت در يكى از غزوات ، به بعضي از أصحاب خود سفارش كرد : « إذا ذبحت فأحسن الذّبحة وإذا قتلت فأحسن القتلة » وآنگاه كه عمل ذبح حيوان وقتلى تا اينقدر اهميّت دارد كه پيامبر أكرم ( ص ) أصحاب خود را بحسن انجام آن توصيهء مؤكّد ميفرمايند ، بايد در مسائل واحكام بلندپايه ورفيع الدّرجهء دين حنيف اسلام عنايت داشت كه تا چه پايه ميتواند انسان‌ساز بوده وآدمي را بأعلى مرتبهء كمال سوق دهد ؛ وشخصيّاتى بزرگوار چونان أهل بيت رسالت وائمّهء شيعه - سلام اللّه تعالى عليهم أجمعين - وأصحاب وتابعانى بس كريم النّفس وتعالى را بجامعهء انسانيّت ، وبعنوان نمونه‌هايى عاليقدر از انسانهاى الهى معرّفى كند ، وبقول شاعر عارف ، كاهى كابلى عليه الرّحمه :\r\n آنرا كه هميشه لطف حقّ همراه است * شاهش چو گداى است و ، گدا ، چون شاه است \r\n در صورت خلق ، معنى حقّ بيند * آرى ، آدم ، بصورت اللّه است \r\nدر حديث ديگرى از حضرت رسالت‌پناهى در شأن انسان يا خليفة اللّه مروى است كه : « إذا خلق خلقا للخلافة مسح بيمينه على ناصييته » يعنى : چون خدا خلقي از انسانها را براي نيل بخلافت وجانشينى خود در روى زمين آفريد ، دست خود را بر پيشانى أو كشيد وآنرا مسح كرد ، ومراد از اين مسح الهى ، مزيد اهتمام وخصوصيّت در آفرينش انسان است ، وبهمين ملاحظه رسول أكرم ( ص ) فرمود : « إنّ الإنسان أعجب موجود خلق » زيرا آدمي بصورت اللّه والرّحمن آفريده گرديد ومجمع كلّ هدايات لا يتناهى در جميع مراتب وعوالم هستى بوده وبكرامت مظهريّت أسماء اللّه وصفات علياى خداوندى مكرّم گشت وبر اوست كه در عمر مقدّر ومحدود خود ، با عروج روحي وصعود معنوي از همهء أطوار وجود وشؤون انساني خود در جهت رهسپارى وسير إلى اللّه بسوى صراط مستقيم حركت كرده ودمى را بغفلت واضطراب خاطر نگذراند ، تا بمطلوب خود كه وصول بحقّ وجمعيّت صفاتى وأسمائي است نائل آيد ، وبقول عارف خوارزمي ، نجم الدّين :\r\n\r\n","description":"","footnote":"","page_name":" 963 ","page_number":383},
  {"content":"\r\n\r\n حاشا كه دلم از تو جدا خواهد شد * يا با كس ديگر ، آشنا خواهد شد \r\n از مهر تو بگذرد ، كرا دارد دوست ؟ * وز كوى تو بگذرد ، كجا خواهد شد ؟ \r\nليكن انسانها در عين عظمت مقام ومرتبهء انساني وشمول بأنواع هدايتهاى الهى ، از حيث استعداد ذاتي واستدعاى علمي در أعيان ثابتهء خود متفاوت ومختلفند ، وحضرت رسالت‌پناهى در پيرامون آنان فرمود : « النّاس معادن ، كمعادن الذّهب والفضّة » وبهمين دليل مسير هريك نيز متفاوت بوده وآنچه در آنها قابل ملاحظه ميباشد ؛ اينستكه همه بالمآل در حركت ذاتي استكمالى وحبّى وعشقى إلى اللّه بوده واگرچه در طىّ اين مسير موصوف به تند وكند ونقص وكمالند ؛ ليكن بصدق كريمهء :  جَمِيعٌ لَدَيْنا مُحْضَرُونَ *  همگى در نهايت واصل بحقّ گرديده وبدانگونه كه آنحضرت در تشييع جنازة يكى از أصحاب فرمود : « إهتزّ عرش الرّحمن لموته » جميع موجودات از عالي ودانى از أو آمده وبسوى أو برگشت خواهند كرد ، واختلاف موجود ، در قرب وبعد از حقّ ودر مظهريّت أسماء وصفات اوست ؛ پس چه بهتر كه با استعانت از حقّ واهتداء بدو ، بسير خود پرداخته وجز بصراط مستقيم ومورد هدايت الهى حركت نكند ؛ تا خداوند برحمت واسعهء خود بر أو منّت نهاده وتحت ظهور اسم منّان وهادي بهدايت أو پردازد .\r\nبارى ، انسان پس از بلوغ بسنّ تكليف وتعهّد بشريعت حقّه كه جز از مجارى أهل بيت عصمت وطهارت ( ع ) قابل پيروى وتقليد وعمل نيست ؛ بايد لمحه‌اى از اهتداء واستعانت از حقّ باز نايستد ولحظه‌اى را بغفلت از خداوند واحكام ديانت حقّهء أو وپيامبرش در شبهه وترديد بسر نبرده ودر طاعات يا جوهرهء عبوديّت ، بكنه ربوبيّت خاصّهء خود واصل آمده وبداند كه جميع مخلوقات غير از تنوّع تجلّيات ذات أقدس الهى وأسماء وصفات وافعال وآثار أو نبوده وبتعبير بهتر در كلّ هستى تنها يك حقيقت قابل نيل وقريب المنال وجود دارد وبس ؛ كه جز به آستان أو سجده نبايد كرد ، وآنهم حضرت واجب الوجودي ميباشد كه هستى را از وجود خود انباشته ووجود وبه تبع وجود ، همهء ايجادات نيز از أو بوده وسيماى الهى حضرت أو در تعيّنات أسمائي وصفاتى وافعالى وآثاري در همه‌چيز وهمه‌جا جلوه‌گر است ؛ وبقول عارف كامل ملّا عبد الرّحمان جامى عليه الرّحمه :\r\n در مذهب أهل كشف وأرباب خرد * سارى است أحد ، در همه افراد عدد \r\n زيرا كه عدد ، گرچه برون است ، ز حدّ * هم صورت و ، هم مادّه‌اش ، هست أحد \r\n\r\n","description":"","footnote":"","page_name":" 964 ","page_number":384},
  {"content":"\r\n\r\nبا توجّه بدينكه حضرت حقّ - جلّ جلاله - در هر آنى در شأني از شؤون الهيّهء خود بوده وهرچه در عالم هستى ظاهر است ، صورتي ممثّل وشبيه يا مضاهى با صورت پروردگار يكتاست ، وبويژه انسان كامل كه عالم كبير بوده ودر حقيقت خود كتاب مبين وأشرف كلّ مخلوقات وقطب دايرهء امكان ميباشد ؛ پس هدايت خاصّ أو از حضرات أسماء وصفات بذات حقتعالى بوده ونفس كريم وخلق عظيم أو صراطي مستقيم است كه همهء نعمتهاى ظاهر وباطن واوّل وآخر در وجود أو فرآهم بوده وقبلهء أهل دل وكعبهء صاحبان ايمان وايقان است ؛ والبتّه بايد كه تخمير جسد أو بدست حضرت حقتعالى باشد ، تا در مرتبهء تسويهء كامل ، محلّ تجلّيات أسمائي وصفاتى خداوند تعالى ونفخهء روح أو در صورت خلقي واقع گردد ؛ ودر مسير خود در وصول بحقّ ، از ملائكهء مهيّمه نيز كه شيفتهء ذاتند در گذشته وبدانجا رسد كه أو را جز خدا نداند ونبيند . آرى ، چنين انساني در مراتب هدايت ومظهريّت كامله ، برعكس فرشتگان كه گويند :  « وَما مِنَّا إِلَّا لَهُ مَقامٌ مَعْلُومٌ »  در هيچ مقام ومرتبه‌اى متوقّف نبوده وتا ذات واجب الوجود اعتلاء وارتقاء يافته وهدايت روى هدايت ، آنهم بنحو ازدياد مضاعف تا آنجا كه بتعالى وجمعيّت أسمائي وصفاتى ميرسد ونسبت بكلّ مخلوقات ؛ با استحقاق كامل بمقام خليفة اللّهى نائل آمده وآنچه اندر وهم نايد ، آن ميشود ؛ وبقول شاعر عارف ، حافظ شيرازي :\r\n بعد از اين نور به آفاق دهم از رخ خويش * كه بخورشيد رسيديم و ، غبار آخر شد \r\n\r\n","description":"","footnote":"","page_name":" 965 ","page_number":385},
  {"content":"\r\n\r\n\r\nفصل هشتم اقسام هدايت براي أنواع طالبان\r\nبرخى از علماء بر مبناى كريمهء قرآني :  « فَمِنْهُمْ ظالِمٌ لِنَفْسِهِ ، وَمِنْهُمْ مُقْتَصِدٌ وَمِنْهُمْ سابِقٌ بِالْخَيْراتِ بِإِذْنِ اللَّهِ ذلِكَ هُوَ الْفَضْلُ الْكَبِيرُ »  هدايت را طبق اين تقسيم كلّى وفراگير ، بسه قسمت تقسيم كرده‌اند ؛ در مورد بندگانى كه بنفس خود ستم كردند ، زبان هدايت آنها يعنى ما را براه راست وصراط مستقيم راهنمايى فرماى واز تيه ضلالت ووادى گمرهى نجات‌بخش ؛ ودر خصوص مقتصدان يا آنانكه راهى ميانه را انتخاب كردند ؛ هدايت يعنى ، طلب ازدياد آن از آنچه دارند ؛ ودر مورد كسانيكه در راه حقّ از ديگران سبقت گرفته وپيشتاز شده‌اند ، چون هم داراى هدايتند وهم زائد آنرا دارند ، از حضرت حقتعالى ثبات خود را در مورد گزينش ودارائى خود ميطلبند ؛ واين سه قسم از هدايت در پيرامون استحقاق سه جماعت از امّت محمّدى موافقت دارد ؛ ولذا با قسم نخست يا ظالم بنفس خويش ، طلب ارشاد ورهنمونى سازگار است وبا قسم ديگر كه ميانه‌روان در بين خير وشرّ ونيك وبدند ، مفهوم كريمهء :  « وَالَّذِينَ اهْتَدَوْا زادَهُمْ هُدىً »  مناسب است ، تا نسبت بدان هدايتي كه دارند ؛ زائد وبيشترى را طالب باشند ؛ وميتوان گفت كه ازدياد هدايت در اين مورد ميتواند بمعناى ارتقاء كمال طالب براي هدايت بيشتر باشد وامّا نسبت بطبقهء سوّم كه أرباب نهايت هستند ؛ معنى هدايت چيزى جز ثبات ورسوخ در آن نيست ، تا هدايت ملكه وصفت راسخهء آنان گردد ؛ وبهمين دليل عاميان در طلب هدايت ، بلفظ « إهدنا » نجات از ضلالت وتحقّق نفس آنان برهنمونى بسوى خداست ؛ در صورتيكه مراد عالم از هدايت ولفظ مزبور ، زيادت آنست ونه أصل هدايت ، واگر\r\n\r\n","description":"","footnote":"","page_name":" 966 ","page_number":386},
  {"content":"\r\n\r\nعارف طلب هدايت كرده و « اهدنا » را بر زبان آورد ، مقصودش ثبات در سير إلى اللّه وفناء وفناى كلّيه ومحو رسوم وآثار امكاني وعلائق دنيوي ودلالت در راه حقّ ورسوخ در عبادت وهدايت ميباشد ، تا هرگز خللى در أركان ايمان أو پديدار نشده وبدغدغه واضطرابى مبتلا نگردد ؛ ونميتوان قول معصومان را در امر دعائي به « إهدنا » از اين سه قبيل دانست ؛ زيرا آن بزرگواران از طلب سه مورد مزبور فارغ وداراى آن بوده وطلب هدايت در آنان ، عين استعانت از حقّ ، نسبت بهدايت هر سه گروه أخير الذّكر ميباشد وگرنه عصمت از گناه كه در نفس نفيس آن معصومان كامن ومحقّق است ، با هيچيك از سه معنى ياد شده متناسب ومنطبق يا موافق نيست ؛ پس استعمال لفظ « اهدنا » در معصوم عليه السّلام ، يا هدايت از مرتبهء أسماء وصفات بذات الهى است كه براي هيچكس بجز آن بزرگان ميسور نيست ، ويا هدايت امّت مرحومه بهر سه مورد هدايت خواهد بود ولا غيره ؛ پس هدايت در هريك از اين چهار گروه داراى معنى وحقيقتي متناسب با طالب آن وقرب وكمال خواهنده بوده وبقول سحابى استرآبادي :\r\n عالم همه درد است و ، دوا ميخواهد * از خوان كرم ، برگ ونوا ميخواهد \r\n كس بىطلبى ، نميتواند بودن * درويش غذا ، شه اشتها ميخواهد \r\nبهروجه ، جميع مخلوقات از هدايت وطلب بىنياز نبوده وهر موجودى فراخور حال واستعداد خود ؛ بايد در مقام امتثال امر كلّى وجمعى  « ادْعُونِي »  فرمانبردار باشند ، تا شرف اعطاء هدايت وموضوعات طلب وحوائج خود را از خداوند رحمان ورحيم ومنّان وحكيم دريافته وهركدام بر وفق استدعاء در عين ثابت ووجود علمي خود ، بحقّى كه براي آنان متصوّر است برسند ؛ وحتّى أشرف ممكنات وخواجهء كائنات وصفوت عالميان وسيّد آدميان ، محمّد مصطفى - سلام اللّه وصلواته عليه وعلى أهل بيته - صلوات بر خود را در عين ثابت وصورت علمي خويش از جميع مردمان وحتّى از خداوند تعالى درخواست كرد وچون در ذات خود مستحقّ ومستدعى آن بود ، خداوند متعال در كريمهء قرآني ؛ خود وملائكة وجميع مؤمنان را بفرستادن صلوات بر آن نفس نفيس ، وبعلم وارادهء خود ملزم فرمود ، وديگر فوق اين مرتبهء ومقام در ممكنات ، امكان‌پذير نيست ؛ وشگفت‌انگيزتر اينكه همين درود گفتن بر پيامبر خاتم ونبىّ أكرم ( ص ) خود عين هدايت وكرامت مؤمن بوده وبا هر صلوات ، بدرجاتى تعالى ارتقاء يافته وعين عبادت خداست ؛ زيرا اجراى هر امر وفرماني كه از ناحيهء خداوند متعال صدور يافته باشد ، عين\r\n\r\n","description":"","footnote":"","page_name":" 967 ","page_number":387},
  {"content":"\r\n\r\nعبادت ونفس أطاعت از حقّ است ؛ پس در يك صلوات چندين فايده واثر مطلوب است كه از ثواب آن نميتوان در غفلت ماند . برخى از مفسّران عقيدة دارند كه هرگاه مؤمن حقيقي وراه يافته‌اى از خدا طلب هدايت ميكند ؛ مقصود أو نفى خودبينى وشكست نفس وأميال دنيوي وخودخواهى است ؛ وهدايت در مورد مزبور بمعناى عدم اعتماد بر خود وترس از تلبيس إبليس ونفوذ أو در دل وگاهى هم از حيث تكيّه كردن بر طاعات واعتماد بر عبادات ميباشد كه بتوكّل آدمي لطمه زده واز هدايت أو ميكاهد ؛ ولذا با هر عنايتى از حقّ وهر هدايتي بر بندهء عارف ، واجب است ، كه عنايتى ديگر وهدايتي برتر از خدا بخواهد وهرگز بر عبادات خود تكيّه نكند ، ومهمترين مسئله ووجهي كه در كسب هدايت از حقّ ، به استعانت از أو ، متصوّر ميباشد ، ادراك هدايت است كه بنده باعطاء آن از خدا غافل نمانده وبمعرفت عالمانه ودانشى حكيمانه آنرا بتمام معنى وحقيقت آن ودر هر مرتبه‌اى كه هست دريابد ، تا از تقليل وتكثير وكمّ وكيف واختلاف درجات آن دانا ومتوجّه بوده وبخلوص نيّت در عبادت واستحقاق هدايت برتر بكوشد وبمجاهدات عملي ونفساني واستهداء بىشائبه بيفزايد ، ودر مواردى نيز « إهدنا » را در دعاى خود بمعناى « أرشدنا وثبّتنا » بكار برده وبقول راغب أصفهاني « إهدنا » را بمعنى : « وفّقنا بتوفيق الهداية » واستقامت در سلوك إلى اللّه بداند ؛ زيرا بدون كفايت فيض الهى بر عبد ، عبور در اين راه يا صراط مستقيم ميسّر وممكن نبوده واز آفات شيطانى مصون نخواهد ماند ؛ وبتعبير ديگر اگر توفيق پروردگارى رفيق آدمي نگردد ، نه هيچ دعايى باجابت ميرسد ونه هيچ طريقي بهدف ؛ ولذا بايد از مكايد شيطانى برحذر بود ودر مواردى هم « إهدنا » را بمعنى « إعصمنا وأحرسنا » دانست ، تا بتوفيق عصمت از گناه ودر حفظ الهى بودن ، بحقيقت هدايت ، اعمّ از دلالت وارشاد ودعاء واستعانت وثبات قدم در خلوص نيّت وعمل بعبادت وازدياد أنواع آن دست يافته واز استيلاى شهوات وقاطعان طريق در مسير وصول بحقّ در امنيّت كامل بسر برد .\r\nبرخى از علماء نيز « إهدنا » را بمعنى « قدّمنا » دانسته‌اند ومراد آنان در پيش داشتن راه راست ويا مقدم ومقدّم بودن در صراط مستقيم است ، وبعضي هم از « إهدنا » وضوح وروشنى راه را خواسته وآنرا بمعنى « بيّنّا » استعمال كرده‌اند ، ودر اينصورت بقول عارف سبزوارى ، ملّا حسين كاشفي ؛ چون راهها وطرق إلى اللّه بعدد نفوس خلايق است ، وسالك نميداند كه پيمودن چه طريقي بصلاح اوست ؛ از خدا ميخواهد كه ويرا\r\n\r\n","description":"","footnote":"","page_name":" 968 ","page_number":388},
  {"content":"\r\n\r\nبراهى هدايت كند ، كه روشن‌تر وكوتاه‌تر وبىخطرتر از راههاى ناشناخته ونامعيّن ديگر باشد ؛ وقولي ديگر در معنى « إهدنا » وجود دارد كه به علّمنا تفسير شده ، يعنى خداوندا ما را براه راست خود كه كوتاهترين طريق بسوى تست رهنمايى كن والبتّه مراد راهى است كه بهيچ معلّمى جز حضرت حقّ حاجت نيفتد ، وبرخى از عرفاء مانند أبو القاسم قشيرى صاحب تفسر عرفانى « لطائف الإشارات » معروف بتفسير صوفي ، هدايت حقّ را در برداشتن حجاب ورفع ظلمات وشهود به أنوار قدس الهى ميداند ؛ بدين تعبير كه رهنمونى خداوندى سبب شود تا آدمي خدا را بخدا دريافته ووجود أسباب از ميانه برداشته گردد وطريق حقّ را بتوان با جذبهء لطف وجاذبهء عشق أو طىّ كرد ونه برسوم علمي وپندار شخصي وطلب عامّى ؛ وقول ديگرى اينستكه هدايت بمعناى ميل است ودر اينصورت تفسير « إهدنا » طلب ميل از خداست ، براي لقاء أو ، وبرخى وصول بدوست را بدو قدم دانسته وگفته‌اند : « خطوتين وقد وصلت » يعنى بعد انسان از خداوند متعال دو گام بيش نيست ؛ اگر گام نخست را بر تعلّقات هستى نهد ، گام دوّم را بر آستانهء معشوق أزل وأبد خواهد نهاد ؛ وامام العلماء والحكماء ، صادق آل عبا ( ع ) فرمايد :\r\n« إهدنا » يعنى « أرنا » زيرا هر موجودى فراخور أحوال وشأن ومرتبت خود بديدار خداوند تعالى وأسماء وصفات أو مايل است ، وبتناسب وجود وكمالات آن بنحوه‌اى از لقاء اللّه تمايل دارد ، ولذا گنهكار بتوبه ميل دارد وتائب به نشكستن توبه وعامّى بتوحيد عوام وعارف بمعرفة اللّه ومخلص بدقايق اخلاص ومحبّ بنغمه‌هاى محبّت وعاشق بديدار جمال وبالأخره هركسى را به نسبت درجه ومرتبه ومقام ، سودائى در سر وشورى در دل است ؛ وبقول عارف وارف خواجة عبد اللّه انصارى :\r\n يا ربّ ، ز تو آن ، من گدا ميخواهم * كافزون ، ز هزار پادشا ميخواهم \r\n هركس ، ز در تو ، حاجتي ميطلبد * من آمده‌ام ، از تو ، ترا ميخواهم \r\nبعضي از أهل تحقيق ، يكى از معاني « إهدنا » را شفاعت مقرّبان درگاه حقّ از گناهكارانى ميدانند كه اميد از همه‌چيز وهمه‌جا بريده ومورد التماسى جز خدا وشفاعت نزديكان بخدا را ندارند ، وبا اينهمه ببشارت پيامبر أكرم ( ص ) دل بسته‌اند كه فرمود : « شفاعتي لأهل الكبائر » ومراد از شفاعت ، تعلّق خاطر شفيع بگناهكار است ، بنحوى كه گونه‌اى از سنخيّت در شفيع ومشفوع عنه موجود باشد ، وگرنه تحقّق شفاعت ممكن نيست ؛ زيرا شفاعت بمعنى جفت بودن است ودر فقه نيز حقّى موسوم بشفعه\r\n\r\n","description":"","footnote":"","page_name":" 969 ","page_number":389},
  {"content":"\r\n\r\nميباشد كه براي شريك ملك مشاعى نسبت بغير وتقدّم أو در خريد ملك مزبور وجود دارد ، وبهمانگونه كه مالك وهمسايهء ملك مشاعى داراى حقّ تقدّم در خريد نسبت بغير است ؛ در شفاعت نيز هركسى از أهل كبائر موردنظر شفيع واقع نخواهد گرديد ، وبتعبير ديگر نسبة مائي بايد در ميان شفيع ومشفوع عنه ، چه بلحاظ محبّت وچه سنخيّت موجود باشد ، وگرنه تحقّق بدون ربط ونسبت آن ممكن نيست ؛ وبهمين دليل در فقه هم هر خريدارى از حقّ شفعه بهره‌مند نميباشد .\r\nدر آخرين نكتهء اين فصل بايد متوجّه بود كه هيچ امر ومطلب وخواسته‌اى نيست كه بنحوى از انحاء متعلّق هدايت قرار نگيرد ومسائل دين ودنيا ، وجسم وروح وظاهر وباطن وأصل وفرع آدمي منوط ووابستهء بدان نباشد ؛ وبهمين دليل است كه در سورهء مباركهء حمد ؛ پس از بسملة وحمدله وذكر مالك بودن خداوند در يوم الدّين وطلب توفيق عبادت باستعانت از حقّ ؛ آيهء  « اهْدِنَا الصِّراطَ الْمُسْتَقِيمَ »  واقع است ، تا اهميّت هدايت وأنواع معاني وموارد كاربرد ومستحقّان آنرا شناخته وهميشه مفهوم ظاهري وحقيقت باطني آنرا در مدّنظر داشته باشيم .\r\n\r\n","description":"","footnote":"","page_name":" 970 ","page_number":390},
  {"content":"\r\n\r\n\r\nفصل نهم مراتب هدايت ومهتدى از نظر عرفانى\r\nعارف وارف ، صدر الدّين قونوى در « اعجاز البيان » خود ، هدايت بصراط مستقيم را داراى سه مرتبه ميداند كه عبارتند از : مرتبهء عامّه كه شامل استقامت مطلق است ، وهيچ سعادتى در اين مرتبه تعيّن نخواهد يافت ؛ ومرتبهء وسط كه مربوط بشرايع حقّهء پروردگارى بوده وبامّتهاى سابق وگذشته ، يعنى از زمان آدم تا بعثت رسول خاتم را شامل است ؛ وبالأخره هدايت در مرتبهء سوّم ، خاصّ شريعت محمّدى ( ص ) ميباشد كه جامع وفراگير بوده وبر دو قسم است : قسم نخست ، آنچه محمّد ( ص ) در آوردن آن منفرد ومخصوص است ، وأنبياء ديگر را از چنين هدايتي بهره‌اى نيست ؛ وقسم دوّم ، آنچه كه در شرع أو مقرّر گرديده واز احكام شرايع گذشته گرفته شده است .\r\nمراد از استقامت مطلقه كه در صراط مستقيم ملحوظ است ؛ حدّ اعتدال وثبات بر آن ميباشد كه پيامبر أكرم ( ص ) در پاسخ يكى از أصحاب فرمود : « قل آمنت باللّه ثمّ استقم » پس بايد اوّل ايمان داشت وسپس برداشتن آن استقامت وثبات ورزيد ، ودانست كه حفظ اين حالت مشكل وبسيار عزيز بوده وتلبّس بحالت اعتدال حقيقي وپايدارى در نگهداشت آن كارى آسان نيست وبهمين ملاحظه آنگاه كه كريمهء  « فَاسْتَقِمْ كَما أُمِرْتَ »  بر رسول خدا ( ص ) نازل گرديد ، واين آية در سورهء هود واقع است ؛ آنحضرت فرمود :\r\n« شيّبتنى سورة الهود » يعنى فرمان خدا باستقامت وثبات رأى وعقيدة وعمل وآنچه در اين سوره بر من نازل گرديد ، مرا پير كرد ؛ واين سخن از پيامبرى است كه بقول ابن عربى طايى :\r\n\r\n","description":"","footnote":"","page_name":" 971 ","page_number":391},
  {"content":"\r\n\r\n له همم لا منتهى لكبارها * وهمّته الصّغرى أجلّ من الدّهر \r\nوجود انسان از حيث نشئه وقواى ظاهر وباطن ، مشتمل بر صفات واخلاق وأحوال وكيفيّات طبيعي وروحاني است كه هريكرا دو طرف افراط وتفريط وحدّ وسطى در ميان ايندو ميباشد كه رعايت آن موجب كمال بوده وآيات الهى بسيار دليل بر ثبات قدم در اعتدال ورعايت حدّ وسط است ، از جمله :  « وَلا تَجْعَلْ يَدَكَ مَغْلُولَةً إِلى عُنُقِكَ ، وَلا تَبْسُطْها كُلَّ الْبَسْطِ »  و  « لا تَجْهَرْ بِصَلاتِكَ وَلا تُخافِتْ بِها ، وَابْتَغِ بَيْنَ ذلِكَ سَبِيلًا »  چنانكه در سلوك وسير إلى اللّه نيز بأمر وسط در بين بخل واسراف ، وجبن وتهوّر ، ونخوردن وپرخورى ، ونيز در علم بلاغت ، رعايت بين اطناب وتطويل مملّ با اختصار وايجاز مخلّ ، ودر اخلاق ، توجّه بسيار بزن ويا دورى واجتناب از أو ، ويا غلبه دادن قواى روحاني بر قواى طبيعي وعكس آن ، مذموم بوده واز نظر شارع مقدّس ، خلاف فرمان خدا باعتدال وميانه‌روى واستقامت وثبات در اين صفت است ؛ كه خاصّ صراط مستقيم بوده ودر أخبار الهى وخبر دادن از حقايق ، بطور مؤكّد مورد توصيه قرار گرفته است ؛ بطورى كه حتّى در مسائل احكام فقهى نيز مورد توجّه وتأكيد فقهاء شيعه واقع گرديده است ؛ چنانكه عمر بن الخطّاب بصوت بلند نماز ميخواند وبرعكس أبو بكر بصوتى خفيف وپست ، آنگاه پيامبر أكرم بعمر فرمود : « اخفض من صوتك قليلا » وبه أبو بكر امر كرد : « إرفع من صوتك قليلا » وبالأخره بايد دانستكه شريعت حقّه متكفّل بيان استقامت در حفظ اعتدال وثبات در رعايت اعتدال درهرحال ومقام وموقعيّت ميباشد ، وفىالجمله بايد متوجّه بود كه وجود انسان نسخه‌اى جامع از جميع عوالم بوده ودر أو از هر عالم ومرتبه ودرجه‌اى ، أمرى است وبلكه با هرچيزى داراى نسبتي ثابت ميباشد ، ولذا أحسن تقويم بودن أو مقتضى رعايت اعتدال وثبات در آن وحفظ امر بين‌الأمرين ميباشد ، كه عين هدايت بصراط مستقيمى است كه مطمح نظر ومطرح شارع مقدّس درهرحال وصفت واخلاق وكيفيّات طبيعي وروحاني ميباشد ؛ چنانكه در كريمهء قرآني نازل است :  « وَالَّذِينَ إِذا أَنْفَقُوا لَمْ يُسْرِفُوا وَلَمْ يَقْتُرُوا ، وَكانَ بَيْنَ ذلِكَ قَواماً »  ودر سورهء والنّجم كه خدا در أحوال وأوصاف رسول خدا ( ص ) به بيان حقائق وجودي آنحضرت پرداخته است ، فرمايد :  « ما زاغَ الْبَصَرُ وَما طَغى »  يعنى نه ديدهء نبىّ بزرگوار اسلام خيره گشته وبخطا ديد ونه از حدّ درگذشته يا به انحراف گراييد ؛ يعنى آنچه ديد در حدّ اعتدال وميانه بود ؛ وپيامبر أكرم در هدايت شخصي كه از آنحضرت\r\n\r\n","description":"","footnote":"","page_name":" 972 ","page_number":392},
  {"content":"\r\n\r\nبصوم وصلاة مداوم ومتّصل وشب‌زنده‌دارى سوآل كرد ، فرمود : « إنّ لنفسك عليك حقّا ، ولزوجك عليك حقّا ولزورك عليك حقّا ، فصم وافطر وقم ونم » يعنى هميشه يا در تمامت شب‌وروز ، وبنحو على الاتّصال روزه مگير ونماز مخوان ، زيرا « لا رهبانيّة في الاسلام » ولذا براي نفس وزوجه وكسى كه بزيارت يا ديدنت مىآيد ، حقّى مسلّم است ، كه نبايد فراموش وپايمال گردد ، ومراعاة اعتدال وحدّ وسط در آنها واجب است ، وسپس فرمود : « أمّا أنا أصوم وأفطر وأقوم وأنام وآتى النّساء ، فمن رغب عن سنّتى فليس منّى » يعنى : من روزه ميگيرم وافطار ميكنم واز خواب برميخيزم وميخوابم وپيش زنانم ميروم ؛ ولى در هيچيك از حدّ اعتدال بيرون نمىروم ؛ پس كسيكه در يكى از دو جانب افراط وتفريط مايل گرديده واز حدّ وسط خارج شود ، از من نيست ، وخود را بدين وسنّت من منسوب ندارد ؛ ولذا هدايت بصراط مستقيم ، عين رهنمونى بعدم افراط وتفريط ورعايت اعتدال وثبات واستقامت در اين امر است ؛ وبطور كلّى اعتدلال مراتبى دارد كه عبارتند از مرتبهء غيبى الهى وآن صورتي معنوي وهيأتى غيبى ميباشد كه متحصّل از اجتماع أزلي واقع بحكم جمع أحديست ودرعين‌حال متعلّق بهمين مرتبه بوده وبين أسماء ذاتي اصلى در عماء يا حضرت نكاح اوّل واقع است كه بدان قلم أعلى وأرواح شيفتهء ذات حقّ وامّ الكتاب نيز گفته‌اند ، ولذا هر انساني كه عين ثابت وصورت علمي أو با توجّه به احكام أسماء ؛ تعيّن يافته ومورد توجّهى متناسب قرار گرفته وبانتظامى معتدل درآيد ، با توجّه بخصائص مورد استدعاى ذاتي أو ؛ پس چنين انساني از حيث صفات وافعال وأحوال روحاني خود معتدل بوده وبدنش نيز بهيأتى متناسب با اعتدال روحاني وطبيعي مثالي وحسّى درآمده وأحوال وتصوّرات وافعالش نيز بر سنّتهاى اعتدال ، جارى وواقع خواهد گشت ؛ خواه اين افعال وآثار از أمور نابود شونده ويا ثابت تا زماني معيّن ويا دائم باشد ؛ وهرچه از ذات حقتعالى صادر ميگردد ، از حيث صدور معتدل است ؛ ودر سير نزول وصعود خود در راه راست وصراط حقّ رهسپار بوده وبسيرتى مرضىّ وتطوّراتى معتدل كه در نفس الامر مورد رضايت خداست واقع ميباشد ؛ وكسيكه از اين نقطهء وسط ومركزى كه نقطهء كمال در حضرت احديّت جمع است منحرف شود ؛ پس حكم له وعليه أو برحسب مرتبهء قرب وبعد أو از همين نقطهء كمال بوده ، ونزديكتر ونزديك ودور ودورتر وانحراف كامل كه ويژهء شيطنت ميباشد ، با همان نقطهء كمال أحدى جمعى سنجيده شده واز اين اعتدال الهى اسمايى\r\n\r\n","description":"","footnote":"","page_name":" 973 ","page_number":393},
  {"content":"\r\n\r\nكمالى است كه مراتب أهل سعادت وشقاوت تعيّن يافته ، ولذا خوشبختى ظاهري برحسب اختلاف مراتب آن ، از اعتدال طبيعي است ؛ ونعيم محسوس كه اختصاص بمرتبهء اوّل از مراتب هدايت دارد ، ونيز آنچه مختصّ بجمهور أهل بهشت ميباشد از اعتدال مزبور بوده واعتدال روحاني كه باطن هدايت در رتبهء دوّم است ؛ از پروردگار مهتدى ومخصوص به ابرار ونيكان ميباشد ؛ وكسيكه احكام روحاني بر أو غلبه داشته باشد ، از أولياء اللّه درشمار است وأصحاب اعتدال أسمائي غيبى الهى كه أهل تسنيم بوده وگنجينه‌داران مفاتيح غيب محسوبند ، بمرتبهء سوّم هدايت اختصاص دارند ، وأهل هدايت ظاهري وباطني مورد تذكّر به اقسامى چند تقسيم شده‌اند ، وتعداد آنان بشمارهء أوليائي است كه با تعداد مراتب اعتدال طبيعي وروحاني منطبق بوده وسيصد وسيزده تن ميباشند والبتّه اين تعداد از حيث أصول اقسام أهل هدايت ظاهري وباطني درشمارند ونه امّهات أصول كه از نه تن تجاوز نميكنند ؛ وعلاوه‌بر مهتديان مزبور ؛ برخى ديگر را نيز بايد در عداد آنان درآورد كه عبارتند از :\r\n1 - آنانكه از حيث رسولان ، ملكي يا بشرى تنها در نفس آنها بوده ويا غير از آنان است ؛ بهدايت نائل آمده ونهايت امر آنها مسجد الأقصى در نزد سدرة المنتهى ميباشد ؛ البتّه در بين اين مهتديان تفاوتى بس بزرگ وجود دارد ؛ زيرا در آنان كساني هستند كه در نهايت امرشان از آسمان اوّل درنگذشته وهيچگاه مخاطب بخطاب الهى نگرديده وهيچ رسول ملكي هم بر آنها وارد نميشود . وبرخى از ايشان نيز مختصّ به آسمان دوّم وبعضي بسوّم وبالأخره تا مسجد الأقصى در نزد سدرة المنتهى ميباشد وديگر برتر از مسجد مذكور فاقد تشريع تكليفي بوده وملزم بسير در صراطي معيّن كه بقهر وتعبّد طىّ كنند ، نخواهند بود .\r\n2 - بعض ديگر بكلام هر پيشوايى كه مأمور از جانب حقّ بوده وبا بصيرت بارشاد ودعوت ميپردازد ، هدايت ميگردند .\r\n3 - برخى هم بصور افعال حقّ كه همان آيات آفاقي وانفسى است هدايت يافته وبكمال مرزوق خود واصل ميشوند .\r\n4 - جمعى نيز بدانچه فرستادگان خدا عمل كرده وهر متبوع محقّى انجام داده است ويا هر واضع شريعت سياسي وعقلي ، طبق مقرّرات رسل عمل كرده اهتداء يافته‌اند ؛ ليكن با توجّه بدينكه واضع آن شريعت ، قواعد وأصول وقوانين آنرا از خود ابداع كرده\r\nو \r\n","description":"","footnote":"","page_name":" 974 ","page_number":394},
  {"content":"\r\n\r\nديگران از باب تقليد وخوش‌آمد از آن پيروى كرده باشند .\r\n5 - بعضي هم با اختلاف در صور اذن ، به اجازه حضرت حقّ اهتداء يافته‌اند ، چنانكه كريمهء قرآني ناظر بدان بوده وفرمايد :  فَهَدَى اللَّهُ الَّذِينَ آمَنُوا لِمَا اخْتَلَفُوا فِيهِ مِنَ الْحَقِّ بِإِذْنِهِ وَاللَّهُ يَهْدِي مَنْ يَشاءُ إِلى صِراطٍ مُسْتَقِيمٍ  يعنى : پس خدا آنانى را كه ايمان آوردند ، بارادهء خود در آن حقيقتي كه مورد اختلاف آنها بود راه نمود ، وخدا هركه را بخواهد براه راست هدايت ميكند .\r\n6 - گروهى را خداوند از حيث ايمان وعمل صالح بهدايت رساند ، چنانكه در آيهء قرآن فرمايد :  « إِنَّ الَّذِينَ آمَنُوا وَعَمِلُوا الصَّالِحاتِ يَهْدِيهِمْ رَبُّهُمْ بِإِيمانِهِمْ » . \r\n7 - خداوند تعالى عدّه‌اى را نيز به آمرى فرآهم آمده از مجموع يا بعضي از موارد مذكور هدايت كرد ، چنانكه در كريمهء قرآني نازل است :  « وَإِنِّي لَغَفَّارٌ لِمَنْ تابَ وَآمَنَ وَعَمِلَ صالِحاً ثُمَّ اهْتَدى »  يعنى : هركس كه توبه نموده وبايمان گرود وكار شايسته انجام دهد ، ودر راه هدايت گام بردارد ، هرآينه أو را مىآمرزم ومورد مغفرت خود قرار ميدهم .\r\n8 - برخى نيز از حيث بعضي از أسماء خداوند بهدايت ميرسند ؛ يعنى مظهر اسمى از أسماء اللّه شده وبهمين دليل بصراط مستقيم رهنمونى ميشوند .\r\n9 - گروهى نيز مظهر جملهء أسماء اللّه بوده واز حيث ظهور حقيقت أسماء در آنان بهدايت واصل ميگردند . 10 - بعضي هم از حيث خصوصيّت مرتبهء جامعه بين ساير أسماء وصفات خداوندى باهتداء ميرسند . 11 - جمعى از مهتديان هم نه از حيث قيد خاصّ ونسبتي معيّن از صفت وشأن وتجلّى در مظهر ، يا خطابي منضبط بحرف وصوت ؛ يا عمل به امر قانوني ، يا علم موهوب از خدا يا مكتسب ويا بسبب‌ها وواسطه‌هاى تحصيل شده ، بهدايت رسيده‌اند ؛ بلكه مقتضاى حقيقت علم حقّ ، تكيّف بصورت هرچيز وتلبّس بهرحال ومنصبغ گرديدن بحكم هر مرتبه وهر حاكمى در جميع أوقات وأزمنة ميباشد ؛ ولذا همينكه مهتدى شبيه صورتي از مجالي ذات مطلقهء حقّ باشد كه الوهيّت جامعهء أسماء وصفات مستند بدان است ، مورد اهتداء قرار گرفته وخداوند تعالى هرچيزى را موجب ره يافتن وهدايت بچيز ديگر قرار داده وجميع اين صور در آينهء نفس موجد آنها مرتسم است واگر اين مجالي نبود ، صور أشياء بتجلّى حقّ در آنها ظاهر نميگرديد ؛ وبقول ملّا عبد الرّحمن جامى عليه الرّحمة وحشره اللّه تعالى مع\r\n\r\n","description":"","footnote":"","page_name":" 975 ","page_number":395},
  {"content":"\r\n\r\nالمقرّبين :\r\n معشوقه يكى است ، ليك بنهاده به پيش * از بهر نظاره ، صد هزار آينه بيش \r\n در هريك از آن آينه‌ها ، بنموده است * بر قدر صقالت وصفا ، صورت خويش \r\n12 - تبصرهء الهامى در هدايت رسول أكرم ( ص ) : اين نكته قابل نهايت دقّت است كه خداوند تعالى با تفضّل خاصّه‌اش برسول خاتم ( ص ) أو را بر آنچه كه نسبت بحقيقت هستى نميدانست ، آگاه كرد وجميع علوم ومعارف حقّه را بدو تعليم فرموده آنچنان براه راست هدايت نمود كه طبق كريمهء قرآني :  لَهَمَّتْ طائِفَةٌ مِنْهُمْ أَنْ يُضِلُّوكَ وَما يُضِلُّونَ إِلَّا أَنْفُسَهُمْ وَما يَضُرُّونَكَ مِنْ شَيْءٍ  يعنى : اى پيامبر من اگر فضل خدا شامل حال تو نبود ورحمت واسعهء أو ترا فرا نميگرفت ؛ گروهى از كفّار ميخواستند كه ترا گمراه كنند ، ولى آنان بجز خود را گمراه نكرده وهيچ زيانى بتو نرساندند ، وسپس بدنبال اين آية فرمايد :\r\n « وَأَنْزَلَ اللَّهُ عَلَيْكَ الْكِتابَ وَالْحِكْمَةَ وَعَلَّمَكَ ما لَمْ تَكُنْ تَعْلَمُ وَكانَ فَضْلُ اللَّهِ عَلَيْكَ عَظِيماً »  يعنى وخدا بر تو كتاب آسمانى وحكمت را نازل كرد ودفعة واحده چيزهايى بتو آموخت كه از اين پيش نميدانستى ؛ وفضل والطاف خداوندى بر تو بس عظيم بود .\r\nبنابراين ، پيامبر أكرم بطور دفعي وبويژه در شب قدر بنحو ناگهانى وجمعى مورد انزال قرآني حكيم قرار گرفته وخدا حقيقت أخفائى أو را از جميع علوم وحكمتها ومعارف انباشت ؛ وبهمين دليل هيچ‌چيز در عالم مكان از نظر دقيق ومعرفت رقيق آن سرور كائنات وخواجة وبرگزيدهء موجودات مخفى نبود ؛ مگر در مرتبه محو وفناء كلّى ومحقّ وطمس در ذات حقتعالى ؛ وچون فضل خدا بر پيامبر خود بسيار عظيم ، وكتاب وحكمت نازل بر أو ، از جميع يكصد وچهار كتاب پيامبران پيشين ، أعلى وأكمل وأجمع بود ؛ پس علم ومعرفت آنحضرت نسبت بما سوى اللّه از حيث عدّت ومدّت وشدّت همانندى نداشت ؛ وبا چنين وضع وتوصيفى ، هدايت خاصّهء آنوجود نازنين الهى مآب وخدايى مآل ؛ چيزى جز حيرت واقعي وتحيّر در ذات حقتعالى نبود ، وبدين ملاحظه آنگاه كه پيامبر أكرم ( ص ) اين آية :  « قُلْ رَبِّ زِدْنِي عِلْماً »  را بيان ميداشت ، جملهء : ورب زدني تحيرا فيك را بدان در مىافزود ، تا از كمال علم بمرتبهء حيرت رسد واز حيرت نيز بمراتب عالي آن‌كه اشرف درجات معرفت الهى ميباشد ، دست يافته وبأعلى درجه تحيّر در عين حيرت نائل آيد .\r\n\r\n","description":"","footnote":"","page_name":" 976 ","page_number":396},
  {"content":"\r\n\r\n\r\nفصل دهم در معنى لغوى وحقيقت صراط مستقيم از نظر عرفاء\r\nصراط ، در أصل لغت ، سرط با سين است ، كه بمعنى بلعيدن آمده ، وگفته‌اند : سرطه ، يعنى ابتلعه ؛ وبهمين جهت محدّث بزرگ ، شيخ فخر الدّين طريحى آنرا در ذيل لغت « سرط » آورده ، ليكن توضيح بيشتر آنرا در صراط - باب ما اوّله الصّاد - بيان كرده است ؛ وراغب أصفهاني در « مفردات ألفاظ القرآن » سراط را عبارت از طريقي آسان دانسته كه أصل آن از : « سرطت الطّعام وزردته إبتلعته » ميباشد ؛ سپس اضافه كرده است : از اين جهت صراط را بمعنى بلعيدن آورده‌اند كه سالك راه خدا ، آنرا در مقام طىّ طريق مىبلعد ، وبرعكس ، صراط ، سالك خود را نيز در خود فرو مىبرد ، و « إنّه يبتلعه سالكه أو يبتلع سالكه » چنانكه گفته‌اند : « قتل أرضا عالمها وقتلت أرض جاهلها » يعنى يك زمين طىّ كنندهء جاهل بخود را كشت وبرعكس طىّ كننده‌اى عالم ، زمين را بقتل رسانده وراه را بلعيد ، و « سمّى الطّريق اللّقم والملتقم » بدين اعتبار كه سالك طريق آنرا همانند لقمه‌اى فرو مىبلعد .\r\nجار اللّه محمود زمخشري در « أساس البلاغة » گويد : « سيف سراط » يعنى شمشير برنده و « هو في دينه على سراط مستقيم » وصراط در لغت بحرف صاد فصيحتر از سين بوده وتلفّظ قريش با صاد ميباشد وصراط مستقيم همان دين اللّه است كه بجز آن از هيچ كس مقبول نبوده وطريقي اصلى است كه جميع راههاى فرعى بدان منتهى ميشود ، ودين خدا از اين حيث بصراط مستقيم ناميده شده كه : « لأنّه يؤدّى من يسلكه إلى الجنّة ، كما أنّ الصّراط يؤدّى من يسلكه إلى مقصده » ودر كتاب عيون أخبار الرّضا - عليه السّلام - از\r\n\r\n","description":"","footnote":"","page_name":" 977 ","page_number":397},
  {"content":"\r\n\r\nحضرت امام همام ، موسى بن جعفر - ع - منقول است كه در معنى  « اهْدِنَا الصِّراطَ الْمُسْتَقِيمَ »  فرمود : أرشدنا للزوم الطريق المؤدى إلى محبتك والمبلغ دينك والمانع من أن نتبع أهوا انا فنعطب أونأخذ بآرا انا ونهلك ولذا صراط مستقيم را بدين واضح تعريف كرده‌اند ، ومراد از آيهء :  « لَأَقْعُدَنَّ لَهُمْ صِراطَكَ الْمُسْتَقِيمَ »  يعنى إبليس بخدا گفت :\r\nحال كه مرا نوميد كردى ، منهم بندگان ترا از راه راست منحرف ميكنم واز دين واضح تو برميگردانم .\r\nبارى ، چون سين در كلمهء سراط از حيث عدم تناسب با طاء مؤلّفه سازش نداشت ، بلغاء وفصحاء آنرا بصاد تبديل كردند وواژهء سراط مبدّل بصراط گرديد ، زيرا سين در سراط بدليل پنج صفت با طاء مخالفت داشت كه عبارتند از : تسفّل ورخوت وافتتاح وهمس وسكون ؛ ولذا طاء ، بضدّ اين پنج صفت سين موصوف است كه عبارتند از :\r\nاستعلاء وقلقله وشدّت وجهر واطباق ، وبالأخره سين را كه حرفى ضعيف است تبديل بصاد نمودند كه از حيث تلفّظ وصفير وروانى بأهم نزديك بوده وبا حرف طاء نيز مناسبت دارد ، ودر بعضي از كلمات ديگر مانند مسيطر هم اين روش را سرايت داده‌اند وصاحب كشّاف ، قريش را أفصح عرب شناخته است وآنان سراط را با صاد خوانده‌اند ؛ وبقول ملّا حسين كاشفي در لغت عرب ، كلمات : سرب ومشعب وطريق وسبيل وصراط را براي مطلق راه بكار برده ؛ وكلمه‌هاى : منهاج ونهج ومرصد ومرصاد وشارع وجادّه ولقم ومحجّه را براي راه آشكارا وپيدا وروشن استعمال نموده‌اند ؛ وامّا صراط با اضافهء به مستقيم ، بدين اللّه وهدايت الهى اختصاص يافته است .\r\nسراط بمعنى گذر كردن بوده واستراط ومسترط ره‌گذر وگذرندهء از راه است ومستقيم نيز روندهء راه باستقامت در فعل ونيّت وگفتار ، و « هو الصّواب من كلّ قول وفعل والطّريق المستقيم هو القائم الّذى لا عوج فيه ولا يعوّج بصاحبه يهجم به على اللّه فيدخله جنّته » وعلى أمير المؤمنين از محمّد مصطفى - عليهما السّلام - از صراط مستقيم پرسيد ، آنحضرت فرمود : صراط مورد سوآل كتاب اللّه است ، وبرخى آنرا سنّت رسول خدا دانند وحسن بصرى آنرا طريق حجّ معرفى كرد ، والبتّه هدايت بدين طريق ، نوعي از صراط بوده وحقيقت صراط مستقيم ديانت حقّهء اسلام وفرائض واحكام وسنن قطعيّهء نبىّ أكرم است وبعضي هم آنرا طريق بهشت دانسته وگويند : « يستقيم بأهله إلى الجنّة » وبهروجه ، إهدنا رهنمونى خداوند بر بندگان خود ميباشد كه با استعانت از أو ببهشت روند\r\n\r\n","description":"","footnote":"","page_name":" 978 ","page_number":398},
  {"content":"\r\n\r\nوعرب ، هرچه بر دلالت وارشاد ودعوت تثبيت وبيان وزيادت ، افادهء معنى كند ، عين هدايت دانند .\r\nيكى از أهل تحقيق گفته است كه سين سراط بلحاظ رخاوت وتسفّل وضعف ذاتي ؛ چون با طاء سراط مقابل افتاد ؛ بسبب استعلاء وشدّت وقوّت طاء ، بحكم تأثير عنايت قوى بر ضعيف ، تبديل بصاد گرديد وضعف ذاتي أو مبدّل بقوّت شده وبين مبدّل ومبدّل‌منه گونه‌اى از هم‌جنسى بوجود آمد ، وحتّى در تلفّظ نيز از نحوهء تلفّظ صاد برخوردار گرديد وبالأخره در صحبت نيكان از نيكان شد .\r\nنكتهء مهم اينستكه انسان خود هدايت براه مستقيم را بدون طلب هدايت از خداى خود نميداند وبهر طريق رهسپار گردد ، آن راه موردنظر شارع نيست ، مگر در مقام اهتداء از حضرت رسول أكرم ( ص ) ولذا در آيهء مباركه  « اهْدِنَا »  با فعل امر بمعنى دعا وسوآل آمده است ؛ وبهمين دليل مؤمنان راه راست واستقامت در آن را بگفتار وكردار ونيّت خالص وقلب وباطن ، از خدا خواهند ، وتثبيت وزيادت در ايمان را نيز با استعانت از أو طلبند ، وچون إهدنا را سه أصل نمايش وروش وكشش ميباشد ، رسول خدا در نمايش خواست : « اللّهمّ أرنا الأشياء كما هي » ودر روش گفت : « سيروا سبق المفردون » ودر كشش اعلام داشت كه : « جذبة من جذبات الحقّ توازى عمل الثّقلين » ولى مؤمنان حقيقي اين هرسه را در يك لفظ « إهدنا » بدعا از خداوند تعالى مسئلت دارند ؛ زيرا نه هركه راهى را ديد در آن رهسپار شد ونه با رهسپار شدن بمقصد رسيد وبسا كسا كه شنيد ونديد ، وبسا كه ديد ونشناخت ، وبسا كه شناخت ونيافت وبسا كه يافت وحقّ نبود ؛ پس كلمهء « إهدنا » واگذار كردن ديد وشناخت ويافت حقيقت بحضرت حقتعالى است كه أو بندهء خويش را در هدايت بكمال رساند ودر كمال بحقّ نگرد ودر اين نگرش استوار وثابت ماند ، واز هدايت برؤيت حضرت حقّ وأسماء وصفات أو نائل آيد .\r\nامّا صراط حقيقي در عالم همان دين اللّه است كه پيامبر أكرم ( ص ) نيز در آن رهسپار بود وبسبب درهم نورديدن آن ، بكمال ديانت متحقّق گرديد ، وبا اينكه امّت وعترت خود را بدين اللّه فراخواند ؛ ليكن در ميان جميع گرويدگان ، هيچكس برتر از أو قدم ننهاد وبمسند دنى فتدلّى فكان قاب قوسين أو أدنى جلوس نكرد ، تا اين مرتبهء خاصّ از آن رسول والأقدر باشد وبحبيب الهى موسوم گردد ، ولذا حضرت نبىّ أكرم نخستين راهى\r\n\r\n","description":"","footnote":"","page_name":" 979 ","page_number":399},
  {"content":"\r\n\r\nدر صراطي بود كه از آن بدين اللّه تعبير ميشود ، واين صراط با وصف تحقّق دنيوي آن ، معنوي وروحاني وباطني است ونه ظاهري وجسماني ، در صورتيكه صراط اخروى يا پلى كه جميع أهل آخرت در قيامت از روى آن ميگذرند ، بقول برخى از مفسّران جسماني ميباشد ؛ ونه روحاني ؛ ومراد از جسماني بودن صراط در قيامت كبرى ؛ نه جسم دنيوي است كه مركّب از هيولى وصورت بوده وبتعبير بهتر پل مادّى وعنصرى باشد ؛ بلكه چون پل مزبور از أوصاف أجسام اخروى برخوردار ودرعين‌حال داراى جسميّت است ؛ پس بايد گفت : « وللجسم جسمان : جسم العنصري وجسم الصّورى أو المثالي » وصراط اخروى ، جسماني است ، امّا با حقيقت جسم اخروى ، وگرنه جسم مادّى عنصرى را شأن حضور وتقوّم اخروى نخواهد بود ، زيرا هيچگونه سنخيّتى در ميان مادّهء مركّب دنيا با صور بسيط اخروى موردنظر وتصوّر نيست وبهمين مناسبت صراط اخروى در قيامت ، اگرچه بحقيقت صراط محسوب است ؛ ليكن با التزام وشؤون ومناسبات خاصّ اخروى بوده وبا امعان نظري دقيقتر در آن بايد گفت كه صراط يوم الدّين ، عين صورت اخروى صراط دنيوي ميباشد كه از آن بدين اللّه تعبير گرديده است ؛ نهايت اينكه حقيقت دين اللّه صورت اخروى صراط در يوم القيامة بوده ؛ وجسمانيّت آن نيز بتبعيّت از حقيقت خود عين جسم صوريست كه واجد كلّيهء لوازم ومشخّصات صراط دنيوي مادّى وعنصرى ميباشد ، وبهمين دليل هركس از صراط دنيوي يا حقيقت دين اللّه ، راحت وعالمانه وبا معرفت حقيقي بگذرد ، از آن صراط اخروى هم بسيار آسان خواهد گذشت ، وأوصاف ونحوهء گذشتن وعبور هر عابر از صراط يوم الدّين كاملا منوط ومربوط بنحوهء عبور أو از صراط دنيوي يا حقيقت دين اللّه بوده ولذا چون مردمان در اين دنيا در مقام تلقّى حقيقت دين يكسان نبوده ومتفاوتند ؛ در آخرت نيز در نحوهء عبور از آن صراط هم داراى تفاوت خواهند بود ، ومقياس اين تفاوتها ، بر مبناى حسن تلقّى آنان از حقيقت دين اللّه وايمان بخدا وملائك وأنبياء ورسل ، بويژه در معرفت بديانت فخيمه وفاخرهء اسلام وشناخت معنويّت خاتم پيامبران وائمّهء أطهار - عليهم صلوات اللّه الملك الغفّار - ميباشد ؛ وتوصيف صراط عقبى نسبت بدنيا ، بدينكه « أدّق من الشّعر وأحدّ من السّيف وأحرق من النّار » بنسبت موى وشمشير وآتش دنيوي است ؛ وصراطي كه داراى چنين وصفى اخروى ميباشد ؛ بالبداهة موصوف آن نيز اخروى بوده ورهسپاران آن هم ، چنانكه در صراط مستقيم ديانت وشرايع الهى بأهم فرق داشته وبكمال ونقص وشدّت\r\n\r\n","description":"","footnote":"","page_name":" 980 ","page_number":400},
  {"content":"\r\n\r\nوضعف وايمان وكفر موصوفند ، در عبور از صراط عقبى نيز همانند صراط مستقيم دنيا ، از همين تفاوت در تند وكند بودن حركت در عبور مختلف موصوفند ولذا برخى از پل عقبى همانند برق خاطف ميگذرند ، واين گروه آنانند كه در دنيا بحقيقت دين اللّه رسيده ودر علم وعمل ومعرفت الهى از لمحه‌اى فروگزارى در أمان مانده وبژرفاى حقيقت دين اللّه نائل آمده‌اند وعلّت عبورى بدينگونه سريع وآسان از صراط عقبى همين است وبس . گروهى ديگر كه از عبور عاجز مانده ولغزيده وسقوط خواهند كرد ، كساني هستند كه در زندگى اين جهان نيز از صراط مستقيم دين خدا محروم بوده ويا جز بقشر آن دست نيافته واز دريافت لبّ ومغز يا حقيقت دين خدا بدور مانده‌اند ؛ ودر بين ايندو فريق ، جميع عابران در تفاوت واختلافاتى بسيار از حيث چندى وچگونگى وكمّ وكيف بسر ميبرند ؛ وهركس برحسب نحوهء دريافت حقيقت دين ورهسپارى بصراط مستقيم ، در گرو مقدار علم ومعرفت ونيّت خالص وعمل باحكام تشريعي وتكليفي بوده وهيچ دو تنى همسان وهمانند يكديگر نميباشند ، وبالنّتيجه تاريكى راه براي عابر امروزين ، موجب وعلّت باريكى راه عبور براي رهسپار صراط اخروى است ، وبقول سعدى شيرازي :\r\n هركه امروز ، در آيينه رخ دوست نديد * غالب آنستكه ، فرداش نبيند ، ديدار \r\nچون مصاديق وحقائق صراط مستقيم ، شخصيّت وتعيّنات وجودي حضرت رسول خدا وخليفهء بر حقّ أو علىّ ، أمير المؤمنين وهمسر والاشأن أو صدّيقهء طاهره - حضرت فاطمة الزّهراء وامّ ائمّة النّقباء - عليهم آلاف التّحيات والصّلوة والسّلام ، ويازده أولاد ونسل پاك وگهر تابناك از صدف ولوى ودودمان بر حقّ مصطفوي است ؛ بهمين ملاحظه ، هركس در همين دنيا بشيعهء آنان بودن مباهى وبمحبّت آن بزرگواران صادق است ؛ چون صراط مستقيم مودّت وپيروى از آنانرا در دنيا طىّ كرده‌اند ، در كمال آسانى وسرعت نيز از صراط عقبى عبور خواهند كرد ؛ وبلكه درنورديدن پل محبّت أهل بيت رسالت وخاندان نبوّت - عليهم السّلام - عين عبور دنيوي از صراط صعب العبور اخروى ميباشد ؛ ولذا در منقبت علىّ أمير المؤمنين گفته‌اند : « صراط علىّ حقّ نمسكه » كه جمع كلّيهء حروف در سور مقطّعهء قرآن است ؛ پس محبّت اين شخصيّتهاى والا ومقامات أعلى ، آنهم بحقيقت محبّت در حدّ عشق پاك ، با عمل بأحكام الهى وتوصيهء آن معصومان عالم هستى ، نفس صراط مستقيمى است كه عبور ودرهم نورديدن آن ،\r\n\r\n","description":"","footnote":"","page_name":" 981 ","page_number":401},
  {"content":"\r\n\r\nعين عبور از صراط آخرت وعقبى وآنهم در كمال راحت وسهولت است ؛ بويژه كه شيعهء آن سرفرازان وپاك‌سرشتان از راه شناخت ظاهر وباطن آنان ، بمعرفة اللّه نائل آمده وبژرفاى توحيد ومعاد مورد اعتقاد آن خاندان رسيده باشد ؛ وبقول بعضي از مفسّران صراط مستقيم يعنى معرفت أصول دين ، وعمل خالصانه بفروع آن‌كه عبارتست از توحيد ومعاد ونبوّت ورسالت وامامت وولايت ، كه در عين اجمال واختصار ؛ جميع حقايق هستى از آدم تا خاتم واز خاتم تا روز قيامت را دربر ميگيرد ؛ با توجّه بدين نكته كه همهء آنها بدون تشيّع از أهل بيت رسالت وعلى وأولاد أو - عليهم السّلام - ناتمام وابتر بوده وفاقد كارآيى نهايى وغايى خواهند بود ؛ ولذا در خبر آمده است : « مع حبّ علىّ لا يضرّ السّيئات » وبالمآل عمل بجميع مصالح واحكام الهى وعدم غفلت ، حتّى در يك نافلهء مستحبّه ومندوبه ؛ بدون حبّ علىّ ونسل پاك أو تا حضرت مهدى موعود - عجلّ اللّه تعالى فرجه الشّريف - فاقد اعتبار أصيل بوده واز درجهء قرب وقبول الهى محبوط وساقط است .\r\nنكتهء بسيار با اهميّت در صراط مستقيم اينستكه هيچ صراطي چه در دنيا وچه در عقبى محقّق وموجود نيست ، بجز اينكه حضرت حقتعالى غايت ونهايت آنست ، وچون غايات ونهايات بدو منجر ومنتهى گردند ؛ البتّه آشكار است كه آغاز آن صراط نيز حضرت حقتعالى بوده وتمام كلام در اين كريمه است كه فرمايد :  « هُوَ الْأَوَّلُ وَالْآخِرُ وَالظَّاهِرُ وَالْباطِنُ »  وبقول حافظ در غزلي لطيف ودل‌انگيز :\r\n در صومعهء زاهد و ، در خلوت صوفي * جز گوشهء ابروى تو ، محراب دعا نيست \r\n گر پير مغان ، مرشد من شد ، چه تفاوت * در هيچ سرى نيست ، كه سرّى ز خدا نيست \r\nبارى ، چون سخن از هدايت وصراط بنحو ايجاز گفته آمد وتفصيل آنها مقامي ديگر از بلاغت را ميطلبد ؛ اكنون بدنبالهء اين گفتار ببحث وتحقيق در استقامت پرداخته ودر اقسام راست‌روان در صراط يا دين اللّه سخن خواهيم گفت : صدر الدّين قونوى در « اعجاز البيان » گويد مردمان در اهتداء بدين اللّه ونحوهء استقامت در صراط بر هفت قسمند : نخست ، مستقيمان بقول وفعل وقلب ؛ دوّم ، راست‌گرايان بقلب وفعل بدون قول ، وايندو در كمال رستگارى ميباشند ؛ ليكن در مقام قياس ، گروه نخست بفوزى\r\n\r\n","description":"","footnote":"","page_name":" 982 ","page_number":402},
  {"content":"\r\n\r\nبيشتر نائلند . سوّم ، مستقيمان بقول وبفعل ، ولى بدون قلب ، وقونوى در خصوص ايندسته عقيدة دارد كه : « وهذا يرجى له النّفع بغيره » يعنى براي اينان بواسطهء ديگران اميد نفع يا رستگارى وجود دارد ، اعمّ از مصاحبت با أولياء يا شفاعت شافعان وغيره .\r\nچهارم ، مستقيمان بقول وبقلب ، امّا بدون فعل ؛ وپنجم مستقيمان بقول تنها وبدون قلب وفعل ، وششم مستقيمان بقلب ، ولى بدون فعل وقول ، وهفتم مستقيمان بفعل وبدون قلب وقول ، كه پنج گروه أخير الذّكر داخل در زيان‌يافتگانند ، اگرچه بعضي از آنان فوق برخى ديگر ميباشند .\r\nدر اينجا مراد از استقامت در قول ، بترك گفتن غيبت ونميمه وشبيه ايندو نيست ؛ زيرا استقامت در فعل نيز آنها را فراخواهد گرفت ؛ بلكه مراد از استقامت در قول ، ارشاد ورهنمونى ديگران بصراط مستقيم است بسخنورى وكلام خود ، وامكان دارد كه گوينده خود ، عارى از مورد ارشاد باشد وما در مثالي بتوضيح موارد هفتگانهء استقامت بفعل وقلب وقول ميپردازيم ، تا حقيقت امر روشن‌تر گردد .\r\nمثال هفت قسم فوق الذّكر را ميتوان در شخصي يافت كه در امر نماز خود تفقّه كرده وبتحقّق آن در نفس خويش ميپردازد ، وسپس آنرا بديگران هم مىآموزد ؛ وآنگاه بموقع نماز بأداء آن اقدام كرده وآنچه را آموخته است در كمال حفاظت شروط ورعايت أركان صلات از حيث ظاهري بكار مىبندد ؛ پس بايد دانست كه چنين شخصي در فعل مستقيم بوده ، وسپس ميداند كه مراد حضرت حقتعالى از اين نماز ، حضور قلب مصلّى است وبا پرداختن بحضور قلب بدين مقصود هم ميرسد واين معنى همان استقامت در قلب ميباشد ، وبقيّه را نيز ميتوان با سه مورد ياد شده مقايسه كرد .\r\nامّا مراد از استقامت در لغت ، راست ايستادن وراست شدن است كه از لحاظ معنى آن در آيهء مورد تفسير ثابت بودن چيزى است به اقامهء حجّت وبرهان وادّله وآنهم بر وجهي كه جاى ترديد وشكّى براي منكران ومغرضان باقي نماند ، ولى برخى ديگر مستقيم را بروشن بودن صراط وبعضي هم بمعناى حقّ بودن آن دانند وعدّه‌اى نيز استقامت صراط را در منتهى گرديدن آن به بهشت شناخته ويكى از بهترين أوصاف صراط مزبور ، كوتاهترين بودن فاصلهء آن تا حقيقت دين اللّه بوده ، وبراي شخص داراى استقامت شش علامت ومشخّصه ذكر نموده وگفته‌اند : نخست اينكه در بندگى تقصير نورزد وديگر اينكه در مجاهدات خود كاهل نباشد وسوّم اينكه مانعى در مخالفت با\r\n\r\n","description":"","footnote":"","page_name":" 983 ","page_number":403},
  {"content":"\r\n\r\nهواهاى نفساني در راه خود ايجاد نكرده وهر مانعى را نيز برطرف كند وچهارم اينكه براي هيچيك از طاعات خود قدر وأرجى قائل نگردد وپنجم هرچه خدا بدو دهد ، اگرچه اندك باشد ، بزرگ وبا اهميّت شمارد ، وششم اينكه بفرياد دادخواهان رسيده واز هيچ كمكى بمظلومان دريغ نورزد .\r\nجامى در نفحات الانس خود از محمّد بن فضل « 1 » نقل ميكند كه : « الكرامة تنال بالإستقامة » ودر حقايق التّأويل آمده است كه استقامت ، ارتقاء از توحيد افعالى بصفاتى واز صفاتى بذات است ودر ذات نيز تمكين وخلاصي از تلوين در مراتب توحيد ميباشد . ولذا آنچنانكه خداوند به پيامبر خود فرمان داد  « فَاسْتَقِمْ كَما أُمِرْتَ »  هر پيروى نيز كه داعيهء دين اللّه را در دماغ خود پرورد ، بايد خود را مشمول خطاب الهى مزبور دانسته ودر صراط حقّ استقامت ورزد ، والبتّه در مقام استقامت نيز بايد هم بصورت وهم بمعنى آن توجّه كرده واز حيث صورت ، بظاهر شرع عمل كند وبلحاظ معنى ؛ باطن آنرا درنظر آورد كه عين نفى ما سوى اللّه ميباشد .\r\nقشيرى در تفسير صوفي موسوم به « لطائف الإشارات » « 2 » گويد : صراط مستقيم عبارت از طريق حقّى است كه أهل توحيد بر آن راه رفته‌اند ، وزبانحال آنان اينستكه : خداوندا تاريكى أحوال ما را به أنوار قدس خود نوراني كن وسايهء طلب ما را فروغ وروشنى بخش ، وظلّ جهد ما را به أنوار ستارگان جود خود از ميان بردار تا ترا بتو دريابيم ؛ ونيز وساوس شيطانى منازع ما نگردد وخطرهاى نفساني رفيق راه ومانع ما نشود وعارف مزبور در ادامهء همين مبحث گويد : صراط مستقيم چيزى است كه از كتاب وسنّت نبوي بر اثبات آن دليل بوده وبدعت را در آن سلطه‌اى نيست ؛ وشواهد تحقيق ما را بدان آگاه كرده ودلائل عبرت بصواب آن ناطق است ؛ وملّا عبد الرزّاق كاشاني - أبو الغنائم - در تفسير عرفانى خود بر سوره وآيهء مزبور گويد :  « اهْدِنَا الصِّراطَ الْمُسْتَقِيمَ »  يعنى ما را بر هدايت بسوى خود ثابت وپايدار كرده ودر طريق وحدت بتمكين در استقامت برسان ومراد از طريق وحدت از نظر اين عارف ؛ راهى است كه خداوند برحمت ونعمت خاصّ رحيمى خود ، نعمت خواره را بمعرفت ومحبّت خود رهنمونى كرده وهدايت\r\n\r\n\r\n","description":"","footnote":"\r\n( 1 ) - جواهر التّفسير تأليف ملّا حسين كاشفي سبزوارى ، تصحيح دكتر جواد عبّاسى ، نشر ميراث مكتوب سال 1379 .\r\n( 2 ) - جلد اوّل تصحيح دكتر إبراهيم بسيوني ، طبع دار الكاتب العربي قاهره .\r\n","page_name":" 984 ","page_number":404},
  {"content":"\r\n\r\nحقّانى وذاتي را بر أنبياء وشهداء وصدّيقان وأوليائي عرضه ميدارد كه در اوّل وآخر وظاهر وباطن ، بجز ذات وأسماء وصفات حقّ را شهود نميكنند ، واز وجود ظلّى وفانى خويش در مقام شهود وجه باقي خداوندى غائب ميگردند .\r\nصاحب تفسير « عرائس البيان في حقائق القرآن » « 1 » أبو محمّد روزبهان بقلى شيرازي - عليه الرّحمة والرّضوان - در معنى آيهء  « اهْدِنَا الصِّراطَ الْمُسْتَقِيمَ »  با نقل برخى از عبارات تفسير قشيرى ، گويد : اى بندهء من ، مراد تو از « إهدنا » منم وطريق مستقيم آنستكه حقّ از خلق خود صدق واخلاص أو را در عبوديّت اراده كند ونيز إهدنا دليل بر انابت تست تا بصفات خداوندى متّصف شوى ، وبا قرب حقّ بفرح وشادمانى دست يافته ، وبرخى نيز گفته‌اند ، ما را در أوصاف خود فانى كن ، وآنچنانكه تو مبدء مائي ، منتهى نيز بتو بوده وآغاز وفرجام ما از تو وبتو باشد وشبلى عارف بزرگ ، هدايت را همان صراط أولياء وأصفياء دانسته وبعضي از عرفاء صراط را ارشاد بطاعات ونيل بدرجات آخرت دانند وعلي عليه السّلام ، إهدنا را به ثبات در طريق مستقيم ومنهج قويم حضرت حقتعالى تعريف كرده است .\r\nاستوارترين صراط در مطلق صراطهاى مشروع ، آنستكه پيامبر ما ( ص ) از حيث قول وفعل وحال بر آن بود وفائز بدين مرتبت چه به تبعيّت وتقليد باشد وچه از روى شناخت وديد - يا معرفت وشهود - كامل بوده واين صراط چيزى جز حالت اعتدال ووسط نيست ؛ ومردمان را در امر عدالت مراتبى است وهر مرتبه‌اى را نيز آيت ونشانه‌اى ميباشد كه دلالت بر صحّت تبعيّت ونسبت آن از رسول أكرم ( ص ) داشته ، وپيروى مزبور يا بموجب قرابت ديني وشرعي است ويا روحاني ، ومراد از پيروى روحاني ؛ وراثت از حال يا علم نبوي بلحاظ ذوقي ومأخذ قرار دادن سنّت اوست ؛ ويا اينكه تابع بايد در مرتبه‌اى از كمال باشد كه حالت جمع واحاطه را اقتضاء كند واين نشانه وآيات ؛ هم در حقّ محجوبان صادق است وهم در حقّ أهل اطّلاع ؛ ولذا دين اسلام جميع أمور ومطالب را در حدّ وسط واعتدال نگريسته وحتّى در مسئلهء توحيد قائل به امرى الهى در بين تنزيه وتشبيه است ، ودر كريمهء مباركهء :  « لَيْسَ كَمِثْلِهِ شَيْءٌ »  كه دلالت تامّه بر عدم همانندى در مثل خداوند تعالى است ؛ چه رسد بمثل ، فرمايد :  « وَهُوَ السَّمِيعُ الْبَصِيرُ »  كه\r\n\r\n\r\n","description":"","footnote":"\r\n( 1 ) - چاپ قديم هند ، سال 1301 هجرى .\r\n","page_name":" 985 ","page_number":405},
  {"content":"\r\n\r\nحاكى از تشبيه ميباشد ؛ وبقول صدر الدّين قونوى ، تنزيه از شؤون اسم باطن است وتشبيه از شؤون اسم ظاهر ، وبتعبير ديگر مرتبهء هويّت حقّهء الهى كه عين جمع الجمعي ميباشد ؛ يعنى نه تنزيه كامل ونه تشبيه مطلق ، بلكه چيزى بين ايندو بوده و  « هُوَ الْأَوَّلُ وَالْآخِرُ وَالظَّاهِرُ وَالْباطِنُ »  جمع بين تنزيه است وتشبيه ؛ چنانكه قبلهء أهل اسلام ودين اللّه نه مشرق است ونه مغرب ، بلكه در بين ايندو واقع بوده ، وبدين ملاحظه از مشرق بظهور واز مغرب ببطون تعبير گرديده ووسط ايندو اختصاص بهويّت حق دارد كه مقام جمع الجمعي است ؛ وصاحب وسط واعتدال در صراط مستقيم بوده وداراى استقامتى محقّق ميباشد ، وامّا كريمهء :  « فَأَيْنَما تُوَلُّوا فَثَمَّ وَجْهُ اللَّهِ »  دلالت بر معيّت ذاتي وحضور اطلاقى وحيطهء كلّى حضرت حقتعالى داشته واز حيث اقامهء نماز شامل حال كسى است كه در جنب كعبه نماز بگذارد ، ولذا بهر طرف رو كند همانسوى قبلهء أو بوده وحكم كسى كه بر مركب تندروى سوار وباقامهء نماز پرداخته ، از همين قبيل است ؛ مانند مسافران هواپيما وخودروهاى عمومى ، چنانكه از نبىّ أكرم منقول است كه در حين سوار بودن بر أسب ودر راحله بنماز ميپرداخت ؛ وبالأخره امّت وسط ومعتدل بودن بالصّراحه در كريمهء قرآني موردنظر بوده وفرمايد :  « كَذلِكَ جَعَلْناكُمْ أُمَّةً وَسَطاً »  ودر كشف حقائق الهى ، طريقهء معتدل بين وحدت وكثرت ؛ بنحويكه در عين كثرت ، ناظر بوحدت باشد ودر عين وحدت ، كثرت را مورد غفلت قرار نداده وبا زبان شعر ، بقول شيخ عطّار نيشابورى :\r\n نه در مسجد دهندم ره ، كه مستى * نه در ميخانه ، كاين خمّار ، خام است \r\n ميان مسجد وميخانه ، راهى است * غريبم ، عاشقم ، آن ره ، كدام است ؟ \r\nاين اعتدال ووسط بودن كه حتّى در معارف توحيدي ، رعايت آن براي نيل بحضرت حقتعالى ، در ادراك احكام ومسائل وأصول وفروع دين اللّه لازم وواجب مىنمايد ، آنچنان مورد تأكيد ائمّهء معصومين ورسول أكرم ( ص ) ميباشد كه در هيچ موردى در غفلت نمانده وخدا امّت اسلامى وشريعت الهى خود را بديانت معتدل ووسط معرّفى كرده است ؛ چنانكه در فصل نهم نيز به بيان مباحثى از اين بخش پرداخته آمد .\r\nأهل معرفت ، در معنى إهدنا گفته‌اند : خداوندا اسرار مخصوص ما را در شهود اغيار مگذار ، وقلوب ما را از أنوار طالعه لايح گردان وما را از منازل طلب باستدلال در\r\n\r\n","description":"","footnote":"","page_name":" 986 ","page_number":406},
  {"content":"\r\n\r\nساحت قرب ووصال جاى ده واز شهود جمال وجلال بوصال برسان ؛ ودر وصال نيز از آثار وافعال خود بگذران وبسراپردهء أسماء وصفات خويش بنشان واز آنجا نيز بتجلّى ذاتي ، در حريم الهى خود محرم گردان وبقول شيخ عطّار :\r\n دل ، عاشق روى تست ، با عهد درست * جان طالب وصل تست ، از روز نخست \r\n آنكس كه نجست وصل تو ، هيچ نيافت * وانكس كه ترا يافت ، دگر هيچ نجست \r\n* * *\r\n يا ربّ ، چه نهان چه آشكارا ، كه تويى * نه عقل رسد نه علم ، آنجا كه تويى \r\n آخر بگشاى بر دل بسته ، درى * تا غرقه شوم ، در آن تماشا ، كه تويى \r\n\r\n","description":"","footnote":"","page_name":" 987 ","page_number":407},
  {"content":"\r\n\r\n\r\nفصل يازدهم حقيقت صراط واستقامت از نظر حكماء\r\nجوهرهء كمال علوم عقلي ، وصدر متألّهان عالم ؛ ملّا صدرا - عليه أشرف التّحيّات والثّناء - در تحقيق صراط واستقامت آن ، عقيدة دارد كه صراط در معنى خود صراط نخواهد بود ، مگر بمرور وعبور گذرنده‌اى از آن ، واز پيش‌گفته آمد كه كلّ خلايق بذات خود متوجّه بجانب مسبّب الأسباب وحقّ تعالى بوده واين توجّه بصرف غريزه وحركت جبلّى ومفطور در سرشت آنهاست ؛ كه در چنين حركتي تصوّر ضلالت وانحراف وكجى نميرود ؛ زيرا ناصيهء آنها در چنگ خداوند تعالى بوده ودر كريمهء قرآني فرمايد :  « ما مِنْ دَابَّةٍ إِلَّا هُوَ آخِذٌ بِناصِيَتِها ، إِنَّ رَبِّي عَلى صِراطٍ مُسْتَقِيمٍ »  ونيز هيچ موجود جنبنده‌اى نيست ، مگر اينكه متوجّه بسوى حقّ بوده ورزق آن با خداست ، وآيهء مباركهء :  « ما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها وَيَعْلَمُ مُسْتَقَرَّها وَمُسْتَوْدَعَها ، كُلٌّ فِي كِتابٍ مُبِينٍ »  شاهد اين مدّعى ميباشد . پس هر جنبنده‌اى مفطور بمشى وحركت غريزي وجبلّى بر نهج استقامت يا راه راست بوده واز هرگونه ضلالت واعوجاجى أيمن است ؛ وخارج از ذات خود نيازى بهدايت كننده وراهنمايى ندارند .\r\nامّا انسان بلحاظ داشتن قواى وهم وخيال واختيار انجام دادن افعال وغيره ، ميتواند در معرض ضلالت وغوايت واقع شده واز جهت حركات اختياري بغباوت وگمراهى منسوب گردد ودر نتيجة افعال ونيّات أو موجب قرب وبعد از خدا شده ومثمر سعادت يا شقاوت در دنيا وآخرت شود ودر اينصورت نيازمند بكسى است از جنس ونوع خود كه عهد الست وقديم وصراط مستقيم را بدو ياد داده وبقول شيخ بهائى بخاطرش\r\n\r\n","description":"","footnote":"","page_name":" 988 ","page_number":408},
  {"content":"\r\n\r\nآورد كه :\r\n در روز ألست ، بلى گفتى * امروز خود ، ببستر لا خفتي \r\n تا كي ز معارف عقلي ، دور * بزخارف عالم حسّ ، مغرور \r\n از موطن اصلى ، نيارى ياد * پيوسته بلهو ولعب ، دلشاد \r\n نه أشك روان ، نه رخ نه روى * اللّه اللّه ، تو چه بىدردى \r\nدر چنين حال وغفلتى ، خداوند تعالى بواسطهء كتاب وارسال رسل وأولياء وأوصياء آنها بهدايت انسان ميپردازد واين بزرگواران فىالحقيقه در هدايت ، قائمقام حضرت حقتعالى بوده ونائب خدا از منوب عنه داراى نيابت است وبطور تحقيق ، كار نائب ومنوب عنه يكى بوده وبقول مولانا جلال الدّين بلخى ، نگاه كردن از دو چشم بر چيزى ، آنرا دو تا نشان نميدهد ولذا عارف ، هدايت رسول وأوصياء أو را نيز از خدا ميداند ، زيرا هدايت يك حقيقت بيش نيست ، اگرچه بواسطهء رسول وامامان معصوم - عليهم السّلام - از حضرت حقتعالى باشد :\r\n چونكه شد از پيش ديده ، روى يار * نائبى باشد ، از اومان يادگار \r\n چون خدا خود مىنيايد در عيان * نائب حقّند ، اين پيغمبران \r\n نى غلط گفتم ، كه نائب با منوب * گر دو پندارى ، قبيح آيد ، نه خوب \r\n لاجرم چو بر يكى افتد بصر * آن يكى باشد ، دو نايد درنظر \r\n نور هردو چشم ، نتوان فرق كرد * چونكه در نورش ، نظر افكند مرد \r\nپس انسان از بين جميع موجودات ، مهتدى ، بدو هدايت تكويني وتشريعي يا اضطراري واختياري است وبتعبير ديگر بجمع دو دعوت عامّ وخاصّ ، ودو شريعت مطبوع ومجعول - موضوع - يا تكويني وتدوينى اختصاص يافته ومبدء دوگونه حركت ذاتي وارادى گرديده است .\r\nحركت ذاتي انسان همان حركت جوهري است كه همانند حركات ديگر داراى فاعل وقابلى بوده ومسافت وبدايت ونهايتى را نيز داراست ، بجز اينكه در مسافت با حركات ديگر اختلاف دارد ؛ يعنى مسافت در حركت جوهري در حقيقت ووجود عين متحرّك ودر كمال ونقصان غير از آن ميباشد ودر اين مسئله برخلاف حركت در مقولات ديگر است ؛ كه حركت در آنها با ذات متحرّك مباينت دارد ، واين معنى در نزد عقلاء وحكماء امرى مبيّن است وآيات قرآني نيز دلالت بر چنين حركتي بويژه براي انسان\r\n\r\n","description":"","footnote":"","page_name":" 989 ","page_number":409},
  {"content":"\r\n\r\nداشته واز جملهء آنها در باب حركت ذاتي زمين ، قول خداوند تعالى است :  « وَتَرَى الْجِبالَ تَحْسَبُها جامِدَةً وَهِيَ تَمُرُّ مَرَّ السَّحابِ »  ونيز آيهء قرآني  يَوْمَ تُبَدَّلُ الْأَرْضُ غَيْرَ الْأَرْضِ وَالسَّماواتُ  الخ ودر باب حركات آسمانى كه در ذات آنها مفطور است فرمايد :\r\n « وَالسَّماواتُ مَطْوِيَّاتٌ بِيَمِينِهِ »  ونيز  « يَوْمَ نَطْوِي السَّماءَ كَطَيِّ السِّجِلِّ لِلْكُتُبِ »  ودر تقلّبات انساني در أطوار وجود نازل است :  « يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ »  و  نُنْشِئَكُمْ فِي ما لا تَعْلَمُونَ  و  « إِنَّا إِلى رَبِّنا لَمُنْقَلِبُونَ »  ودر انقلاب وتحوّل ذاتي كلّ مخلوقات بسوى پروردگار خود فرمايد :  اللَّهُ يَبْدَؤُا الْخَلْقَ ثُمَّ يُعِيدُهُ ثُمَّ إِلَيْهِ تُرْجَعُونَ  و  « كُلٌّ إِلَيْنا راجِعُونَ »  ونيز :  « بَلْ هُمْ فِي لَبْسٍ مِنْ خَلْقٍ جَدِيدٍ »  والبتّه فاعل ومحرّك اين حركات ذاتي وجوهري ذات خداوند سبحان بوده وقابل يا موضوع حركات مزبور همان نفس انساني باعتبار قوّت استعداد نفساني وعقل منفعل هيولانى اوست ، وابتداء حركت از گاه ساده بودن أو از جميع صور ادراكي جزئي وكلّى است كه در اين كريمه بدان اشاره فرموده وگويد :   هَلْ أَتى عَلَى الْإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً   وانتهاء حركت مزبور ، حالتي است كه در قيامت بر أو واقع ميگردد ومسافت حركت نيز منازل انسان برحسب تكوينات تدريجي ودرجات وجودي أو برحسب قرب وبعدش از خداوند متعال بوده ، وبراي انسان بوصف اتّصال تدريجي از كثيف‌ترين تا لطيفترين حالت بدن ونفس سيرى بسوى خداوند متعال است كه از هر ظاهري بباطن واز هر صورتي بمعنى ديگر تبديل وانتقال يافته ، وبالمآل از جمادى به نباتى واز حيواني به بشرى واز تجسّم بتروّح واز دنيا به آخرت داخل ميگردد ، واز نشئه‌اى به نشئه ديگر بحركت استكمالى خود ادامه ميدهد تا بموطنى ميرسد كه در نزد حضرت حقتعالى براي أو معيّن گرديده است ؛ وبا توجّه بدين حقيقت ، مرگ براي انسان بدانگونه كه اطبّاء وطبيعىدانها تصوّر كرده‌اند ، بواسطهء نابود شدن حرارت غريزي يا غلبهء رطوبت بر أو ، ويا بخاطر پايان پذيرفتن قواى جسمي نخواهد بود ، واينگونه از آراء فاسده را محلّى از اعتبار نميباشد ؛ زيرا نفس انساني در أكوان جوهري خود متقلّب ودگرگون شونده بوده وهرگاه كه نشئه‌اى در أو منطوى گردد ، بلافاصله در نشئه‌اى ديگر در همين عالم داخل شده ودر نشئه دنياوى بجميع أطوار عالم شهادت از جسمي وجمادى ونباتى وحيواني برحسب درجات ومراتب آنها وارد وخارج ميگردد ، وچون به آخرين نشئه دنيوي رسيد ، از آن نيز در نشئه آخرت وأطوار داخل در عالم غيب وآنهم بر مبناى طبيعت\r\n\r\n","description":"","footnote":"","page_name":" 990 ","page_number":410},
  {"content":"\r\n\r\nاصلى خود گام نهاده وبدون حركت قسرى وسياق سوق دهندهء خارجي وبر وفق وسياق داخلي جبلّى از جانب خداوند تعالى ، طبق كريمهء :  وَجاءَتْ كُلُّ نَفْسٍ مَعَها سائِقٌ وَشَهِيدٌ  ونيز آيهء :  « اللَّهُ يَتَوَفَّى الْأَنْفُسَ »  بسوى خداوند ميرود وبالأخره بايد دانستكه روح انساني را صورتي در دنياست وصورتي در برزخ وصورتي در آخرت است كه بنحو لبس فوق لبس از شكم مادر تا حضور عند اللّه در استكمال بوده وآنى در مسير كمالى خود متوقّف نخواهد شد ؛ ودر حضور حضرت حقّ ، بسير خود در آثار وافعال وأسماء وصفات خداوندى ادامه خواهد داد ، تا بذات حقتعالى منتهى گردد ودر اين مرتبه ديگر جاى تحقيق وكلامي باقي نمانده و « إذا تمّ الكلام إلى اللّه فاسكتوا » حاكم مطلق موطن الوهيّت ميباشد وبقول عارف كبير أبو سعيد أبو الخير :\r\n مجنون تو ، كوه را ز صحرا نشناخت * ديوانهء عشق تو ، سر از پا نشناخت \r\n هركس بتو ره يافت ، ز خود گم گرديد * وانكس ، كه ترا شناخت ، خود را نشناخت \r\nبارى ، انسانرا حركتي در كيف انساني است كه أو را در سرعت الحاق بحضرت حقتعالى از جهت استكمال علمي وعملي بواسطة أفكار وأذكار لطيفه آماده كرده وبا عمل صالح بقرب الهى ميرساند وجنس حركت مزبور قابل پذيرش صواب وخطا واستقامت بر صراط هدايت وگمراهى است ؛ وبرخلاف حركت ذاتي جوهري ميباشد كه بسوى كعبهء حقّ متوجّه بوده وتصوّر خطا وانحرافى در آن نيست وجز به وجه صواب واستقامت نميباشد ؛ چنانكه فرمايد :  « وَلِكُلٍّ وِجْهَةٌ هُوَ مُوَلِّيها »  كه اشاره‌ايست بحركت غريزي شوقى كه جميع مكوّنات مفطور بدانند وآية :  « فَاسْتَبِقُوا الْخَيْراتِ » *  يعنى سرعت حركت بخانهء آخرت وملحق گرديدن به ملكوت أعلى . امّا جاى سوآلى در اين معنى براي سائل باقي است كه چون كلّ موجودات متوجّه بسوى حضرت حقّند ، وبا توجّهى غريزي بطرف فطرت اخروى وكمال وجودي وفعليّت آن متحرّكند ؛ ديگر معناى شقاوت وعصيان براي كفّار چيست ؟ ؛ زيرا جميع آنها با حركت ذات وجبلّى مفطور بمحبّت الهى وأطاعت وتقرّب بخدا ميباشند ، ودر اينصورت لازم مىآيد كه جميع مردمان نيز از سعيدان ومقرّبان الهى باشند . پاسخ اينستكه توجّه غريزي مزبور بسوى حضرت مسبّب الأسباب منافاتى با شقاوت أشقياء وعذاب كفّار نخواهد داشت ؛ زيرا جميع شرايع وأديان براي انسانها وبوسيلهء هم‌جنسان آنها يعنى أنبياء ورسل براي اين مقصود آمده‌اند كه انسان را از مرتبهء نبات وحيوان برتر نشانده وبا حركات توسّعى\r\n\r\n","description":"","footnote":"","page_name":" 991 ","page_number":411},
  {"content":"\r\n\r\nعبادي در طول عمر أو بخدا برساند ؛ وآنگاه كه اين انسان بكتاب واحكام وفرمانها وأوامر ونواهى الهى عمل كند ، وبسيرت أنبياء ورسل وأوصياء وأولياء مقرّبين داراى نيّت خالص وگفتار وكردار نيك باشد ، بسرعت كمالى خود از حيث تكويني وغريزي وجبلّى مىافزايد ودر كوتاهترين مدّت بجايگاهى قدم مىنهد كه بجز خدا نداند ونه‌بيند ؛ ودر صورتيكه بحركت توسّعى وتشريعي خود عمل نكند وبالعكس در معصيت وشقاوت راسخ گردد ؛ با اينكه حركت جوهري أو باقي بوده وبفطرت ذاتي خود متحرّك است ؛ مانند حيوانات ودواب وبهائم بوده واز امتيازات واختصاصات انساني خود بهره‌اى نخواهد برد ودر نتيجة از حيوانات پست‌تر ونسبت بحقّ در بعدى بسيار بعيد واقع ميگردد كه حيوانات وبهائم ودواب فاقد آنند ؛ وبتعبير ديگر حدّ وجودي واقتضاء كمالى حيوانات ، تشأّن بشؤون وتقرّب بخدا همانند انسانها نبوده واضافه‌تر اينكه أديان الهى وشرايع آسمانى براي آنها نيامده وهيچيك ملزم به أطاعت از أوامر ونواهى موجب قرب وبعد از خداوند متعال نميباشند ، واگر اين امتياز وسعادت حركت ارادى وعبادي وأوامر ونواهى از آنها مسلوب است ، برخلاف انسان ، از موازين فطرة اللّه نيز تجاوز نكرده وبرحسب جبلّت فطرى وذاتي خود ، بگناهانى نظير زنا ولواط وقتل همنوع وخيانت در امانت وغيبت وبهتان وافتراء ودروغ وغيره كه از كبائر محسوبند مرتكب نگرديده واز آندرجه ومرتبه‌اى كه مفطور بدانند تنزّل نكرده وساقط نميشوند ؛ ليكن انسان اگر باوجود حركت جبلّى وذاتي وجوهري ، بحركات عبادي توسّعى وارادى ومقرّب بحقّ نيز بپردازد ، بجايى ميرسد كه از حدود أوصاف خارج گرديده وبكمال سعادت دو جهانى فائز مىآيد ، ودر صورتىكه با داشتن حركت ذاتي وجوهري ، توجّه والتفاتى بقوانين الهى واحكام وأصول وفروع تكليفي شريعت وديانت حقّه نكند ، بازهم همسان وهمانند هيچ حيواني نبوده ودر تنزّل وسقوط از جميع حيوانات پست‌تر ميباشد ؛ زيرا خداوند بحيوانات ودواب ، تكليف شرعي وديني مقرّر نكرده واز جنس آنان پيامبرى با كتاب براي آنها نفرستاده است ؛ تا ملزم بعمل واجراى دستور وفرمان رسل مبعوث از جانب خدا باشند ؛ پس با توجّه بعدالت الهى ؛ هرگز خدا از حيوانات بدون عقل وقوّهء تشخيص خير از شرّ ونيك از بد وعدم ارسال رسل وكتب بر آنها ، به تكليفي شرعي هم ملزم نخواهند بود ؛ در حاليكه اگر انسان بتكاليف موردپسند عقل وبحكم حضرت حقّ ، هرگز اعتنائى باحكام ومقررات وقوانين الهى ننمايد ، نه\r\n\r\n","description":"","footnote":"","page_name":" 992 ","page_number":412},
  {"content":"\r\n\r\nهمين از مرتبهء انساني ، كه از مرتبهء بهائم ودواب نيز سقوط وتنزّل كرده واز درجات ومراتب آدمي وانسانيّت هم پايين‌تر رفته وبه آخرين نقطهء فرودين وجود ساقط گرديده است ولذا كريمهء قرآني در اين معنى فرمايد :  « وَيَقُولُ الْكافِرُ يا لَيْتَنِي كُنْتُ تُراباً »  يعنى زبان حال كافر در قيامت اينستكه : اى كاش من خاكى بىارزش بودم ، ومراد از تراب همان صورت ترابيّه ميباشد كه هيولى بدان كمال يافته واز حدّ عدم محض ، بوجود صورت ، داخل در حقيقت تراب ميگردد وبدون صورت ترابى ، عين قوّه بوده وهمرنگ عدم محض ميباشد وحكمي وجودي ، مانند صورت ترابى - اگرچه در نهايت پستى در وجود - بدو تعلّق نخواهد گرفت ، وبالمآل كافر در قيامت ، يعنى انساني كه بديانت حقّهء الهى نگرويده وبشرايع وأديان وأنبياء ورسل وقعى ننهاده ، با زبان وجودي خود از خدا ميخواهد كه همرتبهء خاك شده وداراى صورت ترابيّه گردد ؛ وحال اينكه زبان پست‌ترين جنبندگان در روزشمار ورستاخيز بزرگ ، التماسى در تحقّق بصورت ترابيّه نيست ، وحدّ وجودي آنها از حيث كمال وقرب بسيار بيش از كافران بوده والتماس آنها از حقّ ، نيل بدرجات برتر وكمالات مستحق‌ّتر ميباشد ، ودر نتيجة انسان بدون ديانت الهى وشريعت حقّه بويژه اسلام كه دين اللّه است ؛ از جميع پست‌ترين دواب مانند كرمها وحشرات وپشّه‌ها وحيواناتى از اين قبيل هم فرودتر وساقطتر ميباشد ؛ تا آنجا كه از خداوند تعالى به التماس ميخواهد كه اى كاش داراى صورت ترابيّه باشد واز قوّهء صرف ويا محض قوّه كه همان هيولى بودن است ، خارج گردد ، زيرا هيولى فاقد صورت بوده وخاك يعنى هيولاى با صورت كه بهمين مقدار از كمال وفعليّت ، مبدء خلقت موجودات زمينى است ، وبصدق كرائم وآيات قرآني :  « فَإِنَّا خَلَقْناكُمْ مِنْ تُرابٍ »  و  « اللَّهُ خَلَقَكُمْ مِنْ تُرابٍ »  و  هُوَ الَّذِي خَلَقَكُمْ مِنْ تُرابٍ ، ثُمَّ مِنْ نُطْفَةٍ ثُمَّ مِنْ عَلَقَةٍ ، ثُمَّ يُخْرِجُكُمْ طِفْلًا  الخ ولذا كافر در قيامت با اينكه انساني است غيرموحّد وبيدين وبدون تعهّدات الهى ، مرتبهء خاك بودن خود را به التماس از خداوند تعالى درخواست ميكند ؛ وحركت جوهري جبلّى وفطرى أو نيز ، نميتواند ويرا از آنحالت هيولويّت خارج كند ؛ چه رسد بدينكه در طول عمر كافرانهء خود ، مرتكب كبائر ومعاصي بزرگ هم گرديده باشد .\r\nامّا اينكه چرا صراط دنيوي باطني ومعنوي بوده وصراط قيامت حسّى است ، بلحاظ اينستكه صراط دنيوي عبارتست از صورت هدايتي كه نفس انسان در دار دنيا انشاء ميكند والبتّه مادّهء اصلى آن ايمان وتوحيد واعمال بدني ومعتقدات قلبي ومعنويى\r\n\r\n","description":"","footnote":"","page_name":" 993 ","page_number":413},
  {"content":"\r\n\r\nاست كه خداوند تعالى انسانرا بدان هدايت مىنمايد ، وحال اينكه صراط واقع بر متن دوزخ ، عبارت از صورت حسّى همان صراط غيرمشهود باطني ميباشد كه بصدق كريمهء :\r\n يَوْمَ تُبْلَى السَّرائِرُ  جميع سريرتها وباطن آدمي در قيامت محسوس وآشكارا ميگردد واز جمله همين حكم نيز در صراط باطني كه نفس آنرا از ايمان وتوحيد واعمال وافعال آدمي انشاء كرده است ، صادق بوده ودر قيامت محسوس ميباشد . پس اقتضاء قيامت ، محسوس بودن كلّيهء أمور وسريرتهاى انساني است واز جملهء آنها صراطي است كه نفس بهدايت حضرت حقتعالى آنرا از مجموعهء عقايد وايمان وتوحيد واعمال در نفس بوجود آورده است ودر قيامت بر متن دوزخ كشيده ميشود ولذا صراط هر شخصي خاصّ خود أو بوده وسهولت وصعوبت گذر از آن منوط ومربوط بدرجهء صفاى باطن وسرائر وخاطر وكمال توحيد ومعرفت وقرب وبعد أو از حضرت حقتعالى ميباشد وبس ، واللّه اعلم بحقائق الأمور .\r\n\r\n","description":"","footnote":"","page_name":" 994 ","page_number":414},
  {"content":"\r\n\r\n\r\nفصل دوازدهم تحقيق در معنى صراط در قيامت كبرى\r\nصراطي كه محلّ عبور انسان بوده وخداوند ، گامهاى آدمي را بر آن استوار ميكند تا به بهشت برسد ، صورت هدايتي است كه نفس انساني بقوّهء خلّاقهء خود ، از مادّهء اعمال قلبي وبدني ، آنهم بهدايت حضرت حقتعالى در همين عالم ساخته ، ليكن در موطن دنيا نميتوان آنرا بصورت حسّى مشاهده كرد ؛ ولى در رستاخيز عام وقيامت كبرى كه نشئه آخرت بوده وشهود آن در ديدگاه أصحاب بصيرت در همين دنيا نيز امكان دارد ، آن جسر محسوس يا پل ، براي آدمي در متن دوزخ كشيده شده وبخوبى آنرا احساس ميكند ، امّا نهايت شهود حسّى آن وغايت عبور از صراط مزبور تا در بهشت است ؛ وهركس صراط خود را در قيامت وبر متن جهنّم به‌بيند ، بخوبى درمىيابد كه پل مزبور را خود ساخته وبناى آن از مادّهء اعمال ونيّات وعقايد أو در موطن دنياست ؛ وبطور كامل ودقيق ميفهمد كه صراط اخروى از آتش طبيعتي كه سايهء حقيقت خودش ميباشد ؛ بر متن جهنّم كشيده است وأو آنرا با چشم سر در دنيا نميديده وشعلهء آن از همين لهيب شهوات ونفس حيواني زبانه ميكشد . پس انسان كامل وسالك إلى اللّه ، بنور ايمانى مهتدى است كه آتش جهنّم را خاموش ميكند . سپس بايد دانست كه منزلگاه آخرت پس از تحقّق رستاخيز كبرى وقيامت قرار دارد كه جاى عمل وهيچگونه تكليفي نبوده وتنها موطن پاداش عمل وجزاى كردار وعقايد است .\r\nبنابراين ، براي هر انساني دو صراط وجود دارد : يكى صراط وجود ، وديگرى صراط توحيد وايمان بوحدت حقيقت حق ، ومشرك را گامى بر صراط توحيد نخواهد بود ، در\r\n\r\n","description":"","footnote":"","page_name":" 995 ","page_number":415},
  {"content":"\r\n\r\nحاليكه قدم أو بر صراط وجود است ومعطّل را بهردو صراط گامى نخواهد بود ، وكسيكه براي خدا شريكي قائل است ؛ بناچار از دور به بهشت مىنگرد ، ليكن هيچگاه از نعمتهاى آن برخوردار نميگردد ؛ وحال آنكه موحّد اگر از أهل عصيان هم باشد ، در آتش دوزخ مخلّد نمانده ونجات خواهد يافت ، وبسا كه عذاب أو همان گذر از صراطي باشد كه بر متن جهنّم كشيده شده وكريمهء :   وَإِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا ، ثُمَّ نُنَجِّي الَّذِينَ اتَّقَوْا وَنَذَرُ الظَّالِمِينَ فِيها جِثِيًّا   وكسيكه اين گفته را دريابد خواهد فهميد كه مكان آتش چيست ودر چه حدّى است ، ونيز در صفت صراط اخروى وارد آمده كه از موى نازكتر واز آتش سوزنده‌تر واز شمشير برنده‌تر است واين صفات فىالحقيقه خاصّ معرفت بتوحيد وعلم بحقيقت ايمان وعمل به أركان وتجريد ميباشد ، وبهمين دليل در هر نماز بايد كريمهء :  « اهْدِنَا الصِّراطَ الْمُسْتَقِيمَ »  را خواند واز خدا استعانت در عبوديّت نمود ، ولذا وجود آن در دنيا عقلي ومعنوي بوده ودر آخرت داراى ظهور حسّى است وناگزير وجود اخروى آن مبيّن وآشكاراتر از دنيا ميباشد ؛ مگر براي كسيكه در دار دنيا نيز داراى چشم آخرت‌بين وبصير است ؛ چنانكه در كريمهء :  « قُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ أَنَا وَمَنِ اتَّبَعَنِي »  ودر خبر نيز وارد است : « انّ الصراط يظهر يوم القيامة منه للأبصار على قدر نور المارّين عليه فيكون دقيقا في حقّ بعض وعريضا في حقّ آخرين » واين خبر را آيهء قرآني :  يَوْمَ تَرَى الْمُؤْمِنِينَ وَالْمُؤْمِناتِ يَسْعى نُورُهُمْ بَيْنَ أَيْدِيهِمْ وَبِأَيْمانِهِمْ بُشْراكُمُ الْيَوْمَ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها ، ذلِكَ هُوَ الْفَوْزُ الْعَظِيمُ  وكريمهء :  « وَالَّذِينَ آمَنُوا مَعَهُ نُورُهُمْ يَسْعى بَيْنَ أَيْدِيهِمْ وَبِأَيْمانِهِمْ ، يَقُولُونَ رَبَّنا أَتْمِمْ لَنا نُورَنا وَاغْفِرْ لَنا »  تأييد ميكنند ومراد از أيمان در هردو كريمهء مزبور اينستكه براي مؤمن در آخرت شمالي نبوده وفقط يمين است ؛ وبراي كافر يميني نخواهد بود وتنها شمال است كه بأصحاب يمين وشمال موصوفند .\r\nاگر كسى بپرسد كلّ آدميان مفطور بر دوستى خداوند متعال وطالب أو بوده وهمه شائق ذات حقّند ، وچه سببي در تفاوت اين نفوس انساني در هدايت ويا ضلالت وطاعت يا معصيت آنهاست ؛ پاسخ اينستكه سبب تفاوت نفوس انساني از يكديگر ، در صفا وكدورت وقوّت وضعف وشرافت وخسّت طبع وأسباب بدني وأحوال دنيوي در استعدادهاى مادّى وعوارض اتّفاقى پىدرپى است كه منتهى بأمور علوي وقضاء سابق الهى ميگردند ؛ پس أرواح آدميان برحسب أصل فطرت اوّلى متفاوتند واين تفاوت\r\n\r\n","description":"","footnote":"","page_name":" 996 ","page_number":416},
  {"content":"\r\n\r\nدر نتيجهء اختلاف در صفاء وكدورت وضعف وقوّت مترتّب در درجات قرب وبعد از خداوند تعالى وموادّ سفلى متبائن در لطافت وكثافت وافراط وتفريط بوده ، وحضرت حقتعالى در قضاء سابق وعلم خود در برابر هر روحي ، موادّى متناسب با آن اراده كرده ودر نتيجة لطيف‌ترين موادّ وصور براي شريفترين أرواح وأنوار نفوس ميباشد ؛ وبالمآل تفاوت نفوس بشرى با توجّه بحقائق متخالف آنها بسبب تفاوت در أصول ومعادن عقلي ومفاتيح أبواب الهى است ، ولذا بدليل تفاوت در ادراكات وإرادات وشوقهاى آنها ؛ هدايت وضلالت هريك نيز از ديگرى متفاوت بوده وهريكرا در طاعت از خدا يا عصيان وتوفيق يا خذلان وسعادت يا شقاوت وحسن عاقبت وسوء آن ، وثواب وعقاب وبهشت ودوزخ ، اختلاف وتفاوتى قابل امعان نظر است ، كه بقول عرفاء شامخ جميع اين تفاوتها در عين ثابت ووجود علمي هريك باقتضاء خاصّى متعلّق بصاحب آن ميباشد . باز هم اگر كسى سوآل كند كه چون جميع أمور در تكليف بطاعات ودعوت به آيات وامر ونهى وترغيب وترهيب بقضاء الهى وتقدير اوست ؛ پس چه تأثيرى در سعى وجهد وطاعت وعبادتست ؟ ؛ پاسخ أو اينستكه : همهء أمور مزبور وأشياء واقعه ، بقضاء وقدر اوست وأسباب وعلل نيز مقدّر بتقدير خداونديست كه مهيّج أشواق وإرادات ومحرّكات ودواعي براي طلب خيرات واكتساب درجات وبواعث اعمال حسنه وعادات پسنديده واخلاق جميل وملكات فاضل براي تزكيهء نفس آدمي وتنوير قلب ومقرّب بحقّ بوده ودر معاش ومعاد أو نافع ميباشند ؛ وبالمآل أحوال دنيا وتحصيل سعادت عقبى ويا دورى از شرور وبديها وگناهان ورذائلى كه موجب تكدّر نفوس وسياه كردن قلوب است ؛ بهمين أوصاف واعمال ميباشند كه در هردو عالم بكار آمده وكمالات انساني را از قوّه بفعل ميرسانند ، چنانكه پيامبر أكرم ( ص ) در پاسخ شخصي كه از أو پرسيد : آيا دوا ، ورقيه - أسلوب ووسائل دفع چشم‌زخم وكلام براي شفاى مريض يا مارگزيدگى وطرد أرواح خبيثه - انسانرا از قدر الهى بىنياز ميكند ؟ ؛ آنحضرت پاسخ داد : « الدّواء والرّقية أيضا بقدر اللّه » يعنى ايندو نيز بقدر الهى ميباشند .\r\nباز چون آنحضرت فرمود : « جفّ القلم بما هو كائن » كسى از أو پرسيده است ، پس عمل انسان بچه كار آيد ؟ ! ؛ رسول خدا ( ص ) پاسخ داد : « إعلموا فكلّ ميسّر لما خلق له » ونيز از آن نبىّ خاتم ( ص ) پرسيدند : « أنحن في امر فرغ منه ، أو أمر مستأنف ؟ » در پاسخ فرمود : « في امر مفروغ منه ، وفي أمر مستأنف » .\r\n\r\n","description":"","footnote":"","page_name":" 997 ","page_number":417},
  {"content":"\r\n\r\nباز اگر بپرسند كه اين تفاضل وتخالف در أصل فطرتها وغرايز وعدم تساوى در شرف وخسّت چرا واقع شد ؛ وبراي چه انسانها در صفا وكدورت وسعادت وشقاوت ، مبرور ومحرومند وسبب تفاوت در اين قسمت از خزانهء غيب وزيادت ونقصان در نصيب از رحمت الهى از چيست ؟ ؛ ونيز چرا به بعضي از مردم حيف وجودي واقع ميشود ، در حاليكه همه محتاج برزق وقسمت خداوندى هستند وحضرت حقتعالى خود را طبق كريمهء :  « وَما أَنَا بِظَلَّامٍ لِلْعَبِيدِ »  عادل معرّفى كرده است ؟ ؛ در جواب بايد گفت ، اين اختلاف واقع در وجود وكمالات وجودي آدميان از حيث شريف وأشرف وخسيس وأخسّ بودن آنان بجعل جاعل وتأثير مؤثّرى نبوده ، ووجود علمي هر موجودى پيش از خلقت وتحقّق عيني در خارج ، هرچه را از خدا برحسب اقتضاء وجود واستعدادش استدعاء نمود ودر مرتبهء عين ثابت يا صورت علمي خود در حضرت علم از خداوند عادل درخواست كرد ، حضرت حقتعالى عين همان مورد استدعاء واقتضاء وجودي آن صورت علمي را بدو اعطاء كرد وكمالات يا صفات نيك وبد مورد عطاء حقّ ، بر طبق درخواست وبر وفق تقاضاى ذاتي آنوجود علمي محقّق گرديد وبقول ملّا عبد الرحمن جامى ، عارف معارف حقّه وجامعترين دانشمند وأديب قرن يازدهم هجرى :\r\n چون قوابل ، نقاب بگشودند * مستعدّان ، سوآل فرمودند \r\n طلب فعل نيك وبد ، كردند * هريكى ، فعل خود ، بخود كردند \r\n گر در آتش روند ، ور در آب * خود طلب كرده‌اند ، هان درياب \r\nاز سوى ديگر اگر وجود اشرف وأخسّ وكامل وناقص وشديد وضعيف وعالم وجاهل وغنىّ وفقير ووجودهاى متقابل ديگر نبود ؛ نظام أحسن وترتيب مخلوقات وامر صلاح در طبايع لطيفه وغليظه وتمشىّ أمور پديد نيامده وآفرينش ابتر وناتمام مانده ونظام عالم باطل ميگرديد ، وهرج ومرجى در خلقت ايجاد ميشد كه عين ظلم وجور بود ؛ زيرا عالم خلقت تنها با خلق موجود ومخلوق اشرف وكامل صحيح نبوده وهمچنين با آفرينش موجودات خسيس وناقص ونيز با آفريدن موجودات متساوي هم ، ناقص مىنمود ؛ پس بقول امام محمّد غزالى : « ليس في الإمكان أبدع ممّا كان » يعنى در عالم امكان بديعتر از آنچه كه هست ممكن نيست ؛ ولذا هم پشّه در وضع فطرت وجبلّت ذاتي خود ، درست ودر جاى مختصّ بخود خلق شده است وهم فيل ؛ وبقول\r\n\r\n","description":"","footnote":"","page_name":" 998 ","page_number":418},
  {"content":"\r\n\r\nسحابى استرآبادي عليه الرّحمة :\r\n در هركه رسى ، نكو ببين ، كان نيكوست * كاو ساخته وخواستهء حضرت اوست \r\n بر بىسروسامانى من ، عيب مكن * شايد كه مرا دوست ، چنين دارد دوست \r\nنكتهء ديگر اينكه اگر زشت يا جاهل ويا ناقص وعامي بدون بصيرتي ، بهمانگونه كه خلق شده است بميرد ، هرگز بلحاظ زشتى وجهل ونقص وعامي بودنش بعذاب الهى مبتلا نخواهد گرديد ، مگر اينكه با نيّت وارادهء خود مرتكب مناهى ومحرّمات شرعي گردد ، چنانكه اگر زيبا وعالم وكامل وفرد خاصّ صاحب بصيرتي نيز به أمور واعمال مزبور مرتكب گردد ؛ همين افراد نيز بمقدار لازم وبرحسب اقتضاء عدالت معذّب خواهند بود ؛ وعلم وكمال وصفات ديگر وى كه جنبهء اثباتى دارند ، اگر موجب عذابي بيشتر براي مرتكب محرّمات ومناهى نگردند ، البتّه سبب تخفيف عذابشان نخواهد بود ؛ زيرا مجازات عالم مرتكب بمعاصى وبويژه كبائر ؛ بيشتر وسنگين‌تر از جهله ميباشد ، وبالجملة تفاوت خلق بر وفق اقتضاى عين ثابتشان ، به أمور جوهري ومحيط زندگى وتربيت وعوارض كسبى ولوازم وتوابع ديگر نيز مربوط ميباشد كه تحقيق دقيق در آن در اين مختصر نمىگنجد .\r\n\r\n","description":"","footnote":"","page_name":" 999 ","page_number":419},
  {"content":"\r\n\r\n\r\nفصل سيزدهم صراط مستقيم دعاء ؛ در سرّ ادْعُونِي أَسْتَجِبْ لَكُمْ\r\nانگيزهء اين مفسّر از بحث در دعاء واسرار مندرج ومخفى در آن ، معنى  « اهْدِنَا الصِّراطَ الْمُسْتَقِيمَ »  در فعل امر دعائي است كه انسان در مرتبهء سلوك وعبادت بايد بحقيقت آن دست يابد وبداند كه گاهى سوآل ودعاء بزبان صورت وظاهر است وگاه ديگر بزبان روح وقلب وبالآخرة بزبان مقام واستعداد كلّى ذاتي وغيبى عيني هم ميباشد كه حكم آن در استعدادهاى جزئي وجودي نيز سرايت دارد ، وأجابت در مسؤول ومورد دعاء نيز بانواعى مختلف بوده ، گاهى أجابت در عين مسؤول بدون تأخير است وگاه ديگر پس از گذشت مدّتى وبا تأخير ميباشد وسرانجام به لبّيك از مدعوّ ومسؤول تحقّق يافته ودر چگونگى حقيقت دعاء واهميّت وارزش وأجابت آن در شريعت مطهّره تا آنقدر تأكيد شده است كه از حضرت رسول أكرم در حديثي نقل شده :\r\n« ولو عرفتم اللّه حقّ معرفته ، لزالت بدعائكم الجبال » وبا توجّه بدين معنى ، چون حقيقت دعاء در آيهء مورد تفسير با عنايت به كرائم ديگر قرآني در خصوص دعاء ، قابليّت تحقيق وژرف‌نگرى بيشترى را دارد ، ما در اين فصل ونيز در فصول آينده به بحث وغور وباريك‌بينىهاى لازم ، از نظر عقلي وعرفانى در آن پرداخته ودر بخشهايى جداگانه بتطوّر وتتبّع در معنى دعا وملاحظات مربوط بدان ميپردازيم :\r\n\r\nبخش يك - معناى لغوى دعاء :\r\nامام لغوى ، محمّد مرتضى حسينى واسطى زبيدى در شرح قاموس فيروزآبادى\r\n\r\n","description":"","footnote":"","page_name":" 1000 ","page_number":420},
  {"content":"\r\n\r\nموسوم به « تاج العروس من جواهر القاموس » « 1 » در معنى ومشتقّات كلمهء دعاء گويد :\r\nدعاء بضمّ ممدود ، عبارت از رغبت بسوى خداوند تعالى در آنچه نزد أو از خيرات وابتهال يا زارى ودرخواست بعجز داعى وفروتنى نيازمندانه وبطريق استدعاء وتواضع ؛ وسوآل ميباشد ، چنانكه در كريمهء مباركه نازل است :  « ادْعُوا رَبَّكُمْ تَضَرُّعاً وَخُفْيَةً »  ودعا يدعو ، ودعاء ودعوى ، ودعوت از موارد كاربرد آن بوده وبعضي از عرب با الف مقصوره در دعوى گويند : « أللّهم أشركنا في دعوى المسلمين » يعنى خدايا ما را در دعاء مسلمانان در خيرات شريك وسهيم گردان ؛ ودر صحاح جوهري آمده است كه دعاء واحد ادعيّه بوده وأصل آن دعاو ؛ وبدون همزهء آخر است وريشهء آن از دعوت ميباشد ؛ وواو آخر كلمهء دعاو ، تبديل بهمزة گرديده ودعاء شد ؛ ودر موارد تأنيث وبراي نساء گويند : « أنت تدعين » يا « أنت تدعوين » وعلماء نحو وعلم أصول ، دعاء را فعل امرى دانند كه أدنى از أعلى بر وجه سوآل ودرخواست ميطلبد ، ودر مورد نهى نيز از همين ويژگى برخوردار است ؛ ودعّاء بر وزن فعّال ، كثير الدّعاء ودعوى از ادّعاست ، مانند دعوى باطل وجمع آن دعاوى بوده ودر تعبير فقهاء ادّعاء حقّى كردن با ادّله واسناد خاصّ آن ؛ ودر « محيط المحيط » « 2 » بستاني ، آمده است كه دعوت نيز ادّعاء وگونه‌اى از دعاء بوده وبمعنى خواستن از مردم براي دادن وليمه يا طعام وافطار است ؛ وكلمهء « دعوت » و « مدعاة » نيز بهمين معنى آمده و « داعى » اسم فاعل است كه جمع آن دعاة بوده ، يعنى كسانيكه مردم را بدين خدا يا كيش وطريقت خود دعوت ميكنند ؛ وواژهء « حيعل » بمعنى مخفّف : « حىّ على الصّلاح وحىّ على الفلاح » بكار رفته ، مانند بسملة وحمد له ، و « داعى إلى اللّه » لقب نبىّ خاتم ( ص ) است ، كه بعدها پيشوايان فرقهء اسماعيليّه آنرا لقب خود قرار دادند ، واينك موارد كاربرد دعاء را در آيات قرآني وبمعانى متعدّد ، بنقل از مآخذ معتبرى مانند « مجمع البحرين » طريحى و « مفردات ألفاظ القرآن » راغب أصفهاني و « أساس البلاغة » زمخشري پرداخته ومباحث مختلف قرآني وفلسفي وعرفانى مربوط بدانرا از كتاب : « لطائف حكمت وعرفان ، در روابط خدا وانسان » تأليف اين مفسّر وكتب معتبر ديگر خواهيم آورد .\r\n\r\n\r\n","description":"","footnote":"\r\n( 1 ) - مجلّد دهم از انتشارات دار مكتبة الحياة .\r\n( 2 ) - قاموس مطوّل للّغة العربيّة ، چاپ لبنان بيروت 1977 .\r\n","page_name":" 1001 ","page_number":421},
  {"content":"\r\n\r\n\r\nبخش دوّم - كاربرد قرآني دعاء\r\nدر آيهء :  أُجِيبُ دَعْوَةَ الدَّاعِ إِذا دَعانِ  مراد از  « أُجِيبُ »  همان أجابت متعارف است كه طبق مشيّت الهى بوده ودر تحقّق امر أجابت ، خير بودن موضوع دعاء شرط است ، وبايد دعاء با صوت وسماع لازم آن انجام گردد ، زيرا محبوب حضرت حقتعالى واز شروط أجابت ميباشد ؛ وديگر اينكه بايد از خداوند يا أسماء حسناى أو استدعاء كرد ، مانند :\r\n « قُلِ ادْعُوا اللَّهَ أَوِ ادْعُوا الرَّحْمنَ »  كه در اين كريمه بدو مفعول ، يكى اللّه وديگرى رحمان متعدّى گرديده ، وبا امكان تعيين اسم مدعوّ مانند اللّه ورحمن ورحيم وسميع وبصير وقادر وكريم وغيره ، نبايد بيكى از دو اسم ويا بيكى از چند اسم حقتعالى وآنهم بطور نكره دعا كرد ، مانند :  « أَيًّا ما تَدْعُوا »  زيرا كلمهء « أيّا » مفيد معناى يكى از دو يا چند اسم ميباشد . ديگر اينكه گاهى دعاء بمعنى عبارت بكار رفته است ، نظير آيهء :  لَوْ لا دُعاؤُكُمْ  يعنى اگر عبادت وطاعت شما نبود ، اهميّتى براي شما قائل نبودم وعين كريمهء مزبور اينست :  قُلْ ما يَعْبَؤُا بِكُمْ رَبِّي لَوْ لا دُعاؤُكُمْ  ودر كريمهء ديگر نيز دعاء بمعنى تعذيب آمده چنانكه فرمايد :  تَدْعُوا مَنْ أَدْبَرَ  ومانند قول عرب كه گويد : « دعاك اللّه » يعنى خدا ترا عذاب دهد ؛ ونيز براي بيان آخرين دعوى استعمال شده است ؛ چنانكه گويند : « وآخر دعواهم أن يقولوا : الحمد للّه ربّ العالمين » واز ابن عبّاس نيز منقول است كه هرگاه أهل بهشت چيزى از خدا خواسته ويا اشتهاء كنند ، گويند : « سبحانك أللّهم » وچون بمورد اشتهاء رسند گويند :  « الْحَمْدُ لِلَّهِ رَبِّ الْعالَمِينَ »  واين آخر دعواي آنان است .\r\nگاه ديگر دعاء بمعنى تمنّى بوده وكريمهء :  « وَلَهُمْ ما يَدَّعُونَ »  يعنى ما يتمنّون ؛ ودر موردى هم دعاء مفيد معناى استنباط است ؛ چون آيهء :  « هذَا الَّذِي كُنْتُمْ بِهِ تَدَّعُونَ »  ودر برخى از آيات بمعنى بنوّت يا قبول كردن كسى را به پسرى آمده ، نظير آيهء :  « وَما جَعَلَ أَدْعِياءَكُمْ أَبْناءَكُمْ »  يعنى خدا فرزندخواندگان شما را فرزند خودتان قرار نداد ؛ ودر آيهء :\r\n « إِنَّ اللَّهَ يَعْلَمُ ما يَدْعُونَ مِنْ دُونِهِ مِنْ شَيْءٍ »  بخدائى خواندن چيزيست بجز خدا ونيز در كريمهء : ادعوا الله وأنتم موقنون بالإجابة يعنى بهنگام دعاء در أجابت آن يقين كنيد ، امّا با تحصيل شرايط دعا از اجتناب معاصي ورعايت آداب وأحوال پسنديده وحسن ظنّ بخدا وانجام دادن خيرات وپرهيز از محرّمات ؛ وآيهء :  « فَلا تَدْعُوا مَعَ اللَّهِ أَحَداً »  بمعناى نفى مطلق در برگزيدن چيزى يا كسى باوجود حضرت حقتعالى ؛ ودر حديثي از حضرت علي بن الحسين - عليه السّلام - كه كسى از أو چگونگى دعوت ديگرانرا بدين\r\n\r\n","description":"","footnote":"","page_name":" 1002 ","page_number":422},
  {"content":"\r\n\r\nپرسيد ، پاسخ داد : « أدعوك إلى اللّه وإلى دينه » ودر جاى ديگر دعاء بمعنى استغاثه آمده ، مانند : « دعوت اللّه أدعوه دعاء » يعنى ابتهال وطلب دادرسى وتضرّع كردن وخواستن بزارى ؛ وگاهى هم در خصوص اجتناب از شرّ وويل بكار رفته فرمايد :\r\n« لا تدعوا على أنفسكم » يعنى : لا تقولوا شرّا وويلا ، وبرعكس در مورد ديگر :  « وَتَدْعُوا إِلَى السَّلْمِ »  يعنى دعوت بسلم وصلاح كنيد ، ودر جايى هم بمعنى پناه بردن بخدا از دعوت مظلوم آمده ، مانند : « أعوذ بك من دعوة المظلوم » وبمعنى مطلق ظلم نيز آمده ، زيرا دعوت مظلوم مترتّب بر آنست ؛ ودر دعاء نيز وارد است : « أللّهم ربّ الدّعوة التّامّة » يعنى دعاء نافع ؛ زيرا در كلام الهى نقصى نيست تا كلمهء تامّه در مقابل ناقصه آيد ، پس بمعناى نافع ميباشد ؛ وبرخى هم آنرا بمعنى مباركه دانند ، كه تمام آن فضل وبركت است ؛ واز اين قبيل است دعوت أنبياء مانند حضرات إبراهيم وسليمان وغيره ؛ وگاهى هم بمعنى اذان مؤذّن آمده كه مسلمانانرا بنماز فراخوانده ووقت آنرا اعلام ميدارد ؛ مانند : « دعا المؤذّن إلى اللّه فهو داع » چنانكه پيغمبر أكرم ( ص ) مردم را بتوحيد ميخواند ؛ وگاهى هم بمعنى طلب كردن چيزى است براي نفس خود « إدّعيت الشّيئى » و « الدّعوة في الطّعام » وزماني هم داعيه بمعنى دعوت آمده ، نظير : « أدعوك بداعية الإسلام » يعنى دعوت بگفتن كلمه شهادتين وكلمهء « تداعت » بمعنى فرو ريختن ديوار است ، مانند :\r\n« تداعت الحيطان » ونيز « تداعى » بمعنى تتابع آمده است .\r\nبارى ، دعاء مانند نداء است ؛ بجز اينكه ندا همواره با يا وأيا مىآيد وگاهى اسمى هم بدان پيوسته ميگردد ، مانند يا علي ويا محمّد ، وهريك از دعاء ونداء بجاى يكديگر هم بكار ميروند ؛ مانند اين آية :  « كَمَثَلِ الَّذِي يَنْعِقُ بِما لا يَسْمَعُ إِلَّا دُعاءً وَنِداءً »  وگاهى هم بمعنى تسميه آمده است ، مثل : « دعوت ابني زيدا » يعنى ناميدم پسرم زيد را ويا خواندم أو را ، ودر موردى هم بمعنى تعظيم وتكريم بكار رفته است ، مانند :  « لا تَجْعَلُوا دُعاءَ الرَّسُولِ بَيْنَكُمْ كَدُعاءِ بَعْضِكُمْ بَعْضاً »  كه بمعنى برانگيختن شنوندگان بتعظيم حضرت رسول ( ص ) است ؛ ودر كريمهء ديگر « دعوته » بمعنى « سألته » بكار رفته ؛ مانند :  « قالُوا ادْعُ لَنا رَبَّكَ » *  يعنى « سله » وبمعناى نهى از برگزيدن غير از خدا ، آنهم چيزى كه نه نفعي دارد ونه ضررى ، نظير آية :  « وَلا تَدْعُ مِنْ دُونِ اللَّهِ ما لا يَنْفَعُكَ وَلا يَضُرُّكَ »  وبمعنى خواستن مرگ خود از خدا پىدرپى مانند كريمهء :  لا تَدْعُوا الْيَوْمَ ثُبُوراً واحِداً وَادْعُوا ثُبُوراً كَثِيراً  وكلمهء دعاء ومشتقّات آن بمعانى ديگر مانند طلب كردن وقصد نمودن در\r\n\r\n","description":"","footnote":"","page_name":" 1003 ","page_number":423},
  {"content":"\r\n\r\nانجام كار يا چيزى ، ودعوت بنجات وكفر وشرك بخدا ، وغيره نيز استعمال شده است كه برعايت اختصار از بيان آنها خوددارى ميشود .\r\n\r\nبخش سوّم - معناى اصطلاحى دعاء\r\nدانشمندان علم كلام ، دعاء را انشائى دانند كه بر درخواست وطلب چيزى بوصف تضرّع وزارى وخضوع دلالت كرده وفىالحقيقه سوآلى است از ناحيّهء أدنى از أعلى ، واز لحاظ علماء نحو ، عبارت از أمر يا نهيي است كه كوچكتر از بزرگتر ميخواهد ، والبتّه هرگز از فروتنى وخشوع خالى نخواهد بود ؛ وبهمين دليل در دعاء بايد مطلوب منه از طالب برتر بوده وبر أو تفوّق داشته باشد ؛ وبهروجه طالب بايد چيز يا امرى را از شخص مطلوب منه بخواهد ، وگرنه نميتوان سائل وطالب را از مسؤول عنه يا مطلوب منه تمييز داد ، وبطور اعمّ هم در أمور دنيوي مورد استعمال دارد وهم اخروى ولذا داعى وسائل ميتواند با دعاء وسوآل خود ، منافع دنيا وآخرت خود را از حضرت حقتعالى درخواست كند ؛ و « دعوت الشّيئى أدعوه دعاء » حاكى از همين معنى اصطلاحى دعاء است كه از معناى لفظي ووضعي خود بدور نيفتاده وداعى بايد با استعانت از خداوند متعال واظهار نيازمندى واعتراف بناتوانى خود وقبول سمت عبوديّت وتحقّق بندگى وفقر ذاتي ، در هر مطلوبى از طريق سوآل ودعاء بدرگاه حضرت حقتعالى بهدف ومنظور خود برسد ، ودر معنى دعاء ، ستايش ونيايش خداوند متعال وغناي ذاتي ومطلق أو مندرج بوده واستعانت وخضوع وزارى عبد نيز ، مندمج ميباشد .\r\nبارى ، دعاء وتسبيح ، زبان استعداد هر آفريده وموجوديست كه از مبدء وجود وخالق هر بود ونمود بموجوديّت وظهور پيوسته ؛ وبهتر وبزرگتر ومطمئن‌ترين وسيلهء ربط عبد با خداوند يكتا ، در مقام عرض نيازهاى خود از حضرت ربّ الأرباب ميباشد وبدين جهت در نمازهاى واجب ومستحبّ بر هر بندهء عاقل ومكلّفى رواست كه با گفتن  « اهْدِنَا الصِّراطَ الْمُسْتَقِيمَ »  بدين فريضهء الهى پرداخته وبفقر ذاتي خويش در مورد عرض هر نيازى بدرگاه معبود بىهمتا معترف گردد ؛ وبداند كه در هر گرفتارى آنچه مسبّب نجات از هر حادثه وپيش‌آمد نادلخواه وشوم ميباشد ، همين زبان دعاى عبد است وبس ؛ ولذا دعاء چه در معنى وضعي ولغوى وچه در معنى اصطلاحى وكلامي عبارت از خواندن وخواهش كوچك از بزرگ حقيقي بر وجه متضرّعانه وزارى وطلب\r\nو \r\n","description":"","footnote":"","page_name":" 1004 ","page_number":424},
  {"content":"\r\n\r\nاستعانت بوده وچنانكه أهل بلاغت نيز در تعريف آن گفته‌اند ، عبارت از : « طلب الأدنى للفعل من الأعلى ، على جهة الخضوع والإستكانة » ميباشد ، وبدين لحاظ در همهء آيات مربوط بدعاء در قرآن حكيم همين تعريف مندرج بوده ودر مفهوم كرائم الهى بنحوى آشكارا ملاحظه ميگردد ؛ وهر بنده‌اى در هر حاجتي از كاربرد دعاء مستغنى نبوده وبايد حوائج دنيوي واخروى وجزئي وكلّى وجسمي وروحي خود وديگران را از پيشگاه حضرت غنىّ مطلق درخواست كرده وبداند كه يكى از بزرگتر وپراهميّت‌ترين موجبات تقرّب بخداوند يكتا زبان دعاء وآنهم با لحن متضرّعانه وسماع متناسب وبجهر صوت ونيّت خالص بر أجابت آن از درگاه حقّ وبويژه ادعيّهء مأثوره ومورد توصيه از حضرات أنبياء ورسل وائمّه عليهم السّلام است ودر هر دعايى بطور مستقيم براي داعى وسائل اجابتى حيرت‌انگيز وشگفت‌آور وجود دارد كه كمتر سائل ودعاكننده‌اى متوجّه وملتفت بدان بوده وبتعبير بهتر آنكه زبان دعاء ونيّت پاك در اعتقاد به استجابت آنرا ميدهد ؛ دعاء را عين أجابت قرار داده واگر دعايى بنظر داعى به أجابت نرسيده است ؛ بايد در عدم خلوص نيّت وشرايط استجابت آن تحقيق كرد ، وگرنه بقول مولانا جلال الدّين بلخى ، دعاء عين أجابت بوده ودر واقع بايد بين أجابت دعاء وعدم تحقّق موضوع آن در عالم عين وخارج فرق گذاشت ، چنانكه سروده است :\r\n هم دعا از تو ، أجابت هم ز تو * ايمنى از تو ، مهابت هم ، ز تو \r\n گر خطا گفتيم ، اصلاحش ، تو كن * مصلحى تو ، اى تو سلطان سخن \r\nگاهى هم ، بصرف توجّه أولياء اللّه ومقرّبان درگاه حضرت حقتعالى وبمحض نيّت ، مورد استدعاء عبد بحقيقت خارجي ووقوع پيوسته وحاجتي بدعاء ، آنهم بزبان ولفظ وصوت وآهنگ نداشته ومولانا جلال الدّين در مثنوى معنوي خود بدين مورد هم اشاره كرده وگويد :\r\n از تو نوشند از ذكور واز إناث * بىدريغى ، در عطا ، يا مستغاث \r\n اى دعا ناكرده ، از تو مستجاب * داده دل را ، هر دمى ، صد فتح باب \r\nنكتهء مهمّ اينستكه براي هر خواستى دعائي است ، چنانكه هر دردى را نيز دوايى خاصّ آنست ، وبهمين روى گفته‌اند : « الدّعاء كالدّواء » وبلكه در برخى از موارد ، در دوا تأثيرى شفابخش نيست ؛ ليكن در دعاء چنين نبوده وهميشه با هر دعاء ، اجابتى خاصّ آنست ، وچنانكه گفته آمد ، فرق است در أجابت دعاء وتحقّق موضوع خارجي آن ، كه در\r\n\r\n","description":"","footnote":"","page_name":" 1005 ","page_number":425},
  {"content":"\r\n\r\nأجابت دعاء ترديدى نيست ؛ امّا در تحقّق خارجي موضوع دعاء ، امر صلاح وناصواب عبد واينكه تحقّق عيني دعاء بزيان داعى است يا بصلاح وسود أو ؛ بايد اين مسئله را بعلم ومشيّت وارادهء حضرت حقتعالى وانهاد ، واز خداوند يكتا خواست كه اگر موضوع دعاء بصلاح عبد داعى است باجابت وتحقّق موضوع آن در خارج مقرون گردد ، واگر نيست ، هرچه بمصلحت سائل وداعى ميباشد ، تحقّق يابد ، زيرا بسا موضوعات وموارد درخواست عبد داعى ، با صلاح دنيا وآخرت أو يا نزديكانش مغايرت وناهمسويى دارد ، وبالنّتيجه رأفت الهى ورحمت رحماني ورحيمى أو ، تحقّق آن موضوعات وخواسته‌ها را براي داعى ناآگاه از حقائق غيبى منتفى كرده وبتعبير ديگر ترتيب اثر خارجي وعيني را از دعاء برميدارد وأمور يا چيزهاى ديگرى كه بمصلحت دنيا وآخرت وسود مادّى يا معنوي شخص داعى وسائل است ، جايگزين آن ميكند .\r\n\r\nبخش چهارم - ادّلهء موافقان ومخالفان دعاء\r\nاين بخش را در دو مبحث مورد تحقيق ونقد قرار داده وسرانجام بداورى در بين ايندو نظريّه ميپردازيم :\r\n\r\nمبحث نخست ، ادّلهء موافقان دعاء :\r\nبيشترين دانشمندان وأهل معرفت ومتألّهان عقيدة دارند كه بزرگترين عبادت انسان دعاء بوده ودر اثبات تأثير ولزوم واهميّت دعاء بوجوهى از استدلال پرداخته‌اند . 1 - صريح آيات قرآني ، مانند :  « ادْعُونِي أَسْتَجِبْ لَكُمْ »  دليلي نقلي از كلام خداوند تعالى بر كرامتي بزرگ براي مسلمانان است كه بدون هيچ واسطهء بشرى ، ميتوانند حوائج دنيوي واخروى خود را بطور مستقيم از حضرت حقتعالى طلب كنند ، در حاليكه جميع أمم غيرمسلمان حاجات خود را بواسطهء أنبياء خويش از خدا درخواست مىنمايند ، وآيهء :  وَلَمَّا وَقَعَ عَلَيْهِمُ الرِّجْزُ ، قالُوا يا مُوسَى ادْعُ لَنا رَبَّكَ بِما عَهِدَ عِنْدَكَ ، لَئِنْ كَشَفْتَ عَنَّا الرِّجْزَ لَنُؤْمِنَنَّ لَكَ وَلَنُرْسِلَنَّ مَعَكَ بَنِي إِسْرائِيلَ  يعنى : چون عذاب بر قوم فرعون فرود آمد ، گفتند اى موسى بدان عهدي كه پروردگار ترا با تو ميباشد ، أو را بخوان كه اگر اين عذاب را از ما دور كنى بتو ايمان مىآوريم وبني إسرائيل را با تو ميفرستيم . از مفادّ اين كريمه بالصّراحه معلوم است كه قوم موسى ، خود بدعاء از خداوند تعالى رفع عذاب را نمىخواستند وبوساطت حضرت موسى برداشتن عذابرا طلب ميكردند ؛ ودر كريمهء ديگر :  « قالُوا ادْعُ لَنا رَبَّكَ يُبَيِّنْ لَنا ما لَوْنُها ؟ » \r\n\r\n","description":"","footnote":"","page_name":" 1006 ","page_number":426},
  {"content":"\r\n\r\nيعنى گفتند براي ما از پروردگارت بخواه تا بگويد كه رنگ آن چيست ؟ ، وچندين آيهء ديگر كه بر همين معنى دلالت تامّه دارند .\r\nحواريّون عيسى با همهء اهميّت ديني وأنصار اللّه بودنشان ، از عيسى ميخواهند كه از آسمان براي آنها مائده فرو فرستد وكريمهء :  هَلْ يَسْتَطِيعُ رَبُّكَ أَنْ يُنَزِّلَ عَلَيْنا مائِدَةً مِنَ السَّماءِ  امّا خداوند متعال وساطت بدين معنى را از امّت محمّدى ( ص ) برداشت ، وبطور مستقيم وبدون واسطه بدانها تعليم فرمود كه :  « ادْعُونِي أَسْتَجِبْ لَكُمْ »  ودر كريمهء :  « أَمَّنْ يُجِيبُ الْمُضْطَرَّ إِذا دَعاهُ »  وآياتي ديگر مانند :  « وَإِذا سَأَلَكَ عِبادِي عَنِّي ، فَإِنِّي قَرِيبٌ أُجِيبُ دَعْوَةَ الدَّاعِ إِذا دَعانِ »  و  « إِذا مَسَّ الْإِنْسانَ الضُّرُّ دَعانا »  كه در سورهء زمر آية چهل ونهم نيز بتكرار لفظي بصورت :  « فَإِذا مَسَّ الْإِنْسانَ ضُرٌّ دَعانا »  جاى ترديدى باقي نخواهد ماند كه خداوند بىانباز وجفت ، مسلمانانرا بطور مستقيم وبيواسطه در مقام استجابت دعاء وطلب وحوائج مورد درخواست آنان ، بدون واسطه بسوى خود دعوت كرده وهيچ ديني از اين مزيّت والاي ارتباط مستقيم انسان با خداوند وپروردگار خود برخوردار نيست ؛ واز همين نكته ميتوان دريافت كه خداوند متعال ، مرتبه ومقام انسان محمّدى ومسلمان معمولى را در رديف أنبياء اولوالعزم بني إسرائيل قرار داده است ، كه همانند آنان ميتوانند ، بدون هيچ واسطه‌اى بسوى خداوند رفته وبطور مستقيم با أو در رابطهء طرفينى باشد ؛ وبقول مولانا :\r\n من نخواهم لطف حقّ از واسطه * كه بلاى خلق شد ، اين رابطه \r\n2 - مسلمانى كه در مواقع سختى وحدوث آلام وبلايا وقحطى وگرفتاريهاى مادّى ومعنوي شخصي ، دست تضرّع واسترحام وابتهال بدرگاه حضرت معبود بنده‌نواز بلند نكرده ورفع ابتلاآت جسمي وروحي واجتماعي وخانوادگى خود را از خداوند متعال نخواهد ودر اين موارد استكبار ورزد ؛ بديهي است كه چنين غرور وكبرى مورد غضب الهى واقع شده وخدا أو را از پيروان شيطان خوانده ودر كريمهء مباركه فرمايد :  فَلَوْ لا إِذْ جاءَهُمْ بَأْسُنا تَضَرَّعُوا وَلكِنْ قَسَتْ قُلُوبُهُمْ وَزَيَّنَ لَهُمُ الشَّيْطانُ ما كانُوا يَعْمَلُونَ  يعنى : پس چرا آنگاه كه عذاب ما بدانها رسيد ، تضرّع وزارى نكردند ، زيرا دل آنها را قساوت فراگرفته وشيطان اعمالشان را درنظر آنها آراسته بود .\r\nنكتهء مهمّ اينستكه در دعاء نميتوان بألفاظ وكلماتي پرداخت كه بوى تفرعن وكبر وغرور از آنها بمشام شنونده برسد ؛ وفىالمثل نميتوان گفت : « إغفرلى أن شئت » يعنى اگر\r\n\r\n","description":"","footnote":"","page_name":" 1007 ","page_number":427},
  {"content":"\r\n\r\nميخواهى مرا بيامرز ؛ زيرا رايحهء سركشى وكم‌نيازى واستكبار از آن ميوزد ؛ پس بايد گفت : « أللّهم اغفر لي » واگر پس از « أللّهم » بجاه محمّد وآل محمّد - عليهم السّلام - ويا بحقّ محمّد وآله ( ع ) اضافه گردد ، هيچ دعايى بدون ترديد از منصّهء أجابت بدور نمىافتد ، زيرا اين معصومان بزرگ ، مثل اعلاى الهى بوده واز نزديكترين مقرّبان حضرت حقّند ، ووساطت آنان مصداق كريمهء :  « وَابْتَغُوا إِلَيْهِ الْوَسِيلَةَ »  ميباشد ، وبطور خلاصه بايد دعاء با كلماتي آغاز گردد كه شميم عبوديّت آن فضاى سينهء داعى را انباشته ونفس أو را از زباله‌هاى متعفّن رعونت وخودنگرى وكثرات وهم‌انگيز تهى گرداند ودر كمال تضرّع وابتهال وخضوع تحقّق يابد .\r\n3 - حضرت رسالت پناهى در يكى از سخنان گهربار خود فرمودند : « الدّعاء مخّ العبادة » ودر كلامي ديگر دعاء را عين عبادت دانسته وفرمايد : « الدّعاء هي العبادة » وبرخى از بلغاء عرب گفته‌اند ، معناى عبارت أخير رسول أكرم ( ص ) اينستكه يكى از بزرگترين عبادتها دعا ميباشد ؛ ودر اثبات اين نظريّه بعلم بلاغت استناد كرده واز زبان عرب نقل نموده‌اند كه عرب گويد : « النّاس بنو تميم » يا « المال الإبل » يعنى مردمان بنى تميم ميباشند ومال واقعي براي صاحب آن ، شتر است كه منافعى بسيار دارد ؛ ومراد از ايندو گفتهء نقل شده اينستكه : « أفضل النّاس بنو تميم وأفضل المال الإبل » وبهروجه اين فرمايش حبيب خدا ( ص ) عظمت واهميّت فوق تصوّر دعا را ميرساند ، ولذا مستكبران در دعاء ندانسته خود را از عاليترين درجات عبوديّت كه جوهرهء آن ربوبيّت است ، ساقط كرده‌اند .\r\n4 - مرتبه واهميّت دعاء در عبادات همين بس‌كه حضرت حقتعالى نه‌تنها مردمان وبندگان خود را بدعاء برانگيخته وتحريض فرموده است ؛ بلكه نحوه وكيفيّت اقامهء آنرا نيز بر عبد خود تعليم فرموده ودر سورهء أعراف نازل است :  وَاذْكُرْ رَبَّكَ فِي نَفْسِكَ تَضَرُّعاً وَخِيفَةً وَدُونَ الْجَهْرِ مِنَ الْقَوْلِ ، بِالْغُدُوِّ وَالْآصالِ وَلا تَكُنْ مِنَ الْغافِلِينَ  يعنى :\r\nپروردگار خويش را در هر صبح وشامي ، در دل خود بتضرّع وترس ياد كن ، بدون اينكه صداى خود را رسا وبلند كنى واز غفلت‌ورزان مباش . در اين كريمه خداوند تعالى اوّلا ذكر ودعاء خفىّ وبدون سروصدا را تعليم فرموده ؛ ثانيا در صبح وشب ؛ ثالثا بدون كمترين غفلت از انجام دادن آن‌كه بالآخرة به فراموشى أو مىانجامد ؛ واز همه مهمتر اينكه بدون ترنّم زبان داعى بدعاء وغفلت از اين مهمّ ، حضرت حقتعالى قدر ورتبه\r\nو \r\n","description":"","footnote":"","page_name":" 1008 ","page_number":428},
  {"content":"\r\n\r\nمقامي براي كسى قائل نيست ؛ چنانكه فرمايد :  قُلْ ما يَعْبَؤُا بِكُمْ رَبِّي لَوْ لا دُعاؤُكُمْ  يعنى : اى رسول من بگو كه پروردگارم ، قدر واهميّتى براي شما قائل نيست ؛ اگر دعاء وذكر ونياز ونمازى نداشته باشيد .\r\n5 - چون بسيارى از ادعيّه را خداوند يكتا با سبب‌سوزى وبدون واسطه باجابت ودر عين أجابت ، در عالم عين وخارج هم بتحقّق ميرساند ونيازى بواسطة نيست ؛ لذا توسّل داعى بوساطت يكى از أماثل الهى وأمثال أعلى لزومى ندارد ؛ ليكن چون بندگان خدا در عالم أسباب وعلل زيسته وبرآوردن مورد وموضوع دعاء آنها ، مستلزم تهيّهء أسباب وشرايط وإعداد علّتهاى واسطهء در تسطير است ؛ بنابراين ، بايد علاوه‌بر تحقّق أجابت از جانب حضرت حقتعالى ، أسباب وقوع موضوع دعاء را نيز فرآهم آورد ، مانند كسيكه ميخواهد در زندگى دنيا ودر بين مردم ، بمقامى دست يابد كه قانون ومباني وأصول حاكم بر آن اجتماع ، بدون تحقّق شرايط ومقدّماتى ، رسيدن بدان مقام را بعيد المنال نموده ويا امتحان ومقبوليّت نخبگان جامعه ، شرط نيل بدان ميباشد ؛ بديهي است كه داعى بايد علاوه‌بر دعاء صادقانه ، بتهيّهء أسباب وإعداد علل وايجاد شرايط آن بپردازد ، ودر تحقّق اين وسايط نيز بمسبّب الأسباب توجّه داشته وبداند كه : « إذا أراد اللّه شيئا ، فتهيّأ أسبابها » پس باز هم اتّكال واتّكاء بحضرت حقّ ، أصل تهيّهء أسباب بوده واين امر نيز طبق كريمهء قرآني است كه فرمايد :  مَنْ كانَ يُرِيدُ الْعاجِلَةَ عَجَّلْنا لَهُ فِيها ما نَشاءُ  و  مَنْ أَرادَ الْآخِرَةَ وَسَعى لَها سَعْيَها وَهُوَ مُؤْمِنٌ ، فَأُولئِكَ كانَ سَعْيُهُمْ مَشْكُوراً  و  « ما كانَ عَطاءُ رَبِّكَ مَحْظُوراً »  وبهمين شواهد الهى كه هيچ خواسته‌اى چه در دنيا وچه براي آخرت ، بدون سعى لازم در ايجاد وتهيّهء مقدّمات ، امكان‌پذير نيست ؛ مگر در مواقع ظهور وسلطهء ارادهء حقّ وعلم وقدرت أو ؛ كه در اينصورت حضرت حقتعالى با ظهور وحكومت اسمى از أسماء خود كه مناسب با مورد درخواست عبد ميباشد وبا سبب‌سوزى وسبب‌سازى ، علاوه‌بر أجابت نفساني دعاء ، عين وتحقّق خارجي آنرا نيز براي سائل وداعى فرآهم ميكند ، وشگفت‌انگيزتر اينكه از درد ، درمان ، واز شكّ ، يقين واز نقص ، كمال واز جهل ، علم واز قهر ، مهر وهمانند اين متقابلات را مىآفريند ؛ بطوريكه عقل وهوش بزرگترين حكماء وعرفاء را بتحيّر واداشته وبگفتار : « ربّ زدني تحيّرا فيك » برمىانگيزد ، وبقول جلال الدّين بلخى :\r\n عين آن تخييل را ، حكمت كند * عين آن زهراب را ، شربت كند \r\n\r\n","description":"","footnote":"","page_name":" 1009 ","page_number":429},
  {"content":"\r\n\r\n در خرابى ، گنجها ، پنهان كند * خار را گل ، جسمها را ، جان كند \r\n آن گمان‌انگيز را ، سازد يقين * مهرها ، انگيزد ، از أسباب كين \r\n پرورد ، در آتش ، إبراهيم را * ايمنى روح سازد ، بيم را \r\n از سبب‌سازيش ، من سوداييم * وز سبب‌سوزيش ، سوفسطاييم \r\n در سبب‌سازيش ، سرگردان شدم * وز سبب‌سوزيش هم ، حيران شدم \r\nبنابراين ، داعى وسائل بايد بتهيّهء أسباب پردازد ، واگر بسعى أو فرآهم نشد ، از رحمت سبب‌ساز وسبب‌سوز غافل نمانده ودست از تضرّع ودعاء باز ندارد .\r\n\r\nمبحث دوّم ادّلهء مخالفان دعاء :\r\nبرخى از بزرگان وأرباب ملل ونحل در عدم لزوم دعاء واثر نداشتن آن به ادّله‌اى استناد كرده وگفته‌اند : 1 - مورد طلب در دعا وسوآل از دو صورت يا حالت بيرون نيست . اوّل اينكه مورد طلب در دعا امكان‌پذير است ، كه در اينحال بايد أسباب وعلل تحقّق آنرا فرآهم كرد وبا ترتيب صحيح مقدّمات ، نتيجة كه مطلوب داعى است ، فرآهم خواهد شد وديگر حاجتي بدعاء نيست ؛ زيرا ارادهء الهى اينست كه امر يا فعل ممكن الوقوع ، با تهيّهء أسباب ولوازم ونحوهء صحيح ترتّب مقدّمات براي اخذ نتيجة ، كه منظور داعى است ؛ فرآهم آيد وچون هيچ امر يا چيز ويا فعل وعملي از علم وارادهء حقّ خارج نيست ؛ پس نتيجهء حاصله از ترتّب صحيح مقدّمات ، بدون دعاء نيز به ارادهء حضرت باريتعالى تحقّق خواهد يافت . دوّم اينكه اگر حضرت حقتعالى وقوع امر يا فعل وعملي را اراده نكرده باشد ، هر مقدار وبا هر كيفيّتى كه سائل وخواهنده بدعاء پردازد ، موضوع دعاء وى در عالم خارج تحقّق وعينيّت نخواهد يافت ؛ زيرا خلاف ارادهء حضرت حقّ هيچ امر وموضوعي بوجود نخواهد آمد ؛ پس دعاء داعى از هر حيث وبهر مقدار وچگونگى بيحاصل وبدون نتيجة واثر خواهد ماند ؛ وبتعبير ديگر اينكه اگر ارادهء حقّ بوجود وظهور امر يا چيزى تعلّق نگرفته باشد ، تحقّق وموجود شدن آن محال است واگر ارادهء أو بدان امر يا فعل تعلّق يافته باشد ، آن امر يا فعل بدون دعاء داعى هم در عالم عين وخارج موجود خواهد شد وبالمآل تأثيرى در دعاء نيست .\r\n2 - حضرت باريتعالى ، عالم بحقايق ودانندهء أسرار وبطون وغيب هر امر يا چيزيست ؛ وجميع أسرار ورازها ورموز وسرائر عالم آفرينش در علم ذاتي أو بوده وكمترين چيزى خارج از علم وى نيست ؛ وبهمين دليل در قرآن حكيم نازل است :  يَعْلَمُ \r\n\r\n","description":"","footnote":"","page_name":" 1010 ","page_number":430},
  {"content":"\r\n\r\n خائِنَةَ الْأَعْيُنِ وَما تُخْفِي الصُّدُورُ  يعنى خداوند متعال نظرهاى دزديده وهرچه در دلها نهان است ، ميداند وهيچ‌چيز از حيطهء علم وارادهء أو بيرون نيست ؛ وچون اين صفت عين ذات اوست ، هرچه را شدني داند ، محقّق ميگردد وناشدنىها در امتناع مطلق واقع بوده وبا هيچ دعاء وسوآل با هر كمّ وكيفى شدني وتحقّق‌پذير نميباشد وبالمآل دعاء داعى ، فعلى بدون ثمر ونتيجة است ، ولذا مخالفان با همهء اعتقاد خود بقرآن ورسالت پيامبر أكرم وحجّيت قرآن حكيم ، در اثبات مدّعاى خود بگفتهء حضرت إبراهيم خليل الرّحمان استشهاد كرده وگويند ، كه چون قصد افكندن أو را در آتش كردند ، حضرت جبرئيل بر أو وارد شده وبدو گفت چه حاجتي دارى ؟ جوابداد : « وامّا إليك فلا » وسپس بدو گفت دعاء كن تا خدا ترا از آتش نجات دهد ، در پاسخ گفت : « حسبي من سوآلى ، علمه بحالي » ومراد از سوآل ، همان دعاء ميباشد كه إبراهيم خداوند تعالى را عالم بحال خود دانسته وباوجود عالم بودن حقّ بحال وى ، لزومى براي خواندن دعاء وتأثيرى در آن نديده واز دعاء كردن بحال خود اجتناب كرد وبا اينهمه بدرجهء « خلّت » رسيد ، يعنى : « تخلّل اللّه فيه » يعنى خدا در وجود أو رخنه كرد .\r\n3 - مخالفان دعاء گويند : يا حضرت حقتعالى مطلوب داعى را در دعاء وى ، بمصلحت داعى ميداند ويا نه ، در صورت مصلحت بودن دعاء بحال داعى ، ذات حقّ جواد مطلق وواهب وفيّاض بوده وآن امر صلاح را برآورده ميكند ، وحاجتي بدعاء داعى متصوّر نيست ؛ ويا اينكه مطلوب داعى ، بمصلحت أو نبوده وداعى از آن بىخبر است ؛ در اينصورت خداوند حتّى بدعاء نيز امرى را كه بمصلحت داعى نباشد ؛ ايجاد نكرده وبندهء خود بعذاب آن گرفتار نميكند ، ودر نتيجة باز هم فايده وثمره وحاصلى از دعاء بحصول نپيوسته وتأثيرى در آن نخواهد بود .\r\n4 - مخالفان دعا بفرمودهء حضرت رسول أكرم ( ص ) استشهاد كرده‌اند كه فرمود :\r\n« قدّر اللّه المقادير قبل أن يخلق الخلق بكذا وكذا عاما » وسپس بدين گفتار آنحضرت استناد كرده‌اند كه فرمود : « جرى القلم بما هو كائن » ودر جاى ديگر فرموده است : « أربع فرغ منهنّ : العمر والرّزق والخلق والخلق » وآنگاه كه همهء اين أمور ، يعنى عمر ورزق ومال وخوى ونوع آفرينش انسان در أزل بقلم صنع الهى جريان يافته ونوشته شده وتبديل وتغييرى در آن نيست ؛ ديگر چه فايده واثرى بر دعاء مترتّب است ؟ .\r\n5 - بجز موارد فوق ، مخالفان عقيدة دارند كه رضا بقضاى الهى از مراتب بزرگ\r\n\r\n","description":"","footnote":"","page_name":" 1011 ","page_number":431},
  {"content":"\r\n\r\nصدّيقان ومقرّبان اوست وبنده را با تغيير علم وارادهء الهى چه كار تا جز رضا بقضاء وقدر أو را بخواهد وبا دعاء ؛ تغيير آنرا از خداوند متعال طلب كند ؛ زيرا مورد طلب داعى اگر موافق رضاى حقّ است كه خودبخود فرآهم آمده واگر برخلاف رضاى أو ميباشد ، چنين بنده‌اى از مراتب ودرجات رضا بقضاء وقدر الهى بدور مانده وبمعرفت حقيقي نائل نيامده است ؛ وبتعبير ديگر داعى در مطلوب خويش بوسيلهء دعاء ، هواي نفس وخواهش خود را بر قضاء الهى ترجيح ميدهد ودر اينصورت نه‌تنها دعاء وى بصلاح أو نيست ، بلكه مظنّهء شرّ وفسادى هم در آن وجود دارد ، وبا اينهمه سوآل ودعاء عبد با مفادّ حديث قدسي منقول از رسول خدا ( ص ) مغايرت دارد كه از قول خداوند فرموده است : « من شغله ذكرى عن مسئلتي ، أعطيته أفضل ما أعطى السّائلين » يعنى كسيكه بياد آوردن من ، أو را مشغول از خواهش چيزى از من كرد ، واز ياد من بخواستهء خود نپرداخت ؛ بدو بسيار بيشتر از آنچه بسائلان داده شده است ، خواهم بخشيد ؛ وبالأخره با توجّه به ادّلهء مزبور فايده ولزومى در دعاء متصوّر نيست .\r\n\r\nاخذ نتيجة وداورى در عقائد موافقان ومخالفان دعاء :\r\nجميع ادّله وحجج وعقايد مخالفان دعاء ، با مباني وأصول شريعت حقّه وقواعد عقلي واخلاق عملي أنبياء كرام ورسل عظام مغايرت دارد وبا هيچ‌يك از تأسيسات ديني وبرهاني سازگار نيست ؛ زيرا نصوص آيات وأحاديث حاكى از تأكيد امر بدعاء بوده ورسول أكرم آنرا مخّ العبادة معرّفى كرده است ؛ وهمهء أولياء اللّه نيز در مقام پيروى از رسل وأوصياء ؛ خود وديگران را ملزم به دعاء واستعانت از خدا كرده‌اند ، وفىالمثل حضرت ايّوب ، پس از آنهمه صبر در بلا ، زبان حال واستعدادش به :  « رَبَّهُ أَنِّي مَسَّنِيَ الضُّرُّ »  بود ، وزبان حضرت زكريّا :  « رَبِّ هَبْ لِي مِنْ لَدُنْكَ ذُرِّيَّةً طَيِّبَةً ، إِنَّكَ سَمِيعُ الدُّعاءِ »  بود وبهمين دليل فرشتگان ، أجابت دعايش را از حضرت مجيب الدّعوات بسمع دل وجان وبگوش هوش وى رساندند ، وبدو مژدهء تولّد « سيّدى حصور » وپيامبرى از صالحان بنام « يحيى » را دادند ، وزبان حال حضرت إبراهيم شيخ الأنبياء در دعاء خود ، جملهء :  « رَبِّ اجْعَلْ هذا بَلَداً آمِناً »  بود ؛ چنانكه زبان حال وقلب حضرت موسى براي خود وبرادرش هارون :  « رَبِّ اغْفِرْ لِي وَلِأَخِي ، وَأَدْخِلْنا فِي رَحْمَتِكَ وَأَنْتَ أَرْحَمُ الرَّاحِمِينَ »  بود وزبان دل وروح سليمان نبىّ :  « قالَ رَبِّ اغْفِرْ لِي وَهَبْ لِي مُلْكاً لا يَنْبَغِي لِأَحَدٍ مِنْ بَعْدِي إِنَّكَ أَنْتَ الْوَهَّابُ »  وزبان نوح نبىّ اللّه نيز :  « رَبِّ اغْفِرْ لِي وَلِوالِدَيَّ وَلِمَنْ دَخَلَ \r\n\r\n","description":"","footnote":"","page_name":" 1012 ","page_number":432},
  {"content":"\r\n\r\n بَيْتِيَ مُؤْمِناً »  بوده وبالأخره جميع پيامبران وأنبياء وأولياء وصلحاء رابطهء خود را با خداوند متعال با دعاء وخضوع وعرض نياز بدرگاه خالق چاره‌ساز وبىانباز محكم كرده وهميشه از أو براي خود وامّت رهنمونى خواسته ودر غير موارد حاجات هم ، بنحوى خاشعانه وابتهال وزارى وخود حقيربينى ، با نيايش ودعاء باستوارى واستحكام رشتهء وصل وفناء در حضرت حقتعالى پرداخته وعاشقانه به اين حبل متين وصراط مستقيم دل بسته ودر اين مسير رهسپار بوده‌اند ، وهرگز از خالق بمخلوق نپرداخته وبدر خانهء هيچ بنده‌اى چهرهء نياز نسوده‌اند ، واز محتاجى همانند خود طلب چيزى ننموده ودر اين روش ورويّت ، همزبان امام سجّاد وزين العباد بوده‌اند كه فرمايد :\r\n« طلب المحتاج عن المحتاج سفه » وچون اظهار حاجت به تبعيّت از لزوم آن وفقر ذاتي وامكاني عبد از درگاه غنىّ بالذّات ، امرى اجتناب‌ناپذير است ؛ بنابراين ، هرگز نميتوان بغناى نداشته اتّكال نموده واز حضرت حقتعالى وآنهم بدعاء وتضرّع بطلب حوائج روحي وجسمي ودنيوي واخروى نپرداخت ؛ ونيز در مقام ردّ ادّلهء مخالفان دعا علاوة بر آيات مورد استشهاد وزبانحال أنبياء عظام وسفرا ورسل الهى ، بايد گفت : استناد به امر شدني در عالم امكان واينكه در امر شدني حاجتي بدعاء نيست ؛ بنيهء محكمى ندارد ؛ زيرا هر امر شدني در عالم نيز علاوه‌بر نياز بتمهيد مقدّمات لازم براي تحقّق آن ، نخست بايد مباني معنوي وباطني آن با نيّت صادقانه واستدعاء تنظيم وتهيّهء مقدّمات مزبور ، در نفس خواهنده باستحكامى شايسته برسد ، وبندهء بيچاره ، چارهء تحقّق آنرا بزبانحال از درگاه خالق خود بدعاء طلب كند ، ودر مرتبهء بعد ، با علم وعمل سزاوار ودرخور ومتناسب ، اقدام بايجاد آن كرده ودر جميع أحوال رابطهء قلبي ومعنوي وباطني خود را از چاره‌ساز أزل وابد ، قطع نكند ، آنگاه اگر آن مطلوب بر طبق مصلحت داعى باشد ، حضرت حقتعالى كه مبدء وجود است ونيز هر ايجادى فرع بر وجود ميباشد ، بقدرت خود وبر وفق ارادهء ذاتي ، به ايجاد وتحقّق آن مطلوب در عالم عين وخارج بپردازد ، وگرنه امكان تحقّق آن در عالم عين محال وممتنع است ؛ ولذا بهروجه دعاء طالب وداعى وسائل ، صددرصد لازم بوده واگر بايجاد مطلوب هم منتهى نگردد ، در ايجاد قرب داعى بخدا مؤثّر است وبسا كه مراد از مطلوب داعى ، همين قرب وحضور عند اللّه بوده وأو در مرتبهء سهو ونسيان وخطاى بشرى ، از اين معنى در غفلت زيسته است ، وسپس با التفات بمورد دعا وموضوع آن ويا با گذشت زمان متوجّه شده كه عدم تحقّق\r\n\r\n","description":"","footnote":"","page_name":" 1013 ","page_number":433},
  {"content":"\r\n\r\nمطلوب در دعاء بنفع دنيا وآخرتش بوده وأو بهنگام دعاء بدين معنى دست نيافته وملتفت نگرديده است . امّا دليل ديگر مخالفان دعاء بدينكه خداوند عالم به اسرار ومغيبات وبواطن أمور وخفاياى آنهاست ، اين معنى هرگز با درخواستن چيزى از ناحيهء داعى از حضرت حقّ ، منافاة ومغايرتى ندارد ؛ زيرا اين صفت ذاتي حقّ ، ربطى بدعاء كردن داعى ويا نكردن آن ندارد ، ونميتوان آنرا دليلي بر عدم تأثير وفايده دعاء دانست ؛ پس علم خداوند تعالى را نميتوان موجب عدم تأثير يا بيفايده ماندن دعاء دانست ؛ واستناد بپاسخ حضرت إبراهيم بجبرئيل كه فرمود : « حسبي من سوآلى ، علمه بحالي » دليلي معقول در بىفايده ماندن دعاء نيست ؛ زيرا دعاء در هرحالى ، بزبان همان حال تحقّق مىيابد ، ونه با هر لفظ ومعنى ديگر ، ولذا دعاء مانند دواء است كه در هر مرضى ، برطبق آن مرض بوده وهر دوايى براي هر مرضى مفيد ومؤثّر نيست وبلكه شايد مضرّ هم باشد وگاهى بمردن وجاندادن مريض انجامد ؛ ودر نتيجة همين جملهء إبراهيم خليل عليه السّلام عين دعاء موافق با أحوال آنحضرت است كه خداوند متعال را ناظر وعالم بوضع روحي وجسمي خود دانسته است ؛ زيرا امين وحى به أنبياء ؛ جبرائيل عليه السّلام به إبراهيم در لحظهء افتادن در آتش گفت : « ما حاجتك ؟ » . پاسخداد : « امّا إليك فلا » جبرائيل گفت :\r\n« فاسئل ربّك » جوابداد : « علمه بحالي كافّ عن سوآلى » ؛ ولذا مورد استناد مخالفان ، دليلي بر ردّ عقيدهء خود آنان درشمار است . ديگر اينكه بمصلحت بودن يا نبودن موضوع ومطلوب در دعاء ، ربطى به بىفايده بودن ويا پرفايده بودن دعاء ندارد ؛ زيرا بالأخره موضوع دعاء اگر بصلاح داعى نباشد ، خداوند رحمان وعطوف ورؤوف ورحيم ؛ هرگز بايجاد آن در عالم عين اراده نميكند ، واگر كرد ، آن امر بصلاح داعى است ، اگرچه وى در تشخيص مصلحت خود در شبهه وخطا باشد .\r\nامّا ايندليل مخالفان كه خداوند كلّ مقادير را پيش از وجود خلق براي هر مخلوقى در علم قضائي خود داشته وسپس بعلم قدرى خود مقدور فرموده است ؛ مانند گفتار وادّلهء ديگر آنها سست بوده واز نظر عقلي ونقلي ، توان وتحمّل تجزيه وتحليل را ندارد ؛ زيرا خود حقتعالى در كتاب وكلام خود فرمايد :  يَمْحُوا اللَّهُ ما يَشاءُ وَيُثْبِتُ وَعِنْدَهُ أُمُّ الْكِتابِ  يعنى خداوند آنچه را از پيش اثبات كرده است ، محو وآنچه را محو كرده اثبات ميكند وعلم كتاب در ايجاد واعدام وأمور ديگر در نزد اوست ولا غيره ؛ پس استناد بعلم قضاء الهى نيز دليلي بر ردّ عقيدهء استدلال كننده ميباشد ونه بنفع ومثبت ادّعاء\r\n\r\n","description":"","footnote":"","page_name":" 1014 ","page_number":434},
  {"content":"\r\n\r\nوى ؛ واستشهاد مخالفان بقول حضرت رسول أكرم ( ص ) : « من شغله ذكرى عن مسئلتي ، أعطيته أفضل ما اعطى السّائلين » دليل بر عدم تأثير وبيفايده بودن دعاء نبوده واين قدسي مبشّر ، دلالت بر اهميّت وشرف ذكر ، نسبت بدعاء دارد ، ونه ردّ ونفى دعاء ؛ زيرا در ذكر حقتعالى علىالاصول حاجت دنيوي وجسمي ذاكر متصوّر نبوده وذاكر توجّهى بحوائج خود ندارد وآنچنان در مذكور مستغرق است كه از خدا بخود نميپردازد ؛ ليكن استغراق در ذكر حقّ ، دليلي بر اثبات بيفايده بودن دعاء ويا عدم توجّه حضرت باريتعالى بحوائج عبد خود ، نميباشد ؛ زيرا اگر عبد چيزى از معبود خود بخواهد ، ذكر أو عين دعاء بوده ولزومى به ايراد ألفاظ وكلمات خاصّ ادعيّه نيست ؛ يعنى ذكر در اينگونه از موارد عين دعاست ، در حاليكه از شرايط ذكر نيز برخوردار ميباشد ؛ وامّا دليل آخر مخالفان دعاء بدينكه عبد بايد در جميع موارد ومقدّرات تسليم رضاى حقّ بوده وتن بقضاء الهى بدهد ، نيز تاب‌وتوان تجزيه وتحليل عقلي وعلمي را ندارد ؛ زيرا رضاى بقضاء اللّه چيزى است وخوى دعاء بدرگاه حضرت حقّ ، چيز ديگر ؛ يعنى در عين رضا بقضاء ميتوان قضا را پيش از آنكه بقدر ملحق گردد ، تغيير داد ، واين تغيير جز با دعاء ميسّر وممكن نيست ؛ وبا حقيقت : « لا رادّ لقضاء اللّه » نيز مغايرتى ندارد ؛ زيرا قضاء محتوم بقدر مىپيوندد وامرى الزامي بوده وهيچ دعايى هم تا آنگاه كه ارادهء الهى بدان تعلّق نگيرد ، مؤثّر نخواهد بود ؛ ولى نكتهء مهمّ اينستكه خلط دعاء بقضاء وقدر ، از قبيل خلط مصاديق بمفاهيم است ، وبايد در عين اعتقاد برسوخ قضاء وقدر در عالم امكان ؛ بقدرت تغيير وتحوّل وايجاد واعدام الهى ومحو واثبات أو نيز بوسيلهء دعاء معتقد بود وهيچيك از ايندو جاى ديگرى را پر نكرده ومنافاتى با يكديگر ندارند ؛ وحديث مورد استشهاد مخالفان دعاء از نبىّ خاتم ( ص ) بدينكه : « أربع فرغ منهنّ : العمر والرّزق والخلق والخلق » نيز دليلي بر نفى تأثير وبيفايده بودن دعاء نيست ؛ زيرا از پيامبر أكرم منقول است كه شخصي يهودي وهيزم‌كش ، در حضور أصحاب بدان حضرت سلام داد وگفت :\r\n« سامّ عليكم » يعنى سموم كشنده ومرگ بر شما باد . رسول خدا ( ص ) در پاسخ فرمود : وعليك وآن هيزم‌كش رفت وپيامبر به أصحاب خود فرمود اين شخص را أفعى نيش خواهد زد وديگر برنميگردد . امّا بعد از چند ساعت آن مرد برگشت وزنده بود . أصحاب به پيامبر أكرم گفتند كه اين يهودي زنده برگشت وپيامبر ماجراى رفت وبرگشت را از يهودي پرسيد ، وأو گفت نانى در انبان خود داشتم كه آنرا با فقيرى در راه خوردم\r\nو \r\n","description":"","footnote":"","page_name":" 1015 ","page_number":435},
  {"content":"\r\n\r\nپيامبر ( ص ) فرمود همين تصدّق وعمل خير موجب زنده ماندن تو از مرگ گرديد ، وسپس بدو امر فرمود تا هيزم خود را بگشايد وچون گشود افعيى در هيزم بود وحضرت رسول أكرم ( ص ) فرمود أو مأمور نيش زدن وكشتن تو بود ؛ ليكن صدقهء تغذيه فقير موجب رفع وتغيير قضاء در مقام نزول بقدر وتحقّق عيني آن گرديد ويهودي زنده ماند .\r\nپس در مقام اخذ نتيجة بايد معتقد گرديد كه مقدار عمر يهودي اگرچه كائن ومفروغ عنه بود ، ليكن بموجب كريمهء :  يَمْحُوا اللَّهُ ما يَشاءُ وَيُثْبِتُ وَعِنْدَهُ أُمُّ الْكِتابِ  از مقدار كائن ومعلوم در علم حقّ تغيير نيافت وأفعى بسبب صدقهء يهودي بمأموريّت خود نپرداخت ؛ وبتعبير ديگر وجملهء بهتر ، عمر كائن يهودي ، تغيير نكرد وآنچه در علم الهى وكتاب أو مرقوم گشته بود عملي گرديد ودادن همين صدقه ونيش نزدن أفعى بسبب امر خير ورفع گرسنگى فقير موجب ادامهء زندگى وحيات يهودي تا زمان انقضاء عمر كائن وى شد ؛ واين معنى هم ربطى بعدم تأثير وبيفايده بودن دعاء بدرگاه حضرت حقّ را ندارد ، ودعاء بجاى خود وصدقه هم كه موجب قرب بخداست ، بجاى خود مؤثّرند وهيچيك جاى ديگرى را پر نميكنند ؛ ولذا اين دليل مخالفان نيز مردود ميباشد .\r\nبرخى از مخالفان دعاء ، در مقام استناد باشعار مولانا جلال الدّين بلخى ، بدين بيت استشهاد كرده‌اند كه آنعارف سروده است :\r\n من گروهى ميشناسم ، ز أوليا * كه دهانشان ، بسته باشد ، از دعا \r\nمراد سرايندهء بيت اينستكه برخى از أولياء اللّه در مقام تسليم ورضا بقضاء وقدر الهى هستند كه چون در مراتب أسماء وصفات وافعال الهى ، بمعرفت تمام وكاملى دست يافته واز بواطن أمور وغيب امكاني آگاهند ؛ سرنوشت خود را در صحيفهء قضاء ولوح قدر ، عين حصول مطلوب خود بوسيلهء دعاء درمىيابند ولذا مطلوب در دعاء براي آنان از مصاديق تحصيل حاصل بوده وزبانشان از دعاء بسته است ، ولى اين معنى افادهء مفهوم عدم تأثير وبيفايده بودن دعا را نداشته وتسليم بقضاء علمي وقدر عيني ربطى بمعنى بدون اثر وبىفايده بودن دعاء ندارد ؛ وآنگاه كه خداوند تعالى در قرآن حكيم بالصّراحه حكم بدعاء واستجابت وأجابت آن از ناحيّهء خود كرده است ؛ ودر اين مقولة بلحاظ ايجاز واختصار از ذكر آنها خوددارى ميشود ؛ ديگر آوردن ادّله‌اى ناقص وناتمام ، بعدم فايدهء دعاء موردى نداشته وداشتن اين چنين عقايدى ، با مفادّ صريح آيات قرآني سازگار نبوده وحتّى قبول آن موجب نقض مفادّ كرائم الهى است كه از ناحيّهء\r\n\r\n","description":"","footnote":"","page_name":" 1016 ","page_number":436},
  {"content":"\r\n\r\nعباد ، چيزى جز كفر خفىّ نميباشد ؛ وبزرگترين أنبياء ورسل وائمّه معصومين وأوصياء طاهرين - سلام اللّه وصلاته عليهم أجمعين - مفطور بحقيقت دعا ورازونياز بدرگاه خالق چاره‌ساز بوده وسراسر حيات آنان چه در خلوت وچه در جلوت ، در كار دعاء وتضرّع زبانى وعملي واعتقادي سپرى گرديده وامامي ساجد ومعصومى والاتبار وعابد كه مفخر عبّاد وزهاد وبزرگترين داعى إلى اللّه است ؛ در صحيفهء موسوم بسجّاديهء خود ، چنان استغراق در دعاء بدرگاه خداوندى دارد كه قابل توصيف بهيچ عبارتى نيست ، وجميع ائمّهء كرام نيز از همين خصيصه برخوردار بوده ودر تعليم دعاء وانشاء مضامين فاخرهء آن در كمال سعى وخلوص عمل كرده‌اند ؛ چنانكه حضرت حسين بن علي - سيّد الشّهداء - عليه السّلام در روز عرفه ، با أهل بيت وفرزندان خود ، در حاليكه رو بسوى كعبه كرده بود ، به انشاء دعاء مزبور پرداخته وهمانند مسكينى گرسنه كه طعامي را ميطلبد ؛ به آفريدن مضامينى آنچنان والا وبلندمرتبه وگرانسنگ مبادرت فرمود ، كه عقول حكيمان وعرفاء شامخ را در فهم وادراك حقيقت آن متحيّر كرده است ؛ ونيز از جميع ائمّه عليهم السّلام ادعيّه‌اى باسامى دعاء صباح وكميل وسمات ومجير ويستشير وجوشن كبير وصغير ودعاء توسّل وسيفي وفرج ودعاء سحر وأبو حمزهء ثمالى ودعاء نور وعلقمة وعاشوراء وادعيّهء روزهاى ماه رمضان وحتّى دعاء تأخير أجل وأداء دين وازدياد رزق ، انشاء شده است ، كه در تأثيرات آنها كمترين ترديدى روا نيست ، وحقيقت مضامين عاليه وپربركت وانسان‌ساز آنها براي داعى إلى اللّه ، از حدود ادراك وفهم وتفكّر جميع حكماء وفلاسفه وعرفاء شامخ وأولياء راسخ در معارف حقّه ، بيرون وبركنار مانده است .\r\n\r\n","description":"","footnote":"","page_name":" 1017 ","page_number":437},
  {"content":"\r\n\r\n\r\nفصل چهاردهم تحليل عقلي وعرفانى دعاء وأجابت وأزمنة وامكنهء آن\r\nهيچيك از أديان جهان در مسئلهء دعاء به اندازه وكم‌ّوكيف اسلام ومذهب شيعهء اثنىعشرى در تأسيس وتشييد مباني دعاء توصيه وسعى نداشته ودر انشاء ادعيّه وتعليم آن نكوشيده‌اند ؛ وبهمين ملاحظه ميتوان فرهنگ دعاء را از ابتكارات وابداعات ائمّهء شيعه ( ع ) دانست ومضامين عاليه وعرفانى ادعيّهء آن معصومان را ، عصارهء يكتاپرستى ونقاوهء صفاى باطن وخلوص نيّت وتوحيد اخصّ الخواصّى آن بزرگواران دانست ؛ وبهمين مناسبت بهترين كتب ادعيّه وجامعترين آنرا موحّدان كامياب وعرفاء بزرگ تشيّع تصنيف وتأليف كرده وبسحرخيزانى عرضه داشته‌اند كه در نيمهء آخر هر شب بقصد سير در مرسلات جبروتي ، خواب را بر خود حرام كرده وگشايش أمور خود را از نسيم سحر وأنفاس سپيده‌دم طلبيده ولطافت وصفاى أفق دعاء را با همهء جهان مادّه ونشئه طبيعت معاوضه نميكنند وجسم عنصرى آنان همپرواز روح ، از خاكدان حقيرمايهء دنيا ، در ذروهء عروج ، بعوالم برين وملكوت أعلى ، ارتقاء مىيابد .\r\nاين فرهنگ كه پرداختهء خاندان رسالت وپيشوايان عاليقدر مذهب تشيّع ميباشد ، در حقيقت از جوهرهء كتاب وكلام الهى مايه‌ور است ، بطوريكه يكى از أسماء اللّه « مجيب الدّعوات » بوده ودر قرآن نازل است :  « إِنَّ رَبِّي لَسَمِيعُ الدُّعاءِ »  چنانكه در آيهء ديگر فرمايد :  « ادْعُونِي أَسْتَجِبْ لَكُمْ »  ولذا با توجّه بدينكه حضرت حقتعالى خود را به أجابت دعاء وتحقّق عيني مطلوب در دعاء معرّفى كرده است ؛ بايد دانستكه چرا با أجابت آن ؛ موضوع مورد طلب داعى در عالم خارج برآورده نميگردد ، وبالمآل چه\r\n\r\n","description":"","footnote":"","page_name":" 1018 ","page_number":438},
  {"content":"\r\n\r\nحكمتى در اين امر وجود دارد ؟ ؛ كه تحقّق عين مطلوب دعاى بعضي از داعيان ، با أجابت آن از جانب خداوند تعالى يكى است ودر برخى ديگر با أجابت دعاء ، مطلوب وموضوع آن ، يا هيچ برآورده نميشود ويا بتأخير افتاده ودر زماني غير از آنچه داعى در تصوّر داشته اتّفاق مىافتد ؛ ويا اگر مطلوب خارجي دعاء برآورده ميگردد ، بر طبق آنچه مراد داعى بوده است ، نميباشد ، وبالأخره هريك از أمور مزبور را حكمتى درخور وشايسته است كه ذيلا مورد تحقيق واقع ميشود :\r\nاز پيش بايد دانست كه دعاء يا بزبان عضوى وفاقد حقيقت معنوي وباطني بوده واز روى صدق وصفا نيست ، ويا برعكس از كمال خلوص وحقيقت برخوردار بوده واز لقلقهء لسان بدور است ؛ ويا علىالاصول موافق با زبان استعداد ذاتي وعين ثابت انسان ميباشد ؛ ودر هريك از موارد سه‌گانه ، داراى حكمي جدا بوده ، وفىالمثل تأثير دعاء زبانى وبدون معنويت ؛ اگرچه از أجابت بمعناى لبّيك حقّ نيز بهره‌مند است ؛ امّا فايدهء آن نصيب زبان بوده ودر اينصورت زبان دعاء اگرچه بصرف لقلقه هم بيشتر نباشد ، بهتر از زبان سكوت ويا غيبت ودشنام وتمسخر ديگران است ، والبتّه كمترين ترديدى در اين معنى نيست . امّا اگر دعاء داعى در جهت مطلوب وى حقيقي بوده واز هر ريب وريا وشوب وعيبى بدور باشد ؛ ضمن اينكه پاسخ حضرت حقّ در أجابت ولبّيك بدان حتمي وغير قابل ترديد است ؛ مطلوب داعى از دو حال خارج نيست ؛ يا تحقّق مطلوب در دعاء ، موافق با صلاح دنيوي واخروى داعى است ويا نه ؛ ودر صورت نخست ، يا موقع تحقّق مطلوب داعى در خارج فرارسيده است ، كه يقينا مطلوب أو برآورده ميگردد ؛ ويا زمان تحقّق عيني دعاء منقضى نشده ، وداعى چاره‌اى جز انتظار ندارد ، در اينحالت ، با فرارسيدن وقت وامكان تحقّق مطلوب ، موضوع دعاء براي داعى فرآهم وميسّر ميگردد ، وبقول شاعر :\r\n چو پيش از وقت ، در كارى شتابى * ز جست‌وجو ، بجز حرمان نيابى \r\n نشان ميوه ، پيدا نيست ، بر شاخ * ميفكن ، سنگ ، سوى شاخه گستاخ \r\nامّا در حالت وصورتيكه تحقّق مطلوب عيني دعاء ؛ بمصلحت دنيا ويا آخرت داعى نباشد ويا علىالأصول موضوع دعاء منطبق با استدعاء بزبان عين ثابت داعى نبوده وأو در وجود علمي خود ودر مرتبهء مزبور آنرا از خدا نخواسته باشد ، بديهي است ، چون مطلوب از أزل مورد استدعاء علمي داعى نيست ؛ هرگز در عالم عين بتحقّق نخواهد\r\n\r\n","description":"","footnote":"","page_name":" 1019 ","page_number":439},
  {"content":"\r\n\r\nپيوست . در مثل بايد گفت : اگر زبان قال كسى اين باشد كه : « اللّهم ارزقني علما نافعا » ولى كلّ وجود أو غرق در جهل وعين ظلمت ناداني بوده وعين ثابت أو در وجود علمي الهى مستدعى علمي نافع نيست ، چيزى جز جهالت نصيب وى نشده ودر مظانّ علم موصوف واقع نخواهد گرديد ، واز همين قبيل است كسيكه درخواست زبان عضوى أو هدايت است ، ولى مطلوب وى در وجود علمي ضلالت باشد ، بديهي است كه دعاء چنين شخصي چون با استعداد واستدعاء أزلي وى منطبق نيست ؛ چيزى غيرگمراهى نخواهد بود .\r\n\r\n[ أجابت دعا بر دو قسم است 
  ]\r\nامّا أجابت نيز بر دو قسم است : يكى أجابت امتثال ، وديگرى أجابت امتنان . نوع امتثال آن عبارت است از اينكه آنچه را حضرت حقّ از عبد خود خواسته ، فرمانبردار بوده وهمانرا بجا آورد ، وامتنان يعنى آنچه را خلق وعبد از حقّ ميخواهد ، با منّت ذاتي ولبّيك أجابت بدو ببخشد ؛ والبتّه أجابت عبد وخلق معقول وأجابت حقّ منقول است ؛ زيرا أجابت معقول را حجّت الهى در انسان عاقل تجويز وتصحيح ميكند وأجابت منقول از طريق الهام ووحى بر أنبياء وأولياء اللّه ميباشد ؛ وزمان دعاء وأجابت آن از نظر شيخ أكبر محيى الدّين بن عربى يكى بوده وقرب وريدى ومعيّت قيّومى حقّ با داعى وسائل ، مصحّح آنست ؛ پس حضرت حقّ در مقام مصلحت عبد ، أو را بدعاء برمىانگيزد ، ليكن اگر حصول مطلوب در دعاء بصلاح بنده‌اش نباشد ، حضرت حقتعالى سميع الدّعاء بوده وسمع أو عين لبّيك است ؛ امّا حصول مطلوب متوقّف بر مصلحت داعى ميباشد ، وبالآخرة دعاء يا بزبان قال است ويا بزبان حال ؛ در دعاء بزبان قال ، خلق وحقّ بأهم اشتراك دارند ، زيرا بقول مولانا جلال الدّين بلخى :\r\n هم دعا از تو ، أجابت هم ز تو * ايمنى از تو ، مهابت هم ز تو \r\nامّا أجابت دعاء بزبان حال هم كه مختصّ خلق است ، بر دوگونه ميباشد : يكى امتنان بر داعى وديگرى أجابت امتنان بر مدعوّ ؛ ولى امتنان بر داعى عين قضاء حوائج وبرآوردن مطلوب اوست ، وأجابت بر مدعوّ نيز ، يعنى ظهور عزّت حضرت حقّ به برآوردن حاجات ومطلوب داعى . محيى الملّة والمعرفة والدّين ، ابن عربى در « فصوص الحكم » خود در مورد سوآل ودعاء گويد : « ما يكون عن سؤال معيّن وما يكون عن سوآل غير معيّن » يعنى : بعضي از عطاياى الهى بوسيلهء طلب وسوال معيّنى است ، وبعض ديگر از عطاياى أو نامعيّن وغيرمعهود بوده واجمالي وكلّى ميباشد وبهمين دليل\r\n\r\n","description":"","footnote":"","page_name":" 1020 ","page_number":440},
  {"content":"\r\n\r\nسوآل ودعاء در تحقّق آنها معيّن نيست ؛ وبكلامي بهتر اينكه سوآل بر دو قسم است كه به عطاياى ذاتي وأسمائي مربوط بوده وحصول برخى از آن بطلب ودعاء ميباشد وبعضي هم بدون طلب وسوآل ، ومراد از سوآل ، خواستن بزبان است وبرخى بدون تلفّظ واستعدادي بوده ؛ ليكن عدم تلفّظ در سوآل موجب نميشود تا عطيّه‌اى بطور مطلق بحصول پيوندد ؛ وبدانگونه كه دعاء يا سوآل لفظي را اعتبار شرعي وعرفانى است ؛ طلب ودعاى استعدادي را نيز اعتباري حكمي وعقلي وشرعي ميباشد ودر كريمهء :\r\n « ادْعُونِي أَسْتَجِبْ لَكُمْ »  أنواع دعا وطلب را معيّن نكرده وبروجه اطلاق است ؛ وبسيارى از سوآلها ومطلوبات ادعيّه ، بزبان وتلفّظ نيست وتنها بصرف استعداد محقّق گرديده است . سوآل معيّن اينستكه بنده‌اى از خداوند تعالى عمر طويل وروزى بسيار بخواهد وبا آن چيزهاى ديگر را نخواهد ، مانند علم نافع وفرزندان ذكور وصالح وغيره ، وسوآل نامعيّن اينستكه از خدا مصلحت خود را بطلبد ، خواه در أمور لطيفه وخواه كثيفة ، مانند معارف وعلوم وثروت ومال ، ومثال أمور لطيفه نظير : « أللّهم ارزقني قلبا راضيا ولسانا حامدا وشاكرا ، وعينا باكيا » ودر مورد أمور كثيفة مانند : « أللّهم ارزقني مالا كثيرا » ونيز امكان دارد كه داعى در عطاياى ذاتي ، طعم عطاياى أسمائي ودر أسمائي مزهء عطاياى ذاتي را بچشد ؛ وبالمآل بايد دانستكه شيخ أكبر سه‌گونه سوآل را مطرح كرده كه عبارتند از : دعاء بزبان قال وتلفّظ ، كه از پشتوانهء حال ومعنوي بىبهره وبدون نصيب است ؛ وديگرى سوآل حالي بوده كه برگشت بسوآل استعدادي دارد ، زيرا حال متوقّف بر استعداد است ؛ بدين توضيح كه شخص سائل چيزى را ميخواهد كه برآوردن آن متوقّف بر استعداد صاحب آن ميباشد ؛ پس گاهى شخص سائل در حال صحّت است وگاه ديگر در حال مرض وايندو متوقّفند بر طبيعت صحيح ومريض ، وسوّمين قسم سوآل ؛ طلب ودعاء باستعداد ميباشد ؛ بدين معنى كه سائل چيزى را از حضرت حقّ بخواهد كه در أزل مقدّر ومعيّن بحدّى گرديده وطبيعت آن در علم الهى بهمان صورت مطلوب أو وجود دارد ؛ ودر عالم عين وخارج هم جز آنچه زبان استعداد أزلي آنان از خدا خواسته مقدّر نگردد .\r\nحقيقت اينستكه هيچ دعاء وسوآلى بدون لبّيك أجابت از جانب خداوند متعال باقي نميماند ؛ ليكن توجّه بدين نكته ضروريست كه برآوردن مطلوب در برخى از ادعيّه ، متوقّف بر تهيّهء أسباب وعلل بوده وبمصداق : « أبى اللّه أن يجرى الأمور إلّا بأسبابها »\r\nو \r\n","description":"","footnote":"","page_name":" 1021 ","page_number":441},
  {"content":"\r\n\r\nعلم وارادهء الهى بر اين تعلّق گرفته كه در عالم تكوين ، هرچيز يا أمرى بوجود أسباب وعللى تحقّق وقوعى يا وجودي يابد ؛ كه در زبان عرفاء بسبب‌سازى اصطلاح گرديده والبتّه حضرت حقتعالى بهمين صفت ، أسباب انجام يافتن مطلوب را در اينگونه موارد مهيّا مىكند ، وجملهء : « إذا أراد اللّه شيئا فتهيّأ أسبابه » ناظر بموارد مزبور ميباشد ، وبهمين دليل تأخير در أجابت عيني دعا ، عين تأخير زماني در تهيّهء وسائل اجراء مطلوب وتحقّق آن بوده وهرچه ايجاد مقدّمات آن بطول انجامد ، اجراء مطلوب در دعاء بتأخير خواهد افتاد ؛ وگاه ديگر مطلوب در برخى از ادعيّه بطور كلّى فرآهم نيامده ومعطّل ميماند ، وآن در مواردى است كه دعاء از حيث مطلوب وموضوع ، بمصلحت داعى وسائل نبوده ويا عند المصلحة برآورده خواهد شد ، ويا موضوع خواسته با استدعاى خواهان در عين ثابت يا وجود علمي أو مغايرت داشته واقتضاء واستعداد آنرا در صورت علمي خود از خدا طلب ننموده است ؛ وبديهي است كه سوآل داعى در عالم عين برآورده نخواهد شد ؛ ولى در جميع موارد مزبور ، آنچه حضرت باريتعالى از سائل وداعى دوست دارد ؛ زبان دعاء وسوآل ، آنهم بر وجه انكسار وعبوديّت وتضرّع وابتهال وخشوعي است ، كه با إصرار والحاح وندبه مقرون افتد ؛ ولذا أهل معرفت گفته‌اند : « إنّ اللّه يحبّ الملحّين في الدّعاء » وبقول شاعرى عارف كه از زبان خداوند سروده است :\r\n هرچند دعا كنى ، أجابت نكنم * زيرا كه ، مراد من ، همان زارى تست \r\nبارى ، شيخ جليل طبرسى در مكارم الأخلاق خود بنقل از رسول خاتم ( ص ) گويد كه گرامىترين چيز در نزد حضرت حقتعالى دعاء است ؛ بطوريكه فرمايد : « الدّعاء سلاح المؤمن ، وسلاح الأنبياء ، وعمود الدّين ، ونور السّموات والأرض » واز حضرت سيّد الشّهداء امام حسين عليه السّلام منقول است كه : « أعجز النّاس ، من عجز عن الدّعاء » وحضرت علىّ امام الثّقلين ومقتدى النّشأتين ، عليه السّلام فرموده است : « أحبّ الأعمال إلى اللّه - عزّ وجلّ - في الأرض ، الدّعاء » ودر مورد برندگى سلاح دعاء از امام بحقّ ناطق ، حضرت جعفر بن محمّد الصّادق عليه السّلام روايت كرده‌اند كه : « الدّعاء أنفذ من السّنان » ودر موردى ديگر فرموده است : « عليك بالدّعاء ، فإنّ فيه شفاء من كلّ الدّاء » ودر خبري ديگر از همين امام بزرگوار منقول است : « الدّعاء يرد القضاء بعد ما أبرم إبراما ، فأكثروا من الدّعاء ، فإنّه مفتاح كلّ رحمة ونجاح كلّ حاجة ولا ينال ما عند اللّه الّا بالدّعاء » وباز از همين معصوم والاتبار نقل كرده‌اند كه : « دعاء در حالت آسودگى وسلامت ،\r\n\r\n","description":"","footnote":"","page_name":" 1022 ","page_number":442},
  {"content":"\r\n\r\nموجب برآوردن حوائج است » وباز در مورد تحذير از دعاء مظلوم ، از ششمين پيشواى عالم تشيّع روايت شده است كه : « إتّقوا دعوة المظلوم ، فإنّ دعوة المظلوم تصعد إلى السّماء » ونكتهء بسيار با اهميّت اينستكه خداوند دعاء كسى را كه زبانش بهزل وفحش وغيبت وناسزا ودروغ وتهمت وياوه‌گويى وسخنان لغو وركيك معتاد باشد ، مورد قبول قرار نميدهد .\r\nنكتهء ديگر در مسئلهء دعاء ؛ أوقات وأزمنة ومكانهاى مجرّب براي دعاء است كه در مقابر ائمّه عليهم السّلام ومساجد وتكايا ومحلّ تعزيت حضرت امام حسين - عليه آلاف التّحيّة والثّناء - ودر عرفه ومشعر الحرام ومقام وحجر الأسود ودر نزد كعبه وزمزم وصفا ومروه وهر مكاني كه در آن بتوان خانهء خدا را از دور ديد وبالأخره مقابر امام‌زادگان واجب التّعظيم وقبور أولياء وعرفاء وحكماء الهى واز اين قبيل أماكن ومزارات ، مجرّب ميباشد . وآخرين نكتهء مهمّ در أجابت دعاء اينستكه حضرت امام سجّاد ( ع ) ، در دعاء منقول از أبى حمزه ثمالى فرمايد : « وليس من صفاتك يا سيّدى ، أن تأمر بالسّئوال وتمنع العطيّة وأنت المنّان بالعطّيّات على أهل مملكتك » ومجرّب‌ترين ازمنهء دعاء ، هنگام سحر تا صبح وبگاه طلوع آفتاب وبين ظهر وعصر روز چهارشنبه ، وروز جمعه تا آخر شب ونيز تا طلوع خورشيد وبطور كلّى ثلث آخر از هر شب ، تا پگاه ، داراى شرافت ذاتي وموجب تقرّب وكمال داعى ميباشد ؛ وجابر بن عبد اللّه از حضرت رسول أكرم ( ص ) نيز همين أوقات واهميّت وشرافت آنرا نقل كرده است ؛ چنانكه مواقعى خاصّ براي دعاء كه بيشتر از أوقات ديگر اميد أجابت ميرود ، در چهار وقت است : يكى موقع وزيدن بادها وبويژه نسيم سحر وبامداد ، وديگر بگاه زوال سايه‌ها وموقع شب ؛ ودر تاريكى گرفتن ماه وخورشيد ؛ سه ديگر ، بوقت ريزش باران وچهارم در موقع ريختن نخستين قطرهء خون مؤمن ، كه در اين هنگام ، أبواب آسمانها گشوده ميگردد ؛ وبرخى ازمنهء ديگر كه در كتب خاصّهء آن مندرج ميباشد .\r\n\r\n","description":"","footnote":"","page_name":" 1023 ","page_number":443},
  {"content":"\r\n\r\n\r\nفصل پانزدهم در خاتمهء مبحث دعاء ومصاديق صراط مستقيم\r\nنحوهء عقائد وباورها وپنداشت مردم در هر ديانت ومذهب وهر فرقه وطائفه از بت‌پرستان ومعتكفان معابد مختلفه اعمّ از زردشتى وبودائى وبرهمنان وهندوها وكليميان وعيسويان وشعب گوناگون آنها تا مسلمانان سنّى وشيعي وفرقه‌هاى منشعب از اسلام ، در پيرامون دعاء متفاوت بوده وبلكه در ميان پيروان هر دين ومذهب ، نظر ورأى افراد آنها نيز با يكديگر مختلف ومتفاوت وبلكه متقابل ومتغاير بوده ، ليكن اكثريّت آنها را ميتوان در يك امر حقيقي متّحد دانست وآن عبارت از لزوم وتأثير وفوائد دنيوي واخروى دعاء ميباشد ؛ اگرچه در چگونگى أجابت آن بأهم اختلاف‌نظر دارند ؛ ولذا عوام آنان ، مطلوب خود را در دعاء بعجله وشتاب از خداوند متعال خواهانند ، ودانشمندان وأهل معقول به آماده شدن وسيلهء وتهيّهء أسباب وقوع مطلوب دعاء عقيدة دارند ، وأهل معرفت حقّه دعاء را بخاطر ارتباط با حقتعالى دوست داشته واز مناجاة وترنّم با معبود خود در لذّتى دائم وزائد الوصف بوده وبقبول وردّ آن اهميّتى نميدهند ؛ وبقول جلال الدّين بلخى :\r\n اى أخي ، دست از دعا كردن ، مدار * با أجابت ، يا رد آنت ، چه كار ؟ ! \r\n گر أجابت كرد آنرا ، بس نكوست * ور كند موقوف ، آنهم لطف اوست \r\nعارف باللّه وعاشق ظهور أسماء وصفات أو در شخص خود ، نه خدا را بخاطر حوائج دنيوي ونيازها وخواسته‌هاى جسماني ولذّات آن ميخواهد ونه براي مطلوب خود در دعاء ، ونيز دعاء درنظر أو چيزى جز ازدياد حبّ وعشق بخدا نميباشد ولذا ذات\r\n\r\n","description":"","footnote":"","page_name":" 1024 ","page_number":444},
  {"content":"\r\n\r\nوصفات خود را بمحو ومحق وطمس ؛ فانى در معبود أزل وأبد كرده وبفناى كلّيه رسيده است ، وچنين كسى از خدا جز خدا را نميخواهد ، وحتّى دعاء أو نيز از زبان الهى بدو القاء ميگردد ، وبمصداق  « وَاللَّهُ خَيْرٌ وَأَبْقى »  در دار هستى وديار وجود ، بطور مطلق ، ديّارى جز ذات واجب الوجود را نمىخواهد ، وبنا بسرودهء عارف بلخى :\r\n آن دعاء بيخودان ، خود ديگر است * آن دعا زو نيست ؛ گفت داور است \r\n آن دعا حقّ ميكند ، چون أو فناست * هم دعاء وهم أجابت ، از خداست \r\n چون خدا ، از خود ، سوآل وكدّ كند * پس دعاء خويش را ، چون ردّ كند ؟ . \r\n زو دعاء وزو أجابت ، بىشكى است * داعى ومدعوّ ، دعا ، اين سه يكى است \r\nمقصود ومراد مولانا جلال الدّين بلخى ، عارف عديم النّظير عالم اسلام وبزرگ إيراني حكيم وموحّد بينا اينستكه : بنابر اتّحاد عقل وعاقل ومعقول ؛ داعى ومدعوّ ودعاء اين سه يك حقيقت وجودي بوده ، وغلطبينى وكج‌نگرى جاهل وعابد متوهّم ومنحرف از صراط مستقيم ، اين أمر واحد را بسه چيز تحليل كرده وناگزير از وحدت حقّه ، بكثرت باطل گرفتار آمده ودر نتيجة « از صراط حقّ بعيد افتاده است » .\r\nبهروجه ، حتّى آنانكه دعاء را براي برآوردن مطلوب دنيوي وجسمي واهل‌وعيال وفرزندان خود ميخواهند ؛ اگرچه از فضيلت أرباب حكمت وعلوم معقول وأصحاب خرد ، بىبهره‌اند ؛ وهرگز بنحوهء تفكّر آنان نائل نمىآيند ؛ ليكن بهتر وبرتر وبسى فاخرتر از وجود كساني از جاهلان محضند ، كه برحسب ظاهر با دعاء ومدعوّ رحماني ومسؤول سبحانى آن كارى نداشته واز قرب لفظي بحضرت حقتعالى نيز فارغ وجدا وبدورند ؛ هداهم اللّه تعالى بمعرفته وصراطه ، والّا فخذلهم اللّه في الدّارين .\r\nپس أصل دعاء في الحقيقة ، رابطه مهر والفت با محبوب ومعبود حقّانى بوده وداعى از ذكر وياد وخواستن از مدعوّ الهى خود ، بكمال التذاذ وخرسندى وتمتّع روحي ومعنوي ميرسد ، وطلب أمور دنيوي يا اخروى فرع اين أصل بوده وبطور مستقلّ منظور ومورد ارادهء داعى نميباشد ؛ وچون دعاء عاشقانه وبا تضرّع وابتهال أداء گردد ، چه بزبان فارسي باشد وچه عربى ، وچه بسخن منثور بيان شود وچه منظوم وشاعرانه ، انسانرا به أوج كرسي وعرش رسانده واز سراچهء تركيب عنصرى بسراپردهء احدى وحريم قدسي صفات سرمدي رفعت وتعالى ميبخشد ، ودر چنين هنگامه ونشئه‌ايست كه انسان بياد دعاء عرفهء حضرت سيّد الشّهداء وشهيد في اللّه وشاهد باللّه حسين بن علي - عليهما السّلام\r\n\r\n","description":"","footnote":"","page_name":" 1025 ","page_number":445},
  {"content":"\r\n\r\n- مىافتد كه آنوجود مقدّس در حاليكه رو بكعبه ايستاده است ، با زبانى متضرّعانه وعاشقانه وبيخودانه ميگويد : « أيكون لغيرك من الظّهور ما ليس لك حتّى يكون هو المظهر لك ؛ متى غبت حتّى تحتاج إلى دليل يدلّ عليك ، ومتى بعدت حتّى تكون الآثار هي الّتى توصل إليك ؛ عميت عين لا تراك عليها رقيبا ، وخسرت صفقة عبد لم تجعل له من حبّك نصيبا . فرأيتك ظاهرا في كلّ شيئى وأنت الظّاهر لكلّ شيئى ، كيف تخفى وأنت الظّاهر ، أم كيف تغيب وأنت الرّقيب الحاضر ، إنّك على كلّ شيئى قدير » بهمين دليل است كه حضرت رسول أكرم وپيامبر خاتم ( ص ) را عين صراط مستقيم دانسته‌اند ودر « نور الثّقلين » حضرت أمير المؤمنين وائمّه - عليهم السّلام - را صراط مستقيم معرفى كرده ودر حقيقت اين وجودات مقدّسه عين مفهوم ومصداق هدايت بطريق حقّ بوده ونفوس آنان عين صراط مستقيم است ؛ ليكن در مقام عبادت وگفتن آيهء :  « إِيَّاكَ نَعْبُدُ وَإِيَّاكَ نَسْتَعِينُ »  بدانگونه كه خود ائمّه معصومين - سلام اللّه عليهم أجمعين - عمل كرده وشيعيان خويش را بدان تعليم نموده‌اند ، كسى را بجز حضرت أحديّت ذاتيّه واسمائيّه نبايد ملحوظ نظر ومنصوب ذكر قرار داد ؛ وگرنه مفادّ ومعنى ايّاك در نعبد ونستعين محقّق نبوده وعابد بگونه‌اى از شرك خفى مبادرت كرده است ؛ وامّا در معنى برخى از اخبار كه از ائمّه روايت كرده‌اند : « واجعلو واحدة منّا ، نصب العين » مراد حقيقت وجودي آنان است كه عين صراط مستقيمند ، ونه صورت شخصي وناديدهء آن بزرگواران ؛ وبعبارت ديگر يعنى معنويّت توحيدي وربط واتّصال وفناى كلّيهء آنان ، كه عين پيوند والحاق بذات وصفات وأسماء اللّه ميباشد ؛ وگرنه هر صورت امكاني كه حائل بين عابد ومعبود گردد ؛ از معنى ومفهوم إياك خارج وبركنار بوده وخود آن سروران عالم وجود نيز ، هرگز كسى ، حتّى رسول خدا ( ص ) را كه واصل بمرتبهء أو أدنى بود ، حائل وحجاب بين خود وخداوند يكتا قرار ندادند ، اگرچه طبق كريمهء :  « وَابْتَغُوا إِلَيْهِ الْوَسِيلَةَ »  هيچ واسطه ووسيلهء تقرّبى بخداوند ومعبود بىهمتا ، أعلى وأشرف از آنحضرت وخاندان رسالت نبوده ونه هست ونه خواهد بود ، وبا اينهمه وجود هريك از آنان ، عين ربط بحقّ آنهم بعاليترين مرتبه ومقرّبترين درجات متصوّره ، وصراط مستقيم در هدايت بذات بىزوال حضرت أحديّت محسوب بوده وانگيزهء ابتغاء ووسيلهء مطمئن براي وصول وپيوستن بحقّند ، ولذا بدون وسيله وواسطه قرار دادن آن حضرات ؛ نوعي از طفره در اتّصال بصفات وأسماء اللّه وذات أو محقّق ومسلّم است كه\r\n\r\n","description":"","footnote":"","page_name":" 1026 ","page_number":446},
  {"content":"\r\n\r\nرفع آن از ممتنعات ومحالات درشمار آمده وباوجود طفره ؛ هيچگاه وبراي هيچ عابد ومتحرّكى ، وصول وپيوستن بخداوند متعال ومظهريّت أسماء وصفات أو امكان‌پذير نميباشد .\r\nبهمين ملاحظه است كه نخستين مبدء سير بصراط مستقيم در عالم تكوين ، هيولى است كه از آن ، بصورت وموادّ ومعادن ونبات وحيوان حركت ميكند تا آنگاه كه بنوازد انسان ميرسد وحركت استكمالى تكويني تا ابتداء بلوغ انسان بسنّ تكليف ادامه مىيابد ، ليكن از آغاز بلوغ ؛ حركت تكاملى در جهت كمال انسانيّت شروع گرديده ودنبالهء آن ادامه مىيابد ، تا از مراتب ملائك آنهم مرسلات أعلى ومجرّدات محضه درگذشته وداراى مظهريّت كاملهء أسماء وصفات ميشود ، وآدمي در جميع مراتب مزبور ؛ يعنى از سنّ تكليف طبق أوامر ونواهى وحلال وحرام ومكروه ومستحبّ شرع أنور باستكمال نفس ميپردازد وبا عبور از مراتب جمادى ونباتى وانساني وفرشتگى ، بقول جلال الدّين بلخى ، بجايى ميرسد كه ادراك آن در قوّهء واهمه نيز نمىگنجد ؛ چنانكه سروده است :\r\n يا كرامى إذبحوا ، هذا البقر * إن أردتم ، حشر أرواح النّظر \r\n از جمادى ، مردم و ، نامى شدم * وز نما مردم ، ز حيوان سر زدم \r\n مردم از حيواني وآدم شدم * پس چه ترسم ؟ ، كي ز مردن كم شدم \r\n نوبت ديگر ، بميرم از بشر * تا برآرم ، در ملائك بال وپر \r\n بار ديگر از ملك ، پرّان شوم * آنچه اندر وهم نايد ، آن شوم \r\n وز ملك هم ، بايدم جستن ، ز جو *  كُلُّ شَيْءٍ هالِكٌ إِلَّا وَجْهَهُ  \r\n پس عدم گردم عدم ، چون از غنون * گويدم : كانّا إليه راجعون \r\nبنابراين ، مبدء صراط تكويني ، عالم هيولى بوده ونهايت آن تا سنّ بلوغ آدمي است ؛ ودر اين هنگام ابتداى صراط مستقيم تشريعي با برنامهء تكاملى أنبياء ورسل وبويژه ختم پيامبران وخاندان رسالت - عليهم السّلام - آغاز ميگردد ، تا نهايت صراط مزبور كه بقول مولانا :  « إِنَّا لِلَّهِ وَإِنَّا إِلَيْهِ راجِعُونَ »  عين وصال معبود حقيقي ومعشوق سرمدي است ، چنانكه در كريمهء نازله در سورهء فاطر فرمايد :  « مَنْ كانَ يُرِيدُ الْعِزَّةَ ، فَلِلَّهِ الْعِزَّةُ جَمِيعاً ، إِلَيْهِ يَصْعَدُ الْكَلِمُ الطَّيِّبُ ، وَالْعَمَلُ الصَّالِحُ يَرْفَعُهُ »  امّا در صورتيكه انسان از صراط مستقيم الهى در سير استكمالى خود بلغزد وبا خوى گرفتن بگناه وارتكاب معاصي از طىّ طريق\r\n\r\n","description":"","footnote":"","page_name":" 1027 ","page_number":447},
  {"content":"\r\n\r\nفرومانده وسقوط كند ، بعذاب الهى گرفتار خواهد گرديد ، چنانكه در همين سوره وبدنبال آيهء مرقوم فرمايد :  وَالَّذِينَ يَمْكُرُونَ السَّيِّئاتِ لَهُمْ عَذابٌ شَدِيدٌ وَمَكْرُ أُولئِكَ هُوَ يَبُورُ  وامّا در صراط تكويني چنين نبوده وحركت در آن ذاتي وجوهري استكمالى ميباشد ؛ وبديهي است كه سقوط از آن ، معنى وواقعيّتى نخواهد داشت ؛ زيرا در حركت جوهري تكاليف شرعي وديني موردى نداشته وارادهء محرّك از نظر التزام به أوامر ونواهى وعمل بكتاب أنبياء واحكام أديان وشرايع ؛ فاقد معنى وواقعيّت ميباشد . امّا توجّه بدين نكته نيز ضرورت دارد كه عقاب وعذاب نيز براي تطهير نجاسات روحي ومعنوي است ولاجرم در حركت إلى اللّه هرگز توقّف ودرنگى نخواهد بود ، چنانكه در محلّ خود مذكور ومدلّل گرديده است ؛ واللّه العالم بحقائق الأمور .\r\nالبتّه در هيچيك از دو حركت در صراط مستقيم تكوين وتشريع ، وجود طفره تحقّق نداشته وچون طفره عبارتست از جستن يا حركتي پرشتاب از پايين ببالا واز حضيض به ارتفاع ، بدون عبور از مسافت فيمابين دو نقطهء فرود وفراز ويا انتقال از أدنى به أعلى بدون گذشتن از نقاط متوسّط در بين اين دو ؛ بهمين دليل در حركات استكمالى جوهري ذاتي ونيز در حركات توسّعى شرعي وديني ، طفره وجود نداشته ونه‌تنها وجود ندارد ؛ بلكه ممتنع ومحال مىنمايد ، وچون هر نفسي از وجهي ، خود صراط امتداد يافته‌اى از مبدء بمعاد ميباشد ؛ ولذا متحرّك در چنين صراط خاصّى بايد از بدايت تا نهايت جميع مسافت واجزاء آنرا شخصا بپيمايد ، وگرنه متوقّف خواهد ماند وتوقّف نيز بمعناى ماندن دو آن در يك وضع وصورت محال است ؛ زيرا هيچ‌چيز نيست كه متحرّك نباشد وهر متحرّكى هميشه بايد مسافتى را در ميان دو جزء از مبدء ومقصد طىّ كند ، ودر اينصورت هيچگاه چيزى بنام طفره تحقّق‌پذير نبوده واز طرف ديگر هر متحرّكى را صراطي خاصّ وجزئي است كه داراى مبدء ومنتهايى ميباشد ودر طىّ اين سبيل ويژه وجزئي ، وجههء نهايى ومعنوي أو بسوى صراط مستقيمى است كه أو را بمعبود ومعشوق حقيقي وى رسانده وسرانجام كلّ وجود در اين سير دائمي وعبور از صراطها وطرق جزئي در مسير توحيد وبهدايت الهى ، بأسماء اللّه وصفات وذات حضرت حقتعالى نائل وواصل آمده وخواهد دانست كه همه‌چيز وسيله وبهانه وواسطه بوده وهدف ومقصود يكى بيش نيست وبالآخرة بنا بضرب‌المثل معروف ، همهء راهها به رم خداوندى منتهى شده وبقول سحابى استرآبادي :\r\n\r\n","description":"","footnote":"","page_name":" 1028 ","page_number":448},
  {"content":"\r\n\r\n هرچيز بجز خداى ، نامى چند است * نامى چند است وبهر عامي چند است \r\n تكليف نماز وروزه وحجّ قبول * جوشى ز پى پختن خامى چند است \r\nبا توجّه بمباحث گذشته در فصول پيشين ، بايد اذعان نمود كه صراط بمعناى مطلق آن عبارتست از كشف تنوّعات تجلّى حضرت حقّ آنهم لنفسه وبنفسه بوده ودر حقيقت بايد بدين كريمهء قرآني استناد كرد كه :  « ما مِنْ دَابَّةٍ إِلَّا هُوَ آخِذٌ بِناصِيَتِها ، إِنَّ رَبِّي عَلى صِراطٍ مُسْتَقِيمٍ »  والبتّه صراط از وجهي غير از صراط مغضوب عليهم ونيز بجز صراط گمراهان است ؛ واز سوى ديگر هم بايد توجّه داشت كه ضلال وگمراهى بسوى حقّ عارضى بوده و « ألعارضىّ لا تدوم » ونيز « كلّ ما بالعرض لا بدّ أن ينتهى إلى ما بالذّات » ودر نتيجة مآل كلّ موجودات برحمتي است كه هرچيزى را فراگرفته است . نكتهء ديگر اينكه نيرو وانگيزه وقوّتى كه هر موجود تكويني وانسان مكلّف بأحكام شرايع حقّه را بسوى حضرت حقتعالى ميكشد وارادهء پوييدن واهتمام وكوششى بدو مىبخشد ، از خداوند تعالى بوده وإمداد وتجلّيات اوست كه بأعيان موجودات تعلّق يافته وجميع قابليّات امكاني ، از امداد مزبور بهره‌ور شده وهريك برحسب استدعاء واستعداد خود متعيّن به تعيّنات ونعوت وأوصاف وأسماء اللّه گرديده وكلّ عالم امكان نيازمند ومفتقر بالذّات به تجلّى امدادى حقّند ، ونيز ميتوان گفت نقصان ومزيد واطلاق وتقييدى هم كه بموجودات امكاني تعلّق دارد ، مربوط به أحوال وأوصاف وذوات ممكنات بوده وگرنه تجلّى أحدى حضرت حقّ ؛ فيض محض وجودي ونور ظهوريست كه هميشه متّصف بوحدت ذاتي ميباشد ؛ همانند فروغ ونور آفتابست كه هر محيطى به اندازهء حيطه وگسترهء خود از آن بهره‌ور بوده وكم‌وبيش يا كمّ وكيف آن ربطى بنور خورشيد ندارد ، وفىالمثل مقدار نوري كه اندام پشّه از آفتاب ميگيرد ، بسيار كمتر از اندازه‌ايست كه هيكل فيل بهره‌ياب ميگردد واين كم وبيشى از نفس پشّه وفيل است ؛ نه آفتاب عالمتاب وبهمين دليل عارف كامل ، ملّا عبد الرّحمان جامى سروده است :\r\n حقّ وحداني و ، فيض حقّ وحداني * كثرت صفت قوابل امكاني \r\n هرگونه تفاوت كه مشاهد بيني * بايد كه ، ز اختلاف قابل ، دانى \r\nبالمآل نحوهء حركت در صراط جزئي واصلى وكيفيّت وكمّيت آن وابستگى بمقدار دريافت امداد از تجلّيات ذاتي وصفاتى وافعالى وآثاري حضرت باريتعالى داشته وهر متحرّك در سبيل وطريقي اعمّ از طرق تكويني يا تشريعي ، برحسب اختلاف در\r\n\r\n","description":"","footnote":"","page_name":" 1029 ","page_number":449},
  {"content":"\r\n\r\nقابليّت خود نسبت بديگرى در حركت بوده وآنچه غير قابل انكار است ، هدف نهايى هر متحرّك ميباشد كه بالآخرة با همهء أوصاف تندى يا كندى وبجز اينها ، طبق آيهء  كَما بَدَأَكُمْ تَعُودُونَ  از خدا آمده ، وبنابر فحواى منصوص در كريمهء :  « جَمِيعٌ لَدَيْنا مُحْضَرُونَ » *  بسوى أو باز ميگردند ، واگرچه صراط مستقيم هر موجودى بهدايت تكويني وتشريعي أو مربوط است ؛ ليكن عبور از بدايت آن بنهايت واز مبدء تا معاد حتمي وقطعي وغير قابل انكار ميباشد .\r\nامّا آنچه در اين مقولة قابل تحقيق وتوجّه وامعان‌نظر بيشترى است ، هدايت تشريعي وصراط مستقيمى است كه حضرت نبىّ خاتم وأمير المؤمنين علىّ تا خلف موعود وقائم وبر حقّ أو مهدى - عليهم السّلام - بنفوس زكيّه ونفيسهء خود عين صراط مزبورند .\r\nعبور از صراط قرآن واسلام كه دين اللّه درشمار است وتقليد وپىروى از معصومين شيعه - سلام اللّه وصلاته عليهم أجمعين - آنچنانكه نفوس آن پاكان أزل وأبد را بخدا رسانده است ، بدون كمترين ترديد ، هر انساني را نيز متّصف به أسماء وصفات حقتعالى كرده وخواهد كرد ودليل اين مدّعى ، وجود حضرت سلمان فارسي ، مرد محقّق إيراني است كه در كمال اخلاص ونيّت صادقانه به پيروى از دين خدا وأوامر ونواهى آن پرداخت وبالأخره طبق حديث نبوي : « سلمان منّا أهل البيت » در مجموعهء انحصارى خاندان رسالت جايگزين گرديد وحتّى مهمّتر از مثال سلمان ، مثال أويس قرني است ، كه بدون لقاء پيامبر أكرم ( ص ) وغائبانه بدانحضرت ودين أو چنان عاشقانه مهر ورزيد واقتداء وتقليد كرد وبدانمرتبه ومقام رسيد كه پيامبر اسلام ( ص ) هر روز بسوى يمن روى كرده وميفرمود : « إنّى أشمّ رائحة الرّحمان من قبل اليمن » وبقول مولانا جلال الدّين بلخى ، جان رسول خدا ، محمّد مصطفى ( ص ) از باد وزنده از جانب يمن باده كشيده ومست ميشد :\r\n گفت : بويى بو العجب ، آمد بمن * همچنانكه ، مصطفى را ، از يمن \r\n تا پيمبر گفت ، بر دست صبا * از يمن ، مىآيدم ، بوى خدا \r\n بوى رامين ميرسد ، از جان ويس * بوى يزدان ميرسد ، هم از أويس \r\n از أويس واز قرن ، بويى عجب * مصطفى را ، مست كرد وپر طرب \r\n چون أويس ، از خويش فانى ، گشته بود * آن زمينى ، آسمانى ، گشته بود \r\n آن كسى كز خود ، بكلّى درگذشت * اين منىّ ومايى خود ، در نوشت \r\n\r\n","description":"","footnote":"","page_name":" 1030 ","page_number":450},
  {"content":"\r\n\r\nپس بهمان اندازه كه عدم وقوف يا كم‌توجّهى بدين وكلام اللّه موجب لغزش از صراط وسقوط در وادى ضلالت است ، عدم اعتقاد به ائمّهء معصومين ورفعت شأن آنان در نزد خدا وبرگشتن از طريق وسبيل وصراط وجود آن برگزيدگان عوالم خلقت از أمر وخلق ومجرّد ومادّى ومرسل وطبيعي وبطور كلّى جميع ممكنات ؛ بزرگترين سبب وعامل سقوط آدمي از مرتبه ومقام انسانيّت بوده وبرعكس رهسپارى در طريقت آن زبدگان ومثلهاى اعلاى الهى ، موجب هدايت بصراط مستقيم ودليل رهنمونى بتوحيد ومعاد ووسيلهء معرفت وقرب وسعادت هردو عالم دنيا وآخرت است ؛ ولذا اگر كتاب اللّه وكلام خداوندى ، مفهومي جامع وكامل در نيل بقرب ورحمت رحماني ورحيمى واتّصاف بصفات حضرت باريتعالى است ؛ محبّت ورهسپارى ومعرفت بحقيقت وجودي عقل اوّل ونفوس كلّيهء خاندان عصمت وطهارت جميعا ، عين دسترسى بمفهوم ومصداق هدايت بصراط مستقيم ورسيدن بسعادت أبديست ؛ كه هيچ انسان عاقلى از داشتن آن بىنياز نيست ؛ زيرا آنچنانكه قرآن حكيم طبق اخبار وارده صراط اللّه مستقيم است ؛ نفس نفيس نبوي ( ص ) وآل محمّد وعلىّ - عليهم السّلام - نيز عين مفهوم ومصاديق كاملهء صراط مستقيم بوده وتوسّل بهريك عين توسّل بديگرى است ومعنى :\r\n« كلّنا من نور واحد » دليل بر وحدت حقايق وجودي آن مقرّبان پاك‌سرشت ميباشد .\r\nآنانكه آيهء تطهير ومباهله در شأنشان نازل گرديده وبه أصحاب كساء وآل عباء موصوف ومشهورند ، آن پاكترين پاكانى كه خداوند تعالى جميع مخلوقات وموجودات را بطفيل وجود الهى مآب آنان آفريد ومهرشان را در ذرّات وجودي اين حقير بيمقدار ومفسّر بىاعتبار نهاد تا در كلّ مراتب كمال ودرجات وصال وقرب خداوند متعال ، سرفراز ومفتخر مانم واهتمام خود را در اختتام اين تفسير كبير بمراحل اتمام رسانم ، بمنّه العميم وفضله العظيم .\r\nبارى ، صراط مستقيم خداوندى ، از نشئه دنيوي آغاز گرديده واز نشآت برزخي ومثالي در گذشته وبا سير سالك در جميع منازل وطرق ومواقف آن ، با برداشتن توشهء كمال وزاد سفر آخرت ؛ سرانجام بعبور از صراط قيامت منتهى گرديده وبروحانيّت مطلقه وتجريد كامل ووحدت جامع ، در أسماء وصفات وذات الهى وغيب أحدى أو بپايان ميرسد ، وسالك وعابد عارف بفوز دائم وخلود در جنّات صفاتى وذاتي نائل آمده وبهرگونه فعليّت وجلال ومظهريّت جمال وكمال واصل ميگردد ؛ وناصيهء أو در\r\n\r\n","description":"","footnote":"","page_name":" 1031 ","page_number":451},
  {"content":"\r\n\r\nدست تواناى پروردگار عالميان وقبضهء أحدى وقدرت سرمدي حقّ قرار گرفته ونفس أو نيز بصورت صراطي تحقّق مىيابد كه معبر هر عابر وبرنامهء هدايت وكمال هر رهسپارى خواهد شد ؛ وبعبارت ديگر ، كلمات تامّهء الهى وانسانهاى كامل وپرده‌نشينان حريم حرم ربّانى ، مرآت وآينهء تمام‌نماى حقّند ، واز سوى ديگر حقّ نيز آينهء وجودنماى آن مقرّبان واصل بوده ، ومحقّق صاحب‌نظر وعارف ، در ملاحظهء حقايق وجودي بهردو مرآت مىنگرد وامتياز وانفكاكى در ميان ايندو آيينهء حق‌ّنما قائل نيست ؛ وبقول عارف معارف الهى ، ملّا عبد الرّحمان جامى :\r\n أعيان ، همه آيينه وحقّ جلوه‌گر است ؟ * يا نور حق آيينه وأعيان صور است ؟ \r\n در چشم محقّق ، كه حديد البصر است * هريك زيندو ، آينهء آن دگر است \r\n\r\n","description":"","footnote":"","page_name":" 1032 ","page_number":452},
  {"content":"\r\n\r\n\r\nفصل شانزدهم صراط مستقيم بودن قرآن ورسول خدا ( ص )\r\nچون قرآن حكيم بجامعيّت تفضيلى خود ، بر جميع حقايق الهى ومراتب كلّى وطولى وعرضى ولوامع نوري در كينونت ظهور وبطون واوّليت وآخريّت ، اشتمال داشته ونقاوهء صفا وجوهرهء جلاء كلّ فعليّات تجريد وارسال وارتقاء وكمال است ؛ بنابراين ، با توجّه بفتح باب تكوين وكشف حجاب از رخساره پر شكوه وجاودانهء آن در مرتبهء تدوين ، از عوالم سرمدي وعقول طولى ، مشتمل بر أعلى وأوسط وأدنى بوده وأرواح ونفوس كلّى وجزئي ومعاني كلّيه وجزئيّه وحروف نفسي ولفظي ونقشى را در بر دارد ، وبتعبير ديگر جميع عوالم ومحتويّات امرى وخلقي ومطويّات آنها بمصداق كريمهء :  « وَنَزَّلْنا عَلَيْكَ الْكِتابَ تِبْياناً لِكُلِّ شَيْءٍ »  در قرآن حكيم وفرقان عظيم موجود بوده وعمل بمحكمات وايمان بمتشابهات آن بر هر مسلمانى وجوب وضرورت عقلي وبرهاني دارد ؛ وبر محقّق علوم الهى ومعارف حقّهء قرآني ، ردّ متشابهات آن بر محكمات در سوق دادن نفوس انساني بصراط مستقيم قرآن لازم ميباشد ؛ ولذا بر هر مسلمانى واجب است كه در أصول وفروع آن به اجتهاد علمي پرداخته واگر امكان اجتهاد در فروع واحكام قرآني را نداشت ؛ بحقيقت معنى در اجتهاد أصول ومباني ومعتقدات ديني خود از هيچ وسيله وواسطه ودست‌آويزى كوتاهى ودريغ نورزيده ، وبداند كه  « لا رَطْبٍ وَلا يابِسٍ إِلَّا فِي كِتابٍ مُبِينٍ »  وبهمين ملاحظه در سورهء نمل نازل است :  وَما مِنْ غائِبَةٍ فِي السَّماءِ وَالْأَرْضِ إِلَّا فِي كِتابٍ مُبِينٍ  وهيچ‌چيز در كتاب تكوين وتشريع وتدوين الهى فروگذار نگرديده وكريمهء :  « ما فَرَّطْنا فِي الْكِتابِ مِنْ شَيْءٍ »  در سورهء انعام\r\n\r\n","description":"","footnote":"","page_name":" 1033 ","page_number":453},
  {"content":"\r\n\r\nدليل بر اين مدّعى بوده وبجز آيات قرآني ؛ أحاديث وأخبارى نيز از أهل بيت عصمت - عليهم السّلام - در دست است كه قرآن ، كتاب همه‌چيز وجامع وبىنظيرى ميباشد كه يكصد وچهار كتاب أمم وملل گذشته وحال در آن فرآهم بوده وتذكّر برخى از آنها از مجامع روايى ومنابع وكتب مهمّهء اسلامى ، مفيد فوائدى ميباشد كه هيچ محقّق وحكيم وعارفي از تأمّل وتدبّر در آنها بىنياز نيست ، وبدين مناسبت به آوردن برخى از آنها در اين وجيزه اكتفاء ميشود .\r\nدر كتاب أصول كافى از حضرت صادق الأئمّه « 1 » روايت شده است كه : « ما من أمر يختلف فيه الاثنان ، الّا وله أصل في كتاب اللّه ، ولكن لا تبلغه عقول الرّجال » وعيّاشى در تفسير خود از آنحضرت نقل كرده است كه فرمود : بخدا سوگند كه ما امامان هرچه در آسمان وزمين ودر بهشت ودوزخ ودر فاصلهء بين آنهاست ميدانيم ؛ ونيز همهء اينها در كتاب اللّه آمده وسپس كريمهء :  « وَنَزَّلْنا عَلَيْكَ الْكِتابَ تِبْياناً لِكُلِّ شَيْءٍ »  را تلاوت كرد ؛ ودر أصول كافى از امام ششم عليه السّلام روايت شده است كه من هرچه در آسمانها وزمين وبهشت ودوزخ است ميدانم ، وسپس افزود : « وأعلم ما كان وما يكون » وآنگاه آنحضرت سكوتى گوارا كرده وچون ديد اين سخنان بر شنوندهء آن سنگين وبزرگ نمود ، اضافه فرمود : « علمت ذلك من كتاب اللّه - عزّ وجلّ - انّ اللّه يقول : فيه تبيان كلّ شيئى » ودر كتاب أصول كافى از حضرت أبى جعفر عليه السّلام مروى است كه : « انّ اللّه لم يدع شيئا يحتاج إليه الأمّة الّا أنزله في كتابه وبيّنه لرسوله ، وجعل لكل شيئى حدّا ، وجعل عليه دليلا يدلّ عليه وجعل على من تعدّى ذلك الحدّ حدّا » ودر كافى از حضرت صادق منقول است كه تبيان هرچيزى در كتاب اللّه بوده وحتّى خداوند تعالى هرچه را كه بندگانش بدان نيازمند باشند ، ترك نكرده است ، تا بنده‌اى بتواند بگويد : اگر اين چيز بود هرآينه در قرآن وجود داشت وبالآخرة آنحضرت فرمود : « ألا وقد أنزله اللّه فيه » وأبى جارود نيز از آنحضرت نقل كرده است كه أبو جعفر فرمود : چون چيزى را بر شما حديث ميكنم ؛ از من بپرسيد كه اين چيز در كجاى كتاب خدا نازل گرديده ؛ وآنگاه افزود كه حضرت رسول خدا مردم را از قيل وقال وفساد مال وكثرت سوآل نهى كرد ، پس بدو گفتند اى فرزند رسول خدا همين اعمال مورد نهى رسول در كجاى كتاب\r\n\r\n\r\n","description":"","footnote":"\r\n( 1 ) - تفسير الصراط المستقيم ، تأليف سيّد حسين بروجردي ، جلد اوّل ، از انتشارات صدر .\r\n","page_name":" 1034 ","page_number":454},
  {"content":"\r\n\r\nخداست ؟ ؛ فرمود خداوند در كريمهء قرآني فرمايد :  « لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ »  ودوباره فرمود :  « لا تُؤْتُوا السُّفَهاءَ أَمْوالَكُمُ الَّتِي جَعَلَ اللَّهُ لَكُمْ قِياماً »  واضافه كرد :  لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ  ودر كتاب « بصائر الدّرجات » محمّد بن حسن صفّار قمى از حضرت صادق منقول است كه فرمود : « انّ في القرآن ما مضى وما يحدث وما هو كائن » ودر كافى هم از أصبغ بن نباته وأو نيز از علىّ أمير المؤمنين عليه السّلام نقل كرده است كه در حديثي فرمود : « ما من شيئى تطلبونه الّا وهو في القرآن ، فمن أراد ذلك فليسئلنى عنه » ودر كتاب نهج البلاغهء مولى الموحّدين علىّ عليه السّلام در خطبه‌اى طولانى از آنحضرت منقول است كه خداوند بر رسول خود محمّد ( ص ) كتابي نازل كرد كه نور مصابيح آن هرگز بخاموشى نمىگرايد واين كتاب بمنزلهء چراغى است كه هيچگاه شعلهء فروزانش از برافروختگى نمىافتد ، واقيانوسى است كه قعر آن به ادراك كسى در نمىآيد ، وراه روشنى است كه هيچ راهروى در آن گمراه نخواهد شد ، وشعاعى پرفروغ است كه نور آن بتاريكى نمىانجامد وفرقانى است در ميان حقّ وباطل كه برهانش كه هرگز مسكوت نميگردد وبنيانى است كه أركان آن منهدم نخواهد شد وشفائي است كه از هيچ مرض ودردى نمىهراسد وعزّتى است كه أنصار آن بهزيمت نمىگرايند وحقّى است كه ياران وكمك دهندگان خود را بخوارى نميكشد ، ومعدن ايمان وبحبوحه يا وسط آن بوده وينابيع ودرياهاى علم ورياض عدالت وپايه‌هاى اسلام وواديهاى مطمئن حقّ ودرياى ژرف وپهناور بوده وچشمه‌هايى پرفوران است كه هرگز خشك نميگردد ، ومواضع شربى است كه نقص‌پذير نبوده وبالأخره خداوند تعالى قرآن را نوشيدنى گوارايى براي تشنگى علماء وبهار فرح‌بخش قلوب فقهاء وجادّه‌اى براي راه اصلى صالحان قرار داد ودوايى است كه بيمار پس از خوردن آن بدارويى ديگر حاجتمند نيست ، وخلاصه اينكه قرآن نوري بدون تاريكى وريسمانى محكم وبرهاني براي متكلّم است ؛ تا آخر خطبه كه حاكى از صراط مستقيم بودن قرآن مجيد ميباشد وچنانكه در مناقب نيز آمده است كه قرآن پوست وگوشت وعروق واستخوان رسول خدا بوده وحضرت أبى عبد اللّه عليه السّلام به بكير بن أعين فرمايد : « واللّه إنّى لأعلم ما في السّماوات وأعلم ما في الأرض وأعلم ما في الدّنيا وأعلم ما في الآخرة » وچون ديد كه حال جماعت شنونده متغيّر گرديد ، اضافه فرمود : « يا بكير إنّى لأعلم ذلك من كتاب اللّه إذ يقول : ونزّلنا عليك الكتاب تبيانا\r\n\r\n","description":"","footnote":"","page_name":" 1035 ","page_number":455},
  {"content":"\r\n\r\nلكلّ شيئى » .\r\nپس دانسته آمد كه قرآن حكيم تبيان كلّ شيئى بوده وشامل جميع حقائق امرى وخلقي ودنيوي واخروى ومبدء ومعاد ميباشد ، وچون أوصاف تدوين وظاهر كتاب حاكى از حقيقت معنوي وتكوين وتشريع آنست ؛ آنگاه بصراط مستقيم بودن قرآن پى برده وخواهيم دانست كه حقّ تلاوت آن ، بتوصيهء حضرت أبى عبد اللّه جعفر بن محمّد الصّادق ( ع ) وكريمهء الهى در قرآن حكيم ، بايد با چه كيفيّت وشرايطى تحقّق يابد ، ولذا از آنحضرت « 1 » روايت شده است كه در معنى آيهء :  الَّذِينَ آتَيْناهُمُ الْكِتابَ يَتْلُونَهُ حَقَّ تِلاوَتِهِ ، أُولئِكَ يُؤْمِنُونَ بِهِ  فرمود : آنان كساني هستند كه قرآن را با آواى نرم ودلنشين وموزون خوانده ومعاني آنرا بژرف‌انديشى مىفهمند ، وباحكام آن عمل كرده وبوعدهء آن اميدوار واز وعيد وعذاب آن هراسناك ميباشند ، ونيز بمفادّ ومفهوم قصّه‌هاى آن كه أحسن القصص درشمار است تمثّل يافته واز أمثال آن عبرت ميگيرند وبه أوامر قرآن گردن تسليم نهاده واز نواهى آن دورى مىگزينند ، وبهمين ملاحظه بخداوند يكتا سوگند كه حقّ تلاوت قرآن نه بحفظ آيات آنست ونه منظّم خواندن حروف وتلاوت سوره ودرس گفتن اجزاء دهگانه وپنجگانه‌اش ميباشد ؛ ولذا كساني هستند كه بدعوى تلاوت قرآن ، حروف آنرا در حفظ داشته ، وحافظ قرآنند ؛ در حاليكه حدود وقلمرو معنى ومفهوم وحقيقت آنرا ضايع وتباه كرده‌اند ؛ وحقّ اينستكه تدبّر ، بژرف‌نگرى عالمانه در محكمات ومتشابهات قرآن بوده واين همان معنى موردنظر الهى است كه در كتاب خود فرمود :  « كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ وَلِيَتَذَكَّرَ أُولُوا الْأَلْبابِ »  كه در چندين كريمهء ديگر نيز آمده وما بنقل برخى از آن آيات الهى بسنده واكتفاء مىكنيم . در آيهء پانزده از سورهء مائده نازل است :  « قَدْ جاءَكُمْ مِنَ اللَّهِ نُورٌ وَكِتابٌ مُبِينٌ »  ودر كريمهء چهل وهشت از همين سوره فرمايد :  « وَأَنْزَلْنا إِلَيْكَ الْكِتابَ بِالْحَقِّ »  ودر آيهء نود ودو از سورهء إنعام آمده است كه :  « وَهذا كِتابٌ أَنْزَلْناهُ مُبارَكٌ مُصَدِّقُ »  ودر سورهء هود فرمايد :   « الر ، كِتابٌ أُحْكِمَتْ آياتُهُ ، ثُمَّ فُصِّلَتْ مِنْ لَدُنْ حَكِيمٍ خَبِيرٍ »   ودر سورهء إبراهيم وارد است :   « كِتابٌ أَنْزَلْناهُ إِلَيْكَ لِتُخْرِجَ النَّاسَ مِنَ الظُّلُماتِ إِلَى النُّورِ بِإِذْنِ رَبِّهِمْ إِلى  \r\n\r\n\r\n","description":"","footnote":"\r\n( 1 ) - تنبيه الخواطر ونزهة النّواظر ، المعروف بمجموعهء ورّام ، تأليف أبو حسين بن أبو فراس مالكي اشترى متوفّاى 605 ه طبع تهران .\r\n","page_name":" 1036 ","page_number":456},
  {"content":"\r\n\r\n  صِراطِ الْعَزِيزِ الْحَمِيدِ »   ونيز هيچ قوم وگروه وملّت وامّتى بوجود نيامده‌اند كه كتابي نداشته وفاقد هرگونه حكم يا نبىّ ورسولي از خدا بوده وبصراط مستقيم الهى هدايت نشده باشند ؛ چنانكه در قرآن حكيم ، حضرت إبراهيم وإسماعيل وإدريس نبىّ وإسحاق ويعقوب وذريّهء آنها را داراى كتاب معرّفى كرده وحضرت موسى وعيسى را بداشتن تورات وإنجيل نام برده است ؛ وكريمهء :  « يُعَلِّمُهُ الْكِتابَ وَالْحِكْمَةَ وَالتَّوْراةَ وَالْإِنْجِيلَ »  شاهدي صادق بر مدّعاى مزبور است ؛ وسپس خداوند بطور كلّى در آيهء هفتاد ونه از سورهء آل عمران فرمايد :  ما كانَ لِبَشَرٍ أَنْ يُؤْتِيَهُ اللَّهُ الْكِتابَ وَالْحُكْمَ وَالنُّبُوَّةَ  الخ » .\r\nبنابراين ، چون هر نبىّ ورسولي براي امّت وپيروان ديانت خود كتابي داشته است كه در آن مردمان زمانهء خويش را بصراط مستقيم الهى بر طبق حقيقت ارسالى وآگاهى ومعرفت اللّه مختصّ بخود دعوت كرده وبدانها ارائه طريق هدايت را نموده است ، در نتيجة جامعترين كتاب وآخرين رسول ؛ يعنى قرآن حكيم ومحمّد بن عبد اللّه ( ص ) نيز جميع بشر وانسانها را بصراط مستقيم خود رهنمونى كرده‌اند .\r\nامّا در صراط بودن حضرت رسول أكرم ( ص ) بايد دانست كه اين معنى نيازمند بمقدّمه‌اى مختصر است ، تا بحث وتحقيق در آن از مصاديق طفره در أمور عالم نبوده ودر نتيجة ابتر وبدون فايده نماند . بطور يقين طبق فرمودهء عقلي : « كان اللّه ولم يكن معه شيئا » خدا بود وعالمي در خارج وجود نداشت وبر وفق حديث قدسي : « كنت كنزا مخفيّا ، فأحببت أن أعرف ، فخلقت الخلق لكي أعرف » عالم خارج را بحدوث دهري - طبق نظريّهء ملّا جلال الدّين دوانى وثالث المعلّمين ، ميرداماد - آفريد ؛ وچون وجود امكاني ممكنات در ذات خود از جميع جهات عين افتقار بذات واجب الوجود است ؛ ولذا اين فقر ذاتي ، بجود وخير وكمال وجودي ، آنهم برحسب اقتضاء هر ممكن ومرتبه واستعداد آن نيازمند بوده ، وبهر ترتيب معلول بايد برطبق قاعدهء : « المعلول والعلّة يتشاركان في الحدّ والبرهان » از كمال علّت آنهم در حدّ معلوليّت خود بهره‌مند باشد ؛ زيرا نفس ممكن هم در ذات وهم در لوازم آن محتاج بعلّت وجوبي بوده ولذا در استحصال ذات وكمالات ذاتي ، تنها بايد دست نيازش بطرف علّة العلل خود دراز باشد ، ودر اين مبحث از عقيدهء شيخ اشراق كه ميگويد ، هر معلول ، وجود خود را از علّت متّصل بخود گرفته وبواسطة علل عاليه ، از علّة العلل ، كه بذات خارجي وكمالات آن نائل مىآيد ؛ فارغيم ، زيرا محلّ تحقيق وبحث در آن ، نيازمند بعنوانى مناسب وجداگانه\r\n\r\n","description":"","footnote":"","page_name":" 1037 ","page_number":457},
  {"content":"\r\n\r\nميباشد كه در اين مقولة مورد حاجت نيست ؛ اگرچه طبق نظريّهء شيخ شهيد ، افاضهء وجودي مستقيم وبدون واسطهء علل بر هر ممكن ومعلول نيز لازم وواجب است ؛ وبهروجه ، تحقّق امكاني ممكنات ، از طريق حدوث دهري ميباشد كه تحقيق كامل در آنرا در تأليفات ديگر خود ، مانند « حكمت‌نامه » و « لطائف حكمت وعرفان ، در روابط خدا وانسان » آورده‌ام وخواننده را بمراجعهء بدان دو تأليف راهنمايى وتوصيه ميكنم . بارى ، صادر اوّل از مبدء وجود ، يعنى حضرت حقتعالى ، چيزى جز وجود منبسط وعقل اوّل وجوهرهء وجودي كلّ مخلوقات كه همان حقّ مخلوق‌به ميباشد ، نخواهد بود واين صادر نخست را عين حقيقت محمّديّة البيضاء وروح أعظم ناميده‌اند كه در عين صادر اوّل بودن ، مصدر دوّم نسبت بنفس كلّى بوده واين نفس نيز بوساطت عقل اوّل از ذات واجب‌الوجود صادر گرديده است وبقول مولانا جلال الدّين بلخى : « عقل اوّل راند بر عقل دوم » ودر نتيجة كلّ عوالم امر وخلق از همين وجود منبسط كه حقيقت محمّدية البيضاء ميباشد ، سرچشمه گرفته است وزلال اين سرچشمه نيز بنوبهء خود عين افاضهء وجودي وسايهء بلندپايهء حضرت حقتعالى است ؛ كه در كريمهء قرآني در جملهء :\r\n « أَ لَمْ تَرَ إِلى رَبِّكَ كَيْفَ مَدَّ الظِّلَّ »  بنظر ميرسد . پس عقل اوّل وصادر نخست يا حقيقت محمّدى ، در عالم طبيعت وفعل وانفعال ونظام كلّ ، بسبب كمال فوق تصوّر خود از مبدء وجود ، معلّم ومربّى توانمند وكامل وحافظي فيض‌بخش بوده كه در فعليّت وجودي واعطاء كمال ومواهب ولوازم آن ، پس از حضرت حقتعالى كه مبدء ومصدر حقّانى ووجوبي است ، از جميع مراتب ودرجات هستى أعلى وبهترين مرتبه بوده ودر مقام برد اليقين از سمت ورتبهء فكان قاب قوسين أو أدنى بهره‌ور ميباشد ، وبهمين ملاحظه ، وجود أو از حيث مصدر بودن در تكوين ومظهريّت افعالى وصفاتى وذاتي حضرت باريتعالى ، از كلّ موجودات أمرى وخلقي ، وحتّى از ملائك مهيّمين كه شيفتهء ذات حضرت حقّ بوده وآنچنان مستغرق در اللّه ميباشند كه از جميع مخلوقات وحتّى از نفوس خود نيز بىخبرند ، برتر ومقرّبتر بخدا بوده وچنين مقام وموقعيّتى ايجاب عصمت ؛ آنهم با كمال مراتب ودرجات ذاتي وصفاتى وافعالى آنرا داشته وبهيچ‌وجه سهو وخطا وعدم الصّوابى در أو متصوّر نيست ؛ وآنانكه قائل بسهو النّبى ويا اسهاء آنحضرت ميباشند ؛ بمعناى صادر نخست ومخلوق بيواسطه بودن حقيقت محمّديّه توجّه والتفات نداشته واز عمق معارف حقّه وژرفاى علوم عقلي بىبهره ويا كم‌نصيب\r\n\r\n","description":"","footnote":"","page_name":" 1038 ","page_number":458},
  {"content":"\r\n\r\nمانده‌اند ، وبالمآل قبول سهو وخطاء در نفس نفيس محمّدى وخاندان عصمت وطهارت ، موجب ايجاد مشكلاتى در أصول وفروع شريعت خواهد شد كه به آسانى قابل حلّ ورفع نبوده ودر نتيجة در جميع أحاديث نبوي وبالتّبع اخبار وروايات أهل بيت أو بايد با همين نظر سهو وخطا نگريست ، مگر بدلائلى دسترسى پيدا كنيم كه قاعدهء واصل سهو بودن آنحديث موردنظر را مرتفع سازد وبتعبير ديگر همينكه قائل بسهو النّبى گرديديم ، ديگر بايد أصل را بر آن نهاده وبدنبال ادّلهء عقلي ديگر ويا آيات وكرائمى مؤيّد عدم السّهو بودن آنحديث يا خبر باشيم ؛ كه اين خود سبب فساد وناهمواريهايى در فهم وكاربرد واستفادهء از أحاديث نبوي ومرويّات آل محمّد وعلىّ عليهم السّلام خواهد بود .\r\nبنابراين ، معلّمانى كه در حفظ نظام طبيعت وجوامع انساني ، نماينده وخليفهء خدا بوده ونائب مناب حضرت حقّند ، مورد خدشهء سهو يا إسهاء واقع گرديده ومعنا ومفهوم وبه تبع ايندو ؛ مصداق عصمت وطهارت مخدوش شده ونخستين نتيجهء اين وصلهء غلط بر لباس عصمت محمّدى از سهو وخطا ، سقوط آن پاكترين فرد عوالم وجودي از قداست ذاتي وصادر وعقل اوّل بودن اوست ، چه رسد به ائمّهء ديگر كه نسبت بدانحضرت در مرتبهء دوّم ظهورى قرار داشته واز توحيد ومعاد وأصول وفروع ديانت الهى أو پيروى ميكنند ؛ واوّلين مسئله‌اى كه در پيرامون شخصيّت قائلان بسهو النّبى ويا اسهاء أو در تصوّر آدمي پديدار ميگردد ، عدم معرفت بحقيقت هستى وتوحيد حقّانى وعصمت جميع أنبياء ميباشد ، زيرا كساني كه در نفس نفيس وقدّيس محمّدى قائل بسهو وخطا باشند ، در مورد همهء أنبياء وأوصياء نيز ، بطريق أولى چنين اعتقاد نادرست وخلاف عقل سليم وفطرت مستقيمى را خواهند داشت . هداهم اللّه تعالى إلى طريقة الحقّة والصّراط المستقيم . پس بناى طبيعت وفطرت آدمي بر تحصيل كمال وجودي از مبدء خير وجود ومفيض هستى بوده واقتضاء چنين بنايى كسب علم ومعرفت از معلّم يا معلّمانى ديگر است كه خود در معرفت وحكمت الهى أفضل وأجمع بوده واز خطا وسهو وعدم الصّواب بدور مانده ومظهر جميع أسماء اللّه وصفات عليا وذات عديم المثال الهى باشند ؛ تا در كمال اطمينان بتوان از رفتار وگفتار وكردار آن بزرگواران تبعيّت وتقليد كرده وكوچكترين خدشه‌اى را نتوان به أحاديث واخبار ومرويّات آن پاكان عاليقدر وارد نمود ، والبتّه هريك از أنبياء ورسل نيز بنسبت قرب خود بذات حضرت حقّ از\r\n\r\n","description":"","footnote":"","page_name":" 1039 ","page_number":459},
  {"content":"\r\n\r\nهمين أوصاف بهره‌ورند ، بويژه جناب رسول أكرم ( ص ) وأوصياء محمّديّين عليهم السّلام كه در كمال عصمت واعتصام بخداوند متعال بوده وصراط مستقيم وهادي طريقه حقّهء الهى ميباشند ؛ وگرنه چنين رسول وائمّه‌اى از مراتب صدور سهويّات وخطاهاى عمدى وسهوى دور وبركنار نمانده وديگر بقول وفعل وعملكرد يا سنّت آنان نميتوان اعتماد واطمينان كرد وبالمآل أحاديث ومرويّات وأخبار وارده از آنان ، به تبعيّت از عدم عصمت ويا خدشه در عصمت آنان حجّت نخواهد بود وامام وپيامبرى كه خدشه‌اى در حجّيت نفس خطاپذير وسهو كننده‌اش رخ دهد ، هميشه از حجّت بودن ساقط گرديده ومصداق حقيقي معصوم وپيشوا وامام نخواهد بود وبالأخره بايد بدين حقيقت اصلى وعقلي نائل آمد كه رسول خدا وخاندان عصمت وطهارت كه داراى نفوسى كلّى وكامل وقدسي الهى ميباشند ؛ خواسته وناخواسته هرگز بسهو وخطايى مرتكب نشده‌اند وگرنه رسول وامام بودن آنان براي افراد انساني از قبيل ترجيح بلامرجّح بوده واگر بنا باشد خاطى وساهى ، چه بعمد وچه بغير عمد رسول وامام گردد ، ترجيح آنان در برگماشتن بدين مراتب عالي وپرقداست ، هيچگونه مرجّحى نسبت بديگران نداشته وبرخلاف عدالت مطلقهء الهى ميباشد ؛ زيرا خداوند كساني را برسالت وامامت انسانها برگزيده وبدانها مأموريت هدايت وكمال معنوي آدميان را داده كه همانند ديگر انسانها خطاكار وساهى ميباشند ، وبالنّتيجه هدايت خاطى وسهو كننده ، فاقد جوهرهء اطمينان خواهد بود ونميتوان بحجّت بودن آنان تكيّه واعتماد كرد ، وبرعكس چون هرگز زمين طبق خبر منقول از حضرت صادق - عليه السّلام - : « إنّ الأرض لا تخلوا الّا وفيها إمام » از حجّت خالى نخواهد ماند ؛ لذا اين حجّت بايد از جميع جهات فعلى وصفاتى وذاتي معصوم باشد ، تا حجّيت أو مخدوش نگرديده ومورد سوآل واقع نگردد ؛ واخبارى بسيار در اين مقولة از أهل بيت رسالت برجاى وباقي مانده كه همهء آنها دلالت بر همين معنى دارند ؛ از جمله أبو بصير « 1 » از حضرت صادق ( ع ) نقل كرده است كه آنحضرت فرمود :\r\n« انّ اللّه تعالى أجلّ وأعظم من أن يترك الأرض بغير إمام عادل » واز أمير المؤمنين على بواسطهء أصحاب آنحضرت مرويست كه فرمود : « أللّهمّ إنّك لا تخلى أرضك من حجّة\r\n\r\n\r\n","description":"","footnote":"\r\n( 1 ) - شرح أصول كافى ، ملّا محمّد صالح مازندرانى - رحمة اللّه تعالى عليه - جلد پنجم با تصحيح وتعاليق حكيم متألّه ميرزا أبو الحسن شعرانى ، ناشر مكتبهء اسلامى .\r\n","page_name":" 1040 ","page_number":460},
  {"content":"\r\n\r\nعلى خلقك » ودر صورتيكه زمين بدون حجّت الهى وامامي باقي بماند ، هلاكت انسان وفناء جسمي آنها امرى قطعي است ، واز اين معنى در أخبار ائمّه عليهم السّلام به « ساخت » تعبير گرديده است ؛ چنانكه فرموده‌اند : « لولا الحجّة لساخت الأرض على أهلها » وأبو حمزه از حضرت صادق العلوم نقل نموده است كه از آنحضرت پرسيدم :\r\n« أتبقى الأرض بغير إمام ؟ ؛ قال عليه السّلام : لو بقيت الأرض بغير إمام لساخت » ومرحوم حكيم متألّه ميرزا أبو الحسن شعرانى « ره » در تعليقهء خود بر كلمهء « ساخت الأرض » گويد :\r\nمراد از جملهء مزبور ، ايجاد فتنه وضلالت وهلاكت مردم از حيث نبودن امنيّت وسعادت است ؛ زيرا نبود امام عادل يا بعدم أمير بطور مطلق خواهد بود كه فساد آن ظاهر ميباشد ويا بوجود أمير جائر وظالم وفاقد صلاحيّت رهبرى وامامت وپيشوايى است ، كه اينهم موجب گمراهى وفساد بوده وهمانند اوّل ميباشد .\r\nأبو هراسه از حضرت صادق ( ع ) ووشّاء از امام رضا ( ع ) وعبد اللّه بن سليمان عامري از أبو عبد اللّه همين سوآل را كرده وپاسخ فوق را بصورت مذكور شنيده‌اند . نكتهء بسيار لطيف اينستكه به شيخ الأنبياء ، حضرت إبراهيم - على نبيّنا وآله وعليه السّلام - طبق كريمهء قرآني :  « وَكَذلِكَ نُرِي إِبْراهِيمَ مَلَكُوتَ السَّماواتِ وَالْأَرْضِ وَلِيَكُونَ مِنَ الْمُوقِنِينَ »  وبه پيامبر أكرم ( ص ) نيز همين ملكوت عرضه گرديد ، بطوريكه بمافوق عرش نيز نظر داشت ؛ چگونه چنين رسولي كه جامع معجزات وكرامات وعلوم اوّلين وآخرين بوده وختم رسل وعقل اوّل است ؛ مرتكب سهو وخطا وعدم الصّواب ميگردد ، وبعصمت ذاتي أو خدشه ولطمه‌اى وارد نمىآيد ؟ وبا اينوصف از مرتبهء حجّت بودن خود ساقط نميشود ؟ .\r\nمحمّد بن حسن صفّار قمىّ در كتاب نفيس « بصائر الدّرجات » از عمر بن قيس وأو از حضرت أبو جعفر عليه السّلام نقل ميكند كه فرمود : « إنّ اللّه عزّ وجلّ - لم يدع شيئا يحتاج إليه الأمّة إلى يوم القيامة ، الّا أنزله في كتابه وبيّنه لرسوله وجعل لكلّ شيئى حدّا وجعل عليه دليلا يدلّ عليه » ودر همين كتاب از محمّد بن عيسى عبيدي وأو از حضرت صادق - عليه السّلام - نقل وروايت كرده است كه : خداوند امتناع دارد كه چيزى را در وجود آورد مگر به أسباب متناسب ولازم با آن ونيز براي هرچيزى سببي قرار داده وبراي هر سبب هم شرحي وبراي هر شرح ، مفتاحى وبراي هر مفتاح ، علمي وبراي هر علمي ، بابى وبراي هر باب ، ناطقى قرار داده است ؛ پس كسيكه آنرا شناخت خدايرا\r\n\r\n","description":"","footnote":"","page_name":" 1041 ","page_number":461},
  {"content":"\r\n\r\nشناخته وكسيك منكر آن گردد ، به انكار خداوند تعالى پرداخته است ، واين سبب وشرح ومفتاح وعلم وباب وناطق ، رسول خدا ( ص ) وما ائمّه‌ايم .\r\nچون وجود امكاني حضرت محمّد بن عبد اللّه ( ص ) أصل نقاوة وصفا بود ، بهمين دليل جسم عنصرى آنحضرت نيز متناسب با نفس قدسي وعقل اوّل بودن حقيقت محمّديه مروّح باحكام روح گرديده وبدين لحاظ جسم آنحضرت در تحت سلطه وحيطهء روح وى كه أعظم أرواح محسوب ميشد ، سايه‌اى در برابر نور آفتاب نداشت ، واين امر بآشكارا مشهود بوده وبسيارى از مورّخان صدر اسلام ومحدّثان بتأييد ونقل اين مسئله پرداخته‌اند ، وشاعرى عارف نيز در اين مورد سروده است :\r\n امّى لقبى ، كز أنبياء ، اعلم بود * احمد نامى ، كه سرور عالم بود \r\n زان سايه به أو ، نبود همراه ، كه بود * محرم ، جايى ، كه سايه ، نامحرم بود \r\n\r\n","description":"","footnote":"","page_name":" 1042 ","page_number":462},
  {"content":"\r\n\r\n\r\nفصل هفدهم صراط مستقيم وحجّت بودن هريك از ائمّه ع\r\nقبيلهء قريش در ميان قبائل عرب از امتياز خاصّ نسبى وحسبي برخوردار بوده ، واين امتياز هم بلحاظ شجاعت وقوّت بدني وهم حفظ امانت ودرستكارى آنان بود ، بطوريكه ابن حنطب از پدر خود وأو نيز از رسول خدا ( ص ) شنيده ونقل كرده است كه آنحضرت فرمود : « قوّة رجل من قريش تعدل قوّة رجلين من غيرهم وأمانة رجل من قريش تعدل أمانة رجلين من غيرهم » « 1 » ودر كتاب « ذخائر العقبى » بسند ابن أبي ذئب از پيامبر أكرم ( ص ) روايت شده است كه فرمود : « خيار قريش خيار النّاس وشرار القريش خيار شرار النّاس » وسهل بن سعد ساعدى از رسول خدا ( ص ) نقل كرده است كه : « أحبّوا قريشا ، فإنّ من أحبّهم أحبّه اللّه » ودر ذكر امتثال أمر قريشيان ، از عامر بن شهر ، مروى است كه پيغمبر خدا فرمود : « استمعوا من قريش ، ودعوا فعلهم » وسلمان فارسي - عليه السّلام - بنقل از محمّد مصطفى ( ص ) گويد كه قريش أفضل عرب است ونظير همين حديث را جابر بن عبد اللّه انصارى نيز از آن خواجهء كائنات وبرگزيدهء ممكنات نقل كرده ، وأحاديث ديگرى هم موجود است كه از استشهاد بدانها بلحاظ اختصار خوددارى ميشود .\r\nامّا در همين قبيلهء قريش ، جماعتى بنام بنىهاشم وجود داشت كه نسبت بقريش از فضائل وأوصاف كمالى بيشترى بهره‌مند بود ، وچون قريش در عرب بوجهي خاصّ\r\n\r\n\r\n","description":"","footnote":"\r\n( 1 ) - ذخائر العقبى في مناقب ذو القربى ، تأليف حافظ محبّ الدّين طبري ، دار الكتب العراقيّه 1387 ه\r\n","page_name":" 1043 ","page_number":463},
  {"content":"\r\n\r\nممتاز بود ، طائفه بنىهاشم أخصّ الخواص درشمار آمده واز زوجة النّبى عائشة منقول است كه از پيامبر أكرم شنيد : « قلبت الأرض مشارقها ومغاربها ، فلم أجد بنى أب أفضل من بني هاشم » واز أمير المؤمنين علىّ عليه السّلام منقول است كه رسول خدا ( ص ) فرمود :\r\n« يا معشر بني هاشم ، والّذى بعثني بالحقّ نبيّا ، لو أخذت بحلقة الجنّة ما بدأت ، الّا بكم » واحاديثى نيز از طريق عمر بن الخطّاب وغيره نقل شده است كه امام حسن عليه السّلام مريض شد وزبير بن عوام در عيادت أو درنگ ميكرد ، وعمر بدو گفت : « أما علمت أنّ عيادة بني هاشم فريضة وزيارتهم نافلة ؟ » واز ابن عبّاس منقول است كه رسول خدا ( ص ) فرمود : « خداوند تعالى به پسران عبد المطّلب از طايفهء بني هاشم ، هفت خصلت وفضيلت داده است : « الصّباحة والفصاحة والسّماحة والشّجاعة والحلم والعلم وحبّ النّساء » وأنس بن مالك از محمّد رسول اللّه ( ص ) روايت كرده است كه ما پسران عبد المطّلب ، يعنى من - پيغمبر ( ص ) - وعلى وجعفر بن أبي طالب وحضرت حمزه وحسن وحسين تا حضرت مهدى موعود - عليهم صلوات اللّه وسلامه إلى يوم القيامة - از سادات وسروران أهل بهشتيم ؛ ومراد از نزول آيهء  « أُولِي الْأَيْدِي وَالْأَبْصارِ »  در سورهء ص كه ابتداء آن :  « وَاذْكُرْ عِبادَنا إِبْراهِيمَ وَإِسْحاقَ وَيَعْقُوبَ »  است ، همان پسران عبد المطّلب ميباشند . امّا از بين پسران عبد المطلّب نيز أهل بيت حضرت رسول أكرم كه از حضرت فاطمهء زهرا وعلىّ عليهما السّلام آغاز گرديده وبه امام دوازدهم ، مهدى موعود ومنتظر ، كه قطب عالم امكان است پايان مىيابد ؛ اين امامان معصوم از بزرگترين ومهمترين وپاكترين وبرگزيده‌ترين بندگان مقرّب الهى در كلّ عوالم امرى وخلقي وملائك أعلى ومهيّمين وكرّوبيان قدس انتساب بوده وآينه‌هاى تمام‌نماى أسماء اللّه وصفات وذات خداوند يكتا محسوبند ؛ واين مفسّر ناچيز وفقير إلى اللّه الغنىّ ، از معتبرترين منابع ومآخذ روايى شيعي وسنّى ، بتحقيق در مناقب وفضائل وعصمت وطهارت آنان پرداخته ودليل حجّت وصراط مستقيم بودن آنانرا با ادّلهء نقلي وعقلي بمنصّهء تبيين واثبات مىنشانم :\r\n1 - حاكم حسكانى - حافظ عبيد اللّه بن عبد اللّه حنفي نيشابورى - در كتاب « شواهد التّنزيل لقواعد التّفضيل » « 1 » در مفهوم ومصداق كريمهء  « اهْدِنَا الصِّراطَ \r\n\r\n\r\n","description":"","footnote":"\r\n( 1 ) - با تحقيق وتصحيح شيخ محمّد باقر محمودى - شكر اللّه مساعيه الجميلة - از منشورات مؤسّسهء اعلمى - بيروت ، لبنان ، طبع اوّل 1393 ه\r\n","page_name":" 1044 ","page_number":464},
  {"content":"\r\n\r\n الْمُسْتَقِيمَ »  از أبو بريده ، وحافظ ابن شهرآشوب به اسناد خود از مسلم بن حيّان نقل ميكنند كه صراط مستقيم ، عبارتست از محمّد وآل محمد - عليهم السّلام - ومجاهد از ابن عبّاس روايت ميكند كه : « قولوا معاشر العباد : إهدنا إلى حبّ النّبى وأهل بيته » وهمين ابن عبّاس نقل كرده است كه رسول خدا ( ص ) به علىّ بن أبي طالب عليه السّلام فرمود : « أنت الطّريق الواضح وأنت الصّراط المستقيم وأنت يعسوب المؤمنين » وجابر بن عبد اللّه نيز گفت كه رسول خدا ( ص ) فرمود : « انّ اللّه جعل عليّا وزوجته وأبنائه حجج اللّه على خلقه وهم أبواب العلم في أمّتى ، من اهتدى بهم هدى إلى صراط مستقيم » وعيسى بن عبد اللّه العلوىّ از پدرش وأو از امام محمّد باقر وأو نيز از جدّش نقل كرده است كه هركس بخواهد از صراط مستقيم مانند باد وزان گذشته وبدون حساب وكتاب ببهشت وارد شود ، بايد دست تولّى بدامن ولىّ ووصّى وخليفة اللّه بر أهل بيت من ، يعنى علىّ بن أبي طالب بزند ، وكسيكه ميخواهد بدوزخ افتد ، بايد ولايت علىّ را بترك گويد ؛ پس بعزّت پروردگارم وبجلال أو سوگند كه علىّ باب اللّه است ، وهيچكس در اين باب داخل نخواهد شد مگر از راه ولايت أو ، وعلىّ صراط مستقيم وكسى است كه خدا در روز قيامت از ولايت أو ميپرسد ومحبّت أو ملاك فوز عظيم ميباشد .\r\nجابر بن عبد اللّه انصارى از قول رسول خدا ( ص ) گويد كه آنحضرت فرمود : « اهتدوا بالشّمس فإذا غاب الشّمس فاهتدوا بالقمر ، فإذا غاب القمر فاهتدوا بالزّهرة ، فإذا غاب الزّهرة فاهتدوا بالفرقدين » جابر گويد از رسول خدا پرسيدم يا رسول اللّه ، شمس وقمر وزهره وفرقدين چه كساني ميباشند ؟ ، فرمود : « الشّمس أنا ، والقمر علىّ ، والزهرة فاطمة ، والفرقدان الحسن والحسين ، عليهم السّلام » . سلام بن مستنير جعفى گويد : بر أبو جعفر - يعنى حضرت باقر - وارد شده وگفتم : خدا مرا فداى تو كند . من كراهت دارم كه بر شما زحمتى دهم ؛ پس اگر اجازه فرمايى از شما سوآلى دارم . پس آنحضرت فرمود : هرچه ميخواهى بپرس . آنگاه پرسيدم يا بن رسول اللّه ، معنى  اهْدِنَا الصِّراطَ الْمُسْتَقِيمَ  در كتاب خدا چيست ؟ . آن امام عظيم الشأن فرمود : « صراط ، علىّ بن أبي طالب » دوباره پرسيدم ، آيا واقعا وحقيقة ، صراط همان علي بن أبي طالب است ؟ ، پس فرمود : آرى صراط علىّ بن أبي طالب ميباشد . علىّ بن سليمان پرسد : معنى « جاءكم برهان من ربّكم » چيست ؟ . فرمود :\r\n« البرهان محمّد ، والنّور علىّ ، وصراط المستقيم علىّ » ودر حديث ديگر از امام محمّد باقر ( ع ) منقول است كه : « آل محمّد الصّراط ، الّذى دلّ اللّه عليه » وأبو بصير نيز از\r\n\r\n","description":"","footnote":"","page_name":" 1045 ","page_number":465},
  {"content":"\r\n\r\nحضرت صادق ( ع ) نقل كرده است كه آنحضرت فرمود : « الصّراط الّذى قال إبليس :\r\n « لَأَقْعُدَنَّ لَهُمْ صِراطَكَ الْمُسْتَقِيمَ »  فهو علىّ ( ع ) » وحذيفهء يماني نقل كرده است كه رسول خدا فرمود : « إن ولّيتموا عليّا ، يقيمكم على صراط مستقيم » وباز همين حذيفة نقل كرده است كه رسول خدا ( ص ) فرمود : « وإن ولّيتموا عليّا ، تجدوه هاديا مهديّا يسلك بكم الطّريق المستقيم » وعبد الرّحمان بن زيد بن أسلم نيز از پدر خود نقل كرده است كه در معنى قول خداوند تعالى :  « صِراطَ الَّذِينَ أَنْعَمْتَ عَلَيْهِمْ »  گفت : صراط مزبور حضرت نبىّ أكرم است وكسانيكه از أو پيروى كرده‌اند ونيز آن صراط علىّ بن أبي طالب است وپيروان أو .\r\n2 - در أفضل وأعلى بودن وسيادت حضرت فاطمهء زهرا - سلام اللّه تعالى وصلاته عليها - علاوة بر احاديثى كه از مجارى تحديث أهل سنّت : مانند احمد وأبو حاتم وأبو هريره وأبو سعيد وترمذى از عمران بن حصين وحافظ أبو القاسم دمشقي از عمران مستوفى وبسيارى ديگر از أرباب حديث ؛ بما رسيده است ؛ افرادى معصوم از خطاء مانند أمير المؤمنين علىّ وثقاتى نظير ابن عبّاس وأبو ايّوب انصارى ومعصومى ديگر مانند امام علىّ بن موسى الرّضا - عليه السّلام - وبرخى از اماجد وأكابر نيز در جميع صفات وخصال وأحوال آنوجود نازنين ومقدّسه به ضبط وذكر احاديثى پرداخته وروايات وأخبارى بسيار در شأن اين بانوى عالم وجود وامّ الأئمّه وأصل الإمامة ؛ وعطيّهء حضرت باريتعالى به رسول خاتم مبادرت كرده واز تولّد تا وفات آن زبدهء أكوان ونقاوهء عالم امكان بنقل حديث وخبر اقدام كرده‌اند ؛ ودر شبيه بودن آن رضيّهء مرضيّه وتقيّهء نقيّه وجوهرهء قدسي در تعيّن انسى برباب بزرگوار خود وتسميه‌اش بفاطمه وكرامات وخصايص وجودي أو سخن گفته‌اند ، وفطام أو وهمسر وأبناء وى از آتش وسيّده أهل بهشت وصراط مستقيم بودن آن بانوى الهى بتحديث وتحقيق پرداخته‌اند ، كه جمع فضائل وكرامات ودقايق اخلاق ربّانى وصفات عاليهء وى ، با همهء كم‌عمرى وسختى معيشت وتحمّل شدايد فوق الطّاقّه‌اش ، بتدوين كتابي قطور مىانجامد ، كه از حوصلهء اين مبحث خارج بوده وبايد در مقامي ديگر وتحقيقى جامعتر بدين فضيلت وشرف نائل آمد وما در اين مبحث بتفسير عقلي وعرفانى سورهء كوثر مىپردازيم تا ذرّه‌اى از خروار وقطره‌اى از دريا بار مراتب عاليهء آنوجود نازنين را بوجازت واختصار آورده باشيم . در سورهء مزبور خداوند متعال حضرت زهراى أزهر را برسول خدا عطا فرموده وبا اينكه\r\n\r\n","description":"","footnote":"","page_name":" 1046 ","page_number":466},
  {"content":"\r\n\r\nپيغمبر خدا واجد مرتبهء رسالت از حضرت حقّ بود ، خداوند متعال ويرا با دادن ولايت ورسالت ، مفتخر به اعطاء ننموده ورسالت را عطيّهء خود بر آنحضرت تعريف نكرد ، ومنّتى هم برسول خود ننهاد ؛ ليكن با اعطاء وجود حضرت فاطمه بدو ، أو را مفتخر به اعطاء خلعتى فاخر وفخيم والهى كرده وكريمهء :   « إِنَّا أَعْطَيْناكَ الْكَوْثَرَ »   را در خصوص ايندخت مردآفرين نازل فرمود وكوثر بر وزن فوعل ، صيغهء مبالغه ودر نهايت درجه كثرت ، از أوزان غيرمعروف آنست . بنابراين ، خدا برسول خود بدادن اعطاءآميز دخترى فاطمه‌نام منّت نهاده ودر مقابل خير بسيار كثير از رسول خود خواست كه بدو امر مهمّ اقدام كند وآندو امر ، يكى اقامهء صلاة وديگرى نحر شتر ودادن گوشت أو بفقراء ومستحقّان بود ، ونكتهء ديگر اينكه أصل وحقيقت كوثر ، باطن حضرت فاطمه ( ع ) ميباشد وعلىّ بن أبي طالب با همهء علوّ در مرتبت وجود ونفس كلّى بودن خود ، ساقى اين كوثر است ، كه هر مقدار از آنرا به شيعهء خود ببخشد وبنوش معنوي آنها رساند ، از كوثر فاطمه عليها السّلام است ونه از شخص خود آنحضرت ؛ واين كوثر عبارت از خير وكمال وجودي وقرب بحضرت حقتعالى است كه أصل آن در اين عطيّهء فاخره وفخيمه موجود بوده واز حيث عدّت وشدّت ومدّت لا يتناهى ميباشد ، وعلي عليه السّلام با آن اعتلاء وعظمت وجودي خود ، ساقى آن كوثر است ونه مالك وصاحب آن ؛ ولذا رسول خدا كه عقل اوّل ونور خويشتاب الهى است ، مأمور به اقامه صلاة ودادن صدقه وانفاق بفقراء گرديد ، كه اين امر ، مفيد معنى اهميّت صلاة ودادن زكات وانفاق بفقرا نيز ميباشد ولذا پيامبر أكرم بدين دختر والامقام لقب « امّ أبيها » داد ، وخدا ميداند كه أصل وامّ وريشهء عقل اوّل ؛ يا حقيقت محمّدى ، در چه حدّى از مراتب اعلاى وجودي واقع است .\r\nامّا در پيرامون صراط مستقيم بودن علي بن أبي طالب همسر آن كريمهء مطهّره وأبناء أو سيّدان شباب أهل الجنّه وفرزندان ديگر از نسل أو وأمير المؤمنين علىّ تا مهدى موعود وقائم منتظر - صلوات اللّه وسلامه عليهم أجمعين - اگر تا قيام رستاخيز كبرى سخن گفته وبتحقيق پرداخته آيد بسيار كم است ؛ زيرا وجود ظاهر وباطن هريك از اين نازنينان با جميع عوالم أمرى وخلقي ومرسل ومادّى ونظام أكوان وحقايق وجود از مراتب أدنى تا أعلى در قوس صعود ، واز مراتب ومقامات اعلاى الهى تا هيوليّات عالم مادّه وعناصر در قوس نزولى ، انطباق ومضاهات وشباهت تامّه دارد ، وبتعبير بهتر هريك از\r\n\r\n","description":"","footnote":"","page_name":" 1047 ","page_number":467},
  {"content":"\r\n\r\nاين چهارده معصوم الهى از حدود توصيف جميع واصفان بليغ تا روز قيامت فراتر وأعلى بوده ونفس أقدس هريك ، خود به تنهايى از حيث بسط در وجود ، عالمي وبلحاظ قبض قيامتي است وبعبارت ديگر وجود آنان از بدن ونفس وروح ، از حيطهء توصيف وتعريف خارج وحديث آنان امرى صعب ومستصعب بوده وأسرار خداوندى وأنموذج قرب ووصل الهى ميباشند ؛ وبهمين ملاحظه در اين وجيزه ، امكاني جز اختصار وقناعت به بيان شمّه‌اى از أوصاف وآثار وقطره‌اى از دريابار وذرّه‌اى از خروارها خروار را نخواهيم داشت ؛ واين مفسّر نالايق نيز بهمين مقدار بسنده خواهد كرد ؛ زيرا :\r\n پاى ما لنگ است و ، منزل بس دراز * دست ما كوتاه ، خرما بر نخيل \r\nبنابراين ، تنها بايد گفت كه خلق وخلق آن امامان معصوم از نور پرفروغ وشعاع تابناك أسماء وصفات خدايى آفريده شده وسرشت پاكشان مثل اعلاى الهى در كالبد انساني وبشرى بوده ومودّت وأطاعت آنان موجب دخول در بهشت وبلكه عين بهشت ميباشد ، ودر حقيقت ، نفس نفيس آن پاكان عالم وجود ، معادن علم وحلم وشجرهء أصيل نبوّت وموجبات سعادت وكرامت بوده وباب اللّه وحجّت خدا وواليان أوامر ونواهى أو وخازنان علم الهى وجنب اللّه وعين اللّه ووجه اللّه ويد اللّه وسوق دهندگان انسان بولايت شامخهء خداوندى ومواثيق وشهداء للّه وپيشوايان جنّ وانس ومعروضان حقايق وجودي آسمانها وزمين وجامع مواريث أنبياء ورسل وكتب ما سلف وعرضه‌كنندگان علم ومعارف حقّهء كردگارى بجميع ماخلف ، وكائنان ما كان وما يكون ، وجامعان حقائق ومعاني زبور وصحف إبراهيم وتورات وإنجيل وفرقان ولطيفهء قرآن ؛ وواصلان متّصل بر قايق ألواح وكلمات وحروف تكويني وتشريعي وتدوينى ، وصحايف جامعهء إملائى رسول خاتم ( ص ) ودارندگان أسماء حسنى وصفات عليا وواجدان اسم اللّه الأعظم وراسخان در علوم اوّلين وآخرين ، وصفاء خاصّ الخاصّى ونقاء اخصّ الخواصّى عوالم ملكوت أعلى وسفلى وحقيقت تفسير وبلكه تأويل كلام اللّه الحكيم ، وأمناء اللّه وخلائفه على السّماوات والأرضين ، كاملان مكمّل بصدق ويقين ، رهسپردگان منازل علم اليقين وعين اليقين وحقّ اليقين ، وحسّ كنندگان ثلج وبرودت أنامل خداوندى در أعلى مقام برد اليقين ؛ منازل سور ومواقف آيات قرآن مبين ، ومروّجان كلّما أنزل اللّه على رسله ، محكمان متشابه ومتشابهان محكم ، ومفاهيم ومصاديق اسم اللّه الأعظم ، حقايق روحاني ما أنزل اللّه تعالى في ليلة\r\n\r\n","description":"","footnote":"","page_name":" 1048 ","page_number":468},
  {"content":"\r\n\r\nالقدر ؛ قارئان وكاتبان بكلّ لسان ؛ ومخاطبان ومستمعان الهى بكل صوت يقرء وبكلّ كلام يسمع ؛ ومخدومان حضرات جبرائيل وإسرافيل وميكائيل وعزرائيل ؛ غائبان حاضر وحاضران غائب از نظر ، وعطيّات حضرت داور به شيعيان اثنىعشر ؛ حقيقت أوامر واحكام كتاب وجوهرهء فصل الخطاب ؛ مصلّيان صوري ومثالي بقبلتين وآكلان نصف من إحدى الرّمانيّين ؛ من الشّجرة العلم والنبوّة ؛ هاديان مهتدى إلى اللّه ، ومهتديان إلى غيب الأسماء وذات اللّه ؛ عارفان منطق بهائم والطّير ، هدايتگران صادق خودى وغير ؛ تفويض‌شدگان ما جاء به النّبى ، سادات العجم والعرب ، من القرشي والهاشمي ، دانندگان أخبار غائبان ومتقدّمان وملاك وحجج حاضران ومتأخّران ؛ بخشندگان شيعيان از فاضل طينت خود ، رام‌كنندگان سركشان بنمود كمترين قدرت خود ؛ أحد الثّقلين ، وعترت الرّسول ، جواهر الكتاب وأبناء البتول ، بينندگان حقايق افعال در خواب وبيدارى ؛ وارثان اسم أكبر وجانشينان حضرت داور ؛ دانندگان وفات وممات پيش از فوت ، وحاضر شوندگان در قبور مادّى ومثالي جميع آدميان پس از موت ؛ باقي در زمين تا بقاى عالم وناشران ومبلّغان أصول وفروع سعادت بني آدم ؛ تقسيم‌كنندگان جنّت ونار بمؤمنان وكفّار ، مقياسان حقّ از باطل ومنجيان واقف وغافل ؛ چهارده نور تابناك از مشرق سرمدي وسيزده شعاع درخشان از خورشيد محمّدى ودوازده امام معصوم از نسل بتول وذرّيهء أحمدى ، كه عين وحقيقت صراط مستقيمند ، ولذا زبان وادراك اين بندهء بيمقدار از بيان وتعريف كمترين حدّ از أوصاف الهى آنان ناتوان وقاصر ميباشد . واللّه أعلم بفضائلهم ومناقبهم والصّلوة والسّلام عليهم وبقول شاعر :\r\n هر دل كه سوى عرصهء تحقيق راه يافت * در سايهء سرادق عصمت پناه يافت \r\n\r\n","description":"","footnote":"","page_name":" 1049 ","page_number":469},
  {"content":"\r\n . \r\n","description":"","footnote":"","page_name":" 1050 ","page_number":470},
  {"content":"\r\n\r\n\r\nباب هشتم در تفسير كريمهء مباركهء صِراطَ الَّذِينَ أَنْعَمْتَ عَلَيْهِمْ\r\nشيخ طبرسى در تفسير مجمع البيان  « صِراطَ الَّذِينَ »  را صفت مستقيم دانسته وگويد جائز است كه بدل از آن نيز باشد ؛ وفصل امتياز در ميان صفت وبدل در اينستكه بدل عبارتست از تكرار عامل بدلالت تكرار حرف جرّ ، كه در آية :  « قالَ الْمَلَأُ الَّذِينَ اسْتَكْبَرُوا مِنْ قَوْمِهِ لِلَّذِينَ اسْتُضْعِفُوا لِمَنْ آمَنَ مِنْهُمْ »  در سورهء أعراف آمده ، ودر للّذين ولمن مكرّر است ؛ امّا بدل بودن صراط در كريمهء :  « صِراطَ الَّذِينَ »  از صراط المستقيم ، از قبيل بدل كلّ از كلّ بوده واز تداول وشهرت بيشترى برخوردار ميباشد ؛ كه ببدل مطابقي يا موافقى هم موسوم است ؛ ودرعين‌حال افادهء عطف بيان كرده واز مصاديق تبديل معرفه بمعرفه درشمار است ، وصحيحتر اينستكه با تكرار اسم صراط در هردو آية ، ديگر مناسبتى براي توصيف بودن صراط در آيهء بعدى براي اوّلى نبوده وهمچنين بدل از آن بودن هم مناسبتى با كلام ندارد ، بلكه تكرار صراط در كريمهء مزبور براي توضيح صراط مورد عطف يا پيشين بكار رفته است .\r\nامّا مراد از صراط ؛ بايد دانست : آنانكه خداوند بدانها نعمت أطاعت وعبادت وفرمانبردارى از خدا ورسول وائمّه معصومين را داده است ، آنگونه صراطي است كه أنبياء وصدّيقان وشهداء وصالحين در آن بطور مستقيم روانه بوده وبا اينكه نفوس آنان مهتدى بهدايت الهى است ؛ در رهنمونى نفوس ديگران نيز كوشيده وآنانرا بصراط مستقيم عبادت وعبوديّت صادقه سوق داده‌اند .\r\n\r\n","description":"","footnote":"","page_name":" 1051 ","page_number":471},
  {"content":"\r\n\r\nنعمت در لغت عبارت از اكرام وعطيّه وبخشش ودهش وخاطرنوازى ونيكويى كردن در حقّ كسى وفضيلت وداشتن فرزند وهمسر وپدر ومادر خوب وهمه قسم غذا دادن از خوراكىهاى لذيذ وملايم طبع خورنده است وجمع آن نعمات بوده ، ودر برخى از فرهنگها نيز بمعنى فراخى ووسعت وآسايش در زندگى ونرمش وتنعّم وتمتّع ورفاه ودولتمندى وكامرانى وتوانگرى وسعادت هم بكار رفته است ؛ وبطور كلّى هرگونه نيكويى در حقّ اشخاص اعمّ از خوراندن وپوشاندن ، ونيز شغل خوب داشتن وانعام وهرچيزى كه در دسترس انسان بوده وبر وجهي نيكو از آن استفاده كند ، ونيز بمعنى تن‌آسايى وراحت وملايم وخير ولذّت وهرچيز دلپسند هم استعمال شده است ؛ ودر كريمهء مورد تفسير به أموري معنوي ، مانند : عالم بودن وداشتن معرفة اللّه وعلوم تفسير وفقه وحكمت الهى ومعارف ديگر هم از نعمتهاى معنوي بوده وعمل بر طبق علم ورهسپارى در طريق هدايت وصراط مستقيم ، ودستگيرى از فقراء بطور كلّى واز فقيران مسلمان بطور اخصّ ، وتعليم دادن علوم الهى به اشخاص مؤمن ، وهرگونه دانشى كه در تحصيل سعادت مادّى ومعنوي انسانها مؤثّر است ، از مصاديق بارز نعمت در شمار بوده وارائه هر راهى كه آدميانرا بخدا نزديك كرده ورسول خدا را خشنود كند ، ويا قدر وشأن أنبياء ورسل وائمّهء عليهم السّلام را با براهين علمي ومعرفت تامّه اثبات كرده وپاسخگوى ادّله ويا سفسطهء منافقان ومخالفان دين خدا باشد ، عين نعمت معنوي محسوب است ، ودر عين اينكه جميع آنها نعمت ميباشد ؛ هريك نيز به تنهايى نعمت بوده واز معنى وقلمرو مفهومي آن بيرون وبركنار نيست .\r\nاين آية در باور آنانكه بسملة را از سورهء فاتحة الكتاب ندانسته‌اند ، ششمين آية بوده وبنابر عقيدهء مفسّران شيعه كه آنرا جزء سوره شناسند ، هفتمين آية درشمار ميباشد ، وجميع علماء شيعه وائمّهء معصومين - عليهم السّلام - همين آية را تا آخر آن ، يعنى تا  وَلَا الضَّالِّينَ  يكسره خوانده ونوشته وبوجود فاصله‌اى در ميان دو جملهء آن قائل نيستند ؛ والبتّه اين كريمه مانند تفسير وبيانى است براي صراط مستقيم ؛ و  « صِراطَ الَّذِينَ أَنْعَمْتَ عَلَيْهِمْ »  در واقع تأكيد وتنصيصى است بر طريقي كه در استقامت علم گرديده واين همان راه مستقيمى است كه أنعم اللّه عليهم حاكى از آن ميباشد ؛ بطوريكه تفسير وتوضيح دهندهء صراط به استقامت بوده ومراد از جملهء  « أَنْعَمْتَ عَلَيْهِمْ »  كريمهء :  فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَالصِّدِّيقِينَ وَالشُّهَداءِ وَالصَّالِحِينَ  است وبرخى هم گفته‌اند\r\n\r\n","description":"","footnote":"","page_name":" 1052 ","page_number":472},
  {"content":"\r\n\r\nمراد از آية ، جميع مسلمانانند كه نعمت اسلام بر آنان عرضه گرديده وبا قبول اين دين بجميع نعمتهاى الهى وبلكه بأصل نعمت دست يافته‌اند ؛ چنانكه در قول ديگرى مراد از  « أَنْعَمْتَ عَلَيْهِمْ »  را أنبياء گفته‌اند ، وبعضي هم پيروان تورات موسى وإنجيل عيسى قبل از تحريف آنها دانسته‌اند ؛ وحقّ اينست كه اين كريمهء قرآني را بر وفق آيات ديگرى از كتاب خدا تفسير كنيم كه در سوره‌هاى ديگر نيز مانند آيهء مذكور در فوق بكار رفته است ؛ اگرچه بدون ترديد وبصراحت آيات قرآني جملهء :  « أَنْعَمْتُ عَلَيْكُمْ » *  در مقام خطاب به بني إسرائيل است ، چنانكه در كريمهء نازله در سورهء بقره آنهم در دو مورد بدان تصريح گرديده ، در يكى فرمايد :  يا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ وَأَنِّي فَضَّلْتُكُمْ عَلَى الْعالَمِينَ  ودر ديگرى نازل است :  يا بَنِي إِسْرائِيلَ اذْكُرُوا نِعْمَتِيَ الَّتِي أَنْعَمْتُ عَلَيْكُمْ وَأَوْفُوا بِعَهْدِي أُوفِ بِعَهْدِكُمْ  چنانكه در سورهء مائده فرمايد :  « الْيَوْمَ أَكْمَلْتُ لَكُمْ دِينَكُمْ وَأَتْمَمْتُ عَلَيْكُمْ نِعْمَتِي وَرَضِيتُ لَكُمُ الْإِسْلامَ دِيناً »  كه إكمال الدّين وإتمام النّعمه بر جهانيان به ديانت اسلام است ؛ وآمدن ايندين بوسيلهء حضرت رسول أكرم ( ص ) منّتى بس بزرگ وپاينده بر انسانها ميباشد كه تا قيامت كبرى باقي وبرقرار است .\r\nعلاوه‌بر بني إسرائيل ، انعام الهى بر حضرت عيسى - على نبيّنا وآله وعليه السّلام - نيز نازل گرديده است ؛ چنانكه در همين سورهء مائده فرمايد :  إِذْ قالَ اللَّهُ يا عِيسَى ابْنَ مَرْيَمَ اذْكُرْ نِعْمَتِي عَلَيْكَ وَعَلى والِدَتِكَ إِذْ أَيَّدْتُكَ بِرُوحِ الْقُدُسِ تُكَلِّمُ النَّاسَ فِي الْمَهْدِ وَكَهْلًا  الخ كه بدنبال اين كريمه ، حضرت عيسى را علاوه‌بر تأييد روح القدس وتكلّم در گهواره وسنين كهولت ؛ به تعليم كتاب تكوين وتشريع وتدوينى وحكمت وتورات وإنجيل وخلق طير از گل ودميدن نفخهء خود در آن وپرواز كردن آن پرنده به اذن خداوند وبينا كردن كور مادرزاد وشفاى أبرص يا پيسى گرفته وبيرون آوردن مردگان از گور وزنده كردن آنها به اجازهء حضرت باريتعالى واقامهء براهين وبيّنات بر بني إسرائيل وغيره ، منّت نهاده ونعمت خود را بر اين رسول بزرگوار به اتمام رساند .\r\nامّا انعام ورساندن نعمت كه در أصل مصدر است ، بمعنى حالتي ميباشد كه مورد التذاذ آدمي بوده ونعمتهاى الهى أجلّ از احصاء وشمارش بوده ودر حدّ احاطهء انسان نمىگنجد . ليكن نعمت بطور كلّى بر دو قسم دنيوي واخروى بوده وهريك از ايندو نيز يا موهبتى است ويا كسبى وهريك از ايندو هم يا روحاني است ويا جسماني وبالآخرة اقسام آن هشت‌گونه ميباشد : اوّل دنيوي موهبتى روحاني ، مانند نفخ روح وافاضهء فهم\r\n\r\n","description":"","footnote":"","page_name":" 1053 ","page_number":473},
  {"content":"\r\n\r\nوعقل . دوّم دنيوي موهبتى جسماني مانند : خلق أعضاء سالم وقواى آنها . سوّم دنيوي كسبى روحاني ، نظير تخليهء نفس از أمور پست وخسيس وتحليهء آن باخلاق زكيّه وملكات حسنه . چهارم دنيوي كسبى جسماني ، مانند ورزيدگى بدن با رياضات وورزشها وزيورها وآراستن وپيراستن . پنجم نعمت اخروى موهبتى روحاني ، مثل مغفرت خداوند از گناهان ورضاى أو بدون مسبوق بودن بتوبه وانابت . ششم اخروى موهبتى جسماني ، مانند نهرهايى از شير وعسل در بهشت . هفتم اخروى كسبى روحاني ، نظير مغفرت ورضاى خداوند از انسان با مسبوق بودن آن بتوبه وانابت ، ولذّت‌بخشهاى روحاني از طاعات وعبادات . هشتم نعمتهاى اخروى كسبى جسماني ، مثل لذّات جسماني از افعال وطاعات ، ومراد از انعام الهى چهار قسم أخير است وآنچه وسيلهء رسيدن بنعمتهاى چهار قسم نخستين ميباشد ، وما نيز در تفصيل نعمتهاى الهى ، علاوة بر آنچه مذكور آمد ، در طىّ فصولى چند به تحقيق در آن ميپردازيم .\r\n\r\n","description":"","footnote":"","page_name":" 1054 ","page_number":474},
  {"content":"\r\n\r\n\r\nفصل اوّل تفسير نعمت وگسترهء فراگير وشمول آن\r\nملّا صدرا در تفسير خود فرمايد : أصل نعمت عبارت از حالتي است كه انسان از آن التذاذ يافته واطلاق بچيزى ميگردد كه نرمشى از آن در آدمي پديدار شود ودر مجمع البيان طبرسى بمعنى مبالغه وزيادت آمده ، چنانكه گويند : « دقّقت الدّواء فأنعمت دقّه » وامّا آنچه در عرب از معنى كلمهء نعمت فهميده ميشود عبارتست از هرگونه خير ولذّت وسعادت ، وبلكه هر امر مطلوب ومؤثّرى را نيز ميتوان نعمت دانست ، والبتّه اين معنى ، متداول در بين مردم بوده ونسبى وإضافي ميباشد ؛ زيرا بسيارى از نعمتهايى كه براي شخصي راحت وخوشبختى ميباشد ؛ براي ديگرى ألم وبدبختى درشمار مىآيد ؛ وامّا نعمت حقيقي عبارت از سعادت اخروى بوده وأصل آن معرفت بخدا وملكوت آنست ولذا داراى صورت وروح وسرّى است ؛ كه صورت آنرا اسلام واذعان بحقّانيّت دين اللّه وقرآن دانسته‌اند ، وروح آن ايمان واحسان بوده ، وسرّ يا باطن نعمت نيز توحيد وايقان است ؛ ودر مقام تفسير وشرح اين سه معنى بايد گفت : أصل نعمت كه همان معرفت بخدا وملكوت اوست واز حيث صورت ، عين اسلام ميباشد ؛ عبارت از اينستكه : حكم اسلام بظاهر دنيا وايمان بباطن آن يا نشئه آخرت است واحسان يعنى حكم بوجود برزخي وپيامبر أكرم بدان اشاره فرموده وگويد : « الإحسان أن تعبد اللّه كأنّك تراه » كه در استحضار برزخي ، مشهود بوده وسرّ توحيد وعين‌اليقين اختصاص به آخرت دارد ؛ وگاهى نيز اسم نعمت بغير از سه مورد مزبور هم صادق است ؛ زيرا بهروجه بنعمت حقيقي كشيده ميگردد وما بطور كلّى اسبابى معيّن ولذّاتى را كه بنعمت\r\n\r\n","description":"","footnote":"","page_name":" 1055 ","page_number":475},
  {"content":"\r\n\r\nموسومند ، بتقسيم زيرين بيان كرده وبه ايضاح وشرح آنها مىپردازيم :\r\n1 - أشياء بطور كلّى در مقام اضافهء به انسان بر چهارگونهء : ضروري نافع وغيرضرورى ومضرّ وآنچه ضروريست ؛ امّا فاقد نفع ميباشد وچيز نافعى كه ضرورتي ندارد تقسيم گرديده ، وامّا نخستين آن يا ضروري نافع يا دنيوي است ، مانند تنفّس هوا كه اگر يك لحظه قطع گردد ، منجر بمرگ آدمي خواهد شد . وامّا ضروري نافع اخروى نظير معرفت اللّه ، كه اگر كسى فاقد آن گردد ، مرگ قلب معنوي وعذاب أو حتمي است . گونه دوّم مانند فقر وجهل كه موجب سختى وتنگى معيشت دنيوي وعذاب اخروى ميباشد وسوّمين آن مثل مال دنيا وعلوم ومعارف اخروى ؛ وچهارم نظير ضررهايى كه چاره‌اى از آن نبوده وموت وپيرى ومرض ، عبارت از آنست ؛ در صورتيكه از اين قسم در آخرت اثر وخبري نيست .\r\nبا توجّه بدين تقسيم ، لازم بتذكّر است كه أعظم نعمت الهى بر انسانها هدايت آنان بمعرفت خود بوده وچنانكه تنفّس در دنيا ضروري ونافع است وبا انقطاع آن هلاكت آدمي حتمي خواهد بود ، هدايت نشدن انسان بشناخت حضرت حقتعالى وأسماء وصفات أو بسيار مشكلتر وسهمگين‌تر بنظر ميرسد ، زيرا قطع تنفّس در لحظه‌اى آدمي را بكام مرگ فرو ميكند ، در حاليكه موت قلب بعلّت راه نيافتن بمعرفت حقّ والهيّات ، موجب بعد از خدا ودر حقيقت مرگ ابدى قلب وروح انسان است ؛ ودر نتيجة هيچ نعمتي براي آدمي برتر واشرف از ايمان بخدا وملائكة وأنبياء ورسل نيست كه علاوة بر ضرورت آن ، بسيار نافع وسازنده ميباشد . نكتهء مهمّ در مورد بحث اينستكه تنفّس كه هم ضروريست وهم نافع ، داراى دو أثر ميباشد : يكى داخل كردن نسيم پاكيزه در قلب وابقاء اعتدال وسلامت ، وديگرى خارج كردن هواي آلودهء گرم وگازهاى سمّى ؛ معرفة اللّه نيز كه نعمتي ضروري ونافع ميباشد ، داراى دو أثر بوده ؛ يكى اينكه نسيم حجّت وروح برهان وبرداليقين را بقلب حقيقي انسان رسانده ودر ابقاء اعتدال ايمان ومعرفت بخدا مؤثّر است ؛ وديگر اينكه سبب اخراج هواي نفس امّارة بالسّوء وفاسد گرديده واعتقادات زيان‌بخشى را كه از نيران شبهات تولّد مىيابد از باطن آدمي بدور وبركنار ميكند ، واين امر نيز تحقّق نخواهد يافت ، مگر شناخته ودانسته شود كه محسوسات دنيوي فانى بوده ومنتهى بزوال وفناء ميباشند ، وكسيكه بدين معنى واقف گردد ، خواهد فهميد كه بزرگترين نعمت خدا بر عبد خود ، تجريد آن عبد است از\r\n\r\n","description":"","footnote":"","page_name":" 1056 ","page_number":476},
  {"content":"\r\n\r\nمحسوسات وتنوير قلب أو بأنوار معارف حقّه والهيّات خواهد بود . ديگر اينكه جميع أمور نسبت به آدمي ، بدانچه در دنيا وآخرت نافع است منقسم ميباشد ؛ مانند : علم وحسن‌خلق ، ويا آنچه در هردو عالم ضرر دارد ، نظير جهل وبدخلقى ؛ وبالأخره بدانچه در حال نافع ودر مال مضرّ است ، مانند لذّت يافتن به هوىوهوس وشهوات ، ويا عكس آن مثل قمع شهوات وسركوبى هواي نفس وأميال شيطانى .\r\nاز جانب ديگر بايد دانست كه نعمتها وخيرات باعتبار آخرت سه‌گونه‌اند : يا بذات خود مؤثّرند ويا بغير ويا بهردو . در صورت نخست ، مانند لذّت نظر در وجه اللّه وسعادت لقاء أو وبالجملة خوشبختى آخرتى كه نهايت وانقضائى ندارد ؛ ودر اينصورت چنين سعادتى براي غايت نهايى امرى ديگر كه بر وراء آن باشد ، مورد طلب واقع نشده وبلكه بذات خود مطلوب است ونه براي امرى ديگر . ومثال در مورد نعمتي كه خود فايده‌اى ندارد ، مگر وسيله بودن آن براي امرى ديگر ، نظير پول ودرهم ودينار كه در آنها فايدتى جز وسيله واقع شدن براي خريد منزل وخانه وباغ وچيزهاى ديگر نيست ؛ ومثال براي نعمتهايى كه هم نفس آنها مطلوبست وهم سبب وصول به نعمتهايى ديگرند ، مانند سلامت وصحّت بدن كه در عين مطلوب بودن آنها ، سبب تفكّر صحيح وتذكّر بوده وبلقاء اللّه منتهى ميشوند ، ودر عين حال موجب وصول بلذّات دنيوي ميباشند ، وخود آنها نيز مطلوب بالذّات خواهند بود ؛ مانند راه رفتن كه اگر سبب سلامت پاى وورزش بدن نباشد ، چون امريست وجودي وبدون زيان ؛ بنابراين ، بذات خود مطلوب است ؛ زيرا هر وجودي كه بالذّات مضرّ نباشد ، خير محض ومؤثّر در خيرات بوده ، ودر نتيجة هرچه در ذات خود مؤثّر در خيرات است ، تحقيقا خير ونعمت بوده وآنچه در ذات خود ونيز براي غير هم مؤثّر واقع گردد ، آنهم خير ونعمت ميباشد ، وبالآخرة هرچه بطور كلّى خير نباشد ، ليكن مؤثّر در جلب خيرات واقع شود وبنحوى از انحاء در ايجاد خير مؤثّر باشد ، خود نيز خير ونعمتي درشمار آمده ، وسرانجام بايد دانست كه أشياء وأمور يا خود خيرند ويا وسائل وموجبات خير ، ويا شرّند ويا موجبات شرّ واين امر نسبت بموارد خاصّ واشخاص وأمور ويژه ، نسبى وإضافي بوده ، وچيزى كه در مورد خاصّ وبراي شخص مخصوص شرّ ويا خير است ، همان چيز در موارد ديگر نسبت باشخاصى ديگر ويا همان شخص ، از همين أوصاف برخوردار بوده وفىالمثل دارويى كه براي بيمارى خير است ، نسبت به مريض ديگر ويا براي همان بيمار در حالتي\r\n\r\n","description":"","footnote":"","page_name":" 1057 ","page_number":477},
  {"content":"\r\n\r\nديگر شرّ بوده واين امر إضافي ونسبى ، هميشه در نسبت وإضافي بودن خود باقي است ؛ پس شرّ مطلق وبد مطلق بقول مولانا جلال الدّين بلخى وجود ندارد :\r\n پس بد مطلق نباشد ، در جهان * شرّ به نسبت باشد ، اينرا هم بدان \r\n2 - باعتبار ديگر خيرات بسه‌گونهء نافع وزيبا ولذّت‌بخش تقسيم ميگردد : نافع آنستكه مفيد در مال باشد ولذيذ آنكه راحتش در حال مورد ادراك واقع شود وزيبا آنستكه درهرحال مورد تحسين قرار گيرد ؛ ودر مقابل خيرات ؛ شرور هم بضارّ وقبيح ومولم يا دردناك تقسيم گرديده هريك از اين سه قسم نيز بدوگونهء مطلق ومقيّد انقسام يافته است ؛ پس مطلق آنستكه أوصاف سه‌گانهء ضرر وقبح وألم در آن مجتمع باشد ؛ ومثال در امر خير مانند علم است وحكمت ؛ كه نافع وجميل ولذيذ بوده وأهل آن بكمال خير واصل است ؛ وامّا شرّ نظير جهل مركّب - يعنى كسى كه نداند ونداند كه نميداند ومركّب بودن آن بلحاظ دو جهل يا جهل در جهل است ، كه داراى سه وصف ضرر وقبح وألم بوده وجاهل به ألم يا درد ناشى از جهل خود ، پى نميبرد ؛ زيرا شواغل جمع مال ودنيوي وغطاء يا حجاب عالم طبيعت ومقيّدات ديگر بدو اجازهء فهم اين مسئله را نخواهد داد ؛ وامّا شرّ مقيّد اينستكه شخص ، موصوف به برخى از أوصاف سه‌گانهء مزبور بوده وبعضي از آنرا فاقد است ؛ پس چه‌بسا امر نافعى كه مولم ودردآگين باشد ، مانند قطع عضويكه بسرطان وبخوره يا آكله مبتلاست ؛ وبسا نافعى كه قبيح باشد ، نظير حماقت كه فىالحال موجب استراحت أحمق وخوش‌گمانى اوست ، وبالآخرة بايد متوجّه بود كه أحمق در طول حيات خود در استراحت ميباشد .\r\nامّا نعمتي كه حاوي جميع اقسام آنست ودر حقيقت بايد آنرا نهايت سعادت وغايت خوشبختى دانست ، وميتواند مورد طلب وغايت جميع نعم واقع گردد ، بچهار امر راجع بوده ودر آن چهار اتمام ميشود : اوّل بقائى كه بفناء نمىانجامد ، وعين فناء كلّيه وبقاء حقيقي است . دوّم سروري كه هرگز بغم پايان نميابد . سوّم علمي كه هيچگاه با جهل توأم نباشد . چهارم غنا وبىنيازيى كه منتهى بفقر نگردد ، واين چهار نعمت ، حقيقي بوده وهرگونه نعمتي ، مقدّمه‌ايست براي وصول ونيل بدين چهار وبهمين ملاحظه نبىّ أكرم فرمود : « لا عيش الّا عيش الآخرة » .\r\n3 - بنظر اين مفسّر ، كلّيهء آلات واسبابى كه منجر به ايجاد نعمت دنيوي واخروى وظاهري وباطني ومادّى ومعنوي ميشوند ، بنفس خود نيز نعمت بوده وحتّى وسائل\r\n\r\n","description":"","footnote":"","page_name":" 1058 ","page_number":478},
  {"content":"\r\n\r\nإعدادى واستعدادي حصول نعمت هم في نفسه درشمار نعمت محسوبند ، وأموال وأهل وعشيره وخانه وباغ وفرزند وعيال ورزق زياد وموجبات رعايت عدالت وتقوى وايمان وعلم باللّه وملائكة وكتب ورسل ويوم الدّين وتصفيهء قلب از رذائل اخلاقى وصرف قواى شهوى وغضبى در موارد لزوم وبنيهء تخيّلى وعقلي وفكرى وموازين لازم در كاربرد اخلاق وعدالت وعفّت ودورى از بلاهت وحمق وجهل ومكر وحيله وفضائل مختصّ بنفس انساني از قبيل علم مكاشفه ومعامله وحسن سياست وتقرّب بخيرات واكتساب معارف حقّه وإعمال نصايح وامتيازاتى ديگر مانند سلامت بدن وجمال وشباب وطول عمر وجاه‌ومقام در موارد صحيح وهدايت ورشد واجتناب از قبايح ومضرّات وبخل وتن‌آسائى وغيبت وتهمت وافتراء وقتل وضرب وجرح ومعاصي صغيره وكبيرهء ديگر ، وكاربرد فصاحت وبلاغت در ارشاد عوام وتمهيد مقدّمات منطقي وقواعد أصولي واستدلالي واستشهاد به كرائم قرآني وأحاديث نبوي واخبار ائمّه - عليهم السّلام - وتوضيح وتبيين مشكلات حكمت ومباحث كلامي وعرفانى وبواطن قرآني واحكام فرقانى وامامت وصلاة با جماعت وتفاّل خير وتأييد وتسديد حقّ وتوفيق بين ارادهء عبد وقضاء الهى ولحاظ سعادت وهدايت ووعظ وارشاد خلق وبرپاى داشتن مدايح ائمّهء معصومين ورسول أكرم ومراثي آنان ، آنهم در كمال وقوف ومستند بوسيلهء خبره وأهل در مسائل مزبور والتفات دقيق در استنباط احكام فقهى با به كار بردن ادّلهء عقلي ونقلي ومباني شرعي واستكمال علم ومعرفت وصنعت مفيد در راحت خلق وتفكّر در خلقت آسمانها وزمين وخورشيد وكواكب وزلازل وحوادث ومطاعم وطيور وبهايم ودواب وحفظ حرمت علماء وفقهاء بزرگ وغيرمتظاهر وجاهر بالسّوء كه اين علوم را وسيلهء سروري بمردم وكسب ثروت ومال ومقام وداشتن مريدان بسيار از طبقهء نادان وعوام النّاس قرار نداده‌اند ؛ ودورى ونفى وردّ درويشان دروغين وبيسواد وغيرعارف باللّه وبه أسماء وصفات وافعال وآثار حقّ ، وأقطاب خودنما وفاقد صلاحيّت ورهبران ناآگاه وبىتمييز وغيرمجتهد وبدون معرفت ومغرض وسودجوى وفاقد بنيهء ربّانى والهى وپرحرف وبدون عمل وماجراجوى ومضرّ ، ونيز قاضيان ناصالح ودادرسان فاقد مقدّمات اوّليهء قضاء ومجريان برّانى وبىوقوف وبدون تجربهء لازم وبىاعتقاد ؛ از مصاديق نعمت بلحاظ نفى واثبات در خير وشرّ آنها از مصاديق بارزهء نعمت الهى وهدايت بصراط مستقيم حقّانى بوده ولذا اگر\r\n\r\n","description":"","footnote":"","page_name":" 1059 ","page_number":479},
  {"content":"\r\n\r\nجهات نفى وردّ در آنها بيش از خير وصلاح است ، بايد در جامعهء اسلامى مردود وبركنار مانند ودر صورتيكه مراتب خير وصلاح آنان بسيار بيش از موجبات ردّ واجتناب باشد ، مورد قبول وتأييد وانتخاب واقع گردند ، وآنچنانكه نعمت الهى در پذيرفتن نيكان وصالحان وواقفان ومجرّبان در أمور است ؛ عين همين نعمتها در جهت عزل وردّ واجتناب از أشرار وگنهكاران وجهّال وحيله‌گران وسرمايه‌اندوزان وسوداگران وعوام‌فريبان وعوامل سوء وفساد هم موجود بوده ولذا نعمت الهى هم در جهت صلاح وايمان وخداشناسى ومردم‌دوستى وانسانيّت داراى كاربرد مفيد ومثبت است وهم در جهت ردّ وعزل ودورى از بدانديشان وكج‌باوران ومال‌اندوزان ومقام‌پرستان وجهّال وعوامل شرّ وبدبختى وفساد بطور كلّى ؛ عين نعمت بوده وبدانگونه كه أمور خيريّه ومصالح مادّى ومعنوي ودنيوي واخروى آدميان موجب هدايت آنان بصراط مستقيم قرآني وأنبياء ورسل وائمّهء شيعه - سلام اللّه عليهم أجمعين - ميباشد ، دورى واجتناب از شرور وسيّئآت ومعاصي وانحراف از جهت مصالح ظاهري وباطني وتقبيح وتعطيل عوامل اين قبايح وبديها نيز از موجبات نعمت ويا عين نعمت ميباشند ، كه بالمآل جامعهء مسلمانان را برضاي خدا وقرب إلى اللّه وهدايت مطلوب وعنايت الهى وفلاح ورستگارى در هردو عالم سوق ميدهد .\r\n4 - مناسبت افراد واشخاص واجزاء كلّ عوالم خلقت با همديگر ولزوم وجود هر آفريده در جايگاه لازم وحقيقي خود ، وربط واضافهء هريك از جهات اربعهء مكاني با اطرافيان وبالا وپايين كه عبارت از جهات ششگانه ميباشد واينكه كلّ اجزاء اين عالم از كوچك‌ترين وذرّهء هباء تا بزرگترين ودرّه البيضاء ، با يكديگر در كمال رفق ووفق بوده وهيچيك در ذات خود وبنفسه ، جاى ديگرى را پر نكرده ودر همان درجه ومرتبه ومقام كه ارادهء الهى ومشيّت اللّه بوده است ، خلق شده وبقول محمّد غزالى عليه الرّحمه :\r\n« ليس في الإمكان أبدع ممّا كان » در عالم امكان هيچ‌چيز بهتر از اين‌كه هست ، تحقّق ووجود نخواهد يافت ، واينكه هر ذرّه ودرّه‌اى متناسب با أوضاع وأطراف وأسباب وعلل خود آفريده شده وبقول عارف والا شيخ محمود شبسترى : « 1 »\r\n\r\n\r\n","description":"","footnote":"\r\n( 1 ) - منظومهء گلشن راز ، اثر طبع عارف بينا شيخ شبسترى ، بخطّ كيخسرو سروش وبا مقدّمهء غلامحسين رضانژاد « نوشين » ، نشر فرهنگسرا سال 1368 شمسي .\r\n","page_name":" 1060 ","page_number":480},
  {"content":"\r\n\r\n اگر يك ذرّه را برگيرى از جاى * خلل يابد همه عالم سراپاى \r\n همه سرگشته و ، يك جزو از ايشان * برون ننهاده پا ، از حدّ امكان \r\n تعيّن ، هريكى را ، كرده محبوس * بجزويّت ، ز كلّى ، گشته محسوس \r\n تو گويى دايما ، در سير وحبسند * كه پيوسته ، ميان خلع ولبسند \r\n همه در جنبش ودائم در آرام * نه آغاز يكى پيدا ، نه فرجام \r\nبارى ، در عالم وجود ودر امر آفرينش انسان هيچ نعمتي از تفكّر راست وصحيح وتعقّل حقايق وفهم دقيق مسائل ومباحث بهتر نيست ويا لااقلّ يكى از بزرگترين مواهب ونعمى است كه خداوند تعالى به آدميان اعطاء فرموده وبالمآل فكر كردن در نظام هستى وبالأخره رسيدن بمبدء وجود وعوالم أمرى وخلقي وبيرون رفتن از محبس عالم طبيعت وعناصر وآخشيجان واستقصّات ومواليد وأركان ونحوه حركات أفلاك وگردش هريك در مدارى منظّم وكرسي وعرش الرّحمان وانطباق آن با حقيقت قلب انسان عين نعمت راستين بوده وبقول شاعرى عارف :\r\n اثر شوق چرخ ، در تدوير * كرده در جملهء جهان ، تأثير \r\n درگرفته سماع چرخ ، بجان * در وديوار وصحن چار أركان \r\n آتش وآب وباد وعنصر خاك * خرقهء خويش ، هريكى زده چاك \r\nچنانكه در كريمهء قرآني در سورهء آل عمران فرمايد :  إِنَّ فِي خَلْقِ السَّماواتِ وَالْأَرْضِ وَاخْتِلافِ اللَّيْلِ وَالنَّهارِ ، لَآياتٍ لِأُولِي الْأَلْبابِ  ،  وَيَتَفَكَّرُونَ فِي خَلْقِ السَّماواتِ وَالْأَرْضِ رَبَّنا ما خَلَقْتَ هذا باطِلًا  بنابر مفادّ همين آية ، هيچ انسان عاقل وعارفي را شايسته نيست كه نعمتهاى الهى را ناچيز وكوچك وبيمقدار پندارد ، ويا در مقام تحقير آن برآيد .\r\nشيخ جليل محمّد بن علي بن بابويه قمى در عيون الأخبار خود بطور مسند از حضرت رضا - علىّ بن موسى - عليهما السّلام وآنحضرت نيز از پدر واز جدّ اعلاى خود نقل كرده است كه سلمان فارسي ؛ أبو ذر را بمنزل خود مهمان كرد ودو عدد نان گردهء پخته در نزد أو گذاشت ؛ وأبو ذر آندو نان را گرفته وزيرورو ميكرد ؛ پس سلمان بدو گفت :\r\nاى أبو ذر براي چه گرده‌ها را زيرورو ميكنى ؟ ! ؛ گفت ميترسم خوب پخته نباشد . پس سلمان از شنيدن اين سخن غضبناك گرديده وگفت چه چيز ترا واداشت كه ايندو نان يا نعمت الهى را زيرورو كنى ؟ ! ؛ سوگند بخداوند متعال كه حضرت حقتعالى وملائك تحت العرش وآب وباد وأبر وباران وزمين ورعد وچوب وآهن وبهائم وآتش\r\nو \r\n","description":"","footnote":"","page_name":" 1061 ","page_number":481},
  {"content":"\r\n\r\nهيزم ونمك وچيزهايى ديگر در كار ومأموريّت بوده‌اند ، تا اين دو نان گرده بدست من وتو برسد ومأكول ما شود ، وتو چگونه ميتوانى بشكرانهء اين نعمت پردازى ؟ ! ، آنگاه أبو ذر توبه واستغفار كرد وبعذرخواهى پرداخت .\r\n\r\n","description":"","footnote":"","page_name":" 1062 ","page_number":482},
  {"content":"\r\n\r\n\r\nفصل دوّم معنى وحدّ نعمت وتفسير آن بولايت\r\nدر تعريف نعمت از وجوه گوناگون در ميان مفسّران اختلاف‌نظر است ؛ زيرا برخى آنرا بمنفعتى دانند كه از جهت احسان بغير داده ميشود ، وبعضي آنرا منفعتى مستحسن دانسته‌اند كه بلحاظ نيكى كردن بغير بوده وشكر اين نعمت لازم است ؛ ومنعم نيز مستحقّ آن ميباشد ؛ وچون مستحسن بودن نعمت ، شرط اداى شكرانهء آنست ؛ بنابراين ، اگر نعمت مزبور قبيح باشد ، شكرانه‌اى هم نخواهد داشت ؛ ولى حقّ اينستكه قيد مزبور اعتباري ندارد ؛ زيرا انعام عين احسان بوده ومستحقّ شكرانه است ؛ امّا تفسير حدّى نعمت به منفعت ، اينستكه مضرّت محض ، نعمت نيست وبهمين ملاحظه بايد جهت احسان در آن رعايت وملحوظ باشد ؛ پس اگر منفعت نعمت بحقّ بوده ولى قصد فاعل از آن نفع شخصي خود باشد ونه غير ؛ نميتوان آنرا از مفهوم ومصداق نعمت دانست ، مانند كسيكه بهمسايهء خود احسان كند وقصد أو بردن سودى باشد ؛ برخى در معنى نعمت ، اوّلا اتمام آنرا شرط دانند ، بنحويكه در تحقّق آن مبالغه شود ، مانند اينكه ميگويند :\r\n« أنعمت دقّة » يعنى : « بالغت فيه وأتممته » وبهمين ملاحظه نعمت را جز بدارندگان عقل اطلاق نكرده ؛ ونگفته‌اند : « أنعم على حماره أو فرسه » وامّا نعمت را از كلمهء « نعمه » بفتح نون گرفته‌اند كه بمعنى نرمى وآسانى است ؛ وباد جنوب را از حيث نرم وزيدن آن « نعامى » گويند ، ولذا نازكى ولطافت ونرمى بدن را هم « نعومت » گفته‌اند ، وبدين معاني وملاحظات است كه سختى روزگار را به محنت ونرمى وراحتى آنرا به نعمت توصيف وتعبير كرده‌اند ؛ وبرخى اينگونه از نعمت ، يا آسايش واستراحت زندگانى را به « نعمت »\r\n\r\n","description":"","footnote":"","page_name":" 1063 ","page_number":483},
  {"content":"\r\n\r\nبا ضمّ نون دانسته‌اند وبعضي هم مجموعهء لذّات زندگى را بنعمت معنى كرده وراغب صاحب مفردات ، نعمت را اعمّ از هر امر مورد پسند عقل شناخته است ، اگرچه مطبوع ومورد راحت بدن وأعضاء نباشد ؛ مانند رياضات عبادي وسهر وبيدارى در نيمه‌هاى شب ، در انجام فرائض ونوافل وصوم وصلاة وجهاد وغيره ، ويا بلاها وگرفتاريهاى أنبياء ورسل وائمّهء معصومين - عليهم السّلام - وبدين ملاحظات است كه در خبر آمده :\r\n« إذا بلغ العبد حقائق اليقين ، فالبلاء عنده نعمة » امّا خير مطلق تنها در نعمتهاى اخروى بوده كه از راه كرامت خداوندى به انسان ميرسد ؛ وبالمآل هر نعمتي كه بحسن عافيت وخير آخرت وسرفرازى در قيامت نيانجامد ، از حقيقت نعمت جدا وبركنار مانده واگرچه داراى منافعى دنيوي هم باشد ، از معنى حقيقي نعمت برخوردار نيست وبقول شاعر كه در مصراعي گويد :\r\n « لا خير في لذّة من بعدها نار » \r\nوبهروجه نعم دنيوي از مصاديق بارزهء آن درشمار نبوده واگر منجر ومنتهى به نقمت اخروى گردند ؛ از شمار مصاديق نعمت خارجند ؛ زيرا بازخواست آن در قيامت ، عيش وراحت آنرا در دنيا ميكاهد وهمانند شربتى شيرين وخوش‌طعم وگوارايى ميباشد كه آلوده به سموم مركّبه بوده وحيات نوشنده را در معرض خطر مرگ قرار ميدهد ؛ وبرعكس نعمتهاى دنيوي نعم اخروى است كه طبق كريمهء :  « وَفِيها ما تَشْتَهِيهِ الْأَنْفُسُ وَتَلَذُّ الْأَعْيُنُ »  وفرمودهء حضرت رسول أكرم ( ص ) : « لا عيش الّا عيش الآخرة » . وچون تعريف حدّى نعمت شناخته آمد ؛ مسائلي هم متفرّع بر آنست كه بايد مورد تحقيق قرار گيرد : اوّل : بايد دانست هرچه از نفع ودفع ضرر بخلق ميرسد ، از جانب حضرت حقتعالى ميباشد ؛ چنانكه در كريمهء نازله فرمايد :  « وَما بِكُمْ مِنْ نِعْمَةٍ فَمِنَ اللَّهِ »  وسپس بايد متوجّه بود كه نعمت بر سه‌گونه است : 1 - نعمتي كه خداوند در ايجاد آن متفرّد ومنحصر بفرد است ، مانند آفريدن وروزى دادن بمخلوق . 2 - نعمتي كه در ظاهر امر از جانب واسطه ووسيله‌اى به آدمي ميرسد وبلحاظ حقيقت واصل آن مربوط بخداست واز أو سرچشمه ميگيرد ؛ بدين دليل كه منعم در هرگونه نعمتي ، تنها حضرت حقتعالى بوده وفىالحقيقه خالق نعمت‌خواره ونعمت‌دهنده اوست ؛ وشكرانهء چنين نعمتي هم بايد بذات حق گزارده آيد ؛ بجز اينكه واسطه يا وسيلهء اجراء نعمت الهى هم بايد در نوبت خود مشكور باشد واين شكرانه هم موجب رضا وخشنودى حضرت حقّ است ؛ وبقول سعدى شيرازي :\r\n\r\n","description":"","footnote":"","page_name":" 1064 ","page_number":484},
  {"content":"\r\n\r\n شكر نعمت ، نعمتت افزون كند * كفر نعمت ، از كفت بيرون كند \r\nليكن ، شكر نعمت منعم مجازى با بندهء خدا ، عين شكرانه نعمت خداوندى بوده وبدين منظور فرمايد :  « أَنِ اشْكُرْ لِي وَلِوالِدَيْكَ إِلَيَّ الْمَصِيرُ »  ولذا انعام خلق بتماميّت وكمال خود نخواهد رسيد ، مگر به إنعام حقّ . 3 - نعمتي كه از خداوند تعالى به بندگانش به سبب طاعت آنان رسيده وچون توفيق طاعت وعبادت أو نيز از حضرت حقتعالى ميباشد ؛ واگر أعانت وهدايت أو نبود ، هيچ بنده‌اى فىنفسه موفّق به انجام دادن طاعت وعبادت نميگرديد ؛ در نتيجة جميع نعم چه بيواسطه وچه بواسطة از حضرت حقّ بوده واختصاص بمبدء صدور الهى دارد وواسطه ووسيله چيزى جز توفيق خدايى وانگيزهء رحماني ندارد ، وعامل وفاعل اصلى آن حضرت مسبّب الاسبابست .\r\nدوّم : بزرگترين ونخستين نعم الهى بر بندگان خود ، زنده آفريدن آنهاست ؛ وعقل ونقل نيز دلالت بر آن دارد . امّا دليل عقلي اينكه هيچ‌چيز را نميتوان نعمت دانست ، مگر اينكه انتفاع از آن ممكن باشد واين امكان انتفاع نيز تحقّق نخواهد يافت ؛ مگر به امكان حيات انسان وحصول آن در آدمي ؛ زيرا جماد يا ميّت فاقد قواى بهره‌ورى وانتفاع از أشياء ميباشند ؛ پس ثابت شد كه أصل جميع نعمتها همان حيات است وبس ؛ وامّا دليل نقلي ، كريمهء قرآني است كه فرمايد :  « كَيْفَ تَكْفُرُونَ بِاللَّهِ وَكُنْتُمْ أَمْواتاً ، فَأَحْياكُمْ »  وبدنبال آن فرمايد :  « هُوَ الَّذِي خَلَقَ لَكُمْ ما فِي الْأَرْضِ جَمِيعاً »  كه نخست آيهء مزبور بذكر حيات‌بخشى به انسان آغاز گرديده وسپس بذكر اشيائى پرداخته است كه مورد انتفاع بندگان خدا واقع شده واين معنى حاكى از آنست كه أصل جميع نعمتهاى الهى همين حيات است وبس .\r\nسوم : برخى از متكلّمان ، انعام بر كفّار را از جانب حضرت حقّ نميدانند وبعضي آنها را مستحقّ نعمت دنيوي دانسته‌اند ؛ وهريك در اثبات قول خود به استناد واستشهاد از آياتي قرآن حكيم كوشيده ودر تفسير كريمهء :  أَنْعَمْتَ عَلَيْهِمْ  الخ بژرف‌نگريهايى محلّ تأمّل مبادرت كرده وگفته‌اند ؛ اگر نعمت كافر بر خداوند تعالى روا باشد ، آيهء :   « اهْدِنَا الصِّراطَ الْمُسْتَقِيمَ ، صِراطَ الَّذِينَ أَنْعَمْتَ عَلَيْهِمْ »   را بايد بصراط كفّار معنى كرد واين امر باطل بوده وثابت ميشود كه نعمتي از خداوند تعالى براي كفّار متصوّر نيست ؛ واين فرقه به آيتي ديگر استناد كرده وگويند كريمهء :  « وَلا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ ، إِنَّما نُمْلِي لَهُمْ لِيَزْدادُوا إِثْماً »  واگر در اين دنيا نعمتي براي كافر از حضرت حقّ\r\n\r\n","description":"","footnote":"","page_name":" 1065 ","page_number":485},
  {"content":"\r\n\r\nمحقّق باشد ، چنين نعمتي در جنب عذاب آخرت همانند قطره‌ايست در مقابل اقيانوس ونميتوان آنرا نعمت بمعناى واقعي وحقيقي دانست ؛ وفىالمثل كسيكه سمّى را در حلوا كند ، شايسته نيست كه بنفع حاصل از حلواى مسموم ، نعمت گفت ؛ زيرا نفع ناچيز آن در قبال ضررش بسيار كم وغير قابل اعتناء است ؛ ونعمت دنيا از حيث نفع براي كافر مصداقى بارز از مفهوم مزبور بوده ونبايد آنرا بلفظ نعمت ناميد ؛ بدانگونه كه نفعي در حلواى مسموم براي خورندهء آن نبوده وبرعكس مرگ متنعّم حتمي است .\r\nامّا آنانكه گويند : نعمت كافر آنهم بنحو بسيار زياد بر خداوند تعالى است ؛ به آياتي از قرآن حكيم احتجاج كرده‌اند ؛ از قبيل اين آية :   يا أَيُّهَا النَّاسُ اعْبُدُوا رَبَّكُمُ الَّذِي خَلَقَكُمْ وَالَّذِينَ مِنْ قَبْلِكُمْ لَعَلَّكُمْ تَتَّقُونَ الَّذِي جَعَلَ لَكُمُ الْأَرْضَ فِراشاً وَالسَّماءَ بِناءً   ولذا در مقابل چنين نعمتي - فراش زمين وبناء آسمان - أطاعت وعبادت حضرت حقّ واجب بوده وكريمهء :\r\n « كَيْفَ تَكْفُرُونَ بِاللَّهِ وَكُنْتُمْ أَمْواتاً فَأَحْياكُمْ »  در معرض امتنان از نعمت حيات وشرح آنست ؛ وچون شكر چنين نعمتي بس بزرگ از كمتر كسى ممكن است ، فرمايد :  « وَقَلِيلٌ مِنْ عِبادِيَ الشَّكُورُ »  كه اگر نعمتي بر جميع بندگان خدا از مؤمن وكافر حاصل نمىآمد ، شكرانهء حصول آن معنى نداشت ؛ ولى مراد از كريمهء مورد بحث وتفسير ، نعمتي است كه از هدايت بندگان بر صراط مستقيم حاصل ومحقّق ميباشد ؛ زيرا فحواى معنى ومفادّ آية راجع بهدايت عباد است بر صراط مستقيم قرآن ورسول أكرم وائمّهء معصومين - صلوات اللّه عليهم أجمعين - ونه هر نعمت دنيوي ديگر كه تعداد آنها بيشمار بوده واز حدّ احصاء خارجند . يعنى خداوندا ما را در عبادت خود أعانت كن وبصراطي مستقيم رهنمونى فرما كه بر بندگان صالح وشهداء وصدّيقين وأنبياء ورسل وائمّه - عليهم السّلام - انعام فرمودى ، بجز صراطي كه مغضوبان وضلالت‌يافتگان از راه تو بر آن روانه‌اند ؛ پس بالمآل جميع نعمتهاى دنيوي واخروى ، اعمّ از مادّى ومعنوي وظاهري وباطني از جانب حقّ وبنابر ارادهء تعالى اوست ؛ حال اگر برخى ويا بقول آيهء مباركه ، بسيارى از بندگان خدا در مقام شكرانه قرار نداشته وبسپاس ونيايش وستايش حضرت مريد وقادر وخلّاق ورزاق منّان نپرداخته‌اند ، از دايرهء شمول مخلوق ومرزوق ومتنعّم بودن خارج نشده‌اند ؛ ودر نتيجة بقول سعدى ، سخنور عاليقدر شيرازي :\r\n قسمت خود مىبرند ، منعم ودرويش * روزى خود ميخورند ، پشّه وعنقا \r\n از در بخشندگى وبنده‌نوازى * مرغ هوا را نصيب ، ما هي دريا \r\n\r\n","description":"","footnote":"","page_name":" 1066 ","page_number":486},
  {"content":"\r\n\r\nبهروجه ، بايد دانست كه كريمهء :  صِراطَ الَّذِينَ أَنْعَمْتَ عَلَيْهِمْ  تفسير كنندهء صراط مستقيم است وبقول علماء نحو بدل از آن ويا عطف بيان وتأكيد وتنصيصى است بر صراط مستقيم ، وبعضي از أهل تفسير استقامت علم شده را همان نعمت الهى دانند ، كه متنعّمان آن در سورهء نساء ، أنبياء وصدّيقان وشهداء وصالحان ميباشند ونظير اين كريمه است كه فرمايد :  وَمَنْ يُطِعِ اللَّهَ وَالرَّسُولَ ، فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ  وبدين ملاحظه أبو جعفر رازي از ربيع بن انس نقل كرده است كه مراد از  « صِراطَ الَّذِينَ أَنْعَمْتَ عَلَيْهِمْ »  أنبياء ورسلند ؛ وابن جريج از ابن عبّاس روايت كرده كه ايشان همان مؤمنانند وبرخى هم مصداق آية را مسلمانان دانسته‌اند ، وعارف كبير ومفسّر بارز وخبير ، شادروان سلطان محمّد گنابادى ، شاگرد فاخر وحكيم ، حاجّ ملّا هادي فيلسوف وعارف سبزوارى ، در تفسير « بيان السّعادة في مقامات العبادد » فرموده است : چون سلوك در صراط مستقيم انساني جز بولايت حاصل نمىآيد وولايت نيز همان نعمت حقيقي است كه اسلام بملاحظهء آن نعمت ميباشد ؛ پس خداوند متعال ، كريمهء  « صِراطَ الَّذِينَ أَنْعَمْتَ عَلَيْهِمْ »  را بدل آن نعمت حقيقي ولايت قرار داد ، ولذا انعام انسان آنستكه خداوند هرچه ملايم با حقيقت انسانيّت اوست بوى بدهد ، وملايم انسانيّت نيز چيزى بجز نعمت ولايت نميباشد ؛ زيرا ولايت خارج‌كنندهء انسان از قوّه بفعل بوده وفعليّات انساني از مراتب ولايت وآثار صادره ولازمه از كمال آن است ؛ كه از عدالت وتوسّط در أمور حاصل ميگردد ؛ وهمچنين اعمال معيّن ديگر نيز باعتبار نعمت ولايت ، نعمت است ، ولذا از مولانا أمير المؤمنين وارد است كه بگوييد : « إهدنا الصّراط الّذين أنعمت عليهم بالتّوفيق لدينك وطاعتك لا بالمال والصّحة ، فإنّهم قد يكونون كفّارا وفسّاقا » يعنى صراطي كه بتوفيق در تديّن بديانت حقّهء خود واطاعتت به متنعّمان رهنمودى ونه بمال وصحّت جسم ، زيرا ايندو را كفّار وفاسقان هم دارند ؛ پس نعمتهاى ظاهري وصوري هم اگر بولايت مربوط گردند ، از مصاديق نعمت محسوب بوده وگرنه عين نقمت در شمارند ؛ زيرا در خروج از فعليّات انساني يا از ولايت كمك وأعانت داشته وهمچنين است فعليّات انساني پس از حصول ولايت ؛ در صورتيكه مسخّر شيطان گرديده واز تسخير رحماني خارج شوند ، كه در اينحالت نعمت آنها عين نقمت شده والبتّه بايد در نظر داشت كه متنعّمان بولايت ، هرگز پاى خود را از دايرهء حدّ وسط بين افراط وتفريط فراتر ننهاده ودر كلّ أمور ظاهري وجسمي يا باطني وروحي ، جز بعدالت يا حدّ متوسط در دو جانب افراط وتفريط نگراييده واز اين وصف خارج نميگردند .\r\n\r\n","description":"","footnote":"","page_name":" 1067 ","page_number":487},
  {"content":"\r\n\r\n\r\nفصل سوّم تحقيق در نعمت حقيقي وصورت وروح وسرّ آن\r\nبرخى از مفسّران ، واز بزرگترين آنان صدر الدّين قونوى ، كريمهء :  « صِراطَ الَّذِينَ أَنْعَمْتَ عَلَيْهِمْ »  را تعريف صراط مستقيم در آية مورد تفسير پيشين دانسته وگويد : اين ربط وتعريف از باب ردّ العجز على الصّدر در علم بلاغت است كه در سخن علماء عروض وفصيحان بكار ميرود وبيشتر در صنايع شعري مورد استفاده واقع ميگردد . بدين معنى كه يك يا دو ويا سه كلمه‌اى كه در صدر بيت ودر مصراع نخست آمده ، عينا در مصراع دوّم بيت نيز خواهد آمد وچون در كريمهء مورد تفسير  « اهْدِنَا الصِّراطَ الْمُسْتَقِيمَ »  كلمهء صراط بجاى صدر در شعر آمده است ؛ عين آن در آيهء بعد ، در محلّ عجز نازل گرديده . البتّه اگر ايندو كريمه دو مصراع از يك بيت شعر الهى باشند ، اين نظر صدر الدّين قونوى صحيح است ؛ ولى چون شعر نيست ودو آيهء جدا از يكديگرند ، بكار بردن « صدر » و « عجز » براي موارد منثور جايز نيست ؛ زيرا كلام قرآني اگرچه بصنايع بلاغى وقواعد أدبي آراسته است ؛ ليكن نه سخنان رسول خدا شعر بود ونه قرآن حكيم وبهمين دليل اگر مواردى از آيات كتاب اللّه با موازين شعر وأدب تطبيق كند ؛ چون أصل آن شعرگونه نيست ؛ بكار بردن اصطلاحات شاعرانه نيز مانند صدر وضرب وعجز وقافيه وغيره هم در كلام منثور جائز نميباشد ؛ بويژه كه اصطلاحات مزبور خاصّ شعر است ونه نثر ، مگر از باب تشبيه كلام منثور بمنظوم .\r\nبارى ، عارف قونوى در « إعجاز البيان » آيهء مزبور را بمنزلهء پرسش مقدّر ربّانى قرار داده وگويد : مانند اينستكه زبان ربوبي ، آنگاه كه عبد ميگويد :  « اهْدِنَا الصِّراطَ »  ميپرسد :\r\n\r\n","description":"","footnote":"","page_name":" 1068 ","page_number":488},
  {"content":"\r\n\r\nكدام صراط ؟ زيرا صراطها بسيارند وهمهء آنها نيز از منند . پس زبان عبد ميگويد : مراد من از جميع صراطها ، آن صراطي است كه  « أَنْعَمْتَ عَلَيْهِمْ »  يعنى بر آنان نعمت كردى .\r\nسه‌باره زبان ربوبيّت ميپرسد : چه كسى است كه من بر أو إنعام نكرده‌ام وآيا در عالم وجود وايجاد چيزى يافت ميگردد كه رحمت من أو را فرانگرفته ونعمت من بدو نرسيده باشد ؟ ! ؛ باز زبان عبد در مقام عبوديّت ، بحضرت ربوبيّت ميگويد : ميدانم كه رحمت تو فراگير وشامل وواسع وكامل بوده ونعمتت گسترده وفراخ دامن است ؛ ليكن مراد من صراطي است كه بنعمتهاى ظاهري وباطني وصاف از كدورت غضب وشائبه گمراهى ومحنت ، بر نعمت‌خوارگانى صالح وصدّيق ومؤمن وشهيد ونبىّ ورسول ، اعطاء وإنعام كردى ، وگرنه سلامت با سركوب خشم ، مرا قانع وراضى نخواهد كرد ، واگر نعمتهاى تو بمن آراستهء بهدايت وپاكيزه از محنت سرگردانى در بيابان گمرهى نبوده ومرا از ورطه‌هاى هالك شبهه وشكّ وفريب وظاهرسازى نجات ندهد ؛ چه فايده‌اى در أنواع نعم ظاهري است كه با تألّم باطني وهجومهاى روانى ومانع از سكون وآرامش روحي همراه باشند ؟ . بنابراين ، آنچه كه متحيّران وسرگشتگان از قيامت ويوم الدّين توقّع داشته ومردّد در آنند ، رها كرده ودر چنين حالتي با رسول خدا همزبان شو كه فرمود :\r\n« هؤلاء لعبدي ولعبدي ما سئل » يعنى جميع اينگونه نعمتها كه مهمّترين آنها صراط غير مغضوبان وگمراهان ميباشد ؛ اعمّ از نعم ظاهري وباطني ودنيوي واخروى وتوحيد ومعاد وطبيعي ومعنوي از آن بندهء من است وبر بندهء من است كه آنچه ميخواهد ، بطور مشخّص ودقيق وبصلاح دنيا وآخرت خود از من طلب كند ، تا خواسته‌هاى ويرا برآورده نمايم . پس اى بندهء خدا بمعرفت وعلم اليقين درياب وبدان‌كه چگونه بايد از خدا بخواهى ، تا بفضل الهى ، بموارد آرزوهاى خويش نائل آيى ، زيرا اوّلا دانستن مفهوم نعمتهاى مطلوب واهمّ وأرجح آن براي دنيا وآخرت ، كارى صعب ومشكل است ؛ وثانيا مشخّص ومعيّن شدن نعمتهاى مزبور به شناخت كامل وترجيح وانتخاب مصاديق آنها مشكلتر بوده وبه آسانى حاصل نميگردد ؛ وثالثا اميدوارى بوصول مصاديق ياد شده از درگاه فضل ورحمت واسعهء الهى ؛ آنهم نه بمعناى عاميانه وغيرعارفانهء آن ، از عهدهء هركسى ساخته نيست ؛ مگر مؤمنان عاشق وواقف به الطاف وكرم خداوندى كه در نهايت ؛ صلاح أمور خود را برضاي محبوب أزلي ومعشوق سرمدي واگذار كرده وبفناى كلّى در حقّ رسيده‌اند .\r\n\r\n","description":"","footnote":"","page_name":" 1069 ","page_number":489},
  {"content":"\r\n\r\nآنگاه صدر الدّين قونوى در معنى صورت وروح وسرّ نعمت الهى گويد : براي أصل نعمت از هرسه حيث مزبور صورتي است كه همان اسلام واذعان بوده وروح آن ايمان واحسان است وسرّ آن نيز توحيد وايقان ميباشد . پس حكم اسلام متعلّق بظاهر دنياست وايمان باطن نشئه ظاهر ودنيا بوده واحسان عبارت از حكم برزخي ونشئه مثالي ميباشد كه عين شهود واستحضار برزخي است ودر پاسخ حضرت جبرئيل كه از رسول أكرم پرسيد : « ما الإحسان ؟ » رسول أكرم ( ص ) در پاسخ أو فرمود : « أن تعبد اللّه كأنّك تراه » وسرّ توحيد ويقين هم مختص آخرت بوده واين مراتب چهارگانه همانند أجناس وأنواع ، كلّى هستند ومراتب سعادتمندان نظير افراد كلّى در تحت آندو جنس ونوع يا مراتب چهارگانه قرار دارد وصلاح همان نوع أخير آنهاست ، يعنى از ميان مسلمين وأهل اذعان ومؤمنان ودارندگان احسان ومعتقدان بتوحيد وايقان ، برگزيده‌ترين آنانرا بعنوان نبوّت ورسالت مبعوث كرده ومراتب نعمت خود را بر آنها تمام نموده واينان طبق آيات قرآني عبارتند از زكريّا ويحيى وعيسى والياس كه از صالحان أمم درشمارند وإسماعيل ويسع ويونس ولوط كه از جميع مردمان برتر بوده وداراى فضيلت ميباشند ، ودر كريمهء ديگر فرمايد :  أُولئِكَ الَّذِينَ آتَيْناهُمُ الْكِتابَ وَالْحُكْمَ وَالنُّبُوَّةَ  ولذا در آيهء ديگر نازل است :  أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ  يعنى : آنان كساني بودند كه مورد هدايت خداوندى واقع شدند ، پس تو نيز بهدايت آنان اقتداء كرده وبه پيروى از آن أنبياء ورسل بپرداز ، زيرا از سه گروه مزبور كه آيات قرآني بذكر نام آنها پرداخته است ، گروه نخست را به احسان توصيف كرده ودوّم را بصلاح وسوّم را بوصفى عام ياد نموده است تا جميع آدميان در آن وصف با آنان شريك باشند ، وطبقهء چهارمين آنها را تركيبي از هرسه صفت يادشده معرّفى كرده است ، كه البتّه اگرچه رسولان الهى در وصف رسالت با همديگر برابرند ، ليكن از حيث كمالات وجودي وحيطهء رسالت فردى با يكديگر مختلف بوده وبرخى را بر بعضي فضيلت وبرترى محقّق است .\r\nاگرچه راههاى راست بسوى حضرت حقّ ، بنظر برخى از بزرگان علوم ومعارف الهى بعدد نفوس خلايق است ؛ وهر نفسي در راه مقتضى باوجود خويش بالمآل بخداوند متعال منتهى ميگردد ، ودليل آنهم اينستكه هركسى مظهر اسمى از أسماء لا يتناهى حضرت باريتعالى بوده واسم مزبور در وجود أو ظاهر ميگردد وبهمين دليل اين مظهر تابع خصائص واحكام اسم ظاهر در أو بوده وبسلوك در مسلكى مىپردازد كه بالمآل\r\n\r\n","description":"","footnote":"","page_name":" 1070 ","page_number":490},
  {"content":"\r\n\r\nبخداوند تعالى پايان مىپذيرد ، ودر نتيجة جميع مسالك وطرق طبق كريمهء :  « إِلَى اللَّهِ الْمَصِيرُ » *  بخداوند متعال راجعند ؛ ليكن صراط مستقيم در ايندو كريمهء قرآني ، كوتاهترين راهى است كه از اعتدال بين تشبيه وتنزيه بحصول پيوسته وخروج از حدّ مزبور ، عين دخول در افراط يهود وتفريط نصارا بوده ؛ از نخستين در آيهء مورد تفسير به غضب واز دومين بضلالت تعبير گرديده است ؛ ولذا خداوند متعال صراطي را براي امّت رسول گرامى خود ( ص ) برگزيد كه خير الأمور وأوسط آنها بوده ونام آنرا صراط مستقيمى نهاد كه بر نعمت‌خوارگان صدّيق وصالح وشهيد وراه‌يافتگان بارگاه هدايت وقرب خود رهنمونى كرده است ؛ وبه تعبير بهتر ميتوان اين صراط را طريق سابقان بخيرات دانست كه راست‌تر ونزديكتر از راه مقتصدان بوده وسبيل مقتصدان هم بنوبت خود ، بسيار بهتر از روش ستمگرانهء ظالمان ميباشد ؛ ليكن هر صراطي كه در شرايط وأوضاع وأحوالي خاصّ براي امّتى وملّتى نزديكترين راهها محسوبست ؛ براي امّت وملّت ديگر برحسب اقتضاء وشرايط وموقعيّتهاى قرب وبعد ، نسبت برسول وامّت ديگر فرق دارد ، وبالآخرة رسول خاتم وپيروان أو بايد از آخرين وعاليترين ونزديكترين صراط كه موصوف به استقامت ميباشد ، بهره‌مند گردند ؛ واين طريق ، همان  صِراطَ الَّذِينَ أَنْعَمْتَ عَلَيْهِمْ  است كه به ملّت احمدى وامّت فاخر وشريف محمّدى ( ص ) پيشنهاد گرديده ورهسپارى در آن ، عين هدايت بوده ورسيدن بدين هدايت نيز ، بموجب أعانت حقّ بر عبد خود ميباشد كه به استعانت از أو پرداخته است .\r\nالبتّه رهروان وادى صراط مستقيم ، در جادّه‌اى رهسپارند كه از پيش مورد تردّد ورفت‌وآمد سالكانى رهبر وواصلانى مهتر بوده وأنبياء ورسل وصدّيقان وشهداء وصالحان وسابقان بالخيرات ومقتصدان از همين راه رفته وبمقصد نهايى رسيده‌اند ، ولذا سالك اين طريق در طىّ مسافت آن با فريق حقّ همگام بوده وعلامات راه‌نمائى آن رهسپاران وادى توحيد ومعاد ، در سبيل مزبور بوضوح ديده وخوانده ميشود ودر نتيجة هيچ سالكى در اين مسلك بر حقّ وشريف درمانده وگمراه نخواهد شد ؛ زيرا بجز علامات روشنگر ومبيّن موجود ، همسفرانى در اين طريق با سالك مزبور همگام وهم‌مقصدند كه از توشهء توفيق وسلوك در غايت تطبيق بهره‌ور وبرخوردار بوده واز تجارب ره‌يافتگان پيشين وسالك نخستين كه در طىّ أسفار أربعة موفّقترين رهسپاران كوى توحيدند ؛ مستفيد بوده ودر هيچ منزل وموقفي درنمانده واز زاد راه ومركب\r\n\r\n","description":"","footnote":"","page_name":" 1071 ","page_number":491},
  {"content":"\r\n\r\nرهوار الهى بدون بهره ومحروم نخواهند ماند .\r\n\r\nلطيفه‌اى در سنّت :\r\nخواجهء انصارى در تفسير خود آورده است كه مراد از  « أَنْعَمْتَ عَلَيْهِمْ »  اسلام وسنّت است واگر ايندو بأهم نباشند ، براي هيچ بنده‌اى استقامت در دين وصراط حاصل نگردد ؛ ولذا شافعي گفت كه حضرت حقّ را در رؤيا ديدم كه بمن گفت :\r\n« تمنّ علىّ يا بن إدريس » اى پسر إدريس از من آرزو گونه‌اى بخواه . گفتم : « أمتنى على الإسلام » يعنى خداوندا آنگاه كه مرا بميرانى ، بديانت حقّهء اسلام بميران . حقتعالى گفت :\r\nقل على الإسلام وعلى السنة يعنى بگو مرا بديانت اسلام وسنّت رسول خدا ( ص ) بميران ، كه اسلام بدون سنّت تمام نيست . آنگاه اضافه كرده است كه رسول خدا فرمود :\r\n« لا قول الّا بعمل ولا قول وعمل الّا بنيّة ولا قول وعمل ونيّة الّا بإصابة السّنّة » يعنى هيچ قولي به تنهايى مقبول وصحيح نيست ، مگر بعمل در آن وهيچ قول وعملي هم كامل نيست ، مگر به نيّت پاك وخالص واين سه نيز بمرتبهء تماميّت نرسد ، مگر اينكه بسنّت رسول خدا أصابت كرده وموافق ومنطبق با سنت باشد ؛ ونيز گويد اسلام شجره‌ايست وسنّت چشمه‌ساران آن وهر سينه‌اى كه بعزّت اسلام آراسته گردد ، بايد مددگاهى از نور سنّت نبوي داشته ودر اين كريمه كه فرمايد :  « أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ »  مراد از نور تابنده از جانب خداوند تعالى همان نور السّنّة بوده ونيز اضافه كرده است كه : در قيامت كه أهل هفت زمين وآسمان حشر كنند وهمه حيران وپاى بدامن كردار خويش نهاده وبكار خود درمانده‌اند ، ناگاه شخصي از مكمن غيب ومكنون لا ريب بيرون خرامد كه طيب تجلّى أو بمشام أهل سعادت رسيده وهمگى از روح وراحت وجمال وكمال أو در استراحت درآيند . پس از خداوند پرسند كه اين شخص مروّح كيست ؟ ؛ پاسخ آيد كه اين شخص ، صورت جميل سنّت رسول خداست ؛ وهركس در دنيا همواره بدين چهرهء مقدّس ونوراني نظر داشته وبه احكام آن عمل كرده است ؛ أو را در بهشت عنبر سرشت بار ميدهم تا بقدم أمن در سراپردهء عزّت شود وتتق نور الهى بر أو بتابد وآنكه در سراى فانى دنيا از سنّت بيگانه مانده است « ردّوه إلى النّار » كه امروز نيز از ما بيگانه ميباشد .\r\nامّا لطيفهء مندرج در سنّت نبوي اينستكه ، چنين سنّتى آنگاه داراى كمال ثقة واطمينان در تضمين سعادت انسان ميباشد كه از جانب كساني نقل واقامه گردد كه بالذّات وبالفعل معصوم بوده واز هرگونه خدشهء تظاهر وريا وسمعه وجفا بدور مانده وهميشه گوياى\r\n\r\n","description":"","footnote":"","page_name":" 1072 ","page_number":492},
  {"content":"\r\n\r\n« لولا علىّ لهلك عمر » نبوده وپيش از دوّمين نيز اوّلين در مقام خطاب به بيعت‌كنندگان با خود بكرّات نگفته باشد : « أقيلوني أقيلوني ، أنا لست بخيركم وها علىّ فيكم » وسنّت حجّ تمتّع ومتعه وحلال اسلام را بدست وبحكم خود از ميان برنداشته ونگفته باشد :\r\n« متعتان محلّلتان في زمن رسول اللّه وإنّى احرّمهما والآن أعاقب عليهما » زيرا پيرو سنّت رسول خدا كه خود نيز بايد پس از اقرار بسنّت بودن متعهء حجّ ومتعهء نساء ، عامل ومروّج آنها باشد ؛ چگونه در مقام منع برآمده وعاملان بدانها را تعقيب كيفرى ميكند ؟ ! ؛ وبالأخره سبب تضييع ايندو حكم وسنّت رسول خدا ميگردد ؟ ! ؛ وبا اينهمه دعوى خلافة اللّه نيز كرده وندانسته است كه جانشينى از خدا نيازمند بحكم مستقيم الهى است ونه بيعت ورأى چند تن از أجلاف عرب كه فاقد صلاحيّت بوده وجنازهء مبارك رسول خدا را تغسيل وتكفين وتدفين نكرده ، به انتصاب خليفه پرداختند وحقّ كسى را در خلافت غصب كردند كه آيهء تطهير وولايت ومباهله وأحاديث معتبرى از رسول خدا در شأن أو موجود است ؛ ودر نتيجة چگونه اين ناقصان ورافعان سنّت نبوي ميتوانند ، حافظان سنّت ودين اللّه باشند ؟ ! .\r\nحافظ أبو المؤيّد ، الموفّق بن أحمد مكّى حنفي ، معروف به « أخطب خوارزم » در كتاب « مناقب » خود ، در فضائل بىشمار أمير المؤمنين علىّ عليه السّلام ، گويد : حضرت رسول خدا ( ص ) فرمود كه على با حقّ است وحقّ با على وهر جا كه حقّ باشد ، على با حقّ بوده وهر جا كه حقّ دوران كند ، على نيز با آنست ، وبا اينكه مؤلّف مناقب حنفي وأهل سنّت است عقيدة دارد كه على أفضل صحابهء پيامبر وأزهد مسلمانان وشريفترين مردمان بوده وراسخترين فرد در ايمان ونزديكترين جميع أقارب برسول خداست وسورهء برائت در شأن أو نازل آمده ودر سبقت وى در اسلام آوردن وهمكارى در شكستن بتها ومبارزه وجهاد در راه خدا وقتال با مشركان وكفّار وأهل جمل - ناكثين - وبا شاميان كه بقاسطين معروفند وجنگ با خوارج يا مارقين ، واينكه آياتي بسيار در شأن أو نازل گرديده وبشرف تزويج با دختر گرامى پيغمبر أكرم ( ص ) نائل آمده ومهمّتر از همه اينكه نه‌تنها خود أهل بهشت است ، بلكه بهشت شائقتر بديدار علىّ عليه السّلام است تا على بدان ؛ واضافه‌تر اينكه أو معصوم از گناه بوده واين عصمت ذاتي أو وبالفعل ميباشد . علىّ عليه السّلام در عبادت بىنظير ودر فصاحت وبلاغت در همهء ادوار بىبديل بوده واز أهل بيت رسول خداست وپيغمبر خدا در فراوانى علم واعتدال در أمور\r\nو \r\n","description":"","footnote":"","page_name":" 1073 ","page_number":493},
  {"content":"\r\n\r\nاقضى الأصحاب والقضاة بودن أو جاى كمترين ترديدى براي هيچ مسلمانى نگذاشته است وأو در حمايت از نبىّ أكرم ( ص ) در ورطهء مهالك غوطه‌ور گرديده ودر موقع شكستن أصنام ، پاى خود را بر شانه ودوش رسول خدا وعقل اوّل وحبيب أو نهاده ودر محبّت بحضرت رسول أكرم نمونهء أكمل ميباشد ؛ وپيامبر خدا جميع أصحاب ومسلمانانرا بموالات ومحبّت أو توصيه كرده واز دشمنى وبغض وى أكيدا نهى مىنمود وبالأخره در اينكه سراسر كتاب مناقب ؛ مشحون از فضائل ومناقب وشرافت ذاتي وعصمت وطهارت وتقوى وورع وقناعت وجود وصبر وتوكّل واحسان وشجاعت وعدالت وكرامت آن برگزيده‌ترين فرد عالم امكان ميباشد ، جاى كمترين ترديد وشبهه‌اى نيست . آنگاه چگونه ميتوان چنين بزرگ مرد جامع ومسلمان كامل ومعصوم وبرگزيده را كه دوست ودشمن در عظمت أو متحيّر ومعترفند بعد از رحلت رسول خدا خليفه ندانست وبخلافت بىمايگانى زبون وجاهل ومشوب ومنصوب از چند تن عرب مغرض ، آنهم با تعدادى بسيار اندك ، تسليم شد ؟ ! .\r\nبهروجه ، يكى از بزرگترين ننگ‌هاى مورد ارتكاب آدميان ، كه عالمانه وعامدانه بدان مرتكب گرديدند ؛ تفضيل وترجيح مفضول بر فاضل وبلكه بر أرجح وأفضل است كه در مسئلهء خلافت ، پس از رحلت حضرت رسول أكرم ( ص ) بحدوث پيوست واين مفسّر ناچيز هرگاه كه بدينهمه ننگ وحق‌ّكشى وجاهليّت ودنياپرستى وجهالت واستكبار وتظاهرات نفساني وضدّ حقيقت ومغضوب درگاه حضرت باريتعالى مىانديشم كه از نفس امّارهء گروهى خداناشناس وبىمعرفت وفاقد شخصيّت وجهلهء عرب ، در تضييع حقوق أهل بيت عصمت وطهارت - سلام اللّه عليهم أجمعين - رخ داده وبتحقّق پيوسته است ؛ در غمى جاودانه واندوهى جانكاه گرفتار ميشوم كه هرگاه بيادم آيد ، بارانى از سرشك خونين از ديدگانم جارى ميگردد .\r\n\r\n","description":"","footnote":"","page_name":" 1074 ","page_number":494},
  {"content":"\r\n\r\n\r\nفصل چهارم موارد كاربرد نعمت در قرآن حكيم\r\nآياتي در كتاب اللّه حكيم نازل آمده كه بهترين مفسّر نعمت الهى بوده وبمصداق :\r\nان القرآن يفسر بعضه بعضا بايد آنها را أحسن تفسيرا درشمار آورد ، كه در اين فصل به آوردن آن كرائم الهى بسنده كرده وبشرح وتبيين هريك مىپردازيم :\r\n\r\n1 - نعمت أطاعت از خدا ورسول وأوصياء أو :\r\nمأموريّت أنبياء ورسل از جانب حضرت حقتعالى كه جامع مراتب امرى ومجرّد وخلقي وطبيعي ميباشند ؛ در درجهء نخست يكى از أحسن وأعظم نعم الهى درشمار بوده وهدايت بندگان خدا ممكن ومتصوّر نيست ، مگر اينكه نبىّ ورسولي از ميان خود آنان برگزيده شود واين انتخاب نيز بسبب يا علّت اصلى أنسب وأرجح بودن آن بزرگان در وجود وكمالات وجودي تحقّق پذيرد ؛ وگرنه ترجيح بلا مرجّح لازم آمده ودر نتيجة باطل است . پس بزرگترين نعمت در جهت هدايت انسان بصراط مستقيم ، همين انتساب وانتخاب أرجح است ؛ كه از انسان در قبول احكام واجراء فرمان آنان بقناعت وجداني وعقلي نائل آمده وبا توجّه بعظمت وتعالى وقرب آنها بخداوند تعالى وصبر وحوصلهء فراخ وتحمّل آزار جسمي وروحي وبرنگشتن از راه حقّ وإعراض از دنيا وأموال ومقام وقدرت ظاهري وبالمآل عنايت واقبال كلّى بحضرت باريتعالى وحسن‌خلق وخلق وشجاعت وجود وايثار وصفات لازمهء ديگر ، ملزم وقائل به رهبرى آنان شده وبه أوامر ونواهى آن مقرّبان درگاه خداوندى تن درداده وبصورت وظاهر وسيرت وباطن أنبياء ورسل مزبور تسليم گرديده ودر تبعيّت عقلي ونقلي از آنان بتقليد وانقياد ميپردازد ، وهمين قبول نبوّت\r\nو \r\n","description":"","footnote":"","page_name":" 1075 ","page_number":495},
  {"content":"\r\n\r\nرسالت أنبياء ورسل از جانب مردمان منصف وعاقل ومطيع به أوامر واحكام الهى وعامل بدانها ؛ يكى از أحسن وأعظم نعم پروردگار يكتاست كه نصيب انسان مهتدى وطالب كمال وقرب حضرت حقّ ميگردد ، ودر حقيقت بايد بتعبيرى بهتر قائل شد كه اگر رهنما وپيشوا ورهبرى معصوم از خطا وفرستادهء خدا وبرگزيدهء أو وجود نداشت ؛ معرفت وحكمت لازم براي ادامهء حيات نيز محقّق نبوده ويكى از بزرگترين وارجمندترين منّت خدايى بر انسانها ، همين ارسال رسل وانزال كتب ميباشد ، وگرنه دوامى براي عالم متصوّر نبوده وناقص وكامل ومقبول ومردود ، وصلاح وفسادى معنى نداشت ؛ وطريق كمال وسبيل نجات وصراط مستقيمى تحقّق نمىيافت ، وچون وجود أنبياء ورسل ، بنا به انتخاب حقّ وفرستادن آنها براي هدايت خلق لازم مىنمود ؛ خداوند منّان نيز با ارسال آنان ، بندگان خود را به پيروى وقبول أوامر ونواهى وتعاليم ظاهري وباطني وأطاعت از آنها فراخواند وأطاعت از آن برگزيدگان سرمدي را عين أطاعت از خود دانست وبقول مولانا :\r\n سايهء يزدان بود ، بندهء خدا * مردهء اين عالم و ، زندهء خدا \r\n سايهء أو جو ، كه سايهء ايزد است * سايه چه ؟ ! ، خورشيد برج سرمد است \r\n كيف مدّ الظلّ نور اولياست * كاو دليل نور خورشيد خداست \r\n اندرآ ، در سايه‌اش ، وأيمن نشين * از كمين ومكر إبليس لعين \r\nآيات قرآني كه دلالت بر تأييد مؤكّد اين معنى دارد ، بسيار بوده واز جملهء آنها كريمهء نازل در سورهء نساء ميباشد كه فرمايد :   وَمَنْ يُطِعِ اللَّهَ وَالرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَالصِّدِّيقِينَ وَالشُّهَداءِ وَالصَّالِحِينَ ، وَحَسُنَ أُولئِكَ رَفِيقاً ، ذلِكَ الْفَضْلُ مِنَ اللَّهِ وَكَفى بِاللَّهِ عَلِيماً   ونيز در سورهء مريم آمده است :  أُولئِكَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ مِنْ ذُرِّيَّةِ آدَمَ  كه بالصّراحه أنبياء از ذرّيهء آدم - على نبيّنا وآله وعليه السّلام - را نعمتي بر آدميان دانسته است ، كه البتّه اين آية در خصوص أنبياء از نسل آدم بوده وشمول كريمهء پيشين را ندارد كه علاوه‌بر أنبياء ورسل ، صدّيقان وشهيدان وصالحان را نيز ، نعمتي معرّفى ميكند كه به عموم آدميان اعطاء شده‌اند . پس بر انسان عاقل ومتفكّر وطالب كمال ؛ شايسته وسزاوار است كه بهدايت اين مهتران وسروران وبرگزيدگان الهى وأطاعت از آنها تن درداده ودر جهت رهنمايى وطريق آنان رهسپار گرديده وبقبول أوامر ونواهى آنان پردازد ، تا همانند آن بزرگان بقرب ووصل\r\n\r\n","description":"","footnote":"","page_name":" 1076 ","page_number":496},
  {"content":"\r\n\r\nپروردگارى نائل آيد .\r\n\r\n2 - نعمت صراط تكويني وتشريعي مستقيم :\r\nچون در فصول ومباحث پيشين بتحقيق در ايندو صراط پرداخته آمد ومستقيم بودن آنها مدلّل گرديد ، اينك به استشهاد از كريمهء قرآني مبادرت ميشود كه در مسئلهء صراط وهدايت تكويني فرمايد :  « ما مِنْ دَابَّةٍ إِلَّا هُوَ آخِذٌ بِناصِيَتِها ، إِنَّ رَبِّي عَلى صِراطٍ مُسْتَقِيمٍ »  يعنى هيچ جنبنده‌اى نيست ، مگر اينكه منبت يا ناصيه ورستنگاه موى در بالاى پيشانى أو در دست قدرت قاهرهء الهى بوده وآن جنبنده متنعّم بنعمت عدالت ورزق واعطاء موجبات اقتضاء وجودي وكمالات اوّليّه وذاتي يا فطرى وتكويني خود است ؛ وهمانا پروردگار عالميان بر صراط مستقيم تكوين وتشريع هدايت‌كننده ميباشد ، كه جميع موجودات وآفريدگان از ذرّهء هباء تا درّة البيضاء بطوع يا كره وبتكوين وتشريع اين طريق را پيموده وطبق مفادّ آيات قرآني ، جميع مخلوقات مسبّح ذات حقّ بوده وبفطرت خود در راه أو رهسپارند ، كه از اين سلوك به استكمال ذاتي وجوهري اصطلاح شده ودر اهتداء انساني در طريق حركات كمالى توسّعى وتشريعي كه با هدايت أنبياء ورسل تحقّق يافته وهريك در مرتبهء خود ، صراط مستقيمند ، كريمهء :  « قالَ هذا صِراطٌ عَلَيَّ مُسْتَقِيمٌ »  دلالت دارد كه بدنبال آية نازل است :  « إِنَّ عِبادِي لَيْسَ لَكَ عَلَيْهِمْ سُلْطانٌ ، إِلَّا مَنِ اتَّبَعَكَ مِنَ الْغاوِينَ »  واين كريمه سلطه وتسخير شيطان وأبناء إبليس را بر عباد اللّه نفى كرده وراهى براي شياطين در گمراهى رهسپاران بصراط مستقيم مفتوح نميگذارد ، مگر آن بندگانى كه از گمرهان پيروى كرده ودر رديف اغواشدگان إبليس درآيند ، كه البتّه از نعمت هدايت بصراط مستقيم پروردگار خود محروم مانده وچون در عين ثابت واستدعاء واستعداد أزلي واقتضاء خويش ، مستدعى وسائل غوايت بوده‌اند ؛ لذا در عين وجود خارجي خود نيز برطبق همان درخواست واستدعاى علمي ، موجود گرديده وبر همان رويّه واستعداد أزلي خواهند بود ، ولذا نه غاوى از تحت سلطان إبليس بيرون ميرود ، ونه إبليس بر بندگان مخلص خداوند منّان سلطنتى خواهد داشت ؛ وبالأخره هر قابلى بر وفق اقتضاء خود از مبدء بمعاد واز هدايت وجود بنهايت حضور عند اللّه خواهد رسيد ، وبهمين دليل طىّ طريق تكويني وتشريعي براي جميع موجودات عين صراط مستقيم آنهاست ؛ نهايت اينكه از ميان انسانها هركس به أنبياء ورسولان مهتدى گرديده وبا ايمان بخدا وملائك وكتب ورسل ، بهدايت گرايد ، طبق آيهء :  إِنَّ اللَّهَ لَهادِ الَّذِينَ آمَنُوا ، إِلى صِراطٍ مُسْتَقِيمٍ \r\n\r\n","description":"","footnote":"","page_name":" 1077 ","page_number":497},
  {"content":"\r\n\r\nخداوند هدايتگر مؤمنان بوده وآنانرا بصراط سوىّ ومستقيم وعزيز وحميد يا صراط الله رهنمونى ميكند . آرى ، اگرچه الطّرق إلى اللّه بعدد نفوس خلائقه صحيح است ؛ ليكن خلائق الهى نيز بىنهايت بسيار بوده وهر خلقي بطريقى خاصّ خود بسوى خالقش رهسپار است ودر تحت ظهور وحكومتى اسمى از أسماء اللّه وشؤون ومقتضيات آن اسم حركت استكمالى دارد ؛ ليكن خداوند متعال در كريمهء نازله در سورهء انعام أوصاف صراط خود را كه بطور مستقيم بدو منتهى ميگردد معيّن فرموده است ، ودر دو آيهء قبل فرمايد : بخدا شرك مياوريد وبپدر ومادر نيكى كنيد وفرزندان خود را از بيم فقر ونادارى مكشيد ومطمئن باشيد كه روزى شما با خداست وبأمور فحشاء وكار زشت مپردازيد وكسى را مكشيد كه خدا كشتن أو را حرام كرده است ، مگر بحقّ وبمال يتيم نزديك مشويد ، مگر به بهترين وجهي كه بصلاح أو باشد ، وبكيل وپيمانه ووزن وترازو از روى عدل وفا كنيد وما بهيچ نفسي جز بمقدار توان وتحمّل أو تكليف نمىكنيم ؛ وچون بسخن گفتن پردازيد ، عادلانه گوييد اگرچه دربارهء خويش ونزديكانتان باشد ؛ وبعهد الهى نيز وفا كنيد ، واينهاست آنچه خداوند بشما وصيّت كرده است . سپس در كريمهء بعدى به ارائه ومعرّفى صراط مستقيم خود پرداخته وفرمايد :  وَأَنَّ هذا صِراطِي مُسْتَقِيماً فَاتَّبِعُوهُ وَلا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ ذلِكُمْ وَصَّاكُمْ بِهِ لَعَلَّكُمْ تَتَّقُونَ  يعنى اينست همانا ، آن صراط راست من ، از رفتن در آن درنگ نكرده وبه پيروى از آن بپردازيد ، وبطرق گوناگون ديگر رهسپار مشويد كه شما را از يكديگر متفرّق واز راه خدا نيز پراكنده ميكند . اينهاست آنچه كه خداوند شما را بدان سفارش ميكند ، بدين توصيهء الهى عمل كنيد ، شايد پرهيزگار گرديد .\r\nبنابراين ، حكم صراط تشريعي براي آدميان آمده است ومخلوقات ديگر هريك در صراطي كه واقعند ، آن صراط تكويني بوده وذاتي آنهاست ، اگرچه براي هر نوع وجنس وصنف آنها متفاوت باشد ؛ چنانكه صراط نباتات غير از حيوانات بوده ودر هريك از ايندو نوع كلّى نيز أجناس وأنواع ديگر موجود است ، مانند أنواع نباتات مختلف وگياهان متفاوت واز جنس حيوانات هم ، هزاران نوع حيوان وجود دارند كه هر نوعي را صراطي درخور وسزاوار آنست ؛ ليكن نوع آدميان بسبب خلقت كامل آنان واشرف آفريدگان بودن ؛ علاوه‌بر حركات استكمالى جوهري وذاتي ، داراى حركاتى عبادي وتشريعي نيز هستند كه آنانرا در جهت قرب إلى اللّه سوق داده واز مبدء بمعاد واز كثرات\r\n\r\n","description":"","footnote":"","page_name":" 1078 ","page_number":498},
  {"content":"\r\n\r\nموجوده بوحدت تامّه وحقه وحضور عند اللّه هدايت ميكند كه اين راه ، عين صراط مستقيم آنان بوده ونعمتي است كه خداوند آنرا به أنبياء ورسل خود نيز اعطاء فرموده وصدّيقان وشهدا وصالحان وسابقان بالخيرات هم ، راهى در آنند .\r\n\r\n3 - نعمت فراگير در كلّ عوالم هستى :\r\nعلاوه‌بر نعمى كه بر أنبياء ورسل وائمّه وأوصياء - عليهم السّلام - وشهداء وصديقان وصالحان وسابقان بالخيرات ومقتصدان ومؤمنان ومسلمانان از جانب خداوند تعالى داده شده است ؛ نعمتي گسترده وفراگير بوسعت كلّ عوالم هستى ، بجميع مخلوقات ونعمت‌خواران داده شده است كه از ايجاد آنان آغاز گرديده ودر كلّ أطوار وادوار وشؤون ومراتب وجود با متنعّمان ياد شده دمساز بوده وسراسر هستى آنها در اقيانوسهاى آن غوطه‌ور ميباشد ؛ وآياتي بسيار در كلام وكتاب اللّه موجود است كه حاكى از أنواع نعم مزبور وأوصاف وخصائص آنها ميباشد ؛ ومادر اين وجيزه به آوردن برخى از آنها بسنده ميكنيم . اضافه بر اينكه در سورهء لقمان بر وجهي هرچه تمام‌تر وأوسع ، به نعمتهاى موجود در آسمانها وزمين اشاره كرده ورام كردن قواى موجود در آنها را براي انسان ، بعين نعمت ظاهر وباطن ارزانى داشته ومردمان را از جدال بدون علم دربارهء خداوند برحذر نموده وفرمايد :  أَ لَمْ تَرَوْا أَنَّ اللَّهَ سَخَّرَ لَكُمْ ما فِي السَّماواتِ وَما فِي الْأَرْضِ وَأَسْبَغَ عَلَيْكُمْ نِعَمَهُ ظاهِرَةً وَباطِنَةً ، وَمِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَلا هُدىً وَلا كِتابٍ مُنِيرٍ  ودر سورهء احزاب فرمايد :  « يا أَيُّهَا الَّذِينَ آمَنُوا اذْكُرُوا نِعْمَةَ اللَّهِ عَلَيْكُمْ ، إِذْ جاءَتْكُمْ جُنُودٌ فَأَرْسَلْنا عَلَيْهِمْ رِيحاً وَجُنُوداً لَمْ تَرَوْها »  يعنى : اى كساني كه ايمان آورده‌ايد ، از نعمتي كه خداوند بشما عطا كرده ياد آوريد ، بدان هنگام كه لشكريانى بر شما تاختند وما باد را ولشكرهايى كه شما نميديد بر آنها گمارديم ، تا همه را منهزم وفرارى كردند . در سورهء دخان نيز خداوند باغها وچشمه‌ساران وزراعتها وخانه‌هاى نيكو را نعمتهايى معرّفى كرده است كه بندگانش در آنها به نعمت‌خوارگى پرداخته وسپس بكفران نعمت دست زدند ويا عمرشان بسر رسيد وحضرت حقّ آنها را به مردمانى ديگر داد ؛ چنانكه فرمايد :     « كَمْ تَرَكُوا مِنْ جَنَّاتٍ وَعُيُونٍ وَزُرُوعٍ وَمَقامٍ كَرِيمٍ وَنَعْمَةٍ كانُوا فِيها فاكِهِينَ ، كَذلِكَ وَأَوْرَثْناها قَوْماً آخَرِينَ »     ودر كريمهء ديگر در سورهء نحل فرمايد : اگر بشماريد نعمت خداوند را هرگز از عهدهء شمارش واحصاء آن برنخواهيد آمد :  « وَإِنْ تَعُدُّوا نِعْمَةَ اللَّهِ لا تُحْصُوها »  كه همين عبارت در سورهء إبراهيم نيز آمده وحاكى از بيشمار بودن عموم نعمتهاى الهى ميباشد ؛ وبطور كلّى بايد\r\n\r\n","description":"","footnote":"","page_name":" 1079 ","page_number":499},
  {"content":"\r\n\r\nگفت :  « وَما بِكُمْ مِنْ نِعْمَةٍ فَمِنَ اللَّهِ »  زيرا أصل وفرع هر نعمتي از خداوند است .\r\nنه همين نعمت خداوندى در وجود موجودات ارضى وسماوي مطرح نظر وژرف‌بينى أهل تفكّر وتدبّر بوده وبايد در كمّ وكيف آن بتحقيق وتأمّل ، وخدابينى در ويژگيهاى خلقي هريك بپردازند ، بلكه لازم است در حركات وصفات وكارآمدى وفوائد ومنافع هركدام نيز بتعمّق وتدبّر كافى مبادرت كرد ، تا به أصول وفروع وكم وبيش وخصايص آنها نايل آمده وخيرات هريك را دريافت ، چنانكه در كريمهء نازله در سورهء لقمان فرمايد :  « أَ لَمْ تَرَ أَنَّ الْفُلْكَ تَجْرِي فِي الْبَحْرِ بِنِعْمَتِ اللَّهِ لِيُرِيَكُمْ مِنْ آياتِهِ إِنَّ فِي ذلِكَ لَآياتٍ لِكُلِّ صَبَّارٍ شَكُورٍ »  يعنى : آيا نديده‌اى كه كشتى بنعمت خدا در دريا روان ميگردد ، تا خدا برخى از آيات قدرت وعظمت ونعمتهاى اعطايى به بندگان خود را وانمايد ؟ ؛ همانا در اين امر نمونه‌هايى از عبرت در ديدن عظمت وقدرت أو براي بينندگان شكيبا وسپاسگزار است . پس جميع افعال وحركات موجودات خير محض وعبرت‌انگيز بوده واعمال خيريّهء آدمي نيز از اين قبيل ميباشد .\r\n\r\n","description":"","footnote":"","page_name":" 1080 ","page_number":500},
  {"content":"\r\n\r\n\r\nفصل پنجم اضافهء دين وهدايت وصراط وعزّت از خدا بعبد\r\nچون هستى يك حقيقت است كه خاصّ حضرت حقتعالى ميباشد ، ووجود در كلّ موجودات وآفريدگان امرى وخلقي ، از جود حضرت واجب‌الوجود بوده وجميع مراتب هستى نمودى بىبود ومظاهرى براي ظهور اسم الظّاهر خداونديست ؛ بنابراين ، حضرت باريتعالى علاوه‌بر اينكه خلعت وجود وتشريف هستى بر اندام موجودات پوشانده وآنها را بلباس عين خارجي وكسوت نمودى مشرّف كرد ، بهريك نيز أوصاف وافعال وآثاري عطا فرمود ، كه در شأن مرتبه ودرجهء وجودي آن موجود است وبهمين دليل بر انسان كه أشرف مخلوقات وأعظم موجودات ميباشد ، صفاتى بسيار ارزنده وعالي عطا نمود كه در آفريدگان ديگر لازم نبود ، واز جملهء آنها اينكه انسانرا در برخى از صفات خاصّ خود نيز شركت داد ، وآن أوصاف بس بزرگ را به آدميان هم اضافه نمود كه در هيچ آفريدهء ديگرى وجود ندارد ؛ مانند دين وهدايت وصراط وعزّت كه حقيقت آنها در ذات حقتعالى بوده ودر مقام اضافه ونسبت ، همين صفات ويژهء ذات خود را به انسان نيز نسبت داد ؛ چنانكه در سورهء آل عمران فرمايد :  « أَ فَغَيْرَ دِينِ اللَّهِ يَبْغُونَ »  ودر سورهء بقره هم نازل است :  « وَيَكُونَ الدِّينُ لِلَّهِ »  چنانكه در سورهء أعراف نيز آمده :  « وَيَكُونَ الدِّينُ كُلُّهُ لِلَّهِ »  ودر سورهء نور فرمايد :  « وَلا تَأْخُذْكُمْ بِهِما رَأْفَةٌ فِي دِينِ اللَّهِ »  ودر سورهء ديگر به  « دِينَ الْحَقِّ » *  تعبير گرديده است ، آنگاه در مقام اضافه ونسبت به انسان بلحاظ شامخ بودن شأن وعظمت قدر ومقام واشرف مخلوق بودنش فرمايد :\r\n « الْيَوْمَ أَكْمَلْتُ لَكُمْ دِينَكُمْ »  چنانكه در سورهء آل عمران هم عين همين معنى آمده ودين\r\n\r\n","description":"","footnote":"","page_name":" 1081 ","page_number":501},
  {"content":"\r\n\r\nخود را به انسان منسوب فرموده است :  وَلا تُؤْمِنُوا إِلَّا لِمَنْ تَبِعَ دِينَكُمْ  ودر سورهء مائده نيز نازل است :  « قُلْ يا أَهْلَ الْكِتابِ لا تَغْلُوا فِي دِينِكُمْ غَيْرَ الْحَقِّ »  ودر سورهء كافرون فرمايد :\r\n لَكُمْ دِينُكُمْ وَلِيَ دِينِ  وبرخى ديگر از آيات نيز وجود دارد كه دين اللّه ودين الحقّ را به آدميان اضافه ونسبت داده است .\r\nيكى ديگر از اين نسبت وإضافات هدايت است كه أصل وحقيقت آن از حضرت واجب‌الوجود بوده وبعلّت عظمت مقام وشأن عالي انسان ، حضرت حقتعالى آنرا به انسان نيز اضافه فرموده است ، مانند كريمهء :  « إِنَّ الْهُدى هُدَى اللَّهِ »  كه خداوند در اين آية هدايت را با تأكيد خاصّ خود كرده است ؛ ليكن در كريمهء ديگر :  « فَبِهُداهُمُ اقْتَدِهْ »  آنرا اضافه به انسان نموده وسه ديگر از موارد اضافهء به انسان صراط است كه در آيات قرآني بصراط حقّ وصراط اللّه وصراط ربّ وصراط عزيز الحميد وصراط سوىّ آمده است ، ليكن همين صراط را به انسان نيز اضافه ونسبت نموده ودر سورهء مورد تفسير فرمايد :  « صِراطَ الَّذِينَ أَنْعَمْتَ عَلَيْهِمْ »  كه در اين آية كلمهء صراط با اسم موصول الّذين به  « أَنْعَمْتَ عَلَيْهِمْ »  اضافه گرديده است ومراد از جملهء :  « الَّذِينَ أَنْعَمْتَ عَلَيْهِمْ »  اضافهء صراط ما قبل آن به انسانهاى عابد ومؤمن ومستعين من اللّه ميباشد ، كه بجهت عظمت شأن ومقام ، صراط بدانها اضافه گرديده است .\r\nچهارمين مورديكه وصف اختصاصى الهى به انسان كامل اضافه گرديده ، عزّت است كه خداوند در كريمهء نازله در سورهء فاطر فرمايد :  « مَنْ كانَ يُرِيدُ الْعِزَّةَ فَلِلَّهِ الْعِزَّةُ جَمِيعاً »  آنگاه همين عزّت اختصاص يافته بخدا ، كه در كريمهء ديگر در سورهء نساء تأييد گرديده وفرمايد :  « فَإِنَّ الْعِزَّةَ لِلَّهِ جَمِيعاً »  ودر بسيارى از آيات ديگر خداوند متعال خود را عزيز وعزيز حكيم وعزيز ذو انتقام وعزيز عليم وعزيز غفور وقوىّ العزيز وعزيز رحيم معرّفى كرده است ، اين صفت بسيار ارجمند وعزيز را ، برسول خود ونيز بمؤمنان ديگر هم اضافه فرموده است ، ودر سورهء منافقون فرمايد :  « وَلِلَّهِ الْعِزَّةُ وَلِرَسُولِهِ وَلِلْمُؤْمِنِينَ »  .\r\nپس انسان كه بلحاظ كمال واشرفيّت وداشتن عقل ومعرفت بذات وأسماء وصفات وافعال وآثار الهى تا بدين درجت به ارتقاء پيوسته وبقرب حقّانى نائل آمده است ؛ بايد بداند كه هميشه در مظان گمراهى وكجروى وخروج از اعتدال وسقوط در ورطهء غوايت وضلالت بوده ونبايد از سوگند إبليس كه گفت :  « فَبِعِزَّتِكَ لَأُغْوِيَنَّهُمْ أَجْمَعِينَ »  ودر كريمهء ديگر از زبان أو آمده است :  « لَأَقْعُدَنَّ لَهُمْ صِراطَكَ الْمُسْتَقِيمَ »  غافل بماند .\r\n\r\n","description":"","footnote":"","page_name":" 1082 ","page_number":502},
  {"content":"\r\n\r\nبنابراين ، انسان بايد در جميع أحوال در صفات وحوادث وأمور نفساني خود بمواظبت پرداخته واز دسترس وآماج تير وطعنهء آن ملعون در أمان مانده وخويش را در حفظ حضرت حافظ حقيقي وخداوند رحيم وكريم قرار دهد ، ولذا لازم است كه به رهبر وپيشوايى والا ومعصوم وفرهيخته ومنصوب من عند اللّه ، تن درداده ودر اجراء دقايق احكام ونواهى مورد اجتناب ، غفلتى ناچيز روا نداشته وبفرمان خدا وتكرار آن بوسيلهء أنبياء عظام وسفراء ورسل كرام وائمّهء ذو العزّ والاحترام ، وپس از آن بزرگواران ، برهنمايى حكماء وعرفاء وعلماى حقيقي وشيخان راه رفته وبترك مناصب ومقامات وشوائب دنيوي گفته ، در راه تسليم وعبوديّت قدم بردارد ومتوجّه باشد كه آدمي در راههاى بسيار رفته ، باز هم ؛ بخطا وغلط وسقوط مىافتد ؛ چه رسد در راهى ناشناخته ونرفته ، وليكن بايد در انتخاب رهبر ورهنمون عادل ومتقّى وخدادان وحق‌ّشناس وسالك راه حقيقت وجامع مراتب وصفات كمال از بين عارفان وشيخان وپيشوايان غير ذىمنصب ومقام دنيوي بكوشد ، ودر اينكار نيز از حضرت حقتعالى استعانت كرده وبصدق دل وميل باطن از خداوند رحمان ورحيم بخواهد كه أو را در اين امر أعانت وهدايت فرمايد ، واز تيررس صاحبان سمت دنيوي ومقامات ظاهري ورياستهاى زوال‌پذير واميران ناقابل وبويژه علماء رسوم ، بدور ومحفوظ ماند وبقول مولانا :\r\n پير را بگزين ، كه بىپير اين سفر * هست ، بس پرآفت وخوف وخطر \r\n آن رهى كه ، بارها ، تو رفته‌اى * بىقلاوز ، اندر آن ، آشفته‌اى \r\n پس ، رهى را كه ، نرفته‌استى ، تو هيچ * هين مرو تنها ، ز رهبر ، سر مپيچ \r\n هركه أو ، بىمرشدى ، در راه شد * أو ، ز غولان ، گمره ، اندر چاه شد \r\n گر نباشد ، سايهء پير ، اى فضول * بس ترا ، سرگشته دارد ، بانگ غول \r\n\r\nتذكّرى تنبيهي :\r\nبعد از رحلت يا شهادت أنبياء ورسل وائمّهء معصومين - صلوات اللّه وسلامه عليهم أجمعين - وغيبت كبراى حضرت مهدى موعود - سلام وصلاة عليه من الحىّ الودود - متلبّسان بلباس روحانيّت ورهبرى وپيشوايى كه امرار معاش وزندگانى پرتجمّل خود را از راه اين لباس واسم ورسم در كمال سعة وفرّ وبها انجام داده‌اند ؛ بسيار بوده وبويژه در اين روزگار ودر جميع فرقه‌هاى اسلامى بيشمارند .\r\nبهمين ملاحظه برگزيدن شيخ طريقت وپير شريعت وراه رفتهء بىادّعاء وسالك راه حقيقت ؛ يكى از بزرگترين مشكلات رهروان مبتدى وناآگاه بوده ودر هر هزار تن آنها\r\n\r\n","description":"","footnote":"","page_name":" 1083 ","page_number":503},
  {"content":"\r\n\r\nكمتر ميتوان شخصي پرآزمون وقابلى واصل وصاحبدلى كامل را دريافت كه از خطرهاى طريق ومدّعيات هر فريق واقف ودانا بوده وكمينگاههاى شياطين را در هر مسلك ومرامى بداند واز منازل ومواقف وموارد اعوجاج در هر مسير ، بتجربتى صحيح وآزمونى دقيق ، مجرّب وشناسا باشد ؛ وبرعكس بيشترين شياطين مبعدّ از قرب الهى وابالسه‌اى پليد وعاميانى بليد ، در طول تاريخ خود را در كسوت شيخ خانقاه وپير وقطب وصوفي ودرويش ، ويا در تن‌پوش روحاني وفقيه وخطيب نمايانده‌اند كه هرچه گمرهى وغوايت وكجروى وضلالت متصوّر است از ناحيّهء اينان براي عوام كالأنعام بلهم أذلّ وأضلّ پديد آمده وبراي هميشه ريشه وأصل بدبختى ودورى از حقايق ومعارف حقّهء الهى را در زمينهء دل وجان وظاهر وباطن اين بىخبران مبتدى كاشته‌اند واين كاشته‌هاى شقاوت‌بار ، آنچنان در نفوس پيروان اين درويش‌نمايان ويا معتقدان بروحانيّت منحرف از خدا ورسول وائمّه ، ريشه دوانده واصالت يافته است ، كه تا روز محشر از خواب اين غفلت وغوايت بيدار نشده واضافه‌تر اينكه همسران وفرزندان ودوستان ونزديكان خود را نيز بدين بليّهء روح‌فرسا وجان‌زدا مبتلا كرده وخواهند كرد ؛ وبيشترين سبب وعلّت اين فساد در كسوت شريعت وطريقت اينستكه اين گونه مدّعيان رهبرى وپيشوايى ، برخلاف أنبياء ورسل وائمّه - عليهم السّلام - داراى شغلى غير از شيخى وپيشوايى نبوده ووسيلهء امرار معاش وگذران زندگانى وكسب ما يحتاج خود وخانوادهء آنها از همين اعتبارات ريايى ودروغين وضدّ دين وطريقت مريدان عوام وخودنمايى وبالانشينى در مجالس وتظاهر بعلم دين ومعرفة اللّه وشيوه‌هاى ابليسانهء ديگر كه جميعا مطرود شريعت حقّه وطريقت واصلهء بحضرت حقّ است ؛ امكان شيخوخت وروحانيّت حقّه را از آنها سلب كرده وبالمآل بدار البوار رهسپارشان ميكند ؛ والبتّه در طول تاريخ تصوّف وروحانيّت حقّه وغير قابل انكار ، تعدادى بس نادر وكمياب وبدون ادّعاء ، امّا راه رفته وبمقصد رسيده وعارف وواصل بحقّ در هر زمان ومكاني وجود دارند كه قوام وحجّيت ودوام ديانت الهى وعوالم هستى بوجود آنان بوده وبتعبير ديگر مضاف‌اليه دين حقّ وصراط وهدايت وعزّت خداوندى ميباشند وهرگز از خدا وأنبياء ورسل وائمّهء معصومين - عليهم السّلام - بدور وبركنار وجدا نمانده وشريعت وطريقت را بحقيقت خود رسانده وكمترين غفلتى در\r\n\r\n","description":"","footnote":"","page_name":" 1084 ","page_number":504},
  {"content":"\r\n\r\nهدايت واعتدال وصدق ويقين وصلاح امّت مرحومه نكرده ودرنگى در نيل بهدف الهى خود ومسلمانان ومؤمنان روا نداشته‌اند ؛ ليكن چنين نوادر وپاكانى در طول تاريخ شرايع وأديان حقّه بسيار ناياب وكمند وبيشترين آنانرا همين متظاهران وغلطاندازان ناپاكى تشكيل داده‌اند كه فىالحقيقه هيزم جهنّم ومعلّمان شياطين درشمارند ؛ خذ لهم اللّه تعالى في الدّنيا والآخرة ؛ وبقول عارف وارف وشيخ كامل ومكمّل وحكيم محقّق سلطانعليشاه گنابادى در مقدّمهء تفسير جامع وحكيمانه وعارفانهء خود بر قرآن حكيم موسوم به « بيان السّعادة في مقامات العبادة » « 1 » : « فالحذر الحذر عباد اللّه من الجهّال المتلّبسين بلباس أهل العلم المتشبّهين في مدركاتهم بأهل العلم . . . ولينظر المتعلّم إلى من يأخذ العلم منه ، حتّى لا يشتبه الأمر عليه ويأخذ المدركات من جاهل بظنّ أنّه عالم » وبقول مولوى بلخى :\r\n اى بسا إبليس آدم‌رو كه هست * پس بهر دستى نبايد داد ، دست \r\n\r\n\r\n","description":"","footnote":"\r\n( 1 ) 1 - طبع دوم جلد أول 1343 شمسي .\r\n","page_name":" 1085 ","page_number":505},
  {"content":"\r\n\r\n\r\nفصل ششم صراط ونعمت وائمّهء معصومين ( ع ) وحقيقت عصمت\r\n\r\n1 - صراط :\r\nبا اينكه در معنى وحقيقت ومفهوم صراط تحقيق كامل بعمل آمد ، ودر اين موضوع كمتر نكته‌اى مورد غفلت قرار نگرفته است ؛ با اينهمه در برخى از نكات آن بتحقيقى دقيق مبادرت ميگردد ، تا پرده‌هاى ابهام از پيش چشم خوانندهء أهل نظر كنار رفته وحقيقت آن روشن گردد .\r\nاز پيش گفته آمد كه صراط بمعناى جسر يا پلى است بر متن دوزخ كه مفسران آنرا در قرآن بدين اللّه واسلام تعبير كرده وگفته‌اند ، هركس از آن بگذرد به بهشت خواهد رسيد ، بدانگونه كه هر سالكى راه مورد قصد خود را به‌پيمايد بمقصد واصل خواهد شد وصراط هم تحقيقا از اين قبيل است ؛ ولذا چون ديانت اسلام را كه دين خداست بولايت نيز تأويل كرده‌اند ، بهمين دليل صراط هم بمعرفت اللّه ودين أو وبولايت معصومين محمّدى - عليهم السّلام - تأويل گرديده ووجه صحّت آن هم عصمت ائمّه ( ع ) از وصمت هرگونه سهو وخطا ميباشد كه طبق آية تطهير ومباهله وبرخى ديگر از آيات كه حاكم حسكانى در كتاب « شّواهد التّنزيل » وخوارزمي در « مناقب » آورده‌اند ونيز در دو كتاب « ذخائر العقبى » و « بصائر الدّرجات » هم مذكور است ؛ همگى ائمّه ومعصومان شيعه - عليهم أفضل الصّلوات الزّاكيّات - عين صراط مستقيم وسوىّ وصراط حقّند ، بدانوجه كه بسيارى از اخبار نيز بر تأييد اين حقيقت دلالت تامّه داشته وجاى شبهه‌اى باقي نميگذارند . بارى ، بدين ملاحظه هركس در دنيا از اين صراط مستقيم الهى كه دين اللّه وتوحيد ومعرفت به أهل بيت وخاندان رسول ( ص ) ميباشد ، با معرفت ودقّت\r\n\r\n","description":"","footnote":"","page_name":" 1086 ","page_number":506},
  {"content":"\r\n\r\nنظر وعاشقانه بگذرد ، بدون ترديد از صراط آخرت كه بر متن جهنّم است ؛ براحت ودقّت خواهد گذشت وبالمآل به جنّت خالدى كه عين قرب حضرت حقّ است واصل خواهد شد ؛ ودر اينكه صراط دنيوي بمحبّت وولايت خاندان پيغمبر أكرم ( ص ) تأويل گرديده است ، خبري از حضرت امام بحقّ ناطق ، جعفر بن محمّد الصّادق مرويست كه فرمود : « الصّراط صراطان : أمّا الصّراط في الدّنيا فهو الإمام المفروض طاعته ، من عرفه واقتدى بهداه مرّ على الصّراط الّذى هو جسر جهنّم » وبدين دليل است كه عبور مردمان از صراط مستقيم ولايت ؛ برحسب تفاوت آنان در معرفة اللّه وشناخت امام معصوم ؛ متفاوت ومختلف بوده واين تفاوت واختلاف حتّى در عمل بطاعت از آن بزرگواران ورهنمايان طريق خداپرستى حقيقي نيز تأثير داشته ودر دو جهت ردّ وقبول ودر برخى بتوسّط واعتدال اثر نهاده است ؛ بويژه كه حتّى بسيارى از علماء راسخ أهل سنّت وجماعت ، يا در جهت قبولند ويا ردّ ؛ ولى هيچيك از آنان منكر عظمت وطهارت در عقيدة وعمل وايمان ائمّه ( ع ) آنهم بكمال آن نبوده ونيستند ، اگرچه در مسئله عصمت آن برگزيدگان عالم هستى ، با شيعيان اختلاف‌نظر داشته ودارند .\r\nدر « معاني الأخبار » شيخ صدوق از حضرت صادق آل محمّد منقول است كه در تفسير اين آية :  « اهْدِنَا الصِّراطَ الْمُسْتَقِيمَ »  فرمود : « هو علىّ ومعرفته » سپس اضافه كرد كه دليل آن قول خداوند تعالى است كه در آيهء ديگر فرمود :  وَإِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ  ومراد از اين كريمه علي عليه السّلام ومعرفت اوست ونيز از حسن بصرى هم منقول است كه گفت : صراط على مستقيم بوده وراه وديانت على را تبعيّت كنيد ، تا بخدا برسيد ؛ ونظير اين قول نيز از حضرت امام باقر روايت شده است واز امام صادق هم ، كه هردو فرموده‌اند : « هو واللّه على ، هو واللّه الصّراط والميزان » ودر تفسير قمى وديگران هم از ثمالى نقل شده است كه حضرت امام محمّد باقر ( ع ) فرمود : « صراط اللّه يعنى علىّ » وهمين امام همام فرمود : « معنى عليّا صراط اللّه ، إنّه الصّراط إلى اللّه » كما يقال فلان باب السّلطان إذا كان يوصل إليه ، ثمّ انّ الصّراط هو الّذى عليه علىّ عليه السّلام ؛ چنانكه از همين معصوم معظّم نيز منقول است كه آيهء :  أَنَّ هذا صِراطِي مُسْتَقِيماً  يعنى : « نحن صراط اللّه » ودر روايت ديگر آمده است : « نحن آل محمّد الصّراط الّذى دلّ عليه الخبر » ودر برخى از روايات هم از ائمّه - عليهم السّلام - بصراط واضح وأقوم تعبير گرديده است ؛ ودر مناقب وكنز الفوائد هم از علىّ بن الحسين - عليهما السّلام - در معنى :  « اهْدِنَا الصِّراطَ \r\n\r\n","description":"","footnote":"","page_name":" 1087 ","page_number":507},
  {"content":"\r\n\r\n الْمُسْتَقِيمَ »  منقول است كه فرموده صراط مورد هدايت حقّ - سبحانه وتعالى - وآيهء  « يَهْدِي مَنْ يَشاءُ إِلى صِراطٍ مُسْتَقِيمٍ » *  ولايت علىّ بن أبي طالب ( ع ) است ونيز در خبر ديگرى از آن بولايت علىّ عليه السّلام تعبير شده ودر تفسير فرات هم از كريمهء :  « عَنِ الصِّراطِ لَناكِبُونَ »  بولايت علىّ ( ع ) تأويل گرديده ، ودر « كشف الغمّه » از علىّ بن أبي طالب - عليهما السّلام - منقول است كه فرمود : « ناكبون عن ولايتنا » ودر كنز الفوائد نيز از حضرت صادق روايت شده كه فرمود آيهء :  « فَسَتَعْلَمُونَ مَنْ أَصْحابُ الصِّراطِ السَّوِيِّ وَمَنِ اهْتَدى »  الصّراط السوىّ القائم عليه السّلام ، واهتدى من اهتدى إلى طاعته . وحضرت باقر عليه السّلام ، فرمود : أصحاب الصراط السّوى ، علىّ عليه السّلام ؛ وابن عبّاس هم گويد :\r\nأصحاب الصّراط السّوى ، واللّه هو محمّد وأهل بيته ، عليهم السّلام .\r\n\r\n2 - نعمت :\r\nاين واژه نيز در جاى خود مورد تحقيق دقيق قرار گرفت ؛ وفىالجمله بمعناى مال وعطيّهء الهى وترفّه وموجبات سعادت وراحت در دنيا وآخرت ؛ از حيث ظاهر وباطن وبمعنى دين اللّه واسلام ونبىّ أكرم وقرآن هم آمده است ؛ وولايت ائمّهء هدى نيز از أعظم نعمتهاى خداوند تعالى وجزيل‌ترين عطاياى حضرت حقّ بوده ودر أخبارى بسيار از نعمت ونعيم وإنعام الهى ، بولايت ومعرفت بشأن ومقام آن بزرگواران تأويل گرديده وجميع ائمّه از خاندان رسالت تا امام غائب وموعود منتظر - عليه السّلام - عين نعمت باطني حقّند ولذا مجموعهء ما جاء به النّبى از شناخت خدا وأسماء وصفات وتوحيد ومعاد أو نعمت ظاهري هم ميباشند ؛ ومراد از « من أنعم اللّه عليه » ائمّهء معصومين وشيعيان مخلص بوده واز اين نعمت ، بولايت ائمّه ( ع ) كه مستلزم كلّ خيرات است ، تفسير شده وبرخى از اخبار وروايات بدين تعبير صراحت دارند ؛ از جمله : در مناقب ابن شهرآشوب از حضرت باقر - عليه السّلام - منقول است كه آيهء  يَعْرِفُونَ نِعْمَتَ اللَّهِ ثُمَّ يُنْكِرُونَها  ولايت نبىّ وعلىّ - عليهما السّلام - ميباشد كه مورد أمر الهى است ؛ واز ابن عبّاس نيز در معنى آيهء :  « وَأَمَّا بِنِعْمَةِ رَبِّكَ فَحَدِّثْ »  نقل كرده‌اند كه گفت : « أي حدّثهم بولايت علىّ » ودر تفسير عيّاشى از حضرت صادق - عليه السّلام - آمده است كه از آنحضرت در معنى نعمت پرسيدند ، فرمود : « نحن أهل البيت ، النّعيم الّذى أنعم اللّه بنا على العباد ، وبنا إئتلفوا بعد إن كانوا مختلفين ، وبنا ألّف اللّه بين قلوبهم وجعلهم إخوانا بعد إن كانوا أعداء » واز مجاهد مرويست كه مراد از كريمهء :  بَدَّلُوا نِعْمَتَ اللَّهِ كُفْراً  كفران بنى اميّه بنعمت رسالت وامامت وولايت آل محمّد وحضرت رسول أكرم ( ص ) است\r\nو \r\n","description":"","footnote":"","page_name":" 1088 ","page_number":508},
  {"content":"\r\n\r\nاز حضرت امام باقر وصادق ( ع ) منقول است كه مراد كفران نعمت به ارشاد ائمّه ميباشد ونيز از امام صادق روايت كرده‌اند كه « نحن واللّه نعمة اللّه الّتى أنعم بها على عباده وبنا يفوز من فاز » وشيخ صدوق نيز به إسناد خود از امام باقر عليه السّلام در معنى آيهء :  « وَأَسْبَغَ عَلَيْكُمْ نِعَمَهُ ظاهِرَةً وَباطِنَةً »  فرمود : « ألنّعمة الظّاهرة فالنّبى ( ص ) وما جاء به من معرفة اللّه وتوحيده ، وامّا النّعمة الباطنة فولايتنا أهل البيت وعقد مودّتنا ، فاعتقد قوم هذه النّعمة الظّاهرة والباطنة ، واعتقدها قوم ظاهرة ولم يعتقدوها باطنة » ودر روايت ديگر از امام كاظم - عليه السّلام - مرويست كه فرمود : « النّعمة الظّاهرة الإمام الظّاهر ، والباطنة الإمام الغائب » وحتّى مراد از نعمت ، شيعيان خالص وپاكيزهء علىّ عليه السّلام وهدايت به اسلام وولايت ائمّه بوده ودر تفسير امام رضا عليه السّلام آمده است كه مراد از :  « صِراطَ الَّذِينَ أَنْعَمْتَ عَلَيْهِمْ »  امر بدعاء براي ارشاد وهدايت بدان صراط است كه مؤمنان با ايمان بخدا وبتصديق رسول أو ( ص ) وبولايت محمّد وآل محمّد ( ص ) وبمعرفت بحقوق ايمان وتقيّهء حسنه‌ايكه از هر شرّى در أمان مانند ، واز زيادت گناهان وارتكاب معاصي دشمنان خدا بپرهيزند ؛ واز اين خبر نيز معلوم ميشود كه تقيّهء حسنه وبجاى خود ، عين نعمت ومناسب با معناى آنست .\r\n\r\n3 - حقيقت عصمت ائمّه ورسول أكرم ( ص ) :\r\nعصمت بمعنى امساك ونگهداشتن نفس از ارتكاب بمعاصى وخطيّات بوده وعاصم ومعصوم يكى است وهرجا معصوم بكار رود ، مراد از آن عاصم ميباشد وبرعكس ، ودر نتيجة ايندو متلازم يكديگرند واعتصام يعنى تمسّك بچيزى ، مانند آيهء :  « وَاعْتَصِمُوا بِحَبْلِ اللَّهِ جَمِيعاً »  ونيز  « مَنْ يَعْتَصِمْ بِاللَّهِ »  كه هردو بمعنى تمسّك وچنگ زدن بريسمان حقايق ومعارف حقّهء الهى وطلب عصمت از أو بوده وعبارت از تحرّى رضاى خدا ونگهداشتن نفس از منهيّات وشرور وگناهان كوچك وبزرگ ميباشد ؛ وعصام ، يعنى : « ما يعصم به » وبرعكس : « ولا تمسكوا بعصم الكوافر » ومراد از عصمت أنبياء ورسل وائمّه - عليهم السّلام - اوّلا حفظ آنهاست از شرور وصغائر وكبائر كه بسبب صفاء جوهر آنان ميباشد ؛ سپس بدانچه براي آنها شايسته وسزاوارتر بوده واين مورد ناشى از فضائل جسمي ونفسي آن بزرگان است ، وسوّم اينكه مورد نصرت وحفظ الهى وتثبيت اقدام وانزال سكينه بر آنان ميباشد كه بالمآل با توفيق ونگهداشت باطن أنبياء ورسل وأوصياء محمّديّين مقرون است ؛ ودليل آن كريمهء :  « وَاللَّهُ يَعْصِمُكَ مِنَ النَّاسِ »  ميباشد ؛ وبهروجه ، عصمت را بمعناى منع از گناه\r\n\r\n","description":"","footnote":"","page_name":" 1089 ","page_number":509},
  {"content":"\r\n\r\nوشرور ، ونيز امتناع وتمسّك ومانند اينها دانند ؛ ودر معاني الأخبار از هشام منقول است كه بحضرت أبو عبد اللّه ، امام جعفر صادق گفتم : « ما معنى قولكم ، انّ الإمام لا يكون الّا معصوما ؟ ؛ فقال : المعصوم هو الممتنع باللّه من جميع محارم اللّه ، قال تعالى :  وَمَنْ يَعْتَصِمْ بِاللَّهِ فَقَدْ هُدِيَ إِلى صِراطٍ مُسْتَقِيمٍ »  ودر روايت آمده است كه آنحضرت فرمود : « هو المعتصم بحبل اللّه وحبل اللّه القرآن والقرآن يهدى إلى الإمام ، كما قال تعالى :  إِنَّ هذَا الْقُرْآنَ يَهْدِي لِلَّتِي هِيَ أَقْوَمُ »  .\r\nبارى ، عصمت صفت وخصلتى است در انسان كه أو را از سقوط در ورطهء معاصي وآثام وخطّيات وگناهان مانع آمده وبمعناى شرافت در أصل هم بكار رفته ، چنانكه گويند : « انّه عصامىّ وعضامىّ » يعنى هم نفس وهم منصب أو شريف است .\r\nاشاعره معتقدند عصمت ، عبارتست از عدم خلق معصيت وذنوب در عبد ، زيرا اشعريان جميع وجود وايجاد يا خلق افعال را از حضرت حقتعالى شناسند ؛ ولذا خداوند متعال درنظر آنان فاعل مختار بوده ولذا خلق قدرت به انجام دادن طاعات هم از خدايتعالى ميباشد . امّا عصمت در باور حكماء ، ملكه‌اى نفساني است كه مانع صاحب آن از ارتكاب بفسق وفجور ومعاصي گرديده وريشهء آن علم بمعايب وفضيحت وسرانجام بدو ناميمون گناهان ميباشد وبرعكس آن ، يعنى علم بمناقب طاعات وميمنت أمور خيريّه وآثار مطلوب آنست كه مانع از ارتكاب معصيت ميگردد ونيز نفس مؤمن را در انجام دادن عبادات وطاعات وخيرات مستعدّ نموده ودر اين كار راسخ وبالفعل وطالب ميكند ؛ والبتّه اين ملكه راسخهء انساني در أنبياء به تبعيّت از وحى وامر به محاسن وطاعات ونهى از مناهى وشرور وقبايح ، وحتّى سهو وخطا در آن گروه از مقرّبان الهى كه بكمال رسوخ در أوامر ومنهيّات رسيده‌اند ؛ زيرا ملكات نفساني در آغاز امر أحوالند وبسبب تكرار آنها مبدّل به اخلاق شده وسپس بملكات فاضله تبديل ميگردند ، واينكار جز با تدريج وعبور از مراتب آن امكان‌پذير نخواهد بود ، وهمانند جميع ملكات ، از حركات پديد آمده ودر مرتبهء فعليّت وكمال بخوى راسخ در نفس وتغييرناپذير مبدّل ميشوند ؛ وبقول حكيم وعارف بزرگ سبزوار ؛ حاجّ ملّا هادي - عظّم اللّه تقديسه - كه در منظومهء حكمت خود سروده است :\r\n إذ خمّرت طينتنا بالملكة * وتلك فينا ، حصلت بالحركة \r\nيعنى : سرشت ما از ملكات نفساني تخمير گرديده است ؛ واين ملكات هم بنوبه خود\r\n\r\n","description":"","footnote":"","page_name":" 1090 ","page_number":510},
  {"content":"\r\n\r\nاز تكرار حركات وافعال واعمال پديد آمده‌اند .\r\nپس عصمت خاصيّتى است در نفس آدمي يا در بدن أو كه بسبب آن ، صدور معاصي وخطاها ، از نفس يا بدن أو ممتنع ميشود ، واين معنى بدو دليل عقلي ونقلي اثبات ميگردد : اوّل دليل عقلي ، وآن اينستكه هر صفتي از صفات وهر خلقي از اخلاق راسخه ، پيش از رسوخ در نفس ، برحسب حالات وبر طبق ارادهء آدمي در فعل يا اثر وكار يا عمل أو پديد مىآيد ، آنگاه اگر آن اثر يا فعل وعمل بر وفق حال وخوشآيند أو بود ، براي دوّمين وسوّمين بار نيز انجام مىيابد وبالأخره چون نتيجهء عمل بنفع وصلاح انسان مىباشد ، همان كار را تكرار ميكند ، تا از حال بخلق وخوى أو تبديل گرديده وبالأخره منتهى بملكهء راسخه‌اى در نفس انجام دهنده ميشود وسرانجام هرگاه انسان بطور ناخواسته همان كار را انجام ميدهد ، بكاملترين وصف ونيكوترين نحو آنرا بتحقّق ميرساند ، ودر حقيقت كار يا فعل وامر ياد شده بصورت ملكه يا خويى استوار وصفتي ريشه‌دار در نفس أو موجود ميگردد ، واگر اين صفت در امر طاعات وعبادات وعدم ارتكاب معاصي صغيره وكبيره وحتّى سهو وخطاهاى عمدى يا غيرعمدى باشد ؛ آنرا در اصطلاح شرعي عصمت نامند ودليل نقلي كرائم قرآني است كه در خصوص أنبياء ورسل نازل آمده وأحاديث وأخباريست كه در پيرامون عصمت ائمّهء معصومين مرويست ؛ وبسيارى از آنها در اين مبحث ومباحث فصول وأبواب پيشين اين كتاب مورد استفاده قرار گرفته است ؛ ودر اينجا بدليل تكرار ورعايت ايجاز واختصار از آوردن آن آيات واخبار امتناع ميگردد .\r\nبرخى از متكلّمان بصدور كبائر وصغائر أنبياء ورسل ، پيش از بعثت ورسالت آنها قائلند وبعضي به ارتكاب بصغائر قبل از رسالت عقيدة دارند ، وجمعى هم به ارتكاب سهو غيرعامدانه وخطاى پيش‌بينى نشده ، بعد از رسالت وبعثت قائل بوده وعموم فرقه‌هاى شيعه وپيروان ائمّه نه‌تنها بصغاير وبلكه به ارتكاب سهو غيرعمدى وخطاى بدون قصد هم براي رسول خدا وائمّهء هدى ( ع ) عقيدة نداشته وچهارده معصوم پاك را حتّى از سهو وخطاى ناخواسته هم مبرّى وبدور دانند ، ودر تفسير وتأويل آياتي از قبيل :  « أَنَا بَشَرٌ مِثْلُكُمْ » *  و   « عَبَسَ وَتَوَلَّى »   و  « وَجَدَكَ ضَالًّا فَهَدى »  و  « لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَما تَأَخَّرَ »  وغيره پرداخته وفىالجمله حضرت محمّد وآل أو را - عليهم السّلام - از انجام دادن وصدور معاصي كبيره وصغيره وسهو وخطا ممتنع باللّه شناخته واين\r\n\r\n","description":"","footnote":"","page_name":" 1091 ","page_number":511},
  {"content":"\r\n\r\nعصمت را ملكه‌اى نفساني در وجود پيامبر أكرم وسيزده معصوم ديگر دانسته‌اند ؛ واز نظر عقلي اين عصمت را در آنان صفتي امكاني ودر امكان هم مختصّ بعالم خلق دانند ونه همانند ملائكة صفتي ذاتي ودر حيطهء امر الهى ؛ وگرنه با تصوّر عصمت ذاتي ، نظير فرشتگان مصداق كريمهء :  « لا يَعْصُونَ اللَّهَ ما أَمَرَهُمْ »  بوده وامكان صدور افعال خطا ومعاصي وآثام وسيّآت از آنان سلب گرديده ودر نتيجة با ذاتي بودن صفت عصمت ، نميتوانند بصدور معاصي وصغاير وكبائر وحتّى به سهو يا خطاى عمدى پردازند ، ولذا صفت عصمت در أنبياء ورسل وائمّه عليهم السّلام ، امكاني خلقي بوده ونفوس آنان قادر بصدور سيّآت ومعاصي ميباشد ؛ ليكن چون هرگز ارادهء انجام دادن آنرا نكرده‌اند ، صفت عصمت براي آنان ، بصورت ملكه‌اى راسخ وغير قابل تبديل بعكس آن يا صدور معاصي وخطّيات درآمده وآنچنان در اعمال حسنه وطاعات وعبادات راسخند ، كه گويى عصمت ، ذاتي آن معصومين گرديده است ، وحال اينكه در صفات امكاني مانند تخلّق باخلاق اللّه ، برعكس يا ضدّ آنهم ممكن ميباشد .\r\n\r\n« نظريّات متكلّمان در حقيقت معنى عصمت »\r\nبعلّت لزوم تحقيق وافى وغور وبررسى كافى در مسئلهء عصمت أنبياء ورسل ومعصومين شيعه - عليهم آلاف التّحيّة والثّناء - وتكميل مبحث در آخرين فصل تفسير كريمهء موردنظر ؛ چون معنى ودامنهء شمول عصمت مورد اختلاف‌نظر متكلّمان سنّى وشيعي است ؛ ولذا هريك از ايندو نظريّه را در بخشي جداگانه آورده وبذكر ادّله وتحقيق در عقيدهء هريك مبادرت خواهد شد :\r\n\r\nبخش يك - نظريّهء متكلّمان أهل تسنّن :\r\nقاضى عبد اللّه بن عمر بيضاوى ، متوفّاى سال 685 هجرى ، در كتاب « طوالع الأنوار » « 1 » در فصل عصمت أنبياء گويد : جمهور أهل أديان قائل بعصمت آنان از كفر ومعاصي پس از وحى بوده وفرقهء « فضيليّه » از خوارج ، معاصي را بر أنبياء جائز دانسته‌اند ، وگروهى ديگر كفر را نيز در مقام تقيّه بر آنان جائز شناخته وگفته‌اند كه القاء\r\n\r\n\r\n","description":"","footnote":"\r\n( 1 ) - طبع مطبعهء خيريّهء مصر ، ناشر عمر حسين الخشّاب سال 1323 هجرى .\r\n","page_name":" 1092 ","page_number":512},
  {"content":"\r\n\r\nنفس در تهلكه مورد اجازهء شرايع وقرآن حكيم نبوده وحرام است ؛ پس اگر أنبياء در خطر قتل واز دست دادن جان واقع گردند ، كفر بر آنها جائز است ؛ وبرخى هم گفته‌اند كه در اينصورت اخفاء دعوت مردم بديانت حقّه لازم آمده وتقيّه اگرچه بقتل آنان انجامد جايز نيست ؛ وفرقهء حشويّه اقدام بر كبائر را براي پيامبران مجاز دانند ، وجمعى نيز تعمّد در ارتكاب كبائر را جائز ندانسته وصغاير عمدى را اجازه داده‌اند ؛ ولى بيضاوى گويد :\r\nأصحاب ما اقدام بكبائر را جائز ندانسته وصغائر سهوى را مجاز شمارند ؛ وترك أولى بر أنبياء جايز بوده ، ودر اثبات نقلي آن به آياتي از كلام اللّه مجيد استشهاد كرده‌اند ؛ از جمله نهى حضرت آدم از خوردن گندم يا سيب وارتكاب أو بدين مورد نهى ، وتوبهء آدم وبخشيدن أو وصفىّ اللّه شدن آنحضرت . ديگرى قول إبراهيم خليل در امر ستايش كواكب وماه وخورشيد ، تا نيل به نيايش حضرت حقتعالى ، وگفتن :  « هذا رَبِّي » *  واهتمام يوسف پيش از نبوّت أو به زن عزيز مصر ، طبق كريمهء :  هَمَّتْ بِهِ وَهَمَّ بِها ، لَوْ لا أَنْ رَأى بُرْهانَ رَبِّهِ ، كَذلِكَ لِنَصْرِفَ عَنْهُ السُّوءَ وَالْفَحْشاءَ  . آنگاه شمس الدّين بن محمود أصفهاني - أبو الثّناء - در شرح خود بر طوالع ، موسوم به « مطالع الأنظار » « 1 » گويد : جمهور أرباب نظر بر عصمت أنبياء عقيدة دارند وآنانرا از كفر ومعصيت مبرّى دانسته‌اند ؛ وبا تكرار بسيارى از نظرهاى منقول فرقه‌ها بوسيلهء بيضاوى ، اضافه كرده است كه اگر صدور معاصي از أنبياء جائز باشد ، از حزب شيطان بوده واز خسارت‌يافتگان محسوبند واين امر به اجماع فرقه‌ها وأمم باطل است ، ودر اينصورت شهادت آنان نيز پذيرفته نخواهد شد ؛ علاوة اينكه فاسق هم بوده ومشمول  « فَتَبَيَّنُوا »  بگاه خبر دادن از چيزى خواهند گرديد وچون جميع اين موارد با نبوّت ورسالت آن بزرگواران سازش ندارد ؛ بنابراين ، كفر ومعصيت صغيره يا كبيره از آنان جائز نيست ؛ مگر صغائر سهوى وخطاهاى غيرعمدى ، وآياتي مانند :  « عَفَا اللَّهُ عَنْكَ »  و  « لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَما تَأَخَّرَ »  محمول بر ترك أولى ميباشند ونه صغائر عمدى وكبائر ، ولذا در خوردن گندم بوسيلهء حضرت آدم وستايش ماه وخورشيد از جانب حضرت إبراهيم ، حكمتى قابل عنايت وتوجّه أهل نظر است ، كه بمنظور استهزاء كفّار ونيز ردّ ونفى تأثيرات نجوم طبق نظريّات منجّمين واظهار مؤكّد حرمت وكفر در پرستش آنهاست ؛ وهمچنين ساير صغاير\r\nو \r\n\r\n","description":"","footnote":"\r\n( 1 ) - طبع مصر سال 1323 هجرى در كتاب طوالع الأنوار .\r\n","page_name":" 1093 ","page_number":513},
  {"content":"\r\n\r\nمعاصي ديگر كه به أنبياء منسوب گرديده ، داراى حكمتى خاصّ در القاء عدم كفر وارتكاب عصيان به انسانها ميباشد . آنگاه بيضاوى وشارح كتاب أبو الثّناء أصفهاني ، در مقام تعريف عصمت گويند : عصمت ملكه‌ايست نفساني كه صاحب آن از فسق وفجور ممتنع گرديده واين امر نيز متوقّف بر مثالب ومطاعن معاصي ومناقب طاعات وعبادات ميباشد وصفت عصمت در أنبياء تأكيدى است بر متابعت از وحى الهى بر تذكّر واعتراض بر صدور گناهان سهوى وعقاب بر ترك أولى وبرخى هم عصمت أنبياء را بر بودن آنان به حيثى دانسته‌اند كه بسبب خاصيّت نفوس آنها صدور گناهان از آن بزرگان ممتنع بوده ونفس وبدن آنان در عدم صدور معصيت در حكمي واحد ميباشد ؛ وگرنه هيچگونه استحقاق مدحي بر عصمت أنبياء تحقّق نمىيافت ؛ واگر اين هيأت نفساني عصمت از معصيت در نفس آنان راسخ نبود وبصورت « حال » نمودار ميگرديد ، ديگر بملكه موسوم نشده وبنام « حال » خوانده ميشد ؛ وبالأخره صاحب چنين ملكه‌اى نفساني وهيأتى راسخ ، ببدى معاصي وزيان فسق وفجور آگاه بوده وبرعكس بخوبى ومقبوليّت طاعات وعبادات يقين علمي دارد ، والبتّه چنين ملكه‌اى بمتابعت از وحى الهى بكار ميرود ، وحتّى ارتكاب صغاير از جانب أنبياء بسهو وخطا يا غيرعمدى هم مورد اعتراض بوده وترك أولى هم از آنان جائز نيست ؛ واگر بارتكاب ايندو مبادرت كنند ، مورد عتاب وتنبيه الهى قرار گرفته وامر بر آنان تنگ شده وبعصمت آن بزرگان لطمه وارد ميگردد ؛ ولى برخى بدو دليل عقلي ونقلي ، صدور صغاير را از أنبياء جايز دانسته وبدليلى عقلي گفته‌اند : اگر عصمت الهى مانع صدور معاصي از أنبياء گردد ونه ميل شخصي آنان ؛ ديگر فضيلت ومدحي براي آنها معنى نخواهد داشت ، وامر ونهى وثواب وعقاب نيز باطل خواهد شد ؛ وامّا دليل نقلي از قرآن حكيم ، آياتي همانند :  قُلْ إِنَّما أَنَا بَشَرٌ مِثْلُكُمْ يُوحى إِلَيَّ *  و  لَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا  ميباشد ؛ كه اوّلى حاكى از صورت بشر بودن پيغمبر وجواز خطا بر بشر است ؛ نهايت اينكه پيغمبر أكرم ( ص ) بشرى است كه مورد وحى الهى واقع ميگردد ؛ ومعنى دوّمى اينستكه : اى پيغمبر نزديك بود ترا از آنچه كه ما بر تو وحى كرده بوديم منحرف كنند ، تا چيزى ديگر بجز آنچه را بر تو وحى كرديم بدروغ بر ما نسبت دهى ؛ وبالأخره بدين دو دليل عقلي ونقلي ، پيامبر أكرم ( ص ) وأنبياء ورسل ديگر جائز الخطا بوده وصدور صغاير غيرعمدى وبسهو از آنان جائز ميباشد ؛ چنانكه در كريمهء دوّم ؛ عدم ركون وميل پيغمبر أكرم ( ص )\r\n\r\n","description":"","footnote":"","page_name":" 1094 ","page_number":514},
  {"content":"\r\n\r\nبه تثبيت الهى بود ، ونه از نفس أو ، وكلمهء  « ثَبَّتْناكَ »  دليلي واضح بر آن است ؛ واگر اين تثبيت تحقّق نمىيافت ، ميل پيغمبر ( ص ) وركون نفس أو به انحراف وارتكاب ذنب غيرممتنع مىنمود ، واللّه اعلم بحقائق الأمور ودقائقها .\r\nسيّد شريف جرجانى در شرح مواقف قاضى عضد الدّين ايجى ، ونيز حسن چلبى ومسعود شروانى در حواشي خود بر شرح ومتن مزبور ، در مسئلهء عصمت أنبياء ورسل عقيدة دارند كه : عصمت موردنظر از حيث معجزات قاطع بر صدق نبوّت ورسالت آنان وآنچه از خدا بر مردمان تبليغ كرده‌اند ، واجب بوده وجميع أهل ملل وشرايع حقّه بر صحّت ووجوب عصمت أنبياء عقيدة دارند ؛ ودر صورتيكه بعمد دروغ گفته وافتراء وخلافي از آنها سرزند ، سرانجام اين أمور به ابطال نبوّت واعجاز آنان انجاميده والبتّه اگر خطايى بسهو ونسيان از آنها سرزند ؛ بنظر برخى جائز است وأستاذ أبو إسحاق اسفراينى ، حتّى صدور صغاير را بسهو هم از أنبياء جائز ندانسته است ؛ وبسيارى ديگر از أهل نظر نيز بر اين شيوه‌اند ؛ ولى قاضى أبو بكر باقلانى گويد وقوع وصدور صغاير آنهم بسهو ، مانع صدق اعجاز وپيامبرى أنبياء نبوده ودر صورتيكه اين صغاير بعمد باشد ، بصدق اعجاز آنان خدشه ولطمه وارد ميكند ؛ وفلتات زبان ونسيان هم از مقولهء سهو بوده ؛ ولى ارتكاب ساير گناهان بصدق نبوّت ورسالت أنبياء ورسل صدمه وارد كرده وآنانرا از حجّيت ساقط ميكند . امّا اظهار كفر در مقام تقيّه ووقوع در هلاكت بنظر برخى از فرقه‌ها براي أنبياء جايز است وبعضي هم آنرا جايز ندانسته وگويند : بيشترين أنبياء ورسل مانند حضرت إبراهيم وموسى وحتّى رسول خاتم ( ص ) در تبليغات خود تا حدّ هلاكت وكشته شدن هم پيش رفته وهرگز درصدد عقب‌نشينى وتخفيف در دعوى خود برنيامده وبا شدّت خوف هلاك در زمان نمرود وفرعون وبت‌پرستان ، قدمي واپس نرفته وبرعكس حتّى بمقاومت خود درافزوده وبكمترين سستى ودرنگى قانع نگرديدند ؛ وامّا غير از كفر ، بايد معاصي را بصغيره وكبيره عمدى وسهوى تقسيم كرد وهريك از اينها نيز يا قبل از بعثت رسول معيّن ميباشند ويا پس از آن ، وصدور كبائر بطور كلّى از نظر جمهور محقّقان مردود است ؛ بجز فرقهء حشويّه ، وامتناع صدور كبائر از أنبياء را مستند به ادّلهء سمعي يا نقلي دانسته‌اند وقاضى بيضاوى ومحقّقان اشعريان ، امر عصمت را غير از وقوع معجزات دالّ بر رسالت دانند ؛ در صورتيكه معتزله بر مبناى أصول خود ، در تحسين وتقبيح عقلي ورعايت صلاح واصلح ، صدور كبائر عمدى را\r\n\r\n","description":"","footnote":"","page_name":" 1095 ","page_number":515},
  {"content":"\r\n\r\nموجب سقوط هيبت أنبياء از قلوب امّت آنها وانحطاط رتبهء آنان در چشم مردمان دانسته‌اند كه اين امر بالمآل بعدم انقياد ولزوم فساد خلايق انجاميده ودر نتيجة منجر بترك صلاح گفتن خواهد گرديد ، كه اين نيز خلاف اقتضاء نبوّت ورهبرى وپيشوايى ميباشد ، امّا صدور معاصي صغيره آنهم بسهو يا بخطا وغيرعمدى أنبياء ، مورد تجويز اكثريّت معتزلي مذهبان بوده وبيشترين اشاعره نيز آنرا جائز ميدانند ؛ مگر صغاير خسيسه كه فاعل آنرا به أراذل واجلاف ملحق ميكند ؛ وبهمين دليل مرتكب آنرا بدنائت وخسّت موصوف ميدارد ؛ مانند دزديدن حبّه يا لقمه‌اى نان چه بعمد باشد وچه بسهو ، كه در هر صورت جائز نيست ؛ وجاحظ - عمرو بن بحر معتزلي كنعانى - صدور معاصي صغيره را بسهو از أنبياء جائز دانسته است ؛ وبجز ارتكاب صغائر خسيسه ، كه در سهو وعمد بودن آن فرقى قائل نيست ؛ وبسيارى از متأخّران معتزله بدين عقيده‌اند ، وميتوان نظّام واصمّ وجعفر بن بشر را از آنها دانست ؛ امّا اشعرى مذهبان ، بصدور اين معاصي قبل از وحى وبعثت اهميّت نداده وعقيدة دارند كه معجزه دلالت وربطى بر امتناع كبائر نداشته وسمع وعقل هم حكمي بامتناع آن ندارد ، زيرا حكم نبىّ قبل از وحى با ديگران متفاوت نيست ؛ وحال اينكه أهل تشيّع صدور كبائر وصغاير وكفر وگناهان ديگر را چه بعمد باشد وچه بسهو وچه قبل از رسالت وچه پس از آن جايز نميدانند .\r\nادّلهء اشاعره در عصمت أنبياء پس از نبوّت ورسالت از كبائر بطور مطلق واز صغاير بطور عمد ، بوجوهى مختلف است كه ذيلا مورد تحقيق قرار ميگيرد : 1 - اگر از أنبياء گناهى سرزند ، هرآينه پيروى از آنان بر انسان حرام است ؛ زيرا أنبياء تبعيّت از گناهكار را حرام دانند ، پس چگونه ميتوانند ، هم مرتكب معاصي گردند وهم دعوى نبوّت ورسالت كنند ؟ ! ؛ وچون طبق كريمهء :  « قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ »  پيروى از رسول أكرم مستلزم عدم ارتكاب شخص وى بمعاصى كبيره وصغيره ميباشد ، ولذا خود أو بايد مصداق حقيقت عصمت واقع گردد ، وگرنه پيروى از أو صحيح نخواهد بود . 2 - اگر أنبياء بمعصيتي مبادرت كنند ، فاسق ميشوند وشهادت فاسق نيز طبق آيهء :  « إِنْ جاءَكُمْ فاسِقٌ بِنَبَإٍ ، فَتَبَيَّنُوا »  مردود است ؛ وچون لازم يا ردّ شهادت أنبياء باطل ميباشد ، ملزوم يا ارتكاب معاصي آنان نيز محكوم ببطلان خواهد بود 3 - اگر از أنبياء ورسل گناهانى صادر گردد ، زجر وعنف آنان واجب مىآيد ، ودليل اين امر ، وجوب امر بمعروف ونهى از منكر ميباشد ؛ وبدون شك زجر أنبياء نوعي از ايذاء بدانهاست كه\r\n\r\n","description":"","footnote":"","page_name":" 1096 ","page_number":516},
  {"content":"\r\n\r\nبر طبق كريمهء :  الَّذِينَ يُؤْذُونَ اللَّهَ وَرَسُولَهُ  حرام بوده وخود اين امر نيز گناهى ديگر درشمار است . 4 - اگر أنبياء ورسولان الهى مرتكب ذنب ومعاصي گردند ، مجازات آنها بيش از عاصيان امّت بوده ودر حقيقت چون بزرگترين نعمت را خدا بدانها داده وآن نعمت نبوّت است ؛ در نتيجة عذاب آنان نيز اشدّ عذابها خواهد بود ، چنانكه مجازات زنان پيغمبر أكرم در صورت ارتكاب بمعاصى وفواحش مضاعف ميباشد . 5 - اگر پيامبرى مرتكب گناه گردد ، ظالم بنفس وبحقوق اللّه بوده وحكم آيهء :  لا يَنالُ عَهْدِي الظَّالِمِينَ  موجب ميگردد كه بعهد الهى نائل نيايند ، وكدام عهد برتر از رسالت ونبوّت است ؟ ! ، زيرا اگر ظالمي بجز أنبياء كه أدنى محسوبست بعهد الهى نائل نگردد ، ظالم أعلى هم بطريق أولى بدان عهد نخواهد رسيد . 6 - اگر أنبياء ورسل مرتكب ذنوب ومعاصي گردند ، در حيطهء غوايت شيطانى واقعند ودر اينصورت غيرمخلص درشمار آمده ومشمول قول ابليسند كه گفت : « واللّه   لَأُغْوِيَنَّهُمْ أَجْمَعِينَ إِلَّا عِبادَكَ مِنْهُمُ الْمُخْلَصِينَ » *   وچون لازم اين معنى باطل است ؛ ملزوم آن نيز بطريق أولى باطل خواهد بود ، زيرا خصوصيّت واقتضاء نبىّ ورسول هدايت است نه غوايت وضلالت . 7 - أنبياء ورسل ، طبق كريمهء :  « وَلَقَدْ صَدَّقَ عَلَيْهِمْ إِبْلِيسُ ظَنَّهُ فَاتَّبَعُوهُ إِلَّا فَرِيقاً مِنَ الْمُؤْمِنِينَ »  فالّذين لم يتّبعوه إن كانوا هم الأنبياء فذاك ، يعنى : شيطان گمان خود را در اغواى آنان درست يافت وجز گروهى از مؤمنان ؛ ديگران به پيروى از أو پرداختند ؛ ولى آنانكه به تبعيّت از أو مبادرت ننمودند ، أنبياء ورسل ميباشند ؛ كه در حفظ حضرت حقتعالى مانده واز تيررس إبليس بدورند ؛ ولذا اگر مرتكب معاصي گردند ، داخل در حزب شيطان خواهند بود ونه حزب الرّحمان .\r\n8 - أنبياء ورسل طبق آيات قرآني از  « يُسارِعُونَ فِي الْخَيْراتِ » *  و  « الْمُصْطَفَيْنَ الْأَخْيارِ »  درشمارند ، ونه أشرار وعوام كالأنعام ، وبودن در اين فرقهء ممتاز وداشتن صفات نمونه وبارزه موجب عدم دسترسى شيطان بدانها بوده وبهمين مناسبت رسول مصطفى فرمود :\r\n« شيطانى أسلم على يدي » پس موجب گناه وشيطنت إبليس در نفوس آنان منتفى بوده واين موارد هشتگانه از وجوه عصمت أنبياء ورسل بوده ولذا هرگز مبادرت بصدور معاصي وذنوب اعمّ از كبائر وصغاير نكرده‌اند .\r\nحقّ اينستكه بيشتر خطاهاى منسوب به أنبياء ورسل از باب جملهء ضرب‌المثل مانندى است كه گفته‌اند : « حسنات الأبرار ، سيّآت المقرّبين » وبنظر نميرسد كه آن مقرّبان الهى عمدا مرتكب معصيتي حتى صغيره هم بشوند ، ومهمتر اينكه اگر راوي أحاديث واخبار\r\n\r\n","description":"","footnote":"","page_name":" 1097 ","page_number":517},
  {"content":"\r\n\r\nآنان گناهكار ودروغگو وخاطى باشد ، از اعتبار وشرايط لازم براي تحديث وخبر دادن صرف ، ساقط ميگردد ؛ چگونه خود آنان با وصف عصيان وخطا وغيره در أوج شرف وعظمت وشكوه معنوي باقي خواهند ماند ؟ ! ؛ بنابراين ؛ آنگاه كه عصمت را در أنبياء ورسل اصلى ثابت ونامتغيّر قرار دهيم ، بايد نحوه‌هاى خطايى كه در قصص قرآن حكيم در مورد آنان ملاحظه ميگردد ، حمل وصرف بمقتضياتى مانند قبل از بعثت ويا ترك أولى وصغايرى سهوگونه كنيم كه بلافاصله پس از ارتكاب ، با توبهء نصوح واستغفار لازم ومتناسب با گناه ، توأم ومقرون بوده وهرگز بدرجه‌اى نرسيده است كه موجب بعد آنان از حضرت حقّ گردد ؛ وگرنه امكان انتصاب آنها از ناحيهء خداوند متعال به نبوّت ورسالت غيرممكن است وبمصداق : « التّائب من الذّنب كمن لا ذنب له » آنگاه كه مستعدّ پذيرش تشريف نبوّت ورسالت ميگردند ؛ بر هيچ بنده وانساني چنين صلاحيّت وحقّى متصوّر نيست كه به ايجاد خدشه در صلاحيّت آن برگزيدگان الهى پرداخته ودر شخصيت وخصوصيّات آن مقرّبان پاك وجامع كمالات ومراتب ودرجات وشؤون عاليهء وجودي ترديد وگمان نابجا وجاهلانه ويا مغرضانه نمايد ؛ وآنگاه كه عصيان وسرپيچى از احكام نبىّ ورسول ؛ مستلزم فوران شراره‌هاى جهنّم باشد ، چگونه ممكن است كه برگزيدهء الهى بنفس خود مرتكب عصيان از فرمان حضرت حقّ شده وبصفات شيطانى منسوب گردد ؟ ! ؛ وكريمهء :  « وَمَنْ يَعْصِ اللَّهَ وَرَسُولَهُ فَإِنَّ لَهُ نارَ جَهَنَّمَ خالِدِينَ فِيها أَبَداً »  وچون أولياء اللّه مرتكب چنين عصيانى نگردند ، بطريق أولى أنبياء ورسل وائمّه ( ع ) هرگز مرتكب آن نخواهند شد . « 1 »\r\n\r\nتبصره‌اى در حقيقت عصمت :\r\nبرخى از متكلّمان در ماهيّت حقيقي عصمت قائلند كه خداوند تعالى ذنوب ومعاصي را در أنبياء ورسل خلق نميكند ، وحكماء عقيدة دارند كه عصمت ملكه‌اى نفساني است كه استعداد پذيرش فجور را نداشته وممتنع است كه نبىّ ورسولي بمعاصى وذنوبي اعمّ از كبيره وصغيره آنهم بطور عمدى مرتكب گردد ؛ والبتّه اين صفت - ملكه يا هيأتى نفساني - در ابتداء با علم بمعايب وپستى معاصي\r\n\r\n\r\n","description":"","footnote":"\r\n( 1 ) - هر خوانندهء محقّقى كه علاقمند بژرف‌نگرى بيشترى در اين مبحث باشد ، أو را بجلد سوّم شرح سيّد شريف جرجانى بر مواقف عضد الدّين ايجى صفحات 204 ببعد توصيه ميكنم . غلامحسين رضانژاد متخلّص به « نوشين » تهران مورّخ 13 / 10 / 1381 شمسي .\r\n","page_name":" 1098 ","page_number":518},
  {"content":"\r\n\r\nوبرعكس بمناقب طاعات وحسنات در نفس آدمي پديد مىآيد ، وهمين انگيزهء عالمانه موجب منع از وقوع معصيت ومشوّق وداعى بانجام طاعات وعبادات گرديده وچون بحدّ تأكيد ورسوخ در نفس رسيد ؛ آنگاه بملكه يا هيأتى نفساني مبدّل خواهد شد ؛ بويژه كه بمتابعت از وحى پرداخته ودر انجام دادن أوامر ونواهى كمترين غفلتى نورزد ، ودر اينصورت صاحب چنين خصلت وملكه‌اى نه‌تنها بمعاصى صغيره وكبيره وآنهم با داشتن اختيار وامكان ارتكاب آنها ، بهيچ وجه مبادرت نخواهد كرد ، كه حتّى بترك أولى وصدور سهويّات خطئى نيز آلوده نخواهد شد ؛ والبتّه بايد دانست كه ملكات راسخه ، در نخست عالمانه بوده وسپس بصورت « حال » درآمده وبا تكرار بسيار بهيئت ملكهء راسخه در نفس پديدار ميگردند وهرچه رسوخ آنها بسبب بعد از معاصي وشرور وقرب بطاعات وخيرات بيشتر شود ؛ نفس آدمي بمراتب عاليهء آن تكامل يافته وبصفتي غير قابل زوال وتغيير مبدّل ميشود ، ودر اين هنگام صاحب چنين نفسي را معصوم خوانند ، وبا اين وصف صدور معصيت از أو ممتنع ميگردد ، ومراد از اين امتناع نيز در همين وصف عصمت ، بمعنى عدم امكان ارتكاب معاصي نبوده ، وبتعبير ديگر قادر بصدور معاصي از نفس وبوسيلهء أعضاء بدن خود ميباشند ؛ ليكن با اختيار كامل ، هرگز ذنوب وشرور ومعاصي را بر طاعات وعبادات وخيرات ترجيح نداده وبالنّتيجه به ارتكاب آنها نخواهند پرداخت ؛ وگرنه امتناع بمعناى عدم امكان صدور گناهان از موارد مدح وستودن معصوم وشرافت وعظمت وقرب آنان بدرگاه خداوندى نبوده وهمانند صفات ذاتي يا عصمت ملائك نيست كه « لا يعصون ما أمرهم اللّه » وبديهي است كه عدم قدرت بر ارتكاب معاصي در معصوم ، موجب فضيلتى براي آن سروران عالم امكان وبرگزيدگان الهى نخواهد بود ؛ وهنر آن بزرگواران در اينستكه با امكان صدور معاصي از نفس وبدن آنان ؛ هرگز به ارتكاب گناه اعمّ از صغيره يا كبيره وحتّى ترك أولى وسهويّات وخطيّات هم نخواهند پرداخت ، ولازم بتذكّر است كه عدم سهو وخطا در آنان بسبب رسوخ قبح معصيت وحسن وقرب طاعت ميباشد كه در نفس نفيس وقدسي آنان كامن ومرتكز شده وبا داشتن اختيار كامل ؛ هيچگاه بجانب صغاير وخطيّات نرفته ووجود كامل وقدّيس أنبياء ورسل ومعصومين از آل محمّد - عليهم آلاف التّحية والثّناء - برذائل ودنائت وخسّت وبعد از خداوند متعال مشوب وآلوده نخواهد گرديد .\r\n\r\n","description":"","footnote":"","page_name":" 1099 ","page_number":519},
  {"content":"\r\n\r\n\r\nنظريّه شيعه در ادلّهء وجوب عصمت در امام :\r\nاشعريان ومعتزله وزيديّه وخوارج ، بوجوب عصمت در هيچ امامي قائل نيستند ؛ ليكن شيعيان يعنى فرقهء اسماعيليّه واثنىعشريّه معتقد بوجوب عصمت براي امام ميباشند ؛ ولى فخر رازي « 1 » با اينكه عصمت را شرط امامت نميداند ، از قول شيعهء اثنى عشريّه بوجوهى در وجوب عصمت به احتجاج پرداخته است كه ذيلا مورد تحقيق قرار ميگيرد :\r\nاوّل : چون خلق در ادراك وعلم بحقايق اصلى وفرعى ديانت خود بخطا ميروند واين خطا وضلالت بر آنان جايز است ؛ بايد در امام آنها خطايى متصوّر نباشد وگرنه أو هم نيازمند به امامي ديگر امّا غير جائزالخطا خواهد شد وبالأخره اين امر بتسلسل ميگرايد وتسلسل نيز باطل است ودر نتيجة خلق به امامي معصوم حاجت دارد كه در احكام وأصول وفروع ؛ خطا وضلالتي نداشته باشد .\r\nالبتّه همين‌قدر كه كسى را امام بدانيم ، بايد داراى عصمت باشد تا چنين صفتي خود بخود در أو فرآهم وموجود گردد ، ولازم است كه نخست امامت كسى را بر خلق اثبات كنيم وسپس عصمت أو را ؛ زيرا همينكه ميگوييم پيغمبر وخدا ، در نخستين وحى وبعثت ودر خداوند تعالى صفات علم وقدرت وخلق كردن واراده وغيره خودبخود ثابت است وامامت هم از اين مقولة بوده وعصمت از معاصي وخطا در وجود أو خود بخود فرآهم وموجود ميباشد وبا امام بودن كسى ، لزومى در اثبات عصمت در أو نيست .\r\nدوّم : وجوب عصمت در امام ، خبري متواتر بوده وچون بر جميع مكلّفان تا روز قيامت ، اعتقاد وعمل بشريعت واجب است ؛ بهمين دليل لازم است كه صحيحترين عمل واعتقاد را در مدار نظر خود قرار دهند ؛ پس بايد امامي معصوم موجود باشد ؛ تا احكام الهى را به أهل ديانت تبليغ كرده وحكم اللّه را بدون شائبه وخطا وگمراهى بمردم تعليم كند ، ولذا امام نميتواند با حفظ سمت امامت ، غيرمعصوم باشد ؛ زيرا اطمينانى بصحت تعليم ودستورهاى أو نيست ؛ ومطلوب يا وجوب عصمت امام ثابت است .\r\nسوّم : شريعت الهى ، هميشه در معرض تغيير وتحوّل وخلط وشوب وكم‌وبيش شدن بوده ولازم عقلي است كه پيشوايى واجب العصمة آنرا بهمانگونه كه از خدا ورسول بانسان رسيده ، عين ديانت وشريعت مزبور را بهمان أوصاف الهى وسيرت وسان\r\n\r\n\r\n","description":"","footnote":"\r\n( 1 ) - كتاب الأربعين في أصول الدّين ، تأليف فخر رازي طبع اوّل حيدرآباد دكن .\r\n","page_name":" 1100 ","page_number":520},
  {"content":"\r\n\r\nاوّلين بما وبه انسانهاى آينده برساند ، وچون امر عصمت براي هر مدّعى امامتى ثابت نيست ؛ لذا بايد عصمت امام واجب‌الطّاعه بدلائل سمعي وروايات وأحاديث منقول از حضرت رسول أكرم وآياتي قرآني مانند آيهء تطهير واذهاب رجس از ائمّهء شيعه ( ع ) مدلّل ومحقّق گردد ، وگرنه هر مدّعى فاقد صلاحيّتى ميتواند گردن دعوى برافراشته وخود را امام معرّفى كرده وخلق را گمراه نمايد ؛ وچون بسيارى از دلائل نقلي در معرض نسخ وتخصيص ميباشند ؛ بايد اينگونه از روايات واخبار از اوصافى مانند صحيح ومرسل وتواتر واجماع برخوردار بوده وبه ادّلهء برهاني وعقلي نيز مؤيّد باشند ؛ ولذا مطلوب كه همان وجوب عصمت است ثابت بوده وهيچ غيرمعصومى امام نيست .\r\nچهارم : امام در لغت ، يعنى پيشوا وكسيكه : « يوم به ويقتدى به » بوده ؛ پس اگر صدور معاصي وخطيّات از أو جائز باشد ؛ يا در حال ارتكاب بگناه ؛ خلق بدو اقتداء ميكند ويا نميكند . اگر اقتداء ميكند ؛ امامي كه در حالت پيشوايى مرتكب گناه ميشود ، شايستهء امامت نيست وتقليد از أو يعنى ارتكاب بذنوب ومعاصي ؛ واگر خلق بدو اقتداء نخواهد كرد ؛ از امامت خود ساقط ميگردد ؛ زيرا اگر مأموم عالم بقبح عمل امام شود ، ديگر بتقليد واقتداء بدو نخواهد پرداخت ؛ وتبعيّت از چنين امامي هم جائز نيست ؛ ودر نتيجة عصيان وخطا بر امام روا ومجاز نخواهد بود .\r\nپنجم : تمسّك بقول خداوند تعالى است كه در قرآن حكيم فرمايد :  « قالَ إِنِّي جاعِلُكَ لِلنَّاسِ إِماماً ، قالَ وَمِنْ ذُرِّيَّتِي قالَ لا يَنالُ عَهْدِي الظَّالِمِينَ »  اين كريمه دلالت بر عدم وصول ظالم بر عهد امامت داشته ودر اينصورت هركس كه گناهكار وأهل معصيت باشد ، ظالم است ، چنانكه در آيهء ديگر فرمايد :  « فَمِنْهُمْ ظالِمٌ لِنَفْسِهِ »  پس طبق نصّ صريح ايندو كريمه ؛ هركس عاصى ومذنب است ؛ چه ذنب وعصيان أو ظاهري بوده باشد وچه باطني ، امام نخواهد بود ؛ وبهمين دليل امام بايد معصوم از عصيان وخطا باشد .\r\nششم : اگر امامت متوقّف بر امر وصفت عصمت نباشد ؛ هيچيك از فرمانها واحكام ودستورهاى امام ، اگرچه با ادّلهء عقلي ونقلي هم برابر افتد ، عين حكم اللّه نيست ؛ زيرا در اين هردو ميتوان به اشكال وردّ ونقض پرداخته وبسا كه به ادّله‌اى محكمتر ؛ مردود شناخته گردد ؛ امّا در صورتيكه امام واجب‌العصمه باشد ، در فرمان وحكم أو خطا وامر ناصوابى متصوّر نبوده ودر نتيجة جز كافر كسى را در قبال آن معارضه‌اى نيست ؛ واز\r\n\r\n","description":"","footnote":"","page_name":" 1101 ","page_number":521},
  {"content":"\r\n\r\nجهت ديگر ميتوان كافران را در امّت اسلامى ، با همين عدم أطاعت وگردنكشى شناخته وتكليف مسلمانان را در برابر اخلال وتفرقه‌افكنى آنها بفرمان امام معصوم معيّن ومعلوم كرده ودرصدد جلوگيرى آنها برآمد .\r\nحسن بن يوسف حلّى ، مشتهر بعلّامه در شرح لطيف وعميق خود موسوم به « كشف المراد » « 1 » بر كتاب « تجريد الاعتقاد » خواجهء معظّم ، نصير الدّين طوسي - قدّس اللّه نفسه القدّوسى - فرمايد : در شخص نبىّ براي حصول اطمينان به احكام وفرمان أو عصمت لازم است ؛ تا متابعت از أو واجب گرديده وغرض از نبوّت أو نيز تحقّق يابد ؛ ومردمان در اين امر اختلاف داشته ؛ جماعتى مانند معتزله ارتكاب صغاير را بر سبيل سهو ، براي أنبياء جائز دانند ، وقومي ديگر از آنها بر سبيل تأويل ؛ واشاعره وحشويّه بجز كفر ودروغ ، صغاير وحتّى كبائر را بر أنبياء عظام روا دانسته‌اند ؛ ليكن اماميّه قائل بعصمت أنبياء از جميع جهات گرديده وعقيدة دارند كه ارتكاب معصيت صغيره وكبيره از آن برگزيدگان الهى جايز نيست ؛ وبيشترين آنان حتّى منكر صدور صغاير سهوى هم بوده وبوجوهى بر اين امر استدلال كرده‌اند :\r\nاوّل - غرض اصلى از بعثت أنبياء ، تنها بعصمت حاصل مىآيد ودر اينصورت وجوب عصمت ، عين تحصيل غرض اصلى از نبوّت ميباشد وبيان امر ياد شده اينستكه اگر بر أنبياء كذب ومعصيت جائز باشد ، اين معاصي در أوامر ونواهى آنان نيز پديدار گرديده ، وأقوال وافعال آن بزرگان آلوده بدروغ ميشود ودر اينصورت امتثال أوامر آنان بر كسى واجب نخواهد بود واين معنى چيزى جز نقض غرض از بعثت أنبياء نميباشد ؛ ودر نتيجة لازمهء بعثت آنان عدم صدور معاصي صغيره وكبيره ، حتّى غيرعمدى از أنبياء بوده واين امر نيز جز بوجوب عصمت در نفوس مقدّسهء آن برگزيدگان متصوّر نيست .\r\nدوّم - متابعت از أنبياء ورسل واجب است ، واگر فاقد عصمت بوده وبمعاصى وسيّآت پردازند ، در اينصورت يا پيروى از أوامر ونواهى آنان واجب است ، يا نيست . در وجه نخست ، نميتوان به تبعيّت از عاصى ومجرم وكذّاب پرداخت ، ودر وجه دوّم يا عدم أطاعت احكام وأوامر ونواهى آنان ، با دعوى پيامبرى ونبوّت أنبياء ورسل سازگار\r\n\r\n\r\n","description":"","footnote":"\r\n( 1 ) - طبع صيدا مطبعة العرفان سال 1353 هجرى ، تصحيح حسن حسينى لواسانى نجفي .\r\n","page_name":" 1102 ","page_number":522},
  {"content":"\r\n\r\nنيست ؛ زيرا در صورت متابعت از أوامر ونواهى آنان بايد مرتكب معصيت گرديد ودر صورت عدم متابعت از آنها ، نبوّتشان باطل وعاطل مانده ومعنى وموردى نخواهد داشت ، زيرا اتّباع از كاذب ومجرم وتبهكار جائز نيست ، ولذا باقي نميماند ، جز اينكه عصمت در نفوس آنان واجب باشد .\r\nسوّم - اگر أنبياء مرتكب معاصي گردند ؛ انكار نبوّت آنها واجب بوده ، وبنابر قاعدهء عموم نهى از منكر ، بايد آنانرا به أطاعت از أوامر خدا وافعال خير وعبادات وحسنات وأدار كرد ، ودر صورت عدم قبول آنها يا تكرار معاصي ، حدّ وتعزير وايذاء آنها لازم مىآيد ؛ وايذاء وآزار نبىّ ورسول خدا جايز نيست ؛ ودر نتيجة كلّ مفروضات فوق باطل بوده ووجوب عصمت در أنبياء ، امرى محقّق وغير قابل خدشه وانكار است ؛ علاوه‌بر اينكه كمال عقل وذكاء وزيركى وقوّت رأى وعدم‌السّهو در نفوس آنان لازم بوده وهرچه كه صدور آن مورد نفرت مردم وغضب الهى باشد ، دليلي آشكار بر عدم عصمت آنان محسوب وبالمآل از وصف وجوب عصمت خارج وبركنارند .\r\nپس ، عقايد اشاعره ومعتزله وزيديّه وحشريّه وخوارج در مورد عدم وجوب عصمت براي أنبياء ورسل ، سست وپوچ وفاقد ارزش عقلي ونقلي بوده وبتعبير ديگر نبىّ ورسولي كه مرتكب صغائر وكبائر گردند ، اگرچه غيرعمدى هم باشد ، فاقد مرتبه ودرجهء نبوّت ورسالت ميباشد .\r\nامّا مسئلهء عصمت در ائمّه شيعيان - عليهم السّلام - نيز داراى كمال اهميّت بوده وآنچنانكه وجوب امام در رسانيدن حقايق الهى از كتاب اللّه وسنّت رسول خاتم لازم است وبتعبير ديگر اين امر عين لطف خداوندى درشمار مىآيد ؛ وجوب عصمت امام نيز لطفى ديگر بوده وتحقيقا لطف الهى در وجوب عصمت ، بسيار بيش از لطف أو بوجود امام ميباشد ، زيرا اگر امامي تصوّر شود كه فاقد عصمت است ، نه امامت بر أو شايسته خواهد بود ونه بر امّت جائز است كه از امام غيرمعصوم تبعيّت كنند ؛ پس از راه قياس استثنايى ميگوييم : اگر امامي واجب‌العصمه نباشد ، مخالفت با أو لازم مىآيد ؛ ونميتوان أو را خليفهء الهى دانست ؛ وچون مخالفت با امام جايز نيست ؛ در نتيجة عصمت أو واجب است . اضافه‌تر اينكه امام غيرمعصوم از صدور خطا ومعاصي بركنار نبوده وهر غيرمعصومى چنين است ؛ وچون امام معصوم نباشد ، جايزالخطا بوده ونميتواند مدّعى خلافت از پيغمبر أكرم ( ص ) وآنهم بتعيين خدا باشد ؛ زيرا بهمانگونه كه عصمت\r\n\r\n","description":"","footnote":"","page_name":" 1103 ","page_number":523},
  {"content":"\r\n\r\nبر رسول خدا واجب‌التحقّق است ، بر امام يا خليفهء أو واجب خواهد بود ، بدين دليل كه خليفه بايد داراى احكام وصفات لازم مستخلف‌عنه باشد ، واگر خليفه يا امامي واجد شرايط وصفات مستخلف‌عنه خود نبوده ويا فاقد أوصاف أو فرض شود ، امر امامت از أو ساقط وأو نيز از حقيقت امر امامت برخوردار نخواهد بود وبالمآل نميتوان از أوامر ونواهى أو در أصول وفروع تبعيّت كرد ؛ وبعلاوة حفظ ديانت وشريعت بر مبنايى كه برسول خدا ( ص ) نازل گرديده وبقاى آن براي آيندگان بهمان سيرت وسان لازم است ، بر فرض عدم وجوب عصمت امام ، از بين رفته وديگر نميتوان بصحّت وخدايى بودن احكام وسنن رسول أو يقين داشت ؛ وناگزير بقاى شريعت حقّه دستخوش تغيير وزوال گرديده ومورد تحريف وتبدّل قرار خواهد گرفت ؛ واين معنى با بقاى تكليف ، ممتنع عقلي است ؛ يعنى عقل بحكومت بلامانع وبدون مزاحم خود بوجود تكاليفى براي انسان حاكم است ؛ وچون امام واجب‌العصمه‌اى موجود نباشد ؛ تبعيّت از غيرمعصوم هم جايز نيست وبالنّتيجه در هدايت انسان مكلّف ، امامي معصوم نخواهد بود واين معنى از قاعدهء لطف الهى بدور وبركنار است ؛ پس هم بقاى شريعت وتكليف وهم وجوب أطاعت از امام ، فرع بر اصلى بعنوان عصمت امام خواهد بود كه هم عقل وهم نقل حاكم بصحّت وحقيقت آن ميباشد ؛ واين عصمت نه‌تنها شامل معاصي كبيره وصغيره است ، كه جميع خطيّات ومنافر وگناهان عمدى وسهوى را فراميگيرد ؛ ولذا آنانكه قائل بسهو النّبى ويا إسهاء رسول أكرم ( ص ) وائمّهء مهديّين گرديده‌اند ، ندانسته وغيرعادلانه در مسئلهء عصمت لازم وحقيقي خدشه وارد كرده وآنگاه كه اين معنى صحيح فرض شود ؛ جميع أوامر ونواهى رسول وخليفهء أو يا امام ؛ ميتواند مورد خدشه قرار گيرد وبالمآل انتظام أمور شريعت ومسائل تكليفيّه واحكام فردى واجتماعي نيز از درجهء اعتبار خود ساقط گرديده وبا اينوصف بايد بقياس استثنائي ديگرى توسّل كرده وگفت : اگر امام واجب‌العصمه نباشد ، بقاى ديانت وشريعت هم واجب نخواهد بود ، وچون بقاى دين وشريعت واجب وبسبب لطف الهى است ؛ در نتيجة وجوب عصمت در امام نيز موجب بقاى دين وعين لطف خداوندى ميباشد .\r\n\r\n","description":"","footnote":"","page_name":" 1104 ","page_number":524},
  {"content":"\r\n\r\n\r\nباب نهم در تفسير غَيْرِ الْمَغْضُوبِ عَلَيْهِمْ وَلَا الضَّالِّينَ\r\n\r\n","description":"","footnote":"","page_name":" 1105 ","page_number":525},
  {"content":"\r\n\r\n\r\nفصل اوّل در معنى لغوى واصطلاحى غضب\r\nغضب يغضب غضبا ، « 1 » ومغضبة ، يعنى شدّت يافت خوى وخلق أو از حيث عدم رضا ، نسبت بمورد وانگيزهء آن ؛ ومورد يا انگيزهء غضب يا در حيات است ويا در ممات ؛ ومشتقّاتى مانند غضوب وغضبان وغضاب وغير از اينها را داراست كه بايد از كتب لغت وفرهنگها مورد تحقيق قرار گيرد ، مانند غضبّة وغضبى وغضابّى وتغضّب عليه واستغضب وغاضبه ومغضبة وأغضب ، امّا نه در معنى افعل تفضيل كه بهمين معنى بكار رفته است ، بلكه بمعنى فاصلهء بين آلت تناسلى تا ران پا ميباشد ، وهر صيغهء آن داراى معنايى ويژه است .\r\nغضب در فارسي بمعنى خشم گرفتن بر كسى يا از امر وچيزيست ؛ واگر مغضوب زنده باشد ، بصيغهء غضب عليه وله بكار ميرود ، ودر صورتيكه مورد غضب مرده باشد ؛ غضب به وغضب فلان ؛ مورد كاربرد آنست ، ودر فارسي علاوة بر خشم وخشمگينى ، بصورت قهر وآشفتگى نفس وعقاب وتغيير حالت از وضع عادى بقهر وآشوب فكرى وروحي ميباشد ، ونيز كاربردهايى مركّب واضافه دارد كه بصورت غضبناك وغضبى وغيره ، استعمال گرديده است .\r\nعلّامه ، راغب أصفهاني ، غضب را بمعنى اصطلاحى : انگيزش خون در قلب وارادهء انتقام دانسته وبنقل حديثي پرداخته است كه : « إتّقوا الغضب ، فإنّه حمرة توقد في قلب\r\n\r\n\r\n","description":"","footnote":"\r\n( 1 ) - محيط المحيط بستاني ، قاموس المطوّل للّغة العربيّة ، مكتبة لبنان - بيروت 1977 ميلادي .\r\n","page_name":" 1106 ","page_number":526},
  {"content":"\r\n\r\nابن آدم ، ألم تروا إلى انتفاخ أو داجه وحمرة عينيه ؟ » يعنى از خشم وقهر بپرهيزيد ، زيرا كه خشم زبانهء آتشى است كه شعله‌اى در دل بني آدم برميأفروزد ؛ آيا نمىبينى كه غضب رگهاى گردن را كلفت وفراخ كرده وسرخى شديدي چشمان خشمگين را فراميگيرد ؟ .\r\nبهمين دليل در هر جا خداوند تعالى خود را بقهر وغضب توصيف كرده است ؛ مراد از آن گرفتن انتقام ميباشد ؛ چنانكه در كريمه‌اى فرمايد :  فَباؤُ بِغَضَبٍ عَلى غَضَبٍ  ودر آيهء ديگر فرمايد :  « وَمَنْ يَحْلِلْ عَلَيْهِ غَضَبِي »  و  « غَضِبَ اللَّهُ عَلَيْهِمْ » *  و  « غَيْرِ الْمَغْضُوبِ عَلَيْهِمْ »  ودر مواردى ديگر از قرآن حكيم آمده است :  « وَغَضِبَ اللَّهُ عَلَيْهِ وَلَعَنَهُ »  و  « مَنْ لَعَنَهُ اللَّهُ وَغَضِبَ عَلَيْهِ وَجَعَلَ مِنْهُمُ الْقِرَدَةَ وَالْخَنازِيرَ »  و  « قَدْ وَقَعَ عَلَيْكُمْ مِنْ رَبِّكُمْ رِجْسٌ وَغَضَبٌ »  و  فَقَدْ باءَ بِغَضَبٍ مِنَ اللَّهِ وَمَأْواهُ جَهَنَّمُ  و  « عَلَيْهِمْ غَضَبٌ وَلَهُمْ عَذابٌ شَدِيدٌ »  و  « إِنَّ الَّذِينَ اتَّخَذُوا الْعِجْلَ سَيَنالُهُمْ غَضَبٌ مِنْ رَبِّهِمْ »  وآياتي ديگر كه از آوردن آنها بلحاظ اختصار ورعايت ايجاز خوددارى ميشود .\r\nامّا كلمهء ضالّ نيز از ضلالت ودر مقابل هدايت آمده وچون هدايت ره يافتن وبطريق صواب رفتن است ؛ ضلالت يعنى گمراهى وبراه ناصواب وبيراهه وكجى رفتن بوده وضلّ يضلّ ، ضلالة وضلالا ، از باب صرب وعلم آمده وداراى مشتقّاتى مانند :\r\nضلال وأضلل وأضلّه وتضالّ وأضلّه واستضلّ وضالّ وإضلال وتضلال وضلّت وضلّت واضلولة وضليل وضلول وضلّيل ومضلّل والمضلّة وضلل وضلّه وضلّه ميباشد ؛ ودر اصطلاح كسى را ضالّ گويند كه از طريق توحيد وراه خير وسعادت وصلاح ونجات ، بدور افتاده وبرعكس در طريق كثرات أوهام وگرفتارى وشرّ وفساد وناصواب وشقاوت گام بردارد .\r\nاين كلمه در قرآن حكيم بمعانى مختلف بكار رفته واز جملهء آنها كريمهء :  « مَنْ يَتَبَدَّلِ الْكُفْرَ بِالْإِيمانِ فَقَدْ ضَلَّ سَواءَ السَّبِيلِ »  يعنى : كسيكه كفر را بجاى ايمان برگزيند ، همانا راه راست را گم كرده است ؛ ونيز آيهء :  « وَمَنْ يُشْرِكْ بِاللَّهِ فَقَدْ ضَلَّ ضَلالًا بَعِيداً »  وكريمهء :  « فَمَنِ اهْتَدى فَإِنَّما يَهْتَدِي لِنَفْسِهِ وَمَنْ ضَلَّ فَإِنَّما يَضِلُّ عَلَيْها »  و  « إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ » *  و  « وَلَقَدْ ضَلَّ قَبْلَهُمْ أَكْثَرُ الْأَوَّلِينَ »  و  « مَنْ ضَلَّ فَإِنَّما يَضِلُّ عَلَيْها » *  و  « قَدْ ضَلُّوا وَما كانُوا مُهْتَدِينَ »  و  « قُلْ إِنْ ضَلَلْتُ فَإِنَّما أَضِلُّ عَلى نَفْسِي »  وتركيباتى وصيغه‌هايى ديگر از ضلالت در قرآن حكيم بكار رفته است ؛ مانند :  « إِنَّ الَّذِينَ يَضِلُّونَ عَنْ سَبِيلِ اللَّهِ »  و  « أَضَلَّ فِرْعَوْنُ »  و  رَبَّنا أَرِنَا الَّذَيْنِ أَضَلَّانا  و  « أَ أَنْتُمْ أَضْلَلْتُمْ عِبادِي »  و  رَبِّ إِنَّهُنَّ \r\n\r\n","description":"","footnote":"","page_name":" 1107 ","page_number":527},
  {"content":"\r\n\r\n أَضْلَلْنَ كَثِيراً مِنَ النَّاسِ  و  « ما أَضَلَّنا إِلَّا الْمُجْرِمُونَ »  و  « مَنْ يُضْلِلِ اللَّهُ فَلَنْ تَجِدَ لَهُ سَبِيلًا » *  و  « إِنَّهُ عَدُوٌّ مُضِلٌّ »  و  أُولئِكَ الَّذِينَ اشْتَرَوُا الضَّلالَةَ بِالْهُدى *  و  « إِنَّكَ لَفِي ضَلالِكَ الْقَدِيمِ »  وآيات ديگر كه در معاني مختلف ضلالت وصيغه‌هاى گوناگون آن استعمال شده است .\r\nصاحب « جامع العلوم » « 1 » در اصطلاحات فنون ، در معنى اصطلاحى غضب نوشته است : « غضب عبارتست از انگيزهء دفع منافر طبع آدمي وبعبارت ديگر تغيّرى است كه بگاه غليان خون قلب در مقام شهوت انتقام پديد مىآيد ، تا پس از آن شفاى سينه حاصل آيد ؛ ليكن بيشتر بايد گفت : مرضى است كه موجب زوال عقل وعزّت وحرمت وحصول ندامت وزيان ميباشد ، بطوريكه شاعرى در اين معنى سروده است :\r\n رفته‌رفته ، آبرو را برطرف سازد غضب * آب را ، چندانكه جوشانند ، كمتر ميشود \r\nدر تفسير « مجمع البيان » مذكور است كه أصل غضب بمعنى شدّت بوده وغضبه يعنى صخرهء بسيار سخت ومركّبى كه در كوه با سنگهاى ديگر جوش خورده وكلمهء غضوب ، يعنى مار يا أفعى پرسمّ وزشت ونيز بناقهء بدقيافه وعبوس هم غضوب گفته‌اند .\r\nهمين مؤلّف ، ضلالت را به « فقدان ما يوصل إلى المطلوب ، وقيل هو سلوك طريق ما لا يوصل إليه » تعريف كرده ، وصاحب : « كشّاف اصطلاحات الفنون » « 2 » در تعريف آن گويد : ضلالت در مقابل اهتداء آمده وغىّ در مقابل رشد بكار رفته است ؛ ولذا گويند :\r\n« ضلّ بعيري » ونگفته‌اند : « غوى بعيري » وضلال اينستكه سالك أصلا راهى بمقصد خود نخواهد يافت ؛ در صورتيكه غوايت عبارتست از راه مستقيم نيافتن سالك بمقصد خود ؛ وگفته‌اند كه ضلال يعنى گذاشتن چيزى بخطاء در غير جاى خود ، بطوريكه جستجوكننده آنرا نيابد ، ودر پيدا كردن آن در طرقي مختلف رود ودر نتيجة گمراه گردد ؛ ونيز آنرا بعدول از راه راست كه ضدّ هدايت است معنى كرده‌اند ؛ وبرخى هم آنرا « فقدان ما يوصل إلى المطلوب » دانسته وضدّ آن هدايت را به سلوك راهى راست تعبير نموده‌اند ؛ ولذا ضلالت عكس آن است ؛ يعنى در راه راست نرفتن ، وسپردن راههايى كه موجب غوايت ميباشد ، پس غاوى براهى خطا ميرود كه بمطلوب نائل\r\n\r\n\r\n","description":"","footnote":"\r\n( 1 ) - معروف به « دستور العلماء » تأليف قاضى عبد النّبى نگرى ، مؤسّسهء مطبوعاتى اعلمى ، لبنان - بيروت ، الطّبعة الثّانية سال 1395 هجرى .\r\n( 2 ) - محمّد أعلى تهانوى ، طبع كلكتّه ، جلد اوّل ، سنهء 1967 كتابخانهء خيام واسدى ، چاپ دوّم .\r\n","page_name":" 1108 ","page_number":528},
  {"content":"\r\n\r\nنميگردد وبتعبير ديگر نوعي از ضلالت ميباشد ؛ ولذا ضلالت يعنى گمراهى وغوايت بمعناى سرگشتگى است ؛ زيرا طريق غيرمستقيم متعدّد بوده وغاوى كسى را گويند كه در اين‌گونه راههاى بناراست رهسپار باشد وحال اينكه مضلّ در مقابل هادي كسى است كه در راهى سلوك ميكند ، كه هرگز بمطلوب خود نخواهد رسيد وأبو البقاء نيز در كلّيات خود ، ضلالت وغوايت وهدايت را با همين تعبيرات تعريف كرده است .\r\nبنظر برخى از أهل تدقيق ، لا در جملهء  « وَلَا الضَّالِّينَ »  زائد است واگر جملهء قرآني بدون لا نازل گرديده بود ، باز هم مفيد معنى آن با وصف اضافهء لا بجمله ميشد ، ودر اينصورت عبارت قرآني چنين بود :  غَيْرِ الْمَغْضُوبِ عَلَيْهِمْ وَلَا الضَّالِّينَ  يعنى با توجّه بواو عطف ، كلمهء « غير » كه به مغضوب اضافه گرديده است ، به ضالّين هم اضافه ميگرديد وديگر لا مورد حاجتي نداشت . امّا اينان توجّه نداشته‌اند كه لا براي تأكيد معنى نفى است كه كلمهء « غير » متضمّن آن ميباشد ؛ ودر اينصورت غير بمعنى لا بكار رفته است ؛ مانند :\r\n فَمَنِ اضْطُرَّ غَيْرَ باغٍ وَلا عادٍ *  وبهمين ملاحظه برخى لا را بمعنى غير دانسته‌اند وواعظ كاشفي در « جواهر التّفسير » « 1 » خود از علىّ ، أمير المؤمنين - عليه السّلام - نقل كرده است كه عبارت وآيهء مورد تفسير را بصورت « غير الضّالّين » قرائت فرموده است ، وبرخى از نحويّون گويند كه چون كلمهء « غير » بمعنى « لا » بكار رفته است ؛ بنابراين ، عطف لا بوسيلهء واو ، بر آن جائز ميباشد ، ودر صورتيكه داراى معنى « سوى » بود ، چنين عطفى جايز نميشد ؛ چنانكه جملهء « ما عندي سوى عمرو ، ولا زيد » در عبارت فصحاء نيامده است ؛ وبهروجه ، عبارت مزبور بدين معنى است كه نه راه يهودان مغضوب ؛ صراط مستقيم است ونه طريق ضالّين يا نصارى ، وصراط مستقيم تنها طريق أنبياء ورسل ومعصومين - عليهم السّلام - وأولياء اللّه ميباشد .\r\n\r\nتبصره در معاني ضلال :\r\nاين كلمه در أصل بمعنى هلاكت واز بين رفتن آمده ، مانند :\r\n« ضلّ الماء في اللّبن » يعنى آب در شير از بين رفت ونابود گرديد ؛ امّا غير از معنى لغوى واصلى آن ، در قرآن حكيم نيز در دوازده معنى ديگر هم بكار رفته است :\r\n1 - باطل گرديدن سعى وعمل ؛ مانند كريمهء :  « ضَلَّ سَعْيُهُمْ »  ونيز آيهء :  « وَأَضَلَّ أَعْمالَهُمْ »  در قرآن حكيم .\r\n\r\n\r\n","description":"","footnote":"\r\n( 1 ) - با مقدّمه وتصحيح دكتر جواد عبّاسى ، نشر ميراث مكتوب ، چاپ اوّل سال 1379 شمسي .\r\n","page_name":" 1109 ","page_number":529},
  {"content":"\r\n\r\n2 - طلب لغزيدن وسقوط از راه صواب ، نظير مفادّ آيهء :  لَهَمَّتْ طائِفَةٌ مِنْهُمْ أَنْ يُضِلُّوكَ  در سورهء نساء .\r\n3 - كفر وشرك بخداوند متعال ، مانند :  ثُمَّ إِنَّكُمْ أَيُّهَا الضَّالُّونَ  يعنى : الكافرون المكذبون در سورهء واقعه .\r\n4 - متلاشى شدن وفرو ريختن از هم ، چونان كريمهء :  « لا يَضِلُّ رَبِّي »  و  « أَ إِذا ضَلَلْنا فِي الْأَرْضِ »  در سورهء طه وسجده .\r\n5 - خسارت وزيان رساندن ، نظير :  « وَما كَيْدُ الْكافِرِينَ إِلَّا فِي ضَلالٍ »  يعنى الّا في خسار ، در سورهء غافر .\r\n6 - بمعنى سنگدلى وتيره‌بختى يا شقاوت ؛ مانند آيهء :  « وَالضَّلالِ الْبَعِيدِ »  يعنى الشّقاء البعيد تداركها ، در سورهء سبا .\r\n7 - بمعنى فراموش كردن چيزى ، بويژه موضوع شهادت در صورتيكه شاهد دو زن باشند ، مانند كريمهء :  « أَنْ تَضِلَّ إِحْداهُما » \r\n8 - عاشق بودن وداشتن محبّت مفرط ، مانند عشق زليخا بيوسف ، مثال :  « إِنَّا لَنَراها فِي ضَلالٍ مُبِينٍ »  كه زنان مصر در مورد محبت شديد ومفرط زليخا بيوسف اظهار داشته وزليخا را در ضلال مبين ديدند ، يعنى در عشقى بسيار شديد ؛ در سورهء يوسف .\r\n9 - ندانستن چيز يا كارى ، يا جهالت در امرى ، مانند اين كريمه :  « قالَ فَعَلْتُها إِذاً وَأَنَا مِنَ الضَّالِّينَ »  در سورهء شعرا .\r\n10 - بىبهره ماندن ونوميد بودن ، مانند اين آية در سورهء القمر :  « إِنَّ الْمُجْرِمِينَ فِي ضَلالٍ وَسُعُرٍ »  .\r\n11 - در معنى غوايت وسرگشتگى در أمور ومقاصد ، نظير اين كريمهء قرآني :  « وَلَأُضِلَّنَّهُمْ وَلَأُمَنِّيَنَّهُمْ »  در سورهء نساء .\r\n12 - خطا كردن ، مانند اين آية :  « قالَ عِلْمُها عِنْدَ رَبِّي فِي كِتابٍ ، لا يَضِلُّ رَبِّي وَلا يَنْسى »  كه در سورهء طه نازل است .\r\nاگر با دقّتى فراگير وهرچه تمامتر در آيات قرآن حكيم بتحقيق پردازيم ، امكان يافتن معاني ديگر براي كلمهء ضلال در صيغه‌هاى مختلف وجود دارد ، وما بهمين تعداد بسنده ميكنيم ، والبتّه اجر اين بررسى وتحقيق نثار روح پرفتوح ملّا حسين واعظ كاشفي سبزوارى باد كه « الفضل للمتقدّم » .\r\n\r\n","description":"","footnote":"","page_name":" 1110 ","page_number":530},
  {"content":"\r\n\r\nليكن در بسيارى از آيات ، در هر مورد كه ضلالت در مقابل نعمت ايمان واقع شده ، بمعنى كفر بكار رفته است ؛ ودر كريمهء :  « وَلَا الضَّالِّينَ »  نيز در برابر  « أَنْعَمْتَ عَلَيْهِمْ »  آمده ، كه همان نعمت ايمان محسوب بوده وبمعنى كفر استعمال گرديده است ؛ واگر آيهء مورد تفسير را در  « الْمَغْضُوبِ عَلَيْهِمْ »  در خصوص يهود ودر  « وَلَا الضَّالِّينَ »  مختصّ به نصارى گرفته‌اند ، بر وجه عموم ، جميع كفّار را نيز در شمول مطلقهء خود دارد ؛ زيرا كفر در معنى حقيقي ، چيزى جز پوشيده شدن حقّ وحقيقت از نظر انسان نميباشد ؛ ودر نتيجة دامنهء آن ، علاوه‌بر أقوام يهود ونصارى ، كفّار را هم فراميگيرد ، وهركس را كه بنحوى از انحاء از طريق ايمان خارج گرديده واز اين مركب راهوار سقوط كند ، در شمول خود قرار ميدهد ؛ پس كريمهء :  « غَيْرِ الْمَغْضُوبِ عَلَيْهِمْ وَلَا الضَّالِّينَ »  اگرچه بنحو اختصاص حمل بر دو قوم يهود ونصارى گرديده است ؛ ليكن اطلاق اين كريمه ، هر كافرى را نيز در شمول خود قرار ميدهد ؛ ومعنى كفر هم در مقابل ايمان بوده واز حيث مراتب ودرجات آن ، پردامنه‌ترين مفهوم درشمار است ؛ امّا شامل درجات ضعيف آن نخواهد شد ؛ زيرا در اينصورت ، ديگر بيشترين مؤمنان ضعيف يا جاهل ويا كم اهتمام را نيز فراخواهد گرفت ؛ وچنين تفسيري از مباني وأصول وگسترهء دامنهء رحمت سريانى وانتشارى حضرت حقّ كه در أنواع نعم الهى ظهور دارد ، خارج بوده وبا مبناى مزبور منافاة دارد ؛ وبنابر همين أساس است كه برخى از مفسّران ، آيهء مزبور را حمل بر عموم نعمت كرده واز جمله ، أقوام يهود ونصارى را ، فرد ممتاز واعلاى اين كافر نعمتان دانسته‌اند ؛ وبالمآل هر آدمئى را كه از طريق استقامت بدور افتاده واز صراط مذكور سقوط كند ، با توجّه بشدّت وضعف عمل هريك ، در قلمرو ايمان لازم در جهت كمال انساني ؛ ميتوان أو را بضلالت منسوب داشته وبغوايت واستحقاق غضب نسبت داد ؛ وگرنه هرگونه عدولى از صراط مستقيم ، مستحقّ غضب الهى نيست ، اگرچه از شمول دامنهء ضلالت وغوايت بركنار نميباشد ؛ وبهمين ملاحظه أبو منصور ماتريدى در تأويلات خود ، معاصي را دوگونه برشمرده است : يكى كفر است كه موجب غضب الهى ميباشد وديگر آنچه موجب ضلالت آدمي گردد ؛ كه مادون كفر بوده وميتوان از آن بنقص در ايمان ، تعبير كرد ودر عداد معاصي برشمرد ، ولذا جستجوى صراط مستقيم وعدم سقوط ونلغزيدن از آن ، پس از يافتن واهتداء ؛ يكى از بزرگترين نعمتهاى والاي خداوندى درشمار است كه در طول عمر نصيب جويندهء عارف گرديده وبهمين ملاحظهء صعوبت تحصيل ؛ هرگز\r\n\r\n","description":"","footnote":"","page_name":" 1111 ","page_number":531},
  {"content":"\r\n\r\nنبايد در معرض ومظانّ إبليس لعين وشيطان رجيم واقع گرديد ؛ وبا سقوط در ورطهء هلاكت وضلالت ؛ جميع سعادات دنيوي واخروى را از دست داد . بعضي از مفسّران نيز  « الْمَغْضُوبِ عَلَيْهِمْ »  را فاسقان دانسته‌اند ؛ و  « الضَّالِّينَ »  را جهّال ؛ زيرا فاسقان از عمل بعلم خود ناموفّقند ، وجاهلان از زيور علم ومعرفة اللّه غافل ميباشند ؛ در نتيجة نه علم بدون عمل فسقه براي آنها نافع است ، ونه عمل بدون مبناى علمي جهله ؛ وبالمآل هردو از هدايت حقّه عاطل وباطل مانده‌اند .\r\n\r\n","description":"","footnote":"","page_name":" 1112 ","page_number":532},
  {"content":"\r\n\r\n\r\nفصل دوّم مغضوبين وضالّين چه كساني ميباشند ؟\r\nصاحب « مجمع البيان » مراد از مغضوب عليهم را قوم يهود دانسته وجميع مفسّران عامّ وخاصّ را در اين نظر متّفق الرّأى اعلام داشته است ؛ ودر اثبات اين نظر بقول وكلام الهى در قرآن حكيم استشهاد كرده وگويد :  « مَنْ لَعَنَهُ اللَّهُ وَغَضِبَ عَلَيْهِ وَجَعَلَ مِنْهُمُ الْقِرَدَةَ وَالْخَنازِيرَ »  قوم يهودند ، زيرا كريمهء نازله در سورهء بقره در حقّ آنان فرمايد :  وَلَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ فَقُلْنا لَهُمْ كُونُوا قِرَدَةً خاسِئِينَ  كه علاوة بر تشخيص يهود از ديگر أقوام وأديان به « يوم السّبت » ما قبل اين كريمه راجع به پيمان بستن ورفعت دادن كوه طور برفراز سر آنهاست ؛ واضافه‌تر اينكه فرمايد : شناخته‌ايد آن گروهى را كه در روز شنبه از حدّ خود فراتر رفتند وسپس بدانها خطاب كرديم كه بوزينگانى خوار وخاموش باشيد ؛ ولذا در كريمهء پيشين نيز كه فرمايد : كسانيكه خداوند بدانها لعنت كرده ومورد خشم وقهر خود قرار داده وبصورت بوزينگان وخوكان درآورده است ؛ زيرا قرائن وشواهد ودلائل ايندو كريمهء قرآني ناظر بر اينستكه قوم يهود ، مورد قهر ولعن وغضب الهى گرفتار شده وبسبب عبد الطّاغوت بودن در بدترين جايگاه قرار داشته واز صراط مستقيم منحرف گرديدند .\r\nامّا مراد از  « الضَّالِّينَ »  را نصارى دانسته وصاحب مجمع در اين مورد گويد : « وأراد بالضّالّين ، النّصارى » وسپس بكريمهء قرآني نازل در سورهء مائده استشهاد نموده كه فرمايد :  « قُلْ يا أَهْلَ الْكِتابِ لا تَغْلُوا فِي دِينِكُمْ غَيْرَ الْحَقِّ ، وَلا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ وَأَضَلُّوا كَثِيراً ، وَضَلُّوا عَنْ سَواءِ السَّبِيلِ »  يعنى : بگو اى أهل كتاب ؛ بناحقّ در دين خود\r\n\r\n","description":"","footnote":"","page_name":" 1113 ","page_number":533},
  {"content":"\r\n\r\nغلوّ مكنيد واز هوىوهوس قومي كه پيش از شما بوده وبگمراهى افتادند وبسيارى را نيز بضلالت گرفتار كرده واز راه راست منحرف شدند ، پيروى مكنيد .\r\nاز حسن بصرى منقول است كه خداوند تعالى با اينكه يهود را بمغضوب بودن اختصاص داده ، مع‌الوصف از ضلالت خاصّ نصارى نيز بركنار نداشته است وضلالت بتمام معنى وحقيقت آن بر يهود مسلّم وواقع ميباشد ؛ چنانكه نصارى نيز با همهء اختصاص بضلالت ؛ هرگز از مغضوبين الهى جدا نمانده وبا داشتن صفت ضلالت ، مغضوب هم بوده وهريك از ايندو طائفه ، هم مغضوبند وهم داراى ضلالت ، بجز اينكه اختصاص هركدام بسمتى مشخّص گرديده واين معنى مانع داشتن هردو صفت مزبور نخواهد بود .\r\nعدى بن حاتم از حضرت رسول ( ص ) نقل كرده است كه فرمود :  « الْمَغْضُوبِ عَلَيْهِمْ »  قوم يهودند و  « الضَّالِّينَ »  نصارى وترمذى نيز در صحيح خود همين روايت را آورده وأبو إسحاق ثعلبى به إسناد خود گويد : آنگاه كه پيامبر خدا ( ص ) أهل فدك را محاصره كرده بود ، كسى از آنحضرت پرسيد ، يا رسول اللّه ، اينان كه بمقاتله با شما پرداخته‌اند ، كيانند ؟ ؛ آن حضرت فرمود :  « الْمَغْضُوبِ عَلَيْهِمْ »  ميباشند ؛ سپس سائل پرسيد ، طائفه ترسايان چه كسانند ، حضرت فرمود : « الضّالّون » .\r\nآنچه مسلّم ميباشد ، اينستكه دو قوم نصارى ويهود موجب سخط وغضب الهى بوده وچون خدا پيامبر هريك از اين دو قوم را فرستاده وآنها را بديانت الهى تبليغ كرد ، آنان بمقابلهء با رسولان خود پرداخته وبسختى وخسارات مالي وجانى بسيار بقبول دين أنبياء مبعوث تسليم شدند ، ليكن زماني چند نگذشت كه از دين خدا برگشته وتورات وإنجيل را تحريف كردند ودر آنها بنفع خود اختلاف افكنده وايندو كتاب را مخدوش وكم وزياد نمودند وقرآن حكيم از اين تحريف در كريمهء هود ، وفصّلت خبر داده وفرمايد :  « وَلَقَدْ آتَيْنا مُوسَى الْكِتابَ فَاخْتُلِفَ فِيهِ » *  ودر آيهء ديگر نازل است :\r\n « يُحَرِّفُونَ الْكَلِمَ عَنْ مَواضِعِهِ » *  ولذا آنگاه كه قرآن برسول خدا ( ص ) انزال شد ؛ در مقام طعن وعيب‌جويى برآمده وگفتند : « ما يشبه هذا كلام اللّه » ونه همين با پيامبر اسلام بدشمنى وستيزه‌جويى پرداختند ، كه با بيشترين أنبياء نيز بمعارضه ومقاتله مبادرت كردند وكريمهء قرآني در سورهء آل عمران در اين معنى فرمايد :  « إِنَّ الَّذِينَ يَكْفُرُونَ بِآياتِ اللَّهِ وَيَقْتُلُونَ النَّبِيِّينَ بِغَيْرِ حَقٍّ »  وحتّى بدشمنى وكينه‌توزى با مردمان پرداخته وآيهء\r\n\r\n","description":"","footnote":"","page_name":" 1114 ","page_number":534},
  {"content":"\r\n\r\nنازله در سورهء مائده ، ناظر وحاكى از اين‌گونه عداوتهاى يهود با صالحان ومؤمنان بوده وفرمايد :  « لَتَجِدَنَّ أَشَدَّ النَّاسِ عَداوَةً لِلَّذِينَ آمَنُوا الْيَهُودَ وَالَّذِينَ أَشْرَكُوا »  وبالأخره آنانكه عيسى بن مريم - على نبيّنا وآله وعليه السّلام - را آزرده وبر قتل أو مصمّم شدند وبر مادرش مريم بنت عمران نسبت ناروا داده واز هيچ آزار وايذايى دربارهء اينان وأنبياء ديگر كوتاهى نكردند ؛ اين قوم خبيث در طول تاريخ تا اين زمان از هيچ فتنه واستكبار وقتل نفوس وايراد بهتان وتهمت بر أنبياء اللّه ورسل الهى قصور يا تقصير نورزيده ودر حال‌حاضر نيز از كشتن وغارت أموال وهتك نواميس وحيثيّات مسلمانان جهان دست‌بردار نميباشند ؛ خذلهم اللّه تعالى في الدّنيا والآخرة جميعا .\r\nامّا نصارى هم كه بضلالت منسوبند ، در عقائد سخيفه وخلاف عقل ومنطق خود پاىبرجا بوده وبمداومت وتصلّب ورسوخ در جهالت پرداخته وبنا بفرمودهء قرآن حكيم در سورهء مائده ، عيسى بن مريم ، كلمة اللّه التامّه ورسول بزرگوار الهى را به الوهيّت توصيف كرده وآن عبد اللّه را خدا معرّفى نمودند ، وكريمهء نازله در مسئلهء مزبور اينست :\r\n « لَقَدْ كَفَرَ الَّذِينَ قالُوا ، إِنَّ اللَّهَ هُوَ الْمَسِيحُ ابْنُ مَرْيَمَ » *  واز فرط جهالت وغفلت وتعصّبات احمقانه نفهميدند كه  « مَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ »  ولذا گاهى عيسى - عليه السّلام - را خدا ناميدند وگاهى پسر خدا ؛ چنانكه آيهء نازله در سورهء توبه فرمايد :  « وَقالَتِ النَّصارى الْمَسِيحُ ابْنُ اللَّهِ »  وبا اينهمه هيچگاه در حقيقت توحيد بغور وتحقيق مبادرت ننمودند ، تا به ادّلهء عقلي ونقلي دريابند كه با نسبتهاى ناروا بحضرت مريم بنت عمران ، وفرزندش روح اللّه ، تا چه اندازه ظلم وافراط وتفريط روا داشته واز حقيقت بدور افتاده ودر ورطهء ضلالت غوطه‌ور گرديدند ؛ وبدين معنى فاخر وبسيار بزرگ نائل نيامدند ، كه طبق كريمهء واقعه در سورهء آل عمران :  إِنَّ اللَّهَ يُبَشِّرُكِ بِكَلِمَةٍ مِنْهُ اسْمُهُ الْمَسِيحُ عِيسَى ابْنُ مَرْيَمَ وَجِيهاً فِي الدُّنْيا وَالْآخِرَةِ وَمِنَ الْمُقَرَّبِينَ  يعنى اى مريم پاك وآبرومند ، همانا خدا ترا به كلمه‌اى وجودي در مرتبهء أعلى بشارت ميدهد ، كه نام أو عيسى پسر مريم بوده ودر دنيا وآخرت از مقرّبان الهى است . بايد از نصاراى مضلّ ودر تيه ضلالت سرگشته وگمراه سوآل كرد ، آيا انصافا با عدم تعقّل در چنين مرتبه‌اى أعلى براي عيسى بن مريم - عليهما السّلام - وبا دادن نسبت نامعقول خدايى يا پسر خدا بودن بدانحضرت ؛ آيا بدان نازنين وجود أقدس ومقرّب الهى ظلم نكرديد كه أو را از مرتبهء استحقاقى وى ساقط نموديد ، واز درجهء نبوّت عزل كرده وبنسبت نارواى خدايى\r\n\r\n","description":"","footnote":"","page_name":" 1115 ","page_number":535},
  {"content":"\r\n\r\nوپسر خدا بودن ، بدو دروغ بسته واز مقام نبوّت ورسالت نيز ، خلع وساقط كرديد ؟ ! .\r\nآنگاه نه‌تنها أنبياء خود را كه بندگان برگزيده ومقرّب خدا بودند ، از مرتبهء فاخر وفخيم رسالت ونبوّت بپايين آوردند ؛ بلكه طبق سند قرآن حكيم ، وجودهاى ناقص ضالّ ومضل ومورد غضب الهى خود را نيز أبناء اللّه دانسته وأجسام وبدنهاى پليد وعين نجاست خود را فرزندان خداوند تبارك وتعالى عمّا يقوله الظّالمون ، معرّفى كردند :\r\nچنانكه در آيهء نازله در سورهء مائده فرمايد :  وَقالَتِ الْيَهُودُ وَالنَّصارى نَحْنُ أَبْناءُ اللَّهِ وَأَحِبَّاؤُهُ  آنگاه همين كريمه در مقام تنبيه يهود ونصارى برآمده وآن نابكاران جهول وظلوم را بموقعيّت وجودي خود آگاه كرده وميفرمايد :  « بَلْ أَنْتُمْ بَشَرٌ مِمَّنْ خَلَقَ »  واضافه‌تر اينكه در سورهء نساء نازل است :  « لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ »  يعنى حضرت مسيح ، خود اباء واستنكافى از اين نداشت كه يكى از بندگان خدا باشد ؛ ليكن نصاراى جاهل وغيرموحّد گاهى أو را خدا وگاه ديگر به ابن اللّه منسوب داشته وحقّ نبوّت ورسالت وعبد اللّه وموجّه ومقرّب بودن آن پيامبر بزرگ را تضييع نموده واز مرتبهء فاخر عبد اللّهى خلع كردند ؛ ودر حقيقت كسى بجز رسول أكرم ( ص ) وكتابي بغير از قرآن حكيم ؛ حقّ أو را بتمام معنى أداء نكرده است ، وپيروان جاهل وظلوم حضرت مسيح ( ع ) در حقّ أو بكفران وضلالت روى آورده ومشمول كريمهء :  « لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ » *  گرديدند ؛ چنانكه يهود هم سر بغرور واستكبار برداشته وبلاف وگزاف گفتند :  « إِنَّ اللَّهَ فَقِيرٌ وَنَحْنُ أَغْنِياءُ »  ودر قلمرو قدرت خداوند يكتا در كمال جهل وخودپسندى دست حضرت حقّ را در أمور اينجهانى بسته دانسته واضافه كردند :  « يَدُ اللَّهِ مَغْلُولَةٌ »  وپس از وحى ونزول فرقان به حضرت رسول اللّه ( ص ) مردمان را از تبعيّت وگرويدن بدين اللّه بازداشته وكريمهء قرآني :  « إِنَّ الَّذِينَ يَكْتُمُونَ ما أَنْزَلَ اللَّهُ مِنَ الْكِتابِ »  حاكى از همين معنى است ، ولذا در خاتمهء آيهء مزبور فرمايد :  « وَلَهُمْ عَذابٌ أَلِيمٌ »  وبدين مناسبت دو غضب بر آنها واقع خواهد شد ؛ وآيهء نازلهء :  فَباؤُ بِغَضَبٍ عَلى غَضَبٍ  در حقّ آن مغضوبان گمراه حكايت دارد ؛ زيرا يك غضب الهى بر آنها بخاطر تكذيب نبوّت ورسالت حضرت عيسى عليه السّلام است وغضب ديگر براي انكار يهود ، در خصوص رسول خاتم ودين اللّه وكتاب أو ميباشد ؛ وبعضي از مفسّران  « الْمَغْضُوبِ عَلَيْهِمْ »  را دشمنان ومخالفان اسلام از أهل كتاب ، يعنى أقوام يهود ونصارى دانند ، و  « الضَّالِّينَ »  را متابعان وپيروان آنها از امّت‌هاى حضرت موسى وعيسى\r\n\r\n","description":"","footnote":"","page_name":" 1116 ","page_number":536},
  {"content":"\r\n\r\nشناسند ؛ كه به أنواع حيله وبهانه‌ها در مقام تكذيب رسولخدا ( ص ) وكلام ودين اللّه برآمده ومانع از تبليغ شريعت حقّه وگرويدن خلق بديانت الهى ميشدند ؛ ومقلّدان آن شياطين نيز همانند مقتدايان وپيشوايان مغضوب وگمراه خود بدركات پست جهنّم رهسپار ميگرديدند ؛ وبالآخرة اين دعوىداران گزافه‌ران ، زبان بلاف ودروغ گشاده وميگفتند :  « نَحْنُ أَبْناءُ اللَّهِ وَأَحِبَّاؤُهُ »  وسرانجام جمعى كثير از مردمان جاهل وعوام النّاس را بسوى خود كشيده وبصدق كريمهء  « قَدْ ضَلُّوا ضَلالًا بَعِيداً »  سينهء آنها را مشروح بكفر نموده ومشمول كريمهء :  « مَنْ شَرَحَ بِالْكُفْرِ صَدْراً ، فَعَلَيْهِمْ غَضَبٌ مِنَ اللَّهِ »  گرديدند .\r\nشيخ بهائى در « العروة الوثقى » « 1 » عقيدة دارد كه صفت غضب در جميع آدميان نيز وجود داشته وبجز ذات حقّ از غير أو هم صادر ميگردد ، وبر اين نمط تصريحات حق بوعده وتعريض أو بوعيد در آيات قرآني جارى بوده ودر كريمهء موردنظر هم نفرموده است : « لاعذبنّكم » وبهمين دليل بايد در آيات متضمّن عقاب ، بترجيح جانب عفو الهى پرداخت ؛ وگرنه در سورهء حمد ، بتكرار رحمان ورحيم مبادرت نميشد وچون رحمت أو بر غضب وى سابق است ، در كريمهء قرآني فرمود :  « غافِرِ الذَّنْبِ وَقابِلِ التَّوْبِ شَدِيدِ الْعِقابِ ذِي الطَّوْلِ »  ودر بيشتر آيات صفت عقابرا در نهانگاه آرايه‌هاى صفات رحمت پنهان كرد ؛ وامّا ضلال يعنى عدول از طريق مستقيم وسوىّ ، چه عمدا باشد وچه سهوا ؛ ولذا داراى عرضى عريض بوده وفروع وأنواع وشعبه‌هايى بسيار دارد ، وبدين جهت از پيغمبر اسلام ( ص ) روايت شده است : « ستفرّق امّتى ثلاثا وسبعين فرقة ، وفرقة منها ناجية ، والباقون في النّار » ونيز بايد دانست راه راست ، در ميان دو نقطه واقع گرديده است ويكى بيش نيست ؛ وحال اينكه طرق كج ومعوج بسيار بوده وداراى حدّى نميباشد .\r\nامّا تفسير  « الْمَغْضُوبِ عَلَيْهِمْ »  اشتهار بيهود دارد و  « الضَّالِّينَ »  بنصارى وچه‌بسا آنچه در اين معنى از نبىّ أكرم روايت شده : « من لعنه اللّه وغضب عليه » يهود باشد ومراد از آيهء :  « قَدْ ضَلُّوا مِنْ قَبْلُ وَأَضَلُّوا كَثِيراً »  در خصوص نصارى بوده ؛ وبرخى هم عقيدة دارند ؛ مغضوب وضالّ بودن بمطلق كفّار مربوط است وبعضي هم هر عاصى ومذنب وگناهكارى را مشمول غضب وضلالت شمارند ؛ وچه‌بسا كه  « الْمَغْضُوبِ عَلَيْهِمْ »  را بتوان جميع عاصيان ومخالفان أوامر ونواهى دين اللّه شمرد ، و  « الضَّالِّينَ »  نيز جاهلان\r\n\r\n\r\n","description":"","footnote":"\r\n( 1 ) - محمّد بن حسن عاملي ، بوستان كتاب ، قم سال 1380 .\r\n","page_name":" 1117 ","page_number":537},
  {"content":"\r\n\r\nباعتقادات حقّه باشند ؛ ومراد از  « أَنْعَمْتَ عَلَيْهِمْ »  جامعان بين علم وعمل باحكام اعتقادي وبمقتضاى شريعت مطهّره بوده ودر مقابل آنها ، هركس يكى از ايندو قوّهء علم وعمل را مختلّ ومخدوش كند ، بضلالت مراد در كريمهء سورهء حمد گرفتار آيد ؛ ومقصود از إعمال غضب الهى ، در قاتل عمدى مسلمان ميباشد ؛ وامّا لفظ  « غَيْرِ »  در ابتداى  « الْمَغْضُوبِ عَلَيْهِمْ »  بدل كلّ از موصول بوده وموصول  « الَّذِينَ »  است ، يعنى مورد نعمت الهى از غضب وضلالت بدورند ؛ زيرا متنعّم بودن به نعمتها ، از أوصاف غضب وضلالت جدا مانده برعكس مغضوبين وضالّين از رحمت ونعمت حقّ بركنارند ؛ وحكيم وعارف متألّه ، مرحوم سلطانعلى گنابادى صاحب « بيان السّعادة في المقامات العبادة » چون ولايت را حدّ اعتدال انسان ميداند ؛ بنابراين ، مفرّطان مقصّر را مغضوب ومفرطان متجاوز را از ضالّين ميشمارد ، وسرانجام عطف ضالّين را از قبيل عطف أوصاف متعدّدى براي ذات واحد آورده وگويد : هم مفرّط وهم مفرط مغضوب الهى بوده وچون در طريق مستقيم نميباشند ؛ داراى ضلالت وگمراهى خواهند بود ؛ خواه در راه هدايت باشند وسپس بضلالت افتند ، وخواه قبلا براه راست بوده باشند ، وبعدا گرفتار غوايت وسرگشتگى شوند ، واز سوى ديگر ميتوان جماعت  « الْمَغْضُوبِ عَلَيْهِمْ »  را در حدّ نصابى از شدّت غضب خداوند بر آنها شناخت ؛ و  « الضَّالِّينَ »  را بكسانى اطلاق كرد ، كه فاقد معرفت امام بوده ويا در أو ترديد وشكّى دارند .\r\n\r\n","description":"","footnote":"","page_name":" 1118 ","page_number":538},
  {"content":"\r\n\r\n\r\nفصل سوّم تحقيق عقلي وفلسفي در مسئلهء غضب الهى\r\nپيش از ورود ، در اين مسئلهء عظيم البلوى وپراهميّت ، كه بيشتر أهل نظر از مركب بدعنان وسركش آن سقوط كرده وپياده مانده‌اند ؛ وقبل از اينكه بصدور رأيي برهاني وقاطع مبادرت نماييم ، نخست از پيشگاه ذات ذو الجلال ولا يزال الهى استمداد واستعانه نموده وعاجزانه از درگاه أو توفيقات ربّانى ويرا مىخواهيم ، تا اين نويسندهء مفسّر را بنعمت هدايت ورشد وتأييد در نيل بحقيقت اين مباحث سرافراز كرده وبهرچه موجب سعادت وفلاح وخير وصلاح ميباشد رهنمون شود واز هرچه خطا وناصوابست ، بمنّت عميم وكرم ورحمت عظيم خويش محفوظ ومصون دارد ، وگرنه بقول شاعرى عارف :\r\n إذا لم يكن عون من اللّه للفتى * فأكثر ما يجنى عليه اجتهاده \r\nنخست بايد دانستكه بهشت ودوزخ ، ثمرهء رضا وغضب الهى بوده وهريكرا سه مرتبه متصوّر است : امّا نخستين درجات غضب ، مقتضى حرمان وقطع امداد علمي از مغضوب ميباشد ، زيرا جهل وهواي نفس وشيطان بر أو تسلّط دارد ؛ ليكن هريك از موارد مزبور براي مدّتى معلوم وموقّت است كه علم آن مختصّ بخدا بوده ، در برخى از نفوس قبل از نفس آخر زندگى ودر بعض ديگر تا آخرين نفس در جهل وتسلّط شيطان وهواي نفس باقي مانده ، ودر مرتبهء دوّم ، غضب شامل دنيا ومقدارى از آخرت ميگردد ؛ ليكن تا موقع دخول در جهنّم وفتح باب شفاعت شفعاء وآخر مدّت حكم غضب وتحمّل عذاب ، عبارت از ظهور حكم أرحم الرّاحمين پس از منتفى گرديدن حكم شفاعت شافعان ميباشد ؛ ومرتبهء سوّم ، مقتضى ابدى بودن ودوام حكم تبعيد براي\r\n\r\n","description":"","footnote":"","page_name":" 1119 ","page_number":539},
  {"content":"\r\n\r\nبرخى از مغضوبان بوده وكمال آن در قيامت ظاهر ميگردد وبدانگونه كه رسول خدا ( ص ) در حديثي از آن خبر داده : « انّ اللّه غضب اليوم غضبا ، لم يغضب قبله ولن يغضب بعده مثله » ليكن در هيچ مرتبه‌اى انسان عاصى با هر عصيانى كه مرتكب شده باشد ، نبايد از رحمت الهى مأيوس ونااميد گردد ؛ وسرّ باز شدن باب شفاعت شافعين از همين معنى است ودليل آن وضع قدم حضرت جبّار در جهنّم است كه بجبران خطيّات ومعاصي بندگان خود پرداخته وسرّ قول مالك دوزخ به رسول خاتم محمّد مصطفى - صلوات اللّه وسلامه عليه وعلى آله المعصومين - در آخرين مرتبهء أحوال مغضوبان در جهنم اينستكه : « يا محمّد ما تركت لغضب ربّك شيئا » وبالأخره آخرين فرد دوزخى بشفاعت سيّد كائنات وصفوت عالميان از دوزخ خارج ميگردد ، وسرّ قول آنحضرت در شفاعت ملائكة وأنبياء ومؤمنان همين معنى است ؛ وبالآخرة كسى در جهنم باقي نخواهد ماند ، مگر اينكه ذات حقتعالى بصفت ارحم الرّاحمين در أو ظهور كرده وهيچ گويندهء لا اله الّا اللّه وموحّدى در دوزخ باقي نخواهد ماند ؛ وتحقيق در حقيقت اين رحمت ورأفت ولطف الهى موجب تحيّر عقول خردمندان بوده وبيان اسرار آن از عهدهء كسى بجز آل محمّد ( ص ) برنخواهد آمد ؛ وهر صفت خدايى واسم الهى بدانگونه كه داراى مظاهر ولوازمى ايجادى ميباشد ؛ غايات واحكامى نيز مترتّب بر آن بوده وثمراتى اخروى هم بر آن ترتّب دارد كه از صفت واسم أو برانگيخته ومنبعث ميباشد ؛ وسرانجام غاياتى وجودي از آن در مغضوب عليهم ظاهر مىآيد وچنانكه گفته‌اند : در باطن جهنّم وسعير نيز رحمت است ودر ظاهر آن عذاب ، وتحقيق در اين معنى مستلزم بيان سه امر ميباشد كه بذكر آنها پرداخته ميشود :\r\n\r\nاوّل - امر وقايه :\r\nدر عذاب ناشى از غضب الهى ، حفظ ونگهداشتن مغضوب عليه ومعذّب است از غضب شديدتر وانتقامى بيشتر كه مستلزم زياد گرديدن كمّ وكيف عذاب بوده ودر حقيقت وقايهء شخص مورد غضب از عذابي ديگر وشديدتر ميباشد ؛ مانند صاحب مرض آكله وخوره ، كه در عضو بيمار ظاهر شده واگر آن عضو قطع نگردد به أعضاء ديگر أو نيز سرايت كرده وحتّى اگر طبيب ، پدر يا دوست بسيار صديق مريض هم باشد ؛ بقطع عضو عليل وداراى مرض خوره يا آكله مبادرت مىنمايد ، وبا اينكه قطع عضو مريض براي پدر بيمار ، بسيار سخت واندوه‌آور ميباشد ؛ مع‌الوصف آنى از قطع عضو أو دريغ وكوتاهى نميكند ؛ وگرنه بايد منتظر فراگرفتن آكله در كلّ أعضاء مريض\r\n\r\n","description":"","footnote":"","page_name":" 1120 ","page_number":540},
  {"content":"\r\n\r\nبوده ودر اينصورت عدم قطع عضو أو ، يعنى رضايت دادن بمرگ بيمار وقطع عضو بمعناى حفظ ووقايهء أو از مرگ حتمي است وهيچ پدر مهربان وعاقلى رضا بمرگ فرزند خود نميدهد ، وبقطع عضو مريض راضى خواهد بود ؛ وهم‌چنين است در قطع عضويكه مار يا افعيئى آنرا گزيده وسمّ كشنده وارد خون أو شده وبهمهء بدنش سرايت نكرده باشد ، كه در صورت عدم قطع عضو مار گزيده - اگر درمانى غير از قطع عضو متصوّر نباشد - مرگ شخص مسموم حتمي است ؛ وهمين حكم را بايد بمريض باطني يا عاصى ومذنب وگنهكار سرايت داد ، وقطع عضو باطن أو را بعذاب وانتقام الهى تشبيه كرد ، ومرض خوره يا آكله ومارگزيدگى را بشهوات ومعاصي كامن در نفس عاصى همانند نمود ؛ كه در نشئه برزخي ونشئآت بعدى اخروى مىانجامد ؛ وبهروجه مراد از اين عذاب وتحمّل شدائد مثالي واخروى ، حفظ ووقايهء عاصى وپاك شدن نفس أو از گداز وشرارهء آتش دوزخ است ، ودر حقيقت نجات بقيّه زندگى ووجود گنهكار از مرض سارى يا سرايت سموم بأعضاء ديگر مارگزيدهء باطني يا شخص عاصى ميباشد ؛ وملّا صدرا - عليه آلاف التّحيات والثّناء - فرمايد : « لا ترى أنّ النّار قد يتّخذ دواء لبعض الأمراض في الدّنيا فهي وقاية وهو الدّاء الّذى لا يشفى الّا بالكىّ من النّار » وچنانكه أبو على سينا در كتاب قانون خود ، پيرامون گسترش مرض سرطان فرمايد : « ويوجد فيهما سرطانات الأخرى ، وعلاجها : القطع وألكىّ » حافظ سخنور عارف وسرايندهء بزرگ شيرازي نيز گويد :\r\n بصوت بلبل وقمري ، اگر ننوشى مى * علاج ، كي كنمت ، آخر الدّواء الكىّ \r\nپس ؛ در صورتيكه قطع عضو وكىّ - داغ كردن با آهن گداخته - آخرين دواء در علاج درشمار آيند ؛ آتش دوزخ نيز در علاج بيمارى باطن يا معاصي وذنوب ، اعمّ از صغائر وكبائر ، چيزى در حدود ومقياس وصف داغ كردن وقطع أعضاء ميباشند ؛ وچنانكه خداوند آتش را براي داغ كردن عضو مريض در اين موطن قرار داده است ، همچنين در آخرت هم براي دفع مرضهاى باطني ونفساني ، آتش دوزخ را در روز قيامت ، بمنظور پاك شدن عاصى از شوائب بعد الهى تعيين كرده وبتعبير ديگر اين مجازات مانع گسترش معاصي وتوابع آن‌كه بعد از درگاه حضرت حقتعالى است ، خواهد بود ، چنانكه مجازات سرقت وقتل ونفس وغيره ، در دار دنيا ، موجب وقايهء نفس از ارتكاب مجدّد آنها ميباشد ؛ وبهر تعبير ، عذاب ، سياستى است براي نگهداشتن\r\n\r\n","description":"","footnote":"","page_name":" 1121 ","page_number":541},
  {"content":"\r\n\r\nنفس وباطن آدمي از نواقص وشوائب ومعاصي وبالنّتيجه تمهيد قرب إلى اللّه .\r\n\r\nدوّم - امر تطهير :\r\nعذاب وانتقام الهى در اين معنى ، مانند اينستكه وجود نفساني انسانرا بطلايى خالص وكامل العيار تشبيه كنيم ؛ كه با فلزّات ديگر مانند مس وبرنج وغيره تركيب گرديده است ؛ وآنگاه كه قصد خلوص آنرا از فلزّات مركّبهء ديگر كنيم ، لازم است كه آنرا در كوره‌اى پرگداز ذوب كرده وطلا را از فلزّات ديگر جدا نماييم تا بنمونهء خالص آن دست يافته وبكيفيت مطلوب طلا برسيم ، وبقول كريمهء الهى :  « لِيَمِيزَ اللَّهُ الْخَبِيثَ مِنَ الطَّيِّبِ »  ودر اين معنى ميتوان دوزخ را بگرمابه‌اى تشبيه كرد كه اشخاصى با بدنهايى آلوده به ريم وچرك داخل آن شده وبقدر آلودگى تن خود به شستشو پرداخته وسختى آب داغ ووسائل شست‌وشو را تحمّل ميكنند ؛ تا كاملا تطهير گرديده واز حمّام خارج گردند ؛ ودر اين تشبيه بايد حمّام را بدوزخ وآلودگى بدن بچرك را بمعاصى وشوائب سيّآت وآب داغ را بعذاب الهى تشبيه كرد ، وبدانگونه كه ريختن آب داغ بر بدن ، هم موجب تحمّل ناراحتى وسختى خاصّ درجهء حرارت آبست ؛ وبعلّت ايجاد خستگى ، نوعي از عذاب درشمار ميباشد ، درعين‌حال اين عذاب عذب وگوارا بوده وسبب سلامت وصحّت بدن ميگردد ، وبهمين دليل بقول شيخ أكبر ، محيى الملّة والمعرفة والدّين ، ابن عربى ، عذاب از عذاب مشتقّ بوده ولذا عذاب آخرت با گونه‌اى از گوارايى وعذب توأم است كه براي عاصى ؛ عين تطهير نفس از رذائل وشوائب معاصي وسيّآت ميباشد ؛ وبهمين دليل است كه نفس عاصى پس از تحمّل عذاب دوزخ وگرمابهء الهى ، بصحّت وپاكى اوّليّهء خود رسيده ونجاسات باطني آن ازاله گرديده وبكمال طهارت خود نائل مىآيد .\r\n\r\nسوّم - امر تكميل :\r\nغايت اصلى از دو امر برشمردهء فوق ، يعنى وقايه وتطهير ؛ براي رسيدن بتكميل حقيقت وجود انساني وقرب إلى اللّه در تبديل سيّآت بحسنات ميباشد ؛ ولذا اگر در مقام تفتيش أحوال نفس وساير موجودات ديگر برآييم ، درمىيابيم كه مراد از اينهمه تقلّبات ظاهري وباطني وتحمّل شدائد وآلام وصدمات جسمي وروحي ؛ چيزى جز موجبات نيل بكمال وارتقاء نفس بمراتب تعالى آن‌كه لقاء اللّه وقرب الهى واتّصاف بصفات ومظهريّت أسماء خداوندى است نبوده واقامهء برهان وحكم استقراء وتجربه ووجدان حاكى از اين حقيقت است كه چون آدمي بعلّت تكميل نفس ناطقه بمعرفت الهى دست يافت ؛ بمرتبه‌اى ميرسد كه جور وعدل وظلم وحلم وتعظيم\r\nو \r\n","description":"","footnote":"","page_name":" 1122 ","page_number":542},
  {"content":"\r\n\r\nاهانت وكتمان وظهور ووعده ووعيد را بتمامى ، محترق در نور سبحات وجه خدايى ومستهلك در عرصهء حضرت ذات أحدى خواهد ديد وبرتر از اين مرتبه جاى تحقيق وگفتگويى نبوده و : « إذا تمّ الكلام إلى اللّه فاسكتوا » حاكى از اين مقام أعلى ميباشد .\r\n\r\n","description":"","footnote":"","page_name":" 1123 ","page_number":543},
  {"content":"\r\n\r\n\r\nفصل چهارم در معنى لغت واصطلاح كفر وأنواع كافر نعمتان در قرآن حكيم\r\nچون تحقيق در اين فصل ، مستلزم غور وبررسى وژرف‌نگرى در مباحثى بسيار است ؛ بنابراين ؛ ما نخست بمعانى لغوى كفر پرداخته وپس از بحث وغور در معاني مختلف ومصطلح آن ، به استشهاد از آيات قرآن حكيم ، بتحقيق در آن خواهيم پرداخت ودر اين بررسى ، بمنابع ومآخذى موثّق مراجعه كرده وبه آوردن برخى از نظريّات متكلّمان ودانشمندان مبادرت مىكنيم . كفر در لغت ، يعنى پوشاندن چيزى است ووصف ظلمت شب بكفر بمناسبت پوشيده بودن أشياء در آن ميباشد وزراعت را نيز بسبب پوشيده شدن دانهء گندم وجو در زمين ، كفر وزارع را كافر گويند وكافور اسم ثمره‌ايست كه از نظر پوشيده ميباشد ومراد از كفران نعمت ، پوشيده ومخفى ماندن حقّ آن بلحاظ عدم اداى شكر وسپاسگزارى بدرگاه منعم حقيقي است ، چنانكه خداوند در كريمهء قرآني فرمايد :  « فَمَنْ يَعْمَلْ مِنَ الصَّالِحاتِ وَهُوَ مُؤْمِنٌ فَلا كُفْرانَ لِسَعْيِهِ وَإِنَّا لَهُ كاتِبُونَ »  وزمخشري در « أساس البلاغة » « 1 » گويد : « كفر الشّيئى وكفّره : غطاه » وكفر السّحاب السماء ، يعنى ابر آسمان را پوشيده ودر زير پردهء خود نهاد ؛ وپوشيده شدن متاع را در ظرف حافظ آن يا وعاء ، كفر خوانند ؛ وكفر اللّيل بظلامه وليل كافر ، ظلمت شب را گويند ، ولباسى كه فوق وروى همهء لباسها بكار رود - مانند پالتو - آنرا كافر گويند ؛ زيرا لباسهاى زير آن پوشيده از نظرها ومخفى است ، وكسيكه بدن وسر خويش را بسلاح\r\nو \r\n\r\n","description":"","footnote":"\r\n( 1 ) - طبع دار الصّادر بيروت ، تأليف جار اللّه محمود ، سال 1385 هجرى .\r\n","page_name":" 1124 ","page_number":544},
  {"content":"\r\n\r\nزره وخود پوشانده باشد ، كافر خوانند ، و « طائر مكفّر » يعنى پرنده‌اى كه گوشت وپوست أو پوشيده از پر است ؛ و « غابت الشّمس في الكافر » يعنى خورشيد در دريا نهان گشت ؛ وهرگاه كسى ، كارى را آنچنانكه حقّ آنست انجام نداد آن‌كس را مكفور خوانند ؛ زيرا فسادى در كار أو وجود دارد ، كه سبب ديده نشدن حقّ آن ميباشد ؛ ودر حديث آمده است : « أهل الكفور أهل القبور » زيرا مردگان در قبر نهانند ، و « كافرنى حقىّ » يعنى حقّ مرا پوشاند وانكار كرد ؛ و « كفّر اللّه خطاياك » يعنى خدا گناهان ترا از نظرها پوشاند ودر حديث آمده است : « لا تكفّر ولا تكفر أهل قبلتك » يعنى نه تكفير ونه كفران نعمت كن أهل قبلهء خود ، يا مسلمانان را ؛ وبزرگترين كفر ، انكار وحدانيّت يا شريعت حقّهء الهى ويا نبوّت ورسالت است ؛ وآيهء نازله فرمايد :  « وَاشْكُرُوا لِي وَلا تَكْفُرُونِ »  وچون كفر هركسى بخود أو بازميگردد ، در كريمهء الهى نازل است :  « مَنْ كَفَرَ فَعَلَيْهِ كُفْرُهُ » *  وبدين مناسبت كه همه‌كس علم وتوفيق أداء شكر را ندارد ، فرمايد :  « وَأَكْثَرُهُمُ الْكافِرُونَ »  ونيز از پايه‌گزارى كفر در امّت اسلامى نهى گرديده ، فرمايد :  « وَلا تَكُونُوا أَوَّلَ كافِرٍ بِهِ »  « 1 » يعنى نخستين ائمّهء كفر مباشيد تا ديگران در كفر وكفران نعمت بتو اقتداء كنند ؛ ومراد از كافر ، پوشنده وساتر حقيقت است ، البتّه كفر مطلق اعمّ از فسق است ، وبهمين مناسبت در كريمهء قرآني فرمايد :  وَمَنْ كَفَرَ بَعْدَ ذلِكَ فَأُولئِكَ هُمُ الْفاسِقُونَ  يعنى كسيكه امر الهى را انكار ورزد وحقّ خدا را ناديده انگارد ، همانا بدين ظلم مرتكب بفسق گرديده است ؛ وهر فعل ستوده‌اى از ايمان كه پنهان ماند ، كفرى تحقّق يافته است ؛ وسحر را نيز كفر گويند ؛ زيرا با آن حقيقت امر از نظرها پوشيده ميگردد ؛ ورباخوارى هم كفر بوده وقرآن حكيم رباخوار را كافر خطاب كرده است :  الَّذِينَ يَأْكُلُونَ الرِّبا  . . . . . .  كُلَّ كَفَّارٍ أَثِيمٍ  وكفور شخصي را گويند كه در كفران نعمت مبالغه كند ، وكريمهء :  « إِنَّ الْإِنْسانَ لَكَفُورٌ مُبِينٌ »  تنبيهي بر كفران نعمت انسان غافل ميباشد ؛ زيرا كسانيكه شكور بوده ودر هر نعمتي بشكرانه‌اى متناسب ولازم براي آن نعمت بپردازند ، بسيار كم است وبهمين لحاظ فرمايد :  « وَقَلِيلٌ مِنْ عِبادِيَ الشَّكُورُ »  . صاحب « كشّاف اصطلاحات الفنون » « 2 » مينويسد : الكفر خلاف الايمان عند كلّ طائفة ، وكفر در باور اشعريان عدم تصديق\r\n\r\n\r\n","description":"","footnote":"\r\n( 1 ) - مفردات ألفاظ القرآن ، از علّامه راغب أصفهاني ؛ توزيع دار الفكر ، تحقيق نديم مرعشلى .\r\n( 2 ) - محمّد أعلى تهانوى ، جلد دوّم ، كلكته سنهء 1862 ، طبع افست تهران 1967 كتابفروشى خيام واسدى .\r\n","page_name":" 1125 ","page_number":545},
  {"content":"\r\n\r\nرسول در بعضي از أوامر ونواهى الهى است ؛ وكسيكه ايمانرا معرفت بخدا داند ، جهل براي أو كفر است ، وآنكه ايمانرا أطاعت از احكام حقّ شناسد ، معصيت أو كفر ميباشد ؛ وخوارج هرگونه معصيتي را كفر دانند ، ومعتزله جهل باللّه ووحدت أو وآنچه نسبت آن بخدا جايز نيست وجهل برسالت رسول وانداختن مصحف مبارك را در قاذورات ونجاسات وسبّ رسول وگفتن كلمات خفّت‌آميز بر أو را عين كفر دانسته وبقيّه معاصي مانند كبائر وصغاير را در حدّ كفر نمىدانند . در شرح مقاصد آمده است كه اگر كافر باظهار ايمان پردازد ، منافق بوده واگر پس از ايمان آوردن بكفر گرايد مرتدّ است ودر صورتيكه شريكي براي خداوند يكتا قائل گردد ، مشرك است واگر به بعضي از أديان متديّن شود ، كتابي ميباشد ؛ ودر صورتيكه بقدمت عالم معتقد گردد ، دهري است واگر نتواند به اثبات ذات باريتعالى موفّق شود ، أو را معطّل نامند ، واگر با اعتقاد واعتراف به نبوّت نبىّ أكرم ( ص ) بعقائد كفرآميز زبان گشايد ، زنديق است ، وبرخى از متكلّمان ، أهل قبله را كافر نميدانند وأستاذ أبو إسحاق اسفراينى گويد : هركس مسلمان را كافر شناسد ، خود أو كافر است وگرنه نبايد بدو نسبت كفر داد ؛ وامّا صوفيّه كفر را بعالم تفرقه وكثرت تعريف كرده ودر كشف اللّغات آنرا عبارت از پوشيدن كثرت در وحدتي دانند كه تعيّنات وكثرات موجودات را در بحر احديّت فانى سازد وبلكه هستى خويش را در ذات الهى محو كرده وببقاى حقّ باقي گرديده وعين وحدت شود ؛ ودر همين كشف اللغات آمده است كه كفر حقيقي عبارت از فناست وكافر در اصطلاح متصوّفه كسى را گويند كه از مرتبهء صفات وأسماء وافعال درنگذشته وحضرت حقّ را بهستى تعيّنات وتكثّرات در مىپوشد ؛ وشاعرى عارف در اين معنى سروده است :\r\n نهان به اسم مكن ، چهرهء مسمّى را * ز روى ديده برافكن ، نقاب اسما را \r\nكفّاره بمعنى چيزيست كه گناه را مىپوشاند ، مانند كفّارهء قتل وظهار ولذا :  « فَكَفَّارَتُهُ إِطْعامُ عَشَرَةِ مَساكِينَ »  وتكفير هم گاهى بمعنى ازالهء كفر بكار ميرود وبمنزلهء : « ما لم يعمل » بوده وكريمهء :  وَلَوْ أَنَّ أَهْلَ الْكِتابِ آمَنُوا وَاتَّقَوْا لَكَفَّرْنا عَنْهُمْ سَيِّئاتِهِمْ  و  لَأُكَفِّرَنَّ عَنْهُمْ سَيِّئاتِهِمْ  وجملهء « كفرت الشّمس النّجوم ، أي سترها » يعنى خورشيد با تابش ضياء پرقدرت وتابان خود ، نور ستارگان را پوشيد ودر خود محو كرد ؛ وكفّار از كفور أبلغ واقواى در كفر بوده ودر كلام اللّه فرمايد :  « كُلَّ كَفَّارٍ عَنِيدٍ »  ودر جاى ديگر نازل است :  وَاللَّهُ لا يُحِبُّ كُلَّ كَفَّارٍ أَثِيمٍ  وگاهى در كتاب اللّه ، كفّار در مجراى كفور آمده وبمعنى\r\n\r\n","description":"","footnote":"","page_name":" 1126 ","page_number":546},
  {"content":"\r\n\r\nآنست ، مانند :  « إِنَّ الْإِنْسانَ لَظَلُومٌ كَفَّارٌ »  يعنى : « لظلوم كفور » وكفّار جمع كافر است ، مانند :  « أَشِدَّاءُ عَلَى الْكُفَّارِ »  وكفره نيز جمع كافر بوده وبيشتر كاربرد آن در جمع كافر نعمتان است ، وبا فجره كه جمع فاجر ميباشد استعمال شده ، مانند :  أُولئِكَ هُمُ الْكَفَرَةُ الْفَجَرَةُ  ومراد از فجره ، فاسقان مسلمين ميباشند ؛ وگاهى مراد از كافر هرگونه كسى است كه تن بقبول نصايح أنبياء ورسل نداده ودعوت آنانرا بسوى خداوند متعال نمىپذيرد ؛ ونيز كسانيكه بموسى ايمان آورده وسپس به انكار أو پرداخته‌اند ، ويا با قبول ديانت كليم اللّه ، از پذيرفتن دين عيسى عليهما السّلام ، خوددارى كرده‌اند ويا با قبول ديانت عيسى ، از پذيرفتن دين محمّد مصطفى ، رسول خاتم طفره رفته وبدو ايمان نياورده‌اند ، همگى اينان كافر درشمار آمده ومشمول كريمهء :  وَقالَتْ طائِفَةٌ مِنْ أَهْلِ الْكِتابِ آمِنُوا بِالَّذِي  . . . . .  وَاكْفُرُوا آخِرَهُ  ودر كريمهء ديگر ايمان آوردن وپس از آن كافر شدن وسپس مؤمن گرديدن ودوباره بكفر گراييدن وچندبار بقبول نبىّ ورسولي معيّن پرداختن وبكفر بازگشتن ، بعين كفر تلقّى گرديده فرمايد :  « إِنَّ الَّذِينَ آمَنُوا ، ثُمَّ كَفَرُوا ، ثُمَّ آمَنُوا ثُمَّ كَفَرُوا »  ولى كسيكه ايمان آورده واظهار كفر نمايد ، در حاليكه قلبش مطمئنّ بدان نباشد ، أو را نميتوان كافر ناميد ؛ وبالأخره بايد دانست كه كفر بدو قسم جلّى وخفىّ تقسيم گرديده واگر در مراتب توحيد ، ومعرفت ذات حقتعالى وأسماء اللّه وصفات عليا وافعال أو ترديد داشته وبباور قلبي مؤمن نگردد ، كافر است وكفر در اين معنى ، عبارت از پوشيده بودن مراتب يا درجاتى از أسماء وصفات وافعال حضرت حقّ بر أو ميباشد ، ودر صورتيكه ايمان ظاهري ولساني خود را نتواند با براهين وادّلهء محكم منطقي وموجّه علمي اثبات كند ، اگرچه بظاهر شريعت كافر نيست ؛ ليكن از گونه‌ها ودرجاتى از كفر خفىّ هم خالى نميباشد ؛ وبالمآل هرگونه ترديد وشكّى در ذات وأسماء وصفات وافعال وتبليغ وبعثت رسل وخلفاء حقّهء الهى وندانستن قدر ومرتبت ومقامات أنبياء ورسل وائمّهء معصومين - صلوات اللّه عليهم أجمعين - بگونه‌اى از كفر جلىّ وخفىّ موصوف بوده وبهمان اندازه وچگونگى از حقيقت ايمان بدور مانده است .\r\n\r\n","description":"","footnote":"","page_name":" 1127 ","page_number":547},
  {"content":"\r\n\r\n\r\nفصل پنجم تحقيق عقلي وعرفانى در ضلالت ومراتب آن\r\nبايد دانست كه كلمهء  « الضَّالِّينَ »  معطوف به  « غَيْرِ الْمَغْضُوبِ عَلَيْهِمْ »  بوده واستثنائي است كه تابع استثناء پيشين ميباشد ، ومراد از استثناء پيشين  « غَيْرِ الْمَغْضُوبِ »  بوده وما در اين فصل بتعيين مراتب وأهل ضلالت واحكام آن خواهيم پرداخت ودر نخست بتمهيد مقدّمه‌اى لازم ونافع مبادرت كرده وسپس در تفصيل وتقريب آن بذهن خواننده اقدام خواهيم كرد .\r\n\r\nمقدّمه :\r\nإضلال يا گمراه كردن حضرت حقتعالى امرى عرضى بوده وعبارتست از قرار دادن انسان بنحويكه فاقد عصمت در ارتكاب گناه بوده وأو را از معرفت وامداد خود بىنصيب گرداند ؛ بدانگونه كه أوامر أو را انجام نداده واز مناهى حقّ نپرهيزد ؛ وسرّ اضلال واستهزاء ومكر وخدعهء وأمثال اينها كه حضرت حقتعالى در كلام اللّه مجيد بخود نسبت داده وبيشتر عقول را در تحيّر افكنده است ، از باب تسميهء فرع به اسم أصل متقدّم ميباشد ؛ زيرا مكر عبد واستهزاء وخدعهء أو أصل بوده واز آن خداوند تعالى بسبب آن هويدا ميگردد ، وكريمهء :  « مَكَرُوا وَمَكَرَ اللَّهُ »  و  « إِنَّ الْمُنافِقِينَ يُخادِعُونَ اللَّهَ وَهُوَ خادِعُهُمْ »  دليل بر آن بوده وآيهء :  « سَيَجْزِيهِمْ وَصْفَهُمْ »  بهترين ارشاد الهى بر دعوى مزبور ميباشد .\r\nامّا ضلالت داراى سه مرتبه بوده ؛ حكم ومرتبهء نخست آن اختصاص بحيرت أهل بدايت دارد كه جمهور ناس وبيشترين مردم در حيطهء آن واقعند ، وحكم يا مرتبهء دوّم در متوسّطان از أهل كشف وحجاب پديد مىآيد وسوّمين آن مختصّ به أكابر محقّقان\r\n\r\n","description":"","footnote":"","page_name":" 1128 ","page_number":548},
  {"content":"\r\n\r\nبوده وحتّى اين بزرگان هم بعلّت عدم عصمت در معرض ضلالتي خاصّ خود واقع ميگردند .\r\n\r\nمرتبهء نخستين ضلالت :\r\nاين مرتبه ويژهء عامّهء آدميان بوده وسبب حيرت آنهاست ، وموجب آن فقر ذاتي وطلب است كه بدين ملاحظه هميشه در امر ومسئله خواستن گرفتار بوده وهيچگاه از اين فقر وطلبگار بودن جدا نيست ؛ زيرا اين طلب در نفس الامر متعلّق به ايجاد كمالى است كه ذات أو خواهان آن ميباشد وغايت اين طلب موجب كمال وى بوده وبهمين ملاحظه داراى فروع واحكامى است ، مانند خوردن ونوشيدن وأمور ديگر كه بجلب منافع جزئي ودفع مضرّات از أو انجاميده وحرفه‌ها وشغلها وصنايع وغيره نيز از اين قبيل است ؛ وميتوان انگيزه‌هايى ديگر را كه بمقاصد ومناسباتى ديگر منتهى ميگردند ، از همين مقولة دانست كه أصل آنها فقر وطلب ذاتي آدمي بوده وبالمآل موجب استكمال نفس أو ميباشند ، ولذا بسيارى از انگيزه‌هاى نفساني انسان سبب پيدايش فرقه‌ها وملل ونحل وروشهايى جديد گرديده وسرانجام بواعث مزبور موجب كمال‌طلبى أو شده وبه بعثت أنبياء ورسل وأديان الهى پايان مىيابد ؛ ودر نتيجة اوّلين چيزى كه حيرت آدمي را از بين ميبرد ، تعيّن يافتن مورد طلب وراه وصول بدان است ودوّم سبب تحصيل مطلوب وسوّم آنچه كه در تحصيل غرض بدو كمك ميكند وچهارم شناخت موانع وعوائق ونحوهء از بين بردن آنهاست ؛ وچون اين أمور بعينيّت لازمه پيوست ؛ آنگاه چنين حيرتى از ميان برداشته گرديده وسرانجام در طلب موجبات زوال تحيّر خود ميكوشد واز ميان أموري كه موجب مصلحت بيشتر وصواب برتر است ، آنرا برميگزيند كه تمامتر بوده ودر نيل أو بكمال وغناي مطلوب مؤثّرتر باشد .\r\n\r\nمرتبه دوّم ضلالت :\r\nپس از طىّ مرتبهء نخست تحيّر وضلال ؛ اگر آنچه سبب قلق واضطراب خاطر سالك است ، شناخته آمد ؛ آنگاه در دايره مرتبهء دوّم پاى نهاده وحال أو در اين مرتبه ومقام ، از دو امر خالى نميباشد : يا بموارد حصول وتحقّق مطلوبات ، مطمئنّ گرديده وبنظمى دلخواه در حاصل آمدن حوائج خود ميرسد وديگر به افزون‌طلبى نمىپردازد ، ويا با اينهمه ؛ مقدارى ديگر از افزون‌طلبى در نفس أو باقي مىماند كه بسبب آن از آسودگى جسم وروح واستقرار كافى برخوردار نميباشد ؛ بويژه آنگاه كه همرتبگان خود وواصلان بدين مقام را در ايجاد فرقه وملّت وپيرو ومذاهب وفروعى ديگر موفّق يافته وهريكرا مدّعى صحّت راه سلوك ومسلك خود معرّفى\r\n\r\n","description":"","footnote":"","page_name":" 1129 ","page_number":549},
  {"content":"\r\n\r\nنموده وطريقت ومذهب ديگران را ناصواب وباطل ميشناسد ؛ بديهي است كه چنين شخصي پيوسته در معرض تحيّر وسرگشتگى بوده ونميداند كه كدام ملّت وفرقه ونحله ومذهب ومرام نافعتر وبا حقيقت موافقتر است ؛ ولذا هميشه حائر وسرگردان ميماند ، تا هنگاميكه حكم مقامي از مقامات متفاوت أهل عقائد ، أو را بخود جذب كرده وچون سرّى از اسرار مسلك مورد انتخاب از پيش در نفس أو موجود بوده ومنطبق با عقيدهء باطني اوست ؛ سرانجام بمسلك موردپسند خود دلبسته وبدان سكونت خاطر وطمئنينه يافته وبواسطهء عنايت الهى حجاب از چشمان أو برداشته ميشود واز أهل كشف ميگردد ؛ وبايد دانستكه حال اين سالك در نخستين مرحلهء اين مقام ؛ همانند حال أو در مرتبهء نخست ميباشد ؛ يعنى أو در اين تحيّر است كه چون مخاطبات حقّ را شنيده وبعين مشاهدات روشن أو دست يافته وحسن معاملهء حضرت حقّ را با خود ديده است وبالآخرة به بيشتر چيزهايى كه أهل عالم از آن محرومند نائل آمده ؛ آيا بهمهء آنچه مىبايد رسيده است يا نه ؟ ؛ وبالآخرة در گونه‌اى از تحيّر وسرگشتگى واقع است كه جايگاه خود را در اين مرتبه ندانسته واگرچه حجابهايى از پيش چشم أو مرتفع گرديده است ؛ ليكن حجابهاى ديگرى هم در برابر ديدگان باطن وى بوجود آمده كه بخوبى بغلبهء طلب ومرتبهء صحو در نفس خود واقف گرديده وبقول حضرت حقتعالى در كريمهء قرآني توجّه ميكند كه فرمود :  وَما كانَ لِبَشَرٍ أَنْ يُكَلِّمَهُ اللَّهُ إِلَّا وَحْياً ، أَوْ مِنْ وَراءِ حِجابٍ ، أَوْ يُرْسِلَ رَسُولًا فَيُوحِيَ بِإِذْنِهِ ما يَشاءُ إِنَّهُ عَلِيٌّ حَكِيمٌ  ونيز اشاراتى ربّانى وتنبيهائى نبوي وكمالى ديگر كه سرانجام در اين مرتبه هم گرفتار گونه‌اى از تحيّر ونحوه‌اى از ضلالت گرديده وآثار آنها از عدم اطمينان وأوصاف ديگر در نفس چنين سالكى تحقّق مىيابد ، وبهروجه هر مقدار از حجابهايى كه در پيش چشم أو وجود دارد ، با سعى وتزكيه وايمان وهدايت دريده ومرتفع گردد ؛ باز هم حجب متعدّد ديگر در پيش ديدگان باطن وى موجود ميگردد ؛ بطوريكه بقلق واضطرابهايى بيشتر مبتلا شده وبا دريدن هر حجابى ، حجب ضخيمترى در برابر وى پديد مىآيد ؛ بطوريكه حتّى در أحوال رسول خدا محمّد مصطى نيز چنين تحيّرى موجود بوده وفرمايد :  رَبِّ زِدْنِي عِلْماً  ورب زدني تحيرا فيك وچون سالك ، بمرتبهء دوّم كمال خود رسيد وبه سرّ حيرت خويش واقف گرديده ، وبمراتب وأحوال واحكام حيرت آشنا شد ؛ فهم باطن وكشف حقايق أو بحدّى ميرسد كه ميگويد : آنگاه كه براي من چنين مقامي حاصل آمده وعطاياى قدسي الهى شامل\r\n\r\n","description":"","footnote":"","page_name":" 1130 ","page_number":550},
  {"content":"\r\n\r\nحالم گرديده وبدين منزلت نسبة كامل دست يافتم ؛ پس آن‌كس كه در مرتبه‌اى بالاتر ومقامي والاتر از من است ؛ چه خواهد داشت والبتّه وبطور قطع داراى طمئنينه ومقتضايى شاملتر بوده وبكمالى أعلى وشايسته‌تر واصل ونائل ميباشد ؛ وبطور كلّى بايد متوجّه بود كه بر ورأى هر حجاب ورتبه ومقام ، حجاب وسترى ديگر بوده ومراتب ومقاماتى برتر است .\r\n\r\nمرتبه سوّم حيرت وضلالت :\r\nدر آغاز اين مبحث ، بايد دانست كه كلّ مخلوقات ، مظاهر أسماء وصفات الهى بوده وبراي هر اسم وصفتي هم تجلّيات وعلوم وأحكام وآثاري ميباشد كه در حيطهء وجود ودايرهء تحت حكم وتصرّفاتش ظاهر ميگردد ، وبالأخره هر صنفى از أصناف موجودات ، مستند بحقّ اوّل بوده وحيثيّات خاصّهء خويش را از سلطنت مطلقهء أو أخذ ميكند ؛ وچون أسماء متقابل ومختلفند ؛ بنابراين ، احكام وأوصاف وآثار وأحوال آنها نيز متفاوت بوده وشخص عاقل ، اگرچه بحدّ مكاشفه نيز نرسيده باشد ؛ مىفهمد كه سبب اختلاف در موجودات ، بلحاظ اختلاف در مظهريّت آنها از اسمى معيّن بوده وچون أسماء اللّه برحسب ظهور خود متفاوت ميباشند ، خلق هم تابع احكام ظهور آنها بوده وبا توجّه بدينكه هر اسمى از وجهي عين مسمّى واز وجه ديگر غير از مسمّى ميباشد ؛ پس احكام آنها هم داراى وجه بوده وبدان گروه از أهل عقايديكه در حجابند ، احكام وجهي كه غير از مسمّى است حكومت وتسلّط دارد ؛ وأهل ذوقهاى مقيّديكه حكم وجه اتّحاد اسم ومسمّى حاكم است ؛ أصل تخصيص وتمييزى كه مقتضى مرتبهء اين اسم است در آنها باقي خواهد بود ؛ ولى أكابر وأعيان عرفاء وخاصّان أهل سلوك يا أنبياء ورسل داراى مرتبهء جمعى بوده وواجد حيطهء تجلّى ذاتي حقّند وبهمين ملاحظه در حالت جمعى خود ، وجه صواب را در جميع أمور ومسالك وخيرات ومصالح دانسته ونيز بخطاهاى نسبى خود هم واقف ومستحضرند ؛ وحكم علم ومعرفت وشهود آنان درهرحال ومقام بر وجودشان سرايت داشته ودرعين‌حال در بسيارى از أمور نيز با جميع آدميان در مراتب مختلف ، مشترك ميباشند .\r\nسپس بايد دانستكه : چون انسان بصفاى كامل وقرب إلى اللّه وخلوص وصلاح لازم رسيده وبكلّيات احكام أسماء وصفات اضافهء بعالم تكوين وحضرت حقّ - سبحانه تعالى - دست يافت وقابل هردو حكم يلي الرّبى ويلي الحقّى گرديد ، بهر اسم وصفت وحالي احاطه واستيعاب يافته وبكمال مطلوب ومظهريّت أسماء اللّه وصفاته العليا نائل\r\n\r\n","description":"","footnote":"","page_name":" 1131 ","page_number":551},
  {"content":"\r\n\r\nآمده وبصورت ربّ خود جلوه‌گر ميشود ؛ وبا اينوصف ، چون هرگز نميتواند بحقيقت جمعى وبلكه جمع‌الجمعى أو برسد ، هميشه زبان حال ومقام أو : « تعلم ما في نفسي ولا أعلم ما في نفسك ، إنّك أنت علّام الغيوب » خواهد بود . حاصل اينكه آن معرفتي كه بخداوند وأسماء وصفات أو براي كاملان ومقرّبان الهى فرآهم است ، مستفادّ از اخباريست كه خداوند تعالى از جانب خود بر بندگان عارف خويش ارسال كرده وهمين حكم در مشاهدات وادراكات ومعرفت بندگان ديگر نيز جارى بوده ودر مجموع قواى ظاهري وباطني آنان ملحوظ است ، وهيچ مخلوقى را نسزد كه بغيب حقّ آگهى يابد ، چه رسد بمرتبهء غيب الغيوب أو وبدين ملاحظه در كريمهء قرآني نازل است :  قُلْ لا يَعْلَمُ مَنْ فِي السَّماواتِ وَالْأَرْضِ ، الْغَيْبَ إِلَّا اللَّهُ  وآيهء :  ما أَدْرِي ما يُفْعَلُ بِي وَلا بِكُمْ ، إِنْ أَتَّبِعُ إِلَّا ما يُوحى إِلَيَّ  وبدين دليل است كه خداوند تعالى تفكّر در ذات خود را بر انسان ممنوع كرده وفرمايد :  « يُحَذِّرُكُمُ اللَّهُ نَفْسَهُ » *  ونيز وارد است : « إذا تمّ الكلام إلى اللّه فاسكتوا » وچون اين مرتبه از تحيّرى أعلى در حقيقت حضرت باريتعالى محسوب است ، از اين حيرت ميتوان بمرتبه يا درجه‌اى از ضلالت ممدوح وعرفانى نام برد ؛ وزبان خواجهء كائنات ومفخر مخلوقات أمرى وخلقي مترنّم بدين مقال است كه : « ربّ زدني تحيّرا فيك » ودر هر مقامي كه حيرت افزوده وضلالت در ذات حقّ زيادت يابد ، بنحويكه بكاملترين درجهء خود ، يعنى حيرت اندر حيرت رسد ، آن سالك از مقرّب‌ترين بندگان خدا درشمار آمده ودر هر موقعيّت ومرتبه‌اى طالب ذات وصفات وأسماء وافعال خداوندى است .\r\nبنابراين ، حيرت ناشى از جهل وضلالت منبعث از فقر ونقص وجودي است كه موجب انحراف از صراط مستقيم وسبيل اللّه گرديده ودر اينصورت هر متحيّر ومضلّى داراى استحقاق غضب وسقوط در ورطهء گمراهى ميباشد ؛ ولذا مخاطب بخطاب  « الْمَغْضُوبِ عَلَيْهِمْ »  وسرگشته در وادى جهل وضلالت كريمهء  « وَلَا الضَّالِّينَ »  گرديده ودر بعد بعيدى از حضرت حقتعالى مانده ومظهر اسم المضلّ ميباشند وبدين دليل از صراط مستقيم  « أَنْعَمْتَ عَلَيْهِمْ »  بدور افتاده‌اند ، وبرعكس اين مرتبه ، صاحبان مراتب أعلى وممدوح در حيرت وضلالتند ، كه مورد تمنّا وآرزوى ديرپاى أكابر وبرگزيدگان ومقرّبان الهى بوده ؛ وتا أبد الآباد ، چه در دنيا وطبيعت وچه در مثال وبرزخ وچه در آخرت ونشئه وصول ، ظاهرا وباطنا ، طالب آن ميباشند ، وبدين ملاحظه حضرت\r\n\r\n","description":"","footnote":"","page_name":" 1132 ","page_number":552},
  {"content":"\r\n\r\nحقتعالى از جميع جهات جلّى وخفى ظهور أسماء وصفات وافعال وآثار خود در آنان تجلّى كرده ودر نتيجة از اين مكاشفه وشهود ، براي أرباب قرب ومظهريّت كامله ، نوعي از حيرت وگونه‌اى ممدوح از سرگشتگى در بيداء الهى ، دست ميدهد كه در حقيقت ؛ اين حيرت ؛ عين يقين واين ضلالت ؛ عين هدايت حقّه بوده وبتعبير ديگر حيرت وضلالت أرباب قرب وبندگان خالص وصديق وصالح واخصّ الخواص خدايى ، از حضرت حقتعالى وبه أو ودر وجود اوست ؛ نه ضلالت وحيرت در مراتب مذموم وقبيح ومقدوحى كه از نفس امّاره ولوّامهء شيطانى وناشى از بعد حضرت حقتعالى وسقوط از صراط مستقيم اوست ؛ زيرا ضلالت وغوايت در هر مرتبه ودرجه ، از احكام آنمرتبه ودرجه برخوردار ميباشد ؛ پس در عالم كثرت مذموم ودر وحدت حقّه ممدوح است .\r\nنكتهء قابل توجّه اينستكه : مراتب سه‌گانهء حيرت وضلالت ؛ با مراتب وجودي انسان از حيث بدن ونفس وروح منفوخ الهى قابل تطبيق است ؛ بدين توضيح كه ضلالت مذموم از خصايص طبيعت بدن وجسمانيّت آن بوده وضلالت در مرتبهء دوّم ، خاصّ نفس ناطقه ميباشد كه جسمانيّه الحدوث وروحانيّة البقاء است ؛ ومرتبهء سوم ويژه مرتبهء عالي وجود انساني است كه از آن بروح منفوخ تعبير گرديده وجميع احكام سه مرتبهء مزبور با مراتب وجود آدمي بلحاظ جسم ونفس وروح قابل تطبيق بوده وخصايص وشؤون هر مرتبه از اين دو ، برابر يكديگر ومنطبق بهمند ؛ واللّه يقول الحق وهو يهدى السّبيل .\r\n\r\n","description":"","footnote":"","page_name":" 1133 ","page_number":553},
  {"content":"\r\n\r\n\r\nفصل ششم تفسير عرفانى مغضوب وضالّ\r\nملّا عبد الرزّاق ، أبو الغنائم كاشاني در تفسير « 1 » خود بر قرآن حكيم در پيرامون كريمهء :\r\n « غَيْرِ الْمَغْضُوبِ عَلَيْهِمْ وَلَا الضَّالِّينَ »  گويد مغضوب آنانند كه متوقّف در ظواهر بوده وبنعمت جسماني از رحمت رحماني در حجاب مانده‌اند ؛ وبذوق حسّى از حقائق روحاني وجنّات ونعيم قلبي در زير پوشش گرفتارند ، مانند يهود كه دعوتشان بظواهر وبهشت وحور وقصور بوده وبهمين جهت مورد غضب الهى واقع شدند ، وغضب نيز مستلزم طرد وبعد از حقّ ووقوف در ظواهريست كه عين حجاب ظلمانى وغايت بعد از ذات حقتعالى ميباشد ؛ و  « وَلَا الضَّالِّينَ »  كساني را گويند كه در بواطنى كه همان حجابهاى نوراني است متوقّف گرديده وبنعمت رحيمى از رحمانيّت حقّ بدور مانده‌اند ؛ ولذا از ظاهريّت حقّ غفلت نموده واز راه راست بگمراهى درافتاده واز شهود جمال محبوب در كلّ مظاهر وجود محروم ماندند ؛ همانند نصارى ، كه صرفا مردمانرا ببواطن وأنوار عالم قدس دعوت كرده وحال اينكه دعوت محمّديّين موحّد ، بهردو حقيقت ظاهري وباطني ودنيوي واخروى وجسماني وروحاني است ، وبدين ملاحظه هر قوم وملّتى كه بيكى از دو مظهريّت اسم الظّاهر والباطن اكتفاء وقناعت كرده واز مظهريّت اسم ديگر بغفلت گذرانند ؛ اگر آنقوم وملّت مانند يهود بصرف ظواهر پرداخت واز رحمت رحماني حقّ بدور ماند ، مورد غضب الهى قرار ميگيرند ومراد از مغضوب عليهم\r\n\r\n\r\n","description":"","footnote":"\r\n( 1 ) - دار اليقظة العربيّة ، المجلّد الأوّل ، طبع بيروت 1387 هجرى ، كه بغلط بتفسير ابن عربى منسوب است .\r\n","page_name":" 1134 ","page_number":554},
  {"content":"\r\n\r\nاينطائفه‌اند ، واگر مانند نصارى از نعمتهاى ظاهري وجسماني قطع‌نظر كرده وحضرت حقّ را صرفا به اسم الباطن نيايش كنند ؛ اينان نيز مشمول ضلالت بوده واز مظهريّت هردو اسم الظّاهر والباطن بدور افتاده وبگمراهى سوق داده شده‌اند ؛ وحقّ تحقيقى ومحقّق ، امر در جمع بين مظهريّت هردو اسم مزبور بوده كه شامل جمال ذات وحسن صفات حضرت حقتعالى ميباشد ؛ چنانكه آيات الهى نازل در اين معنى فرمايد :  « وَسارِعُوا إِلى مَغْفِرَةٍ مِنْ رَبِّكُمْ وَجَنَّةٍ »  و  « اتَّقُوا اللَّهَ وَآمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ وَيَجْعَلْ لَكُمْ نُوراً تَمْشُونَ بِهِ »  و  اعْبُدُوا اللَّهَ وَلا تُشْرِكُوا بِهِ شَيْئاً  ولذا بايد بدين هرسه دعوت پاسخ مثبت داده وبرحمت حقّ اميدوار واز خشم وعذاب أو ترسيد ، وبمفادّ :  « رَبَّنا أَتْمِمْ لَنا نُورَنا »  و  « قالُوا رَبُّنَا اللَّهُ » *  معتقد گرديد وبدانچه حضرت حقّ در آيات قرآني نازل كرده ، با هردو حيث علم وعمل بدانها قبول نمود ؛ تا بجنّات لقاء اللّه ونور واجر الهى دست يافت .\r\nعبد الكريم بن هوازن قشيرى ، ملقّب به زين الاسلام ، در تفسير خود موسوم به « لطائف الإشارات » « 1 » در ذيل آيهء  « صِراطَ الَّذِينَ أَنْعَمْتَ عَلَيْهِمْ »  گويد : مراد صراط مستقيم كسانيست كه بعبوديّت حضرت حقّ متنعّم گرديده وشموس معارف آنان ، أنوار ورع آنها را نمىپوشاند وهرگز چيزى ، حتّى بسيار كم ، از احكام شريعت حقّه را ضايع نمىگزارند ؛ ومنظور از كريمهء :  « غَيْرِ الْمَغْضُوبِ عَلَيْهِمْ وَلَا الضَّالِّينَ »  مغضوب كساني ميباشند كه مورد هجوم خذلان قرار گرفته وبمصائب حرمان گرفتار گرديده وسطوت ردّ ؛ بر آنها تاخته وبانصراف از حقّ واعراض از آن پرداخته‌اند ؛ وبرخى هم گفته‌اند كه مغضوب آنانند كه ذلّت هوان وپستى وسستى بدانها ملحق گرديده ومورد أصابت بدى زيان وبدبختى واقع شده‌اند ولذا بجلب حظوظ وبهره‌هاى فانى ومضرّ دنيوي سرگرم گرديده وبا اينكه گمان كرده‌اند كه بچيزى گرفته ميشوند ، نميدانند كه در اين بدبختى آنها سرّى نهان است كه بدان دست نيافته وبحقيقت آن پى نبرده‌اند .\r\nبعضي هم مغضوب را ضايع‌كنندگان آداب خدمت وعبوديّت دانند كه در أداء شروط طاعت مقصّرند وبقرب حقّ طمع كرده ، ولى بهيچ مرادي دست نيافته وتوفيق الهى را فراموش نموده‌اند ومؤيّد بتأييدات سبحانى نخواهند گرديد ، واينان همان گمراهان مورد\r\n\r\n\r\n","description":"","footnote":"\r\n( 1 ) - مجلّد اوّل ، بتصدير حسن عبّاس زكىّ وتحقيق وتصحيح وتعليقهء دكتر إبراهيم بسيوني ، چاپ قاهره .\r\n","page_name":" 1135 ","page_number":555},
  {"content":"\r\n\r\nخشم خداوندند كه مشمول مفادّ اين كريمهء قرآني :  الَّذِينَ ضَلَّ سَعْيُهُمْ  ميباشند .\r\nشيخ كبير ، روزبهان بقلى شيرازي در تفسر « عرائس البيان في حقائق القرآن » در تأويل  غَيْرِ الْمَغْضُوبِ عَلَيْهِمْ  گويد : يعنى مطرودان از باب اللّه و  « وَلَا الضَّالِّينَ »  يعنى مفلسان از نفايس معرفت ونيز  غَيْرِ الْمَغْضُوبِ  را بمكر واستدراج و  « وَلَا الضَّالِّينَ »  را بگمرهان از راه راست تفسير كرده ؛ وبالأخره از مغضوب به انفصال از حق واز ضالّ بگمراهان از وصال أو تعبير نموده است وبرخى نيز مغضوب عليهم را أهل تشبيه دانند كه بتقييد مطلق پردازند وضالّين را أهل تنزيه شناسند كه مطلق را از مقيّدات عارى پندارند ؛ وبرعكس ايندو ، شريعت حقّه محمّدى ( ص ) است كه به تشبيه وتنزيه بعين يكديگر نگريسته وهيچيك از ايندو را ، جدا از هم ندانند ، ودر استشهاد بدين نكتهء لطيف بكريمهء قرآني :\r\n « لَيْسَ كَمِثْلِهِ شَيْءٌ وَهُوَ السَّمِيعُ الْبَصِيرُ »  توجّه دارند كه نه‌تنها مثل خداوند موجود نيست ، بلكه همانند مثل ذات أو هم وجود نداشته ودر عين اينكه فوق اطلاق وتقييد ميباشد ؛ مقيّد بسميع وبصير بودن است ؛ با عنايت بدين معنى كه جميع أنواع حيواني هم از سمع وبصرى خاصّ نوع خود بهره‌ور بوده وحضرت حقّ در عين تنزيه ، مشبّه ودر عين تشبيه ، منزّه ميباشد ، وچنين نگرشى در كمال معرفت توحيدي بوده وجمع بين ايندو ، از هردو نقص معتقدان بهريك بدون ديگرى بدور وبركنار ميباشد ولذا يهود ومجسّمه وبت‌پرستان گرفتار كمبود تشبيه بوده ونصارى معطّل در تنزيه مانده وهريك از ايندو بنقيصه‌اى گرفتارند ؛ در حاليكه امّت محمّدى در عين تنزيه قائل به تشبيه بوده ودر كمال اعتقاد به تشبيه ، حضرت حقّ را منزّه از پندارى اينچنينى دانسته‌اند ؛ زيرا حقيقت ذات حقّ را مجرّد از مظاهر ممكنات شناخته وباعتبار ظهور أو در مجالي كائنات وملابس ومرآئى موجودات ، به تشبيه أو عقيدة داشته وبقول شاعر عارف :\r\n گاه خورشيد وگهى دريا شوى * گاه ، كوه قاف وگه عنقا شوى \r\n از تو اى بىنقش با چندين صور * هم موحّد ، هم مشبّه ، خيره‌سر \r\n\r\n","description":"","footnote":"","page_name":" 1136 ","page_number":556},
  {"content":"\r\n\r\n\r\nفصل هفتم وجه تقدّم مغضوب عليهم بر ضالّين\r\nبا اينكه هميشه ضلالت موجب غضب الهى است وبهمين ملاحظه بايد ضالّين را بر مغضوب عليهم مقدّم آورد ؛ ليكن در كريمهء مباركه عكس اينست ، ومغضوب عليهم بر ضالّين تقدّم دارد ؛ ودليل آنرا ميتوان از جهاتى مختلف مورد بررسى قرار داد :\r\n1 - مراد از مغضوب عليهم قوم يهود است كه از حيث زماني بر ضالّين يا قوم نصارى تقدّم دارد ، ولذا همين تقدّم بچندين قرن موجب مقدّم آمدن غضب بر يهود است ؛ زيرا كفران نعمت اين قوم ، موجب نقمت آنها گرديد ونقمت همان انتقام الهى است ، كه مقابل انعام بوده وهيچ انتقامى بدون غضب نخواهد بود ؛ وبالمآل حق‌ّناشناسى يهود از پيغمبر خدا ، حضرت موسى كليم اللّه وتحريف تورات وتغيير كلمات آن از مواضع خود بحكايت قرآن حكيم :  « مِنَ الَّذِينَ هادُوا يُحَرِّفُونَ الْكَلِمَ عَنْ مَواضِعِهِ ، وَيَقُولُونَ سَمِعْنا وَعَصَيْنا »  يعنى برخى از جهودان بتحريف ودگرگون كردن كلام اللّه از مواضع خود پرداخته وميگويند شنيديم وعصيان ورزيديم ؛ پس عصيان آنها موجب غضب خداوندى گرديد وبدين مناسبت در آيهء مورد تفسير ، غضب خاصّ اين قوم بوده وبر وجه عموم ، هر گمراه ديگرى را نيز شامل است . امّا شمول كريمهء مزبور بر وجه خصوص بر قوم يهود طبق آيهء دوازده وسيزده از سورهء مائده هم ميباشد كه خداوند از بني إسرائيل اخذ ميثاق كرد كه نماز خوانده وزكات بدهند ورسل الهى را عزّت نهاده وقرض الحسنة بدهند ؛ تا سيّئآت آنان پوشيده مانده وآن قوم را بجنّات وبهشتهايى داخل كند كه انهارى از آبهاى گوارا در آن جارى است ؛ ليكن قوم مزبور بنقض ميثاق با خدا پرداختند\r\n\r\n","description":"","footnote":"","page_name":" 1137 ","page_number":557},
  {"content":"\r\n\r\nوخداوند متعال هم آنها را لعنت ودلهايشان را سخت كرد ؛ زيرا يهود كلمات يا حقايق الهى را از جاى خود تغيير وتحريف نموده وبهرهء خويشتن را بفراموشى سپردند وهمواره به اعمال خائنانه مبادرت كرده ؛ ودر نتيجهء اين كارهاى قبيح وخطا ومعاصي كبيره مورد قهر وانتقام حضرت حقّ قرار گرفته ومشمول غضب خاصّ أو شدند ؛ پس تقدّم غضب بر ضالّ ، دلالت بر استحقاق مغضوب عليهم يا قوم يهود دارد ؛ امّا در صورتيكه مراد از ضالّين را قوم نصارى بدانيم ؛ اين كاربرد نيز استعمال خاصّ ضلالت براي پيروان حضرت عيسى روح اللّه است ونه عموم معنى ضالّين ؛ وكريمهء نازلهء ديگر در سورهء بقره :  « وَقَدْ كانَ فَرِيقٌ مِنْهُمْ يَسْمَعُونَ كَلامَ اللَّهِ ، ثُمَّ يُحَرِّفُونَهُ مِنْ بَعْدِ ما عَقَلُوهُ وَهُمْ يَعْلَمُونَ »  مؤيّد معنى مزبور است وبالأخره تقدّم مغضوب عليهم بر ضالّين ؛ بهمين دليل لازم بوده وغير از اين معقول ودرست نخواهد بود .\r\n2 - چنانكه در مباحث پيشين گفته آمد ، لازمهء غضب الهى ، كفران نعمت بوده وكفران هم موجب ضلالت است ؛ وبا تحقّق ضلالت ، ظهور غضب بر وفق علم وارادهء خداوندى حتمي است ؛ واگر مغضوبى متصوّر نباشد ، ضلالتي نيز مورد تصوّر نخواهد بود ، پس تقدّم مغضوب عليهم بر ضالّين ، بدلالت وجود ضلالت‌كيشان يهود است كه بانحاء مختلفه بسرپيچى از حكم خداوند وعدم تبعيّت صادقانه از حضرت موسى مبادرت نموده وبگناهانى طبق آيات قرآن دست زدند كه غضب الهى بدانها تعلّق يافت ؛ وبتعبير بهتر ضلال همان حدّ متوسّط بين غضب وانعام بوده وشايسته است كه موافق با وضع طبيعي كلام مقدّم بر ضالّين بكار آيد ، وانعام هم بر كفران نعمت تقدّم دارد وكافر نعمتي نيز سبب غضب ميباشد ؛ ولذا مغضوب عليهم بر ضالين تقدّم يافت .\r\n3 - قوم يهود از حيث دنياطلبى ومادّيت وتحمّل شدائد براي جمع أموال وكفر جلّى وخفىّ وخبث باطن وعداوت وايجاد فساد وفتنه ودشمنى در ميان جميع آدميان وأولاد آدم ضرب‌المثل بوده وبهمين خصيصهء فراگير ، قرآن حكيم در سورهء بقره ، خوارى وبدبختى ومسكنت را نصيب آنها كرده ، فرمايد :  وَضُرِبَتْ عَلَيْهِمُ الذِّلَّةُ وَالْمَسْكَنَةُ وَباؤُ بِغَضَبٍ مِنَ اللَّهِ ، ذلِكَ بِأَنَّهُمْ كانُوا يَكْفُرُونَ بِآياتِ اللَّهِ وَيَقْتُلُونَ النَّبِيِّينَ بِغَيْرِ الْحَقِّ ، ذلِكَ بِما عَصَوْا وَكانُوا يَعْتَدُونَ  بنابراين ، با اينهمه كفران وپوشيدن رخسارهء حقيقت وآيات الهى وكشتن أنبياء ورسل وتعدّى وعصيان ، شايستهء همه‌گونه غضب ونقمت خداوندى بوده ودر حديثي از رسول أكرم وارد است : « من لم يكن عنده صدقة ، فليلعن\r\n\r\n","description":"","footnote":"","page_name":" 1138 ","page_number":558},
  {"content":"\r\n\r\nاليهود » ولذا مغضوب عليهم در كريمه قرآني ، مقدّم بر ضالّين آمده وفىالواقع انتقام در تقدير اين آية بوده وهيچ انتقامى هم بدون غضب نيست . پس اوّلين ضالّ نصارى نبوده ويهود است وچون هر مغضوبى داراى ضلالت ميباشد ، وضلالت هم ناشى از كفران ؛ پس تقدّم مغضوب عليهم بر ضالّين عين بلاغت بوده وبديهي است كه سبب پيدايش غضب ، چيزى جز كفر وضلالت نميباشد ودر نتيجة ايندو نيز بنوبهء خود مستور در غضبند ، واگرچه دو جمله پيشين آية ، يعنى :  « أَنْعَمْتَ عَلَيْهِمْ »  مفيد معنى استغراق كلّ است وهر مورد انعامى را شامل ميگردد ؛ وبايد جملهء  « غَيْرِ الْمَغْضُوبِ عَلَيْهِمْ »  نيز از همين وصف بهره‌مند باشد ؛ ليكن بدلالت آيات قرآني كه برخى از آنها مذكور آمد ؛ مشمولين غضب يهودند كه بعهد ذهني وبطور مستقيم بر آنها دلالت دارد ؛ ويا اگر مراد از كريمهء مزبور جميع گمراهان وضلالت‌پيشگان ، ومعصيت‌گاران از آغاز عالم تا فرجام آن باشد ، در اينصورت شاخصترين وممتازترين آنها قوم يهود است ؛ واين اختصاص كمترين منافاتى با شمول كريمهء ياد شده با عموم ضالّين وأهل غوايت از فرقه‌هاى ديگر را ندارد ؛ چنانكه ضالّين نيز از همين وصف برخوردار بوده ؛ در ضمن استغراق كلّ وشمول عامّ آن بجميع گمرهان وغاويان از زمان حضرت آدم صفى اللّه عليه السّلام ، تا ميعاد ورستاخيز عامّ البلوى ؛ به مخصوص‌ترين شاخص معيّن ضالّين ، يعنى نصارى هم بحكم عهد ذهني تعلّق ميگيرد ؛ وبالمآل با توجّه بدين معنى كه هر مغضوبى ، كافر نعمت ومورد انتقام است ، مشمول غضب الهى نيز بوده ودر اينصورت مقتضاى بلاغت در كلام ، تقدّم آن بر ضالّين ميباشد .\r\n\r\n","description":"","footnote":"","page_name":" 1139 ","page_number":559},
  {"content":"\r\n\r\n\r\nفصل هشتم نسبت دادن غضب وارادهء انتقام بحضرت حقتعالى\r\n\r\nمقدّمه :\r\nنخست بايد دانستكه أسماء حضرت حقتعالى عبارتند از حقيقت وجود باعتبار تعيّنى از تعيّنات صفاتى أو ، وفىالمثل ذات حقتعالى باعتبار صفت علم ، موجب پديد يافتن اسم عليم است ؛ چنانكه ملاحظهء وجود أو باعتبار صفت سمع وبصر وكلام واراده وقدرت ؛ موجب ظهور أسماء سميع وبصير ومتكلّم ومريد وقادر يا قدير ميباشد ؛ وهمين معنى را باعتبار تجلّئى از تجلّيات الهى نيز ميتوان دانست ؛ يعنى هرگاه وجود حقيقي را بتعيّنى ظاهر مأخوذ ومعتبر دانيم ؛ اين ظاهر بودن أو بالذّات بوده ومظهريّت براي أو ، بالغير كه از آن باسم نور تعبير ميگردد ؛ وبتعيّن ما به الانكشاف بودن ذاتش براي غير ، عالم يا عليم است وهمچنين نيز بتعيّن درّاك وفعّال بودنش ، موجب اسم الحىّ وبتعيّن إعراب واظهار از ما في الضّمير وخفاء وغيب مكنون ، موجب اسم المتكلّم ميباشد ، وبالأخره وجود حقّ با ملاحظه واعتبار تعيّنى از تعيّنات أو ، موجب ظهور وپيدايش اسمى از أسماء اللّه بوده وبدون اين ملاحظات واعتبارات عين حقيقت وجود بحت است ونفس تعيّن يعنى صفت ، كه بلحاظ شرط عدم لحاظ ، عين لا تعيّن بوده ودر صورتيكه با جميع تعيّنات أو ملحوظ گردد ، موجب ظهور أسماء حقّ بوده واگر با لوازم أسماء ، ملاحظه شود ، أعيان ثابته بوده وبمرتبهء واحديّت موسوم است ودر مورديكه از آن بلاتعيّن بحت اعتبار گردد ، آنرا مرتبهء أحديّت خوانند ، ومراد از لاتعيّن نيز ، عدم لحاظ تعيّن وصفى ميباشد كه برحسب وجود وهويّت ، عين تشخّص وتعين يا متشخّص بالذّات ومتعيّن بنفسه بوده ، ونكتهء مهمّ اينست كه ألفاظ ومفاهيمى مانند عليم وسميع\r\nو \r\n","description":"","footnote":"","page_name":" 1140 ","page_number":560},
  {"content":"\r\n\r\nبصير ومريد وقدير ومتكلّم ، أسمائي براي أسماء حضرت حقتعالى است كه آنها را أسماء الأسماء خوانند ؛ وبا توجّه بدين مقدّمه درمىيابيم ، آن اسمى كه عين مسمّى است ، اسمى ميباشد كه در آن ذات حقّ يا نفس وحقيقت وجود را باعتبار صفتي از صفات أو اعتبار كنيم ، وسپس بر آن اسم ، الفاظى متناسب درنظر آوريم ، كه اين أسماء لفظي ومفاهيم را اسم الاسم ناميم كه بهيچ‌وجه عين مسمّى يا ذات حقّ نخواهد بود ؛ وتعالى شأنه عمّا يقولون .\r\nپس از توجّه عميق بدين مقدّمه بايد دانست كه اسم مأخوذ از سمه بوده وسمه بمعنى علامت است ؛ ولذا پيامبر أكرم فرمود : « من رآئى فقد رأى الحقّ » وبهمين دليل ميتوان أسماء حقيقي اللّه را وجودات كاملهء رسل وائمّه عليهم السّلام دانست وآنان اسم حقّند ، ونه اسم الاسم أو ؛ چنانكه از ائمّه منقول است كه فرموده‌اند : « نحن الأسماء الحسنى ، الّذين لا يقبل اللّه عملا الّا بمعرفتنا » وحضرت أمير المؤمنين علىّ عليه السّلام فرموده است : « أنا الأسماء الحسنى » زيرا وجود آن بزرگواران معصوم ، علامات عظمى وآيات كبراى الهى بوده وبا تخلّق باخلاق اللّه ومستفيض بودن از فيض أقدس الهى ومرحوم برحمت فعلى شدن ، عين فيض مقدّس ومتحقّق بأسماء اللّه ميباشند .\r\nنكتهء قابل اهميّت ديگر اينستكه : نسبت خيرات ووجود وصفات جمالى وكمالى بحضرت حقتعالى ؛ يعنى ملاحظهء ذات خداوند كه حقيقة الحقايق است ؛ باعتبار صفات اصلى مانند رحمت وعلم وقدرت ، موجب ظهور أسمائي چونان رحمان ورحيم وعليم وقدير ميباشد ، وچون حضرت حقّ را بجز صفات وأسماء اصلى ، صفات وأسمائي فرعى است ؛ ولذا صفات ذو انتقام وشديد العقاب وقاهر ودارندهء غضب وسخط ومقيت ومذلّ وضارّ ومضلّ ؛ قابل امعان‌نظر وتحقيق در حقيقت آنها ميباشد وما ذيلا به بررسى وغور وتعمّق در آنها پرداخته وانشاء اللّه نظريّهء صواب حكماء متألّه وراسخ وعرفاء محقّق وشامخ را بيان خواهيم داشت .\r\n\r\nتحقيق در ماهيّت غضب وشرور :\r\nبا توجّه بدو عبارت فاخر : « برحمتي وسعت كلّ شيئى » ودعاء فخيم جوشن‌كبير ، يعنى جملهء : « يا من وسعت كلّ شيئى رحمته » و « يا من سبقت رحمته غضبه » بايد توجّه كلّى داشت كه رحمت الهى عين وجود است كه كلّ ماهيّات امكانيّه را فراگرفته واز آنجمله ماهيّت غضب وأمثال آنرا ؛ وبناچار نسبت رحمت بحضرت حقتعالى سابق بر غضب وقهر وضرر وذلّت ومضلّت وانتقام وعذاب\r\n\r\n","description":"","footnote":"","page_name":" 1141 ","page_number":561},
  {"content":"\r\n\r\nبوده ؛ ودليل آنرا بايد در تقدّم وجود بر ماهيّت جستجو كرد ؛ زيرا وجود در تحقّق ومجعوليّت وفىالحقيقه اسبق بر ماهيّت است ؛ بطوريكه اوّلا ماهيّات عبارتند از حدود وجود ، وثانيا هر مابه‌التّحققى را وجود دانند وهر مابه‌التّعيّن والتّمايزى را ماهيّت خوانند ، وبتعبير ديگر ، غضب راجع به ايصال شرور بوده وشرور نيز بطور محقّق راجع به أعدامند ؛ يعنى داراى وجودي عيني وخارجي نميباشند ؛ پس عدم الخير ، يعنى شرّ ، ونه بدين معنى كه شرّى مانند وجود خير ، در خارج محقّق بتحقّق وجودي باشد ؛ ولذا در تحت لواء هر بلائي ولائى بوده ودر هر جراحتي راحتى ودر هر اهانت ، اعانتى وبا هر درد ، دواء ودرمانى است وبا هر بيمارى شفائي قابل ملاحظه ميباشد ؛ وبهمين دليل جبلّت آلام وامراض وتوهّم آنها بمنظور صيانت نفس از واقع نشدن در هلاك ومصون ماندن از بلايا وآلام وحفظ سلامت جسم ونفس ميباشد ؛ تا انسان عاقل خود را در مخمصهء وبليّهء وهلاكت نيفكند واز سوى ديگر بايد دانست كه رحمت ذاتي وخيرات وكمالات ، مجعول بالذّات واصلى بوده وغضب وقهر وضلالت ومذلّت وبطور كلّى جميع شرور ؛ مجعول بالعرض وفرعى درشمارند ؛ وچنانكه اراده ذاتي وكراهت عرضى است ؛ وبالأصاله هيچ موجودى در ملك حضرت حقتعالى موجود نيست ، مگر اينكه به اراده واذن أو بوده وآنچه بنام شرور ومكروهات ناميده شده ، متعلّق بماهيّت شرّ وكراهت وبراي هميشه مصاحب عدم ميباشد وميتوان گفت ارادهء حقتعالى بخيرات ومصالح ونعمتها بالذّات است ، وبشرور وقبايح وماهيّات غضبى بالعرض بوده وبتعبير بهتر راجع به أمور عدميّه ميباشد وأمور عدمي هم فاقد سنخيّت ومحاذى با حقّند ؛ زيرا هرچه از وجود حقّانى وبنحو اوّلا وبالذّات برخوردار نباشد ؛ از علّت وجودي هم صادر نگرديده ولذا مقام علّةالعلل از شوب تلبّس بشرور مطهّر وپاك مانده وربط وتعلّق اين گونه أمور بماهيّات متناسب است ونه بر وجود ، چه رسد ، بحقيقت حقّهء وجود وذات كثيرة الصّفات خداوند تعالى ؛ ولذا بايد علّت وجود را وجود دانست وعلّت ماهيت را ماهيّت ؛ وچون ماهيّت عبارت از حدود وجودات خاصّه ميباشند ؛ وبهمين ملاحظه فىالحقيقه عدمند وهست‌نما ، وعلّت عدم نيز عدم بوده ، آنچنانكه علّت وجود هم وجود است ؛ وبا اين توضيحات بمعناى سبقت رحمت بر غضب واوّلى واصلى بودن صفات رحمانيّه وسريانى وانتشارى بودن خداوند رحمان پىبرده وبحقيقت شرور وغضب وقهر وسخط ومضلّ بودن حضرت حقّ كه ثانيا وبالعرض محسوبند ، وقوف\r\n\r\n","description":"","footnote":"","page_name":" 1142 ","page_number":562},
  {"content":"\r\n\r\nحاصل شده وفرق آنها را در أصل وفرع واوّلى وثانوي ووجود وماهيّت بودن آنها درمىيابيم .\r\nبنابراين ، ماهيّات بحمل اوّل هىهى وليست الّا هي ميباشند وبحمل شايع صناعي حدودات وجود خاصّ بوده وفىالحقيقه فانى ومنغمر در وجودند وبعبارت حكماء « ألماهيّة ما شمّت رايحة الوجود أبدا وحيثيّة ذاتها عين حيثيّة العدم والإباء عن الوجود » وعدم نيز چيزى جز باطل محض وفقدان شيئيّت ونبود وبدون نمود نيست ولذا فاقد تحقّق خارجي وعيني ميباشند .\r\n\r\nوجه استناد قهر وغضب وانتقام بذات حقتعالى :\r\nغضب عبارتست از حركتي نفساني كه مبدء آن بانگيزهء انتقام از دشمن است ؛ وچون از روى عنف باشد موجب اشتعال آتش خشم وقهر گرديده وبسبب آن غليانى در خون پديدار شده وعقل نوراني را تيره ومستور وضعيف ميگرداند وبهمين مناسبت گفته‌اند :\r\n« انّ الغضب من الشّيطان والشّيطان خلق من النّار » ولذا آدمي بگاه خشم وغضب ، وانتقام وكينه‌جويى از حالت طبيعي وعادّى خارج گرديده وعقل وتفكّر صحيح بر أو پوشيده ميشود وبدين لحاظ قهر وغضب ، از صوادر وافعال مكروه نفس بوده وآنگاه كه چنين حالتي براي انسان مكروه باشد ؛ پس بايد در نسبت دادن آن بحضرت حقتعالى ، حكمي موجّه والهى مانند كرائم قرآني در دست باشد ، تا بتوان بدون هرگونه اشكالى آنرا بخداوند متعال كه مبدء خيرات وحسنات ورحمت رحماني است ؛ منسوب دانست ؛ والبتّه چنين استنادى از زبان حضرت حقّ در قرآن حكيم بسيار بوده واز جملهء آنها كريمهء :  « وَغَضِبَ اللَّهُ عَلَيْهِ وَلَعَنَهُ وَأَعَدَّ لَهُ عَذاباً عَظِيماً »  وآيهء نازله در سورهء مائده :\r\n « مَنْ لَعَنَهُ اللَّهُ وَغَضِبَ عَلَيْهِ »  وكريمهء ديگر در سورهء فتح :  « وَغَضِبَ اللَّهُ عَلَيْهِمْ وَلَعَنَهُمْ وَأَعَدَّ لَهُمْ جَهَنَّمَ وَساءَتْ مَصِيراً »  وچون إسناد غضب وقهر وانتقام به ساحت رحمانيّت حقّ وآستان ذو الجلال أو صحيح باشد ؛ بايد در ربط ونسبت اين ماهيّات عدمي وشرور بخداوند رحمان ، با برهانىترين وجه ممكن كوشيد ، وگرنه تناقض موجود در دليل عقلي ونقلي - يا كلام الهى - را نميتوان ناديده پنداشت ، وسرانجام بايد ماهيّت غضب را اگرچه ثانيا وبالعرض ، مجعول فرعى دانست ؛ وگرنه هرگونه تفسيري براي آخرين آيهء سورهء حمد ، يعنى :  « غَيْرِ الْمَغْضُوبِ عَلَيْهِمْ وَلَا الضَّالِّينَ »  ابتر وناتمام نموده ودر اينصورت تأويل آن لازم خواهد آمد .\r\n\r\n","description":"","footnote":"","page_name":" 1143 ","page_number":563},
  {"content":"\r\n\r\nامّا با عنايت بمبحث مزبور جاى اين پرسش باقي است كه چرا خداوند تعالى در قرآن حكيم خود ، جعل ظلمات را بر نور مقدّم آورده است ؟ ؛ ودر سورهء انعام فرمايد :\r\n  « الْحَمْدُ لِلَّهِ الَّذِي خَلَقَ السَّماواتِ وَالْأَرْضَ وَجَعَلَ الظُّلُماتِ وَالنُّورَ »   در پاسخ بايد گفت كه براي آسمانها وزمين فعل خلق را بكار برده وبراي ظلمات ونور فعل جعل را ، وحقيقت خلق مقدّم بر جعل ميباشد ؛ ولى مراد از جعل ظلمت ونور در آنها امريست ثانوي كه پس از خلق تحقّق مىپذيرد ، وگاهى بنفس خلق هم جعل تحقّق مىپذيرد ، يعنى با همان خلق ، امر جعل نيز مقرون وبأهم بوده وحاجتي بخلق جديد نيست ؛ زيرا خلق دربردارنده وواجد جعل هم ميباشد ؛ پس بصرف خلق آسمانها كه عبارت ديگرى از خلق أفلاك وكرات وكواكب واقمار وشموس است ؛ همراه ومقرون با نور وظلمت بوده واز اين معنى قرآن حكيم بجعل يا قرار دادن ظلمت ونور در آنها تعبير نموده است ؛ وامّا چرا در همين جعل وقرار دادن ، ظلمات را بطور جمع ومقدّم بر نور بكار برده است ؛ بنظر ميرسد كه چون نور يك حقيقت گسترده وبسيط ومقول بتشكيك يا شدّت وضعف وجودي است ؛ مقتضى فرديّت ووحدت است ؛ در صورتيكه ظلمت چيزى جز عدم النّور نيست واقتضاى آن از حيث شدّت وضعف بمراتب تشكيكى نور مربوط ومتوقّف ميباشد ؛ بدين توضيح كه هرچه مرتبهء نور كمتر ، شدّت ظلمت بيشتر است وبرعكس ، ولذا از يكطرف جعل ظلمت حاكى از مراتب شدّت وضعف نور است ، وجعل نور هم به تبعيّت از خلق ومقرون با آن ميباشد وبهمين دليل با واو عطف ، پس از خلق سماوات وزمين آمد ، وعطف نور نيز بجعل ظلمت ، بلحاظ معيّت نور با خلق آسمانها وزمين است ؛ وبقول حكيم سبزوارى - عليه الرّحمة الباري - مراد از ظلمات ماهيّات است ومنظور از نور ، وجود بوده ، ولى ماهيّات بجعل ثانوي وبالعرض ونور وجود بجعل اوّلى وبالذّات ؛ ولذا تقدير أمور شرّيه بالعرض بوده وبتعبير ديگر شرور امرى نسبى وإضافي بوده ودر قضاء الهى موجود نيست ؛ بلكه در تقدير وبالعرض بوده وقدريّه كه مجوس امّت اسلامى محسوبند ، براي هريك از خير وشرّ جاعلى جدا از ديگرى قائلند وبهمين دليل در شرك جلىّ وخفىّ گرفتار مانده ودر اين شبههء مشهوره معطّلند ؛ وبدين جهت با ثنويّه همسان ميباشند .\r\nپس آنجا كه نوري نيست ، ظلمت پديدار گردد وچون نوري باشد ، ظلمتى نخواهد بود ؛ پس ظلمت امرى عارض وثانوي است ونور امرى وجودي واوّلى ، وبعلاوة\r\n\r\n","description":"","footnote":"","page_name":" 1144 ","page_number":564},
  {"content":"\r\n\r\nهميشه خير ونور بر شرّ وظلمت غلبه داشته واگر متساوي باشند ، ترجيح بلامرجّح - در جهت ظلمت - لازم آمده وباطل است واگر ظلمت غالب بر نور باشد ، در اينصورت ترجيح مرجوح بر راجع لازم مىآيد كه بالبداهة محكوم ببطلان است ؛ باقي نميماند بجز خير ونور غالب بر شرّ وظلمت ويا خير ونور محض كه سراسر هستى را انباشته ووجود چيزى جز خير محض ونور بحت وبسيط نبوده ودر غير اينصورت ، لزوما بايد نور وخير بر ظلمت وشرور غلبه داشته باشد ، تا نظام وجود باقي مانده وبتلاشى نيانجامد .\r\n\r\n« تحقيق در صفت غضب حضرت حقتعالى »\r\nبرخى از علماء رسوم وفقهاء وظاهريّين برآنند كه با ادّلهء نقلي قرآن وأحاديث وأخبار در بودن صفت غضب در ذات حقّ ، كسى را نسرد كه از نزد خود بتأويل يا تفسير آن بپردازد ، وباظهار رأى ونظر شخصي مبادرت ورزد ؛ وبهمين ملاحظه بايد آنرا قبول كرد واز تحقيق در حقيقت آن صرفنظر وچشم‌پوشى نمود ؛ وبعض ديگر بر طبق كتاب وسنّت وعقل مبتنى بر قواعد حكمي وعرفانى ، بتفسير وتأويل معنى وحقيقت غضب در ذات حقتعالى پرداخته ونخست از لحاظ معنى لغوى وسپس بمفهوم غضب در انسان از جهت نفساني دست يازيده وبا توجّه به انتقام وانگيزهء آن وارد بحث وتحقيق در غضب الهى شده‌اند ، ولذا ارادهء انتقام وعقوبت را موجب پيدائى غضب شناسند وبا تعبيرهاى مختلفي كه از غضب كرده‌اند ، برخى آنرا بغلط صفت ذاتي دانند وجمعى غضب را صفت فعلى شناخته وبهروجه آنرا از صفات خداوندى شمارند ؛ ولى سرانجام بايد در مقام تحقيق برآمده ودر حدود امكان بمعرفت آن نائل گرديد .\r\nبدانگونه كه در مباحث همين فصل گفته آمد ، غضب وقهر وانتقام الهى ماهيّاتى ميباشند كه مجعول بالعرض بوده ومسبوق برحمتند ، وبدين تعبير بايد آنرا نوعي ضعيف از رحمت شامله وواسعهء حضرت حقتعالى دانست ؛ زيرا رحمت الهى بر هرچيزى سبقت وگسترش داشته ودر موارد ضالّين وكفّار ومشركان وعاصيان بويژه در معاصي كبيره ؛ غضب وقهر خداوندى سبب عذاب آنان گرديده واين عذاب وانتقام نيز ، بتطهير باطن عاصيان وكفّار وگمرهان پرداخته ووجود آنها را براي شمول رحمت واسعه وانتشارى وسريانى حقّ آماده كرده وبتدريج آنها را در دايرهء رحمت رحماني حقّ وارد خواهد كرد ؛ وبهمين دليل غضب وانتقام وقهر الهى ، سبب طهارت باطني مقهور ومغضوب\r\nو \r\n","description":"","footnote":"","page_name":" 1145 ","page_number":565},
  {"content":"\r\n\r\nشخص مورد انتقام گرديده وموجب دخول آنها در حيطهء رحمت ميشوند ؛ ودر نتيجة رحمت صفت ذاتي حقّ بوده وغضب ونقمت صفت عرضى وثانوي ميباشند ؛ يعنى مجعول بجعل ذاتي واوّلى نيستند ؛ بلكه أصلا ماهيّاتند ؛ نه وجود ولذا مجعول بالذّات نبوده وحكمت عرضى بودن صفات مزبور اينستكه مسبوق برحمت رحماني ورحيمى بوده وما دام كه طبق فرمودهء : « سبقت رحمتي غضبى » و « يا من سبقت رحمته غضبه » غضب را سبقتى بر رحمت نباشد ، حكم آن عرضى وثانوي بودن است والبتّه كه طبق قاعدهء عقلي : « كلّ ما بالعرض لا بدّ أن ينتهى إلى ما بالذّات » سرانجام ماهيّت صفات مورد بحث كه عرضى محسوبند ، منتهى ومنجر بصفات ما بالذّات ، يعنى رحمت ولطف ورأفت وعفو الهى گرديده ، وفرع بأصل خود مىپيوندد ؛ ليكن نكتهء قابل اهميّت اينستكه براي طهارت باطن عاصى وكافر وگمراه ، غضب وقهر الهى بمنزلهء حمّامى است كه اينگونه آلودگىها را پاك كرده وبدانها صلاحيّت دخول در أعراف را داده وبالأخره از أعراف نيز بجنّات عاليه رهنمونى ميكند .\r\nاز سوى ديگر بايد دانستكه : خداوند تعالى عادل است واقتضاء صفت عدالت اينستكه هرچيزى را در موضع حقّانى آن نهاده وهر مستحقّى را به استحقاق خود برساند وبهمين مناسبت كافر وعاصى ومشرك وگمراه نيز بايد بدانچه مستحقّ آنند نائل گرديده وبدانند كه عصيان وكفر وشرك وضلالت كمترين زيانى بحضرت حقّ نرسانده وعذاب آنها براي تشفّى وانتقام نبوده وبلكه اينگونه أمور را لياقت انتساب بذات تعالى صفات حضرت حقّ نميباشد ؛ وفىالحقيقه عذاب آنها لازمهء افعال خود عصاة وكفّار وضالّين است كه بسبب تكرار افعال مذمومه ، هيأتى راسخ وملكه‌اى متناسب با عصيان وكفر وضلالت در نفس آنها پديد آورده وبقول كريمهء قرآني در سورهء ياسين :  فَالْيَوْمَ لا تُظْلَمُ نَفْسٌ شَيْئاً وَلا تُجْزَوْنَ إِلَّا ما كُنْتُمْ تَعْمَلُونَ  ونيز در حديث نبوي وارد است كه : « إنّما هي أعمالكم تردّ إليكم » وإسناد ونسبت غضب وعذاب بخداوند متعال از حيث اينستكه وجود در هر ماهيّتى مجعول بدان بوده وشأن حضرت حقتعالى افاضهء وجود بر مظاهر لطفى وقهري است ؛ ليكن فيض وجود در هر تعيّن ومظهرى برحسب آن بوده ومتلوّن بلون ماهيّت مزبور ميباشد ؛ وخصايص ماهيّات موجود واقتضاء وحكم واثر هريك بستگى به استدعاء ولسان استعداد آن در عين ثابت ووجود علمي أو داشته وبتعبير بهتر وجودات علمي كفّار ومشركان وعصاة در علم الهى بزبان استعداد ، عذاب خود را براي\r\n\r\n","description":"","footnote":"","page_name":" 1146 ","page_number":566},
  {"content":"\r\n\r\nتطهير نفوس خود از نجاست عصيان وضلالت از خداوند متعال درخواست كرده‌اند وخداوند عادل نيز طبق استحقاق هر مضلّ ومغضوب وعاصى وكافر ومشرك ؛ عذاب خودخواسته ومطابق با اعمال هريك را بدانها ميرساند ، تا بكمّ وكيف گمراهى وگناه خود در حمّام آن عذاب ، بطهارت لازم رسيده وبرحسب ملكات راسخهء خود در كردار وگفتار ناپسند وزشت وكفرآميز در گرمابهء دوزخ ، بصفاء باطن وتطهير متناسب نائل آمده واستعداد دخول در أعراف را بدست آورند ، وموجبات ورود در بهشت را فرآهم كنند ، وبالمآل جزاء كفّار وعصاة ومضلّين ، نتيجهء اعمال پليد وعقايد ناهنجار ومردود وباطل خود آنهاست وهيچگونه ربطى بخداوند رحمان نخواهد داشت وبلكه معامله خداوندى با آنها بفضل وكرم واحسان ورحمت ذاتي خود بوده ومظاهر أسماء اللّه ، گاه لطفى وگاه ديگر قهريند ، وماهيّات مظاهر مزبور ، اعمال صادر از نفوس خود را ، در عين ثابت ووجود علمي خود از خدا خواسته‌اند وخداوند عادل نيز طبق استعداد آنها ، مورد درخواست ومقتضاى ذات هريكرا بدو داده است ، وبقول شاعرى عارف :\r\n خلق ترسند از تو ، من ترسم ز خود * كز تو نيكى ديده‌ام ، وز خويش بد \r\nوقد تمّ الكتاب بعون اللّه الملك الوهّاب . اين تفسير كبير بر سورهء مباركهء حمد در تاريخ بيست ودوّم ذي قعده ساعت يازده وده دقيقهء شب دوشنبهء سال 1423 هجرى وبرابر با آخرين ساعات روز يكشنبهء ششم بهمن ماه سال 1381 شمسي ومطابق با بيست وششم ژانويهء سال 2003 ميلادي ، به پايان رسيد ؛ وآخر دعوانا الحمد للّه ربّ العالمين .\r\n گر خطايى رفت ، آن از آن ماست * ور صوابى رفت ، آن ، زان خداست \r\nالعبد الفقير : غلامحسين رضانژاد متخلّص به « نوشين » تهران .\r\n\r\n","description":"","footnote":"","page_name":" 1147 ","page_number":567},
  {"content":"\r\n . \r\n","description":"","footnote":"","page_name":" 1148 ","page_number":568},
  {"content":"\r\n\r\n\r\nفهرست عناوين جلد دوّم كتاب تمهيد المباني\r\nباب سوّم - در تفسير الرّحمن الرّحيم - فصل اوّل - در معنى واشتقاق ايندو اسم . 588\r\nفصل دوّم - تحقيق وافى در دو اسم رحمان ورحيم . 594\r\nفصل سوّم - تحقيق عقلي در أسماء رحمان ورحيم . 600\r\nفصل چهارم - سريان رحمت رحماني بر ذات حقتعالى وكلّ وجود . 605\r\nبحث وتحقيق در تعلّق رحمت به اسم رحمان . 609\r\nكيفيّت تعلّق رحمت به أعيان ثابته وموجودات عيني . 613\r\nفصل پنجم - در حقيقت رحمت رحيمى ، از ديدگاه عرفانى علمي . 619\r\nكاربرد رحمت در جميع أسماء اللّه وشعب وفروع آن . 625\r\nتذكّراتى عرفانى در پيرامون دو اسم رحمان ورحيم . 631\r\nنظريّهء شيخ روزبهان در معنى رحمان . 634\r\nفرق رحمان ورحيم در قرآن حكيم . 635\r\nباب چهارم - در تفسير  الْحَمْدُ لِلَّهِ رَبِّ الْعالَمِينَ  فصل اوّل در تعريف حمد وفرق آن از مدح وشكر وكاربرد هريك . 640\r\nفصل دوّم - تحقيق كلامي در الحمد للّه . 649\r\nفصل سوّم - در حمد ملائك وأنبياء ورسل وكلّ عوالم امرى وخلقي . 654\r\nتبصرهء تحقيقى در اختصاص شكر براي انسان . 656\r\nفصل چهارم - در حقيقت حمد وشكر وامتناع استيفاء حقّ آن از حامد وشاكر . 658\r\nدر فرق بين تسبيح وتحميد وملاحظاتى ديگر . 665\r\n\r\n","description":"","footnote":"","page_name":" 1149 ","page_number":569},
  {"content":"\r\n\r\nفصل پنجم - در ملاحظات عقلي وحكمي حمد وحمد حضرت حقّ از ذات خود . 669\r\nوحدت حقّهء وجود ، ودلالت آن بر وحدت حقّهء حمد وحامد ومحمود . 674\r\n1 - وحدت حقّهء وجود . 674\r\n2 - وحدت حمد وحامد ومحمود . 678\r\nفصل ششم - حمد عرفانى ، از نظر شيخ أكبر ، ابن عربى . 681\r\nفصل هفتم - تحقيق تفصيلي ، در مراتب حمد باعتبار حامدان . 686\r\n1 - حمد حقّ بر ذات خود . 687\r\nتذكره‌اى در لطيفهء الهامى . 687\r\n2 - حمد ملائكهء كرّوبى يا مهيّمين . 688\r\n3 - حمد فرشتگان ونفوس كلّى وعرش وكرسي ولوح وقلم وغيره . 690\r\n4 - حمد فرشتگان موكّل بر زمين ونفوس جزئي . 691\r\n5 - حمد موجودات زمينى ومادّى وأجرام فلكى وطبايع ومعادن . 692\r\nتبصره‌اى در بسملة وحمدله ، ووحدت حمد وتسبيح . 692\r\nفصل هشتم - خارج بودن حمد از مقولات ده‌گانهء عرضى . 695\r\nإشكال وارد بر نظريّهء حمد در لسان ماهوى حامد . 698\r\nفصل نهم - در تفسير  رَبِّ الْعالَمِينَ .  701\r\nفصل دهم - اضافه ونسبت حمد بربّ العالمين . 708\r\nخصوصيّت اسم ربّ در أسماء الله وسوگند الهى در ميان جميع أسماء بدان . 710\r\nفصل يازدهم - تحقيقات عرفانى در حقيقت حمد . 713\r\nتبصره‌اى عرفانى در الحمد للّه . 719\r\nباب پنجم - در تفسير  الرَّحْمنِ الرَّحِيمِ -  فصل اوّل - در تكرار يا عدم تكرار آيهء مزبور . 726\r\nفصل دوّم - ادّلهء عقلي ونقلي در صفات فعل بودن رحمان ورحيم پس از حمدله . 732\r\nباب ششم - در تفسير مالك يوم الدّين - فصل اوّل - در معنى لغوى مالك وملك . 738\r\n\r\n","description":"","footnote":"","page_name":" 1150 ","page_number":570},
  {"content":"\r\n\r\nفصل دوّم - در احكام متفرّعه بر دو اسم مالك وملك . 745\r\nفصل سوّم - در انزال يا تنزيل بودن ملك يا مالك . 748\r\nفصل چهارم - كاربرد مالك وملك در آيات قرآن ومشتقّات آنها وبرهان بر هريك . 751\r\nفصل پنجم - أخبار وروايات دو قرائت ملك ومالك . 758\r\nدليل ترجيح مالك بر ملك در سورهء حمد . 762\r\nفصل ششم - در حقيقت  يَوْمِ الدِّينِ .  بخش نخست در معنى وضعي ولغوى وإضافات آن . 766\r\nبخش دوّم - در أسرار  يَوْمِ الدِّينِ .  770\r\n1 - أسرار يوم . 772\r\n2 - أسرار دين . 777\r\nلطيفهء اوّل . 778\r\nلطيفهء دوّم . 780\r\nلطيفهء سوّم . 781\r\nلطيفهء چهارم . 783\r\nلطيفهء پنجم . 785\r\nلطيفهء ششم . 787\r\nلطيفهء هفتم . 789\r\nفصل هفتم - دين بمعنى مجموعهء أصول وقواعد نيل بحقّ . 793\r\nدين بمعنى حساب وجزاء . 796\r\nفصل هشتم - ربط حقيقي در بين دو معنى اصلى از دين - تمهيد اوّل . 799\r\nتمهيد دوّم - تمهيد سوّم . 800\r\nتمهيد چهارم . 801\r\nتمهيد پنجم . 802\r\nتمهيد ششم . 803\r\nتمهيد هفتم . 804\r\nنتيجهء تمهيدات هفتگانه ، در ربط حقيقي دو معنى اصلى از دين . 806\r\nنكتهء با اهميّت در ربط دو معنى اصلى دين بيك حقيقت . 808\r\nفصل نهم - حقيقت معاد در قرآن حكيم 1 - تعاريف لغوى . 813\r\n\r\n","description":"","footnote":"","page_name":" 1151 ","page_number":571},
  {"content":"\r\n\r\n2 - تعاريف اصطلاحى . 814\r\n3 - عقايد ملل ونحل در ردّ وقبول معاد . 815\r\n4 - ادّلهء قائلان معاد ، با جسم طبيعي . 817\r\n5 - تحقيق در مفهوم حديث عجب الذّنب . 822\r\n6 - ادّلهء قائلان بمعاد ، با جسم مثالي وغيرمادّى . 823\r\n7 - نظريّهء صدر حكماى جهان ، ملّا صدرا در معاد . از أصل اوّل تا پنجم . 826\r\nأصل ششم وهفتم وهشتم ونهم . 827\r\nأصل دهم ويازدهم ونتايج حاصله از يازده أصل . 828\r\n8 - معاد از نظر قائلان بحشر أرواح . 830\r\n9 - ادّلهء اثبات معاد روحاني . دليل اوّل ودوّم . 831\r\nادّلهء سوّم تا هشتم . 832\r\n10 - نتايج حاصله از اين مبحث وحقيقت معاد . 833\r\nتبصرهء تحقيقى . 836\r\nباب ششم - در تفسير  إِيَّاكَ نَعْبُدُ وَإِيَّاكَ نَسْتَعِينُ ،  در سه بخش وتفسير  إِيَّاكَ نَعْبُدُ .  840\r\nلمعهء اوّل تا هجدهم از صفحهء 843 تا صفحهء 870\r\nبخش دوّم - تفسير  إِيَّاكَ نَسْتَعِينُ .  871\r\nلامعهء اوّل تا لامعهء دوازدهم . از صفحهء 872 تا صفحهء 897\r\nبخش سوّم - قواعد ومراتب نعبد ونستعين . 898\r\nلطيفهء اوّل تا لطيفهء هشتم از صفحهء 901 تا صفحهء 920\r\nباب هفتم - در تفسير آيهء  « اهْدِنَا الصِّراطَ الْمُسْتَقِيمَ »  . 921\r\nفصل اوّل - إعراب ومعنى لغوى واصطلاحى إهدنا . 922\r\nفصل دوّم - مباحث كلامي در تفسير آيهء  اهْدِنَا  . وجه اوّل ودوّم . 927\r\nوجه سوّم وچهارم وپنجم وششم وتبصرهء تحقيقى .\r\nاز صفحهء 928 تا صفحهء 930\r\nفصل سوّم - تفسير إهدنا در آيات قرآن حكيم . 932\r\n\r\n","description":"","footnote":"","page_name":" 1152 ","page_number":572},
  {"content":"\r\n\r\nاز فايدهء اوّل تا فائدهء پنجم . از صفحه 932 تا صفحهء 936\r\nتحقيق در كريمهء :  « وَجَدَكَ ضَالًّا فَهَدى » .  937\r\nشش مبحث در معنى ضلالت . از صفحهء 937 تا صفحهء 942\r\nفصل چهارم - هدايت وضلالت از حضرت حقتعالى است . 943\r\nتبصرهء تكميلى در حقيقت أعيان ثابته . 946\r\nفصل پنجم - در معاني مختلف هدايت در قرآن حكيم . 951\r\nقسمت‌ها ووجوه مختلفهء آن . از صفحهء 951 تا صفحهء 955\r\nفصل ششم - بحث وتحقيق عقلي در هدايت موجودات . 956\r\nفصل هفتم - هدايت انسان در مراتب كمال . 961\r\nفصل هشتم - اقسام هدايت براي أنواع طالبان . 966\r\nفصل نهم - مراتب هدايت ومهتدى از نظر عرفانى . 971\r\nتبصرهء الهامى در هدايت رسول أكرم ( ص ) . 976\r\nفصل دهم - در معنى لغوى وحقيقت صراط مستقيم از نظر عرفاء . 977\r\nفصل يازدهم - حقيقت صراط واستقامت از نظر حكماء . 988\r\nفصل دوازدهم - تحقيق در معنى صراط در قيامت كبرى . 995\r\nفصل سيزدهم - صراط مستقيم دعاء در سرّ ادعوني استجب لكم . 1000\r\nبخش يك - معناى لغوى دعاء . 1000\r\nبخش دوّم - كاربرد قرآني دعاء . 1002\r\nبخش سوّم - معناى اصطلاحى دعاء . 1004\r\nبخش چهارم - ادّلهء موافقان ومخالفان دعاء . 1006\r\nمبحث نخست ، ادّلهء موافقان دعاء . 1006\r\nمبحث دوّم ، ادّلهء مخالفان دعاء . 1010\r\nاخذ نتيجة وداورى در عقائد موافقان ومخالفان دعاء . 1012\r\nفصل چهاردهم - تحليل عقلي وعرفانى دعاء وأجابت وأزمنة وامكنهء آن . 1018\r\nأجابت دعاء بر دو قسم است . 1020\r\nفصل پانزدهم - در خاتمهء مبحث دعاء ومصاديق صراط مستقيم . 1024\r\nفصل شانزدهم - صراط مستقيم بودن قرآن ورسول خدا ( ص ) . 1033\r\n\r\n","description":"","footnote":"","page_name":" 1153 ","page_number":573},
  {"content":"\r\n\r\nفصل هفدهم - صراط مستقيم وحجّت بودن هريك از ائمّه ( ع ) . 1043\r\nباب هشتم - در تفسير كريمهء مباركهء  صِراطَ الَّذِينَ أَنْعَمْتَ عَلَيْهِمْ  . 1051\r\nفصل اوّل - تفسير نعمت وگسترهء فراگير وشمول آن . 1055\r\nفصل دوّم - معنى وحدّ نعمت وتفسير آن بولايت . 1063\r\nفصل سوّم - تحقيق در نعمت حقيقي وصورت وروح وسرّ آن . 1068\r\nلطيفه‌اى در سنّت . 1072\r\nفصل چهارم - موارد كاربرد نعمت در قرآن حكيم . 1075\r\n1 - نعمت أطاعت از خدا ورسول وأوصياء أو . 1075\r\n2 - نعمت صراط تكويني وتشريعي مستقيم . 1077\r\n3 - نعمت فراگير در كلّ عوالم هستى . 1079\r\nفصل پنجم - اضافهء دين وهدايت وصراط وعزّت از خدا بعبد . 1081\r\nتذكّرى تنبيهي . 1083\r\nفصل ششم - صراط ونعمت وأئمّهء معصومين ( ع ) وحقيقت عصمت .\r\n1 - صراط . 1086\r\n2 - نعمت . 1088\r\n3 - حقيقت عصمت ائمّه ورسول أكرم ( ص ) . 1089\r\nنظريّات متكلّمان در حقيقت معنى عصمت . 1092\r\nبخش يك - نظريّهء متكلّمان أهل تسنّن . 1092\r\nتبصره‌اى در حقيقت عصمت . 1098\r\nنظريّهء شيعه در ادّلهء وجوب عصمت در امام . 1100\r\nوجوه وجوب عصمت : از وجه اوّل تا وجه ششم .\r\nاز صفحهء 1100 تا صفحهء 1102\r\nنظريّهء علّامه حلّى ، از وجه اوّل تا سوّم . 1103\r\nباب نهم - در تفسير  « غَيْرِ الْمَغْضُوبِ عَلَيْهِمْ وَلَا الضَّالِّينَ »  فصل اوّل در معنى لغوى واصطلاحى غضب . 1106\r\nتبصره در معاني ضلال ودوازده معنى آن . از صفحهء 1109 تا صفحهء 1112\r\n\r\n","description":"","footnote":"","page_name":" 1154 ","page_number":574},
  {"content":"\r\n\r\nفصل دوّم - مغضوبين وضالّين چه كساني ميباشند . 1113\r\nفصل سوّم - تحقيق عقلي وفلسفي در مسئلهء غضب الهى . 1119\r\nاوّل - امر وقايه . 1120\r\nدوّم - امر تطهير - سوّم امر تكميل . 1122\r\nفصل چهارم - در معنى لغت واصطلاح كفر وأنواع كافر نعمتان در قرآن حكيم . 1124\r\nفصل پنجم - تحليل عقلي وعرفانى در ضلالت ومراتب آن . 1128\r\nمرتبهء نخستين ضلالت ومرتبهء دوّم آن . 1129\r\nمرتبهء سوّم حيرت وضلالت . 1131\r\nفصل ششم - تفسير عرفانى مغضوب وضالّ . 1134\r\nفصل هفتم - وجه تقدّم مغضوب عليهم بر ضالّين . 1137\r\nفصل هشتم - نسبت دادن غضب وارادهء انتقام بحضرت حقتعالى . 1140\r\nتحقيق در ماهيّت غضب وشرور . 1141\r\nوجه استناد قهر وغضب وانتقام بذات حقتعالى . 1143\r\nتحقيق در صفت غضب حضرت حقتعالى . 1145\r\nپايان فهرست جلد دوّم كتاب تمهيد المباني\r\n\r\n","description":"","footnote":"","page_name":" 1155 ","page_number":575},
  {"content":"\r\n\r\n\r\nفهرست منابع ومآخذ كتاب تمهيد المباني « برحسب حروف ابتثى »\r\nالف\r\nأنوار التّنزيل وأسرار التأويل ، تأليف ناصر الدّين بيضاوى ، با حواشي شيخ بهايى ، طبع سنگى سال 1282 هجرى ، وطبع دوّم آن در مصر سال 1375 هجرى ، مصطفى البابي وأولاده .\r\nالأربعين في أصول الدين ، تأليف فخر رازي ، طبع حيدرآباد دكن .\r\nأسرار الحكم تأليف حكيم متألّه سبزوارى ، با مقدّمهء آقا ميرزا أبو الحسن شعرانى ، چاپ اسلاميّه 1351 شمسي .\r\nأصل الأصول في بيان مطابقة الكشف بالمعقول والمنقول ، تأليف محمّد يوسف كوكن عمرى ، مدارس يونيورسيتى ، سنهء 1959 ميلادي .\r\nالانسان الكامل ، في معرفة الأواخر والأوائل ، طبع مصر ، خان أبى طاقيّه ، سنهء 1304 هجرى ، در دو مجلّد .\r\nاشتقاق أسماء اللّه ، تأليف عبد الرّحمن بن إسحاق الزّجاجى ، تحقيق دكتر عبد الحسين المبارك ، مطبعة النّعمان ، النّجف الأشرف ، سنة 1394 هجرى .\r\nأساس البلاغة ، تأليف جار اللّه زمخشري ، طبع دار الصّادر بيروت ، سال 1385 هجرى .\r\nأصول المعارف تأليف ملّا محسن فيض كاشاني ، با تصحيح وتعليق سيّد جلال الدّين آشتيانى ، از انتشارات دانشگاه فردوسى مشهد ، سال 1353 شمسي .\r\nأصول علم بلاغت در زبان فارسي ، تأليف غلامحسين رضانژاد « نوشين » از انتشارات\r\n\r\n","description":"","footnote":"","page_name":" 1156 ","page_number":576},
  {"content":"\r\n\r\nالزّهراء كتاب ممتاز سال 1368 شمسي .\r\nإعجاز البيان ، في تأويل امّ القرآن ، تأليف صدر الدّين قونوى ، الطّبعة الثّانية ، بمطبعة مجلس ، دائر المعارف العثمانيّه ، بحيدرآباد دكن « الهند » سنهء 1368 هجرى - 1949 ميلادي وطبع جديد آن .\r\nب\r\nبحار الأنوار تأليف علّامهء مجلسي مجلّدات 89 و 90 چاپ بيروت - لبنان ، الطّبعة الأولى سال 1412 هجرى .\r\nالبيان في تفسير القرآن ، سيّد أبو القاسم خويى « موسوى » مطبعة العلميّة ، قم سال 1394 هجرى .\r\nالبرهان في تفسير القرآن ، تأليف سيد هاشم بن سليمان بحراني ، تصحيح محمود بن جعفر زرندى ، تهران چاپخانهء آفتاب .\r\nبصائر الدّرجات ، في المقامات وفضائل أهل البيت ، تأليف أبى جعفر محمّد بن الحسن الصّفار قمىّ ، با تصحيح حاجّ ميرزا محسن كوچه‌باغى وتعليقات مصحّح .\r\nبيان السّعادة في مقامات العبادة ، تأليف حكيم وعارف علّامه ، سلطان محمّد بن حيدر محمّد بيدختى گنابادى ، باهتمام عبد الخالق ، ابن حاجّ ميرزا رضا لنجانى أصفهاني ، سال 1314 هجرى ، طبع سنگى قديم وچاپ جديد از انتشارات حقيقت در چهار مجلّد ، تهران سال 1381 شمسي .\r\nت\r\nتقريرات أصول تأليف أستاذ علّامه محمود شهابى تربتى خراساني ، ديماه سال 1335 چاپخانهء دانشگاه تهران .\r\nالتّبيان في تفسير القرآن ، تأليف شيخ الطّائفه ، أبى جعفر محمّد بن حسن الطّوسى ، تصحيح شيخ آقا بزرگ تهرانى . مطبعهء علميّه .\r\nتوحيد شيخ صدوق ، با تصحيح سيّد هاشم حسينى تهرانى ، نشر دار المعرفة ، بيروت - لبنان .\r\nتنبيه الخواطر ونزهة النّواظر ، معروف بمجموعهء ورّام ، تأليف أبو حسين بن أبو فراس مالكي اشترى ، طبع تهران .\r\nتفسير صراط المستقيم ، سيّد حسين بروجردي ، از انتشارات صدر ، با تعليقات غلام رضا مولانا بروجردي .\r\n\r\n","description":"","footnote":"","page_name":" 1157 ","page_number":577},
  {"content":"\r\n\r\nالتّفسير الكبير ، الفخر الرّازى ، الجزء العشرون ، ناشر دار الكتب العلميّة تهران ، الطّبعة الثّانية .\r\nالتّسهيل لعلوم التّنزيل ، لابن جزىّ الكلبي ، دار الكتاب العربيّة ، بيروت - لبنان ، الطّبعة الثّانية 1393 هجرى .\r\nتفسير القرآن العظيم ، تأليف إسماعيل بن كثير قرشي دمشقي ، دار المعرفة للطّباعة والنّشر ، بيروت - لبنان 1388 هجرى .\r\nتفسير صافي ، تأليف ملّا محسن فيض كاشاني ، از منشورات مكتبة الاسلاميّه ، طهران سال 1387 هجرى .\r\nتفسير القرآن الكريم ، ملّا عبد الرزّاق كاشاني - منسوب بمحيى الدّين بن عربى - دار اليقظة العربيّة ، بيروت 1387 هجرى .\r\nالتّفسير القيّم ، تأليف ابن قيّم جوزي ، لجنة التّراث العربي ، بيروت - لبنان .\r\nتاج العروس من جواهر القاموس ، تأليف سيّد محمّد مرتضى الحسيني الواسطي الزبيدي الحنفي ، الطّبعة الأولى بالمصر ، المطبعة الخيريّة ، سنة 1306 هجرى .\r\nتفسير شريف لاهيجى ، تصنيف بهاء الدّين محمّد بن شيخعلى الشّريف اللّاهيجى ، بتصحيح دكتر محمّد إبراهيم آيتي ، مؤسّسهء مطبوعاتى علمي ، در چهار مجلّد .\r\nتفسير سورهء فاتحه ، تأليف سيّد كاظم عصّار تهرانى لواسانى ، تصحيح سيّد جلال الدّين آشتيانى ، چاپ دانشگاه مشهد ، سال 1350 شمسي .\r\nتفسير سورهء فاتحه از مفسّرى ناشناخته ، با مقدّمه وتصحيح سيّد جلال الدّين آشتيانى ، دفتر حوزهء علميّهء قم ، سال 1377 هجرى .\r\nج\r\nجواهر التّفسير ، تأليف ملّا حسين واعظ كاشفي سبزوارى ؛ تصحيح جواد عبّاسى ، نشر مكتوب ، سال 1379 شمسي .\r\nجلاء الأذهان وجلاء الأحزان « معروف بتفسير گازر » تصحيح أستاذ جلال الدّين محدّث ارموى ، چاپ اوّل سال 1378 قمري .\r\nجواهر الحسان في تفسير القرآن ، تأليف عبد الرّحمن ثعالبى ، مؤسّسهء اعلمى ، بيروت - لبنان .\r\nجامع العلوم في اصطلاحات الفنون ، الملقّب بدستور العلماء ، تأليف قاضى عبد النّبى\r\n\r\n","description":"","footnote":"","page_name":" 1158 ","page_number":578},
  {"content":"\r\n\r\nبن عبد الرّسول الأحمد نگرى ، از منشورات مؤسّسهء أعلمى ، بيروت - لبنان ، الطّبعة الثّانية ، 1390 هجرى - 1970 ميلادي .\r\nجمهرة اللّغة ، تأليف حسن بن دريد الأزدي البصري ، طبع اوّل حيدرآباد دكن سال 1334 هجرى .\r\nالجامع لأحكام القرآن ، تأليف محمّد بن أحمد انصارى قرطبى ، طبع دار الكتب مصر ، سال 1387 هجرى .\r\nالجامع الصّحيح - سنن التّرمذى - تأليف ابن عيسى بن سورة ، با تحقيق وشرح احمد محمّد شاكر ، المكتبة الاسلاميّة .\r\nجامع البيان تأليف محمّد بن جرير طبري ، دار المعرفة للطّباعة والنّشر ، بيروت - لبنان ، الطّبعة الثّالثه بالأفست 1398 هجرى .\r\nح\r\nحقائق هامّة القرآن الكريم ، تأليف السيّد مرتضى العاملي ، مؤسّسهء نشر اسلامى ، قم .\r\nالحكمة المتعالية في الأسفار العقليّة الأربعة ، تأليف صدر الدّين ملّا صدرا شيرازي ، دار احياء التّرات العربي ، بيروت ، الطّبعة الثّانية 1981 ميلادي وطبع سنگى در دو مجلّد معروف بطبع ناصري .\r\nحكمت‌نامه يا شرح كبير بر منظومه وحواشي حكمت سبزوارى ، تأليف غلامحسين رضانژاد « نوشين » از انتشارات الزّهراء در دو مجلّد ضخيم 1380 شمسي .\r\nد\r\nالدّر المنثور ، في التّفسير بالمأثور ، لمؤلّفه جلال الدّين عبد الرّحمن سيوطى ، النّاشر ، المكتبة الإسلاميّة بطهران ودار الكتب العراقيّة ، سنه 1377 هجرى .\r\nذ\r\nالذّخيرة ، للعلّامه ، علاء الدّين على الطّوسى ، الطّبعة الأولى ، بمطبعة مجلس دائرة المعارف النّظاميّه في الهند ، بحيدرآباد دكن .\r\nذخائر العقبى ، في مناقب ذو القربى ، تأليف حافظ محبّ الدّين طبري ، طبع دار الكتب العراقيّة ، سنه 1387 هجرى .\r\nر\r\nرسائل إخوان الصّفا وخلّان الوفاء ، الجزء الثّالث ، تصحيح خير الدّين زركلى ،\r\n\r\n","description":"","footnote":"","page_name":" 1159 ","page_number":579},
  {"content":"\r\n\r\nمطبعة العربيّة بمصر 1347 هجرى .\r\nرسالهء انشاء الدّوائر ، تأليف محيى الدّين بن عربى ، طبع ليدن ، مطبعهء بريل ، سنهء 1336 هجرى .\r\nروح البيان في تفسير القرآن ، تأليف شيخ إسماعيل حقّى بروسوى ، مطبعة العثمانيّة 1331 هجرى .\r\nرسالهء سبيل الرّشاد في المعاد ، تأليف حكيم مؤسّس آقا على مدرّس زنوزى ، ابن عبد اللّه زنوزى تبريزى ، باهتمام شيخ محمّد حسن شميرانى ، در سنهء 1310 هجرى ، بخطّ أبو القاسم گيلانى ، تهران وطبع جديد آن موسوم بمجموعهء مصنّفات آقا على مدرّس تهرانى در سه مجلّد ، با تصحيح وتعليق محسن كديور ، از انتشارات اطّلاعات ، تهران 1378 شمسي .\r\nروح الجنان وروح الجنان ، تصنيف شيخ أبو الفتوح رازي ، با تصحيح حاجّ ميرزا أبو الحسن شعرانى ، از انتشارات كتابفروشى اسلاميّه تهران ، 1398 هجرى ، معروف بتفسير شيخ أبو الفتوح رازي .\r\nش\r\nشرح الأسماء حكيم سبزوارى ، چاپ سنگى ، ماه شعبان سنهء 1283 هجرى ، دار الطّباعهء حاج محمّد حسين بن محمّد جعفر ، وطبع جديد آن با تحقيق وتصحيح دكتر نجفقلى حبيبي ، از انتشارات دانشگاه تهران ، سال 1372 شمسي ، معروف بشرح جوشن كبير وشرح دعاء صباح .\r\nالشّواهد الرّبوبيّة في المناهج السّلوكيّة ، تأليف ملّا صدرا شيرازي ، با تصحيح وتعليقات سيّد جلال الدّين آشتيانى ، چاپخانهء دانشگاه مشهد ، سال 1346 شمسي .\r\nشرح اصطلاحات الصّوفيّة ، تأليف ملّا عبد الرزّاق كاشاني - أبو الغنائم - ترجمهء محمّد على مودودلارى ، بكوشش گل‌بابا سعيدى ، 1376 حوزهء هنرى وچاپ سنگى اصطلاحات الصّوفيه در حاشيهء كتاب شرح منازل السّائرين ملّا عبد الرزّاق .\r\nشرح عقائد عضديّه ، تأليف علّامه جلال الدّين دوانى صدّيقى ، چاپ قديم .\r\nشواهد التّنزيل لقواعد التّفضيل ، تأليف حافظ عبيد اللّه بن عبد اللّه حنفي نيشابورى ، معروف به حاكم حسكانى با تحقيق وتصحيح شيخ محمّد باقر محمودى ، از منشورات مؤسّسهء أعلمى ، بيروت - لبنان ، طبع اوّل سال 1393 هجرى .\r\n\r\n","description":"","footnote":"","page_name":" 1160 ","page_number":580},
  {"content":"\r\n\r\nشرح تجريد الاعتقاد موسوم بكشف المراد ، تأليف علّامه حسن بن يوسف حلّى ، طبع صيدا المطبعة العرفان ، سال 1353 هجرى ، تصحيح حسن حسينى لواسانى نجفي .\r\nشرح گلشن راز ، تأليف شيخ محمّد لاهيجى ، با مقدّمهء كيوان سميعى ، از انتشارات كتابفروشى محمودى ، چاپخانهء حيدرى .\r\nشرح أصول كافى ، تأليف ملّا صدرا شيرازي ، چاپ سنگى حاج شيخ احمد شيرازي ، سنهء 1320 هجرى .\r\nشرح مفتاح غيب الجمع والوجود قونوى ، تأليف ابن الفناري - محمّد بن حمزة بن محمّد ، طبع تيمچهء حاجب الدّوله ، تهران ، حاج شيخ احمد شيرازي ، سنهء 1323 هجرى .\r\nشرح تائيّهء ابن فارض مصرى ، تأليف سعيد الدّين فرغانى ، موسوم به « مشارق الدّرارى » با مقدّمه وتعليقات سيّد جلال الدّين آشتيانى ، انجمن فلسفه ، سال 1398 هجرى .\r\nص\r\nالصحّاح ؛ تاج اللّغة وصحاح العربيّة ، تأليف إسماعيل بن حمّاد الجوهري ، تحقيق احمد عبد الغفور عطّار ، دار العلم للملايين ، بيروت 1399 هجرى - 1979 ميلادي .\r\nصحيح مسلم با شرح نووى ، تأليف أبو الحسين ، مسلم بن الحجّاج ، طبع دار الفكر بيروت - لبنان ، سنهء 1392 هجرى - 1972 ميلادي .\r\nط\r\nطوالع الأنوار ، تأليف قاضى عبد اللّه ، عمر بيضاوى ومطالع الانظار در شرح آن ، تأليف شمس الدّين بن محمود أصفهاني ، وشرح طوالع از سيّد شريف جرجانى ، طبع قاهره ، مطبعهء خيريّه ، عمر حسين خشّاب ، سنهء 1323 هجرى .\r\nع\r\nعلوم قرآني ، تأليف محمّد هادي معرفت ، مؤسّسهء فرهنگى تمهيد ، قم سال 1380 شمسي .\r\nالعروة الوثقى ، في تفسير سورهء حمد ، تأليف شيخ بهاء الدّين عاملي ، قسم إحياء التّراث الاسلاميّة ، قم 1380 هجرى .\r\nعرائس البيان في حقائق القرآن ، تأليف أبى محمّد روزبهان ابن أبي نصر بقلى شيرازي ، طبع مطبعهء معزّى هند .\r\n\r\n","description":"","footnote":"","page_name":" 1161 ","page_number":581},
  {"content":"\r\n\r\nغ\r\nغرائب القرآن ورغائب الفرقان ، تأليف علّامه نظام الدّين حسن بن محمّد حسين قمىّ نيشابورى ، در حاشيهء تفسير جامع البيان محمّد بن جرير طبري ، المطبعة الكبرى ، بولاق مصر ، سنهء 1323 هجرى .\r\nف\r\nفوائد المدنيّه ، تأليف محمّد امين استرآبادي ، چاپ سنگى ، مطبعهء مشهدي اسدآقا ، بكوشش ميرزا محسن كتابفروش ، سال 1321 هجرى .\r\nفرهنگ اصطلاحات عرفانى ، تأليف سيّد جعفر سجّادى ، ناشر ، كتابخانهء طهورى ، سال 1350 شمسي .\r\nالفتوحات المكيّة ، تأليف محيى الدّين بن عربى آندلسى ، طبع دار صادر بيروت .\r\nق\r\nقرآن مجيد ، ترجمهء مهدى إلهي قمشه‌اى ، نشر پرتو « اسماعيليان » تهران ناصرخسرو .\r\nقواعد فقه ، تأليف أستاذ محمود شهابى تربتى ، ديماه سال 1335 شمسي .\r\nك\r\nكشّاف عن حقايق التّنزيل وعيون الأقاويل ، تأليف جار اللّه زمخشري با حاشيهء سيّد شريف جرجانى وكتاب : « الإنصاف فيما تضمّنه الكشّاف من الاعتزال ، از أحمد بن محمّد اسكندرى مالكي ، از انتشارات آفتاب ، تهران .\r\nالكافي ، الأصول والرّوضة تأليف كلينى وشرح جامع مولى محمّد صالح مازندرانى ، با تعليقات حاجّ ميرزا أبو الحسن شعرانى ، مكتبة الاسلاميّة بطهران ، جمادى الأولى ، سنهء 1384 هجرى .\r\nكشف الأسرار وعدّة الأبرار ، املاء رشيد الدّين ميبدى ومعروف بتفسير خواجة عبد اللّه انصارى ، باهتمام مرحوم على أصغر حكمت ، چاپ دوّم ، از انتشارات ابن سينا ، سال 1344 شمسي .\r\nكاشف الأسماء ، في شرح أسماء الحسنى ، تأليف علاء الدّين محمّد ، چاپ سنگى ، طبع مدرسهء دار الفنون ، بخطّ علي بن محمّد خوانسارى ، سنهء 1296 هجرى .\r\nكشّاف اصطلاحات الفنون ، تأليف مولوى محمّد أعلى بن علي التّهانوى ، بتصحيح مولوى محمّد وجيه ومولوى عبد الحقّ ومولوى غلام قادر ، وباهتمام الويس اسپرنگر ،\r\n\r\n","description":"","footnote":"","page_name":" 1162 ","page_number":582},
  {"content":"\r\n\r\nالتيرولى ووليم ناسوليس الايرلندى ، كلكته ، سنهء 1862 ميلادي ، وافست كتابفروشى خيّام وشركاء ، تهران 1967 ميلادي .\r\nكنز الفوائد ، تأليف أبى الفتح محمّد بن علي الكراجكي - رسالة في وجوب الإمامة - افست از چاپ سنگى .\r\nگ\r\nگلشن راز ، سرودهء شيخ محمود شبسترى ، با مقدّمهء غلامحسين رضانژاد وخطّ كيخسرو سروش ، سال 1367 شمسي . ناشر فرهنگسرا ميدان انقلاب .\r\nگلزار معرفت ، رباعيّات عرفانى ، منتخب دكتر حسين خان تبريزى ، باهتمام مشتاقى ، طبع سنگى أصفهان .\r\nل\r\nلطائف حكمت وعرفان در روابط خدا وانسان ، تأليف غلامحسين رضانژاد « نوشين » طبع انتشارات الزّهراء ، سال 1381 شمسي .\r\nاللّمع - كتاب اللّمع ، تأليف أبو نصر عبد اللّه بن علي سرّاج طوسي ، ملقّب بطاووس الفقراء ، تحقيق دكتر عبد الحليم محمود وطه عبد الباقي سرور ، طبع دار الكتب الحديثة بمصر ، سال 1380 هجرى - 1960 ميلادي .\r\nلوايح ، تأليف ملّا عبد الرّحمن جامى ، بكوشش محمّد حسين تسبيحى ، كتابفروشى فروغى ، سال 1342 شمسي .\r\nلطائف الإشارات - تفسير صوفي - تأليف عبد الكريم بن هوازن القشيري ، با تحقيق وتعليق دكتر إبراهيم بسيوني وتصدير أستاذ حسن عبّاس زكى ، دار الكاتب العربي ، قاهره .\r\nلسان العرب ، تأليف جمال الدّين ، محمّد بن مكرم ، ابن منظور افريقى مصرى ، طبع دار صادر بيروت . سنة 1388 هجرى و 1968 ميلادي .\r\nاللّوامع الإلهيّة في المباحث الكلاميّة ، تأليف جمال الدّين ، مقداد بن عبد اللّه الأسدي السّيورىّ الحلّى ، با تحقيق وتعليق سيّد محمّد على قاضى طباطبايى ، مطبعهء شفق تبريز ، سال 1396 هجرى .\r\nلمعات الهيّه ، تأليف ملّا عبد اللّه زنوزى تبريزى ، بتصحيح سيّد جلال الدّين آشتيانى ، از انتشارات انجمن فلسفه سال 1397 هجرى .\r\n\r\n","description":"","footnote":"","page_name":" 1163 ","page_number":583},
  {"content":"\r\n\r\nم\r\nمناقب شيخ أكبر محيى الدّين بن عربى ، با شرح موسوى خلخالى ابن محمّد بن صالح ، چاپ سنگى ، سنهء 1306 هجرى .\r\nمعترك الأقران في اعجاز القرآن ، تأليف حافظ جلال الدّين بن عبد الرّحمن بن أبو بكر السّيوطى ، با تحقيق علىّ محمّد البجاوى ، طبع دار الفكر عربى ، مكتبة الدّراسات القرآنيّة .\r\nالملل والنّحل ، تأليف أبى الفتح ، محمّد بن عبد الكريم بن أبي بكر احمد الشّهرستانى ، در دو جزء ، با تحقيق محمّد سيّد گيلانى ، مطبعة مصطفى البابي وأولاده بمصر ، سنة 1381 - 1961 ميلادي .\r\nالملل والنّحل ، تأليف عبد الكريم شهرستانى ، ترجمهء أفضل الدّين صدر تركه أصفهاني ، با تصحيح سيّد محمّد رضا جلالي نايينى ، شركت تضامنى علمي .\r\nمقدّمهء مجمع البيان في تفسير القرآن ، كتابفروشى اسلاميّه ، سنه 1382 چاپ افست .\r\nمفاتيح الأسرار ومصابيح الأبرار ، از محمّد بن عبد الكريم شهرستانى ، تحقيق دكتر آذرشب ، ميراث نشر مكتوب 1376 شمسي .\r\nمصباح الشّريعة ومفتاح الحقيقة ، باهتمام حسن مصطفوي ، نشر انجمن حكمت وفلسفه ، سال 1360 شمسي .\r\nمرآة العقول في شرح أخبار آل الرّسول ، تأليف علّامه مولى محمّد باقر مجلسي ، ناشر دار الكتب الاسلاميّة ، الطّبعة الثّانية 1400 هجرى .\r\nمعجم متن اللّغة ، تأليف شيخ احمد رضا ، دار مكتبة الحياة ، بيروت ، سال 1380 هجرى .\r\nالمحيط الأعظم والبحر الخضم ، في تأويل كتاب اللّه العزيز المحكم ، تأليف شيخ سيّد حيدر آملي ، تحقيق سيّد محسن موسوى ، وزارت ارشاد ، سال 1416 هجرى .\r\nمنحة السّراء في شرح الدّعاء المسمّى بكاشف الغطاء ، تأليف ارتضى خان بخارى صفوى ، چاپ دائرة المعارف حيدرآباد دكن ، سال 1337 هجرى ، مطبعهء مجلس شوراى ملّى .\r\nمجموعهء مقالات ورسائل فلسفي ، تأليف حكيم متألّه ميرزا أبو الحسن رفيعى قزوينى ، با تصحيح ومقدّمهء غلامحسين رضانژاد « نوشين » طبع اوّل ، از انتشارات الزّهراء ، سال 1380 شمسي .\r\n\r\n","description":"","footnote":"","page_name":" 1164 ","page_number":584},
  {"content":"\r\n\r\nمجموعهء آثار عصّار تهرانى ، با حواشي ومقدّمهء سيّد جلال الدّين آشتيانى ، مؤسّسهء انتشاراتى اميركبير سال 1376 شمسي .\r\nمعجم اصطلاحات الصّوفيّة ، تأليف عبد المنعم حفني ، دار المسيرة ، بيروت .\r\nالمبدء والمعاد ، تأليف ملّا صدرا شيرازي ، با مقدّمه وتصحيح أستاذ سيّد جلال الدّين آشتيانى ، طبع انجمن فلسفه ، سال 1354 شمسي ، تهران .\r\nمعجم مفردات ألفاظ القرآن ، للعلّامه الرّاغب الاصفهاني ، توزيع دار الفكر ، تحقيق نديم مرعشلى ، دار الكاتب عربى .\r\nالمعجم المفهرس لألفاظ القرآن الكريم ، تأليف فوآد عبد الباقي ، كتاب الشّعب ، سال 1378 ، القاهرة مطبعة دار الكتب الحديثة ، شارع الجمهوريّة ؛ وطبع ديگر آن ، مطبعة دار الكتب المصريّه ، سنة 1364 القاهرة ، از انتشارات اسماعيليان ، تهران ناصرخسرو .\r\nمجمع البحرين ، تأليف شيخ فخر الدّين طريحى ، المكتبة المرتضويّة ، تهران ناصرخسرو ، الطّبعة الثّانية ، 1395 هجرى .\r\nالمبدء والمعاد ، تأليف شيخ الرّئيس أبو علي بن سينا ، نسخهء خطّى موجود در كتابخانهء دانشكدهء ادبيّات دانشگاه تهران .\r\nالمناقب - كتاب المناقب - تأليف حافظ أبو المؤيّد ، الموفّق بن أحمد مكّى حنفي ، معروف به اخطب خوارزم .\r\nالمطالب العالية من العلم الإلهي ، تأليف فخر رازي ، تحقيق دكتر احمد حجازي السّقاء ، نشر دار الكتاب العربي ، بيروت ، الطّبعة الأولى ، 1407 هجرى - 1987 ميلادي .\r\nالمباحث المشرقيّة ، تأليف فخر رازي ، تهران مكتبة الأسدي ، سنة 1966 ميلادي .\r\nمثنوى معنوي ، سرودهء مولانا جلال الدّين بلخى رومى ، تصحيح نيكلسون ، چاپ مطبوعاتى على أكبر علمي ، ونسخه‌هاى چاپ سنگى وقديم آن .\r\nمسلك الأفهام والنّور المنجى من الظّلام ، معروف به « مجلى ابن أبي جمهور احسايى » طبع قديم حاجّ احمد شيرازي ، ربيع الثّانى 1329 هجرى .\r\nمرصاد العباد بين المبدء والمعاد ، تأليف نجم الدّين رازي ، معروف به « دايه » باهتمام حسين حسنى نعمة اللّهى ، مطبعهء مجلس شوراى ملّى ، سال 1352 شمسي .\r\nمجمع البيان الحديث ، يا تفسير مفردات ألفاظ القرآن الكريم ، دار الكتاب اللّبنانى\r\nو \r\n","description":"","footnote":"","page_name":" 1165 ","page_number":585},
  {"content":"\r\n\r\nدار الكتاب مصرى ، تأليف سميح عاطف الزّين .\r\nمحيط المحيط ، قاموس مطوّل للغة العربيّة ، تأليف معلّم بطرس بستاني ، لبنان - بيروت ، 1977 ميلادي .\r\nن\r\nنفحة الرّوح وتحفة الفتوح ، تأليف مؤيّد الدّين جندي ، تصحيح نجيب مايل هروى ، از انتشارات مولى ، چاپ اوّل سال 1362 شمسي .\r\nنفائس الفنون في عرائس العيون ، تأليف علّامه شمس الدّين محمّد بن محمود آملي ، از انتشارات كتابفروشى اسلاميّه ، با مقدّمه وتصحيح وپاورقى حاجّ ميرزا أبو الحسن شعرانى ، جمادى الثّانى سال 1377 هجرى .\r\nنهاية اللّغة في غريب الحديث ، تأليف ابن أثير جزرى ، به اهتمام حاجّ ملّا نصر اللّه تهرانى ، چاپ سنگى سال 1269 هجرى .\r\nو\r\nوجوه قرآن ، تصنيف أبو الفضل ، حبيش بن إبراهيم تفليسى ، به اهتمام مهدى محقّق ، سال 1340 شمسي ، چاپخانهء دانشگاه تهران .\r\nوسائل الشّيعه إلى تحصيل مسائل الشّريعة ، تأليف شيخ محمّد حسن الحرّ العاملي ، مجلّد هجده ، چاپ بيروت - لبنان ، سنهء 1387 هجرى .\r\nالوافي ، تأليف ملّا محسن فيض كاشاني ، از انتشارات كتابخانهء امام أمير المؤمنين ( ع ) أصفهان 1406 هجرى .\r\nه\r\nهداية الأمم ، يا شرح كبير بر فصوص الحكم ابن عربى طائى آندلسى ، تحقيق وتأليف غلامحسين رضانژاد « نوشين » طبع اوّل ، از انتشارات الزّهراء ، سال 1380 شمسي .\r\nپايان فهرست منابع ومآخذ\r\n\r\n","description":"","footnote":"","page_name":" 1166 ","page_number":586},
  {"content":"\r\n . \r\n","description":"","footnote":"","page_name":" 1167 ","page_number":587},
  {"content":"\r\n . \r\n\r\n","description":"","footnote":"","page_name":" 1168 ","page_number":588}
  ]