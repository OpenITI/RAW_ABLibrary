[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n . \r\n","description":"","footnote":"","page_name":" الغلاف 2 ","page_number":2},
  {"content":"\r\n\r\nترجمه\r\nتفسير مجمع البيان\r\nتاليف\r\nامين الاسلام ومفسر بزرگ عالم تشيع\r\nشيخ ابوعلى الفضل بن الحسن الطبرسى ( ره )\r\nمتوفى سال 548\r\nترجمه از استاد عاليقدر حوزه علميه قم\r\nجناب آقاى ضياء الدين نجفى\r\nجلد نوزدهم\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nمؤسسه انتشارات فراهانى\r\nمؤلف : علامه بزرگوار مرحوم طبرسى ره\r\nمترجم : آقاى ضياءالدين نجفى\r\nتصحيح : آقاى رضا ستوده\r\nامور چاپ : على نوراللهى\r\nناشر : مؤسسه انتشارات فراهانى\r\nچاپ : مشعل آزادى\r\nتعداد : 2000\r\nقطع : وزيرى\r\nكاغذ : 80 گرمى اعلاء\r\nتاريخ چاپ اول : شهريور ماه 2536\r\nصحافى : از مؤسسه مهر آئين\r\nنقاشى پشت جلد : از آتليه آريان\r\nهمه ى حقوق طبع براى ناشر محفوظ است\r\nبازار بين الحرمين تلفن 530465\r\nبازار كاشفى پلاك 24\r\n\r\n","description":"","footnote":"","page_name":" 2 ","page_number":4},
  {"content":"\r\n\r\n\r\nجلد نوزدهم\r\n\r\nسوره عنكبوت\r\nتمام اين سوره بگفتار عكرمه و عطا و كلبى در مكه نازل شده و بنا بگفتار قتاده و ابن عباس در يكى از دو قولش آن را در مدينه نازل مىدانند ، و حسن گويد تمامى آن در مكه بجز ده آيه از اولش كه در مدينه آمده و ابن عباس نيز در نظر ديگرش موافق اين گفتار بوده و از يحيى بن سلام حكايت مينمايد .\r\nعدد آيات اين سوره باتفاق تمام دانشمندان تفسير 69 آيه مىباشد و قراء كوفه « الم » را يك آيه و قراء حجاز  « تَقْطَعُونَ السَّبِيلَ »  را يك آيه و قراء بصره و شام  « مُخْلِصِينَ لَهُ الدِّينَ »  را آيه‌اى ميدانند .\r\n\r\nفضيلت اين سوره :\r\nابى بن كعب از پيامبر ( ص ) روايت كند كه حضرت فرمود هر كه سوره عنكبوت را قرائت كند بعدد آنچه را كه مؤمن و منافق وجود دارد ده برابرش به او پاداش داده خواهد شد .\r\nابو بصير از امام صادق ( ع ) روايت كند كه هر كس سوره عنكبوت و روم را در شب بيست و سوم ماه رمضان بخواند به خدا سوگند كه از بهشتيان بوده و در اين گفتار هرگز استثناء نكنم و از خداوند نترسم كه اين قسم را بر من گناه بنويسد ، چون ميدانم اين دو سوره نزد پروردگار ارجمند است .\r\n\r\nتفسير و توضيح :\r\nدر پايان سوره قصص خداوند بشارت و انذار فرموده و اينك در آغاز اين سوره بذكر تكاليف بندگان مىپردازد .\r\n\r\n","description":"","footnote":"","page_name":" 3 ","page_number":5},
  {"content":"\r\n\r\n\r\n[ سوره العنكبوت ( 29 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nالم ( 1 ) أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ ( 2 ) وَ لَقَدْ فَتَنَّا الَّذِينَ مِنْ قَبْلِهِمْ فَلَيَعْلَمَنَّ اللَّهُ الَّذِينَ صَدَقُوا وَ لَيَعْلَمَنَّ الْكاذِبِينَ ( 3 ) أَمْ حَسِبَ الَّذِينَ يَعْمَلُونَ السَّيِّئاتِ أَنْ يَسْبِقُونا ساءَ ما يَحْكُمُونَ ( 4 )\r\nمَنْ كانَ يَرْجُوا لِقاءَ اللَّهِ فَإِنَّ أَجَلَ اللَّهِ لَآتٍ وَ هُوَ السَّمِيعُ الْعَلِيمُ ( 5 )\r\n\r\nترجمه :\r\nبسم اللَّه الرحمن الرحيم آيا مردم چنين پنداشتند كه به صرف آنكه بگويند ايمان ( به خدا ) آورده‌ايم رها شوند ( و بر صدق اين گفتار امتحان نگردند ) و ما امت‌هايى را كه پيش از ايشان بودند آزمايش نموديم البته خدا مىداند آنان را كه راست گفته و مىداند دروغگويان را .\r\nآيا آنان كه اعمال ناشايسته ( و نادرست ) مرتكب مىشوند پنداشتند كه بر ما سبقت گيرند بسيار بد حكم ميكنند . هر كس بلقاء ما اميدوار است البته هنگام وعده خدا فرا رسد و او ( بگفتار و كردار مردم ) شنواى دانا است .\r\n\r\n","description":"","footnote":"","page_name":" 4 ","page_number":6},
  {"content":"\r\n\r\n\r\nقرائت :\r\nفليعلمن اللَّه : ( على ) ( ع ) آن را به ياء مضمومه و لام دوم را مكسوره ( فليعلمن اللَّه الذين صدقوا ) خوانده و همچنين ( و ليعلمن الكاذبين ) را قرائت نموده است - و بنا بر اين ترجمه‌اش چنين خواهد بود كه تا خدا معلوم گرداند براى آنان كى راست گفته و معلوم كند دروغگويان را - و نيز همين قرائت از « جعفر بن محمد ، و محمد بن عبد اللَّه بن حسن » روايت شده و زهرى نيز در ( و ليعلمن الكاذبين ) با آنان موافقت نموده است و ليعلمن الكاذبين : اين جمله و ليعلمن المنافقين نيز قرائت شده .\r\n\r\nدليل :\r\nآنكه به ياء مضمومه و لام مكسوره قرائت نموده دليلش آنست كه مقصود آنكه خداوند معلوم گرداند براى مردم چگونه هستند - و راستگويان از دروغگو جدا شود - و بنا بر اين مفعول اول فعل حذف شده ، چنان كه خداوند فرموده : ( هر ملتى را در قيامت بوسيله امامشان ميخوانيم ) و نيز فرموده : ( شناخته ميشوند گنه كاران در قيامت بسيمايشان ) و باز فرموده : ( محشور ميسازيم گنه كاران را در آن روز كبود چشم ) .\r\nو ممكن است از قبيل ( ثوب معلم و فارس معلم ) يعنى پيراهن نشانه‌دار و جنگجويى كه بر خود علامتى نهاده ، و بنا بر اين معنى ( ليعلمن ) آشكارا ساختن است و بالنتيجه به معنى اول بازگشت مىنمايد كه مفعول اول حذف گرديده بود .\r\nو ممكن است مفعول دوم را محذوف قرار داده و ترجمه‌اش چنين باشد كه تا بدانند راستگويان پاداش راستى و دروغگويان جزاى نادرستى خود را .\r\n\r\nاعراب :\r\n أَنْ يُتْرَكُوا أَنْ يَقُولُوا  : ( زجاج ) گويد : ( ان ) اولى محلا منصوب و اسم براى ( حسب ) واقع شده و ( ان ) دومى از دو جهت منصوب بوده كه بهترين آنها منصوب\r\n\r\n","description":"","footnote":"","page_name":" 5 ","page_number":7},
  {"content":"\r\n\r\nبودنش به ( يتركوا ) است و بنا بر اين معنى چنين باشد كه ( آيا پنداشتند مردم اينكه رها شوند كه بگويند ايمان آورديم . . . ) كه در اينجا ( لان يقولوا او بان يقولوا ) بوده و چون حرف جر حذف گرديده ( يتركوا ) به ( ان ) متصل و منصوب شده است . و ممكن است عامل در ( ان ) دوم ( حسب ) باشد .\r\nابو على گويد : نصب ( ان ) بوسيله ( يتركوا ) صحيح نخواهد بود زيرا فعل معلوم كه متعدى به يك مفعول است ، چگونه وقتى كه مجهول شد بمفعول ديگرى متعدى شود .\r\nو نيز گويد : آنچه را كه گفته‌اند كه ( ان ) بوسيله ( حسب ) منصوب شده نادرست است زيرا - از چهار حالت خارج نيست - يا بايد مفعول اول ، و يا مفعول ثانى ، و يا صفت و يا بدل واقع شود . اما مفعول اول نمىباشد زيرا مفعول اول ( حسب ) عبارت از  ( أَنْ يُتْرَكُوا )  بوده است .\r\nو اما مفعول ثانى نمىباشد ، علتش دو چيز است :\r\nالف : باب ظننت در ادبيات عرب هنگامى كه به اين نوع مفاعيل متعدى شود ، مفعول دومش ظاهر نخواهد بود .\r\nب : مفعول دوم از نظر معنى همان مفعول اول است و در اينجا اين چنين نيست .\r\nو اما بدل نمىباشد : زيرا از نظر معنى ، مشتمل هيچكدام از تمام يا بعضى معنى مفعول اول نيست .\r\nو اما صفت نمىباشد : زيرا ( ان ) دوم براى ( حسب ) مفيد معنى صفتى نبوده و از آنچه را كه گفتيم بيرون نخواهد بود .\r\nو بنا بر اين آنچه در اين باره گفته‌اند غفلت و اشتباه است .\r\nميگويم ( مؤلف ) بدل در اينجا صحيح است اگر ( احسبوا ان يقولوا ) به معناى ( احسبوا ان يهملوا ) باشد زيرا بدون ترديد اهمال به معناى ترك ( و واگذاردن ) است .\r\nو حاصل ترجمه چنين مىشود : آيا گمان دارند به اينكه ادعاى ايمان نموده ولى با تكاليف دينى و وظائف اسلامى امتحان نشوند .\r\n\r\n","description":"","footnote":"","page_name":" 6 ","page_number":8},
  {"content":"\r\n\r\nو در صورتى كه جمله اول يعنى ( احسبوا ان يتركوا ) نيز بمعنى ( ان يهملوا ) باشد زيرا اهمال بمعنى واگذاشتن است .\r\nبدين ترتيب جمله دوم يعنى ( ان يقولوا ) در معنى جمله اول ( ان يتركوا ) بوده و بدل او مىباشد .\r\nو اما صورت اول يعنى مفعول اول قرار گيرد ، آن نيز صحيح خواهد بود زيرا وقتى - لام - و يا آنكه - باء - جاره در اولش در آيد و تقديرش ( لان يقولوا ) و يا ( بان يقولوا ) شود ، جمله جار و مجرور متعلق به ( يتركوا ) شده و منصوب المحل خواهد بود .\r\nو بنا بر اين گفتار زجاج در اين باره صحيح ، نهايت بر سبيل تساهل از مجرور به منصوب تعبير نموده است .\r\n ساءَ ما يَحْكُمُونَ  : در ( ما ) دو احتمال است .\r\nالف : اسم مفرد منكر در محل نصب و تميز واقع شده و تقديرش ( ساء حكماً يحكمون ) است .\r\nب : اسم موصول و جمله يحكمون صلهء او باشد و در تقدير ( ساء الحكم حكمهم ) خواهد بود .\r\n\r\nشأن نزول :\r\n« ابن جريح » گويد : آيه مذكور در باره عمار بن ياسر كه در راه خدا زير شكنجه شديد واقع شده بود ، نازل گرديده .\r\n( شعبى ) گويد : شأن نزول آيه در باره جمعى از مسلمانان است كه در مكه باقى مانده و به مدينه هجرت نكرده بودند ، پس مهاجرين از مدينه براى آنان نامه فرستادند و مضمونش آن بود كه از شرائط اسلامتان هجرت بمدينه مىباشد و بايد حتماً هجرت كنيد ، با رسيدن نامه آنان بسوى مدينه حركت كردند .\r\nاما مشركين مكه آنها را تعقيب نموده و در بين راه بمقابله پرداختند بعضى را كشته و پاره‌اى را مجروح ساختند . در اينجا بود كه اين آيه نازل شد .\r\n\r\n","description":"","footnote":"","page_name":" 7 ","page_number":9},
  {"content":"\r\n\r\n( ابن عباس ) گويد : مقصود از ( الناس ) در آيه افرادى مىباشند كه در مكه به پيامبر ايمان آورده مانند سلمة بن هشام ، عياش بن ابى ربيعه ، وليد بن وليد ، عمار ابن ياسر و ديگران .\r\n\r\nمقصود :\r\n  الم   : تفسيرش در اول سوره بقره گذشت .\r\n أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ  : آيا گمان دارند مردم كه قناعت شود اينكه بگويند ايمان آورديم و به همين قدر اكتفاء نموده و آنان در معرض امتحان قرار نگيرند ، چنين نيست - بلكه همه امتحان و آزمايش خواهند شد - .\r\nدر آيه ( همزه ) استفهام انكارى و توبيخى است يعنى هرگز چنين نشود .\r\n( مجاهد ) گويد : كه مقصود ، امتحان در جانها و مالها باشد . و اين تفسير از امام صادق ( ع ) نيز آمده و بنا بر اين ترجمه‌اش اينست كه آيا امر و نهى نشده و تكاليف سنگين الهى براى آنان نيايد ؟\r\nبعضى گويند : مقصود آنكه آيا تنها با آوردن ايمان ، ديگر شدائد و ناكاميهاى دنيا متوجه آنان نشده و در آسايش باشند ؟\r\n( حسن ) گويد : ترجمه آيه آنست كه آيا مردم گمان دارند كه تنها با گفتن جمله توحيد « لا إله الا اللَّه » اكتفاء شده و در راستگويى و دروغگويى آزمايش نگردند .\r\nاما بهتر آنست كه آيه مشتمل تمام معانى مذكور بوده و هيچگونه منافاتى ندارد زيرا مؤمن پس از اقرار بتوحيد پروردگار بايد بدستورات دين عمل نموده و با جان و مالش آزمايش شود و به قدر خويش سختيها و ناكاميهاى دنيا به او متوجه گردد ، و بنا بر اين بايد خود را آماده تمامى آنها نمايد .\r\nسپس خداوند سوگند ياد كرده و فرموده :\r\n وَ لَقَدْ فَتَنَّا الَّذِينَ مِنْ قَبْلِهِمْ  : و همانا حتماً آزموده‌ايم آنان كه پيش از امت خاتم پيامبران ( ص ) بودند و آزمايش‌هايشان با دستورات دينى و يا سختيها و\r\n\r\n","description":"","footnote":"","page_name":" 8 ","page_number":10},
  {"content":"\r\n\r\nمشكلات زندگى - بر حسب اختلاف آنها بوده است . و اين آيه خود تسلى و آرامشى براى مسلمانان صدر اسلام بود - كه با مشكلاتى روبرو بودند - .\r\n( ابن عباس ) گويد : از جمله آنان كه آيه در باره‌شان نازل شده ابراهيم خليل الرحمن و گروهى است كه به او ايمان آورده بودند و پس از او در راه دين خدا متحمل سختيها شدند ( و آنان را اره نمودند ) . ديگرى گويد : آيه در باره ملت بنى اسرائيل آمده كه با استبداد فرعون روبرو بوده ، و به بدترين عذاب آنان را شكنجه مينمود .\r\n فَلَيَعْلَمَنَّ اللَّهُ الَّذِينَ صَدَقُوا وَ لَيَعْلَمَنَّ الْكاذِبِينَ  : پس البته خدا ميداند آنكه در ايمانش راست گفته و ميداند دروغگويان را .\r\nو با ملاحظه آنكه خداوند نسبت بآينده عالم بوده و تمام امور جهان پيش از خلقت براى او روشن بوده و احوال مردم را ميداند ، جمله ( فليعلمن ) به منظور تحقق هر چيز در جاى خود مىباشد . - يعنى آنكه افراد بشر با اختيار خود آن را انجام داده و خداوند به آن عالم است - .\r\nپاره‌اى گويند : يعنى تا خدا جدا سازد آنان را كه راست گفته از آنها كه دروغ گفته و بهر يك پاداش لازم را بپردازد ، و بنا بر اين از جزاء و جدا ساختن تعبير به ( علم ) شده و ( فليعلمن ) آمده زيرا تنها بواسطهء علم خداوند ، آنها شناخته شده و پاداش داده مىشوند پس سبب جاى مسبب نشسته و لفظ سبب ذكر شده نظير آيه شريفه  كانا يَأْكُلانِ الطَّعامَ  يعنى عيسى و مادرش غذا مىخوردند كه كنايه از احتياج ايشان است پس راستى در آيه بمعنى ثبات قدم و استوارى بر سختيها بوده و دروغ بمعنى سستى و ثابت نبودن باشد نظير كلام زهير كه گويد :\r\nاذا ما الليث كذب عن اقرانه صدقا :\r\nبراستى شيرى است در بيشه شيران كه در ميدان جنگ مردانى را صيد كرده طعمهء خود سازد آن گاه كه شيرى نبوده تا از اقران خود رو برتابد و با آنان استوار نباشد و مقصود آنكه ( كذب ) بمعنى عدم استوارى آمده است .\r\n أَمْ حَسِبَ الَّذِينَ يَعْمَلُونَ السَّيِّئاتِ أَنْ يَسْبِقُونا  : آيا گمان دارند آنان كه كافر\r\n\r\n","description":"","footnote":"","page_name":" 9 ","page_number":11},
  {"content":"\r\n\r\nشده و انواع قبايح و گناهان را مرتكب شوند ، با ما مسابقه داده و سبقت گيرند و بعجزمان در آورند تا ما نتوانيم به آنان رسيده انتقام بگيريم ؟ - نه چنين است - .\r\n( ام ) در اينجا بمعنى استفهام آمده ولى همانند همزه استفهاميه نخواهد بود  ساءَ ما يَحْكُمُونَ  : چه زشت است آنچه را كه حكم ميكنند و گمان دارند از ما سبقت بگيرند .\r\n( عياشى ) باسناد خود از ابى الحسن ( ع ) روايت كند كه ، روزى عباس بحضور امير المؤمنين ( ع ) رسيد عرض نمود برخيز بنزد جمعيت رفته تا با تو بيعت كنند .\r\nامير المؤمنين پرسيد آيا بيعت مينمايند ؟\r\nعباس پاسخ داد بلى على ( ع ) فرمود : پس گفته خدا    الم أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا . . .    كجا رفت - كنايه از آنكه آنها بيعت نخواهند كرد - .\r\n مَنْ كانَ يَرْجُوا لِقاءَ اللَّهِ  : آن كس كه باشد اميدوار ديدار خدا و مقصود اميدوار پاداش او در قيامت است .\r\n( سعيد بن جبير و سدى ) گويند : يعنى آنكه ترس از عقاب خدا دارد زيرا گاهى ( رجاء ) بمعنى خوف هم آمده چنان كه شاعر گويد :\r\n اذا لسعته النحل لم يرج لسعها * و حالفها فى بيت نوب عواسل \r\nآن گاه كه زنبور گزيدش ، هرگز نترسد بلكه همراه او كنار كندويش رود ، كه آنجا رفت و آمد دارند .\r\nو مقصود آنكه ( يرج ) كه از مادهء ( رجاء ) است بمعنى هراس و خوف آمده و بنا بر اين ترجمه آيه چنين باشد ، آن كس كه از قيامت بترسد و از پاداش و بررسى اعمال در هراس باشد يا آنكه اميدوار ثواب باشد بايد پيش از آن به كارهاى شايسته بشتابد .\r\n فَإِنَّ أَجَلَ اللَّهِ لَآتٍ  : پس البته وقتى را كه خدا مقرر فرموده به منظور بررسى اعمال و پاداش و جزاى آن خواهد رسيد .\r\n وَ هُوَ السَّمِيعُ  : و او بگفتارتان شنوا بوده .\r\n الْعَلِيمُ  : و به آنچه را كه در قلب‌ها و افكار داريد دانا است .\r\n\r\n","description":"","footnote":"","page_name":" 10 ","page_number":12},
  {"content":"\r\n\r\n\r\n[ سوره العنكبوت ( 29 ) : آيات 6 تا 10 
  ]\r\nوَ مَنْ جاهَدَ فَإِنَّما يُجاهِدُ لِنَفْسِهِ إِنَّ اللَّهَ لَغَنِيٌّ عَنِ الْعالَمِينَ ( 6 ) وَ الَّذِينَ آمَنُوا وَ عَمِلُوا الصَّالِحاتِ لَنُكَفِّرَنَّ عَنْهُمْ سَيِّئاتِهِمْ وَ لَنَجْزِيَنَّهُمْ أَحْسَنَ الَّذِي كانُوا يَعْمَلُونَ ( 7 ) وَ وَصَّيْنَا الْإِنْسانَ بِوالِدَيْهِ حُسْناً وَ إِنْ جاهَداكَ لِتُشْرِكَ بِي ما لَيْسَ لَكَ بِهِ عِلْمٌ فَلا تُطِعْهُما إِلَيَّ مَرْجِعُكُمْ فَأُنَبِّئُكُمْ بِما كُنْتُمْ تَعْمَلُونَ ( 8 ) وَ الَّذِينَ آمَنُوا وَ عَمِلُوا الصَّالِحاتِ لَنُدْخِلَنَّهُمْ فِي الصَّالِحِينَ ( 9 ) وَ مِنَ النَّاسِ مَنْ يَقُولُ آمَنَّا بِاللَّهِ فَإِذا أُوذِيَ فِي اللَّهِ جَعَلَ فِتْنَةَ النَّاسِ كَعَذابِ اللَّهِ وَ لَئِنْ جاءَ نَصْرٌ مِنْ رَبِّكَ لَيَقُولُنَّ إِنَّا كُنَّا مَعَكُمْ أَ وَ لَيْسَ اللَّهُ بِأَعْلَمَ بِما فِي صُدُورِ الْعالَمِينَ ( 10 )\r\n\r\nترجمه :\r\nآنكه ميكوشد ، جز اين نيست كه ميكوشد براى خويشتن ، زيرا خداوند\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nبىنياز از جهانيان است . آنان كه ايمان آوردند و كارهاى شايسته كردند همانا محو خواهيم نمود گناهانشان را و پاداش خواهيم داد آنان را بهتر از اعمال نيكشان . و ما بآدميان سفارش كرديم كه در حق پدر و مادر خود نيكى كنند و اگر آنان بكوشند تا به من كه ( خداى يگانه‌ام ) از روى جهل و نادانى شرك آورى هرگز از ايشان فرمان مبر . بازگشت شما بسوى من است و شما را به آنچه ( از نيك و بد ) انجام داده‌ايد آگاه خواهم ساخت آنان كه ايمان آوردند و اعمال شايسته انجام دادند آنان را جزو شايستگان قرار ميدهيم . پاره‌اى از مردم كسانى هستند كه ميگويند به خدا ايمان آورديم ولى چون در مجاهدتهاى راه خدا آزار ببينند ، آزار از مردم را چون عذاب خدا ميدانند و اگر نصرتى از پروردگار تو ( اى پيامبر ) برسد ، ميگويد البته ما با شما بوديم آيا خدا آگاه‌تر نيست به آنچه در سينه‌ى جهانيان است .\r\n\r\nاعراب :\r\nحسنا : مفعول فعل محذوف است و در تقدير چنين بوده « و وصينا الانسان بأن يفعل بوالديه حسنا » .\r\n ما لَيْسَ لَكَ بِهِ عِلْمٌ  : اين جمله موصول و صله و در محل نصب است تا مفعول « تشرك » باشد .\r\n\r\nشأن نزول :\r\nكلبى گويد : كه آيه اخير ( 10 ) در بارهء عياش بن ابى ربيعه مخزومى نازل شده ، زيرا او اسلام آورده بود و از ترس قوم و قبيله‌ى خود بسوى مدينه مهاجرت نمود قبل از آنكه پيامبر مهاجرت كند . مادر عياش بنام اسماء دختر مخزومة بن ابى جندل تميمى با شنيدن مهاجرت فرزندش قسم ياد كرد كه چيزى نمىخورم و نميآشامم و بنظافت سر و صورت اقدام نكرده و هرگز داخل خانه و زير سقف نخواهم رفت تا فرزندم باز گردد . او دو فرزند ديگرى داشت بنام ( ابو جهل و حرث ) كه فرزندان هشام شوهر پيشين اسماء بودند و از ناحيه مادر با عياش برادر محسوب مىشدند ، آنان چون ناراحتى و اضطراب مادر را مشاهده نمودند ، سوار بر مركب شده و بدنبال\r\n\r\n","description":"","footnote":"","page_name":" 12 ","page_number":14},
  {"content":"\r\n\r\nبرادر بسوى مدينه روانه گشتند و اتفاقاً در مدينه با عياش ملاقات نمودند ، اعتصاب غذايى و اضطراب مادر را با او در ميان گذارده و از او خواستند تا به وطن برگردد و بالآخره موافقتش را جلب نمودند تا براى مدت كوتاهى بديدار مادر همراه آنان برگردد . ولى او با برادران عهد بست كه او را از دينش باز ندارند و با برادران بسوى مادر رهسپار شدند .\r\nاما مادرش تا سه روز باعتصاب غذايى خود ادامه داد ولى بعد از سه روز تاب و توان از او رفت و به حكم اجبار دست از اعتصاب خود برداشت و مانند هميشه اقدام به خوردن غذا و نوشيدن آب نمود ولى انتظار فرزندان خود ميكشيد .\r\nبرادران ، عياش را برداشته و عزم وطن نمودند ، چون از شهر مدينه بيرون آمده و از چشمها دور شدند ، نسبت بعياش با تندى رفتار كرده و او را با طناب محكم بستند و مشغول كتك زدن شدند تا آنجا كه هر يك صد تازيانه بر بدنش وارد ساخته و بدن زير تازيانه‌ها شديداً آزرده شد . البته منظور برادران اين بود تا عياش از دين خود كه آئين يكتا پرستى پيامبر ( ص ) است دست برداشته و به آئين بت‌پرستى برگردد .\r\nعياش كه سخت آزرده شده بود از ترس شكنجه‌ى بيشتر ، برائت خود را اعلام كرد و آنچه را كه شايسته نبود نسبت بآئين يكتاپرستى به زبان آورد تا از او دست برداشتند . و اين آيه ( آيه 10 ) در باره‌اش نازل شد .\r\nاما بين آن دو برادر ، حرث با شدت بيشترى نسبت بعياش رفتار كرد ، و عياش با خود قسم ياد نمود كه اگر او را در خارج حرم ملاقات كند ، سر از تنش جدا خواهد ساخت . و بالآخره با چنين تندى وارد مكه شدند و عياش لحظه‌اى با مادر خويشتن ملاقات نمود و اتفاقا پس اندك زمانى پيامبر ( ص ) و متعاقب او مؤمنين مهاجرت بمدينه نمودند و عياش نيز راه مدينه را پيش گرفت و بپيامبر ملحق گشت و رفته رفته در اسلام خود قوى گشت و مسلمانى شايسته گرديد . ولى برادرش ، حرث چندى در مكه سكونت كرده و سپس بآئين اسلام گرويد و بسوى مدينه هجرت نموده ، با پيامبر ( ص ) بيعت كرد اما عياش از آمدن برادر و اسلام او هيچ اطلاع نداشت ، روزى\r\n\r\n","description":"","footnote":"","page_name":" 13 ","page_number":15},
  {"content":"\r\n\r\nدر پشت مسجد ( قبا ) حرث را ملاقات كرد و به ياد سوگند و شكنجه‌هاى گذشته افتاده او را بقتل رسانيد ، به او خبر دادند برادرت اسلام آورده بود چرا كشتى ؟ عياش بسيار ناراحت شده گريه كرد و بحضور پيامبر اسلام ( ص ) شرفياب شد و قصه را بعرض رسانيد . فوراً اين آيه نازل شد كه «  وَ ما كانَ لِمُؤْمِنٍ أَنْ يَقْتُلَ مُؤْمِناً إِلَّا خَطَأً  تا آخر » .\r\nضحاك مىگويد : كه آيه مذكور ( آيه 10 ) در باره‌ى واقعه‌ى ديگرى نازل شده و آن جمعيتى از منافقين بودند كه ميگفتند ايمان آورديم ولى چون در راه ايمان و عقيده‌ى خويشتن از مشركين رنج ميديدند دست از آئين اسلام و ايمان به خدا برداشته و به آئين بت‌پرستى برمىگشتند . و اما قتاده نقل كرده كه اين آيه در باره‌ى بت پرستانى كه بازگشت به مكه نمودند ، نازل گرديده است .\r\n\r\nمقصود :\r\nچون خداوند در آيات پيش مراقبت نفس و خويشتن دارى را با انجام فرامين او در اميد و ترس انسان نسبت بآينده ، بيان فرمود ، اكنون درباره‌ى مجاهده انسان سخن ميفرمايد .\r\n وَ مَنْ جاهَدَ فَإِنَّما يُجاهِدُ لِنَفْسِهِ  : انسانى كه با شيطان و وسوسه‌هاى او مبارزه نموده و در مبارزه با دشمنان به منظور استوارى دين كوشش مىنمايد و نيز با شهوتهاى نفس و خواستهاى خطرناك هواى دل كه از هر دشمنى سخت‌تر است ، مبارزه مىكند ، او در حقيقت براى نفع خويشتن قدم برداشته پاداش و نتيجه كار او به خودش بر ميگردد .\r\nنه آنكه تصور كند منافع آن به خداوند جهان برگشت مىكند .\r\n إِنَّ اللَّهَ لَغَنِيٌّ عَنِ الْعالَمِينَ  : خداوند بفرمان‌بردارى مردم احتياجى ندارد و اوامر و نواهى خدا به منظور منفعتى كه عايد او شود نيست ، بلكه براى منافع مردم است .\r\n وَ الَّذِينَ آمَنُوا وَ عَمِلُوا الصَّالِحاتِ لَنُكَفِّرَنَّ عَنْهُمْ سَيِّئاتِهِمْ  : آنان كه ايمان آوردند و كارهاى شايسته انجام دادند ، محو مىكنيم گناهان و بديهايى را كه آنان زمان كفر انجام دادند تا جايى كه در اثر آن اعمال شايسته بدىها جبران شده\r\n\r\n","description":"","footnote":"","page_name":" 14 ","page_number":16},
  {"content":"\r\n\r\nگويا مرتكب زشتيها نشده‌اند .\r\n وَ لَنَجْزِيَنَّهُمْ أَحْسَنَ الَّذِي كانُوا يَعْمَلُونَ  : و پاداش به بهترين اعمال آنان كه عبادت و اطاعت از فرامين خداوند است خواهيم داد .\r\nيعنى بديهايى كه در حال كفر انجام داده‌اند بوسيله اسلام آن را محو ميكنيم و باعمال شايسته آنان كه در حال اسلام بوده پاداش ميدهيم . و چون در اين آيه خداوند امر نمود تا مسلمانان با كفار مبارزه و جهاد كنند و از آنان دورى گزينند لذا وظيفه فرزند را نسبت به پدر و مادر چنين بيان فرمود .\r\n وَ وَصَّيْنَا الْإِنْسانَ بِوالِدَيْهِ حُسْناً  : دستور داده‌ايم به انسان كه نسبت به پدر و مادر نيكويى نمايد و برفتار پسنديده عمل كند تا رضايت آنان را نسبت به خود جلب نموده و خوشنود سازد . سپس خداوند بهر يك از افراد انسان دستور ميدهد .\r\n وَ إِنْ جاهَداكَ  : و اگر مجاهده و مبارزه نمودند پدر و مادرت با تو اى انسان و جديت نمودند .\r\n لِتُشْرِكَ بِي  : تا شريك قائل شدى در عبادة و اطاعت من .\r\n ما لَيْسَ لَكَ بِهِ عِلْمٌ  : چيزى را كه به آن آگاهى ندارى يعنى هيچكس نسبت به آن آگاهى ندارد .\r\n فَلا تُطِعْهُما  : پس نبايد در اين باره از پدر و مادر اطاعت كنى .\r\nبنا بر اين خداوند سبحان امر نموده به انسان كه بايد در افعالى كه لازم است انجام دهد از پدر و مادر پيروى كند و دستور آنان در اين جهت واجب و لازم الاطاعه مىباشد ولى در باره كارهايى كه انسان مختار است با مصلحت انديشى انجام دهد يا ترك كند ، اطاعت و قبول مصلحت بينى پدر و مادر البته بهتر است تا سخن آنان را اعتنا نكرده ، رد كند . اما در كارهايى كه از نظر دستور اسلام ممنوع اعلام شده هرگز نبايد سخن آنان را بپذيرد و مرتكب بجنايات و ممنوعات شرعى شود كه از جمله‌ى آنها شرك به خداوند است ، و از اينكه آيه در اين باره نفى علم نموده است براى آنست كه انسان خود را با جستجو نمودن دليل آن به زحمت نياندازد زيرا چيزى را كه اصلا\r\n\r\n","description":"","footnote":"","page_name":" 15 ","page_number":17},
  {"content":"\r\n\r\nوجود ندارد اثبات دليل آن ممكن نخواهد بود بنا بر اين اعتقاد بچنين امرى نيز پسنديده نمىباشد - چون وقتى شريك براى خدا نباشد چگونه ممكن است براى اثبات آن دليل آورد - .\r\n إِلَيَّ مَرْجِعُكُمْ  : بازگشت شما به حكم من است .\r\n فَأُنَبِّئُكُمْ بِما كُنْتُمْ تَعْمَلُونَ  : باعمالى كه انجام داده‌ايد شما را آگاه ميسازم و پاداش آن را مىدهم .\r\nاز سعد بن ابى وقاص روايت شده كه گفت من نسبت بمادر خود نيكو رفتار بودم و چون اسلام اختيار نمودم ، مادرم به من خطاب نموده گفت : يا سعد ، اين چه دينى است كه تو برگزيدى ، بايد آن را ترك كنى و بآئين بت پرستى برگردى ، و گرنه اعتصاب غذايى نموده هيچ نخورم و نياشامم تا بميرم و تو مورد سرزنش قرار گرفته و مردم به تو گويند اى قاتل مادر .\r\nگفتم : مادرم از كارهاى خود دست بدار كه من دين اسلام را ترك نخواهم كرد .\r\nروز اول مادرم چيزى نخورد و با گرسنگى خوابيد تا خورشيد طلوع كرد و باز از خوردن خويشتن‌دارى كرد و تا غروب آفتاب روز دوم گرسنه ماند تا آنكه مجبور شدم و گفتم به خدا سوگند اگر تو صد جان داشته باشى و يك يك از حنجره‌ات بيرون بيايد من از دين خود دست بر نمىدارم ، اكنون تو دانى و بس آن قدر نخور تا بميرى .\r\nمادرم در مقابل اين گفتارم تعجب كرد و چون استواريم را در آئين مقدس اسلام ديد دست از اعتصاب برداشته غذا خورد . در اين باره بود كه آيه مذكور نازل شد و فرمود  « وَ إِنْ جاهَداكَ  تا آخر » .\r\nمادر سعد بن ابى وقاص بنام حمنه دختر ابى سفيان فرزند اميه او فرزند عبد شمس است .\r\nروايت شده از ( بهر بن ابى حكيم ) و او از پدرش نقل مىكند كه بحضور رسول خدا ( ص ) شرفياب شدم و از حضرتش پرسيدم : بچه كسى نيكويى و خدمت كنم ؟ حضرت پاسخ داد بمادرت ، بار دوم پرسيدم بعد از مادر بچه كسى ؟ پاسخ داد بمادرت ،\r\n\r\n","description":"","footnote":"","page_name":" 16 ","page_number":18},
  {"content":"\r\n\r\nبار سوم پرسيدم بعد از آن بچه كسى ؟ پاسخ فرمود بمادرت ، مرتبه چهارم سؤال كردم پس از آن بچه كسى خدمت كنم ؟ پيامبر فرمود : به پدر و بعد از او به نزديكان خود .\r\n( انس بن مالك ) روايت كرده كه رسول خدا ( ص ) فرمود الجنة تحت اقدام الامهات : بهشت برين زير پاى مادران است . « 1 »  وَ الَّذِينَ آمَنُوا  : آن مردمى كه در توحيد و خداپرستى راست بودند و از روى اخلاص و صفاى دل او را عبادت نمودند .\r\n وَ عَمِلُوا الصَّالِحاتِ لَنُدْخِلَنَّهُمْ فِي الصَّالِحِينَ  : و كارهاى نيكو انجام دادند آنان را در زمرهء شايستگان در بهشت جاى خواهيم داد .\r\nو چون خداوند در آيه پيشين آزادى مؤمنين را در عمل بيان فرمود لذا خواست بدنبال آن دسته‌اى از آنان را كه در ايمان ضعيف‌اند بيان كند و يا بنقل بعضى خواسته از ايمان منافقين سخن بگويد ، لذا فرمود :\r\n وَ مِنَ النَّاسِ مَنْ يَقُولُ آمَنَّا بِاللَّهِ  : و از مردم پاره‌اى گويند به خداوند جهان ايمان داريم ، ولى تنها به زبان است .\r\n فَإِذا أُوذِيَ فِي اللَّهِ  : زمانى كه در استوارى خود بدين خدا و يا در اعتقاد خود بذات او تعب و آزردگى از مردم مشرك ديده باشد .\r\n جَعَلَ فِتْنَةَ النَّاسِ كَعَذابِ اللَّهِ  : آزار از مردم را همانند عذاب خدا پنداشته است .\r\nيعنى زمانى كه رنج ببيند و در اثر ايستاده‌گى و ثبات قدم در ايمان و خدا پرستى از مشركين جامعه بلا و عذاب بكشد ، آن چنان ضعيف است كه از دين دست برميدارد زيرا از عذاب و آزار مردم ميترسد . همانند آن كافرى كه شايسته است در حقيقت او از آئين غلط خود دست بردارد و از عذاب خدا بترسد . بنا بر اين بين عذاب مردم كه\r\n\r\n\r\n","description":"","footnote":"\r\n( 1 ) - او ميتواند فرزند را به نحوى تربيت كند كه در آينده نزديك فرزند با برنامه‌هاى خود و خدمت بجامعه چهره‌ى درخشنده‌اى بخاندان خويش داده و آنان را سعادتمند سازد و باز ميتواند او را با برنامه‌هاى غلط تربيت نموده و در آينده چهره ننگينى براى خانواده باشد .\r\n","page_name":" 17 ","page_number":19},
  {"content":"\r\n\r\nفانى و پايان پذير است و بين عذاب خداوند كه دائمى و هميشه‌گى است هيچ فرق نگذارده ، چون كه تميزش كم و قدرت ايمان او اندك است . خداوند اذيت و آزار مردم را « فتنه » ناميده به منظور مشقت و رنجهايى است كه در آن مشاهده مىشود .\r\n وَ لَئِنْ جاءَ نَصْرٌ مِنْ رَبِّكَ  : اى پيامبر اگر يارى و نصرت خدا برسد و مؤمنين پيروز شده ، دولت و حكومت اولياء خدا بر كافرين سلطنت پيدا كند .\r\n لَيَقُولُنَّ إِنَّا كُنَّا مَعَكُمْ  : اين ضعيفان در ايمان و منافقين كه وصف آنان گفتيم بمؤمنين مىگويند البته ما با شما بوده و براى پيروزى بر دشمن با شما كمك مىكرديم ، اما منظور آنان طمع در اموال جنگى است تا بهره‌اى نصيب آنها شود .\r\nسپس خداوند شديداً تكذيبشان نموده مىفرمايد :\r\n أَ وَ لَيْسَ اللَّهُ بِأَعْلَمَ بِما فِي صُدُورِ الْعالَمِينَ  : آيا خداوند آگاه‌تر نيست به آنچه در سينه‌هاى جهانيان است از ايمان و نفاق آنها ، بنا بر اين گفتار دروغين آنان بر خدا پوشيده نيست .\r\n\r\n","description":"","footnote":"","page_name":" 18 ","page_number":20},
  {"content":"\r\n\r\n\r\n[ سوره العنكبوت ( 29 ) : آيات 11 تا 15 
  ]\r\nوَ لَيَعْلَمَنَّ اللَّهُ الَّذِينَ آمَنُوا وَ لَيَعْلَمَنَّ الْمُنافِقِينَ ( 11 ) وَ قالَ الَّذِينَ كَفَرُوا لِلَّذِينَ آمَنُوا اتَّبِعُوا سَبِيلَنا وَ لْنَحْمِلْ خَطاياكُمْ وَ ما هُمْ بِحامِلِينَ مِنْ خَطاياهُمْ مِنْ شَيْءٍ إِنَّهُمْ لَكاذِبُونَ ( 12 ) وَ لَيَحْمِلُنَّ أَثْقالَهُمْ وَ أَثْقالاً مَعَ أَثْقالِهِمْ وَ لَيُسْئَلُنَّ يَوْمَ الْقِيامَةِ عَمَّا كانُوا يَفْتَرُونَ ( 13 ) وَ لَقَدْ أَرْسَلْنا نُوحاً إِلى قَوْمِهِ فَلَبِثَ فِيهِمْ أَلْفَ سَنَةٍ إِلاَّ خَمْسِينَ عاماً فَأَخَذَهُمُ الطُّوفانُ وَ هُمْ ظالِمُونَ ( 14 ) فَأَنْجَيْناهُ وَ أَصْحابَ السَّفِينَةِ وَ جَعَلْناها آيَةً لِلْعالَمِينَ ( 15 )\r\n\r\nترجمه :\r\nو البته خداوند ميداند افرادى را كه ايمان آوردند و افرادى كه منافق‌اند . و آنان كه كافر بودند بمؤمنين گفتند پيروى كنيد راه ما را و ما مسئول گناهانتان شده به گردن ميگيريم ، در حالتى كه چيزى از گناهان آنان را بدوش نكشيده و مسئول\r\n\r\n","description":"","footnote":"","page_name":" 19 ","page_number":21},
  {"content":"\r\n\r\nآن نيستند ، اينان دروغگويانند . و البته آنها ( كفار ) بارهاى خود را بدوش كشند و بارهايى بر روى بارهاى خود ، و در قيامت سؤال ميشوند از آنچه افترا مىبستند . همانا نوح را بسوى قومش فرستاديم پس نهصد و پنجاه سال در بين آنها زندگى كرد ، سپس طوفان آنها را گرفت ، و آنان بودند ستم‌كاران . پس نجات داديم نوح و ياران كشتى را و آن را آيتى براى جهانيان قرار داديم .\r\n\r\nشرح لغات :\r\nالثقل : در لغت عرب در مورد اثاث البيت استعمال مىشود و جمع آن اثقال است چنان كه در بين اعراب گفته مىشود ارتحل القوم بثقلهم و ثقلتهم يعنى كوچ كردند باديه نشينان با اثاث البيت و متاع‌هاى خود و به همين معنى حديث مشهور ( ثقلين ) استعمال شده زيرا پيامبر ( ص ) فرموده بود\r\nانى تارك فيكم الثقلين كتاب اللَّه و عترتى اهل بيتى و انهما لن يفترقا حتى يردا على الحوض\r\nدر ميان شما امت اسلامى دو چيز سنگين و گرانبها ميگذارم كتاب خدا و عترت من ، و اين دو هرگز از هم جدا نشوند تا در حوض كوثر بسوى من باز گردند « 1 » .\r\n\r\n\r\n","description":"","footnote":"\r\n( 1 ) - اين حديث گذشته از شيعه مورد اتفاق و اجماع اهل تسنن است و تمام كتابهاى معتبر تاريخى و حديثى و تفسيرى آنان ذكر شده و با الفاظ مختلفه از پيامبر روايت نموده‌اند و سر آن هم اين است كه پيامبر اسلام پس از جريان غدير خم و تعيين نمودن امير المؤمنين على بن ابى طالب ( ع ) را بمقام خلافت و حكومت بعد از مرگ خود ، در باره على بن ابى طالب ع و اهل بيتش بمناسبتهاى مختلف سفارش كرد و از اين قبيل كلمات بسيار ميفرمود . چنان كه حاكم نيشابورى در كتاب مستدرك جزء 3 ص 148 حديث مذكور را كه در متن گفته شد روايت كرد و نظير آن را در حديث ديگر ترمذى بنا بنقل كنز العمال ج 1 ص 44 از رسول خدا روايت كرده كه پيامبر ( ص ) فرمود\r\nانى تركت فيكم ما ان تمسكتم به لن تضلوا بعدى ، كتاب اللَّه حبل ممدود من السماء الى - الارض و عترتى اهل بيتى ، و لن يفترقا حتى يردا على الحوض فانظروا كيف تخلفونى فيهما\r\nيعنى در بين شما امت چيزى گذاردم تا زمانى كه شما به آن توجه داشته پيروى كنيد ، هرگز بعد از مرگم گمراه نخواهيد شد و آن دو چيز است كتاب خدا كه چون ريسمانى است بين خدا و مردم و عترت من يعنى اهل بيت منند ، اين دو هرگز از هم جدا نشوند تا در حوض كوثر بسوى من باز گردند نيكو بنگريد كه در باره اين دو چگونه انجام وظيفه نموده‌ايد .\r\n","page_name":" 20 ","page_number":22},
  {"content":"\r\n\r\n( ثعلب ) گويد : از اينكه كتاب و عترت به ( ثقلين ) نام گذارى شده براى آنست كه عمل نمودن به احكام و فرامين آن دو كه در حقيقت فرامين خداوند است سنگين و پر ارزش است . و بعضى ديگر گفته‌اند كه اعراب در اصطلاح خود بهر چيز پر ارزش و نفيس ، ( ثقل ) ميگويند و از اينكه قرآن و عترت را ( ثقلين ) گفته‌اند براى بزرگداشت\r\n\r\n\r\n","description":"","footnote":"\r\n( اين حديث به خوبى آگاهى پيامبر را از آينده امت نشان ميدهد ، گويا پيامبر انحرافات مردم را بعد مرگ خويشتن كه بدست جمعى از جاه طلبان انجام خواهد گرفت ، ميديد و براى توجه بيشتر مردم اين نوع جمله‌ها بسيار ميفرمود و مخصوصاً با تحقق اجتماع تاريخى غدير خم كه هنوز چند ماهى بيش نگذشته بود پيامبر بهنگام وفات به منظور تحكيم امر خلافت على ع خواست كتباً بنويسد اما بنا بنقل شيخ مفيد جمله‌اى كه از زبان ( عمر ) صادر شد و موجب اختلاف گرديد ، باعث شد تا پيامبر ( ص ) براى جلوگيرى از اختلاف چيزى ننويسد ولى زباناً سفارش نمود .\r\nدر اين باره مىتوان بمتون تاريخى شيعه و كتابهاى معتبر حديثى و تفسيرى اهل سنت مراجعه نمود ، از جمله كتاب ( الصواعق ) ابن حجر عسقلانى ص 135 - ( كنز العمال ) هندى ج 1 باب الاعتصام بالكتاب و السنة - كتاب ( المستدرك ) حاكم نيشابورى جزء 3 ص 148 كتاب ( المسند ) امام احمد حنبل ج 3 ص 17 و 26 و 189 - ( المراجعات ) سيد شرف الدين عاملى - ( رسالة فى حديث الثقلين ) قوام الدين و شنوى و . . . .\r\nبنا بنقل ابن حجر كه خود از بزرگان اهل سنت است در كتاب الصواعق اين حديث از طريق بيست و چند تن از صحابه روايت شده است .\r\nاز جمله : امام المتقين على بن ابى طالب ( ع ) امام حسن ( ع ) سلمان فارسى ابو ذر غفارى ابن عباس ابو سعيد جابر بن عبد اللَّه انصارى ابو هاشم بن تيهان حذيفة بن يمانى ابو رافع مولى رسول اللَّه ( ص ) حذيفة بن اسيد غفارى\r\n","page_name":" 21 ","page_number":23},
  {"content":"\r\n\r\nمنزلت آنها بين مسلمين است و هر چيز كه داراى فضيلت مورد توجه جامعه است به او ( ثقل ) گفته مىشود و به همين جهت است كه از بين تمام مخلوقات بانسانها و جنيان ، ثقلين گفته شده زيرا آنان فضيلت بر ساير مخلوقات دارند .\r\nالطوفان : عبارت از آب بسيار زيادى را گويند كه از آسمان جارى شود و سر اينكه او را طوفان ناميده‌اند چون در اثر زيادى به اطراف زمين طواف نموده به تمام نقاط آن ميرسد . و در اين باره ( راجز ) در ابيات خود گفته : « افناهم الطوفان موت جارف » نابود كرد آنها را باران‌هاى بسيارى كه كانون مرگ بود . ( جارف ) از ماده ( جرف ) است و آن هر چيز بسيار را گويند و در مثال گفته مىشود « جرفت الشيء اجرفه جرفا » يعنى تمام آن شىء را فرستادم ، در اينجا گوينده اين شعر مرگ بسيار را كه بسراغ آنها آمده بود تشبيه به طوفان نموده است .\r\n\r\nاعراب :\r\n بِحامِلِينَ مِنْ خَطاياهُمْ مِنْ شَيْءٍ  : در تقدير ( و ما هم بحاملين من شىء من خطاياهم ) كه جمله ( من خطاياهم ) در حقيقت صفت براى ( شىء ) مىباشد كه بالنتيجه در قرائت ظاهر آيه صفت مقدم بر موصوف شده و در محل نصب و حال قرار گرفته .\r\n أَلْفَ سَنَةٍ  : منصوب است بنا بر ظرفيت خمسين : منصوب شده تا استثناء واقع شود و ( عاماً ) تمييز او است .\r\n\r\nمقصود :\r\nاكنون خداوند مؤمنين را از كفار جدا نموده ميفرمايد :\r\n\r\n\r\n","description":"","footnote":"\r\n( خزيمة بن ثابت ذو الشهادتين زيد بن ثابت انس بن مالك حديث ( ثقلين ) با مدارك مذكور تنها يكى از دلائل شيعه در باره امامت و خلافت بلافصل على بن ابى طالب و فرزندان او است . و شيعه دلائل ديگرى كه از جمله نص صريح قرآن كريم است در اين باره دارد كه به منظور اختصار از ذكر آنها خوددارى مىنمائيم .\r\n","page_name":" 22 ","page_number":24},
  {"content":"\r\n\r\n وَ لَيَعْلَمَنَّ اللَّهُ الَّذِينَ آمَنُوا  : خداوند ميداند آنان را كه حقيقتا ايمان آورده و در ظاهر و باطن گرويدند .\r\n وَ لَيَعْلَمَنَّ الْمُنافِقِينَ  : و ميداند آنان را كه منافقند و آنچه را كه در باطن دارند غير ظاهر آنها است ، تا پاداش دهد آنها را طبق اعمالشان .\r\n( جبائى ) گفته است معنى اين آيه چنين خواهد بود ( و ليميزن اللَّه المؤمن من المنافق ) يعنى حتما خداوند جدا سازد در پاداشهاى خويش مؤمنان را از منافقين و بنا بر اين جمله ( ليعلمن ) بجاى ( ليميزن ) استعمال شده و علم بجاى تميز گذاشته شده زيرا از نظر فن خطابه گوينده ميتواند در اداى مطلب خود از هر واژه مناسبى استفاده كند ، ولى مقصود يكى است و قبلا در اين باره توضيحات لازم داده شد .\r\nبنا بر اين خداوند در اين آيه منافقين را تهديد نمود نسبت بروشى كه انتخاب نموده‌اند و مؤمنين را باستهزاء گرفته به ظاهر چيزى ميگويند كه در واقع به آن اعتراف ندارند ، گمان كرده‌اند كه از ضررهاى آن ايمن خواهند بود ، خداوندى كه مالك تمام جزاها است باحوال آنان آگاه بوده و آنان را روزى برسوايى خواهد كشانيد .\r\n وَ قالَ الَّذِينَ كَفَرُوا  : و گفتند آنان كه كافر شدند و به نعمت‌هاى خدا كفر ورزيده و انكار نمودند .\r\n لِلَّذِينَ آمَنُوا  : به مردمى كه ايمان آوردند و آئين يكتا پرستى را تصديق نموده و پيامبران را براستى پذيرفتند .\r\n اتَّبِعُوا سَبِيلَنا وَ لْنَحْمِلْ خَطاياكُمْ  : از مسلك ما كه آئين بت‌پرستى است پيروى كنيد و ما گناهان شما را بدوش ميكشيم ، يعنى اگر بگوئيد به آئين بت پرستى عمل كردن گناه است ما گناهان شما را به گردن ميگيريم . آنان تصور مينمودند بت پرستى جنايت و گناه نيست و قيامتى هم كه جايگاه بررسى اعمال مردم است در كار نبوده بنا بر اين گناهى بپاى ما نوشته نخواهد شد .\r\nمأمور در جمله ( و لنحمل ) خود متكلم است زيرا بنفس خويشتن خطاب مىكند كه البته ما بدوش ميكشيم و مقصود پذيرفتن مسئوليت در برابر خواسته است .\r\n\r\n","description":"","footnote":"","page_name":" 23 ","page_number":25},
  {"content":"\r\n\r\nعينا مثل آنست كه شخصى مسئوليت كارى را به عهده بگيرد . و كفار در مقابل اين پيشنهاد خود تمام مسئوليتهايى كه متوجه مؤمنين ميشد ، مىپذيرفتند بنا بر اين در اين جمله معنى جزاء خوابيده و در تقدير چنين است ، اگر پيروى از آئين ما كنيد ما گناهان شما را در اين راه بدوش ميكشيم . و ليكن خداوند به تمام تصورات باطله آنها جواب گفته ميفرمايد :\r\n وَ ما هُمْ بِحامِلِينَ مِنْ خَطاياهُمْ مِنْ شَيْءٍ  : آنان نمىتوانند گناهان مؤمنين را بدوش كشيده و در قيامت پاسخ دهند زيرا خداوند عادل است و كسى را بجاى ديگرى عذاب نخواهد نمود . و بنا بر اين صحيح نيست كسى گناه ديگرى را حمل كند . و اين آيه عينا مانند آيه‌هاى ديگرى است كه در قرآن كريم به اين معنى آمده مانند آيه  وَ لا تَزِرُ وازِرَةٌ وِزْرَ أُخْرى  « 1 » كسى بار گناه ديگرى را بر نميدارد و نيز مانند آيه  وَ أَنْ لَيْسَ لِلْإِنْسانِ إِلَّا ما سَعى  « 2 » نيست براى هيچ انسانى جز آنچه را خود او انجام ميدهد و پاداش عمل او را بوى خواهيم داد .\r\nتصور نشود كه پاداش اخروى مانند جزاى دنيوى است و حمل عقاب آخرت مثل اداى ديه جنايت در دنيا است كه ميتواند شخص ديگر ديه مقتول را از جانب قاتل به اولياء خون بدهد . نه چنين است ، زيرا مقصود از ديه اداء پول در مقابل خونى است كه ريخته شده و فرقى نميكند چه خود او بدهد يا شخص ديگرى از ناحيه او پرداخت نمايد چون مثل پرداخت دين است ، بخلاف پاداش اعمال در قيامت .\r\n إِنَّهُمْ لَكاذِبُونَ  : ايشان در اين ضمانت دروغگويانند .\r\n وَ لَيَحْمِلُنَّ أَثْقالَهُمْ وَ أَثْقالًا مَعَ أَثْقالِهِمْ  : البته جناياتى كه بخويشتن نمود ، و نيز جناياتى كه نسبت به ديگران انجام داده‌اند بايد بدوش بكشند و پاداش آن را ببينند .\r\nبعضى گفته‌اند معنى آيه اين است كه آنان عذاب گمراهى خود و عذاب گمراهى ديگران را كه با كوشش آنان كافر شدند ، هر دو را بايد تحمل كنند و بنا بر اين آيه\r\n\r\n\r\n","description":"","footnote":"\r\n( 1 ) - قرآن كريم 164 / 6 و 16 / 17 و 19 / 35 و 9 / 39 و 39 و 39 / 53\r\n( 2 ) - قرآن كريم 40 / 53\r\n","page_name":" 24 ","page_number":26},
  {"content":"\r\n\r\nنظير آن حديث معنى ميدهد كه فرمود\r\n( من سن سنة سيئة . . . - )\r\nو مانند آيه ديگر قرآن خواهد بود كه  لِيَحْمِلُوا أَوْزارَهُمْ كامِلَةً يَوْمَ الْقِيامَةِ وَ مِنْ أَوْزارِ الَّذِينَ يُضِلُّونَهُمْ بِغَيْرِ عِلْمٍ  « 1 » تا بدوش كشند تمام بارهاى گناهان خويش و بار گناهان افرادى را كه گمراه مىكنند آنها را بدون علم .\r\n وَ لَيُسْئَلُنَّ يَوْمَ الْقِيامَةِ عَمَّا كانُوا يَفْتَرُونَ  : و در قيامت از آنچه را كه افترا ميگفتند سؤال ميشوند و اين سؤال نه بعنوان استعلام و استخبار است زيرا خداوند آگاه باعمال آنها است بلكه منظور كوچك شمردن و توبيخ كردن و بزخمهاى آنان نمك پاشيدن است .\r\n وَ لَقَدْ أَرْسَلْنا نُوحاً إِلى قَوْمِهِ  : ما نوح را بسوى قومش فرستاديم تا آنان را به يكتاپرستى و ايمان به خداوند جهان دعوت كند .\r\n فَلَبِثَ فِيهِمْ أَلْفَ سَنَةٍ إِلَّا خَمْسِينَ عاماً  : پس در بين آنها هزار سال بجز پنجاه سال زندگى كرد و بسوى آئين توحيد دعوت نمود ليكن از او نپذيرفته و انكارش نمودند .\r\n فَأَخَذَهُمُ الطُّوفانُ  : پس آنان را طوفان گرفت « همان طوفان معروف نوح » كه نتيجه اعمال و كفر آنان بوده و بالنتيجه هلاك شدند .\r\n وَ هُمْ ظالِمُونَ  : و ايشان با برنامه‌هاى شرك و عصيان ستم بخويشتن نمودند .\r\n فَأَنْجَيْناهُ وَ أَصْحابَ السَّفِينَةِ  : پس ما نوح و كسانى كه ايمان به خدا آورده و در سفينه « كشتى » جاى داشتند نجات داديم .\r\n وَ جَعَلْناها  : و قرار داديم سفينه را .\r\n آيَةً لِلْعالَمِينَ  : علامت و نشانه‌اى براى مردم تا قيامت كه عبرت بگيرند زيرا جريان سفينه صف مؤمنين را از كفار جدا نموده و نكوكاران را از گناه كاران ممتاز ساخت تا ثابت شود كه نوح در گفتار خود راست بوده و قوم او كافر بودند .\r\n\r\n\r\n","description":"","footnote":"\r\n( 1 ) - قرآن كريم 27 / 16\r\n","page_name":" 25 ","page_number":27},
  {"content":"\r\n\r\n\r\nنظم آيات :\r\nاز اينكه آيه  وَ قالَ الَّذِينَ كَفَرُوا . . . -  بعد از ذكر احوال منافقين آمده براى آنست كه چون خداوند وضع منافقين را از نظر ايراد شبهه و ترديد بيان كرد خواست بمؤمنين هشدار دهد تا با ابراز شبهات و كلمات ترديد آميز منافقان مغرور نشوند و از اينكه جريان نوح را بدنبال قصه منافقين ذكر فرموده به منظور جهاتى بوده است .\r\nالف : چون اشاره به فتنه‌هاى كفار قبل از اسلام شده بود لذا خداوند خواست تا در باره آنان قدرى روشنتر سخن بگويد و ابتداء جريان نوح را بيان فرمود :\r\nب : چون كه از وضع مسلمان مجاهد ، كه در راه عقيده خويش استوار است سخن گفته شد ، و نيز حال افرادى كه كاملا در نقطه مقابلند بيان گرديد لذا خداوند جريان نوح و صبر آن حضرت را مقابل تكذيب و آزارهاى قوم خود آن هم در اين مدت طولانى ، بيان كند و پس از آن هم استقامت پيامبران ديگر را تذكر دهد .\r\nج : از اين نظر كه چون خداوند امر و نهى فرموده و در آيات پيش بنحو كلى بفرمان بران وعده پاداش و بنافرمانان وعده عذاب داد ، لذا خواست با آوردن گوشه‌اى از قصه‌هاى پيامبران آن را تحكيم بخشد .\r\n\r\n","description":"","footnote":"","page_name":" 26 ","page_number":28},
  {"content":"\r\n\r\n\r\n[ سوره العنكبوت ( 29 ) : آيات 16 تا 20 
  ]\r\nوَ إِبْراهِيمَ إِذْ قالَ لِقَوْمِهِ اعْبُدُوا اللَّهَ وَ اتَّقُوهُ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ ( 16 ) إِنَّما تَعْبُدُونَ مِنْ دُونِ اللَّهِ أَوْثاناً وَ تَخْلُقُونَ إِفْكاً إِنَّ الَّذِينَ تَعْبُدُونَ مِنْ دُونِ اللَّهِ لا يَمْلِكُونَ لَكُمْ رِزْقاً فَابْتَغُوا عِنْدَ اللَّهِ الرِّزْقَ وَ اعْبُدُوهُ وَ اشْكُرُوا لَهُ إِلَيْهِ تُرْجَعُونَ ( 17 ) وَ إِنْ تُكَذِّبُوا فَقَدْ كَذَّبَ أُمَمٌ مِنْ قَبْلِكُمْ وَ ما عَلَى الرَّسُولِ إِلاَّ الْبَلاغُ الْمُبِينُ ( 18 ) أَ وَ لَمْ يَرَوْا كَيْفَ يُبْدِئُ اللَّهُ الْخَلْقَ ثُمَّ يُعِيدُهُ إِنَّ ذلِكَ عَلَى اللَّهِ يَسِيرٌ ( 19 ) قُلْ سِيرُوا فِي الْأَرْضِ فَانْظُرُوا كَيْفَ بَدَأَ الْخَلْقَ ثُمَّ اللَّهُ يُنْشِئُ النَّشْأَةَ الْآخِرَةَ إِنَّ اللَّهَ عَلى كُلِّ شَيْءٍ قَدِيرٌ ( 20 )\r\n\r\n","description":"","footnote":"","page_name":" 27 ","page_number":29},
  {"content":"\r\n\r\n\r\nترجمه :\r\nو ابراهيم هنگامى كه گفت بقوم خود پرستش كنيد خدا را و بترسيدش كه اين بهتر است براى شما اگر بدانيد . جز اين نيست كه مىپرستيد غير خدا بت‌هايى را و ميآفرينيد دروغ را همانا آنچه كه از غير خدا ميپرستيد دارندهء روزى شما نبوده ، پس بنزد خداوند جهان روزى خود را بجوئيد و او را پرستش كنيد و شكر نعمتش بجاى آوريد كه بسوى او بازگشت مينمائيد . و اگر تكذيب كنيد پس پيش از شما هم ملتهايى تكذيب كردند و نيست بر پيامبر جز تبليغ روشن و آشكارا . آيا نمىبينند چگونه خداوند موجودات را پديد ميآورد و سپس باز ميگرداند همانا اين كار براى خدا آسان است . بگو ( اى پيامبر بمشركين ) بگرديد در زمين پس بنگريد چگونه آغاز آفرينش كرد ، پس از اين هم نشئه آخرت را ايجاد خواهد نمود همانا خداوند بر همه چيز توانا است .\r\n\r\nقرائت :\r\nا و لم يروا : حمزه و كسايى و خلف آن را با تاء ( الم تروا ) قرائت نموده و بقيه قراء با همان « ياء » خوانده‌اند . و روايت شده كه هر دو وجه را جايز دانسته است .\r\nالنشأة : ابن كثير و ابو عمر ، آن را بفتح « شين » با مد و همزه ( نشاءة ) قرائت نموده ولى ديگران به سكون « شين » بدون مد ( نشاءة ) خوانده‌اند .\r\nتخلقون افكا : از سلمى و زيد بن على روايت شده كه آنان در بعضى از قرائت‌ها « تخلقون » با تشديد « لام » و « تاء » مضموم قرائت نموده‌اند .\r\n\r\nدليل :\r\nابو على گفته است اينكه جمله « ا و لم تروا » با « تاء » خوانده شده بدان جهت است كه قبلش « و ان تكذبوا » ( جمله خطابيه ) بوده ولى اينكه بعضى آن را با « ياء » خوانده‌اند براى آنست كه در معنى « قل لهم او لم يروا النشاءة و النشأة » ( جمله غايبه ) مىباشد .\r\nتخلقون : بر وزن ( تكذبون ) و به معناى آن است .\r\n\r\n","description":"","footnote":"","page_name":" 28 ","page_number":30},
  {"content":"\r\n\r\n\r\nاعراب :\r\n كَيْفَ يُبْدِئُ اللَّهُ الْخَلْقَ  : « كيف » در محل نصب است حال براى « اللَّه » و تقدير كلام « أ مبدعاً يبدئ اللَّه الخلق ام لا » آيا از روى ابتكار و بدون سابقه خداوند خلق را آفريده است يا خير ؟ و ممكن است « كيف » حال براى « الخلق » باشد و در تقدير چنين است « أ مبدعاً يبدئ اللَّه الخلق ام لا ؟ ثم يعيده أم لا » آيا در حالت ابتكار خداوند خلق را مىآفريند يا خير ؟ و سپس بسوى او باز مىگردند يا خير ؟ و ممكن است « كيف » بجاى مصدر بوده و تقدير كلام « أى ابداء يبدئ » مىباشد يعنى چگونه پديد مىآورد خداوند ، و نظير آن در قرآن مجيد كه به معناى مصدرى آمده باشد « كيف بدأ الخلق » است يعنى چگونه خداوند آغاز خلقت نمود .\r\nالنشأة : مفعول فعل محذوف « ينشأ » بوده و منصوب است .\r\n\r\nمقصود :\r\nبدنبال آيات قبل خداوند چنين فرمود :\r\n وَ إِبْراهِيمَ  : و فرستاديم ابراهيم را به منظور رسالت و رسانيدن پيامهاى خداوند جهانيان .\r\n إِذْ قالَ لِقَوْمِهِ اعْبُدُوا اللَّهَ وَ اتَّقُوهُ  : زمانى كه ابراهيم گفت بقوم خود كه از خداوند جهان پيروى كنيد و تنها از او بترسيد دستوراتش را عمل نموده و از معصيت و نافرمانيش دورى گزينيد .\r\n ذلِكُمْ خَيْرٌ لَكُمْ  : اين پرهيزگارى ( يعنى عمل بدستورات خدا و دورى از گناهان ) براى شما بهترين چيز خواهد بود .\r\n إِنْ كُنْتُمْ تَعْلَمُونَ  : اگر آگاهى داشته و با ( خرد ) آنچه را كه خير بوده از بديها امتياز دهيد .\r\n إِنَّما تَعْبُدُونَ مِنْ دُونِ اللَّهِ أَوْثاناً  : همانا عبادت و بنده‌گى ميكنيد بت‌هايى را كه از سنگ تراشيده ولى ( بدانيد ) ضرر يا نفعى از آنها ساخته نيست ، و « ما » در اينجا از نظر ادبيات عرب « كافه » محسوب است .\r\n\r\n","description":"","footnote":"","page_name":" 29 ","page_number":31},
  {"content":"\r\n\r\n وَ تَخْلُقُونَ إِفْكاً  : و انجام مىدهيد كار دروغى را كه مىگوييد اين بت‌ها خدا هستند ( و سعادت و پيشرفت ما بدست آنها است ) . اين معنى از ( سدى ) نقل شده ولى ( مجاهد و قتاده و ابى على جبائى ) روايت كرده‌اند كه بعضى در معنى آيه چنين ميگويند كه « و تصنعون اصناماً بايديكم » بوده يعنى با دست خود بتهايى را ميسازيد .\r\nو خداوند بتهاى آنان را « افك » ناميده است زيرا آنها بدروغ ادعا مىكردند كه بتها خدا ميباشند .\r\nسپس خداوند ( به منظور توجه و بيدارى خرد ) عجز خدايان آنان را ، كه رزق و مايه احتياجات ايشان را مالك نبوده و نميتوانند پرداخت كنند بيان ميفرمايد :\r\n إِنَّ الَّذِينَ تَعْبُدُونَ مِنْ دُونِ اللَّهِ لا يَمْلِكُونَ لَكُمْ رِزْقاً  : آنچه را كه عبادت آن نموده و از ( اطاعت و عبادت ) خداوند جهان سرپيچى مينمائيد ، مالك رزق ( روزى و معيشت زندگانى ) شما نيستند . « ملك » ( به آن چيزى گفته مىشود كه ) قدرت و تسلط مالك بر او بوده و مىتواند هر نوع تصرفاتى را در آن انجام دهد و البته آن تصرف تام در حقيقت فقط مربوط به خداوند مىباشد زيرا انسان به آنچه خدا به او داده مالك است ، بنا بر اين اصل مالكيت در تمام خلقت و هستى موجودات ، همه از آن خداوند بوده و كسى كه مالك ( و دهنده ) رزق ديگرى نباشد شايستگى معبود واقع شدن را ندارد زيرا عبادت بواسطه بالاترين مراتب نعمت واجب شده و جز خداوند احدى را بر آن قدرتى نيست ، پس عبادت بايد منحصر در ذات خدا باشد .\r\n فَابْتَغُوا عِنْدَ اللَّهِ الرِّزْقَ  : پس رزق را از خداوند طلب كنيد نه از غير او .\r\n وَ اعْبُدُوهُ وَ اشْكُرُوا لَهُ  : و عبادت او نموده شكر او بجاى آوريد نسبت به آنچه كه بر شما ارزانى داشته از اصول نعمت ( و مايه زندگى ) چه از حيات انسانى گرفته تا وسايل معيشت و غير آنها .\r\n إِلَيْهِ تُرْجَعُونَ  : بسوى فرمان خدا در قيامت بازگشت مينمائيد تا هر كسى را به قدر اعمالش پاداش دهد . سپس خداوند عرب را مخاطب ساخته و فرمود :\r\n وَ إِنْ تُكَذِّبُوا  : اگر تكذيب كنيد محمد ( ص ) ( فرستاده ما ) را .\r\n\r\n","description":"","footnote":"","page_name":" 30 ","page_number":32},
  {"content":"\r\n\r\n فَقَدْ كَذَّبَ أُمَمٌ مِنْ قَبْلِكُمْ  : البته ( امر تازه‌اى نيست ) ملتهايى قبل شما نيز تكذيب پيامبران خود نمودند كه ( براى هدايت و سعادت ) بسوى آنان فرستاده شده بودند .\r\n وَ ما عَلَى الرَّسُولِ إِلَّا الْبَلاغُ الْمُبِينُ  : و نيست بر پيامبر جز همان رسالت و بيان ( حقايق ) بطور واضح و روشن ، او وظيفه ندارد افراد ملت خود را مجبور كند تا بآئين ايمان به خدا بگروند .\r\n أَ وَ لَمْ يَرَوْا كَيْفَ يُبْدِئُ اللَّهُ الْخَلْقَ ثُمَّ يُعِيدُهُ  : آيا نديده‌اند چگونه آفرينش ( انسان و هر موجودى ) را پديد مىآورد سپس ( هم او ) آن را باز ميگرداند ، چون كفار مكه افرادى بودند كه روز قيامت را انكار مينمودند اما اقرار داشتند كه خداوند خالق انسان و جهان هستى است لذا خداوند چنين فرمود - آيا با خرد خويشتن در اين باره فكر نكردند تا بدانند چگونه خداوند خلق فرمود جهان هستى را بعد از آنكه نيست بود ، ( همان خدا نيز ) او را پس از مرگ در قيامت باز ميگرداند ( تا پاداش اعمال خويش را بگيرد ) . ابن عباس ميگويد مقصود خداوند در اين آيه دو خلقت است اول ( جهان دنيا و هستى در اين عالم ) و دوم ( جهان آخرت و روز رستاخيز ) .\r\n إِنَّ ذلِكَ عَلَى اللَّهِ يَسِيرٌ  : البته اين امر ( جهان آخرت ) بر خداوند آسان است زيرا همانگونه كه بر ابداء خلقت و آفرينش موجودات از عدم بوجود قدرت داشت ، بر اعاده آنان پس از مرگ ( در قيامت ) نيرومندتر است . سپس خداوند خطاب به پيامبر نموده ميفرمايد :\r\n قُلْ  : بگو ( اى محمد ( ص ) به اين بت‌پرستان :\r\n سِيرُوا فِي الْأَرْضِ فَانْظُرُوا كَيْفَ بَدَأَ الْخَلْقَ  : بگرديد روى زمين ( و بمناطق آن مسافرت كنيد ) تا بنگريد چگونه خداوند آفرينش جهان را پديد آورد و آثار پيشينيان خود را بجوئيد كه ( بر اثر گناه و نافرمانى ) كارشان بكجا كشيد تا عبرتى شده و به خداوند خود ايمان آوريد .\r\n\r\n","description":"","footnote":"","page_name":" 31 ","page_number":33},
  {"content":"\r\n\r\nبعضى ديگر گفته‌اند كه معنى آيه چنين است : بنگريد آيا آفريننده‌اى غير خدا مييابيد و وقتى كه دريافتيد كه آفريننده‌اى جز خدا نيست همان بهترين دليل براى آفرينش قيامت است . لذا فرمود :\r\n ثُمَّ اللَّهُ يُنْشِئُ النَّشْأَةَ الْآخِرَةَ  : سپس خداوند ميآفريند جهان آخرت را ، همان خداوند كه اين جهان با قدرت او پديد آمد او نيز جهان آخرت را پديدار خواهد ساخت .\r\nمقصود از « انشاء » ايجاد نمودن از عدم بوجود است بدون آنكه سببى داشته باشد .\r\n إِنَّ اللَّهَ عَلى كُلِّ شَيْءٍ قَدِيرٌ  : همانا خداوند بر هر چيز قدرت دارد چه آفرينش ابتداء باشد يا آفريدن در قيامت بعد از مرگ ( نه تنها اين ) بلكه هر چه را كه اراده كند بر او قادر و توانا است .\r\n\r\n","description":"","footnote":"","page_name":" 32 ","page_number":34},
  {"content":"\r\n\r\n\r\n[ سوره العنكبوت ( 29 ) : آيات 21 تا 25 
  ]\r\nيُعَذِّبُ مَنْ يَشاءُ وَ يَرْحَمُ مَنْ يَشاءُ وَ إِلَيْهِ تُقْلَبُونَ ( 21 ) وَ ما أَنْتُمْ بِمُعْجِزِينَ فِي الْأَرْضِ وَ لا فِي السَّماءِ وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ ( 22 ) وَ الَّذِينَ كَفَرُوا بِآياتِ اللَّهِ وَ لِقائِهِ أُولئِكَ يَئِسُوا مِنْ رَحْمَتِي وَ أُولئِكَ لَهُمْ عَذابٌ أَلِيمٌ ( 23 ) فَما كانَ جَوابَ قَوْمِهِ إِلاَّ أَنْ قالُوا اقْتُلُوهُ أَوْ حَرِّقُوهُ فَأَنْجاهُ اللَّهُ مِنَ النَّارِ إِنَّ فِي ذلِكَ لَآياتٍ لِقَوْمٍ يُؤْمِنُونَ ( 24 ) وَ قالَ إِنَّمَا اتَّخَذْتُمْ مِنْ دُونِ اللَّهِ أَوْثاناً مَوَدَّةَ بَيْنِكُمْ فِي الْحَياةِ الدُّنْيا ثُمَّ يَوْمَ الْقِيامَةِ يَكْفُرُ بَعْضُكُمْ بِبَعْضٍ وَ يَلْعَنُ بَعْضُكُمْ بَعْضاً وَ مَأْواكُمُ النَّارُ وَ ما لَكُمْ مِنْ ناصِرِينَ ( 25 )\r\n\r\n","description":"","footnote":"","page_name":" 33 ","page_number":35},
  {"content":"\r\n\r\n\r\nترجمه :\r\nعذاب كند آن را كه خواهد و بيامرزد آن را كه خواهد و بسوى او باز - گردانيده ميشويد . نيستيد شما عاجز كنندگان در زمين و نه در آسمان و نيست براى شما از غير خدا هيچ ياورى و نه يارى دهنده‌اى . و آنان كه كافر شدند بآيت‌ها ( و نشانه‌هاى وجود ) خدا و پاداش او ( در قيامت ) ، آنان نوميد شدند از رحمت من و آنان را عذابى دردناك است . پس نبود جواب قومش مگر آنكه گفتند بكشيدش يا بسوزانيد پس رهانيد ( و نجاتش داد ) او را خداوند از آتش البته در اين ( قصه ) آيت‌هايى است براى ملتى كه ايمان آورند . و گفت جز اين نيست ، گرفتيد از غير خدا بت‌هايى را بدوستى ميان خويش در زندگانى دنيا ، پس روز قيامت انكار مىورزيد برخى از شما برخى را و لعنت ميكنيد بعضى شما بعضى را و جايگاهتان آتش است و نيست شما را يارى دهنده‌گان .\r\n\r\nقرائت :\r\nمودة بينكم : ابن كثير و اهل بصره و كسايى آن را با رفع ( تاء ) و اضافه مودة به « بينكم » قرائت نموده ولى حمزه و حفص بنصب « مودة » و اضافه‌اش بسوى « بينكم » قرائت كرده‌اند و ديگران « مودة » را بنصب و با تنوين و « بينكم » را منصوب خوانده‌اند مگر شمونى و برجمى كه آنان « مودة » را با تنوين و مرفوع و « بينكم » را با نصب قرائت نموده‌اند .\r\n\r\nدليل :\r\nابو على گفته ، كسى كه « مودة بينكم » برفع خوانده ممكن است « ما » در « انما » را اسم « ان » گرفته و ضمير مذكر بعد از اتخذتم در تقدير است تا بسوى « ما » برگردد چنان كه در آيه شريفه  « وَ اتَّخَذْتُمُوهُ وَراءَكُمْ ظِهْرِيًّا »  « 1 » بنا بر اين تقدير كلام اينست « ان الذين اتخذتموهم اوثانا ذوو مودة بينكم »\r\n\r\n\r\n","description":"","footnote":"\r\n( 1 ) - يعنى ( شعيب به قوم خود فرمود ) خدا را پشت سر گذارده و چنين گرفته‌ايد - قرآن كريم سوره هود .\r\n","page_name":" 34 ","page_number":36},
  {"content":"\r\n\r\nو آن وقت « ان » كه بر سر « ما » در آمده براى آنست كه ( ما ) بمعنى « الذى » مىباشد مثل آيه شريفه  « أَ يَحْسَبُونَ أَنَّما نُمِدُّهُمْ بِهِ مِنْ مالٍ وَ بَنِينَ »  « 1 » از نظر بازگشت ضمير ممكن است كه در آيه « هو » تقدير شود و جمله « مودة بينكم » خبر او باشد و آن وقت جمله در محل رفع و خبر « ان » مىباشد .\r\nاما كسى كه « مودة بينكم » را با حالت نصب خوانده « ان » و « ما » را يك كلمه شمرده و بسوى « ما » هم در اين صورت ضمير عود نميكند چنان كه در صورت اول عائد بود ، و آن وقت « الاوثان » منصوب به « اتخذتم » خواهد بود . ولى ابو عمر او را متعدى بمفعول واحد ميداند مثل آيه شريفه  « قُلْ أَتَّخَذْتُمْ عِنْدَ اللَّهِ عَهْداً »  و بنا بر اين تقدير آيه چنين است « انما اتخذتم من دون اللَّه اوثانا آلهة » ( همانا از غير خدا بت‌ها را خدايان گرفته ) كه ( آلهة ) حذف شده نظير آيه شريفه  « إِنَّ الَّذِينَ اتَّخَذُوا الْعِجْلَ »  كه در معنى « اتخذوا العجل الها » بوده و ( الها ) حذف شده و « مودة » منصوب و مفعول له مىباشد و « بينكم » نيز منصوب و ظرف است و عامل او « المودة » مىباشد .\r\nو اما آنكه « مودة بينكم » ( با حالت اضافه خوانده ) چون « المودة » را بسوى « بين » اضافه نموده و توسعى قائل شده كه ظرف را اسم براى آنچه به او اضافه شده ، قرار داده است و نظير آيه  « لَقَدْ تَقَطَّعَ بَيْنَكُمْ »  كه چنين به حالت اضافه خوانده شده اما كسى كه « مودة بينكم فى الحياة الدنيا » را ( با تنوين ) خوانده آن وقت در « بينكم » دو صورت تصور مىشود :\r\nالف : اينكه ظرف باشد متعلق بمصدر چون دو ظرف در اينجا يكى مربوط به مكان دوم مربوط به زمان خواهد بود . و آنچه جايز نيست تعلق دو ظرف زمان يا مكان به عامل واحد است ، و اما اگر يكى ظرف زمان و ديگرى ظرف مكان باشد اشكالى نخواهد داشت .\r\nو بنا بر اين « فى الحياة الدنيا » ظرف زمانى خواهد بود چون كه بمعنى « فى\r\n\r\n\r\n","description":"","footnote":"\r\n( 1 ) - يعنى آيا گمان دارند آنچه مدد ميكنيم ايشان را به آن از مال و فرزندان قرآن كريم سوره مومنون 58 / 23\r\n","page_name":" 35 ","page_number":37},
  {"content":"\r\n\r\nوقت الحياة الدنيا » ( هنگام زندگى دنيا ) خواهد بود و آن وقت يكى از دو ظرف ضمير نخواهد داشت چنان كه ( در اصطلاح عرب ) گويى « لقيت زيد اليوم فى السوق » ( يعنى زيد را امروز بازار ملاقات نمودم ) چنين است پس اگر ظرف اولى صفت براى نكره ( مودة ) باشد ، حتماً متعلق بمحذوف خواهد بود ، و ضمير به موصوف عود مىكند .\r\nو بنا بر اين اگر ظرف اول را صفت براى مصدر ( مودة ) دانستيم جايز است جمله « فى الحياة الدنيا » حال بوده و عامل در او همان ظرف است كه صفت براى نكره واقع شده و در حال ضميرى است كه راجع به ذى حال ( صاحب حال ) خواهد بود ، و ذى حال در اينجا ، ضمير موجود در ظرف بوده و عائد به موصوف يعنى « مودة » مىباشد و آن ضمير از نظر معنى همين مودة است .\r\nسؤال :\r\nآيا جايز است ظرف ( دوم ) كه حال واقع شده متعلق به « مودة » شود با آنكه ( قبل از آن ) جمله « بينكم » صفت براى او واقع شده .\r\nپاسخ :\r\nگفته شده ، مانعى ندارد ، زيرا وقتى كه مصدر موصوف واقع شود ، معنى فعل در او باقى باشد و ظرف ( كه اكنون حال شده ) متعلق به معنى فعل است و آنچه ممتنع به نظر ميرسد كه مصدر در او عمل كند ، صفة مفعول به آن است و امال حال و ظرف مىتوانند متعلق بمصدر باشند اگر چه ظرف صفة او قرار گيرد و در اشعار عرب هم آمده كه مصدر عمل فعلش را نموده و در حالى كه موصوف است عمل در مفعول به كرده ، و بنا بر اين كه بتواند در مفعول به عمل كند هيچ اشكالى نسبت به جواز عملش در ظرف و حال نخواهد بود . و شعر ذيل از اين قبيل است :\r\n اذا فاقد خطباء فرخين رجعت * ذكرت سليمى فى الخليط المباين \r\nزمانى كه كبوتر سرخ رنگ مايل بزردى ، به ياد مرگ دو بچه‌اش افتاد ، من هم در ميان دشمنان به ياد سليمى ( معشوقه‌ام ) افتادم .\r\nو تحقير در لفظ ( سليمى ) بمنزله توصيف او است و جواز آن باعتبار ضرورت\r\n\r\n","description":"","footnote":"","page_name":" 36 ","page_number":38},
  {"content":"\r\n\r\nشعر است و گرنه در حال اختيار جايز نبوده و گفتن « هذا ضويرب زيدا » ( به منظور توصيف در لسان عرب ) قبيح است .\r\n\r\nمقصود :\r\nپس از پايان آيات قبل ، خداوند وعده‌ها و وعيد خويش را چنين ذكر فرموده :\r\n يُعَذِّبُ مَنْ يَشاءُ  : خداوند مالك ثواب و عقاب است و جز حكمت و عدالت و آنچه را كه افعال شايسته است چيزى نخواسته ، پس عذاب مىكند هر كه را بخواهد از آنان كه مستحق عذاب‌اند .\r\n وَ يَرْحَمُ مَنْ يَشاءُ  : و رحم مىكند هر كه را بخواهد از آنان كه مستحق رحمت‌اند يعنى آنان را بواسطه توبه يا غير آن از موجبات مغفرت ميآمرزد .\r\n وَ إِلَيْهِ تُقْلَبُونَ  : و بازگشت خلق در قيامت بسوى او است و « قلب » همان رجوع و بازگشت مىباشد پس معنى چنين خواهد بود ، شما بازگشت بزندگى آخرت نموده آنجا كه جز خداوند كسى مالك نفع و ضرر نباشد و اين آيه متعلق بما قبل است ، گويا منكرين قيامت ميگفتند ، اكنون كه عذاب در دنيا نيست ما هم در انجام گناهان باكى نداريم پس خداوند به آنان جواب فرمود كه حتماً بسوى او ( در قيامت ) بازگشت مينمائيد و گويا كفار ميگفتند هر گاه بسوى حكم خدا « قيامت » باز گرديم آن را نابود نموده نجات خواهيم يافت پس خداوند در پاسخ چنين فرمود :\r\n وَ ما أَنْتُمْ بِمُعْجِزِينَ فِي الْأَرْضِ وَ لا فِي السَّماءِ  : و نيستيد شما عاجز كننده در زمين و نه در آسمان و از قدرت خداوند رها نگرديد نه در دنيا و نه در آخرت ، پس از مخالفتش حذر نمائيد .\r\nگفته شده چرا خداوند در باره آنان ( فى السماء ) يعنى در آسمان گفت در حالى كه از مخلوقات آسمانى نيستند .\r\nميتوان به دو صورت پاسخ گفت :\r\nالف : آيه به صورت فرض و تقدير بوده و معنى چنين است : نيستيد عاجز كننده خدا به منظور فرار از عذاب او چه در زمين يا آسمان اگر از اهل آسمان باشيد\r\n\r\n","description":"","footnote":"","page_name":" 37 ","page_number":39},
  {"content":"\r\n\r\nچنان كه گويى « ما يفوتنى فلان ها هنا و لا بالبصرة لو صار اليها » يعنى فلانى نتواند از چنگ من بگريزد چه اينجا باشد و چه در بصرة و اين پاسخ از قطرب است و معناى گفتار مقاتل مىباشد .\r\nب : معنى جمله اين است كه « و لا من فى السماء بمعجزين » و نه آنان كه در آسمانند عاجز كننده باشند ، پس « من » در آيه حذف شده چون ظاهر كلام دلالت بر او دارد چنان كه نظيرش را حسان شاعر در شعر گفته :\r\n امن يهجوا رسول اللَّه منكم * و يمدحه و ينصره سراء \r\nيعنى آيا كسى كه رسول خدا ( ص ) راهجو و اهانت مىكند با كسى كه مدح او نموده و در گرفتارىها او را يارى مىكند مساوى است .\r\nپس گويا در تقدير « و من يمدحه و ينصره سواء ام لا يتساوون » است . » و مقصود آنكه ( من ) از شطر دوم شعر حذف شده چون در جمله اول بوده و دلالت بر محذوف مينموده ، و اين جواب بعقيده « فراء » بوده و اهل بصره آن را ضعيف ميدانند .\r\n وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ  : و غير از خدا يارى كننده و كمك دهنده‌اى براى شما نيست تا شما را مدد كند و عذاب خداوند را از شما دور نمايد ، بنا بر اين مغرور به بت‌ها نشده و آن را شفيع و يار خود نپنداريد . و گفته شده « ولى » آن كسى است كه شخصا كمك مىكند و « نصير » با آن كسى ميگويند كه گاهى شخصا و گاهى بوسيله ديگران يارى و مدد مينمايد .\r\n وَ الَّذِينَ كَفَرُوا بِآياتِ اللَّهِ  : و مردمى كه كافر شدند بآيات خدا يعنى قرآن و ادله خداوند را انكار نمودند .\r\n وَ لِقائِهِ  : و روز قيامت را انكار كردند .\r\n أُولئِكَ يَئِسُوا مِنْ رَحْمَتِي  : ايشان نااميد از رحمت من ميباشند ( و با اين جمله ) خداوند يأس آنان را از رحمت و بهشت خويش خبر داده است . و ممكن است معنى اين جمله چنين باشد كه حتماً ايشان مأيوس از رحمت من باشند ( چون منكر آيات خدا و قيامتند ) .\r\n\r\n","description":"","footnote":"","page_name":" 38 ","page_number":40},
  {"content":"\r\n\r\n وَ أُولئِكَ لَهُمْ عَذابٌ أَلِيمٌ  : و براى ايشان عذابى دردناك خواهد بود . و در اين آيه دلالتى است كه مؤمن به خدا و روز واپسين ( قيامت ) از رحمت پروردگار خويش مأيوس نخواهد بود . سپس خداوند به حكايت ابراهيم برگشت نموده چنين ميفرمايد :\r\n فَما كانَ جَوابَ قَوْمِهِ  : هنگامى كه ابراهيم ملت خود را بسوى خدا و دورى از عبادت بت‌ها خواند ( در مقابل ) نبود جواب آنها .\r\n إِلَّا أَنْ قالُوا اقْتُلُوهُ أَوْ حَرِّقُوهُ  : مگر آنكه گفتند ابراهيم را بكشيد يا بسوزانيد ، و اين جمله در حقيقت اشاره به سفاهت آن ملت است كه چون در مقابل ابراهيم جوابى نداشتند گفتند با او سخن نگوئيد بلكه يا بكشيدش و يا بسوزانيد تا از دست او خلاص شويد .\r\n فَأَنْجاهُ اللَّهُ مِنَ النَّارِ  : پس خداوند او را از آتش نجات داد ، و در اينجا جمله‌اى تقدير است و آن اينست كه چون اتفاق كردند كه ابراهيم را بسوزانند و آتش ( مهيبى ) روشن نمودند و ابراهيم را در ميان آن آتش انداختند پس خداوند او را نجات داد .\r\n إِنَّ فِي ذلِكَ لَآياتٍ  : البته در اين حكايت نشانه‌هاى واضح و دليل روشنى است .\r\n لِقَوْمٍ يُؤْمِنُونَ  : براى ملتى كه به صحت گفته‌هاى ما و بيگانگى و قدرت بىنهايت پروردگار ايمان ميآورند .\r\n وَ قالَ  : و ابراهيم بملت خود گفته بود .\r\n إِنَّمَا اتَّخَذْتُمْ مِنْ دُونِ اللَّهِ أَوْثاناً مَوَدَّةَ بَيْنِكُمْ  : همانا غير خدا بت‌هايى را شما اختيار نموده و بدوستى گرفته‌ايد ، تا عواطف و علاقه خويش به آنها ابراز كنيد .\r\n فِي الْحَياةِ الدُّنْيا  : در زندگانى اين جهان ، و اين جمله قبلا در دليل توضيح داده شد .\r\n ثُمَّ يَوْمَ الْقِيامَةِ يَكْفُرُ بَعْضُكُمْ بِبَعْضٍ  : سپس در قيامت بعضى نسبت ببعض\r\n\r\n","description":"","footnote":"","page_name":" 39 ","page_number":41},
  {"content":"\r\n\r\nديگر كافر شده و رهبران از پيروان خود تبرى جويند .\r\n وَ يَلْعَنُ بَعْضُكُمْ بَعْضاً  : و بعضى بعض ديگر را لعنت كرده و پيروان رهبران خود را لعن و نفرين كنند زيرا آنان بودند كه آئين كفر و بت‌پرستى را زينت داده مردم را گمراه ساختند .\r\nقتاده گفته : تمام دوستيهاى دنيا در قيامت بدشمنى تبديل ميگردد مگر دوستى پرهيزكاران كه به حال خود باقى ميماند .\r\nخداوند فرموده  « الْأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ »  يعنى دوستان در آن روز بعضى نسبت به بعضى دشمن شده مگر پرهيزكاران .\r\n وَ مَأْواكُمُ النَّارُ  : و جايگاه شما آتش است .\r\n وَ ما لَكُمْ مِنْ ناصِرِينَ  : و نخواهد بود براى شما يارانى تا عذاب خدا را از شما دور كنند .\r\n\r\n","description":"","footnote":"","page_name":" 40 ","page_number":42},
  {"content":"\r\n\r\n\r\n[ سوره العنكبوت ( 29 ) : آيات 26 تا 30 
  ]\r\nفَآمَنَ لَهُ لُوطٌ وَ قالَ إِنِّي مُهاجِرٌ إِلى رَبِّي إِنَّهُ هُوَ الْعَزِيزُ الْحَكِيمُ ( 26 ) وَ وَهَبْنا لَهُ إِسْحاقَ وَ يَعْقُوبَ وَ جَعَلْنا فِي ذُرِّيَّتِهِ النُّبُوَّةَ وَ الْكِتابَ وَ آتَيْناهُ أَجْرَهُ فِي الدُّنْيا وَ إِنَّهُ فِي الْآخِرَةِ لَمِنَ الصَّالِحِينَ ( 27 ) وَ لُوطاً إِذْ قالَ لِقَوْمِهِ إِنَّكُمْ لَتَأْتُونَ الْفاحِشَةَ ما سَبَقَكُمْ بِها مِنْ أَحَدٍ مِنَ الْعالَمِينَ ( 28 ) أَ إِنَّكُمْ لَتَأْتُونَ الرِّجالَ وَ تَقْطَعُونَ السَّبِيلَ وَ تَأْتُونَ فِي نادِيكُمُ الْمُنْكَرَ فَما كانَ جَوابَ قَوْمِهِ إِلاَّ أَنْ قالُوا ائْتِنا بِعَذابِ اللَّهِ إِنْ كُنْتَ مِنَ الصَّادِقِينَ ( 29 ) قالَ رَبِّ انْصُرْنِي عَلَى الْقَوْمِ الْمُفْسِدِينَ ( 30 )\r\n\r\n","description":"","footnote":"","page_name":" 41 ","page_number":43},
  {"content":"\r\n\r\n\r\nترجمه :\r\nپس ايمان آورد به او لوط و گفت البته من هجرت كننده بسوى پروردگار خويش ميباشم همانا او غالب و درست كردار است . و بخشيديم به او اسحاق و يعقوب ( دو فرزند ) را و قرار داديم در نژاد او پيامبرى و كتاب را و پاداشش را در دنيا داده و در آخرت نيز از شايستگان خواهد بود . و لوط هنگامى كه بقوم خود گفت البته شما انجام ميدهيد فاحشه ( كار زشتى ) را كه احدى پيش از شما انجام نداده از جهانيان .\r\nآيا شما در مىآييد بمردان ( ازدواجشان ميكنيد ) و راه بر مردم قطع ميكنيد ( ميگيريد ) و در انجمن خويش اعمال ناپسند انجام ميدهيد ، پس نبود پاسخ قومش ( به او ) مگر آنكه گفتند بياور ما را به عذاب خدا ( و عذاب خدا را بر ما نازل كن ) اگر هستى از راستگويان . گفت پروردگارا يارى كن مرا بر گروه تبه كاران .\r\n\r\nقرائت :\r\nاهل كوفه بجز حفص تماماً جمله « انكم لتأتون الفاحشه » و جمله « ائنكم لتأتون الرجال » را با دو « همزه » قرائت نموده‌اند ، و ابو عمرو آنها را باستفهام و يك « همزه » ممدود « أنكم » خوانده ، ولى ديگران در ( جمله اول ) « انكم لتأتون الفاحشه » بكسر همزه بدون استفهام و ( در جمله دوم ) « أ إنكم لتأتون الرجال » با استفهام قرائت نموده‌اند ، مگر ابن كثير ، و ورش و يعقوب ، كه به يك همزه بدون مد ، و ابن عامر و حفص بدون همزه ، و تمام اهل مدينه بجز ورش آن را به يك همزه با مد قرائت كرده‌اند .\r\n\r\nلغت :\r\nمهاجر : هاجر القوم من دار الى دار يعنى هجرت كردند مردم از خانه‌اى به خانه ديگر . مقصود آنست كه اولى را ترك گفته و دومى را اختيار نموده‌اند . أزهرى گفته : كه مهاجرت در معنى اصلى خود عبارت از كوچ نمودن صحرا نشين بسوى شهر ( و در شهر سكونت نمودن ) و « تهجر » يعنى خود را شبيه به مهاجرين كردن و مانند آنان قرار دادن و به همين معنى گفتار عمر است كه « هاجروا و لا تهجروا » حقيقة\r\n\r\n","description":"","footnote":"","page_name":" 42 ","page_number":44},
  {"content":"\r\n\r\nهجرت كنيد نه آنكه خود را شبيه به هجرت كنندگان قرار دهيد يعنى هجرت خود را خالص ( و تنها ) براى خدا قرار دهيد .\r\nناديكم : النادى و الندى بمعنى مجلسى است كه مردم در او جمع ميشوند و تنادى القوم يعنى مردم در مجلس جمع شده‌اند و « دار الندوه » عبارت از همان خانهء « قصى بن كلاب » بود كه مردم در او اجتماع مينمودند تا در امور مشاوره نمايند چون آن خانه را مبارك ميدانستند ، و ريشه اين لغت از « نداء » گرفته شده چون مردم يكديگر را صدا ميزدند .\r\n\r\nمقصود :\r\nپس از پايان آيات گذشته خداوند چنين عطف كرده و فرمود :\r\n فَآمَنَ لَهُ لُوطٌ  : پس ايمان به او آورد لوط يعنى لوط ابراهيم را تصديق كرد ( و گفته‌هاى او را پذيرفت ) ابن عباس و ابن زيد و مشهور دانشمندان تفسير ميگويند لوط پسر خواهر ابراهيم بود و ابراهيم دايى او محسوب ميشد و اولين فردى بود كه تصديق ( رسالت و گفته‌هاى ) ابراهيم نمود ، سپس ابراهيم به او گفت :\r\n وَ قالَ إِنِّي مُهاجِرٌ إِلى رَبِّي  : من بسوى پروردگارم مهاجرت ميكنم و بفرمان خداوندم از بين ملت ظالم به منظور هجرت بيرون ميروم زيرا اعمال آنان پليد است ، از « جبائى » نقل شده كه بعضى گفته‌اند كه « لوط » گفت من بسوى پروردگارم مهاجرت ميكنم « قتاده » ميگويد پس ابراهيم با لوط و زنش بنام « ساره » كه دختر عمويش بود از قريه « كوثى » كه يكى از دهات اطراف كوفه بود بيرون آمدند و به طرف مملكت « شام » هجرت كردند .\r\nو نظير اين هجرت ، هجرتى است كه براى مسلمانان اتفاق افتاد و آنان بسبب آزارهاى بت‌پرستان ، ديار خود را ترك گفته ابتداء به « حبشه » و سپس به « مدينه » هجرت نمودند « 1 » .\r\n\r\n\r\n","description":"","footnote":"\r\n( 1 ) - هجرتى كه براى پيامبر و مسلمانان اتفاق افتاد بسيار عجيب و آموزنده است ، آيا چگونه مىشود مردمى مانند عرب جاهليت با آن همه محروميت‌ها از نورى چون ( پيامبر ) و برنامه‌ى\r\n","page_name":" 43 ","page_number":45},
  {"content":"\r\n\r\n إِنَّهُ هُوَ الْعَزِيزُ  : همانا آن خداوند عزيز ( غالب ) بوده و كسى است كه ياور خويش را هرگز ذليل نخواهد كرد .\r\n الْحَكِيمُ  : درست كردارى است كه حافظ آثار و فرمان بردار خود را ضايع و بيمقدار نخواهد نمود .\r\n وَ وَهَبْنا لَهُ  : و بخشيديم به ابراهيم بعد از ( فرزندش ) اسماعيل .\r\n إِسْحاقَ وَ يَعْقُوبَ  : دو فرزند ديگرى بنام اسحاق و سپس يعقوب .\r\n وَ جَعَلْنا فِي ذُرِّيَّتِهِ النُّبُوَّةَ وَ الْكِتابَ  : و در نژاد او مقام نبوت ( پيامبرى ) و كتاب ( آسمانى ) را قرار داديم زيرا خداوند سبحان بعد از ابراهيم تمام پيامبران را از صلب ( و زادگان ) ابراهيم مبعوث نمود و بنا بر اين توراة و انجيل و زبور و فرقان كتابهاى آسمانى تماماً بر اولاد ابراهيم نازل شده است .\r\n وَ آتَيْناهُ أَجْرَهُ فِي الدُّنْيا  : و اجرش را در دنيا به او داديم كه همان نام نيك و فرزند صالح است ، بنقل ابن عباس ، اما قتاده ميگويد بعضى گفته‌اند كه مقصود از ( اجر )\r\n\r\n\r\n","description":"","footnote":"\r\n( آسمانى او استفاده نكرده و بلكه او و يارانش را در شكنجه و عذاب قرار دهند ؟ .\r\nدر باره هجرت ، سخن بسيار است و نكته‌هاى آموزنده‌اى دارد كه اكنون جاى ذكر آن نيست ، اما آنچه لازم است بايد يادآور شوم كه مسلمين دو هجرت داشتند .\r\n1 - هجرت بسوى ( حبشه ) .\r\n2 - هجرت بسوى ( مدينه ) هجرت اول عده‌اى از مسلمين بر اثر شكنجه و آزارهاى مشركين بستوه آمده و از حضور پيامبر اجازه خواستند تا به مملكت ( حبشه ) هجرت كنند تا دور از شكنجه‌هاى بت‌پرستان قدرى آسوده باشند ، پيامبر به آنان اجازه داد و آنان بسوى حبشه حركت نمودند .\r\nهجرت دوم حركت پيامبر ( ص ) را بسوى مدينه در سال 13 بعد از بعثت هجرت بمدينه گويند و اين هجرتى است كه موجب عظمت اسلام شده و مسلمانان در مدينه رفته رفته كنار حضرتش گرد آمده و اسلام قوت گرفت و جهانى شد . و باز همين هجرت مبدأ تاريخ شمسى و قمرى در اسلام گشته و در بين ملت‌هاى مسلمان مشهور گرديد .\r\n","page_name":" 44 ","page_number":46},
  {"content":"\r\n\r\nدر آيه آنست كه ابراهيم مرضى تمام ملل و اديان بوده و محبوبيت و احترام خاصى در بين آنان دارد . و از « سدى » آمده كه مقصود ديدن ابراهيم جايگاه بهشتى خود را در همين دنيا است و بعضى از متأخرين مفسرين گفته‌اند مراد باقيماندن مهمانسراى ابراهيم است - پس از وى - بر سر مزار او و چنين مقامى براى غير او از انبياء نخواهد بود .\r\nبلخى گفته : در اين آيه اشاره‌اى وجود دارد كه ممكن است خداوند برخى از پاداشهاى بندگان را در همين دار تكليف - و جهان دنيا - مرحمت فرمايد .\r\n وَ إِنَّهُ فِي الْآخِرَةِ لَمِنَ الصَّالِحِينَ  : و او در آخرت از شايستگان بوده چه خداوند گذشته از آنچه در دنيا بابراهيم عطا فرموده ، او را در آخرت جزو افراد شايسته - كه در نزد پروردگار - ارزشمنداند مانند آدم و نوح محشور مينمايد .\r\n وَ لُوطاً إِذْ قالَ لِقَوْمِهِ  : و فرستاديم ( لوط ) را و ممكن است - خطاب به پيامبر باشد يعنى - به ياد آور ( لوط ) را هنگامى كه بقوم خود گفت :\r\n إِنَّكُمْ لَتَأْتُونَ الْفاحِشَةَ  : البته شما كار زشت انجام ميدهيد ، بنا بر تفسير كسى كه « انكم » را - به صورت - خبر خوانده و مرادش هم آنست كه لوط به حالت انكار و اعتراض از فعل قوم خويش چنين جمله‌اى به زبان جارى كرد ، نه آنكه مقصودش اعلام و اطلاع بقوم بود ، زيرا آنان از كار خود آگاه بودند . اما كسى كه « انكم » را بلفظ استفهام قرائت نموده ، مرادش استفهام انكار است نه استعلام .\r\n« الفاحشه » در اينجا عبارت از آن كار زشت‌اى است كه قوم ( لوط ) با ازدواج مرد بمرد آن را انجام مىدادند .\r\n ما سَبَقَكُمْ بِها  : سبقت نگرفته شما را در اين فعل .\r\n مِنْ أَحَدٍ مِنَ الْعالَمِينَ  : احدى از جهانيان .\r\nسپس لوط « فاحشه » را كه در آيه قبل گفته بود تفسير مىكند كه :\r\n أَ إِنَّكُمْ لَتَأْتُونَ الرِّجالَ  : البته شما با مردان ازدواج ميكنيد  وَ تَقْطَعُونَ السَّبِيلَ  : و راه - بر مردم - قطع ميكنيد .\r\n\r\n","description":"","footnote":"","page_name":" 45 ","page_number":47},
  {"content":"\r\n\r\nو در اين جمله چند معنى گفته شده است :\r\nالف : نسل آينده را قطع ميكنيد ، زيرا با مردان ازدواج نموده و از زنها فاصله ميگيريد - و به اين سبب نسل آينده قطع خواهد شد - .\r\nب : با انجام « فاحشه » جلوگيرى از مسافرتهاى مردم مينمائيد - زيرا آنان از ترس ، ترك مسافرت گفته و زندگى مردم مختل ميگردد چون قسمت مهمى از ارزاق و كارهاى مردم با مسافرت انجام مىشود .\r\nچون كه ملت لوط اين عمل ناپسند را با افرادى انجام ميدادند كه از شهر و آبادى به قصد مسافرت بيرون آمده ، جمعيتى كه كنار جاده بانتظار نشسته بودند به طرف آنان سنگ مىانداختند ، سنگ بهر يك اصابت ميكرد او مقدم بود - تا عمل منافى عفت را با او انجام دهند - لذا اموالش را بغارت گرفته و با او ازدواج مينمودند و تنها در مقابل به حكم قاضى سه درهم به او غرامت ميدادند .\r\nج : آنان مانند قطاع الطريق در كنار جاده‌ها سر راه بر مردم ميگرفتند - اموالشان را بغارت برده و احيانا آنان را هم بقتل ميرسانيدند - .\r\n وَ تَأْتُونَ فِي نادِيكُمُ الْمُنْكَرَ  : و در انجمن خويش كار ناپسند انجام ميدهيد .\r\nدر اين جمله نيز چند معنى متصور است :\r\nالف : ( ابن عباس ) ميگويد ايشان در مجالس خويش از خود بادهايى با صدا خارج مينمودند بى آنكه جهات حياء را رعايت نموده و احترام افراد را در نظر بگيرند . و بدين مضمون روايتى هم از امام هشتم حضرت رضا ( ع ) منقول است .\r\nب : ( مجاهد ) ميگويد ايشان در مجالس علنا با مردان جمع ميشدند و در آن حال بهم مينگريستند .\r\nج : مراد اين است كه مجالس آنان از افعال ناشايسته و قبيح پر بود ، از بدگوئيها ، پستيها ، كتك كاريها با دست و دستار ، قماربازيها ، سنگ‌پرانى به طرف عابرين ، سازندگى و نوازندگيها ، كشف عورت و انجام كارهاى زشت - و خلاصه آنچه افعال ناشايسته و منافى با مقام انسانيت بود در انجمنهاى خويش انجام ميدادند - .\r\n\r\n","description":"","footnote":"","page_name":" 46 ","page_number":48},
  {"content":"\r\n\r\n( زجاج ) گويد در اين جمله از آيه اشاره است كه شايستگى ندارد اجتماعات و معاشرتهاى مردم توأم با منكرات و مناهى پروردگار باشد .\r\nبهر تقدير ، چون لوط در مقام اين همه انحرافات قوم خود قرار گرفته و به شكل انكار و اعتراض با آنان سخن ميگفت - تا از افعال زشت خويش دست بردارند - آنان در مقابل او را استهزاء مينمودند و بطور مسخره ميگفتند ، اكنون عذاب خدا را بر ما فرود آور ؟ - لذا خداوند بسخن آنان اشاره كرده فرمود - .\r\n فَما كانَ جَوابَ قَوْمِهِ إِلَّا أَنْ قالُوا ائْتِنا بِعَذابِ اللَّهِ إِنْ كُنْتَ مِنَ الصَّادِقِينَ  :\r\nپس نبود جواب قوم لوط جز آنكه گفتند به لوط اگر از راستگويانى عذاب خدا را بسوى ما نازل كن . و در اين هنگام بود كه ( لوط ) - به خداوند - عرض كرد :\r\n قالَ رَبِّ انْصُرْنِي عَلَى الْقَوْمِ الْمُفْسِدِينَ  : پروردگار را يارى كن مرا - تا پيروز شوم - بر ملتى كه فاسدند و انواع معصيتها را انجام داده مرتكب كارهاى قبيح ميشوند و - بدينوسيله - موجبات فساد مردم روى زمين را فراهم ميكنند .\r\n\r\n","description":"","footnote":"","page_name":" 47 ","page_number":49},
  {"content":"\r\n\r\n\r\n[ سوره العنكبوت ( 29 ) : آيات 31 تا 35 
  ]\r\nوَ لَمَّا جاءَتْ رُسُلُنا إِبْراهِيمَ بِالْبُشْرى قالُوا إِنَّا مُهْلِكُوا أَهْلِ هذِهِ الْقَرْيَةِ إِنَّ أَهْلَها كانُوا ظالِمِينَ ( 31 ) قالَ إِنَّ فِيها لُوطاً قالُوا نَحْنُ أَعْلَمُ بِمَنْ فِيها لَنُنَجِّيَنَّهُ وَ أَهْلَهُ إِلاَّ امْرَأَتَهُ كانَتْ مِنَ الْغابِرِينَ ( 32 ) وَ لَمَّا أَنْ جاءَتْ رُسُلُنا لُوطاً سِيءَ بِهِمْ وَ ضاقَ بِهِمْ ذَرْعاً وَ قالُوا لا تَخَفْ وَ لا تَحْزَنْ إِنَّا مُنَجُّوكَ وَ أَهْلَكَ إِلاَّ امْرَأَتَكَ كانَتْ مِنَ الْغابِرِينَ ( 33 ) إِنَّا مُنْزِلُونَ عَلى أَهْلِ هذِهِ الْقَرْيَةِ رِجْزاً مِنَ السَّماءِ بِما كانُوا يَفْسُقُونَ ( 34 ) وَ لَقَدْ تَرَكْنا مِنْها آيَةً بَيِّنَةً لِقَوْمٍ يَعْقِلُونَ ( 35 )\r\n\r\nترجمه :\r\nو هنگامى كه آمدند فرستادگان ما ( بسوى ) ابراهيم با بشارت ( به او ) گفتند\r\n\r\n","description":"","footnote":"","page_name":" 48 ","page_number":50},
  {"content":"\r\n\r\nنابود كننده‌ايم مردم اين شهر را همانا مردمش بودند ستمكاران . ( ابراهيم ) گفت در اين شهر لوط سكونت دارد ، پاسخ گفتند ، ما داناتريم بدانكه در آنست البته او را نجاتش ميدهيم و همچنين خاندانش را بجز زنش كه از باقى ماندگان در عذاب است .\r\nو هنگامى كه فرستادگان ما آمدند ( بسوى ) لوط رنجيده شد بسبب آنان و تنگ شد تاب و توان او ، گفتند نترس و اندوهگين مباش كه ما نجات دهنده‌ايم تو و خاندان تو را بجز زن تو كه از باز ماندگان ( در عذاب ) خواهد بود . همانا ما نازل كننده‌ايم بر اهل اين شهر عذابى را از آسمان بواسطه آنچه را كه معصيت ميكنند . همانا باز گذاريم از آن نشانى ( و عبرتى ) آشكارا براى ملتى كه از روى خرد بيانديشند .\r\n\r\nقرائت :\r\nلننجينه : را اهل كوفه بجز ( عاصم و يعقوب ) با تخفيف « جيم » و سكون « نون » قرائت نموده‌اند ولى ديگران با تشديد « جيم » خوانده‌اند .\r\nانا منجوك : ( ابن كثير ) و تمامى اهل كوفه بجز ( حفص ) و ( يعقوب ) با تخفيف « جيم » و سكون « نون » و بقيه با تشديد قرائت نموده‌اند .\r\nمنزلون : ( ابن عامر ) با تشديد - زاء - و بقيه با تخفيف خوانده‌اند .\r\n\r\nدليل :\r\n« ابو على » گفته كسانى كه « لننجينه » و « انا منجوك » - را با تخفيف ( جيم ) خوانده‌اند - دليلشان آيه  « فَأَنْجاهُ اللَّهُ مِنَ النَّارِ »  است و كسانى كه با تشديد قرائت نموده‌اند دليلشان آيه  « وَ أَنْجَيْنَا . . .   الَّذِينَ آمَنُوا »  است .\r\nدر مثال گفته مىشود « نجا زيد و نجيته و انجيته » - از لحاظ لازم و متعدى بودن - مانند « فرحته و افرحته » مىباشد و نظير آن « نزل » را ميتوان نام برد زيرا وقتى كه متعدى كنيد « نزلته » و يا « انزلته » مىشود .\r\n\r\nمقصود :\r\nپس از پايان آيات گذشته - كه متضمن دعاى حضرت ( لوط ) نسبت بقوم خويش\r\n\r\n","description":"","footnote":"","page_name":" 49 ","page_number":51},
  {"content":"\r\n\r\nبود - خداوند بيان نموده كه دعاء لوط مستجاب شد و جبرائيل با جمعى از ملائكه مأمور شدند تا بقوم لوط عذاب نازل نمايند ، لذا چنين فرمود .\r\n وَ لَمَّا جاءَتْ رُسُلُنا إِبْراهِيمَ بِالْبُشْرى  : هنگامى كه آمدند فرستادگان ما بسوى ابراهيم با بشارت كه خداوند فرزندى بنام ( اسحاق ) و بعد او فرزند ديگرى بنام ( يعقوب ) به او خواهد عطاء فرمود .\r\n قالُوا إِنَّا مُهْلِكُوا أَهْلِ هذِهِ الْقَرْيَةِ  : آن فرستادگان - بابراهيم - گفتند ما اهل اين قريه را هلاك كننده‌ايم و مقصود شهرى بود كه قوم لوط در آن سكونت داشتند و از اينكه - ملائكه - فرستادگان خدا در كلام خود بابراهيم كلمه « هذه » ( كه براى قريب استعمال مىشود ) گفتند براى آن بود كه شهر قوم لوط نزديك شهرى بود كه ملت ابراهيم در آن زندگى ميكردند .\r\n إِنَّ أَهْلَها كانُوا ظالِمِينَ  : البته مردم اين شهر ( شهر قوم لوط ) ستم كارانند چون مشرك و مرتكب اعمال ناشايسته و حرام ميباشند .\r\n قالَ إِنَّ فِيها لُوطاً  : ابراهيم به آنان پاسخ داد كه در آن شهر ، ( لوط ) سكونت دارد - و با اين وصف چگونه بر آن شهر عذاب نازل ميكنند - .\r\n قالُوا نَحْنُ أَعْلَمُ بِمَنْ فِيها لَنُنَجِّيَنَّهُ وَ أَهْلَهُ  : در جواب ابراهيم گفتند كه ما داناتريم به كسى كه در آن شهر - بين آنها - زندگى مىكند ، حتما او و خاندانش را نجات ميدهيم يعنى پيش از فرا رسيدن عذاب ( لوط ) و افراد مؤمنين از خاندان او را بيرون ميبريم - و سپس عذاب ميفرستيم - .\r\n إِلَّا امْرَأَتَهُ  : بجز زن لوط را كه در عذاب باقى مانده و نجات پيدا نخواهد كرد ، چنان كه فرمود :\r\n كانَتْ مِنَ الْغابِرِينَ  : او ( زن لوط ) باقى در عذاب خواهد بود .\r\n وَ لَمَّا أَنْ جاءَتْ رُسُلُنا لُوطاً  : و چون فرستادگان ما - بسوى - لوط آمدند . و در اينجا « ان » زايده است .\r\n سِيءَ بِهِمْ  : رنجيده شد ( لوط ) بسبب آنان ، و قتاده گفته معنى جمله اين است\r\n\r\n","description":"","footnote":"","page_name":" 50 ","page_number":52},
  {"content":"\r\n\r\nكه آمدن ملائكه او را رنجانيد چون آنان را با بهترين صورت مشاهده كرد و از طرفى آگاهى - و شرمندگى - از كارهاى زشت قوم خويش ، داشت ولى بعض ديگر گفته‌اند كه مراد اين جمله آنست كه لوط براى قوم خود رنجيده و ناراحت بود زمانى كه ديد بلاء عظيم متوجه آنان مىشود .\r\n وَ ضاقَ بِهِمْ ذَرْعاً  : و بسبب آنان قلبش تنگ شده گرفت ، و جبائى گويد بعضى گفته‌اند ، كه يعنى راه چاره و سياست بر او تنگ شد - و ديگر از عذاب خداوند نتوانست جلوگيرى كند - لذا ملائكه را كه ديد آزرده خاطر شد و قلبش گرفت .\r\nو چون ملائكة اندوه و دل‌تنگى او را ديدند گفتند .\r\n وَ قالُوا لا تَخَفْ  : ملائكه ( به او ) گفتند بر ما و بر خودت نترس .\r\n وَ لا تَحْزَنْ  : و آزرده خاطر مباش به آنچه را كه - از عذاب نازل - بقوم تو مينمائيم و بعضى گفته‌اند ، يعنى آزرده مباش كه آنان بر ما قدرت و تسلط ندارند ، زيرا ما فرستادگان خداونديم .\r\n إِنَّا مُنَجُّوكَ وَ أَهْلَكَ  : ما تو و خاندانت را از عذاب نجات مىبخشيم .\r\n إِلَّا امْرَأَتَكَ كانَتْ مِنَ الْغابِرِينَ  : بجز زن كافره تو كه در عذاب باقى خواهد ماند .\r\n إِنَّا مُنْزِلُونَ عَلى أَهْلِ هذِهِ الْقَرْيَةِ رِجْزاً مِنَ السَّماءِ  : ما بر مردم اين شهر عذاب آسمانى را نازل كننده - و فرو ميفرستيم - .\r\n بِما كانُوا يَفْسُقُونَ  : بسبب آنكه آنان از فرمان خدا بيرون رفته و به طرف معصيت و سرپيچى از او گرايش دارند . و اين عذاب تنها به منظور جزاى معصيتها است .\r\n وَ لَقَدْ تَرَكْنا مِنْها آيَةً بَيِّنَةً  : و باقى گذاريم از آن قرية عبرتى روشن و دلالتى بر قدرت ما .\r\nقتاده گويد : مراد از آن نشانه و آيت سنگريزه‌هائيست كه بر آنها باريده بود ابن عباس گفته : كه مراد ويرانه‌هاى منازل ايشان است .\r\n\r\n","description":"","footnote":"","page_name":" 51 ","page_number":53},
  {"content":"\r\n\r\nمجاهد گفت : كه آن آيت و نشانه آب سياهى است كه بر روى زمين جارى شده بود .\r\n لِقَوْمٍ يَعْقِلُونَ  : براى ملتى كه بخرد در مىيابند و با چشم باطن مينگرند و در اطرافش فكر كرده پند ميگيرند و بالنتيجه از كفر بر خدا و شريك گرفتن براى او دورى مينمايند .\r\n\r\n","description":"","footnote":"","page_name":" 52 ","page_number":54},
  {"content":"\r\n\r\n\r\n[ سوره العنكبوت ( 29 ) : آيات 36 تا 40 
  ]\r\nوَ إِلى مَدْيَنَ أَخاهُمْ شُعَيْباً فَقالَ يا قَوْمِ اعْبُدُوا اللَّهَ وَ ارْجُوا الْيَوْمَ الْآخِرَ وَ لا تَعْثَوْا فِي الْأَرْضِ مُفْسِدِينَ ( 36 ) فَكَذَّبُوهُ فَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ ( 37 ) وَ عاداً وَ ثَمُودَ وَ قَدْ تَبَيَّنَ لَكُمْ مِنْ مَساكِنِهِمْ وَ زَيَّنَ لَهُمُ الشَّيْطانُ أَعْمالَهُمْ فَصَدَّهُمْ عَنِ السَّبِيلِ وَ كانُوا مُسْتَبْصِرِينَ ( 38 ) وَ قارُونَ وَ فِرْعَوْنَ وَ هامانَ وَ لَقَدْ جاءَهُمْ مُوسى بِالْبَيِّناتِ فَاسْتَكْبَرُوا فِي الْأَرْضِ وَ ما كانُوا سابِقِينَ ( 39 ) فَكُلاًّ أَخَذْنا بِذَنْبِهِ فَمِنْهُمْ مَنْ أَرْسَلْنا عَلَيْهِ حاصِباً وَ مِنْهُمْ مَنْ أَخَذَتْهُ الصَّيْحَةُ وَ مِنْهُمْ مَنْ خَسَفْنا بِهِ الْأَرْضَ وَ مِنْهُمْ مَنْ أَغْرَقْنا وَ ما كانَ اللَّهُ لِيَظْلِمَهُمْ وَ لكِنْ كانُوا أَنْفُسَهُمْ يَظْلِمُونَ ( 40 )\r\n\r\n","description":"","footnote":"","page_name":" 53 ","page_number":55},
  {"content":"\r\n\r\n\r\nترجمه :\r\nو بسوى مدين ( فرستاديم ) برادرشان شعيب را پس گفت اى قوم پرستش كنيد خدا را و اميدوار روز بازپسين باشيد و نكوشيد در ( روى ) زمين بفساد . پس ( آن ملت ) تكذيبش نمودند سپس زلزله آنان را گرفت ( و ) در خانه‌هاى خويش مردگان بشدند .\r\nو عاد و ثمود ( را هم نابود نموديم ) و البته براى شما روشن شد ( وضع ) جايگاه‌هاى آنان و جلوه داد شيطان اعمال ( زشت ) آنان را براىشان پس باز داشت‌شان از راه در حالى كه ( عاقل و ) آگاه بودند . و قارون و فرعون و هامان را ( نيز نابود ساختيم ) البته آمد ايشان را موسى با معجزه‌هاى روشن پس سركشى كردند در زمين و نبودند ( در اين كار ) پيشى گيرنده‌گان . پس هر يك را بگناهشان گرفتيم ، بر بعضى سنگ ريزه فرستاديم و بر بعضى ديگر صداهاى مهيب ، و بعضى را به زمين فرو برديم و بعضى را غرق نموديم و نبود خداوند كه ستم بر آنان كند بلكه آنان بر خويشتن ستم نمودند .\r\n\r\nلغت :\r\nالرجفة : عبارت از حركت زمين و زلزله سخت مىباشد چنان كه در اصطلاح عرب گفته مىشود « رجف السطح من تحت اهله يرجف رجفا و رجفة شديدة » يعنى لرزيد زمين زير پاى ساكنينش و مىلرزد لرزيدنى سخت ، و گاهى به دريا « بحر رجاف » ميگويند زمانى كه طوفانى باشد و « ارجف الناس بالشىء » يعنى مردم به موضوعى كه موجب اضطراب شده خبر دادند .\r\nالحاصب : آن باد تندى است كه با خود شن و سنگ ريزه‌هايى همانند تگرگ آورده باشد . « فرزدق » گويد :\r\n مستقبلين رياح الشام تضربنا * بحاصب كنديف القطن منشور \r\nاستقبال كننده‌ايم بادهاى شام را كه از هر طرف مىبارد بما سنگ ريزه‌هايى همانند پنبه زده شده كه پراكنده است .\r\n« اخطل » شاعر ميگويد :\r\n و لقد علمت اذا العشار تروحت * هدج الرئال بكنهن شمالا \r\n\r\n","description":"","footnote":"","page_name":" 54 ","page_number":56},
  {"content":"\r\n\r\n ترمى العضاه بحاصب من ثلجها * حتى تبيت على العضاه جفالا \r\nيعنى ( اى امير ) تو خود ميدانى كه جوجه شتر مرغ‌ها در لرز و سرما به لانه و آشيانه خويش ميروند زمانى كه شتر آبستن باد سرد شمالى را استشمام مىكند ، آن بادى كه بدرختان كهن برف مىزند تا كه برف به روى آن درختان همانند پشم سفيد بخوابد .\r\n( مقصود شاعر آنست كه امير بر او ترحم نموده و وسائل او را با آمدن فصل سرما فراهم سازد ) و خلاصه « حاصب » بمعنى باد تند است .\r\nالخسف : فرو بردن زمين آنچه را كه به روى او بوده و در مثال عرب گفته مىشود « خسف اللَّه به الارض » خداوند بواسطه او زمين را فرو برد و « خسف القمر » بمعنى بردن نور او و تاريك نمودنش مىباشد و البته خسوف براى ماه است و براى خورشيد كسوف گفته مىشود .\r\n\r\nاعراب :\r\nاخاهم : منصوب بفعل مقدر است و در تقدير « و ارسلنا الى مدين اخاهم » مىباشد .\r\nعادا : نيز منصوب بفعل مقدر بوده و تقدير كلام « و اهلكنا عاداً و ثمود » خواهد بود .\r\n قَدْ تَبَيَّنَ  : فاعل او مقدر در كلام بوده و در اصل « و قد تبين اهلاكهم لك » مىباشد يعنى روشن شد نابودى ايشان براى تو .\r\n كانُوا مُسْتَبْصِرِينَ  : اين جمله در محل نصب و حال مىباشد .\r\nليظلمهم : لام آن براى تأكيد نفى آمده و - بين او و فعل لفظ أن مقدر است ولى - جايز نيست « أن » در كلام ظاهر شده و لأن يظلمهم قرائت شود .\r\n\r\nمقصود :\r\nپس از پايان آيات گذشته خداوند عطف نموده و چنين فرمود :\r\n وَ إِلى مَدْيَنَ  : و فرستاديم بسوى « مدين » .\r\n\r\n","description":"","footnote":"","page_name":" 55 ","page_number":57},
  {"content":"\r\n\r\n أَخاهُمْ شُعَيْباً  : اين جمله تفسيرش قبلا گذشت .\r\n فَقالَ يا قَوْمِ اعْبُدُوا اللَّهَ  : پس شعيب به آنان گفت اى ملت ، عبادت خدا نمائيد ( شعيب ) در دعوت خود ابتداء به يگانه پرستى خداى جهان و عبادت او اقدام نمود .\r\n وَ ارْجُوا الْيَوْمَ الْآخِرَ  : و اميدوار روز واپسين باشيد و ثواب آن روز را آرزو كنيد و از عذاب آن بترسيد با انجام فرامين خدا و دورى از معصيتهاى او .\r\n وَ لا تَعْثَوْا فِي الْأَرْضِ مُفْسِدِينَ  : و روى زمين بسوى فساد كوشش نكنيد .\r\nسپس خداوند بيان فرمود كه ملت شعيب در پاسخ او تكذيبش نموده و گفتارش را نپذيرفتند ، خداوند نيز آنها را عقاب فرمود .\r\n فَكَذَّبُوهُ فَأَخَذَتْهُمُ الرَّجْفَةُ  : پس ملت شعيب او را تكذيب نمودند و بالنتيجه زلزله - عذاب خداوند - آنان را گرفت ، و قبلا توضيح اين جمله گفته شد .\r\n فَأَصْبَحُوا فِي دارِهِمْ جاثِمِينَ  : پس در خانه‌هاى خويش به زانو در آمده و مردند .\r\n وَ عاداً وَ ثَمُودَ  : و نابود ساختيم ملت « عاد » و ملت « ثمود » را بر اثر كفر ورزيدن و از فرامين خدا دور بودن .\r\n وَ قَدْ تَبَيَّنَ لَكُمْ مِنْ مَساكِنِهِمْ  : و البته روشن شد براى شما مردم از - وضع - جايگاه‌هاى آنان و گفته شده آيه بدين معنى است كه براى شما « اهل مكه » از وضع منازل و خانه‌هاى آنان در « حجر » و « يمن » « 1 » دليل هلاكت و نابودىشان ظاهر شد .\r\n وَ زَيَّنَ لَهُمُ الشَّيْطانُ أَعْمالَهُمْ فَصَدَّهُمْ عَنِ السَّبِيلِ  : و جلوه داد شيطان كارهاى - باطل - آنها را بر ايشان تا اينكه مانع شد از رفتن آنان به راه مستقيم حق .\r\n وَ كانُوا مُسْتَبْصِرِينَ  : در حالى كه عاقل بوده و قدرت تميز بين حق و باطل را داشتند و با تفكر و استدلال راه درست را از نادرست تشخيص ميدادند ولى غفلت زده شده و تفكر ننمودند . و از قتاده و كلبى نقل شده مراد اينست كه آنان گمراهى و ضلالت\r\n\r\n\r\n","description":"","footnote":"\r\n( 1 ) - « حجر » و « يمن » در زمان پيش دو قريه‌اى از جزيرة العرب كه مسافت نزديكى با وادى القرى دارد و اكنون دو شهر بنام و پرجمعيت آن سامان است\r\n","page_name":" 56 ","page_number":58},
  {"content":"\r\n\r\nخويش را درستى و هدايت ميپنداشتند .\r\n وَ قارُونَ وَ فِرْعَوْنَ وَ هامانَ وَ لَقَدْ جاءَهُمْ مُوسى بِالْبَيِّناتِ  : و نيز قارون و فرعون و هامان را نابود ساختيم - بر اثر گناهان آنان - البته « موسى » با دليلهاى واضح - معجزات آشكار - كه « عصا » را « مار » مينمود و « كف » دست او چون « ماه » روشنى مىبخشيد و « دريا » را شكافته از آن عبور ميكرد و غير اين‌ها - و خلاصه با معجزات فراوانى - بسويشان آمد .\r\n فَاسْتَكْبَرُوا فِي الْأَرْضِ  : پس به روى زمين تكبر نموده و مطيع پروردگار جهان نگرديدند .\r\n وَ ما كانُوا سابِقِينَ  : نبودند پيشى گيرندگان يعنى از قدرت خدا بيرون نروند .\r\n فَكُلًّا أَخَذْنا بِذَنْبِهِ  : پس هر يك را بگناهش گرفتيم و بسبب انكار پيامبران - و نافرمانى از فرامين آنان - عذابش نموديم .\r\n فَمِنْهُمْ مَنْ أَرْسَلْنا عَلَيْهِ حاصِباً  : پس بر عده‌اى از آنان سنگ ريزه فرستاديم و گفته‌اند كه « حاصب » باد تندى است كه در او سنگ ريزه باشد . « ابن عباس » و « قتاده » گويند ايشان كه به اين عذاب گرفتار شدند ملت « لوط » بودند و بعضى گفته‌اند ملت « عاد » ميباشند .\r\n وَ مِنْهُمْ مَنْ أَخَذَتْهُ الصَّيْحَةُ  : و عده‌اى صدا ( ى مهيب ) آنان را گرفت - تا هلاك شدند ، و آنان ملت « ثمود » كه « شعيب » در بين‌شان برسالت مبعوث شد ، بودند و اين مطلب از « ابن عباس » و « قتاده » نقل شده است .\r\n« الصيحه » بمعنى عذاب - كه در او صداى مهيب باشد - آمده است « 1 » . و بعضى گفته‌اند مقصود اين است كه « جبرائيل » بر آنان صيحه زد و ايشان مردند .\r\n وَ مِنْهُمْ مَنْ خَسَفْنا بِهِ الْأَرْضَ  : و بعضى كه فرو برديمش به زمين و او « قارون » بود .\r\n وَ مِنْهُمْ مَنْ أَغْرَقْنا  : و عده‌اى كه ايشان را غرق نموديم و آنها ملت « نوح » و\r\n\r\n\r\n","description":"","footnote":"\r\n( 1 ) - ممكن است مقصود « رعد و برق » باشد .\r\n","page_name":" 57 ","page_number":59},
  {"content":"\r\n\r\n« فرعون » با ملتش بودند .\r\n وَ ما كانَ اللَّهُ لِيَظْلِمَهُمْ  : و چنين نبود - كه خداوند بر ايشان ظلم كند يعنى بدون گناه و معصيت يا پيش از بر طرف كردن عذرشان آنان را عذاب كند .\r\n وَ لكِنْ كانُوا أَنْفُسَهُمْ يَظْلِمُونَ  : لكن ايشان خود بجانهاى خويش ظلم نمودند با كفر ورزيدن و انكار پيامبران الهى نمودن .\r\nاين جمله - از آيه - بروشنى دلالت بر بطلان مذهب « اهل جبر » مينمايد زيرا اگر ظلم كار خدا بود چنان كه « اهل جبر » ميگويند پس بايد ايشان ( كافرين ) ظالم بنفس خويش نباشند - در حالتى كه خداوند خود آنان را ظالم معرفى فرموده و او را در آيه تذكر ميدهد - و خداوند بزرگتر از آنست كه به كسى ظلم كند .\r\n\r\n","description":"","footnote":"","page_name":" 58 ","page_number":60},
  {"content":"\r\n\r\n\r\n[ سوره العنكبوت ( 29 ) : آيات 41 تا 45 
  ]\r\nمَثَلُ الَّذِينَ اتَّخَذُوا مِنْ دُونِ اللَّهِ أَوْلِياءَ كَمَثَلِ الْعَنْكَبُوتِ اتَّخَذَتْ بَيْتاً وَ إِنَّ أَوْهَنَ الْبُيُوتِ لَبَيْتُ الْعَنْكَبُوتِ لَوْ كانُوا يَعْلَمُونَ ( 41 ) إِنَّ اللَّهَ يَعْلَمُ ما يَدْعُونَ مِنْ دُونِهِ مِنْ شَيْءٍ وَ هُوَ الْعَزِيزُ الْحَكِيمُ ( 42 ) وَ تِلْكَ الْأَمْثالُ نَضْرِبُها لِلنَّاسِ وَ ما يَعْقِلُها إِلاَّ الْعالِمُونَ ( 43 ) خَلَقَ اللَّهُ السَّماواتِ وَ الْأَرْضَ بِالْحَقِّ إِنَّ فِي ذلِكَ لَآيَةً لِلْمُؤْمِنِينَ ( 44 ) اتْلُ ما أُوحِيَ إِلَيْكَ مِنَ الْكِتابِ وَ أَقِمِ الصَّلاةَ إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ وَ لَذِكْرُ اللَّهِ أَكْبَرُ وَ اللَّهُ يَعْلَمُ ما تَصْنَعُونَ ( 45 )\r\n\r\nترجمه :\r\nمثل آنان كه غير از خدا اوليائى گرفتند ، مانند « عنكبوت » است كه برگرفت\r\n\r\n","description":"","footnote":"","page_name":" 59 ","page_number":61},
  {"content":"\r\n\r\nبراى خود خانه‌اى و البته سست‌ترين خانه‌ها خانه « عنكبوت » است اگر بدانند .\r\nالبته خدا ميداند آنچه را ميخوانند . ( و خواهان ) غير اويند و خداوند عزيز ( غالب ) و درست كردار است . و اين مثل‌ها را مىزنيم براى مردم ولى نميفهمند مگر دانايان .\r\nخداوند آفريد آسمانها و زمين را به حق و بدرستى البته در اين ( خلقت ) نشانه‌اى براى مؤمنان است . بخوان آنچه را كه وحى شد به تو از كتاب و بپاى دار نماز را البته نماز بازميدارد از كار ناشايسته و ناپسند و همانا ياد خدا بزرگتر بوده و خداوند ميداند آنچه انجام ميدهيد و عمل ميكنيد .\r\n\r\nقرائت :\r\nما يدعون : « عاصم » و اهل « بصره » بجز « اعمش » و « برجمى » آن را با « ياء » خوانده‌اند و اما ديگران با « تاء » قرائت نموده‌اند .\r\n\r\nدليل و اعراب :\r\n إِنَّ اللَّهَ يَعْلَمُ ما يَدْعُونَ  : « ابو على » گفته كه با « تاء » و در حقيقت « قل لهم ان اللَّه يعلم ما تدعون » مىباشد و تنها در اين محل است كه « تاء » استعمال شده در محلى كه بايد ياء استعمال شود ، چون مسلمين مخاطب نيستند .\r\nو ( ما ) استفهاميه و محلا منصوب به ( يدعون ) مىباشد و جايز نيست كه بوسيله ( يعلم ) منصوب شود ، بلى مجموع جمله‌اى كه ( ما ) جزو او واقع شده بوسيله ( يعلم ) در محل نصب خواهد بود . و ( يعلم ) در اينجا بمعنى ( يعرف ) نيامده چنان كه در آيه  وَ لَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ  آمده است ، و در كلام ( من ) نباشد زيرا ( من ) در كلام ايجابى وارد نشود بلكه در مثل جمله ( هل من طعام و هل من رجل ) ميآيد بنا بر آنچه را كه خليل گفته است .\r\n\r\nشرح لغات :\r\nالعنكبوت : جمع آن ( عناكب ) و تصغيرش ( عنيكب ) بوده و به وزن ( فعللوت ) مىباشد و ميتواند در مورد مذكر و مؤنث يكسان استعمال شود چنان كه شاعر گويد :\r\n على هطالهم منهم بيوت * كأن العنكبوت هو ابتناها \r\n\r\n","description":"","footnote":"","page_name":" 60 ","page_number":62},
  {"content":"\r\n\r\nيعنى بر كوه‌هاى مجاور ، آنان خانه‌هايى از خود ساخته‌اند كه در سستى گويا عنكبوت آنها را بنا نموده است .\r\nو در اينجا مقصود از عنكبوت اعم از مذكر و مؤنث بوده و در مورد مذكر هم لغت ( عنكباء ) نيز استعمال شده است .\r\n\r\nمقصود :\r\nسپس خداوند وضع كفار را كه بسوى غير خدا رفته تشبيه به حال عنكبوت نموده ميفرمايد :\r\n مَثَلُ الَّذِينَ اتَّخَذُوا مِنْ دُونِ اللَّهِ أَوْلِياءَ  : مثل آنان كه غير خدا را انتخاب نموده‌اند ، خداوند در اينجا كسى را كه بت را خداى خود ميداند و پيروزى و نفع و ضرر را صادر از او ، و در حاجات خويش به او ملتجى مىشود ، تشبيه به وضع عنكبوت فرموده .\r\n كَمَثَلِ الْعَنْكَبُوتِ اتَّخَذَتْ بَيْتاً  : همانند عنكبوت است كه خانه‌اى براى خود ساخته تا به او پناه ببرد و آسايش كند و همانگونه كه خانه عنكبوت از بسيارى سستى در مقابل حوادث استقامت نشان نداده و چيزى هم نمىتواند او را نگهدارد و گذشته از اين به حال كسى فايده‌اى نميدهد ، « بت‌ها » نيز چنين است كه نه خيرى و شرى و نه نفعى و ضررى - در اصول زندگى و معاش و معاد مردم - ندارند .\r\n« الولى » ولى به آن كسى گفته مىشود كه خود شخصاً متصدى و توليت و يارى امور را به عهده داشته باشد . و اين لغت از نظر معنى جامع‌تر از لغت « ناصر » است زيرا ناصر ممكن است به كسى گفته شود كه به ديگرى دستور ميدهد تا در كارى يارى كند و لكن لغت « ولى » در باره شخصى گفته مىشود كه شخصاً يارى كند و عمل را به عهده داشته باشد . « 1 »\r\n\r\n\r\n","description":"","footnote":"\r\n( 1 ) ( ولى ) از نظر ريشه‌ى لغت تنها در همان حكومت و تصدى و تولى در امور است و اگر در غير او از معانى ديگر استعمال شود همه بر سبيل مجاز و با عنايت خواهد بود و اين لغت در قرآن مجيد هم به همين معنى استعمال شده است و بر اين اساس ولايت پيامبر و امام ( يعنى على بن ابى طالب\r\n","page_name":" 61 ","page_number":63},
  {"content":"\r\n\r\n وَ إِنَّ أَوْهَنَ الْبُيُوتِ لَبَيْتُ الْعَنْكَبُوتِ لَوْ كانُوا يَعْلَمُونَ  : و البته سست‌ترين خانه‌ها ، خانه « عنكبوت » است اگر بخرد بدانند صحت آنچه را كه ما خبر داديم و در باره‌اش تحقيق و تفكر كنند .\r\n« لو » متعلق به « اتخذوا » است و تقدير كلام در معنى اين است كه ، اگر آگاه باشند كه يار و مدبر امور گرفتن بت‌ها ، مثل خانه « عنكبوت » سست و بىارزش است ، هرگز بسوى بت نرفته و آن را در امور خويش دخيل نمىدانستند . پس « لو » متعلق به  « وَ إِنَّ أَوْهَنَ الْبُيُوتِ لَبَيْتُ الْعَنْكَبُوتِ »  نخواهد بود زيرا براى آنان مسلم بود كه خانه عنكبوت بى پايه و ضعيف است .\r\n إِنَّ اللَّهَ يَعْلَمُ ما يَدْعُونَ مِنْ دُونِهِ مِنْ شَيْءٍ  : البته خداوند ميداند آنچه را ميخوانند غير او از چيز - ى مثل بت - در اين جمله وعيد پروردگار - از آينده\r\n\r\n\r\n","description":"","footnote":"\r\n( و يازده فرزند گراميش عليهم السلام ، كه در آيه ولايت سورهء ( مائده ) آيه 55 آمده به همين معنى ترجمه مىشود . و آيه مذكور بدين شرح است  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ »  يعنى تنها ولى و حاكم بر شما خداوند و رسول او و مؤمنانى هستند كه اقامهء نماز ميكنند و در حالى كه به ركوع نماز مشغولند انفاق مينمايند .\r\nطبق مدارك و مآخذ موجوده از كتب شيعه و مصادر مهم تفسيرى و ادبى و حديثى و تاريخى اهل سنت ، جملگى متفقند كه اين آيه در شأن « على بن ابى طالب ع » نازل گرديده و در آن بيكى از صفات عالى انسانى آن حضرت اشاره شده است .\r\nشأن نزول آيه و تاريخ شگفت انگيز امير المؤمنين يعنى بخشيدن انگشتر گران قيمت در حال ركوع نماز بمرد فقير در تمام كتب معتبره و تفاسير شيعه و سنى ذيل آيه شريفه ذكر شده ، و از جمله راويان آن ابو اسحاق ثعلبى مفسر بزرگ سنى و امام ابو بكر رازى و طبرى و ديگرانند . و با همين آيه ولايت تشريعى و تكوينى امام را كه ريشه‌اش از ولايت تشريعى و تكوينى خداوند گرفته مىشود اثبات نموده‌اند .\r\nدر قرآن كريم آيات بسيارى در باره على بن ابى طالب ( ع ) و خاندان پيامبر آمده چنان كه « ابن عباس » ميگويد 300 آيه از قرآن در شأن ايشان و لزوم توجه و اقتداء مردم به آنان آمده است .\r\n( المراجعات سيد شرف الدين ) .\r\nبراى اطلاع بيشتر بكتابهايى كه مستقلا در اين باره نوشته شده مراجعه شود .\r\n","page_name":" 62 ","page_number":64},
  {"content":"\r\n\r\nخطرناك آن ملت كه غير خدا را ميپرستند - مىباشد و در حقيقت ميگويد كه خداوند ميداند كه آن ملت كافر بدنبال چه رفته و آن را براى خويش خدايان قرار داده‌اند .\r\n وَ هُوَ الْعَزِيزُ  : و خداوند هستى غالبى است كه هرگز در آنچه اراده فرموده مغلوب واقع نميشود .\r\n الْحَكِيمُ  : درست كردار در تمام افعال خويش مىباشد .\r\n وَ تِلْكَ الْأَمْثالُ  : و اين تشبيهات و مثل‌هايى كه در قرآن آمده .\r\n نَضْرِبُها لِلنَّاسِ  : ذكر ميكنيم آنها را براى مردم تا آنان را بسوى معرفت و شناخت خداى واحد جهان دعوت كنيم و از پستى و پليدى عبادت ، « بت‌ها » بياگاهانيم .\r\n وَ ما يَعْقِلُها إِلَّا الْعالِمُونَ  : و نمىفهمند آن مثل‌ها را مگر دانايان - و انديشمندان - كه در باره آنها فكر كنند و وجه شبه بين مثل و ممثل را دريابند . و بعضى گفته‌اند : يعنى نميفهمند آن مثل‌ها را مگر دانايانى كه - به خدا ايمان داشته - و از آن سرچشمه فياض كمك بگيرند . و « واحدى » باسناد خود از جابر روايت مىكند كه گفت رسول خدا ( ص ) اين آيه را قرائت فرمود و سپس گفت مقصود دانشمندى است كه ايمان به خدا داشته ، عمل بفرمان او و دورى از معصيتهايش نمايد . سپس خداوند شروع فرموده تا دليل خداوندى و استحقاق تنها معبودى خويش را بيان كند .\r\n خَلَقَ اللَّهُ السَّماواتِ وَ الْأَرْضَ  : خداوند است كه آسمانها و زمين را آفريد و آنها را از عدم بوجود آورد نه آنكه بيهوده باشد بلكه تا مخلوقاتش در آن سكونت كنند و بوسيله - عظمت - خلقت آن بر يگانگى خداوند ، استدلال نمايند .\r\n بِالْحَقِّ  : به حق و صراط حكمت و بعضى گفته‌اند : يعنى براى اثبات حق - تا از راه خلقت حكيمانه پروردگار و دقائق رموز جهان طبيعت - حق ظاهر شود و افراد بشر بسوى خداى جهان توجه كنند .\r\n إِنَّ فِي ذلِكَ لَآيَةً لِلْمُؤْمِنِينَ  : البته در اين خلقت نشانه‌اى براى مردم\r\n\r\n","description":"","footnote":"","page_name":" 63 ","page_number":65},
  {"content":"\r\n\r\nبا ايمان است - يا آنان كه در صراط ايمانند - كه از آن بهره‌مند ميشوند .\r\nسپس خداوند پيامبر را مخاطب نموده ميفرمايد :\r\n اتْلُ ما أُوحِيَ إِلَيْكَ مِنَ الْكِتابِ  : بخوان بر مردمى كه موظف بتكاليف‌اند آنچه به تو وحى شده از كتاب و بمضمون آن عمل كن .\r\n وَ أَقِمِ الصَّلاةَ  : و نماز را با شرائطش در وقتهاى خود بپادار .\r\n إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ  : البته نماز باز ميدارد از فحشاء ( كار ناشايسته و زشت ) و منكر ( كار ناپسند ) . در اين آيه دلالت روشنى است كه انجام نماز لطف پروردگار بر انسان است چه موجب مىشود تا فعل زشت و معصيت كه نه عقل جايز ميداند و نه شرع آن را اجازه ميدهد ، از انسان سر نزند - و انسانى كه نماز را با توجه بمعنى و خشوع قلب بخواند ، جنبه سازندگيش آن چنان قوى است كه انسان را خودبخود از رذائل و گناهان باز ميدارد - پس اگر از گناهان دورى كند ، از سعادت بهره‌گيرى نموده و اگر انجام دهد ديگر خود نخواسته از آن بهره‌مند گردد .\r\nگفته شده نماز بمنزله پاسدارى است كه با گفتار خود از انحراف مردم جلوگيرى كند و از فحشاء و منكر باز دارد زيرا نماز مركب از تكبير و تسبيح و تهليل و قرائت و در مقابل خداوند قهار به بندگى ايستادن است و هر يك از اينها نماز گذار را به شكل خود دعوت مىكند و از ضدش باز ميدارد پس گويا با زبان امر و نهى مىكند و بطور كلى هر چه انسان را به طرف خدا دعوت كند از غير او باز خواهد داشت .\r\nو نيز گفته شده نماز انسان را از فحشاء و منكر مادامى كه مشغول است دور ميسازد .\r\nو نيز گفته‌اند سزاوار است - بر اساس سازندگى - باز دارد چنان كه آيه شريفه در باره مكه فرمود  « وَ مَنْ دَخَلَهُ كانَ آمِناً »  « 1 » كسى كه وارد مكه شود ايمن خواهد بود .\r\n« ابن عباس » گويد در نماز پاسدارى است كه شخص را از معصيت خدا دور\r\n\r\n\r\n","description":"","footnote":"\r\n( 1 ) - قرآن كريم سوره آل عمران آيه 90\r\n","page_name":" 64 ","page_number":66},
  {"content":"\r\n\r\nميسازد پس هر كه را نماز از معصيت دور ننمايد - معلوم مىشود كه آن را با كهلوت و بى اعتنايى انجام داده و براى ساختن خود استفاده نكرده - بيشتر از خدا دور ميگردد .\r\n« حسن » و « قتاده » گفته‌اند : كسى كه نمازش او را از فحشاء و منكر دور نسازد پس نمازش در حقيقت نماز نيست بلكه موجب وزر و بدبختى اوست .\r\n« انس بن مالك جهنى » از نبى اكرم ( ص ) روايت نموده كه فرمود هر كس نمازش او را از فحشاء و منكر باز ندارد پس بيشتر از خدا دور شده است .\r\nاز « ابن مسعود » و او از پيامبر ( ص ) روايت نموده كسى كه مطيع نماز نباشد نمازش كامل نيست و اطاعت از نماز همان دورى از فحشاء و منكر است . و مقصود روايت اين است كه نماز وقتى شخص را از معصيتها دور ندارد و نمازگزار از گناهان دورى نكند پس نماز متصف به صفتى كه خداوند فرموده  ( إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ )  نميباشد ، ولى ممكن است اگر توبه كند و از معصيت نفس خويش را باز دارد نمازش مفيد باشد .\r\n« انس » روايت كرده كه جوانى از انصار با رسول خدا ( ص ) نماز - جماعت - ميخواند و بعد هم مرتكب كارهاى ناشايسته مىشد ، اصحاب جريان را به رسول خدا ( ص ) تذكر دادند و پيامبر ( ص ) پاسخ داد « بالآخره روزى خواهد رسيد كه همين نماز او را از اين كارها باز دارد » . « جابر » روايت نموده كه بپيامبر ( ص ) اطلاع داده شد كه « فلانى » روزها نماز ميخواند و شبها مشغول دزدى است حضرت پاسخ فرمود « نماز او را باز خواهد داشت » .\r\n« اصحاب » ما از امام صادق ( ع ) روايت نموده‌اند ، كسى كه دوست دارد بداند كه نمازش قبول خداوند گرديده يا خير ، بنگرد تا چه مقدار نماز او را از بديها و گناهان دور داشته ، به همان اندازه قبول شده است .\r\n وَ لَذِكْرُ اللَّهِ أَكْبَرُ  : و همانا ياد پروردگار شما را در شمول رحمتش بيشتر از ياد شما نسبت باطاعت او است ، و اين معنى از « ابن عباس و سلمان و ابن مسعود » روايت شده\r\n\r\n","description":"","footnote":"","page_name":" 65 ","page_number":67},
  {"content":"\r\n\r\nو در روايت ديگرى از « سلمان و ابن زيد و قتاده » نقل شده كه مقصود اين است : از بزرگترين و بهترين اعمال بنده ياد خدا و توجه به او است و همين روايت از « ابى - درداء » هم نقل شده است و بنا بر اين تأويل اين جمله چنين نتيجه ميدهد كه مهمترين چيزى كه انسان را از فحشاء و گناهان باز ميدارد ، ياد پروردگار و هميشه به ياد دستورات او از امر و نهى و ثوابها و عقابها بودن است و اين بهترين لطف و چيزيست كه انسان را هميشه به ياد خداوند واداشته و از گناهان دور مينمايد . « ابى - مالك » ميگويد مقصود اينست كه ، در نماز قلب را متوجه خدا ساختن ، اهميتش بيشتر از صورت نماز است .\r\n« فراء » ميگويد مراد چنين است كه تسبيح و تقديس و تهليل پروردگار - و خلاصه به ياد او بودن - سزاوارتر از هر چيزى است كه انسان را از فحشاء و گناهان دور بدارد يعنى اگر حقيقة به ياد خدا باشند تنها او از گناهان باز ميدارد .\r\nاز « ثابت بنانى » روايت شده كه گفت مردى چهار بنده آزاد كرد ، و شخص ديگرى - چون قصه را شنيد - گفت « سبحان اللَّه و الحمد للَّه و لا إله الا اللَّه و اللَّه اكبر » و سپس وارد مسجد شد و بنزد حبيب بن اوفى سلمى و اصحابش رفت و از ايشان پرسيد در اين باره چگونه قضاوت ميكنيد كه شخصى چهار بنده آزاد كرده ، و من به ياد خدا هستم و ميگويم « سبحان اللَّه و الحمد للَّه و لا إله الا اللَّه و اللَّه اكبر » كداميك از اين دو برتر است ؟ پس از اندكى تأمل گفتند چيزى را افضل و بهتر از ياد خدا نمىدانيم . « معاذ بن جبل » گويد بهترين عمل‌اى كه انسان را از عذاب خداوند دور ميسازد ، به ياد خدا بودن - كه از گناهان باز ميدارد - مىباشد . مردى - از معاذ - سؤال كرد حتى از جهاد ؟ پاسخ داد بلى حتى از جهاد زيرا خداوند فرمود « ياد خدا بالاتر و بهتر از همه چيز است » .\r\nو نيز گويد از رسول خدا ( ص ) سؤال كردم كدام عمل نزد خدا بيشتر محبوب بوده و ارزش بيشترى دارد ؟ حضرت پاسخ فرمود اينكه تا هنگام مرگ هم ، زبانت به ياد خدا مشغول باشد سپس حضرت فرمود اى معاذ ، پيش روندگان آنانى هستند .\r\nكه شب را تا بهنگام صبح بذكر خدا مشغولند و هر كس بخواهد كه در باغ‌هاى\r\n\r\n","description":"","footnote":"","page_name":" 66 ","page_number":68},
  {"content":"\r\n\r\nبهشت بهره‌مند شود بايد ذكر خدا بسيار بگويد .\r\nعطاء بن سائب : او از « عبد اللَّه بن ربيعه » و او از « ابن عباس » نقل مىكند كه گفت آيا كلام خدا را كه فرمود  « وَ لَذِكْرُ اللَّهِ أَكْبَرُ »  ديدى ؟ ( ابن ربيعه ) پاسخ داد آرى ، ذكر خدا چه به قرآن يا به نماز يا به تسبيح و تكبير و تهليل باشد همه نيكو و با فضيلت مىباشد ولى افضل از اين در هنگام معصيت به ياد خدا بودن است و دورى از گناه نمودن . پس « ابن عباس » به او گفت عالى سخنى بود ، ولى مقصود آيه آنست كه ياد پروردگار نسبت بشما بيشتر است از ياد شما نسبت به او .\r\n وَ اللَّهُ يَعْلَمُ ما تَصْنَعُونَ  : و خداوند ميداند آنچه را عمل ميكنيد از خير يا شر و طبق آن بشما پاداش خواهد داد .\r\n\r\n","description":"","footnote":"","page_name":" 67 ","page_number":69},
  {"content":"\r\n\r\n\r\n[ سوره العنكبوت ( 29 ) : آيات 46 تا 50 
  ]\r\nوَ لا تُجادِلُوا أَهْلَ الْكِتابِ إِلاَّ بِالَّتِي هِيَ أَحْسَنُ إِلاَّ الَّذِينَ ظَلَمُوا مِنْهُمْ وَ قُولُوا آمَنَّا بِالَّذِي أُنْزِلَ إِلَيْنا وَ أُنْزِلَ إِلَيْكُمْ وَ إِلهُنا وَ إِلهُكُمْ واحِدٌ وَ نَحْنُ لَهُ مُسْلِمُونَ ( 46 ) وَ كَذلِكَ أَنْزَلْنا إِلَيْكَ الْكِتابَ فَالَّذِينَ آتَيْناهُمُ الْكِتابَ يُؤْمِنُونَ بِهِ وَ مِنْ هؤُلاءِ مَنْ يُؤْمِنُ بِهِ وَ ما يَجْحَدُ بِآياتِنا إِلاَّ الْكافِرُونَ ( 47 ) وَ ما كُنْتَ تَتْلُوا مِنْ قَبْلِهِ مِنْ كِتابٍ وَ لا تَخُطُّهُ بِيَمِينِكَ إِذاً لارْتابَ الْمُبْطِلُونَ ( 48 ) بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ وَ ما يَجْحَدُ بِآياتِنا إِلاَّ الظَّالِمُونَ ( 49 ) وَ قالُوا لَوْ لا أُنْزِلَ عَلَيْهِ آياتٌ مِنْ رَبِّهِ قُلْ إِنَّمَا الْآياتُ عِنْدَ اللَّهِ وَ إِنَّما أَنَا نَذِيرٌ مُبِينٌ ( 50 )\r\n\r\n","description":"","footnote":"","page_name":" 68 ","page_number":70},
  {"content":"\r\n\r\n\r\nترجمه :\r\nمجادله ( مباحثه و مناظره ) مكنيد با اهل كتاب مگر به آنچه نيكوتر است بجز افرادى كه ستم ( و جنگ با شما ) داشتند و بگوئيد ( در مباحثه ) كه ايمان داريم به آنچه فرستاده شد بسوى ما و بسوى شما ، و خداى ما و خداى شما يكى است و مائيم او را منقادان . و همچنين فرستاديم بسوى تو محمد ( ص ) كتاب را ، پس افرادى كه داديم به آنان كتاب را ايمان ميآورند به آن و از اين‌ها ( اهل مكه ) هم كسى ايمان به آن ميآورد و انكار ننمايد بآيات ما بجز كافران . و نبودى تو كه بخوانى پيش از اين كتابى و نه بنويسىاش با دست راستت كه آن وقت شك مينمودند نادرستان . بلكه آن ( قرآن ) آيات آشكارايى است در سينه كسانى كه به آنها علم داده شده است و انكار نكنند مگر ستمكاران . و ( مشركين ) گفتند چرا فرستاده نشد بر او آيت‌هايى از پروردگارش ، بگو ( به آنان ) كه آيت‌ها فقط نزد خدا بوده و من تنها بيم دهنده‌اى آشكارايم .\r\n\r\nقرائت :\r\nآيات من ربه : « ابن كثير » و « اهل كوفه » او را بلفظ مفرد « آية من ربه » قرائت نموده و ديگران با لفظ جمع « آيات » خوانده‌اند .\r\n\r\nدليل :\r\nآيات من ربه : « ابو على » گويد آنان كه او را بمفرد خوانده‌اند دليلشان آيه شريفه  « وَ قالُوا لَوْ لا نُزِّلَ عَلَيْهِ آيَةٌ مِنْ رَبِّهِ قُلْ إِنَّ اللَّهَ قادِرٌ عَلى أَنْ يُنَزِّلَ آيَةً »  است يعنى بگو خدا قادر است كه فرو فرستد آيتى - كه بلفظ مفرد ( آيه ) خوانده شده - و نيز آيه شريفه  « فَلْيَأْتِنا بِآيَةٍ »  مىباشد .\r\nو كسانى كه او را بلفظ جمع خوانده‌اند دليل‌شان آيه شريفه  « لَوْ لا أُنْزِلَ عَلَيْهِ آياتٌ مِنْ رَبِّهِ قُلْ إِنَّمَا الْآياتُ عِنْدَ اللَّهِ »  بوده . و البته گاهى لفظ مفرد گفته مىشود و از او چند نفر اراده ميگردد مانند آيه شريفه  « وَ جَعَلْنَا ابْنَ مَرْيَمَ وَ أُمَّهُ آيَةً »  و اتفاقاً در ظاهر آيه  « إِنَّمَا الْآياتُ عِنْدَ اللَّهِ »  هم دلالتى بر ترجيح لفظ جمع وجود ندارد و گذشته از اين ، گفته شده كه اگر بلفظ جمع  « إِنَّمَا الْآياتُ عِنْدَ اللَّهِ »  خوانده شود معنى مفرد است\r\n\r\n","description":"","footnote":"","page_name":" 69 ","page_number":71},
  {"content":"\r\n\r\nيعنى آيتى كه اختيار نموديد شما و آيت‌هاى ديگرى كه شما اختيار ننموده - و توجه به آنها نداريد .\r\n\r\nشرح لغات :\r\nو لا تجادلوا : « جدل » در اصل لغت بمعنى درهم پيچيدن شديد است و در اصطلاح عرب گفته مىشود « جدلته اجدله جدلا » - جدال كردم با او جدالى - يعنى درهم پيچيدم‌اش شديداً و « جدال » همان درهم پيچيدن خصم در استدلالش مىباشد . و نيز گفته شده كه « جدل » از « جداله » گرفته شده و او بمعنى زمين است زيرا هر يك از طرفين مقصودش زمين زدن - و محكوم نمودن - دومى است .\r\nو لا تخطه : « خط » بمعنى نوشتن است .\r\nلارتاب : « ارتياب » بمعنى شك نمودن و تهمت زدن است .\r\n\r\nاعراب :\r\n الَّذِينَ ظَلَمُوا مِنْهُمْ  : اين جمله در محل نصب است و استثناء از  « أَهْلَ الْكِتابِ »  باشد .\r\n كَذلِكَ أَنْزَلْنا إِلَيْكَ الْكِتابَ  : تقديرش « و كما انزلنا الى اهل الكتاب الكتاب انزلنا اليك الكتاب » يعنى همانگونه كه بسوى اهل كتاب ، كتاب فرستاديم بسوى تو نيز قرآن فرستاديم .\r\n إِذاً لَارْتابَ الْمُبْطِلُونَ  : لام براى قسم بوده و در جمله تقديرى است و در اصل « و لو خططته بيمينك او تلوت قبله كتاباً اذاً و اللَّه لارتابوا به » مىباشد يعنى اگر پيش از اين نوشتن يا خواندن كتابى را ميدانستى آن وقت بود كه قسم به خدا به اين قرآن شك ببرند و تهمت زنند .\r\n مِنْ رَبِّهِ  : در محل رفع و صفت « آيه » ( آيات ) مىباشد .\r\n\r\nمقصود :\r\nپس از پايان آيات گذشته كه راجع به دعوت مردم بسوى پروردگار بود ، اكنون چگونگى دعوت و چگونگى سخن گفتن با اهل كتاب و مشركين را بيان ميفرمايد .\r\n\r\n","description":"","footnote":"","page_name":" 70 ","page_number":72},
  {"content":"\r\n\r\n وَ لا تُجادِلُوا أَهْلَ الْكِتابِ  : مجادله نكنيد با اهل كتاب و آنان نصارا ( مسيحيان ) « بنى نجران » ميباشند و گفته شده نصارى و يهود هر دو مقصوداند .\r\n إِلَّا بِالَّتِي هِيَ أَحْسَنُ  : مگر به بهترين راهى - كه تا بشود خصم را مجاب نموده و پذيراى سخن خود گرداند ، و « مجادله احسن » آنست كه بخاطر خير خواهى و نفع رساندن با مدارا و نرمش انجام گيرد . و مانند اين آيه شريفه است آيه ديگر :\r\n « فَقُولا لَهُ قَوْلًا لَيِّناً لَعَلَّهُ يَتَذَكَّرُ أَوْ يَخْشى »  يعنى شما ( اى موسى و هارون ) با فرعون با نرمش سخن بگوئيد تا شايد متوجه شود و يا از آينده خويش بترسد .\r\n« الا حسن » عبارت از بالاترين و بهترين مناظره‌اى است كه از نظر عقل طرف را وادار به پذيرفتن كند و يا اينكه موافق طبع - انسانى - او باشد تا بپذيرد ، و ممكن است هر دو معنى مقصود باشد .\r\nدر اين آيه اشاره است كه ارشاد جامعه و دعوت مردم بسوى پروردگار بايد با بهترين وجه و زيباترين نحو و با نرمش در آگاهى آنان به نشانه‌هاى هستى خداى جهان و ايمان به او ، باشد .\r\n إِلَّا الَّذِينَ ظَلَمُوا مِنْهُمْ  : بجز افرادى كه ستم نمودند ، - زيرا نه ايمان آوردند و نه از مبارزه با اسلام دست بر ميدارند - و نه جزيه ميدهند بلكه آتش جنگ‌شان با اسلام شعله‌ور است ، پس با چنين مردم با شمشير مجادله كنيد تا اسلام آورند و يا جزيه داده و از مبارزه با اسلام دست بدارند .\r\nآنچه گفته شد تفسيرى است كه « مجاهد » و « سعيد بن جبير » در اين جمله گفته‌اند ، ولى « ابى مسلم » گويد مقصود كسانى هستند كه عناد ورزيده و نبوت پيامبر اسلام را با آنكه ميدانستند - و در تورات و انجيل خوانده بودند - بر مردم پوشيده ميداشتند . اما « ابن زيد » گفته مراد افرادى ميباشند كه اصرار بر بت پرستى و كفر داشته با آنكه حجت و دليل - بر خداشناسى و بطلان آئين بت‌پرستى - براى آنان تمام است .\r\nولى بهتر آنست - كه يك معنى كلى اراده شود - يعنى مقصود آيه چنين باشد\r\n\r\n","description":"","footnote":"","page_name":" 71 ","page_number":73},
  {"content":"\r\n\r\nكه ، بجز افرادى كه به خود ستم نموده و با جدال و مبارزه با مسلمانان يا غير ذلك از كارهايى كه موجب شدت عمل با آنان را فراهم كند ، انجام ميدهند . پس با چنين مردمى بايد مسلمانان بدفاع برخاسته و مبارزه كنند .\r\n« قتاده » گويد اين آيه بوسيله آيه « سيف » منسوخ شده . ولى صحيح آنست كه نسخ نشده زيرا مجادله در هر وقت با نيكوترين وجه واجب است .\r\n وَ قُولُوا  : و به آنان در دعوت خود بسوى اسلام ، بگوئيد كه :\r\n آمَنَّا بِالَّذِي أُنْزِلَ إِلَيْنا وَ أُنْزِلَ إِلَيْكُمْ  : ايمان آورديم بكتابى كه بسوى ما نازل شد و كتابى كه بسوى شما نيز نازل گرديد .\r\n وَ إِلهُنا وَ إِلهُكُمْ واحِدٌ  : خداى ما و شما يكى است .\r\n وَ نَحْنُ لَهُ مُسْلِمُونَ  : و ما منقاد او بوده و مخلصيم .\r\n وَ كَذلِكَ  : همانگونه كه بسوى « موسى » و « عيسى » كتاب آسمانى فرستاديم .\r\n أَنْزَلْنا إِلَيْكَ الْكِتابَ  : بسوى تو ( اى محمد ، ص ) نيز كتاب آسمانى ( قرآن ) فرستاديم .\r\n فَالَّذِينَ آتَيْناهُمُ الْكِتابَ  : پس مردمى كه علم كتاب ( تورات و انجيل ) را به آنان داديم ، و در اينجا « كتاب » بحذف مضاف است يعنى « علم الكتاب » .\r\n يُؤْمِنُونَ بِهِ  : ايمان به قرآن ميآورند همانند عبد اللَّه بن سلام و امثالش .\r\n وَ مِنْ هؤُلاءِ مَنْ يُؤْمِنُ بِهِ  : و از اين كفار مكه نيز كسانى ايمان به قرآن ميآورد .\r\nو ممكن است ضمير در « به » راجع به پيامبر ( ص ) باشد و از طرفى هم ممكن است راجع به قرآن باشد - چنان كه گفته شد - و ممكن است اصلا مقصود  « فَالَّذِينَ آتَيْناهُمُ الْكِتابَ »  همان مسلمانان باشند و مقصود از « الكتاب » همان قرآن باشد و از جمله  « وَ مِنْ هؤُلاءِ »  يهود و نصارى اراده شده باشد كه ايمان به قرآن ميآورند .\r\n وَ ما يَجْحَدُ بِآياتِنا إِلَّا الْكافِرُونَ  : و انكار بآيات و دلالات ما ننمايند مگر مردم كافر و انكار آنان به تو اى « محمد ، ص » ضرر نخواهد رسانيد .\r\nسپس خداوند پيامبرش را مخاطب ساخته ميفرمايد :\r\n\r\n","description":"","footnote":"","page_name":" 72 ","page_number":74},
  {"content":"\r\n\r\n وَ ما كُنْتَ تَتْلُوا مِنْ قَبْلِهِ مِنْ كِتابٍ  : و نبودى تو اى محمد « ص » قبل از قرآن بتوانى - كتابى بخوانى .\r\n وَ لا تَخُطُّهُ بِيَمِينِكَ  : و نبودى كه - بتوانى - كتابى بدست خويش بنويسى .\r\n إِذاً لَارْتابَ الْمُبْطِلُونَ  : در اين صورت نادرستان و بيهوده گويان شك مينمودند يعنى اگر تو ميتوانستى بخوانى يا بنويسى ، آن وقت نادرستان راه ديگرى را در تشكيك نبوت تو بدست آورده و در ايمان مردم ضعيف تشكيك ميكردند و به تو ميگفتند آنچه را كه براى مردم ميخوانى از كتابهاى پيشينيان جمع نموده‌اى .\r\nاما اكنون كه مولد و نشو و نماى تو همانند آنان است و - درس نخوانده - چيزى ( قرآنى ) آوردى كه آنان از آوردن مثل او عاجزند ، واجب است بر آنان تا بدانند كه البته از ناحيه خداوند مىباشد ، نه از تو ، زيرا عادتا محال است كه شخصى بين ملتى كه همه احوالش را از تولد و دوران كودكى و جوانى و سفر و حضر ديده‌اند ، زندگى كند و در نزد كسى درس نخوانده و نوشتن نياموخته است ، آن وقت كتابى و آئينى آورده كه همه را عاجز نموده و همانند او نتوانند بياورند .\r\n« سيد مرتضى علم الهدى قدس اللَّه روحه » گويد اين آيه بهترين دليلى است كه پيامبر ( ص ) قبل از نبوت خواندن و نوشتن را نميدانست و اما بعد از نبوت به اعتقاد من حضرتش بهر دو آگاهى داشت .\r\nو ظاهر آيه نيز موافق با اين نظر است زيرا دانايى به خواندن و نوشتن را نفى مىكند و ذكر تعليل در آيه  « إِذاً لَارْتابَ »  همچنين اقتضا مىكند زيرا اگر آن حضرت قبل از نبوت باسواد بود و خواندن و نوشتن ميدانست در اين صورت نادرستان قريش در رسالت آن حضرت شك مينمودند و اما بعد از بعثت شكى نبود زيرا ممكن بود از « جبرائيل ع » تعليم گرفته باشد .\r\n بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ  : بلكه آن قرآن دلالت‌ها و راهنمايىهاى روشنى در سينه‌هاى دانايان مىباشد .\r\n« حسن » گويد مقصود پيامبر ( ص ) و مؤمنين هستند كه قرآن را بخاطرها حفظ\r\n\r\n","description":"","footnote":"","page_name":" 73 ","page_number":75},
  {"content":"\r\n\r\nنموده و در آن تفكر ميكنند و معانى او را در آئينه جان‌ها نقش مينمايند . و بعضى گويند از امام باقر ( ع ) و امام صادق ( ع ) روايت شده است كه مراد ائمه از آل محمد عليهم السلام مىباشد . « ضحاك » گويد كه مقصود شخص پيامبر است كه امى بوده و قبل از بعثت خواندن و نوشتن را نميدانست و « سينه‌هاى علماء » هم همان سينه‌هاى دانايان اهل كتاب ( يهود و نصارى ) است كه پيامبر ( ص ) را با همين صفت در كتابهاى آسمانى شناخته بودند اما « قتاده » ميگويد كه مراد همان قرآن و حفظ او در سينه‌هاى مؤمنين است زيرا قبل از قرآن ، كتابهاى آسمانى خوانده ميشد ولى در سينه‌ها حفظ نميگرديد و تنها بديدن آيات آن قناعت ميشد مگر اندكى را حفظ مينمودند .\r\n وَ ما يَجْحَدُ بِآياتِنا إِلَّا الظَّالِمُونَ  : و انكار نكنند بآيات ما مگر ستمگرانى كه بآيات قرآن نمىنگرند و با اهداف قرآن مبارزه كرده و بدين ترتيب بخويشتن ستم روا ميدارند . و گفته شده كفار مكه از قريش و يهود مراد است .\r\n وَ قالُوا لَوْ لا أُنْزِلَ عَلَيْهِ آياتٌ مِنْ رَبِّهِ  : و مشركين مكه گفتند چرا بر پيامبر ( ص ) آيتى از پروردگارش فرود نيامد و مقصودشان از آيه آن بود كه مىگفتند ما ايمان نميآوريم تا براى ما از زمين چشمه ظاهر كنى ، - و ميگفتند بايد كوه صفا را طلا نمايى .\r\nو بعضى گفته‌اند كه مشركين به منظور ايجاد شبهه بين مردم ميگفتند ، ( محمد ص ) بايد معجزه‌اى همانند موسى كه دريا را ميشكافت و عصا را اژدها مينمود ، بياورد .\r\n قُلْ إِنَّمَا الْآياتُ عِنْدَ اللَّهِ  : پس خداوند به پيامبر ( ص ) فرمود تا به آنان بگويد كه آيات و معجزات تنها در پيشگاه خداوند است و طبق مصالح و مقتضيات هر زمانى معجزه‌اى را مخصوص پيامبر آن عصر قرار ميدهد .\r\n وَ إِنَّما أَنَا نَذِيرٌ مُبِينٌ  : و من تنها بيم دهنده‌اى ميباشم و آشكارا شما را از آينده خطرناك معصيتها و نافرمانى از دستورات خداوند ، انذار كرده و راه حق را از باطل روشن ميسازم و براى تأييد و تثبيت گفتارم نيز معجزه‌اى كه خدا داده ظاهر ميسازم .\r\n\r\n","description":"","footnote":"","page_name":" 74 ","page_number":76},
  {"content":"\r\n\r\n\r\n[ سوره العنكبوت ( 29 ) : آيات 51 تا 55 
  ]\r\nأَ وَ لَمْ يَكْفِهِمْ أَنَّا أَنْزَلْنا عَلَيْكَ الْكِتابَ يُتْلى عَلَيْهِمْ إِنَّ فِي ذلِكَ لَرَحْمَةً وَ ذِكْرى لِقَوْمٍ يُؤْمِنُونَ ( 51 ) قُلْ كَفى بِاللَّهِ بَيْنِي وَ بَيْنَكُمْ شَهِيداً يَعْلَمُ ما فِي السَّماواتِ وَ الْأَرْضِ وَ الَّذِينَ آمَنُوا بِالْباطِلِ وَ كَفَرُوا بِاللَّهِ أُولئِكَ هُمُ الْخاسِرُونَ ( 52 ) وَ يَسْتَعْجِلُونَكَ بِالْعَذابِ وَ لَوْ لا أَجَلٌ مُسَمًّى لَجاءَهُمُ الْعَذابُ وَ لَيَأْتِيَنَّهُمْ بَغْتَةً وَ هُمْ لا يَشْعُرُونَ ( 53 ) يَسْتَعْجِلُونَكَ بِالْعَذابِ وَ إِنَّ جَهَنَّمَ لَمُحِيطَةٌ بِالْكافِرِينَ ( 54 ) يَوْمَ يَغْشاهُمُ الْعَذابُ مِنْ فَوْقِهِمْ وَ مِنْ تَحْتِ أَرْجُلِهِمْ وَ يَقُولُ ذُوقُوا ما كُنْتُمْ تَعْمَلُونَ ( 55 )\r\n\r\nترجمه :\r\nآيا كافى نبود ايشان را كه فرستاديم بر تو كتاب ( قرآن ) را تا خوانده شود بر ايشان البته در او رحمتى و پندى براى مردمى است كه ايمان آرند . بگو ( اى پيامبر ، ص ) كافى است كه خدا بين من و شما گواه باشد ( خدا ) ميداند آنچه را كه\r\n\r\n","description":"","footnote":"","page_name":" 75 ","page_number":77},
  {"content":"\r\n\r\nدر آسمانها و زمين است و آنان كه به باطل گرويده و به خداوند كافر شدند ، ايشان زيانكارانند . با شتاب ، از تو خواهان عذاب‌اند و اگر نبود وقتى نامبرده ( معين براى آن ) همانا عذاب آمده بود بسويشان و البته ( عذاب ) ناگهان ميآيدشان در حالى كه ايشان نميدانند . با شتاب از تو خواهان عذاب‌اند و البته دوزخ فرا گيرندهء كافران است . آن روزى كه فرا گيرد آنان را عذاب ( آتش ) از بالاى سر و زير پاهايشان و گويد بچشيد ( جزاء ) آنچه را كه عمل ميكرديد .\r\n\r\nقرائت :\r\nو يقول : « نافع » و « اهل كوفه » آن را با « ياء » و ديگران با نون - نقول - خوانده‌اند .\r\n\r\nدليل :\r\n« ابو على » گويد « و يقول » - با ( ياء ) يعنى سرپرست جهنم گويد - بچشيد عذاب را - نظير آيهء شريفه  « وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ »  - يعنى بهنگام مرگ كفار ، ملائكه دستهاى خود را باز كنند ( و گويند ) جانهايتان را بيرون كنيد تا عذاب خوارى بشما داده شود - كه در تقدير « و يقولوا لهم اخرجوا انفسكم » مىباشد . و اما كسى كه آن را با « نون » - نقول - خوانده دليلش آنست كه چون عذاب از ناحيه خدا آمده شايسته است كه به خدا نسبت داده شود .\r\nاما چرا « ذوقوا » - بچشيد - گفته شده ؟ براى آنكه ديگر در آن زمان به آنان رسيده و اتصالا ميرسد مانند چيزى كه انسان مىنوشد يا مىچشد و در مثل آمده گويند : حالا بگير آنچه كردى ، پس بنوش و بچش .\r\n\r\nاعراب :\r\nيتلى : در محل نصب است و حال براى « الكتاب » باشد و در تقدير « متلوا - عليهم » مىباشد .\r\n يَعْلَمُ ما فِي السَّماواتِ  : ممكن است صفت براى « شهيدا » و يا حال باشد و ممكن\r\n\r\n","description":"","footnote":"","page_name":" 76 ","page_number":78},
  {"content":"\r\n\r\nاست كه جمله مستأنفه بوده و داراى اعراب نباشد .\r\n وَ لَيَأْتِيَنَّهُمْ  : در اينجا « لام » جواب قسم واقع شده .\r\nبغتة : منصوب و حال است .\r\n يَوْمَ يَغْشاهُمُ  : ظرف براى « محيطة » مىباشد .\r\n\r\nمقصود :\r\nدر آيات گذشته گفته شد كه كفار مكه چون نشانه و معجزه ميخواستند لذا خداوند جواب فرموده :\r\n أَ وَ لَمْ يَكْفِهِمْ أَنَّا أَنْزَلْنا عَلَيْكَ الْكِتابَ  : آيا كافى نبود ايشان را كه بر تو اى « محمد ، ص » كتاب يعنى قرآن نازل نموديم - كه از نظر فصاحت و بلاغت به حد اعجاز بوده و احدى نتوانسته و نميتواند همانند آن بياورد هر چه هم فصيح و بليغ باشد و در آن باخبار آينده و گذشته و آنچه را كه مربوط به شئون مختلفه مردم است گفته‌ايم - .\r\n يُتْلى عَلَيْهِمْ  : خوانده مىشود بر ايشان . خداوند سبحان بيان فرموده كه در فرستادن قرآن دلالتى روشن ، و معجزه‌اى ظاهر ، و حجتى رسا است كه با آن شبهات مندفع و اتمام حجت ميگردد پس نيازى - در علم به صحت نبوت پيامبر ( ص ) - بمعجزه‌اى جز قرآن نخواهد بود . زيرا در اظهار معجزه گذشته بر دفع شبهات مصلحت نيز بايد رعايت شود و چنانچه در نوعى از معجزه مصلحت باشد اظهار نوع ديگرى روا نباشد .\r\nاگر خداوند آيات و نشانه‌هايى كه كفار پيشنهاد ميكردند اظهار ميفرمود و آنان ايمان نمىآوردند مقتضاى حكمت هلاكت و ريشه‌كن نمودن آنها بود مانند امتهاى گذشته . با آنكه خداوند وعده داده است كه بر امت مرحومه چنان عذابهايى را نازل نگرداند و اين آيه دلالت دارد كه قرآن معجزه‌اى كافى و داراى برترين مقام اعجاز است و مراد از كفايت قرآن رسيدن آن بمرتبه‌اى از اعجاز است كه با وجود آن نيازى به غير نيست .\r\n\r\n","description":"","footnote":"","page_name":" 77 ","page_number":79},
  {"content":"\r\n\r\n إِنَّ فِي ذلِكَ لَرَحْمَةً  : البته در اين قرآن نعمت بزرگ و بىمانندى است زيرا هر كه از او پيروى كند بثوابهاى ابدى و بهشت جاودانى نائل ميآيد .\r\n وَ ذِكْرى  : و در او پند و نصيحت است .\r\n لِقَوْمٍ يُؤْمِنُونَ  : براى مردمى كه تصديق به او نمايند .\r\nگفته‌اند عده‌اى از مسلمانان - بعد از نزول قرآن - از توراة و انجيل صفحاتى نوشته بودند پس خداوند با اين آيه آنان را تهديد فرموده و نهى كرد و پيامبر ( ص ) فرمود\r\n« جئتكم بها بيضاء نقية »\r\nبسوى شما آيات قرآن نورانى و پاكيزه آوردم .\r\n قُلْ  : بگو اى محمد ( ص ) .\r\n كَفى بِاللَّهِ بَيْنِي وَ بَيْنَكُمْ شَهِيداً  : كافى است كه خداوند بين من و شما گواه باشد و بنگرد كه من براستى پيامبر بوده و ابلاغ رسالت نمودم و شما با تكذيب و دشمنى به من پاسخ گفتيد . و گواهى خداوند در باره آن حضرت عبارت از شهادت او برسالت است كه در آيه شريفه فرمود « محمد رسول اللَّه » و يا با انزال آيات قرآن اثبات معجزه نموده - و حقيقت گفتار او را آشكار فرموده است - .\r\n يَعْلَمُ ما فِي السَّماواتِ وَ الْأَرْضِ  : خداوند ميداند آنچه را كه در آسمانها و زمين است پس او درست ميداند كه من بر هدايت و شما بر گمراهى ميباشيد .\r\n وَ الَّذِينَ آمَنُوا بِالْباطِلِ  : و آنان كه به باطل گرويدند و غير خداوند را تصديق كرده - بت‌پرستى و ستاره‌پرستى نمودند - . اين تفسير بنا بقول « ابن عباس » است ولى « مقاتل » ميگويد مقصود اطاعت « شيطان » و پيروى از وسوسه‌هاى او است .\r\n وَ كَفَرُوا بِاللَّهِ  : و انكار وحدانيت پروردگار جهان نمودند .\r\n أُولئِكَ هُمُ الْخاسِرُونَ  : ايشان زيانكارانند و با ارتكاب معصيتهاى گوناگون و انكار خداوند از ثواب‌هاى خدا محروم ماندند .\r\n وَ يَسْتَعْجِلُونَكَ بِالْعَذابِ  : و با شتاب از تو خواهان عذابند و از تو اى « محمد ، ص » ميخواهند كه فوراً عذاب نازل شود چون گفتارت را منكرند چنان كه « نضر بن حرث » به پيامبر ( ص ) گفت بگو تا آسمان بر ما سنگ ببارد .\r\n\r\n","description":"","footnote":"","page_name":" 78 ","page_number":80},
  {"content":"\r\n\r\n وَ لَوْ لا أَجَلٌ مُسَمًّى  : و اگر نبود وقتى نامبرده و معين كه قدرت خدا در آن ظاهر مىشود و آن روز قيامت است . و يا مقصود آنست كه اگر نبود وقتى كه خدا براى آنان معين نموده و در همين جهان بنا بر مصلحتى در آن وقت ايشان را عذاب فرمايد .\r\n لَجاءَهُمُ الْعَذابُ  : همانا آمده بود بسويشان عذابى كه استحقاق آن را داشتند .\r\n وَ لَيَأْتِيَنَّهُمْ بَغْتَةً وَ هُمْ لا يَشْعُرُونَ  : و البته عذاب ناگهان بسويشان خواهد آمد و ايشان بآمدنش آگاهى نداشته و ساعت نزول عذاب را نميدانند .\r\nپس از آن خداوند وعده‌گاه عذاب جهنم را براى آنان بيان ميفرمايد .\r\n يَسْتَعْجِلُونَكَ بِالْعَذابِ وَ إِنَّ جَهَنَّمَ لَمُحِيطَةٌ بِالْكافِرِينَ  : با شتاب از تو خواهان عذابند و البته جهنم احاطه بكافران خواهد نمود و اگر چه در دنيا عذاب بر آنان نازل نشود ، ولى آنها لا محالة در جهنم معذب خواهند بود .\r\n يَوْمَ يَغْشاهُمُ الْعَذابُ مِنْ فَوْقِهِمْ وَ مِنْ تَحْتِ أَرْجُلِهِمْ  : آن روزى كه عذاب و آتش دوزخ فرا گيرد آنان را از بالاى سر و از زير پاها و مقصود آنست كه عذاب تمام بدن آنان را فرا گرفته نه آنكه بگوشه‌اى از بدن ايشان رسيده باشد .\r\n« حسن » گويد هيچ موضعى از بدن آنان نباشد مگر آتش به او رسيده و معذب است نظير آيه شريفه  « لَهُمْ مِنْ جَهَنَّمَ مِهادٌ وَ مِنْ فَوْقِهِمْ غَواشٍ »  يعنى براى ايشان از جهنم بسترى و از - آتش - بر رويشان پوششى است .\r\n وَ يَقُولُ ذُوقُوا ما كُنْتُمْ تَعْمَلُونَ  : و ميگويد ( پاسبان جهنم ) بچشيد جزاء اعمال خود را كه در دنيا آن را انجام ميداديد .\r\n\r\n","description":"","footnote":"","page_name":" 79 ","page_number":81},
  {"content":"\r\n\r\n\r\n[ سوره العنكبوت ( 29 ) : آيات 56 تا 60 
  ]\r\nيا عِبادِيَ الَّذِينَ آمَنُوا إِنَّ أَرْضِي واسِعَةٌ فَإِيَّايَ فَاعْبُدُونِ ( 56 ) كُلُّ نَفْسٍ ذائِقَةُ الْمَوْتِ ثُمَّ إِلَيْنا تُرْجَعُونَ ( 57 ) وَ الَّذِينَ آمَنُوا وَ عَمِلُوا الصَّالِحاتِ لَنُبَوِّئَنَّهُمْ مِنَ الْجَنَّةِ غُرَفاً تَجْرِي مِنْ تَحْتِهَا الْأَنْهارُ خالِدِينَ فِيها نِعْمَ أَجْرُ الْعامِلِينَ ( 58 ) الَّذِينَ صَبَرُوا وَ عَلى رَبِّهِمْ يَتَوَكَّلُونَ ( 59 ) وَ كَأَيِّنْ مِنْ دَابَّةٍ لا تَحْمِلُ رِزْقَهَا اللَّهُ يَرْزُقُها وَ إِيَّاكُمْ وَ هُوَ السَّمِيعُ الْعَلِيمُ ( 60 )\r\n\r\nترجمه :\r\nاى بندگان من كه ايمان آورديد البته زمين من پهناور است پس مرا پرستش كنيد . هر كسى چشندهء مرگ است ، سپس بسوى ما برگشت شما خواهد بود . و آنان كه ايمان آوردند و كارهاى شايسته انجام داده‌اند جايگاهشان را از بهشت غرفه هايى ميدهيم كه از زير آنها جوىهايى روان بوده جاودانند در آن ( منزل ) ها چه\r\n\r\n","description":"","footnote":"","page_name":" 80 ","page_number":82},
  {"content":"\r\n\r\nخوب است پاداش عمل كنندگان . آن مردمى كه شكيبايى ورزيده و بر پروردگار خويش توكل نمودند . بسا جنبنده‌اى كه بر نميدارد روزى خويش را ، خداوند است كه روزى او و شما را ميدهد و اوست شنواى دانا .\r\n\r\nقرائت :\r\nترجعون : « يحيى » از « ابى بكر و هشام » نقل كرده كه به « ياء » « يرجعون » و بقيه با « تاء » خوانده‌اند .\r\nلنبوئنهم : « اهل كوفه » بجز « عاصم » آن را « لنثوينهم » به « ثاء » و بقيه « لنبوئنهم » به « باء » قرائت نموده‌اند .\r\nلنبوئنهم : « اهل كوفه » بجز « عاصم » آن را « لنثوينهم » به « ثاء » و بقيه « لنبوئنهم » به « باء » قرائت نموده‌اند .\r\n\r\nدليل :\r\n« ابو على » گويد كسانى كه « يرجعون » به « ياء » خوانده‌اند براى آنست كه جمله قبلش به لفظ « غيبت » است و اما افرادى كه آن را « ترجعون » به ( خطاب ) خوانده‌اند گويند كه درست است جمله قبل به لفظ غيبت است ولى اين لفظ منتقل شده به خطاب مانند آيه شريفه  « إِيَّاكَ نَعْبُدُ »  بعد از جمله  « الْحَمْدُ لِلَّهِ »  كه از غيبت به خطاب انتقال يافته است .\r\nو دليل كسى كه « لنبوئنهم » به « باء » خوانده آيه شريفه « و لقد بوأنا بنى اسرائيل مبوء صدق » و آيه شريفه  « وَ إِذْ بَوَّأْنا لِإِبْراهِيمَ مَكانَ الْبَيْتِ »  مىباشد و « لام » در اينجا زايده است مثل آيه شريفه « ردف لكم » ( كه لام زايده است ) و ممكن است در تقدير « بوأنا لدعاء ابراهيم ع » باشد و مفعول محذوف باشد و تقديرش « بوأنا لدعائه ناساً مكان البيت » است . و دليل كسى كه « لنثوينهم » خوانده آيه شريفه  « وَ ما كُنْتَ ثاوِياً فِي أَهْلِ مَدْيَنَ »  يعنى نبودى تو سكونت كنى بين اهل ( مدين ) و در كنار آن ملت زندگى نمايى .\r\n« اعشى » گفته :\r\n اثوى و قصر ليله ليزودا * و مضى و اخلف من قتيلة موعدا \r\nيعنى ( شب در آنجا ) بيتوته كرده و ماند تا كامى دهد اما چه كوتاه كرد شب را و رفت و با معشوقه‌اش « قتيله » وعده‌گاهى گذارد .\r\n\r\n","description":"","footnote":"","page_name":" 81 ","page_number":83},
  {"content":"\r\n\r\n« حسان » گويد : « ثوى فى قريش بضع عشرة حجة » يعنى در بين قريش ده سال زندگى كرد . و اگر ( ثوى ) با حرف جر متعدى شود همزه بر سرش در آمده و واجب است كه بمفعول دوم متعدى گردد و اتفاقاً در آيه شريفه حرف جر وجود ندارد .\r\n« ابو الحسن » گويد : كه « اعمش » آيه را « لنثوينهم من الجنة غرفا » ( بدون حرف جر ) خوانده است ، و من اين حرف را نمىپسندم زيرا تو نمىگويى - يعنى چنين گفته نميشود - ( اثويته الدار ) .\r\n« ابو على » گفته - ممكن است حرف « اعمش » صحيح باشد - و دليل گفتارش اين بوده كه آيه در اصل « لنثوينهم من الجنة فى غرف » بوده مانند « لنزلناهم من الجنة فى غرف » سپس حرف جر حذف شده و « غرفا » خوانده‌اند نظير كلام عرب كه گويند :\r\n« امرتك الخير فافعل ما امرت به » بحذف حرف جر - .\r\n\r\nاعراب :\r\nخالدين : منصوب و حال براى « هم » در ( لنبوئنهم ) مىباشد .\r\n الَّذِينَ صَبَرُوا  : در محل جر واقع شده و صفت است براى « العالمين » و مخصوص بمدح او محذوف و در تقدير « نعم اجر العاملين الصابرين المتوكلين اجرهم » مىباشد .\r\nو ممكن است مضاف محذوف بوده و تقدير « نعم اجر العاملين اجر الذين صبروا » باشد و بنا بر اين مخصوص به مدح محذوف بوده و مضاف اليه جانشين او ميگردد .\r\n وَ كَأَيِّنْ مِنْ دَابَّةٍ لا تَحْمِلُ رِزْقَهَا اللَّهُ  : « كأين » در محل رفع است و جمله  « مِنْ دَابَّةٍ »  بيان است و  « لا تَحْمِلُ رِزْقَهَا »  صفت براى مجرور بوده و « اللَّه » مبتداء و « يرزقها » خبر او و تمام اين جمله خبر « كأين » واقع مىشود .\r\n\r\nشأن نزول :\r\n« مقاتل » و « كلبى » گويند كه آيه اول در باره مستضعفين و مسلمانان تهى دست كه ساكن مكه بوده - و در شكنجه مشركين بودند - نازل شده و آيه آخر در باره گروه ديگرى از مسلمين كه در مكه مورد شكنجه و آزار مشركين بودند نازل شده و آنها مأمور بهجرت بمدينه گشتند پس گفتند چگونه بسوى مدينه هجرت كنيم و حال\r\n\r\n","description":"","footnote":"","page_name":" 82 ","page_number":84},
  {"content":"\r\n\r\nآنكه در آنجا خانه و زمينى نداريم و كسى كه متكفل نان و آب ما باشد نيست .\r\n\r\nمقصود :\r\nسپس خداوند بيان فرموده كه عذرى براى مردم در ترك اطاعت پروردگار نبوده و چنين ميفرمايد :\r\n يا عِبادِيَ الَّذِينَ آمَنُوا إِنَّ أَرْضِي واسِعَةٌ  : اى بندگان من كه ايمان آورده‌ايد البته زمين من پهناور و فاصله شهرهاى آن بسيار است و اگر در شهرى - چون مكه - مشركين از احساسات مذهبى شما جلوگيرى مينمايند به شهر و ديار ديگرى هجرت كنيد .\r\n« امام صادق ، ع » فرمود مقصود آنست كه اگر در شهرى كه تو هستى گناهان و نافرمانى خدا انجام مىشود ، پس از آنجا به شهر ديگر هجرت كن . و « جبائى » ميگويد مقصود زمين بهشت است كه وسعت بسيارى دارد ولى بيشتر مفسرين قول اولى را گفته‌اند .\r\n فَإِيَّايَ فَاعْبُدُونِ  : پس تنها مرا مورد عبادت و پرستش قرار داده و از ديگرى اطاعت نكنيد تا شما را بمعصيت‌ها و گناهان وادار نمايد .\r\n« اياى » منصوب به فعل مقدر بوده كه فعل بعدى او را تفسير مىكند . و گفته شده « فاء » براى جزاء است و در تقدير چنين است « ان ضاق بكم موضع فاعبدونى و لا تعبدوا غيرى ان ارضى واسعه » كه خداوند به مؤمنين امر فرموده در صورتى كه دين شما در شهرى محفوظ نماند به مكان ديگر هجرت كنيد و در آيه بعد اشاره به مرگ كرد « آنها را از مرگ بترساند » تا هجرت براى مؤمنين آسان گردد .\r\n كُلُّ نَفْسٍ ذائِقَةُ الْمَوْتِ  : هر كسى كه خداوند او را آفريد در هر كجا كه باشد تلخى مرگ را چشنده است پس شما ( مؤمنين ) از ترس مرگ در شهر بت پرستان زندگى ننمائيد .\r\n ثُمَّ إِلَيْنا تُرْجَعُونَ  : سپس بسوى ما برگشتتان خواهد بود و ما پاداش اعمالتان را ميدهيم . سپس خداوند ثواب مهاجرين را بيان ميفرمايد :\r\n\r\n","description":"","footnote":"","page_name":" 83 ","page_number":85},
  {"content":"\r\n\r\n وَ الَّذِينَ آمَنُوا وَ عَمِلُوا الصَّالِحاتِ  : آنان كه ايمان آوردند و كارهاى شايسته انجام ميدهند و مقصود مهاجرين هستند .\r\n لَنُبَوِّئَنَّهُمْ مِنَ الْجَنَّةِ غُرَفاً  : جاى ميدهيم آنان را در غرفه‌هايى از بهشت كه بسيار ارجمند و خيره كننده است .\r\n تَجْرِي مِنْ تَحْتِهَا الْأَنْهارُ  : از زير آنها جوىهايى روان است .\r\n« ابن عباس » گويد : يعنى آنان را در غرفه‌هايى از بهشت جاى ميدهيم كه از در و زبرجد و ياقوت ساخته شده و قصرهاى بهشتى جاى آنها است .\r\n خالِدِينَ فِيها  : جاودانند در آن منزلها .\r\n نِعْمَ أَجْرُ الْعامِلِينَ  : چه خوب است پاداش عمل كنندگان و آن غرفه‌ها همه از خداست - كه براى آنان گذارده است . و سپس ايشان را وصف ميفرمايد .\r\n الَّذِينَ صَبَرُوا  : آنان كسانى بودند كه براى دين خود از تمام آزارها كه بايشان ميرسيد شكيبايى نموده و سختىهاى انجام فرامين دينى را بر خود هموار نمودند .\r\n وَ عَلى رَبِّهِمْ يَتَوَكَّلُونَ  : و در مهمات امور و هجرت‌هاى ديارشان ، بر پروردگار خويش توكل نمودند .\r\n وَ كَأَيِّنْ مِنْ دَابَّةٍ لا تَحْمِلُ رِزْقَهَا  : بسا جنبنده‌اى كه روزيش آماده نبود - و غذاى خويشتن را آماده و ذخيره نداشت - چنان كه « حسن » چنين تفسير نموده ولى « مجاهد » گويد مقصود آنست كه چون آن جنبنده زبون و ناتوان است نميتواند روزيش را با خود حمل كند بلكه هر مقدار كه شد با دهان مىخورد - و ميگذرد - ، اما « ابن عباس » گفته كه يعنى تمام حيوانات از جانوران بيابان گرفته تا مرغان آسمان و آنچه روى زمين زندگى كند ، قوت فرداى خود را ذخيره نكند بجز انسان و مورچه و موش - كه براى فرداى خود در كوشش و جمع نمودن قوت است - .\r\n اللَّهُ يَرْزُقُها وَ إِيَّاكُمْ  : خداوند است كه آن حيوان ضعيف كه قدرت ندارد قوت فرداى خود را جمع كند و نيز شما را روزى ميدهد پس براى ترس روزى در هجرت سستى نكنيد .\r\n\r\n","description":"","footnote":"","page_name":" 84 ","page_number":86},
  {"content":"\r\n\r\n« عطا » از « ابن عمر » نقل كرده كه او گويد كه با رسول خدا ( ص ) - از شهر - بيرون رفتيم و داخل باغهاى انصار شديم ( ديدم ) رسول خدا از زمين دانه‌هاى خرما را برداشته و تناول ميفرمود سپس روى به من كرد و گفت اى پسر عمر ، چرا - از اين خرما - نمىخورى ؟ عرض كردم : ميل ندارم . رسول خدا ( ص ) فرمود : اما من ميل دارم و اكنون صبح چهارمى است كه غذا نخورده‌ام ، و اگر ميخواستم و از خداى طلب مينمودم همانا ملك كسرى و قيصر به من عطا ميفرمود . پس تو اى فرزند « عمر » چگونه خواهى بود در بين ملتى كه بر اثر سستى يقين آنان ، غذاى يك سال خود را پنهان ميكنند . - ابن عمر گويد - به خدا سوگند هنوز قدمى بر نداشته بوديم كه اين آيه نازل شد  « وَ كَأَيِّنْ مِنْ دَابَّةٍ . . . »   وَ هُوَ السَّمِيعُ الْعَلِيمُ  : و آن خداوند شنوا و دانا است گفتارتان را بهنگام مهاجرت از وطن مىشنود و احوالتان را ميداند و هيچ امر پنهانى و يا آشكار شما بر او مخفى نخواهد بود .\r\n\r\n","description":"","footnote":"","page_name":" 85 ","page_number":87},
  {"content":"\r\n\r\n\r\n[ سوره العنكبوت ( 29 ) : آيات 61 تا 69 
  ]\r\nوَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ وَ سَخَّرَ الشَّمْسَ وَ الْقَمَرَ لَيَقُولُنَّ اللَّهُ فَأَنَّى يُؤْفَكُونَ ( 61 ) اللَّهُ يَبْسُطُ الرِّزْقَ لِمَنْ يَشاءُ مِنْ عِبادِهِ وَ يَقْدِرُ لَهُ إِنَّ اللَّهَ بِكُلِّ شَيْءٍ عَلِيمٌ ( 62 ) وَ لَئِنْ سَأَلْتَهُمْ مَنْ نَزَّلَ مِنَ السَّماءِ ماءً فَأَحْيا بِهِ الْأَرْضَ مِنْ بَعْدِ مَوْتِها لَيَقُولُنَّ اللَّهُ قُلِ الْحَمْدُ لِلَّهِ بَلْ أَكْثَرُهُمْ لا يَعْقِلُونَ ( 63 ) وَ ما هذِهِ الْحَياةُ الدُّنْيا إِلاَّ لَهْوٌ وَ لَعِبٌ وَ إِنَّ الدَّارَ الْآخِرَةَ لَهِيَ الْحَيَوانُ لَوْ كانُوا يَعْلَمُونَ ( 64 ) فَإِذا رَكِبُوا فِي الْفُلْكِ دَعَوُا اللَّهَ مُخْلِصِينَ لَهُ الدِّينَ فَلَمَّا نَجَّاهُمْ إِلَى الْبَرِّ إِذا هُمْ يُشْرِكُونَ ( 65 )\r\nلِيَكْفُرُوا بِما آتَيْناهُمْ وَ لِيَتَمَتَّعُوا فَسَوْفَ يَعْلَمُونَ ( 66 ) أَ وَ لَمْ يَرَوْا أَنَّا جَعَلْنا حَرَماً آمِناً وَ يُتَخَطَّفُ النَّاسُ مِنْ حَوْلِهِمْ أَ فَبِالْباطِلِ يُؤْمِنُونَ وَ بِنِعْمَةِ اللَّهِ يَكْفُرُونَ ( 67 ) وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِالْحَقِّ لَمَّا جاءَهُ أَ لَيْسَ فِي جَهَنَّمَ مَثْوىً لِلْكافِرِينَ ( 68 ) وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ ( 69 )\r\n\r\n","description":"","footnote":"","page_name":" 86 ","page_number":88},
  {"content":"\r\n\r\n\r\nترجمه :\r\nو اگر بپرسى ( اى پيامبر ) از ايشان كه كى آفريد آسمانها و زمين را و آفتاب و ماه را رام گردانيده ، البته گويند خداوند ، پس كجا بر ميگردند . خداوند گشاده ميگرداند روزى را براى هر كه خواهد از بندگان خود و تنگ ميگيرد برايش البته خداوند بهر چيز دانا است . و اگر بپرسى از ايشان كه كى فرو فرستد از آسمان آب را پس زنده گرداند به آن زمين را بعد از مردنش ، البته گويند خدا ، بگو ( اى پيامبر ) ستايش براى خدا است بلكه اكثرشان بعقل در نمىيابند . و نيست اين زندگانى دنيا ، جز هوس‌رانى و بازى و البته خانه بازپسين سراى زندگانى بوده اگر بدانند .\r\nپس چون سوار در كشتى شوند ( اين بت‌پرستان و دريا طوفانى شود ) خدا را خوانده و تنها به او ايمان آورند پس چون نجات دادشان بسوى دشت ساحل آن گاه شرك مىورزند . تا كفران نمايند به آنچه داديم‌شان و تا كامياب گردند ، پس به زودى خواهند دانست . آيا نديدند كه ما گردانيديم حرمى را امن و كشته ميشوند مردمان از پيرامونشان ( كه بيرون حرم هستند ) آيا پس بباطل ( بت‌ها ) ميگروند و بنعمت پروردگار كفران ميورزند . و كيست ستمكارتر از آنكه بر خدا دروغ بسته و يا دروغ\r\n\r\n","description":"","footnote":"","page_name":" 87 ","page_number":89},
  {"content":"\r\n\r\nپنداشت حق را گاهى كه آمد ، آيا نيست در دوزخ جايگاهى براى كافران . و آنان كه بكوشند در راه ما البته هدايت كنيم ايشان را راه‌هاى خود را ( براى تكامل ) و البته خداوند با نيكوكاران است .\r\n\r\nقرائت :\r\nو ليتمتعوا : « ابن كثير » و « قالون » و « اهل كوفه » بجز « عاصم و اعشى و برجمى » با سكون « لام » و بقيه با كسره آن را قرائت نموده‌اند .\r\n\r\nدليل :\r\n« ابو على » گويد : كسى كه به كسر « لام » خوانده او را « جاره » دانسته و متعلق به « اشراك » مينمايد و در حقيقت چنين است « يشركون ليكفروا » يعنى هيچ فايده‌اى براى آنان در شرك ورزيدن نيست بجز كفر و بسبب او در اين جهان بهره ميگيرند ولى در آخرت براى ايشان نصيبى نخواهد بود .\r\nو اما آنكه او را با سكون ( لام ) قرائت نموده آن را صيغه امر كه مشتمل بر معنى تهديد است ميداند نظير آيه شريفه  « وَ اسْتَفْزِزْ مَنِ اسْتَطَعْتَ »  . و اعملوا ما شئتم يعنى لغزش ده آنكه را كه خواهى و انجام دهيد آنچه را كه خواهيد و در آيه ديگر ميفرمايد  « فَتَمَتَّعُوا فَسَوْفَ تَعْلَمُونَ »  پس اكنون بهره بردارى كنيد پس به زودى خواهيد دانست - كه در تمام اينها امر بمعنى تهديد استعمال شده - و خواندن لام امر هم به سكون جايز است .\r\n\r\nشرح لغات :\r\nالحيوان : « ابو عبيده » گويد « حيوان و حياة » بيك معنى است و هر دو مصدر از « حى حياة و حيوانا » مىباشد و حياة عارضى است كه اجزاء متعدده بدن را بمنزلة يك چيز قرار داده تا بتواند قادر و عالم گردد و خاصيت حيات ادراك است .\r\nيتخطف : تخطف بسرعت خوردن چيزى را گويند و به همين معنى « اختطاف الطير لصيده » است يعنى پرنده‌اى چون باز صيد خود را بسرعت بخورد .\r\n\r\n","description":"","footnote":"","page_name":" 88 ","page_number":90},
  {"content":"\r\n\r\n\r\nاعراب :\r\n فَأَنَّى يُؤْفَكُونَ  : در اينجا « انى » در محل نصب و حال براى « يؤفكون » مىباشد و تقديرش « منكرين يؤفكون » است و ممكن است مصدر باشد و تقدير كلام چنين شود « اى افك يؤفكون » .\r\n يُتَخَطَّفُ النَّاسُ مِنْ حَوْلِهِمْ  : جمله حاليه مىباشد .\r\n\r\nمقصود :\r\nسپس خداوند پيامبر ( ص ) و مؤمنين را - از ايمان مشركين به باطل ( بتها ) با اينكه خود معترفند « اللَّه » خالق و آفريننده جهان است - بتعجب وا داشته چنين ميفرمايد :\r\n وَ لَئِنْ سَأَلْتَهُمْ  : و اگر بپرسى تو اى محمد ( ص ) از اين بت‌پرستان كه :\r\n مَنْ خَلَقَ السَّماواتِ وَ الْأَرْضَ  : چه كسى آسمانها و زمين را آفريده و آنها را - با آنچه كه از عجائب مخلوقات در آنها است - از عدم و نيستى بهستى در آورده .\r\n وَ سَخَّرَ الشَّمْسَ وَ الْقَمَرَ  : مطيع و رام گردانيده آفتاب و ماه را كه در مدار خود بدون هيچ تخلفى ميگردند - و مردم را از خود بهرمند ميسازند .\r\n لَيَقُولُنَّ اللَّهُ  : البته در جواب ميگويند « اللَّه » است كه عالم را چنين قرار داده زيرا آنان - از دانشمندان خود شنيده و خود - معتقدند كه اين جهان حادث بوده و خالقى او را بوجود آورده است .\r\n فَأَنَّى يُؤْفَكُونَ  : پس كجا برميگردند و از عبادت من خوددارى نموده به - بت‌هايى كه سنگى بيش نيست و نفع يا ضررى نتواند برساند ، عبادت ميكنند .\r\n اللَّهُ يَبْسُطُ الرِّزْقَ لِمَنْ يَشاءُ مِنْ عِبادِهِ وَ يَقْدِرُ لَهُ  : خداوند است كه روزى را گشاده ميگرداند براى هر كس كه بخواهد از بندگان خود و يا تنگ ميگيرد برايش و به مقدار آنچه را كه مصلحت او است به او روزى ميدهد - تا بزندگى خويش ادامه دهد - و اينكه در باره هجرت مسلمانان خداوند تنها « روزى و قوت » را مورد بحث قرار داده براى آنكه تهيه روزى و قوت عيالات آنان را از هجرت بمدينه باز ندارد .\r\n\r\n","description":"","footnote":"","page_name":" 89 ","page_number":91},
  {"content":"\r\n\r\n إِنَّ اللَّهَ بِكُلِّ شَيْءٍ عَلِيمٌ  : البته خداوند بهر چيز دانا بوده و مصلحت‌هاى بندگان را ميداند و طبق آن به آنان روزى ميدهد .\r\n وَ لَئِنْ سَأَلْتَهُمْ مَنْ نَزَّلَ مِنَ السَّماءِ ماءً فَأَحْيا بِهِ الْأَرْضَ مِنْ بَعْدِ مَوْتِها  :\r\nو اگر بپرسى از ايشان كه چه شخصى فرو فرستد و جارى كند از آسمان آب ( باران ) را پس زنده گرداند بسبب آن زمين را بعد از مردنش - كه خشك و بىسبزه گرديده بود .\r\n لَيَقُولُنَّ اللَّهُ  : البته در پاسخ گويند « اللَّه » است .\r\n قُلِ  : بگو اى محمد ( ص ) در اين صورت .\r\n الْحَمْدُ لِلَّهِ  : ستايش و سپاس تنها براى خداوند - يعنى « اللَّه » - بوده كه قدرتش كامل و نعمتش را بر ما تمام گردانيده و بتوحيد و اخلاص در عبادت خويش ما را موفق نموده است . سپس فرمود :\r\n بَلْ أَكْثَرُهُمْ لا يَعْقِلُونَ  : بلكه اكثرشان تعقل ننموده و با آنكه اقرار دارند خداوند خالق جهان و فرستنده باران از آسمان است مع ذلك تفكر و تدبر نمينمايند و از راهى كه آنان را به خدا مىرساند ، برميگردند ، پس گويا آنان عقل ندارند .\r\n وَ ما هذِهِ الْحَياةُ الدُّنْيا إِلَّا لَهْوٌ وَ لَعِبٌ  : و نيست اين زندگى دنيا ، بجز هوس رانى و بازيچه زيرا اين زندگى همانند برنامه‌هاى لهو و لعب زودگذر بوده چه انسانى از او در مدت كوتاهى بهرمند شده و سپس ميگذرد و زايل ميگردد .\r\n وَ إِنَّ الدَّارَ الْآخِرَةَ لَهِيَ الْحَيَوانُ  : و البته خانه آخرت و بهشت جاودانى حقيقتا سراى زندگى است زيرا او دائمى و جاودانى بوده ، نابودى و مرگ در او نخواهد بود و تقديرش « و ان الدار الآخرة لهى دار الحيوان او ذات الحيوان » مىباشد زيرا « الحيوان » مصدر و هم وزن « نزوان » و « غليان » است پس مضاف حذف شده و مضاف اليه جانشين او مىباشد و معنى چنين مىشود كه زندگى در آخرت زندگانى ايست كه هيچ نوع كم و كاست ندارد .\r\n لَوْ كانُوا يَعْلَمُونَ  : اگر ايشان بدانند و فرق بين زندگى موقت و زندگانى جاودانى را دريابند ، حتماً از اين موقت چشم پوشيده و به جاودانى دل بستگى پيدا\r\n\r\n","description":"","footnote":"","page_name":" 90 ","page_number":92},
  {"content":"\r\n\r\nكنند . ولى چه افسوس كه نمىدانند .\r\n فَإِذا رَكِبُوا فِي الْفُلْكِ دَعَوُا اللَّهَ مُخْلِصِينَ لَهُ الدِّينَ  : پس چون سوار كشتى شوند خدا را خوانده و تنها به او ايمان آورند ، و در اينجا خداوند حال آن مشركين و بت پرستان را بيان فرموده كه چون در كشتىها سوار شده ، مسافرت دريايى نمايند و در وسط درياى بيكران يك دفعه بادهاى مخالف هجوم آورده و امواج دريا را متلاطم سازد و آنان را در خطر مرگ قرار دهد ، آن وقت است كه يقين دارند جز خدا ، احدى نتواند نجاتشان دهد لذا براى خدا خالص شده ايمان به او ميآورند و از بت‌ها رو برميگردانند .\r\n فَلَمَّا نَجَّاهُمْ إِلَى الْبَرِّ إِذا هُمْ يُشْرِكُونَ  : پس چون نجاتشان داد خداوند بسوى دشت ساحل و از چنگال مرگ خلاص نمود آن گاه به حالت اوليه برگشته و بت‌ها را براى خدا شريك دانند و به آنها عبادت كنند .\r\n لِيَكْفُرُوا بِما آتَيْناهُمْ وَ لِيَتَمَتَّعُوا فَسَوْفَ يَعْلَمُونَ  : تا كفران نمايند به آنچه كه داديم ايشان را و كامياب از زندگى آينده گردند ، پس به زودى خواهند دريافت - عاقبت كار و انحرافات خود را - و همانطور كه گذشت ، در اينجا اگر « لام » در ( و ليتمتعوا ) را لام امر بدانيم معنى اين جمله تهديد بوده يعنى انكار نعمت پروردگار ميكنند كه نجاتشان داده و كامياب از بقيه عمر شوند ولى به زودى خواهند عاقبت كفر خود را دريافت ، و اگر « لام » را غايت بگيريم معنى چنين مىشود كه ايشان شرك ورزيدند تا كافر شوند به آنچه داديم ايشان را .\r\n أَ وَ لَمْ يَرَوْا  : آيا نديدند و ندانستند اين كفار كه :\r\n أَنَّا جَعَلْنا حَرَماً آمِناً  : ما گردانيديم حرمى - چون مكه - را محل امن كه مردم آن سامان از قتل و غارت در ايمنى هستند .\r\n وَ يُتَخَطَّفُ النَّاسُ مِنْ حَوْلِهِمْ  : در حالى كه كشته ميشوند مردمان از پيرامونشان - در بيرون حرم بواسطه جنگها و نزاعهايى كه دارند - و ايشان در حرم - حريم شهر مكه - در امنيت‌اند . در اينجا خداوند نعمت امنيت را تذكر داده تا شايد\r\n\r\n","description":"","footnote":"","page_name":" 91 ","page_number":93},
  {"content":"\r\n\r\nآنان بنعمت‌هاى پروردگار متوجه شده ايمان آورند و از بت‌ها دست بردارند . سپس خداوند ايشان را تهديد نموده ميفرمايد :\r\n أَ فَبِالْباطِلِ يُؤْمِنُونَ  : آيا به باطل و بت‌پرستى ميگروند .\r\n وَ بِنِعْمَةِ اللَّهِ يَكْفُرُونَ  : و بنعمت پروردگار كه بايشان ارزانى داشته است كفران مينمايند .\r\n وَ مَنْ أَظْلَمُ مِمَّنِ افْتَرى عَلَى اللَّهِ كَذِباً  : و كيست ستم كارتر از كسى كه بر خدا دروغ بسته و چيزى را كه نگفته به او نسبت ميدهد ، كه خداوند عبادت و اطاعت بت‌ها را دستور داده است .\r\n أَوْ كَذَّبَ بِالْحَقِّ لَمَّا جاءَهُ  : يا دروغ پنداشت حق را و تكذيب كرد هنگامى كه آمد و آن قرآن و يا رسالت محمد بن عبد اللَّه ( ص ) مىباشد .\r\n أَ لَيْسَ فِي جَهَنَّمَ مَثْوىً لِلْكافِرِينَ  : آيا نباشد براى اين چنين كفارى كه حق را تكذيب ميكنند جايگاهى در جهنم ، و اين استفهام تقريرى و مبالغه در وعيد و آينده خطرناك آنان است .\r\n وَ الَّذِينَ جاهَدُوا فِينا  : و آنان كه بكوشند در راه ما و بخاطر رضايت و اطاعت ما با كفار جهاد كرده و همچنين با هواهاى نفسانى خويشتن مبارزه مينمايند .\r\nو گفته شده مقصود آنست كه به منظور عبادت و رسيدن به ثواب و دورى از گناه و كيفر آن كوشش نموده و تعب مىبينند .\r\n لَنَهْدِيَنَّهُمْ سُبُلَنا  : البته هدايت كنيم ايشان را براه‌هاى ما تا به ثواب و پاداش عمل برسند ، چنان كه از « ابن عباس » منقول است . ولى گفته شده مقصود توفيق در ازدياد طاعتها بوده تا ثواب و پاداش آنان بسيار گردد . و باز گفته شده كه مراد آنست ، افرادى كه در انجام سنن و مستحبات كوشش ميكنند آنان را به راه بهشت هدايت مينمائيم . و بعضى گفته‌اند كه يعنى افرادى كه عمل نيك انجام ميدهند آنان را به آنچه نميدانند هدايت ميكنيم .\r\n وَ إِنَّ اللَّهَ لَمَعَ الْمُحْسِنِينَ  : و البته خداوند با نيكوكاران است يعنى ايشان را در امور دنيوى كمك و يارى نموده و در آخرت ثواب و پاداش داده و گناهانشان را مىبخشد .\r\n\r\n","description":"","footnote":"","page_name":" 92 ","page_number":94},
  {"content":"\r\n\r\n\r\nسورهء روم\r\nتمام اين سوره بگفتار حسن در مكه نازل شده بجز يك آيه و آن  « فَسُبْحانَ اللَّهِ حِينَ تُمْسُونَ . . . »  مىباشد .\r\nعدد آيات اين سوره از نظر اهل مكه و پيشينيان اهل مدينه 59 آيه و از نظر ديگران 60 آيه است .\r\nقراء كوفه «   الم »   را يك آيه و غير كوفيان و پسينيان اهل مدينه  « غُلِبَتِ الرُّومُ »  را يك آيه و نيز غير كوفيان و پيشينيان مدينه  « فِي بِضْعِ سِنِينَ »  را آيه‌اى و  « يُقْسِمُ الْمُجْرِمُونَ »  را نيز پيشينيان اهل مدينه آيه‌اى ميدانند .\r\n\r\nفضيلت اين سوره :\r\nابى بن كعب از پيامبر ( ص ) روايت كرده كه فرمود هر كه اين سوره را قرائت كند ده برابر اجر ملائكه‌اى كه بين آسمان و زمين مشغول تسبيح پروردگار بوده ، به او اجر داده شده و آنچه را كه در آن روز و شب از او ثواب فوت شده باشد به او داده خواهد شد .\r\n\r\nتفسير و توضيح :\r\nدر پايان سوره عنكبوت ، خداوند از افرادى كه در راه او جهاد نموده‌اند تقدير نموده و باجمال و اختصار گذارده بود و اينك در آغاز اين سوره بتفصيلش مىپردازد .\r\n\r\n","description":"","footnote":"","page_name":" 93 ","page_number":95},
  {"content":"\r\n\r\n\r\n[ سوره الروم ( 30 ) : آيات 1 تا 7 
  ]\r\nبِسْمِ اللَّهِ الرَّحْمنِ الرَّحِيمِ\r\nالم ( 1 ) غُلِبَتِ الرُّومُ ( 2 ) فِي أَدْنَى الْأَرْضِ وَ هُمْ مِنْ بَعْدِ غَلَبِهِمْ سَيَغْلِبُونَ ( 3 ) فِي بِضْعِ سِنِينَ لِلَّهِ الْأَمْرُ مِنْ قَبْلُ وَ مِنْ بَعْدُ وَ يَوْمَئِذٍ يَفْرَحُ الْمُؤْمِنُونَ ( 4 )\r\nبِنَصْرِ اللَّهِ يَنْصُرُ مَنْ يَشاءُ وَ هُوَ الْعَزِيزُ الرَّحِيمُ ( 5 ) وَعْدَ اللَّهِ لا يُخْلِفُ اللَّهُ وَعْدَهُ وَ لكِنَّ أَكْثَرَ النَّاسِ لا يَعْلَمُونَ ( 6 ) يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ ( 7 )\r\n\r\nترجمه :\r\nشكست خوردند ( سپاه ) روم در نزديكترين سرزمين و ايشان پس از شكست خوردن به زودى پيروز ميشوند . در چند سالى ، از براى خداست امر ( هر چه خواهد ) چه قبل ( از پيروزى روم ) و چه بعد و در آن روز ( پيروزى روم ) خرسند شوند مؤمنان .\r\nبه يارى خدا ، يارى كند هر كه را كه خواهد و او غالب مهربان است . و ( اين پيروزى )\r\n\r\n","description":"","footnote":"","page_name":" 94 ","page_number":96},
  {"content":"\r\n\r\nوعده خدا است و نمىشكند خدا وعده‌اش را و لكن بيشتر مردم نميدانند . ميدانند ظاهرى از زندگانى دنيا را ( از منفعتها و ضررها ) و ايشان از آخرت غافلند .\r\n\r\nشرح لغات :\r\nغلبت : « زجاج » گويد كه « الغلب و الغلبه » مصدر « غلبت » مىباشد و هم وزن آنها « الجلب و الجلبه » است و معنى غلبه همان پيروزى بر دشمن است .\r\nبضع : يعنى قسمتى از عدد كه بين 3 تا 10 مىباشد و « بضعته تبضيعا » بمعنى قطعه بوده - و قطعه همان قسمتى و مقدارى از شىء است - .\r\nو « بضاعة » هم به همين معنى قطعه و مقدارى از مال را گويند كه در تجارت در گردش است . مبرد گويد : كه ( بضع ) عبارت است از اعدادى كه ما بين ( 10 تا 20 ) و ما بين ( 20 تا 30 ) و . . . « 1 » يفرح المؤمنون : فرح و سرور از نظر معنى مساوى بوده و در مقابل غم و اندوه به كار برده مىشود .\r\n\r\nاعراب :\r\n مِنْ بَعْدِ غَلَبِهِمْ  : در تقدير « من بعد ان غلبوا » بوده و مصدر اضافه به مفعول گرديده است .\r\n وَعْدَ اللَّهِ  : مصدر و تأكيد است زيرا جمله « سيغلبون » وعده خداوند بمؤمنين بود يعنى خداوند وعده داده بمؤمنين وعده‌اى .\r\n\r\nمقصود :\r\n  الم   : معنى و تفسير آن قبلا گذشت .\r\n غُلِبَتِ الرُّومُ  : مفسرين گويند كه يعنى « اهل فارس » بر روميان غالب شدند و آن در زمان حيات رسول خدا ( ص ) بوده و به منظور اين پيروزى قريش خوشحال و ابراز احساسات مينمودند چون ( فارس ) در آن وقت كافر بودند و اما مسلمانان\r\n\r\n\r\n","description":"","footnote":"\r\n( 1 ) - توضيح : لغت بضع در اصطلاح عرب بجاى كلمه ( اندى ) كه فارسى زبانان ميگويند ، استعمال مىشود .\r\n","page_name":" 95 ","page_number":97},
  {"content":"\r\n\r\nاظهار تأثر مينمودند چون « بيت المقدس » قبله مؤمنين بوده و بدست كفار افتاده از اين جهت ناراحت بودند چنان كه كعبه قبله مسلمانان است .\r\n فِي أَدْنَى الْأَرْضِ  : « زجاج گويد » يعنى در نزديك‌ترين سرزمين بزمينهاى عرب و گفته‌اند : نزديكترين شهر از شام بسوى فارس ، و مقصود البته همان جزيرة العرب است چنان كه مجاهد گفته ، و عكرمه گويد مراد اذرعات و كسكر مىباشد .\r\n وَ هُمْ مِنْ بَعْدِ غَلَبِهِمْ سَيَغْلِبُونَ  : و ايشان يعنى فارس پس از پيروزى به زودى مغلوب ميگردند .\r\n فِي بِضْعِ سِنِينَ  : در چند سالى - در ظرف همين چند سال كه بين 3 تا 10 باشد - و اين از آياتيست كه دلالت دارد بر اينكه قرآن از نزد پروردگار نازل شده است زيرا در آن پيشگوييهايى است كه جز خداوند به آن آگاه نيست .\r\n لِلَّهِ الْأَمْرُ مِنْ قَبْلُ وَ مِنْ بَعْدُ  : و از براى خداوند امر و اختيار است چه قبل از مغلوب شدن آنها و چه بعد از آن پس هر كه را خداوند بخواهد غالب و پيروز بر دشمن نموده و يا هر دو را هلاك ميگرداند .\r\n  وَ يَوْمَئِذٍ يَفْرَحُ الْمُؤْمِنُونَ بِنَصْرِ اللَّهِ   : و در آن روز كه سپاه روم بر سپاه فارس پيروز شود مؤمنين خوشحال گردند كه روميان سپاه فارس را از بيت المقدس بيرون نموده و شادمانى آنان از آن جهت بوده كه سپاه فارس شكست خورده نه آنكه « بيت المقدس » بدست روم افتاده است . و شادمانى مؤمنين علل ديگرى نيز داشت از قبيل افسردگى مشركين ( مكه ) از اين جريان و ديگر صحت گفتار پيامبر كه قبلا پيروزى آنان را خبر داده بود و ديگر آنكه اين پيروزى مقدمه براى پيروزى مؤمنين است .\r\n يَنْصُرُ مَنْ يَشاءُ  : يارى مينمايد خداوند هر كس را كه خواهد - تا بدان وسيله حق را ظاهر فرمايد - و بالنتيجه بندگان او مدد شوند .\r\n وَ هُوَ الْعَزِيزُ  : و آن خداوند عزيز و هميشه غالب و پيروز در انتقام از دشمنان خويش مىباشد .\r\n الرَّحِيمُ  : رحيم است نسبت به آنكه - او را پرستش كند و - از او حاجات خود\r\n\r\n","description":"","footnote":"","page_name":" 96 ","page_number":98},
  {"content":"\r\n\r\nرا بخواهد .\r\n وَعْدَ اللَّهِ لا يُخْلِفُ اللَّهُ وَعْدَهُ  : و اين پيروزى وعده خداوند بود و خدا وعده خود را هرگز نمىشكند و روم را بر سپاه فارس پيروز مىنمايد .\r\n وَ لكِنَّ أَكْثَرَ النَّاسِ لا يَعْلَمُونَ  : ولى بيشتر مردم از بت پرستان « مكه » نمىدانند و به صحت اخبار ما اعتراف ندارند چون از خداوند جهان غافلند .\r\n يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ  : ( بلى ) ميدانند ظاهرى از زندگانى دنيا را يعنى منفعت‌ها و ضررهاى دنيايى را كه در چه وقت كشت نموده و در چه زمانى درو كند و بچگونه اموال را گرد آورده و ساختمانها را بنا كند .\r\n- ولى تمام اينها مربوط به دنيا است - و ايشان غافل از جهان بعدى و آخرت ميباشند و بدين سبب دنياى خود را ساخته و در امر آخرت بغفلت ميگذرانند .\r\nاين معنى از « ابن عباس » نقل شده ولى « حسن » گويد مقصود آنست كه آنان در امر دنيا آن چنان خبير و عالمند كه اگر ( درهمى ) را به روى پشت خويش بگذارند از وزن او هم اطلاع داشته و خبر ميدهد ، اما همين افراد به نماز - احكام و قرائت آن - آگاهى نداشته و فرا نمىگيرند تا انجام دهند .\r\nاز امام صادق ( ع ) سؤال شد كه اين آيه  « يَعْلَمُونَ ظاهِراً مِنَ الْحَياةِ الدُّنْيا »  مقصودش چيست ؟ حضرت پاسخ فرمود : تفأل به بديا خوب زدن و از روى ستاره سخن گفتن - و مقصود توجه به دنيا است - .\r\nأما أصل داستان « زهرى » گويد : كه مشركين و بت‌پرستان مكه با مسلمانان بجدال پرداخته و ميگفتند كه ديديد ، ملت روم اهل كتاب بوده و آئين آسمانى - مسيحيت - داشتند و ملت فارس بر آنان پيروز شد ، اكنون شما مسلمانان كه خود را اهل كتاب يعنى قرآن ميدانيد كه بر پيامبر شما نازل آمده ، به زودى ما بت‌پرستان مكه بر شما پيروز خواهيم شد همانطور كه سپاه فارس بر سپاه روم پيروز شدند ، در اين وقت خداوند\r\n\r\n","description":"","footnote":"","page_name":" 97 ","page_number":99},
  {"content":"\r\n\r\nآيات     « الم غُلِبَتِ الرُّومُ فِي أَدْنَى الْأَرْضِ وَ هُمْ مِنْ بَعْدِ غَلَبِهِمْ سَيَغْلِبُونَ »     را نازل فرمود .\r\nزهرى گويد : « عبد اللَّه بن عتبة بن مسعود » براى من روايت كرد كه « ابى بكر » قبل از نزول آيه تحريم قمار ، با عده‌اى از مشركين مكه شرط بست و چيزى را در نزد آنان گذارد كه در ظرف هفت سال اگر سپاه فارس مغلوب نشده و روميان پيروز نگرديدند از آن شما باشد ، اين خبر به گوش پيامبر ( ص ) رسيد حضرت به « ابى بكر » فرمود : چرا چنين گفتى زيرا - در وعده خداوند  فِي بِضْعِ سِنِينَ  داشت - و بضع سنين تا كمتر از ده سال را شامل مىشود و اتفاقاً نه سال بعد از نزول اين آيه سپاه روم بر سپاه فارس پيروز شده و آنان را از سرزمين بيت المقدس بيرون راندند ، و آن سال جنگ حديبيه بود .\r\n« ابو عبد اللَّه حافظ » باسناد خود از « ابن عباس » در تفسير اين آيه شريفه    « الم غُلِبَتِ الرُّومُ »    روايت كرده كه سپاه فارس با روميان بجنگ پرداخته پيروز شدند و پس چند سالى روميان بر آنان پيروز گرديدند و آنان را از سرزمين خود بيرون نمودند و در همان هنگام بود كه پيامبر ( ص ) و مسلمين با سپاه مشركين مكه روبرو بوده و - جنگ سختى بين آنان در گرفته بود - اما خداوند سپاه اسلام را بر بت‌پرستان مكه پيروز نمود همانطور كه سپاه اهل كتاب روم را بر فارسيان - كه در آن وقت آتش پرست بودند - غالب گردانيد . و با اين پيروزى روميان و سپاه اسلام ، مسلمانان مسرور گشتند .\r\n« عطيه » گويد از « ابى سعيد خدرى » راجع به تفسير و شأن نزول آيه سؤال كردم ؟\r\nپاسخ داد كه سپاه اسلام و رسول خدا ( ص ) با لشكر مشركين روبرو بودند و اتفاقاً در همان زمان روميان با سپاه فارس درگيرى داشتند ، و خداوند در حجاز مسلمانان را پيروز نمود و در روم ، روميان را فاتح گردانيد و بدينجهت مسلمين خوشحال شدند ، و اين تفسير آيه شريفه   « يَوْمَئِذٍ يَفْرَحُ الْمُؤْمِنُونَ بِنَصْرِ اللَّهِ »   مىباشد .\r\n« سفيان ثورى » گويد شنيدم كه پيروزى روميان در روز « جنگ بدر » بود و « مقاتل » نقل كرده كه در جنگ بدر چون مسلمانان بر لشكر بت پرستان مكه غالب شدند ، همان وقت خبر رسيد كه روميان هم بر سپاه فارس غالب شدند و روايت شده\r\n\r\n","description":"","footnote":"","page_name":" 98 ","page_number":100},
  {"content":"\r\n\r\nكه روميان بيت المقدس را پس گرفتند و بشكرانه اين پيروزى پادشاه روم پياده به زيارت بيت المقدس آمد و بر سر راه او گل و رياحين مفروش ساخته و روى گلها حركت نمود .\r\n« شعبى » گويد هنوز مدت معاهده و شرط بندى ابى بكر با مشركين مكه ( ابى بن خلف ) بسر نرسيده بود كه خبر پيروزى روم رسيد و گفتند كه سپاه و اسبان رومى وارد « مدائن » شدند اسبان خود را در مدائن بستند . و شهر « روميه » را بنا نمودند ، ابى بكر خوشحال شد و از ورثه ابى بن خلف ، گروگان خود را گرفته بحضور رسول خدا ( ص ) آورد و صدقه داد .\r\nنقل شده كه « ابى بكر به ابى بن خلف » در معاهده خود فقط ضمانت كرده بود - نه اينكه گروگانى در نزد او بگذارد - ، و ابى بن خلف فرزند ابى بكر را بنام « عبد اللَّه بن ابى بكر » ضامن گرفت چون ابى بكر عازم هجرت بسوى مدينه بود ، مدتى گذشت تا جريان « جنگ احد » پيش آمد و ابى بن خلف با مشركين عازم جنگ شدند ، عبد اللَّه فرزند ابى بكر از ابى بن خلف براى معاهده‌اش ضامن خواست و او فرزند خود را ضامن قرار داده و بجنگ رفت و در ميدان جنگ أحد رسول خدا ( ص ) بر او جراحتى وارد كرده و به همان سبب پس از مراجعت وفات يافت .\r\nاز « رسول خدا ( ص ) » روايت شده كه فرمود براى سپاه فارس يكى دو حمله بيش نبوده و سپس شكست خورده و بنابودى كشيده مىشود .\r\n\r\n","description":"","footnote":"","page_name":" 99 ","page_number":101},
  {"content":"\r\n\r\n\r\n[ سوره الروم ( 30 ) : آيات 8 تا 10 
  ]\r\nأَ وَ لَمْ يَتَفَكَّرُوا فِي أَنْفُسِهِمْ ما خَلَقَ اللَّهُ السَّماواتِ وَ الْأَرْضَ وَ ما بَيْنَهُما إِلاَّ بِالْحَقِّ وَ أَجَلٍ مُسَمًّى وَ إِنَّ كَثِيراً مِنَ النَّاسِ بِلِقاءِ رَبِّهِمْ لَكافِرُونَ ( 8 ) أَ وَ لَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ مِنْ قَبْلِهِمْ كانُوا أَشَدَّ مِنْهُمْ قُوَّةً وَ أَثارُوا الْأَرْضَ وَ عَمَرُوها أَكْثَرَ مِمَّا عَمَرُوها وَ جاءَتْهُمْ رُسُلُهُمْ بِالْبَيِّناتِ فَما كانَ اللَّهُ لِيَظْلِمَهُمْ وَ لكِنْ كانُوا أَنْفُسَهُمْ يَظْلِمُونَ ( 9 ) ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ اللَّهِ وَ كانُوا بِها يَسْتَهْزِؤُنَ ( 10 )\r\n\r\nترجمه :\r\nآيا در نزد خود فكر نميكنند ( با خود نمىانديشند ) كه خداوند خلق نفرموده\r\n\r\n","description":"","footnote":"","page_name":" 100 ","page_number":102},
  {"content":"\r\n\r\nآسمانها و زمين و آنچه را كه در بين آنها مىباشد مگر براستى ( تا وسيله‌اى براى شناخت پروردگار شود ) و مدتى ناميده ( و معين ) شده و البته بيشتر مردم بملاقات پروردگار ( و آمدن قيامت ) كافرند . آيا در روى زمين سير نميكنند تا ( اطلاع تحصيل نموده ) بنگرند چگونه بود عاقبت آنان كه پيش از ايشان بوده و در قوت سخت‌تر از ايشان بودند ، كاويدند زمين را و آبادانى نمودند بيشتر از آنچه را كه ايشان آباد نموده‌اند و بسوى ايشان پيامبرانشان آمدند پس خداوند نخواسته بود تا بر آنان ستم كند اما آنان خود بخويشتن ستم نمودند . پس عاقبت آنان كه بدى نموده جهنم گرديد زيرا نشانهاى خدا را تكذيب نموده استهزاء ميكردند .\r\n\r\nقرائت :\r\nعاقبة : تمامى « اهل كوفه » بجز « برجمى » و « شمونى » بنقل از ابى بكر آن را بنصب و ديگران برفع خوانده‌اند .\r\n\r\nدليل :\r\n« ابو على » گويد آنكه بنصب خوانده آن را خبر « كان » و مقدم بر اسمش قرار داده مثل «  وَ كانَ حَقًّا عَلَيْنا نَصْرُ الْمُؤْمِنِينَ  يارى مؤمنان بر ما لازم است » - كه در اينجا بعد از ( كان ) منصوب واقع شده .\r\nو اسم « كان » در اين صورت يكى از دو چيز است :\r\nالف : ممكن است « السوأى » باشد و تقدير « ثم كان السوأى عاقبة الذين اسائوا » خواهد بود و جمله « ان كذبوا » مفعول له « كان » مىباشد . و ممكن نيست كه متعلق به اسائوا بدانيم زيرا بين صله و موصولش باسم كان فاصله مىشود .\r\nب : ممكن است كه جمله ان كذبوا اسم كان بوده و تقدير « ثم كان التكذيب عاقبة الذين اسائوا باشد و اسائوا مصدر فعل قبل خواهد بود . زيرا وزن فعلى يكى از بناهاى مصدر بشمار آمده و نظير « رجعى ، شورى ، بشرى » است و گذشته از اين در اصطلاح عرب در معنى مصدرى استعمال شده مانند شعر « ابو عمرو » كه ميگويد :\r\n انى جزوا عامراً سوءاً بفعلهم * ام كيف يجزوننى السوأى من الحسن \r\n\r\n","description":"","footnote":"","page_name":" 101 ","page_number":103},
  {"content":"\r\n\r\nدر قبال تمام خوبيهاى عامر ، چگونه مردم به بدى و رفتار ناجوانمردانه به او پاداش دادند آيا به من بجاى خوبيهايم چه پاداش بدى خواهند داد ؟\r\nكه السوأى در اين بيت مصدر واقع شده است .\r\nو اما كسى كه آن را برفع خوانده ، در اين صورت خبر ( كان ) يكى از دو چيز است :\r\nالف : السوأى ب : ان كذبوا و با اين ترتيب جمله اسائوا در معنى شرك استعمال شده و تقدير « ثم كان عاقبة المسيء التكذيب بآيات اللَّه » مىباشد چون در كفر و شرك خويش چيزى بجز انكار ياد نگرفته - و بهر حقيقتى ميرسند انكارش ميكنند - و بنا بر اين اگر خبر ( كان ) را ان كذبوا بدانيم « السوأى » منصوب است بنا بر مصدرية و يا صفة باشد براى موصوف محذوف .\r\n\r\nمقصود :\r\nپس از پايان آيات گذشته اكنون در باره تفكر در خلقت و تدبر در باره خالق آسمانها و زمين و در باره امم گذشته سخن ميفرمايد .\r\n أَ وَ لَمْ يَتَفَكَّرُوا فِي أَنْفُسِهِمْ  : آيا ايشان تفكر نميكنند « و با خود نمىانديشند » آن موقعى كه در خلوت ميباشند ، زيرا در آن حال خلوت انسانى بيشتر مسلط بر عقل و درك خويشتن مىباشد . و بعضى گفته‌اند كه يعنى چرا تفكر در خلقت خود نمىنمايد - كه انسانى در بهترين نوع خلقت آفريده شده است - و بنا بر اين جمله ( فيعلموا ) در تقدير بوده و در حقيقت «  أَ وَ لَمْ يَتَفَكَّرُوا فِي أَنْفُسِهِمْ  فيعلموا » مىباشد .\r\n ما خَلَقَ اللَّهُ السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ  : نيافريد خداوند آسمان ها و زمين را مگر به حق . « زجاج » گويد : يعنى براى حق تا دليلى باشد براى اثبات صانع و پروردگار جهان و ضمناً اشاره‌اى به ثواب انسانها .\r\n وَ أَجَلٍ مُسَمًّى  : و براى مدتى معين كه با سر آمدنش هر فردى پاداش اعمال خود را در مىيابد . « جبائى » گويد : يعنى خداوند ، آسمانها و زمين را در زمانهاى معين و\r\n\r\n","description":"","footnote":"","page_name":" 102 ","page_number":104},
  {"content":"\r\n\r\nبراى منظورى كه ايمان به خدا باشد - خلق نموده است .\r\nسؤال :\r\nانسان متفكر چگونه ميتواند در يابد كه خداوند تمام موجودات جهان را نيافريده مگر به حق هم و چگونه به روز واپسين يعنى قيامت يقين كند ؟\r\nپاسخ :\r\nوقتى به خلقت زيباى خويشتن مينگرد با آنكه تازه آفريده شده و از عدم بوجود آمده ، خواهد دريافت كه موجودى قديم قادر عالم زنده‌اى - كه به تمام رموز خلقت با نظم بسيار دقيقى آگاهى دارد - او را آفريده و او پروردگارى است كه تمام جهات خلقتش را بر اساس حكمت ايجاد نموده پس هرگز چيزى را عبث نيافريده است .\r\nو البته چنين حكمت خود اقتضاى زمان پاداش اعمال انسان‌ها را داشته و تكميل آن هم با داشتن برنامه‌هاى دينى است كه با دست پيامبر ( ص ) پىريزى مىشود و در برابر هر عملى از خير يا شر البته پاداش ميدهد چه در اين جهان يا جهان واپسين باشد .\r\nو ميفهمد كه آفريدن موجودات نفعى براى خالق ندارد پس غرض از خلقت انتفاع مخلوقات است .\r\n وَ إِنَّ كَثِيراً مِنَ النَّاسِ بِلِقاءِ رَبِّهِمْ لَكافِرُونَ  : و البته بسيارى از مردم به رسيدن قيامت و پاداشهاى پروردگار اعتراف ننموده بلكه انكار مينمايند . سپس خداوند براى دفعه دوم هشدار داده ميفرمايد :\r\n أَ وَ لَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ مِنْ قَبْلِهِمْ  :\r\nآيا نمىگردند و در روى زمين به تحقيق نمىپردازند تا بنگرند عاقبت كار ملتى كه قبلا بودند ، چگونه شد - و بر اثر كفر بر خداوند هستى گرفتار عذاب شدند - .\r\n كانُوا أَشَدَّ مِنْهُمْ قُوَّةً  : آنان در قوت و قدرت قوىتر و سخت‌تر از ايشان بودند اما بر اثر انكار خداوند و تكذيب رسل با عذابها نابود گرديدند .\r\n وَ أَثارُوا الْأَرْضَ  : « مجاهد » گويد : يعنى زمين را كاويده و قدرت كشاورزى\r\n\r\n","description":"","footnote":"","page_name":" 103 ","page_number":105},
  {"content":"\r\n\r\nداشتند - و بدان وسيله ثروت‌ها اندوخته مينمودند - .\r\n وَ عَمَرُوها أَكْثَرَ مِمَّا عَمَرُوها  : و آنان بيش از اين بت‌پرستان ( مكه ) به آبادانى زمين رسيده بودند زيرا آنان از نظر نفرات و زندگى و تجمع اموال بيش از ايشان بوده‌اند ، چشمه‌هايى زده و درختانى غرس نموده و قصرهاى زيبايى ساخته و بهره‌مند مىشدند اما پس از اندك زمانى همه نابود شده و در قبرها منزل گرفتند .\r\n وَ جاءَتْهُمْ رُسُلُهُمْ بِالْبَيِّناتِ  : پيامبرانشان بسوى آنان با دليلهايى - براى اثبات توحيد - از خداوند آمدند اما آنان پيامبران را انكار نموده و بايشان نسبت دروغ ميدادند و به اين سبب خداوند عذاب فرستاد و همه را نابود نمود .\r\n فَما كانَ اللَّهُ لِيَظْلِمَهُمْ  : پس خداوند نخواسته بود كه بر آنان ستم كند و بدون سبب نابودشان نمايد .\r\n وَ لكِنْ كانُوا أَنْفُسَهُمْ يَظْلِمُونَ  : و ليكن آنان خود بخويشتن ستم نموده و با انكار پيامبران و تكذيب و عدم اعتراف بتوحيد مستحق عذاب دو جهان گرديدند .\r\n ثُمَّ كانَ عاقِبَةَ الَّذِينَ أَساؤُا  : سپس عاقبت آنان كه بر خويشتن بد نموده و با كافر شدن و انجام معصيتها و انكار پيامبران ستم روا داشتند .\r\n السُّواى  : خوى زشتى است كه صاحبش را زيان رسانيده و بزشتيها مىكشاند .\r\n« ابن عباس » و « قتاده » گويند مقصود عذاب دوزخ است .\r\n أَنْ كَذَّبُوا بِآياتِ اللَّهِ وَ كانُوا بِها يَسْتَهْزِؤُنَ  : زيرا تكذيب نشانهاى خدا نموده ، و آنها را به باد مسخره مىگرفتند .\r\n\r\n","description":"","footnote":"","page_name":" 104 ","page_number":106},
  {"content":"\r\n\r\n\r\n[ سوره الروم ( 30 ) : آيات 11 تا 20 
  ]\r\nاللَّهُ يَبْدَؤُا الْخَلْقَ ثُمَّ يُعِيدُهُ ثُمَّ إِلَيْهِ تُرْجَعُونَ ( 11 ) وَ يَوْمَ تَقُومُ السَّاعَةُ يُبْلِسُ الْمُجْرِمُونَ ( 12 ) وَ لَمْ يَكُنْ لَهُمْ مِنْ شُرَكائِهِمْ شُفَعاءُ وَ كانُوا بِشُرَكائِهِمْ كافِرِينَ ( 13 ) وَ يَوْمَ تَقُومُ السَّاعَةُ يَوْمَئِذٍ يَتَفَرَّقُونَ ( 14 ) فَأَمَّا الَّذِينَ آمَنُوا وَ عَمِلُوا الصَّالِحاتِ فَهُمْ فِي رَوْضَةٍ يُحْبَرُونَ ( 15 )\r\nوَ أَمَّا الَّذِينَ كَفَرُوا وَ كَذَّبُوا بِآياتِنا وَ لِقاءِ الْآخِرَةِ فَأُولئِكَ فِي الْعَذابِ مُحْضَرُونَ ( 16 ) فَسُبْحانَ اللَّهِ حِينَ تُمْسُونَ وَ حِينَ تُصْبِحُونَ ( 17 ) وَ لَهُ الْحَمْدُ فِي السَّماواتِ وَ الْأَرْضِ وَ عَشِيًّا وَ حِينَ تُظْهِرُونَ ( 18 ) يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ وَ يُحْيِ الْأَرْضَ بَعْدَ مَوْتِها وَ كَذلِكَ تُخْرَجُونَ ( 19 ) وَ مِنْ آياتِهِ أَنْ خَلَقَكُمْ مِنْ تُرابٍ ثُمَّ إِذا أَنْتُمْ بَشَرٌ تَنْتَشِرُونَ ( 20 )\r\n\r\n","description":"","footnote":"","page_name":" 105 ","page_number":107},
  {"content":"\r\n\r\n\r\nترجمه :\r\nخداوند آغاز مىنمايد آفرينش را پس باز ميگرداند ( بعد مرگ هم و ، سپس بسوى او بازگشت مينمائيد . و روزى كه به پا شود قيامت مأيوس ميشوند كافران . و نخواهد بود براى ايشان از شركاء ( بت‌ها ) يشان شفاعت كننده‌گانى و ايشان به شركائشان كافر شوند . و روزى كه به پا شود قيامت در آن روز ( مؤمنين از كافرين ) جدا شوند .\r\nپس آنان كه ايمان آوردند و كارهاى شايسته انجام دادند ايشان در بهشت شادمانند . و اما آنان كه كافر شده و تكذيب نمودند آيت‌هاى ما و رسيدن به آخرت ( روز بازپسين ) را ايشان در عذاب احضار شدگانند . پس منزه است خداوند هنگامى كه شام كنيد و هنگامى كه صبح نمائيد . و تنها براى او است سپاس در آسمانها و زمين و شامگاهان و هنگامى كه ظهر مينمائيد . بيرون آورد زنده را از مرده و بيرون آورد مرده را از زنده ، و زنده كند زمين را پس از مردنش و اينچنين ( براى حساب قيامت از زمين ) بيرون ميشوند . و از نشانه‌هاى وجود او آنست كه شما را از خاك آفريده سپس شما افراد بشرى ( انسانهايى ) به روى زمين پراكنده مىباشيد .\r\n\r\nقرائت :\r\nترجعون : ابو عمرو ، و أوقيه ، و سهل « يرجعون » با ياء خوانده‌اند و از حماد و يحيى مختلف نقل شده است و ديگر قراء آن را با تاء « ترجعون » خوانده‌اند .\r\nو كذلك تخرجون : « حمزة » و « كسايى » آن را بفتح « تاء » و ديگران بضم آن و فتح « راء » قرائت نموده ، و گذشته از اين بعضى آن را يخرجون استعمال كرده‌اند .\r\nحين تمسون : « عكرمه » در قرائت بسيار كمى آن را « حيناً تمسون و حيناً تصبحون » استعمال كرده است .\r\n\r\nدليل :\r\nترجعون : « ابو على » گويد دليل قرائت « يرجعون » اينست كه چون جمله قبل به حال غياب خوانده شده لذا او هم بطور غايب خوانده مىشود و نظر به اينكه « خلق » لفظاً مفرد ولى در معنى جمع و بمعنى مخلوقون است لذا بعد از او « يعيد »\r\n\r\n","description":"","footnote":"","page_name":" 106 ","page_number":108},
  {"content":"\r\n\r\nباعتبار لفظ آن مفرد و « ترجعون » باعتبار معنى او ، جمع آورده شده و دليل قرائت « ترجعون » آنست كه جمله از غياب به حال خطاب منتقل گرديده است .\r\nتخرجون : آنكه بفتح و با « ياء » خوانده دليلش آيه شريفه  « يَخْرُجُونَ مِنَ الْأَجْداثِ »  و آيه شريفه «  إِلى رَبِّهِمْ يَنْسِلُونَ  » مىباشد و آنكه بضم با تاء خوانده دليلش آيه شريفه  « مَنْ بَعَثَنا مِنْ مَرْقَدِنا »  و آيه شريفه  « نُخْرِجُ الْمَوْتى   وَ إِلَيْهِ تُقْلَبُونَ »  مىباشد .\r\nحين تمسون : در تقدير « تمسون فيه » بوده و ( فيه ) براى تخفيف حذف شده نظير آيه شريفه  « وَ اتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً »  بوده كه در تقدير لا تجزى فيه مىباشد پس ( فيه ) حذف شده زيرا فعل دلالت بر او دارد . اما « ابو الحسن » گفته در اينجا دو حذف متوالى واقع شده اول ( فى ) حذف شده و ضمير متصل به فعل گرديد و سپس ضمير محذوف گرديد .\r\n\r\nشرح لغات :\r\nيبلس المجرمون : ابلاس در اصطلاح عرب در نااميدى از خير استعمال مىشود و گاهى بمعنى تحير و بدست و پا افتادن در مقابل استدلال هم آمده است ، چنان كه « عجاج » به همين معنى در شعر خود استعمال كرده .\r\n يا صاح هل تعرف رسما مكرسا * قال نعم اعرفه و ابلسا \r\nاى صاحب آيا ديدى و فهميدى رسم كسى كه در نجاست فرو رود ؟ پاسخ داد بلى هم او را دانستم و هم تحيرش را كه سكوت با حالت غم زده‌گى بود .\r\n- در اينجا « ابلس » كه از همان ماده بلس و ابلاس آمده بمعنى تحير استفاده شده - يحبرون : « حبر » بمعنى مسرت آمده و در اصطلاح عرب در مورد مسرت دانشمند از دانش و زيبايى شخص استعمال شده و در حديث هم آمده كه\r\n« يخرج رجل من النار ذهب حبره و سبره »\r\n- يعنى شخص از آتش - جهنم - خارج مىشود در حالى كه زيبايى و قيافه او دگرگون گشته است - و « تحبير » كه يكى از مشتقات همين ماده است بمعنى تحسين و بزرگداشتى است كه موجب خوشنودى شخص ميگردد .\r\n\r\n","description":"","footnote":"","page_name":" 107 ","page_number":109},
  {"content":"\r\n\r\nبايد دانست كه در آيه از اينكه اين لغت « روضة » استعمال شده براى آنست كه « روضه » بمعنى باغستان و گلستان و در نزد عرب از هر چيز پسنديده‌تر است . « اعشى » در شعر خود گويد :\r\n ما روضة من رياض الحزن معشبة * خضراء جاد عليها مسبل هطل \r\n يضاحك الشمس منها كوكب شرق * موزر بعميم النبت مكتهل \r\n يوما باطيب منها نشر رائحة * و لا باحسن منها اذ دنا الاصل \r\nيعنى باغى از باغهاى « حزن » كه تقسيم بندى شده بستانهايش و آن قدر باران فراوان بر آنها باريده كه فوق العاده سر سبز و گويا گلهاى سيراب شده‌اش بخورشيد مىخندند و از بسيارى رياحين قباى سبز رنگ بلندى در بر گرفته است .\r\nچنين گلستانى بپاى بستانهاى ( هريره ) حتى يك روز هم نخواهد رسيد از نظر عطر گلها و زيبائيش بهنگام غروب .\r\n\r\nاعراب :\r\n وَ يَوْمَ تَقُومُ السَّاعَةُ يَوْمَئِذٍ يَتَفَرَّقُونَ  : « يوم » ظرف براى يتفرقون بوده و « يومئذ » بدل از ظرف مىباشد .\r\n وَ كَذلِكَ تُخْرَجُونَ  : كاف در « كذلك » بواسطه « يخرجون » منصوب است .\r\n\r\nمقصود :\r\nپس از پايان آيات گذشته خداوند از قدرت خود نسبت باعادة مخلوقات در قيامت ، سخن بميان آورده چنين ميفرمايد .\r\n اللَّهُ يَبْدَؤُا الْخَلْقَ ثُمَّ يُعِيدُهُ  : خداوند است كه جهان موجودات را خلق مىكند و بعد از مرگ باز آنان را برميگرداند و به صورت اول زنده مينمايد .\r\n ثُمَّ إِلَيْهِ تُرْجَعُونَ  : سپس بسوى خداوند بازگشت مينمائيد تا او پاداش اعمال عباد را به شما بدهد .\r\n وَ يَوْمَ تَقُومُ السَّاعَةُ يُبْلِسُ الْمُجْرِمُونَ  : و روزى كه قيامت به پا شود كافران از رحمت پروردگار و نعمتهاى او كه بمؤمنين داده ، مأيوسند . و بعضى گفته‌اند مقصود\r\n\r\n","description":"","footnote":"","page_name":" 108 ","page_number":110},
  {"content":"\r\n\r\nاينست كه كافران متحير ميمانند چون با ظهور آن روز حجتها و دلائل آنان نسبت بانكار قيامت باطل مىشود .\r\n وَ لَمْ يَكُنْ لَهُمْ مِنْ شُرَكائِهِمْ شُفَعاءُ  : و نخواهد بود براى ايشان از بت‌هايى كه معبودشان بود هيچ شفيع و واسطه‌اى تا شفاعت كند و عذاب آخرت را از آنان دور نمايد ، چون ايشان بت‌ها را پرستش و عبادت ميكردند باميد اينكه تا آنها وسائل تقربشان را بسوى خداوند جهان فراهم سازند .\r\n وَ كانُوا بِشُرَكائِهِمْ كافِرِينَ  : در آن روز مشركين و كفار نسبت به بت‌هاى خود برائت جسته و انكار خدايى آنها را مينمايند و بنا بگفتهء « جبائى و ابى مسلم » اقرار خواهند نمود كه خداوند جهان و خالق عالم بىشريك است .\r\n وَ يَوْمَ تَقُومُ السَّاعَةُ يَوْمَئِذٍ يَتَفَرَّقُونَ  : و روزى كه قيامت ظاهر شود در آن روز از هم جدا ميشوند پس مؤمنين در سمت راست و مشركين در سمت چپ - پهنه قيامت - قرار ميگيرند ، و اين آخرين جدايى بين آن دو دسته است كه بعدش ديگر هرگز با هم يك گروه نخواهند گرديد .\r\n« حسن » گويد : يعنى اگر چه در دنيا آن دو گروه با هم زندگى ميكردند ، اما در قيامت جدا شده ، مؤمنان در بهشت و كافران در عذاب جهنم پروردگار خواهند بود .\r\n فَأَمَّا الَّذِينَ آمَنُوا وَ عَمِلُوا الصَّالِحاتِ فَهُمْ فِي رَوْضَةٍ يُحْبَرُونَ  : پس آنان كه ايمان آوردند و كارهاى شايسته انجام دادند در ( باغستان ) بهشت پذيرايى ميشوند و بگفتهء « قتاده و مجاهد » آن چنان شادمانند كه اثرش از چهره‌هاىشان ظاهر ميگردد .\r\n« الروضة » عبارت از باغستان محدودى است كه خوش منظر و مسرت بخش باشد .\r\n« ابن عباس » گويد : مقصود از يحبرون يعنى در آنجا مورد احترام و پذيرايى قرار ميگيرند و يا بوسيله شنيدن ( از نغمه‌هاى موزون ) لذت مىبرند .\r\n« يحيى بن ابى كثير و اوزاعى از ابو الحسن عبيد اللَّه بن محمد بن احمد بيهقى و او از جدش امام ابو بكر احمد بن حسين بيهقى و او از ابو سعيد عبد الملك بن ابى\r\n\r\n","description":"","footnote":"","page_name":" 109 ","page_number":111},
  {"content":"\r\n\r\nعثمان زاهد و او از ابو الحسن على بن بندار و او از جعفر بن محمد بن حسن قربانى و او از سليمان بن عبد الرحمن دمشقى و او از خالد بن يزيد بن ابى مالك از پدرش و او از خالد بن معدان از ابى امامة الباهلى » از رسول خدا ( ص ) نقل نموده كه حضرت فرمود : هيچ بنده‌اى نيست - كه در بهشت - برود مگر در كنار او دو حور العين بهشتى مىنشينند و با بهترين صورت براى او نغمه سرايى نموده به بهترين صدايى كه جن و انس شنيده باشند و اين نغمه‌ها به ساز و طنبور شيطانى نيست بلكه بالفاظ حمد و بزرگداشت پروردگار عالم است .\r\n« ابى الدرداء » از رسول خدا ( ص ) روايت كند كه حضرتش از بهشت و نعمتها و حوريان بهشتى سخن ميفرمود ، از بين جمعيت عربى خود را جمع و جور كرد و روى دو زانو نشست عرض كرد يا رسول اللَّه ( ص ) آيا از شنيدنيها هم در بهشت وجود دارد ؟\r\n- البته مقصودش نغمه‌سرايى بود - .\r\nپيامبر ( ص ) پاسخ فرمود : آرى ، در بهشت نهرى وجود دارد كه ( در كنارش ) دختران بكر دور از هر غم و غصه‌اى به نغمه‌سرايى و آوازى كه گوشها هرگز نشنيده باشد مشغولند و اين از بهترين نعمت‌هاى بهشت است . در اينجا راوى از ابى درداء پرسيد بچه نغمه‌سرايى كنند ؟ پاسخ داد به تسبيح و الفاظ تعظيم پروردگار .\r\n« ابراهيم » گويد : در بهشت درختهايى غرس شده و بشاخه‌هاى آن زنگ‌هايى از نقره آويزان است ، هر زمان كه بهشتيان خواسته باشند آواز و صداى خوشى بشنوند ، خداوند از زير عرش بادى خلق نموده و بر آن درختان مىوزد و زنگ‌ها را بصدا در ميآورد اما آن چنان صدايش دلنشين و طرب انگيز است كه اگر به گوش مردم دنيا برسد از طرب و شادى مىميرند . البته اين حديث در اكثر نسخه‌ها موجود است ولى در بعضى از نسخه‌ها ذكر نشده .\r\n« ابى هريره » از رسول خدا ( ص ) روايت كند كه حضرت فرمود : بهشت صد درجه ( طبقه ) بوده و بين هر يك به مقدار زمين تا آسمان فاصله موجود است ، بالاترين درجه‌اش را فردوس و وسط را محله گويند و از آنجا رودهاى روان ( به تمام بهشت )\r\n\r\n","description":"","footnote":"","page_name":" 110 ","page_number":112},
  {"content":"\r\n\r\nجارى است .\r\nدر اينوقت مردى سؤال كرد يا رسول اللَّه ( ص ) من آواز را دوست دارم آيا برايم در بهشت آواز زيبا وجود دارد ؟ پيامبر ( ص ) پاسخ داد آرى ، خداوند بدرختى كه در بهشت است دستور داده تا براى عبادت‌گذاران كه به ياد خدا مشغولند ، بنوازد ، پس ( با حركت مخصوص شاخه‌هاى درخت ) چنان صداى موزونى در تسبيح پروردگار از او به گوش مردم برسد كه تا كنون نشنيده باشند .\r\nسپس خداوند از وضع كافران خبر ميدهد و ميفرمايد :\r\n وَ أَمَّا الَّذِينَ كَفَرُوا وَ كَذَّبُوا بِآياتِنا وَ لِقاءِ الْآخِرَةِ  : و اما آنان كه كافر شدند و تكذيب دلائل - توحيد و خداوندى - ما را نموده و بروز قيامت انكار ورزيدند .\r\n فَأُولئِكَ فِي الْعَذابِ مُحْضَرُونَ  : پس ايشان در عذاب احضار شده و قرار گرفته باشند ، و لفظ « احضار » تنها در مواردى استعمال مىشود كه انسان را با اكراه به آنجا برده باشند چنان كه گويند مجرم را بدادگاه حاضر نمودند و يا گويند او بپيشگاه مرگ حاضر شد .\r\nسپس خداوند آنچه كه انسان را بسوى بهشت ميبرد ياد فرموده بقولش :\r\n  فَسُبْحانَ اللَّهِ حِينَ تُمْسُونَ وَ حِينَ تُصْبِحُونَ وَ لَهُ الْحَمْدُ فِي السَّماواتِ وَ الْأَرْضِ وَ عَشِيًّا وَ حِينَ تُظْهِرُونَ   : پس منزه مىباشد خداوند هنگامى كه شام كنيد و صبح نمائيد و براى او حمد و سپاس است چه در آسمانها و زمين و چه شامگاهان و هنگامى كه به ظهر در آئيد .\r\nو البته اين جمله اگر چه به ظاهر به شكل خبر استعمال شده ولى در حقيقت در معنى امر است و مقصود آنست كه حتماً بايد - براى رسيدن به بهشت - پروردگار را تسبيح نموده و از آنچه شايستهء مقام او نباشد منزه بدانيد و با صفات عظمت او را ياد نمائيد .\r\n« تمسون » امساء بمعنى داخل شدن در شب است .\r\n\r\n","description":"","footnote":"","page_name":" 111 ","page_number":113},
  {"content":"\r\n\r\n« تصبحون » اصباح در مقابل امساء بوده و بمعنى ورود در صبح است . يعنى وقت طلوع فجر صادق .\r\nو تنها خداوند استحقاق مدح و ثناء را دارد چه در آسمانها و چه در زمين زيرا او نعمت‌ها را عنايت فرموده است .\r\n« عشيا » وقت عشى يعنى شامگاهان .\r\n « حِينَ تُظْهِرُونَ »  هنگام ظهر كه نصف روز است .\r\nو از اينكه خداوند براى تسبيح اوقات مذكور را مخصوصاً ياد نموده براى آنست كه اوقات تجديد نعمت پروردگار بوده و نعمتى چون روز تمام گشته و با غروب آفتاب شب كه زمان آسايش است سر رسيده . و بر اساس وقتى كه مؤمنين از دنيا فارق شده و در آخرت وارد بهشت پروردگار ميشوند بهنگام اين انتقال حمد پروردگار و تسبيح او مينمايند  « وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ »  .\r\nو بعضى گويند آيه مذكور دلالت بر اوقات نمازهاى پنجگانه دارد زيرا  « حِينَ تُمْسُونَ »  بر نماز مغرب و عشاء و  « حِينَ تُصْبِحُونَ »  بر نماز صبح و « عشيا » بر نماز عصر و  « حِينَ تُظْهِرُونَ »  بر نماز ظهر دلالت مينمايد . و البته اين تفسير بهتر و با اوقات نماز كه وقت ذكر است مناسب‌تر به نظر ميرسد .\r\n يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ  : خارج كند زنده را از مرده و مرده را از زنده يعنى انسان متحرك زنده را از نطفه آفريده و نطفه بى جان را از انسان با اراده بيرون كشيده است و اين تفسير بنا بقول « ابن عباس و ابن مسعود » است لكن بعضى گفته‌اند كه مقصود فرزند مسلمان از نطفه پدرى كافر و فرزندى كافر از نطفه پدرى مسلمان پديد آيد و در گذشته همين قول را از « مجاهد » روايت نموديم .\r\n وَ يُحْيِ الْأَرْضَ بَعْدَ مَوْتِها  : و با روئيدن گياهان زمين را زنده كند پس از مردن و خشكيده شدنش .\r\n وَ كَذلِكَ تُخْرَجُونَ  : و همانگونه كه زمين مرده را زنده مىكند شما انسانها در قيامت از زمين بيرون كشيده شده و از قبرها خارج ميگرديد ( زيرا خداوند شما\r\n\r\n","description":"","footnote":"","page_name":" 112 ","page_number":114},
  {"content":"\r\n\r\nرا براى حساب و پاداش عمل زنده خواهد نمود ) .\r\nو من آياته ان خلقكم من تراب : از جمله چيزهايى كه بر وحدانيت و قدرت كامله پروردگار دلالت مىكند خلقت پدر شما و ريشه اصلىتان است كه از خاك آفريده شده و سپس شما از نطفه او خلق شديد .\r\n ثُمَّ إِذا أَنْتُمْ بَشَرٌ تَنْتَشِرُونَ  : سپس شما انسانى از گوشت و خون تركيب يافته و به روى زمين پراكنده شده زندگى مىكنيد آيا ، اين - نظم و تدبير حكيمانه - خود شما را رهبرى نكند كه غير خدا احدى بر آن قادر نبوده و تنها او براى عبادت شايستگى دارد .\r\n\r\n","description":"","footnote":"","page_name":" 113 ","page_number":115},
  {"content":"\r\n\r\n\r\n[ سوره الروم ( 30 ) : آيات 21 تا 25 
  ]\r\nوَ مِنْ آياتِهِ أَنْ خَلَقَ لَكُمْ مِنْ أَنْفُسِكُمْ أَزْواجاً لِتَسْكُنُوا إِلَيْها وَ جَعَلَ بَيْنَكُمْ مَوَدَّةً وَ رَحْمَةً إِنَّ فِي ذلِكَ لَآياتٍ لِقَوْمٍ يَتَفَكَّرُونَ ( 21 ) وَ مِنْ آياتِهِ خَلْقُ السَّماواتِ وَ الْأَرْضِ وَ اخْتِلافُ أَلْسِنَتِكُمْ وَ أَلْوانِكُمْ إِنَّ فِي ذلِكَ لَآياتٍ لِلْعالِمِينَ ( 22 ) وَ مِنْ آياتِهِ مَنامُكُمْ بِاللَّيْلِ وَ النَّهارِ وَ ابْتِغاؤُكُمْ مِنْ فَضْلِهِ إِنَّ فِي ذلِكَ لَآياتٍ لِقَوْمٍ يَسْمَعُونَ ( 23 ) وَ مِنْ آياتِهِ يُرِيكُمُ الْبَرْقَ خَوْفاً وَ طَمَعاً وَ يُنَزِّلُ مِنَ السَّماءِ ماءً فَيُحْيِي بِهِ الْأَرْضَ بَعْدَ مَوْتِها إِنَّ فِي ذلِكَ لَآياتٍ لِقَوْمٍ يَعْقِلُونَ ( 24 ) وَ مِنْ آياتِهِ أَنْ تَقُومَ السَّماءُ وَ الْأَرْضُ بِأَمْرِهِ ثُمَّ إِذا دَعاكُمْ دَعْوَةً مِنَ الْأَرْضِ إِذا أَنْتُمْ تَخْرُجُونَ ( 25 )\r\n\r\nترجمه :\r\nو از آيت‌هاى او است كه آفريد برايتان از نوع شما جفت‌هايى تا بيارميد\r\n\r\n","description":"","footnote":"","page_name":" 114 ","page_number":116},
  {"content":"\r\n\r\nبدانان و قرار داد ما بين شما دوستى و مهربانى البته در اين كار نشانه‌هايى ( از خدا - شناسى ) براى گروه انديشمندان است . و از آيت‌هاى او آفرينش آسمانها و زمين و گوناگونى زبانها و رنگهاى شما ( بر اساس محيط زيست ) بوده البته در اين كار نشانه - هاى ( خدا شناسى ) براى دانايان است . و از آيت‌هاى او خوابيدن شما در شب و روز و تهيه روزى و معيشت شما از فضل او بوده كه البته در اين نشانه‌هاى ( خدا شناسى ) براى گروه شنوندگان است . و از آيت‌هاى او اينكه مىنمايد بشما برق را بيمى و اميدى و ميفرستد از آسمان آبى را كه زنده سازد بدان زمين را پس از مردنش البته در اين نشانه‌هايى براى گروه با خردان است . و از آيت‌هاى او آنكه به پا بايستد آسمان و زمين بامر او سپس هنگامى كه بخواند شما را كه خواندن از زمين ( و قبر ) است در آن گاه بيرون بيائيد .\r\n\r\nقرائت :\r\nللعالمين : « حفص » لام آخرين او را بكسر و ديگران با فتحه قرائت نموده‌اند .\r\n\r\nدليل :\r\n« ابو على » گويد كه دليل « حفص » در كسره لام و اختصاص آيه به عالم و دانشمندان از آن نظر است كه دانشمند وقتى در خلقت آسمان‌ها و زمين و اختلاف زبانها نظر افكنده با همين مشاهدات براى خداشناسى استدلالى كند كه از قدرت جاهل خارج است ، ولى ديگران كه با فتحه خوانده‌اند چون اين نشانه در حقيقت براى تمامى جهانيان و انسانها است تا از اين راه به خدا شناسى برسند ، اگرچه از آن غفلت ورزند .\r\n\r\nاعراب :\r\n وَ مِنْ آياتِهِ يُرِيكُمُ الْبَرْقَ  : در آن چند قول است :\r\nالف : تقدير ( ان ) و در اصل « ان يريكم البرق » بوده و چون ( ان ) حذف شد فعل مرفوع گرديد .\r\n« طرفه » گويد :\r\n الا اى هذا الزاجرى احضر الوغى * و ان اشهد اللذات هل انت مخلدى \r\n\r\n","description":"","footnote":"","page_name":" 115 ","page_number":117},
  {"content":"\r\n\r\nآگاه باش ايكه منع مىنمايى مرا از حضور در ميدان جنگ و امر ميكنى به رسيدن لذتهاى زندگى ، آيا تو ميتوانى ضمانت كنى كه مرا در دنيا تا ابد نگهدارى يا خير .\r\nو مقصود اينست كه در اصل ( ان احضر ) بوده و ( ان ) حذف گرديده و فعل برفع خوانده شده است . در مثل گويند « اسم معيدى را بشنوى بهتر از آنست كه تا او را ببينى » ب : تقدير ( آية ) است و در اصل « من آياته آية يريكم البرق » بوده اما چون در كلام دلالت بود او حذف گرديد .\r\nابن مقبل گويد :\r\n و ما الدهر الا تارتان فمنهما * اموت و اخرى ابتغى العيش اكدح \r\nدر جهان جز دو مرحله بيش نيست يا مىميرم و يا خوش گذرانى نموده و كوشش كنم در آن .\r\nج : يك جمله با تقدير ( واو ) فرض كنيم و جمله بعد را مستقل بدانيم و در اصل « و يريكم البرق خوفا و طمعا ، و من آياته . . . » كه عطف جمله بر جمله خواهد بود و  « خَوْفاً وَ طَمَعاً »  مفعول له با تقدير لام ميباشند .\r\n ثُمَّ إِذا دَعاكُمْ دَعْوَةً مِنَ الْأَرْضِ  : جار و مجرور متعلق بمحذوف ايكه حال براى « كم » بوده ، مىباشد و تقدير « اذا دعاكم خارجين من الارض » است و ممكن است محذوف صفة « دعوة » بوده ، و تقدير « دعوة ثابتة من الارض » باشد .\r\nپس جار به « يخرجون » متعلق نبوده چون ما بعد « اذا » در ما قبلش عمل نكند .\r\n\r\nمقصود :\r\nبدنبال آيات قبل در باره آگاهى بندگان به خداشناسى ، چنين فرمود :\r\n وَ مِنْ آياتِهِ أَنْ خَلَقَ لَكُمْ مِنْ أَنْفُسِكُمْ أَزْواجاً  : و از آيت‌هاى پروردگار آنكه قرار داده برايتان از نوع شكل و جنس شما جفتها ( زنها ) يى و اين خود منتى است زيرا بگفتهء « ابى مسلم » انسان بهم شكل خود گرايش بيشترى دارد . اما « قتاده » گفته مقصود آنكه « حوا » را از استخوان پهلوى « آدم » گرفتيم و سپس خلق نموديم ، ولى بعضى گفته‌اند كه اصولا جنس زن از نطفه مرد گرفته شد و معنى آيه اينست .\r\n\r\n","description":"","footnote":"","page_name":" 116 ","page_number":118},
  {"content":"\r\n\r\n لِتَسْكُنُوا إِلَيْها  : تا بسوى آنان و در آغوششان بآسايش و آرامش بوده و به يكديگر انس بگيريد .\r\n وَ جَعَلَ بَيْنَكُمْ مَوَدَّةً وَ رَحْمَةً  : و قرار داده بينتان دوستى و مهربانى و مقصود بين زن و شوهر است كه آن چنان بهم دوستى و مهر مىورزند كه هر يك دومى را بيش از هر چيز دوست ميدارد و « سدى » گويد محبت و رحمة همان مهربانى و شفقت است .\r\n إِنَّ فِي ذلِكَ لَآياتٍ لِقَوْمٍ يَتَفَكَّرُونَ  : البته در اين خلقت زنان هم شكل مردان دلالت روشنى براى ملت متفكر بوده - تا بدان وسيله خداوند و خالق موجودات را بشناسند - .\r\n وَ مِنْ آياتِهِ خَلْقُ السَّماواتِ وَ الْأَرْضِ  : و از جمله نشانه‌هاى توحيد پروردگار خلقت آسمانها و زمين و آنچه را كه در بين آنها از عجائب مخلوقات است مىباشد مانند ستارگان درخشان و آفتاب و ماه و حركت آنها بر اصول و نظام معين و آنچه از عجائب كه روى زمين بوده از انواع جماد و نبات و حيوان همه دليل بر توحيد پروردگار است .\r\n وَ اخْتِلافُ أَلْسِنَتِكُمْ  : گوناگونى زبانها « السنه » جمع لسان و بمعنى زبانها مىباشد و مراد از اختلاف زبانها اينست كه خداوند آنها را از نظر شكل و اندازه و تركيب به نحوى آفريده كه نغمه‌ها و صداهاى گوناگونى دارند تا آنجا كه صداى دو برادر به يكديگر مشتبه نمىگردد ، و نيز گفته شده مراد اختلاف در لهجه‌ها و لغات است مانند - عربى ، فارسى ، تركى - و نحو آن ، و هيچ يك از نوع حيوانات به اندازه نوع انسانى متفاوت سخن نميگويند . پس اگر اين لغات توقيفى - از طرف پروردگار - باشد پس او از ابتداء چنين كرده است ، و اگر از طرف بندگان باشد نيز او اسبابش را فراهم نموده .\r\n وَ أَلْوانِكُمْ  : و رنگهايتان را نيز مختلف خلق نموده لذا ملتى سفيد پوست و ملت ديگر زرد و سومى برنگ سفيد تيره و ديگر اقوام و ملل كه هر يك بر اساس نظام خلقت برنگى خلق شده‌اند و اين از نشانه‌هاى خلقت بديع پروردگار و از عجائب قدرت و حكمت او مىباشد تا جايى كه با آن همه كثرت افراد انسانها حتى دو نفر از يك آب و خاك به شكل هم نمىباشند .\r\n\r\n","description":"","footnote":"","page_name":" 117 ","page_number":119},
  {"content":"\r\n\r\n إِنَّ فِي ذلِكَ لَآياتٍ لِلْعالِمِينَ  : البته در اين خلقت نشانه‌ها و دليل‌هاى روشنى براى تمامى مردم خواهد بود .\r\n وَ مِنْ آياتِهِ  : و باز از دلائل بر توحيد پروردگار و لزوم اخلاص عباد نسبت به او .\r\n مَنامُكُمْ بِاللَّيْلِ وَ النَّهارِ وَ ابْتِغاؤُكُمْ مِنْ فَضْلِهِ  : خوابيدنتان در شب و روز و فعاليت و كار و كوشش براى روزى در روز كه از فضل پروردگار مىباشد ، در اينجا بعضى گفته‌اند شب و روز هر دو زمان خواب و كار است زيرا برخى از مردم بشب مشغول كار و در روز استراحت مينمايند و برخى بعكس‌اند ، و حقيقتاً خواب از نشانه‌هاى عجيب قدرت پروردگار است تا بدن انرژيهاى از دست رفته را تجديد كرده و براى كار ديگر باره آماده شوند .\r\n إِنَّ فِي ذلِكَ لَآياتٍ لِقَوْمٍ يَسْمَعُونَ  : البته در آن نشانه‌هايى براى ملت شنوا است تا بپذيرند و در باره‌اش تفكر كنند زيرا بى آنكه فكر كنند بهرمند نشده و گويا مطلبى نشنيده‌اند .\r\n وَ مِنْ آياتِهِ يُرِيكُمُ الْبَرْقَ خَوْفاً وَ طَمَعاً  : از نشانهاى او آنكه مىنماياند برق ( آتش ) ايكه از برخورد ابرها پديدار و بالنتيجه مسافرى كه عزم سفر دارد - از ريزش باران و توفان - بترسد و آنكه در شهر و آبادى خود مقيم است خوشحال است ، البته اين تفسير از « قتاده » بوده اما « ضحاك » گويد يعنى ترس از صاعقه سوزان دارند و از طرفى اميدوار ريزش باران ، و در مقابل قول سومى است و او از « ابى مسلم » نقل شده كه ميترسند از آنكه ابر بگذرد و باران نبارد و از طرفى ديگر اميدوارند .\r\n وَ يُنَزِّلُ مِنَ السَّماءِ ماءً فَيُحْيِي بِهِ الْأَرْضَ بَعْدَ مَوْتِها  : و ميفرستد از آسمان آب را تا زنده كند بوسيله او زمين را بعد مرگش - كه همچون مرده خشك شده و با ريزش باران تر و تازه ميگردد و بستانها و اشجار بر پشت آن تربيت ميشوند - .\r\n إِنَّ فِي ذلِكَ لَآياتٍ لِقَوْمٍ يَعْقِلُونَ  : البته در اين كار نشانه‌هايى براى ملتى است كه مىانديشند .\r\n وَ مِنْ آياتِهِ أَنْ تَقُومَ السَّماءُ وَ الْأَرْضُ بِأَمْرِهِ  : و از نشانه‌هاى - قدرت و\r\n\r\n","description":"","footnote":"","page_name":" 118 ","page_number":120},
  {"content":"\r\n\r\nتوحيد - او آنكه آسمان و زمين - به روى پاى خود - بامر پروردگار ايستاده بدون آنكه ستونى داشته و روى آن مستقر شود ، فقط با امر خداوند هستى است چنان كه در آيه شريفه گويد  « إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ »  اما بعضى ديگر گفته‌اند كه با امساك خداوند آسمانها و زمين نگه داشته شده زيرا تمام افعال پروردگار با لفظ امر اداء شده و به او نسبت داده مىشود زيرا اين لغت ابلغ در اقتدار است زيرا لغت « اراده و امر كرد پس شد » بليغ‌تر از « انجام داد پس شد » مىباشد .\r\n« تقوم » قيام بمعنى ثبات و استوارى است .\r\n ثُمَّ إِذا دَعاكُمْ دَعْوَةً مِنَ الْأَرْضِ  : سپس هنگامى كه بخواند شما را خواندنى كه از زمين يعنى از قبر خارج شويد و بيرون آئيد .\r\n« ابن عباس » گويد خداوند به اسرافيل امر كند تا صور بدمد بعد از صور اول پس تمام ملل از قبرهاى خود سر بيرون ميآورند و خارج ميگردند .\r\n إِذا أَنْتُمْ تَخْرُجُونَ  : در آن هنگام شما از زمين و قبرهاى خود زنده شده بيرون مىآييد .\r\nگفته شده كه مقصود از نفخ صور ( دميدن در صور ) دعوت پروردگار براى حشر قيامت است زيرا اسرافيل - با صداى بلند - گويد دعوت پروردگار را بپذيريد  « أَجِيبُوا داعِيَ اللَّهِ »  و بعضى ديگر گفته‌اند كه مقصود آنست كه شما را از قبرها خارج كند بعد از آنكه مردگانى در قبر بوديد و از اين مطلب تعبير به « دعوت پروردگار » شده زيرا او بمنزله دعوت و بمنزله  « كُنْ فَيَكُونُ »  است بس كه سريع انجام مىشود و براى هيچكس امكان تمرد نيست .\r\nبايد دانست كه خداوند از آنچه گفته شد بدان منظور يادآورى فرموده تا انسانها بدانند كه او قادر قاهرى است كه ذره‌اى از عوالم طبيعت از سيطره قدرت و ديد او خارج نخواهد بود .\r\nو اين آيات دلالت دارد بر فساد و تباهى سخن كسانى كه ميگويند معارف دينى ضرورى و روشن است زيرا بر مطلب روشن و ضرورى استدلال نميشود .\r\n\r\n","description":"","footnote":"","page_name":" 119 ","page_number":121},
  {"content":"\r\n\r\n\r\n[ سوره الروم ( 30 ) : آيات 26 تا 30 
  ]\r\nوَ لَهُ مَنْ فِي السَّماواتِ وَ الْأَرْضِ كُلٌّ لَهُ قانِتُونَ ( 26 ) وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ وَ هُوَ أَهْوَنُ عَلَيْهِ وَ لَهُ الْمَثَلُ الْأَعْلى فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ ( 27 ) ضَرَبَ لَكُمْ مَثَلاً مِنْ أَنْفُسِكُمْ هَلْ لَكُمْ مِنْ ما مَلَكَتْ أَيْمانُكُمْ مِنْ شُرَكاءَ فِي ما رَزَقْناكُمْ فَأَنْتُمْ فِيهِ سَواءٌ تَخافُونَهُمْ كَخِيفَتِكُمْ أَنْفُسَكُمْ كَذلِكَ نُفَصِّلُ الْآياتِ لِقَوْمٍ يَعْقِلُونَ ( 28 ) بَلِ اتَّبَعَ الَّذِينَ ظَلَمُوا أَهْواءَهُمْ بِغَيْرِ عِلْمٍ فَمَنْ يَهْدِي مَنْ أَضَلَّ اللَّهُ وَ ما لَهُمْ مِنْ ناصِرِينَ ( 29 ) فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ ( 30 )\r\n\r\n","description":"","footnote":"","page_name":" 120 ","page_number":122},
  {"content":"\r\n\r\n\r\nترجمه :\r\nو از براى او است آنكه در آسمانها و زمين بوده همگان براى او مطيع‌اند . و او كسى است كه آغاز آفرينش كرده سپس باز ميگرداندش و آن ( باز گردانيدن ) برايش آسانتر است و براى او مثل برترى در آسمانها و زمين بوده ( يعنى خداوند موصوف بصفات برجسته در آسمانها و زمين بوده ) و او غالب و درست كردار است . مثلى زده براى شما از خودتان ( و آن اينكه ) آيا براى شما از آنچه مالك شده دستهايتان ( از غلامان و كنيزان ) شريكهايى هستند در آنچه روزيتان داديم پس شما ( و ايشان ) در آن برابريد از آنها ( در اين شركت ) مىترسيد مانند ترسيدن از خويشتن اين گونه تفصيل ميدهيم آيت‌ها را براى گروهى كه بخرد يابند . بلكه آنان كه ستم نمودند پيروى هوسهاى خويش نموده بى آنكه بدانند پس چه كسى راهنمايى كند كسى را كه خدا گمراه ساخت ( زيرا او خود نخواست تا از هدايت خدا بهره گيرد ) و نخواهد بود براى ايشان ياورانى . پس استوار گردان عزم خود را براى دين ، ثابت باش ، آفرينش خداست كه سرشت مردم را بر آن نهاده ، نباشد دگرگونى براى آفرينش خدا ، اينست دين استوار و ليكن بيشترين مردم نميدانند .\r\n\r\nاعراب :\r\n هَلْ لَكُمْ مِنْ ما مَلَكَتْ أَيْمانُكُمْ مِنْ شُرَكاءَ  : « لكم » جار و مجرور در محل رفع و خبر براى مبتدا « من شركاء » مىباشد و « من » زايده بوده و  « مِنْ ما مَلَكَتْ أَيْمانُكُمْ »  متعلق به چيزى است كه ( لكم ) به او تعلق گرفته و ممكن است متعلق به محذوف بوده و بنا بر حاليت منصوب باشد و عامل در حال همان متعلق لام است .\r\n فَأَنْتُمْ فِيهِ سَواءٌ  : جمله در محل نصب و جواب از جمله  « هَلْ لَكُمْ مِنْ ما مَلَكَتْ »  بوده و در تقدير « فتستووا » خواهد بود .\r\nتخافونهم : يعنى ميترسيد كه آنان - كنيزان و غلامان با شما برابر شوند مانند آنكه ميترسيد بعضى از شما با بعض ديگر - در مال - برابر شويد .\r\nحنيفا : منصوب و حال است .\r\n\r\n","description":"","footnote":"","page_name":" 121 ","page_number":123},
  {"content":"\r\n\r\n فِطْرَتَ اللَّهِ  : منصوب است به معناى آنكه متابعت فطرة پروردگار كن زيرا معنى اين آيه - كه شرحش بعداً خواهد آمد - چنين است « استوار گردان عزم خود را براى دينى كه پادار بوده و تابع آن باش ، بنا بر اين ( فطرة ) در معنى بدل از ( وجهك ) خواهد بود .\r\n\r\nمقصود :\r\nپس از پايان آيات داله بر توحيد ، چنين ميفرمايد :\r\n وَ لَهُ مَنْ فِي السَّماواتِ وَ الْأَرْضِ  : و براى او است آنكه در آسمانها و زمين بوده از صاحبان عقل كه او مالك و متصرف همه آنان است و از اينكه فقط از عقلاء ياد كرده براى آنكه وقتى صاحبان عقل چون انسانها در حكومت پروردگار باشند غير آنان از حيوان و نبات و جماد مسلم محكوم او خواهند بود زيرا آنها در حكم پيروان انسانند ، لذا در آخر بطور جمع از همه چنين اخبار فرمود :\r\n كُلٌّ لَهُ قانِتُونَ  : همگان مطيع اويند چه در حيات و مرگ و چه در قيامت اگر چه گناهكار بوده باشند و اين تفسير از « ابن عباس » نقل شده .\r\n وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ  : و آن خداوند كسى است كه زنده كند بنا بر اين در اين آيه خداوند خواسته آفرينش اين جهان را دليل براى آفرينش جهان آخرت قرار داده و باصطلاح شاهد را دليل غايب گرداند .\r\n وَ هُوَ أَهْوَنُ عَلَيْهِ  : و آن اعاده بر خداوند آسانتر است . گفته شده چند معنى در اينجا متصور است :\r\nالف : اعاده مخلوقات در قيامت بر خدا آسان است . نظير قولش كه فرموده « اللَّه اكبر » و در معنى « اللَّه كبير » است :\r\nو نظير كلام شاعر كه ميگويد :\r\n لعمرك ما ادرى و انى لاوجل * على اينا تغدو المنية اول \r\nبجان تو قسم نمىدانم - در آينده چه خواهد شد - ولى ميترسم كه مرگ بسوى كدام يك از ما زودتر رسيده و هنوز كارى نكرده باشيم . و در اين شعر ( اوجل ) گفته\r\n\r\n","description":"","footnote":"","page_name":" 122 ","page_number":124},
  {"content":"\r\n\r\nشده و مقصود ( وجل ) بمعنى ترسان است .\r\nفرزدق در شعر خود گويد :\r\n ان الذى سمك السماء بنى لنا * بيتاً دعائمه اعز و اطول \r\nآن كسى كه بلند نموده و بنا كرده آسمان با آن عظمت را ، براى ما خانه‌اى ساخته كه ستونهايش محكم و بلند است . در اينجا نيز « اعز و اطول » بمعنى « عزيز و طويل » استعمال شده است .\r\nشاعر ديگرى گويد :\r\n تمنى رجال ان اموت و ان امت * فتلك سبيل لست فيها باوحد \r\nمردم خواستار مرگ من هستند و حال آنكه اگر بميرم اين راهى نيست كه من در او تنها قدم بگذارم . در اينجا نيز « اوحد » گفته و مقصودش « واحد » است .\r\nب : اعاده چيزى در متعارف مردم معمولا آسانتر از ابداء او است و گويا گفته شما كه اصل خلقت ( انسان ) را اقرار داريد كه از خداوند بوده پس چگونه اعاده آن را پس از مرگ انكار ميكنيد با اينكه اصل خلقت از اعاده سخت‌تر است .\r\nج : اعاده و حيات بعد از مرگ براى مخلوقات آسانتر از ابتداء خلقت آنها است زيرا در اعاده خداوند گويد  « كُنْ فَيَكُونُ »  چنين بوده باش پس خواهد شد بخلاف ابتداء كه اول بايد علقه شود سپس مضغه و سپس عظام و بعد گوشت روئيده شود سپس روح دميده شود و تا اين مراحل در رحم مادر نگذرد هرگز فرزند به دنيا نخواهد آمد و بر اين تفسير ، نحويين رأى داده و « ابن عباس » نيز آن را پذيرفته است و تفسير اول كه از « مجاهد » هم نقل شده مورد توجه نخواهد بود زيرا صحيح نيست كه خلقت موجودى براى خداوند آسانتر از موجود ديگر باشد .\r\n وَ لَهُ الْمَثَلُ الْأَعْلى فِي السَّماواتِ وَ الْأَرْضِ  : و صفات برترى در آسمانها و زمين فقط براى خداوند بوده زيرا او خداوندى واحد و بدون شريك در تمام ازمنه بوده است . اين تفسير از « قتاده » نقل شده ولى « ابن عباس » گويد : يعنى براى او شريك نباشد در آسمانها و زمين و اما ديگران گفته‌اند كه مقصود يعنى تمام صفات كمال و\r\n\r\n","description":"","footnote":"","page_name":" 123 ","page_number":125},
  {"content":"\r\n\r\nجمال و جلال و اسماء حسنى كه نشاندهنده‌ى تعظيم پروردگار است مثل قاهر و إله همگى براى خدا خواهد بود .\r\n وَ هُوَ الْعَزِيزُ  : او غالب در مملكت خويش بوده .\r\n الْحَكِيمُ  : درست كردار در خلقت مىباشد كه با نظامى عالمانه و دقيق آن را آفريده است .\r\nسپس خداوند به بت پرستان گويد :\r\n ضَرَبَ لَكُمْ مَثَلًا مِنْ أَنْفُسِكُمْ  : مثلى براى شما مشركين بيان كرده تا وضع شما را تشبيه به آن كند .\r\n هَلْ لَكُمْ مِنْ ما مَلَكَتْ أَيْمانُكُمْ  : آيا براى شما است از غلامان و كنيزان كه مالك آنها هستيد .\r\n مِنْ شُرَكاءَ فِي ما رَزَقْناكُمْ  : شريكان در روزى شمايند و با شما شريك در اموال و املاكتان هستند .\r\n فَأَنْتُمْ فِيهِ سَواءٌ  : پس شما و ايشان در بهره بردارى آن برابريد .\r\n تَخافُونَهُمْ  : ميترسيد آنان در اموالى كه به ارث بشما رسيده شركت نمايند .\r\n كَخِيفَتِكُمْ أَنْفُسَكُمْ  : همانند ترسى كه شما از شركاء آزاده خودتان داريد ، تا مبادا با شما شريك شده يا مالى منحصر بشريك گردد چنان كه اين ترس بين وارث ميت بسيار ديده مىشود .\r\nو خلاصه معنى آيه چنين شد كه شما به مملوكين خود از غلامان و كنيزان اجازه نميدهيد كه شريك در اموالتان گردند پس چگونه به خود اجازه ميدهيد كه براى خداوند هستى كه خالق تمام جهانيان است بت را شريك او گردانيد .\r\n« سعيد بن جبير » گويد : اين آيه اشاره به تلبيهء كفار قريش است كه در ( تلبيه حج ) ميگفتند « اللهم لبيك ، لا شريك لك ، الا شريكاً هو لك ، تملكه و ما ملك » كه براى خداوند بت‌ها را شريك مىدانستند لذا به منظور بطلان اعتقاد آنان آيه مذكور نازل شد .\r\n كَذلِكَ نُفَصِّلُ الْآياتِ  : اين گونه - با بيان مثل‌ها - توضيح ميدهيم دلائل\r\n\r\n","description":"","footnote":"","page_name":" 124 ","page_number":126},
  {"content":"\r\n\r\nتوحيد پروردگار را .\r\n لِقَوْمٍ يَعْقِلُونَ  : براى ملتى كه ميانديشند .\r\nسپس خداوند وضع مشركين را كه تابع هواهاى نفسانى شده و خود را سرگرم بت‌ها نموده‌اند ، تذكر داده است .\r\n بَلِ اتَّبَعَ الَّذِينَ ظَلَمُوا أَهْواءَهُمْ  : بلكه افرادى كه ظلم بنفسهاى خويش نموده و به خداوند هستى شرك ورزيدند ، متابعت از هواهاى نفس خود نموده‌اند .\r\n بِغَيْرِ عِلْمٍ  : بى آنكه بدانند دستورى از خداوند آمده باشد .\r\n فَمَنْ يَهْدِي مَنْ أَضَلَّ اللَّهُ  : پس كيست كه ببهشت و پاداش آخرت هدايت كند كسى را كه خدا او را - بر اثر انحرافات عمل خودش - از آن همه ثواب گمراه نموده و دور داشته است و اين تفسير از « جبائى » نقل شده و بعضى مقصود را چنين شرح داده‌اند كه كسى كه خود را از خداوند منحرف نموده و دور داشته است با آن همه دلائل روشن بر توحيد پروردگار ، پس اين شخص را چه كسى ميتواند هدايت كند . و در اينجا « اضل » بمعنى « ضل » آمده است نظير كلام شاعر كه ميگويد :\r\n هبونى امرءاً منكم اضل بعيره * له ذمة ان الذمام كثير \r\nببخشيد به من مردى را كه شترش گم شده و ديوانه‌وار در جستجوى او است و بدوش او مسئوليت حفظ شتر افتاده اگر اشتباهى كرده او را به من ببخشيد البته مسئوليت‌ها بسيار است . در اينجا ( اضل ) گفته و مقصود ( ضل ) بمعنى گم شدن است .\r\n وَ ما لَهُمْ مِنْ ناصِرِينَ  : و نيست براى آنان يارانى تا يارى كند و عذاب خدا را از ايشان دور بدارد .\r\nسپس خداوند بپيامبر ( ص ) خطاب فرموده و مقصودش تمام مكلفين‌اند .\r\n فَأَقِمْ وَجْهَكَ لِلدِّينِ  : پس استوار گردان تصميم اعتقاد خود را براى دين ( ايمان به خدا ) و مقصود استقامت و استوارى در آن است ولى از سعيد بن جبير نقل شده كه گفت :\r\nيعنى دين خود را خالص بدار و بعضى ديگر گفته‌اند : مقصود اينكه عمل خويش را براى خداوند استوار بدار . زيرا وجه به معناى چيزيست كه انسان به او توجه مىكند و عمل\r\n\r\n","description":"","footnote":"","page_name":" 125 ","page_number":127},
  {"content":"\r\n\r\nانسان و دين او از چيزهاييست كه انسان براى به پا داشتن و استحكامش به او توجه دارد .\r\n حَنِيفاً  : مائل به همان يگانه پرستى و توحيد پروردگار باش .\r\n فِطْرَتَ اللَّهِ الَّتِي فَطَرَ النَّاسَ عَلَيْها  : خلقت و خواسته خداوند دين و اسلام و يكتا پرستى است كه جهانيان را بر اساس آن خلق فرموده تا بسوى او رفته و خدا - پرست باشند چنان كه در آيهء شريفه گويد  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  و پيامبر اسلام ( ص ) فرمود « هر فرزندى در اصل خلقت بر اساس يكتا پرستى خلق شده و اگر آن را به حال خود بگذارند مسلمان و ايمان به خدا خواهد داشت - و تنها ريشه خانواده از پدر و مادر است كه او را بمسلك يهود يا مسيحى يا مجوس مىكشاند .\r\nو از ابى مسلم نقل شده كه معناى آيه اينست : پيروى كن از دين به آنچه « فطرت خدا » ترا به او راهنمايى مىكند ، زيرا خداوند موجودات را به نحوى آفريده و تركيب و صورت بندى نموده كه بر وجود صانعى توانا و دانا وحى و قيوم و قديم و يگانه‌اى كه به هيچ چيز شبيه نبوده و چيزى همانند او نيست ، دلالت دارد .\r\n لا تَبْدِيلَ لِخَلْقِ اللَّهِ  : تغييرى در خلقت پروردگار نبوده و آنچه را اراده فرموده از توحيد و عدل و خلوص عبادت براى پروردگار جهان همان خواهد شد چنان كه از « ضحاك و مجاهد و قتاده و سعيد بن جبير و ابراهيم و ابن زيد » نقل شده و گفته‌اند كه بنا بر اين ( لا ) بمعنى نهى بوده يعنى شما نبايد جامعه را از مسير اولى اصلى خود كه خدا پرستى است بسوى شرك منحرف سازيد . از ابن عباس و عكرمه نقل شده كه مراد منع از أخته نمودن غلامان است . و از ابى مسلم روايت شده كه مقصود از فطرت نظام خلقت است كه تمام موجودات و صنايع حكيمانهء پروردگار دلالت بر توحيد او نموده و احدى جلو اين فطرت را نتواند بگيرد .\r\n ذلِكَ الدِّينُ الْقَيِّمُ  : و آن خدا پرستى تنها دين استوار و مستقيمى است كه واجب الاتباع مىباشد .\r\n وَ لكِنَّ أَكْثَرَ النَّاسِ لا يَعْلَمُونَ  : لكن بيشتر مردم آگاهى به آن نداشته و به صحت آن معترف نمىباشند زيرا در آن فكر نكرده و چشم پوشى نموده‌اند .\r\n\r\n","description":"","footnote":"","page_name":" 126 ","page_number":128},
  {"content":"\r\n\r\n\r\n[ سوره الروم ( 30 ) : آيات 31 تا 35 
  ]\r\nمُنِيبِينَ إِلَيْهِ وَ اتَّقُوهُ وَ أَقِيمُوا الصَّلاةَ وَ لا تَكُونُوا مِنَ الْمُشْرِكِينَ ( 31 ) مِنَ الَّذِينَ فَرَّقُوا دِينَهُمْ وَ كانُوا شِيَعاً كُلُّ حِزْبٍ بِما لَدَيْهِمْ فَرِحُونَ ( 32 ) وَ إِذا مَسَّ النَّاسَ ضُرٌّ دَعَوْا رَبَّهُمْ مُنِيبِينَ إِلَيْهِ ثُمَّ إِذا أَذاقَهُمْ مِنْهُ رَحْمَةً إِذا فَرِيقٌ مِنْهُمْ بِرَبِّهِمْ يُشْرِكُونَ ( 33 ) لِيَكْفُرُوا بِما آتَيْناهُمْ فَتَمَتَّعُوا فَسَوْفَ تَعْلَمُونَ ( 34 ) أَمْ أَنْزَلْنا عَلَيْهِمْ سُلْطاناً فَهُوَ يَتَكَلَّمُ بِما كانُوا بِهِ يُشْرِكُونَ ( 35 )\r\n\r\nترجمه :\r\nبازگشته‌گان بسويش بوده و بترسيدش ( از انحرافات ) و بپايداريد نماز را و از مشركين نباشيد . از آن مردمى كه دين خود را پراكنده نموده و گروه‌هايى گشتند و هر يك باعتقادات خود راضى و خوشنود بودند . و اما به هنگامى كه بمردم رنجى رسد خداوند خود را خوانده و بسوى او شكوه و زارى مينمايند سپس زمانى كه از او رحمتى بسويشان آمد ناگاه گروهى بپروردگار شرك مىورزند ، تا به نعمتهايى كه داديمشان كافر شده كامياب شوند پس به زودى خواهيد دانست . آيا ما بر ايشان فرمانى\r\n\r\n","description":"","footnote":"","page_name":" 127 ","page_number":129},
  {"content":"\r\n\r\n( دليلى و حجتى ) فرستاديم تا ( بنفع ايشان سخن گفته ) به آنچه را كه شرك مىورزند گواهى دهد .\r\n\r\nقرائت :\r\nفرقوا : « حمزه و كسايى » آن را « فارقوا » و ديگران « فرقوا » خوانده‌اند و در سوره انعام به آن اشاره نموديم .\r\nفتمتعوا فسوف تعلمون : ( ابى عاليه ) در يكى از قرائتهاى نادره و كم استعمال خود كه « فيمتعوا فسوف يعلمون » خوانده يعنى كاميابى بسيارى نموده اما به زودى عاقبت كار را خواهند دانست .\r\n\r\nشرح لغات :\r\nمنيبين : از « ناب ينيب » گرفته شده و بمعنى اميد از همه جا بريدن و به خدا متوصل شدن است و ممكن است از ماده « ناب ينوب » باشد كه بمعنى پى در پى برگشتن است چنان كه صد بار هم توبه بشكند باز هم باز ميگردد .\r\nشيعا : شيعه بمعنى فرقه و شيع جمع و در معنى فرقه‌ها خواهد بود و از اين نظر به آنان شيع گفته شده كه بعضى از آن فرقه‌ها تابع بعض ديگر شده و عقيده او را ميگرفتند و به همين معنى « شيعه على ( ع ) » استعمال شده كه تابع على ( ع ) و بدنبال او كنار حق گرد ميآيند .\r\n\r\nمقصود :\r\n مُنِيبِينَ إِلَيْهِ  : بازگشت كنندگان بسوى پروردگار .\r\n« زجاج » گويد : نحويين تصور كرده‌اند حكم اين آيه خطاب به تمام مؤمنين است زيرا هر وقت خطاب به شخص پيامبر مىشود ديگران نيز در آن شريكند نظير آيهء شريفه   « يا أَيُّهَا النَّبِيُّ إِذا طَلَّقْتُمُ النِّساءَ »   در خصوص طلاق بپيامبر امر شده ولى سايرين با او شريكند پس آيهء شريفه  « فَأَقِمْ وَجْهَكَ »  مقصود « اقيموا وجوهكم منيبين اليه » است كه بايد تنها از خداوند اميد داشته و بفرائض و احكام او عمل نمود .\r\n وَ اتَّقُوهُ وَ أَقِيمُوا الصَّلاةَ  : و بايد او را ترسيده - از گناهان دورى كنيد -\r\n\r\n","description":"","footnote":"","page_name":" 128 ","page_number":130},
  {"content":"\r\n\r\nو نماز را بپاى داريد و تمامى آنها را بايد خالص براى خدا بدون هيچ نوعى شركى انجام دهيد لذا فرمود :\r\n  وَ لا تَكُونُوا مِنَ الْمُشْرِكِينَ مِنَ الَّذِينَ فَرَّقُوا دِينَهُمْ   : و نباشيد از شريك آورندگان از آنان كه دين خود را پراكنده نموده - و در هر قسمتى با مرام مخصوصى دور از امر حق انجام ميدادند - چنان كه از « فراء » نقل شده و ممكن است خود آنان در دين تفرق پيدا كرده باشند .\r\n وَ كانُوا شِيَعاً  : و بوده‌اند گروه‌هاى مختلفه و بر اثر همين اختلاف اديان متعدده‌اى پيدا شد كه بعضى بت پرست و بعضى آتش پرست و بعضى آفتاب پرست و غير ذلك بودند .\r\n كُلُّ حِزْبٍ بِما لَدَيْهِمْ فَرِحُونَ  : هر گروهى با عقائدى كه در نزدش بوده شادمان بودند . اين تفسير بنا بنقل « مقاتل » است و در مقابل گفته شده شايد مقصود تعجب و گمان افراد باشد كه هر گروهى مبهوت بدين خود شده و او را حق ميدانست .\r\n وَ إِذا مَسَّ النَّاسَ ضُرٌّ دَعَوْا رَبَّهُمْ  : و زمانى كه بمردم رنجى رسد و مرض يا فقر و ساير گرفتاريها به آنان متوجه شود خدا را مىخوانند .\r\n مُنِيبِينَ إِلَيْهِ  : از همه جا منقطع شده بسوى او توجه كنند و دست بدعا بردارند .\r\n ثُمَّ إِذا أَذاقَهُمْ مِنْهُ رَحْمَةً  : سپس زمانى كه رحمتى از خدا بايشان رسد و مريض شفا پيدا كرده فقر و گرفتارى بر طرف شود .\r\n إِذا فَرِيقٌ مِنْهُمْ بِرَبِّهِمْ يُشْرِكُونَ  : در اين گاه گروهى از آنان به پروردگار خويش شرك ورزيده و به آنچه را كه قبلا پرستش مىنمودند بر ميگردند در حالى كه اين مخالف با منطق عقل و بر خلاف مقتضاى شكر نعمت است .\r\n لِيَكْفُرُوا بِما آتَيْناهُمْ  : و مقصودشان كفران به نعمتهايى است كه داديمشان زيرا مقصود از شرك ورزيدن جز اين نخواهد بود .\r\nبعضى گويند : لام در « ليكفروا » براى امر است به معناى تهديد نظير آيه شريفه  « فَمَنْ شاءَ فَلْيُؤْمِنْ وَ مَنْ شاءَ فَلْيَكْفُرْ »  .\r\n\r\n","description":"","footnote":"","page_name":" 129 ","page_number":131},
  {"content":"\r\n\r\n فَتَمَتَّعُوا فَسَوْفَ تَعْلَمُونَ  : پس در دنيا و نعمتهاى زودگذرش كامياب شويد و بعد عاقبت كار خود را خواهيد دانست .\r\n أَمْ أَنْزَلْنا عَلَيْهِمْ سُلْطاناً  : آيا براى ايشان دليل و برهانى فرستاديم تا بتوانند بر صحت رفتار خود ، در شرك و بت پرستى استدلال نمايند ؟\r\n فَهُوَ يَتَكَلَّمُ بِما كانُوا بِهِ يُشْرِكُونَ  : پس آن دليل ، حجتى بر صحت مدعاى آنان بوده و تصحيح كند آنچه را كه شريك خدا دانسته و بجاى اطاعت پروردگار از او پيروى مىنمايند ؟\r\n\r\n","description":"","footnote":"","page_name":" 130 ","page_number":132},
  {"content":"\r\n\r\n\r\n[ سوره الروم ( 30 ) : آيات 36 تا 40 
  ]\r\nوَ إِذا أَذَقْنَا النَّاسَ رَحْمَةً فَرِحُوا بِها وَ إِنْ تُصِبْهُمْ سَيِّئَةٌ بِما قَدَّمَتْ أَيْدِيهِمْ إِذا هُمْ يَقْنَطُونَ ( 36 ) أَ وَ لَمْ يَرَوْا أَنَّ اللَّهَ يَبْسُطُ الرِّزْقَ لِمَنْ يَشاءُ وَ يَقْدِرُ إِنَّ فِي ذلِكَ لَآياتٍ لِقَوْمٍ يُؤْمِنُونَ ( 37 ) فَآتِ ذَا الْقُرْبى حَقَّهُ وَ الْمِسْكِينَ وَ ابْنَ السَّبِيلِ ذلِكَ خَيْرٌ لِلَّذِينَ يُرِيدُونَ وَجْهَ اللَّهِ وَ أُولئِكَ هُمُ الْمُفْلِحُونَ ( 38 ) وَ ما آتَيْتُمْ مِنْ رِباً لِيَرْبُوَا فِي أَمْوالِ النَّاسِ فَلا يَرْبُوا عِنْدَ اللَّهِ وَ ما آتَيْتُمْ مِنْ زَكاةٍ تُرِيدُونَ وَجْهَ اللَّهِ فَأُولئِكَ هُمُ الْمُضْعِفُونَ ( 39 ) اللَّهُ الَّذِي خَلَقَكُمْ ثُمَّ رَزَقَكُمْ ثُمَّ يُمِيتُكُمْ ثُمَّ يُحْيِيكُمْ هَلْ مِنْ شُرَكائِكُمْ مَنْ يَفْعَلُ مِنْ ذلِكُمْ مِنْ شَيْءٍ سُبْحانَهُ وَ تَعالى عَمَّا يُشْرِكُونَ ( 40 )\r\n\r\n","description":"","footnote":"","page_name":" 131 ","page_number":133},
  {"content":"\r\n\r\n\r\nترجمه :\r\nزمانى كه بچشانيم ( برسانيم ) مردم را رحمتى شادمان شوند به او و اگر رنج و بدبختى اى به آنان رسد بر اثر اعمال ايكه بدست خود انجام داده‌اند ناگاه نوميد ميشوند . آيا نديدند كه خداوند گسترده روزى را براى هر كه خواهد و تنگ ميسازد ، البته در اين آيت‌هايى براى ملت مؤمنين است . پس بده بخويشاوندان حق شان را و به بينوا و وامانده در راه ، اين كارى است پسنديده براى آنان كه خواهان راه خدا بوده و آنان رستگارانند . آنچه را عطا كنيد بخاطر زيادتى در اموال مردم ( سود جويى و ربا گرفتن ) زياد نميگردد نزد خدا ( ارزشى ندارد ) و آنچه را عطا كنيد بعنوان - زكات - بخاطر خدا . پس آنانند فزونى گيرندگان . ( زكات دهندگان ثوابشان مضاعف گردد ) . خداوند است كه شما را آفريده سپس شما را روزى ميدهد سپس ميميراند پس آن گاه شما را ( در قيامت ) زنده مىكند آيا از شركاء شما ( كه شريك خدا دانسته‌ايد ) كسى تواند چيزى از اينها را انجام دهد ، پاك و برتر است خدا از آنچه شرك مىورزند .\r\n\r\nقرائت :\r\nو ما آتيتم من ربا : « ابن كثير » آن را بقصر الف « ما اتيتم » و ديگران با مد « آتيتم » خوانده‌اند .\r\nليربوا : تمامى « اهل مدينه و يعقوب و سهل » آن را با « تاء » و ضمهء آن و سكون « واو » ( لتربوا ) و ديگران ( ليربوا ) با « ياء » مفتوحه و « واو » منصوبه خوانده‌اند .\r\n\r\nدليل :\r\n« ابو على » گويد : « ما آتيتم » يعنى آنچه را كه هديه نزد كسى ميبريد تا بيش از آن را عوض بگيريد ، در نزد خداوند ثوابى در قبال آن نداريد زيرا قصدتان خدا نبوده و به منظور پاداش از پروردگار هديه نداديد ، و كسى كه آن را با مد مىخواند بمعنى « اعطيتم » ميگيرد و دليل كسى كه بدون مد بقصر خوانده بمعنى « جئتم » گرفته است و به همين معنى در قول شاعر استعمال شده .\r\n\r\n","description":"","footnote":"","page_name":" 132 ","page_number":134},
  {"content":"\r\n\r\n اتيت الذى يأتى السفيه لغرتى * الى ان علا و خط من الشيب مفرقى \r\nهمانند سفيهان آمدم و تا الان كه موى فرقم سفيد شده و از پيرى خبر آورده بغفلت بودم و تازه بانحرافات خويش متوجه شدم .\r\n ما آتَيْتُمْ مِنْ زَكاةٍ  : مقصود تأديه زكات است و در قرآن كريم در هر كجا اين لفظ ( آتيتم ) به كار رفته بمعنى تأديه آمده است .\r\nليربوا : كسى كه آن را با ياء استعمال كرده فاعلش را ( ربا ) دانسته كه در جمله  « ما آتَيْتُمْ مِنْ رِباً »  واقع شده و در كلام چيز بعنوان مضاف مقدر مىباشد و در اصل « فى اجتلاب اموال الناس » است .\r\nو آن زياده كه ميگيرد اسمش ربا است ولى آنچه را كه از اول ميدهد تا زياده از آن پس بگيرد به او نيز ربا گفته‌اند باعتبار قصدى كه دارد ولى اين حرام نيست آنچه حرام مىباشد آن زياده‌ايست كه ميگيرد .\r\nگاهى شده به هديه‌اى كه صاحبش از آن قصد گرفتن و پاسخ گويى به هديه بيشترى دارد به او نيز ربا گفته‌اند .\r\nپس معنى آيه چنين خواهد بود ( آنچه را كه انجام داديد ربا - و تأديه كرديد - تا او سود از اموال مردم تحصيل كند پس او نزد خدا سود و پاداشى ندارد چون مقصود شخص از تأديهء آن ، ثواب پروردگار نمىباشد ، و اما آنچه را كه بعنوان زكات تأديه كرديد در نزد خداوند بپاداش ميرسد كه فرمود ده برابر پاداش دارد . اما نافع آن را « لتربوا » با تاء خوانده و معنى چنين مىشود كه « ميخواهيد زيادتى را از اموال مردم » .\r\n\r\nمقصود :\r\nپس از پايان ذكر مشركين خداوند وضع آنان را نسبت بطغيان در وقت نعمت‌ها و نااميديشان در گرفتاريها چنين بيان فرموده .\r\n وَ إِذا أَذَقْنَا النَّاسَ رَحْمَةً  : زمانى كه به مشركين نعمت مىفرستيم از عافيت جسم و وسعت ارزاق و ديگر نعمت‌ها .\r\n فَرِحُوا بِها  : شادمان گردند به آن نعمت‌ها .\r\n\r\n","description":"","footnote":"","page_name":" 133 ","page_number":135},
  {"content":"\r\n\r\n وَ إِنْ تُصِبْهُمْ سَيِّئَةٌ بِما قَدَّمَتْ أَيْدِيهِمْ  : و اگر بلا و عقوبتى به آنان رسد بواسطه گناهانى كه انجام داده‌اند و بنا بقول « جبائى » اين عقوبت پاداش همان گناهان بوده و بنا بقول بعضى مقصود قحط سالى و كم آبى است كه به آنان ميرسد و از اينكه آن را « سيئة » ناميده‌اند چون بمالكين ضرر مىرساند .\r\n إِذا هُمْ يَقْنَطُونَ  : در آن گاه مأيوس از رحمت پروردگار ميشوند . و اينكه بما قدمت ايديهم فرموده از باب تغليب است زيرا بيشتر كارها را انسان بوسيلهء دستها انجام ميدهد .\r\nسپس خداوند به منظور يكتا پرستى چنين فرموده :\r\n أَ وَ لَمْ يَرَوْا أَنَّ اللَّهَ يَبْسُطُ الرِّزْقَ  : آيا نديدند كه خداوند گسترده روزى را .\r\nلمن يشاء : براى آنكه بخواهد .\r\n وَ يَقْدِرُ  : و ضيق ميگرداند براى آنكه بخواهد بر حسب مصالح بندگان .\r\n إِنَّ فِي ذلِكَ  : البته در اين گسترش و تضييق .\r\n لَآياتٍ لِقَوْمٍ يُؤْمِنُونَ  : نشانه‌هايى - در اثبات قدرت پروردگار - براى ملتى كه ايمان به خدا دارند مىباشد .\r\nسپس خطاب بپيامبر ( ص ) فرموده :\r\n فَآتِ ذَا الْقُرْبى حَقَّهُ  : پس بخويشاوندان حقشان را بده آن را كه خدا تعيين فرموده و از « مجاهد و سدى » نقل شده كه مقصود خمس است . « ابو سعيد خدرى » و ديگران روايت كرده‌اند كه چون اين آيه نازل شد رسول خدا ( ص ) فدك را به فاطمه ( ع ) بخشيده تسليم او كرد و از امام باقر و امام صادق عليهما السلام نيز روايت شده ، ولى بعضى ديگر گفته‌اند مقصود خطاب عمومى به تمام مردم بوده و منظور از ( قربى ) نزديكان هر شخص است و بنا بنقل حسن در اين آيه امر به صله رحم گرديده است .\r\n وَ الْمِسْكِينَ وَ ابْنَ السَّبِيلِ  : و به بينوا و مسافرى كه در راه وامانده شده آنچه را كه خدا حق آنها و واجب گردانيده تأديه كن .\r\n ذلِكَ خَيْرٌ لِلَّذِينَ يُرِيدُونَ وَجْهَ اللَّهِ  : اين اعطاء حقوق به مستحقينش شايسته\r\n\r\n","description":"","footnote":"","page_name":" 134 ","page_number":136},
  {"content":"\r\n\r\nخواهد بود براى آنان كه قاصد راه خدا و رضاى اويند بى آنكه با ريا و سمعه انجام دهند .\r\n وَ أُولئِكَ هُمُ الْمُفْلِحُونَ  : و ايشان مردم رستگار بوده و به پاداش پروردگار خواهند رسيد .\r\n وَ ما آتَيْتُمْ مِنْ رِباً لِيَرْبُوَا فِي أَمْوالِ النَّاسِ فَلا يَرْبُوا عِنْدَ اللَّهِ  : و آنچه را كه عطا كنيد از ربا ( هديه‌ها ) - و بدوستان خود چيزى هديه ميدهيد - به منظور آنكه بهره بيشترى در اموال مردم برده و دوستانتان هديه بهترى در پاسخگويى بشما بپردازند ، پس آنان بهره‌اى نزد پروردگار در اين عمل ندارند چون اين هدايا در راه خدا نبوده است .\r\nگفته شده در معنى « ربا » مذكور در آيه دو قول است :\r\nالف : بنا بقول « ابن عباس و « طاوس » و طبق روايتى كه از امام باقر ( ع ) نقل شده مقصود بهره‌هاى حلال و هدايايى است كه برده و در مقابل بيش از آن پاسخ گرفته پس اين سود نه داراى ثواب و نه گناه بوده است .\r\nب : « حسن و جبائى » گفته‌اند مقصود ربايى است كه در اسلام حرام بوده و بنا بر اين مثل آيه شريفه  « يَمْحَقُ اللَّهُ الرِّبا وَ يُرْبِي الصَّدَقاتِ »  مىباشد ربا را خداوند بىبهره نموده و بر صدقات ميافزايد .\r\n وَ ما آتَيْتُمْ مِنْ زَكاةٍ  : و آنچه را كه بعنوان زكات و حق فقراء باهلش از فقيران داديد .\r\n تُرِيدُونَ وَجْهَ اللَّهِ  : كه قصد داريد ثواب پروردگار و رضاى او را پس توقع پاسخ گويى و مكافات از گيرندگان نداريد .\r\n فَأُولئِكَ هُمُ الْمُضْعِفُونَ  : پس اين گروه فزونى گيرندگان در ثوابند كه خداوند پاداش آنان را زياد خواهد نمود . و بعضى گفته‌اند كه يعنى اين گروه در كارهاى پسنديده مقدم بوده بسيار انجام ميدهند . و بعضى ديگر گويند مقصود اينست كه اين گروه با دادن زكات در دنيا بر اموال و در آخرت بر ثوابهاى خود اضافه ميكنند و بر همين\r\n\r\n","description":"","footnote":"","page_name":" 135 ","page_number":137},
  {"content":"\r\n\r\nمعنى حديث آمده كه « با پرداخت صدقات و دستگيرى از فقراء اموال شخص كم نخواهد شد » .\r\nامير المؤمنين ( ع ) فرموده خداوند نماز را واجب نموده تا از خود پسندى دور شوند و زكات را واجب نموده تا وسيلهء روزى گردد و روزه را واجب نموده تا مقدار اخلاص مردم را بپروردگار امتحان كند و صله رحم را واجب نموده تا عدد افراد فاميل بسيار شده - بهم پيوسته و كمك نمايند - .\r\nو از اينكه آيه شريفه در ابتداء به شكل خطاب و سپس به شكل خبر آمده در اصطلاح ادبيات عرب خود نوعى از فصاحت بشمار ميآيد .\r\n اللَّهُ الَّذِي خَلَقَكُمْ ثُمَّ رَزَقَكُمْ ثُمَّ يُمِيتُكُمْ ثُمَّ يُحْيِيكُمْ  : آن خداوند است كه شما را بوجود آورده و خلق كرده سپس با انواع نعمت‌هاى دنيا روزيتان ميدهد و بعد از آن ميميراند تا با رفتن از اين جهان بثوابهاى آخرت برساند و پس از آن هم در قيامت شما را زنده مىكند تا پاداش اعمالتان را بپردازد .\r\n هَلْ مِنْ شُرَكائِكُمْ مَنْ يَفْعَلُ مِنْ ذلِكُمْ مِنْ شَيْءٍ  : آيا از شركاء شما ( بت‌ها ) آنها را كه عبادت كرده و خدا را كنار گذاشته‌ايد ، كسى هست كه مثل خداوند جهان نعمتى را بشما بدهد تا صلاحيت پرستش پيدا كند .\r\n سُبْحانَهُ وَ تَعالى عَمَّا يُشْرِكُونَ  : منزه و بالاتر است خداوند از آنچه را كه براى او شريك قائل ميشوند .\r\n\r\n","description":"","footnote":"","page_name":" 136 ","page_number":138},
  {"content":"\r\n\r\n\r\n[ سوره الروم ( 30 ) : آيات 41 تا 45 
  ]\r\nظَهَرَ الْفَسادُ فِي الْبَرِّ وَ الْبَحْرِ بِما كَسَبَتْ أَيْدِي النَّاسِ لِيُذِيقَهُمْ بَعْضَ الَّذِي عَمِلُوا لَعَلَّهُمْ يَرْجِعُونَ ( 41 ) قُلْ سِيرُوا فِي الْأَرْضِ فَانْظُرُوا كَيْفَ كانَ عاقِبَةُ الَّذِينَ مِنْ قَبْلُ كانَ أَكْثَرُهُمْ مُشْرِكِينَ ( 42 ) فَأَقِمْ وَجْهَكَ لِلدِّينِ الْقَيِّمِ مِنْ قَبْلِ أَنْ يَأْتِيَ يَوْمٌ لا مَرَدَّ لَهُ مِنَ اللَّهِ يَوْمَئِذٍ يَصَّدَّعُونَ ( 43 ) مَنْ كَفَرَ فَعَلَيْهِ كُفْرُهُ وَ مَنْ عَمِلَ صالِحاً فَلِأَنْفُسِهِمْ يَمْهَدُونَ ( 44 ) لِيَجْزِيَ الَّذِينَ آمَنُوا وَ عَمِلُوا الصَّالِحاتِ مِنْ فَضْلِهِ إِنَّهُ لا يُحِبُّ الْكافِرِينَ ( 45 )\r\n\r\nترجمه :\r\nظاهر شد تباهى در خشكى و دريا بسبب آنچه را كه انجام داده دست‌هاى مردم تا بچشاند ( اين تباهى ) بايشان پاداش بعض آنچه را كه انجام داده‌اند تا شايد كه برگردند . بگو ( اى پيامبر ، ص ، بمردم ) كه سير كنيد در زمين پس بنگريد چگونه بود عاقبت ملت‌هايى كه قبلا بوده ( و ) بسيارى از ايشان مشرك مىزيستند . پس\r\n\r\n","description":"","footnote":"","page_name":" 137 ","page_number":139},
  {"content":"\r\n\r\nبگردان روى خود را بسوى دين استوار پيش از آنكه روزى كه بناگزير فرا رسيده و نتواند از خدا بگريزد . در آن روز ( مردم بدسته‌هاى مختلف ) جدا ميشوند . هر آنكه كافر شود پس بر خودش كفرش بوده و هر كه كار شايسته انجام دهد پس براى خودشان آماده مىكنند تا پاداش دهد آنان را كه ايمان آورده و كارهاى شايسته انجام داده از فضل خود البته او دوست نمىدارد كافران را .\r\n\r\nشرح لغات :\r\nيصدعون : صدع بمعنى شكاف و تصدع بمعنى تفرق و از هم جدا شدن است و به همين معنى شاعر استعمال كرده ميگويد :\r\n و كنا كندمانى جذيمة حقبة * من الدهر حتى قيل لن يتصدعا \r\nبوديم ما دو برادر مانند دو نديم جذيمه پادشاه حيره مدت زمانى كه گفته ميشد هرگز جدايى نشود بين ما اما مرگ بين ما جدايى انداخت .\r\n\r\nمقصود :\r\nسپس خداوند آنچه را كه بر اثر دورى از خداشناسى بمردم ميرسد ياد نموده ميفرمايد :\r\n ظَهَرَ الْفَسادُ فِي الْبَرِّ وَ الْبَحْرِ  : ظاهر شد قحطى و تباهى در خشكى و دريا زيرا چشمه‌ها خشكيده و دريا ( ى احمر ) نيز به زمينهاى مجاور نفعى نميرساند .\r\n بِما كَسَبَتْ أَيْدِي النَّاسِ  : بسبب گناهان و انحرافاتى كه مردم قريش بنا بنقل « ابن عباس » انجام ميدهند .\r\nو مقصود از خشكى و درياى فوق الذكر خشكى و درياى تمام كرده زمين نيست بلكه مراد حجاز و سرزمين عربستان است كه بنفرين پيامبر ( ص ) قحطى بوجود آمده و بقول « فراء » اشجار آن خشكيده و چشمه‌هايى كه بسوى دريا سرازير بوده قطع گرديد و اين قحطى جزاى گناهانى بود كه انجام داده و پاداش خود را در اين جهان كشيدند . و ممكن است مقصود نابودى آنان و خرابى ساكن آنها بوسيلهء عذاب باشد ، و اين بمقتضاى حكمت و عدل پروردگار است .\r\n\r\n","description":"","footnote":"","page_name":" 138 ","page_number":140},
  {"content":"\r\n\r\nبعضى گفته‌اند چنان كه از « ابى عاليه » نقل شده كه مقصود از « البر » زمينهاى خشكى و از « البحر » دريا و مقصود از « الفساد » معصيتهاى مردم آن سرزمين است .\r\nو از « مجاهد » نقل شده كه مقصود از « الفساد » كشتن قابيل برادرش هابيل را و مراد از فساد دريا هم كشتى را به غصب ربودن و بدون رضايت صاحبش از آن استفاده كردن است . و بعضى گويند مقصود حكومتهاى ظالم‌اند كه در خشكى و دريا حاكم ميباشند . و عده‌اى گفته‌اند فساد خشكى عبارت از ترسهايى است كه بر اثر عواملى در جاده‌ها بوجود آمده و مانع از مسافرت مىشود و اين خود يك نوع عذابى است كه متوجه آنان شده و نمىگذارد تا بهره‌هايى كه از مسافرت حاصل مىشود متوجه آنان گردد . و مقصود از فساد دريا هم طوفانهاى بسيار است . و بعضى ديگر نظر داده‌اند كه مراد از « البر » مردم روى زمين و از « البحر » مقصود اشجار و مواضع سر سبز و خرم است .\r\nالبته بايد دانست كه « البر » از نظر ماده و اصل از البر به باء مكسوره گرفته شده كه بمعنى اقدام بمصالح اجتماعى مردم و اگر از البر به باء مضمومه نيز گرفته شده باشد باز هم به همان معنى يعنى اقدام بمصالح از نظر خوراك مردم خواهد بود .\r\nو اما البحر در اصل لغت بمعنى شكاف بوده و دريا خود يكى از شكافهايى است كه در زمين بوجود آمده و از آن آب خارج شده و تشكيل آن همه آبهاى بيكران داده است و بر سبيل مجاز به آب شور كه شباهت به آب دريا دارد بحر ناميده شده و شاعر هم ميگويد :\r\n و قد عاد عذب الماء بحراً فزادنى * على مرضى ان ابحر المشرب العذب \r\nآب گوارا به آب شور مبدل شده و اين تبديل و نوشيدن آب شور با من سازگار نبوده و سبب افزايش مرض من گرديد .\r\nو خلاصه  « بِما كَسَبَتْ أَيْدِي النَّاسِ »  يعنى آن تباهى و دگرگونى خشكى و دريا بسبب گناهانى است كه مردم مرتكب شده‌اند و مقصود كفر و فسق است و بعضى گفته‌اند مقصود كارهاى ناپسند و معصيتها است .\r\n\r\n","description":"","footnote":"","page_name":" 139 ","page_number":141},
  {"content":"\r\n\r\n لِيُذِيقَهُمْ بَعْضَ الَّذِي عَمِلُوا  : تا برساند خداوند به آنان جزاء بعض گناهانشان را .\r\n لَعَلَّهُمْ يَرْجِعُونَ  : شايد به راه مستقيم برگشت نمايند .\r\nو نيز گفته شده : يعنى آنان كه بعد از ايشان ميآيند از گناهان بپرهيزند .\r\n قُلْ سِيرُوا فِي الْأَرْضِ  : بگو اى محمد ( ص ) به آنان بگرديد در روى زمين ، و از اينكه بلفظ امر استعمال شده ( سيروا ) از باب عظمت مطلب است نه آنكه در واقع امر باشد . و از « ابن عباس » روايت شده كه اگر كسى قرآن را قرائت كرده و بفهمد گويا تمام روى زمين را گردش نموده است زيرا در او اخبار تمام ملتها و امت‌ها ، وجود دارد .\r\n فَانْظُرُوا كَيْفَ كانَ عاقِبَةُ الَّذِينَ مِنْ قَبْلُ  : تا پس بنگريد كه عاقبت مردم گذشته چگونه بوده و ملوك جبار و قرونى كه مردم معصيتكار بودند چگونه مورد عذاب پروردگار واقع شدند و كاخ‌هاى آنان با خاك يكسان و مبدل به گور آنان شد ، سپس بيان فرمود كه اين هلاكت نتيجه اعمال زشت آنان بوده چنين ميفرمايد :\r\n كانَ أَكْثَرُهُمْ مُشْرِكِينَ  : بسيارى از آنان براى خدا شريك قرار داده و غير او را مىپرستيدند .\r\n فَأَقِمْ وَجْهَكَ لِلدِّينِ الْقَيِّمِ  : پس بگردان روى خود را و مستقيم باش بسوى دين استوار و مستقيمى كه شخص را به بهشت مىرساند - و آن اسلام و آئين خدا - شناسى است - و هرگز به اين طرف و آن طرف تمايل نكن تا با انتخاب آن دين مستقيم به بهشت پروردگار رسى و اين نظير آيه شريفه  « ثُمَّ انْصَرَفُوا صَرَفَ اللَّهُ قُلُوبَهُمْ »  و آيه شريفه  « تَتَقَلَّبُ فِيهِ الْقُلُوبُ وَ الْأَبْصارُ »  است .\r\n مِنْ قَبْلِ أَنْ يَأْتِيَ يَوْمٌ لا مَرَدَّ لَهُ مِنَ اللَّهِ  : قبل از آنكه روز قيامت رسد كه باز گردانيدن او از خدا ممكن نباشد يعنى كسى نتواند از آمدن آن روز مانع شود .\r\n يَوْمَئِذٍ يَصَّدَّعُونَ  : در آن روز مردم از هم جدا شده گروهى در بهشت و گروهى در جهنم بنا بقول « قتاده و ديگران » خواهند بود .\r\n مَنْ كَفَرَ فَعَلَيْهِ كُفْرُهُ  : هر كه كافر شود پس عقاب و عذابش متوجه خودش مىشود .\r\n\r\n","description":"","footnote":"","page_name":" 140 ","page_number":142},
  {"content":"\r\n\r\n وَ مَنْ عَمِلَ صالِحاً فَلِأَنْفُسِهِمْ يَمْهَدُونَ  : و هر كه كار شايسته انجام دهد پس براى خويشتن جايگاه مىسازند و ثواب عمل به خود آنها ميرسد و با عمل پاكيزه قبر خود را مفروش و قيامتش را آراسته است .\r\n« منصور بن حازم » از امام صادق ( ع ) روايت كند فرمود : اعمال شايسته و پاكيزهء شخص قبل از او ببهشت رفته تا جايگاه او را در بهشت آماده سازد و از صاحبش پذيرايى كند چنان كه خدمتكار يكى از شما فراشتان را بگستراند .\r\n لِيَجْزِيَ الَّذِينَ آمَنُوا وَ عَمِلُوا الصَّالِحاتِ مِنْ فَضْلِهِ  : تا پاداش دهد افرادى را كه ايمان آورده و كارهاى شايسته مينمايند و آن پاداش به مقدار استحقاق آنها و با فضل پروردگار قدرى زياده ميگردد . و بعضى گفته‌اند كه اين پاداش عمل اصولا باعتبار تفضل پروردگار است زيرا او بندگان را خلق كرده و هدايت به ثواب نموده و موانع از جلو پاى آنان بر ميدارد تا شايستگى و استحقاق ثوابهاى او را پيدا كنند . و بعضى ديگر گفته‌اند كه مقصود ثواب و پاداش دائمى پروردگار است .\r\n إِنَّهُ لا يُحِبُّ الْكافِرِينَ  : البته او كافرين را دوست داشته و تكريم نمىنمايد بلكه عذاب را براى آن دسته مهيا فرموده است .\r\n\r\n","description":"","footnote":"","page_name":" 141 ","page_number":143},
  {"content":"\r\n\r\n\r\n[ سوره الروم ( 30 ) : آيات 46 تا 50 
  ]\r\nوَ مِنْ آياتِهِ أَنْ يُرْسِلَ الرِّياحَ مُبَشِّراتٍ وَ لِيُذِيقَكُمْ مِنْ رَحْمَتِهِ وَ لِتَجْرِيَ الْفُلْكُ بِأَمْرِهِ وَ لِتَبْتَغُوا مِنْ فَضْلِهِ وَ لَعَلَّكُمْ تَشْكُرُونَ ( 46 ) وَ لَقَدْ أَرْسَلْنا مِنْ قَبْلِكَ رُسُلاً إِلى قَوْمِهِمْ فَجاؤُهُمْ بِالْبَيِّناتِ فَانْتَقَمْنا مِنَ الَّذِينَ أَجْرَمُوا وَ كانَ حَقًّا عَلَيْنا نَصْرُ الْمُؤْمِنِينَ ( 47 ) اللَّهُ الَّذِي يُرْسِلُ الرِّياحَ فَتُثِيرُ سَحاباً فَيَبْسُطُهُ فِي السَّماءِ كَيْفَ يَشاءُ وَ يَجْعَلُهُ كِسَفاً فَتَرَى الْوَدْقَ يَخْرُجُ مِنْ خِلالِهِ فَإِذا أَصابَ بِهِ مَنْ يَشاءُ مِنْ عِبادِهِ إِذا هُمْ يَسْتَبْشِرُونَ ( 48 ) وَ إِنْ كانُوا مِنْ قَبْلِ أَنْ يُنَزَّلَ عَلَيْهِمْ مِنْ قَبْلِهِ لَمُبْلِسِينَ ( 49 ) فَانْظُرْ إِلى آثارِ رَحْمَتِ اللَّهِ كَيْفَ يُحْيِ الْأَرْضَ بَعْدَ مَوْتِها إِنَّ ذلِكَ لَمُحْيِ الْمَوْتى وَ هُوَ عَلى كُلِّ شَيْءٍ قَدِيرٌ ( 50 )\r\n\r\n","description":"","footnote":"","page_name":" 142 ","page_number":144},
  {"content":"\r\n\r\n\r\nترجمه :\r\nو از آيت‌هاى او است كه مىفرستد بادها را بشارت دهنده ( بآمدن باران ) تا آنكه بچشاند بمردم از رحمت خويش و تا روان شود كشتى بفرمانش و تا بجوئيد ( بهره‌مند شويد ) از فضل پروردگار شايد شما شكر گذارى نمائيد . و البته پيش از تو ( اى محمد ، ص ) پيامبرانى بسوى ملتهايشان فرستادم پس با دليلهايى نزدشان آمدند ( و متأسفانه انكار پيامبران نموده ) پس انتقام گرفتيم از آنان كه گناه كردند و بر ما است يارى نمودن مردمى كه ايمان آورندگانند . خدا است آنكه ميفرستد .\r\nبادها را تا برانگيزند ابر را پس پهن كند در آسمان هر گونه كه مىخواهد پس ميگرداند پاره پاره مىبينى قطرات باران كه بيرون ميآيد از وسطهاى آن برساند به باران هر كه را از بندگانش كه ميخواهد در آن گاه ايشان شادمان ميشوند . و اگر چه ايشان پيش از آنكه باران فرستاده شود نوميدگانند . پس بنگر به آثار رحمت خدا كه چگونه زنده كند زمين را پس از مردنش البته او زنده كند مردگان را ( در قيامت ) و او بر هر چيز توانا است .\r\n\r\nقرائت :\r\nكسفا : « ابو جعفر و ابن ذكوان » آن را با « سين » ساكنه و بقيه با فتحه خوانده‌اند و پيش از اين بحثش گذشت .\r\nالى آثار : « ابن عامر » و تمامى اهل كوفه بجز « ابى بكر » آن را به صيغه جمع و بقيه « اثر » مفرد خوانده‌اند .\r\nمن خلاله : از على « ع » و نيز از « ابن عباس و ضحاك » نقل شده كه آنان « من خلله » بدون الف ميخواندند .\r\nكيف يحيى الارض : « جحدرى و ابن سميفع و ابن حيات » آن را با تاء « كيف تحيى » خوانده‌اند .\r\n\r\nدليل :\r\nآثار : « ابو على گويد » دليل آنكه بمفرد « اثر » خوانده براى آنست كه مضاف\r\n\r\n","description":"","footnote":"","page_name":" 143 ","page_number":145},
  {"content":"\r\n\r\nبه كلمه « رحمة » و آن مفرد است البته باعتبار معنى ميتوان جمع باشد چون رحمت پروردگار بسيار و نظير آيه شريفه كه فرمود  « وَ إِنْ تَعُدُّوا نِعْمَةَ اللَّهِ لا تُحْصُوها »  مىباشد .\r\n يُحْيِ الْأَرْضَ  : دليل خداوند « تحيى الارض » با تاء آنست كه فاعل فعل ضمير عايد به « اثار » و اگر با ياء خوانده شود ضمير فاعلى عايد به اللَّه خواهد بود .\r\n مِنْ خِلالِهِ  : دليل خواندن « خلل » آنست كه او مفرد خلال بوده و ممكن است خلال هم خود مفردى باشد بعد از خلل ، براى آن ماده . و اينكه در ادبيات عرب جايز شمرده شده تركيب مثل « اثر رحمت اللَّه كيف تحيى » كه با تاء خوانده شود چون گاهى اثر قائم مقام رحمت مىشود و ميگويند « رايت عليك النعمه » و نيز گويند « رأيت عليك اثر النعمة » و اين استعمال تنها در اين مورد است و ما در نظائرش مثل « اما ترى الى غلام هند كيف تضرب زيدا » جايز نيست . زيرا غلام هند بجاى هند تلفظ نشده يعنى از هند بغلام آن تعبير نميشود .\r\n\r\nاعراب :\r\n وَ لِيُذِيقَكُمْ  : عطف بر معنى مبشرات و در تقدير ليبشركم بها و ليذيقكم مىباشد .\r\n كَيْفَ يَشاءُ  : در تقدير اى مشيئة يشاء و بنا بر اين « كيف » مفعول مطلق براى « يشاء » خواهد بود .\r\n كَيْفَ يُحْيِ الْأَرْضَ  : ممكن است كيف محلًا منصوب بوده و حال براى يحيى و ضمير مستتر در آن صاحب حال باشد و يا حال براى الارض شود و تقدير كلام « ا مبدعاً يحيى الارض ام لا » و يا « أ مبدعة يحيى الارض ام لا » خواهد بود و ممكن است منصوب بنا بر مصدريه بوده و جمله حال باشد در معنا نه لفظ و تقدير « أى احياء يحيى - الارض » خواهد بود و بنا بقول « ابن جنى » از اينكه حال براى معنى گرفتيم نه لفظ چون كه بحسب لفظ كيف استفهام بوده در صورتى كه حال در حقيقت خبر است و اين دو متقابل يكديگرند و بنا بر حال تقدير كلام « فانظر الى آثار رحمة اللَّه محيية للارض » خواهد بود نظير گفتار شاعر :\r\n\r\n","description":"","footnote":"","page_name":" 144 ","page_number":146},
  {"content":"\r\n\r\n ما زلت اسعى بينهم و اختبط * حتى اذا جاء الظلام المختلط \r\n جاءوا بضيح هل رأيت الذئب قط \r\nمرتب بين آنان ميرفتم و غذا ميخواستم آن قدر معطل كردند تا اينكه تاريكى شب فرا رسيده و با سفيدى روز بهم پيوسته شد آن وقت ظرف شيرى آوردند هرگز تو گرگ را ديده‌اى كه رنگش خاكسترى است آنان هم در ظرف شير بس آب ريخته بودند همان رنگ گرگ را داشت .\r\nكه در شعر « هل رايت الذئب » جمله مستقل و در معنى صفت براى « ضيح » بوده و در تقدير « بضيح يشبه لونه لون الذئب » مىباشد .\r\n\r\nمقصود :\r\nچون در گذشته خداوند وعده و وعيدها نسبت به پاداش عمل داده بود گويا شخصى پرسش كند چه باعث مىشود كه خداوند پاداشهاى خير ميدهد ؟ در جواب گفته شود علت عبادت پروردگار است و حقيقت عبادت شناخت او و حقيقت شناخت او در اعمال انسان ظاهر مىشود .\r\nسپس ميفرمايد :\r\n وَ مِنْ آياتِهِ أَنْ يُرْسِلَ الرِّياحَ مُبَشِّراتٍ  : و از كارهايى كه دليل بر وجود و قدرت پروردگار است اينست كه او ميفرستد بادها را تا بشارت به آمدن باران ميدهد زيرا آمدن بادهاى تند حكايت از تغيير هوا و آمدن ابرهاى باردار مىكند و مقصود از فرستادن بادها حركت دادن آنها بجهات چهارگانه كه گاهى از جنوب بشمال و يا از مغرب بمشرق و گاهى به عكس خواهد بود بر اساس آنچه را كه خدا مصلحت ميداند .\r\n وَ لِيُذِيقَكُمْ مِنْ رَحْمَتِهِ  : و تا آنكه برساند بشما از رحمت و نعمت خويش و آن باران آسمان است و مجموع كلام در تقدير چنين است كه باد را براى بشارت و رسانيدن رحمت ميفرستد .\r\n وَ لِتَجْرِيَ الْفُلْكُ بِأَمْرِهِ  : و تا آنكه به حركت در آيد كشتى دريا - با وزش باد و حركت بادبانها تا كشتى حركت كند - بامر پروردگار جهان .\r\n\r\n","description":"","footnote":"","page_name":" 145 ","page_number":147},
  {"content":"\r\n\r\n وَ لِتَبْتَغُوا مِنْ فَضْلِهِ  : تا بجوئيد و با حركت كشتى و مسافرت دريا و ديگر آمدن باران و روئيدن گياه و مزارع از فضل پروردگار بهره‌مند شويد .\r\n وَ لَعَلَّكُمْ تَشْكُرُونَ  : و تا شايد شكرانه نعمتهاى خداوند بجاى آوريد . - و ذكر « لعلكم » در اينجا بعنوان دلجويى و دعوت بشكر گزارى است مانند آيه شريفه  « مَنْ ذَا الَّذِي يُقْرِضُ اللَّهَ قَرْضاً حَسَناً »  كيست كه با كمكهاى خود به خدا قرضى نيكو دهد .\r\nو سپس براى آرامش و نوازش روح پيامبر ميفرمايد :\r\n وَ لَقَدْ أَرْسَلْنا مِنْ قَبْلِكَ رُسُلًا إِلى قَوْمِهِمْ فَجاؤُهُمْ بِالْبَيِّناتِ  : و البته تحقيقاً پيش از تو اى محمد ( ص ) پيامبرانى فرستاديم بسوى ملتهاى آنان پس با دليلها و معجزه‌هاى روشنى آمدند .\r\n فَانْتَقَمْنا مِنَ   الَّذِينَ أَجْرَمُوا  : در اينجا تقديرى در كلام است و در اصل « فكذبوهم و جحدوا بآياتنا فاستحقوا العذاب » يعنى پس ملتهاى آنان انكارشان نموده و نشانهاى ما را نيز انكار كردند و بالنتيجه مستحق عذاب شده و از ملت مجرم و گناه كار انتقام گرفتيم .\r\n وَ كانَ حَقًّا عَلَيْنا نَصْرُ الْمُؤْمِنِينَ  : و بر ما لازم است كه مؤمنين را يارى كنيم و مقصود رنجها و عذاب را از آنان دور و بر دشمنان غالب مىسازيم .\r\n« ام درداء » از رسول خدا ( ص ) روايت كند كه حضرت فرمود : هيچ انسانى نيست كه عرض و ناموس مسلمان ديگرى را حفظ كند مگر آنكه خداوند در قيامت آتش دوزخ را از او حفظ خواهد كرد و سپس اين آيه قرائت فرمود  وَ كانَ حَقًّا عَلَيْنا نَصْرُ - الْمُؤْمِنِينَ . \r\n اللَّهُ الَّذِي يُرْسِلُ الرِّياحَ فَتُثِيرُ سَحاباً  : خدا است كه مىفرستد باد را تا بر انگيزد ابر را و در اينجا آنچه را كه قبلا بطور اجمال فرموده تفصيلا بيان مىكند .\r\n فَيَبْسُطُهُ فِي السَّماءِ كَيْفَ يَشاءُ  : پس پهن كند ابر را خداوند در آسمان بهر - گونه كه خواهد باندازهء يك روز راه پيمايى يا بيشتر و بهر طرف كه او بخواهد از جهات چهارگانه ابر حركت مىكند و به آن مكان و شهر كه منظور پروردگار است ميرسد .\r\n\r\n","description":"","footnote":"","page_name":" 146 ","page_number":148},
  {"content":"\r\n\r\n وَ يَجْعَلُهُ كِسَفاً  : و قرار ميدهد آن ابر را قطعه قطعه بنا بقول « قتاده » و اما طبق قول « جبائى » ابر را متراكب و طبقات متعدد نموده تا ضخيم گرديده انبوه شود . ولى « ابى مسلم » گويد كه مقصود قطعات مختلف ابر است كه نور خورشيد را مىپوشاند .\r\n فَتَرَى الْوَدْقَ يَخْرُجُ مِنْ خِلالِهِ  : پس مىبينى قطرات باران را كه از وسطهاى آن خارج مىشود .\r\n فَإِذا أَصابَ بِهِ مَنْ يَشاءُ مِنْ عِبادِهِ إِذا هُمْ يَسْتَبْشِرُونَ  : پس هنگامى كه برساند ( رحمت خويش را ) بوسيله باران بهر كس از بندگان خود كه خواهد آن وقت است كه شادمان شده و به يكديگر بشارت باران را ميدهند - تا زمينها سيراب و صاحبان آن بلكه تمام مردم آن سامان از نعم او بهرمند شوند - .\r\n وَ إِنْ كانُوا مِنْ قَبْلِ أَنْ يُنَزَّلَ عَلَيْهِمْ مِنْ قَبْلِهِ لَمُبْلِسِينَ  : و اگر چه ايشان پيش از آنكه باران ببارد مأيوس از ريزش باران بوده باشند ، چنين از « قتاده » تفسير شده .\r\nو از « اخفش » آمده كه تكرار لفظ « من قبل » براى تأكيد است ، و بعضى هم گويند كه ( من قبل ) اول اشاره به يأس آنان قبل از نزول باران و « من قبل » دوم اشاره به قبل از وزيدن باد مىباشد .\r\n فَانْظُرْ إِلى آثارِ رَحْمَتِ اللَّهِ كَيْفَ يُحْيِ الْأَرْضَ بَعْدَ مَوْتِها  : پس بنگر بسوى اثرهاى رحمت پروردگار كه چگونه حيات مىبخشد زمين را تا آنكه درختان و چراگاه‌ها سر سبز شده بعد از آنكه خشك گرديده و همانند مردگان ديده ميشد .\r\nدر اين آيه خداوند خشك سالى زمين را بمنزله مرگ و سرسبزى آن را بمنزله حيات جلوه داده است .\r\n إِنَّ ذلِكَ لَمُحْيِ الْمَوْتى  : البته خداوند در آخرت مردگان را زنده مينمايد .\r\n وَ هُوَ عَلى كُلِّ شَيْءٍ قَدِيرٌ  : و او بر هر چيز قادر است و تفسير اين جمله قبلا گفته شد .\r\n\r\n","description":"","footnote":"","page_name":" 147 ","page_number":149},
  {"content":"\r\n\r\n\r\n[ سوره الروم ( 30 ) : آيات 51 تا 55 
  ]\r\nوَ لَئِنْ أَرْسَلْنا رِيحاً فَرَأَوْهُ مُصْفَرًّا لَظَلُّوا مِنْ بَعْدِهِ يَكْفُرُونَ ( 51 ) فَإِنَّكَ لا تُسْمِعُ الْمَوْتى وَ لا تُسْمِعُ الصُّمَّ الدُّعاءَ إِذا وَلَّوْا مُدْبِرِينَ ( 52 ) وَ ما أَنْتَ بِهادِ الْعُمْيِ عَنْ ضَلالَتِهِمْ إِنْ تُسْمِعُ إِلاَّ مَنْ يُؤْمِنُ بِآياتِنا فَهُمْ مُسْلِمُونَ ( 53 ) اللَّهُ الَّذِي خَلَقَكُمْ مِنْ ضَعْفٍ ثُمَّ جَعَلَ مِنْ بَعْدِ ضَعْفٍ قُوَّةً ثُمَّ جَعَلَ مِنْ بَعْدِ قُوَّةٍ ضَعْفاً وَ شَيْبَةً يَخْلُقُ ما يَشاءُ وَ هُوَ الْعَلِيمُ الْقَدِيرُ ( 54 ) وَ يَوْمَ تَقُومُ السَّاعَةُ يُقْسِمُ الْمُجْرِمُونَ ما لَبِثُوا غَيْرَ ساعَةٍ كَذلِكَ كانُوا يُؤْفَكُونَ ( 55 )\r\n\r\nترجمه :\r\nو اگر بفرستيم بادى را پس ببينند آن ( سبزه‌ها ) را زرد شده هر اينه ميگردند بعد از آن همه شادمانى كفران كنندگان پس تو ( اى پيامبر ، ص ) نتوانى افراد مرده را بشنوانى و نه افراد كر را سخنى ، در آن هنگام كه برگردند ( از تو ) پشت كنندگان . و نيستى تو\r\n\r\n","description":"","footnote":"","page_name":" 148 ","page_number":150},
  {"content":"\r\n\r\n( اى پيامبر ، ص ) راهنماى كوران از گمرهى آنان و نتوانى بشنوانى ( سخنت را ) مگر به آنان كه بخواهند ايمان بآيات آورند پس ايشان تسليم شوندگانند . خداوند است كه خلق نموده شما را از سستى سپس قرار داده بعد از سستى توانايى سپس قرار داده از بعد توانايى سستى و پيرى ميآفريند آن نوع كه خواهد و او داناى توانا است . و روزى كه ساعت ( قيامت ) به پا شود سوگند ياد ميكنند گنهكاران كه درنگ نكردند جز يك ساعت اينچنين بودند ( در دنيا ) كه دروغ ميگفتند .\r\n\r\nقرائت :\r\nو لا تسمع الصم الدعاء : « ابن كثير و عباس » از « ابى عمر » نقل كرده كه او « لا يسمع » قرائت نموده و بقيه « لا تسمع » خوانده‌اند و در سوره نمل اشاره به اين مطلب شد .\r\nمن ضعف : « عاصم و حمزه » آن را به « ضاد » مضمومه و ديگران با فتحه خوانده‌اند و در سوره انفال هم به اين موضوع اشاره شد .\r\n\r\nاعراب :\r\n لَئِنْ أَرْسَلْنا  : جواب شرط در اينجا محذوف شده زيرا با جواب قسم بى نياز از او ميشويم و « ظلموا » بمعنى « ليظلن » بوده چنان كه « ارسلنا » بمعنى « نرسل » است و بنا بر اين ( لظلوا ) هم جواب قسم و هم جواب از شرط واقع شده بلكه در قسم سزاوارتر بوده چون او مقدم بر شرط است و اگر بخواهيم شرط مقدم باشد تقدير كلام « ان ارسلنا ريحاً فظلوا و اللَّه يكفرون » خواهد بود .\r\n« اهل بصره » لام در « لئن » را لام توطئه قسم ناميده و « اهل كوفه » آن را لام انذار قسم مىنامند . و معنى « لظلوا » آنست كه در اول روز كه هنگام ظل و سايه خورشيد است كفران نعمت كنند .\r\n\r\nمقصود :\r\nسپس خداوند توبيخ نموده افرادى را كه كفران نعمت كنند و چنين ميفرمايد :\r\n وَ لَئِنْ أَرْسَلْنا رِيحاً  : و اگر فرستاديم بادى را كه سرد بوده تا آن اشجار و سبزه‌ها را زرد و خشك نمايد .\r\n\r\n","description":"","footnote":"","page_name":" 149 ","page_number":151},
  {"content":"\r\n\r\n فَرَأَوْهُ مُصْفَرًّا  : پس ديدند گياهان و مزارع‌اى كه همه از آثار رحمت پروردگار بود ، زرد شده و با آمدن فصل سرما حالت سبز و خرمى را از دست داده .\r\nبعضى گويند ( هاء ) ضمير و به ( سحاب ) كه در آيات پيش بوده راجع مىشود يعنى ديدند كه ابرها زرد شده و چون چنين شود ديگر باران نخواهد داشت .\r\n لَظَلُّوا مِنْ بَعْدِهِ يَكْفُرُونَ  : گرديدند بعد از شادمانى و اميدوارى بآمدن باران كافران بنعمت خدا و كافر به پروردگار جهان ميشوند و به آنچه را خداوند حكيم خواسته راضى نشده و به او نسبت جهل ميدهند - چرا گياهان سر سبز و درختان بارور زرد شد و از آن طراوت خارج گرديد و اصولا چرا فصل سرما رسيد - اما نمىدانند كه خداوند ، حكيم بوده و آنچه را كه صلاح و خير است انجام ميدهد تا مردم از نعمت‌ها شكر گذارى نموده بيدار باشند .\r\nسپس خداوند خطاب به پيامبر ( ص ) نموده و در باره اين مردم جاهل چنين ميفرمايد :\r\n فَإِنَّكَ لا تُسْمِعُ الْمَوْتى  : پس تو اى محمد ( ص ) نتوانى مردگان را بشنوانى - آنكه قلب و روحش مرده - .\r\n وَ لا تُسْمِعُ الصُّمَّ الدُّعاءَ  : و نتوانى به كران كه اصلا سخنى نمىشنوند كلام خود و سخن حق را بشنوانى و خداوند تشبيه نموده وضع كفار را به شخص مرده يا كر كه نه تفكر و تدبر در سخن پيامبر نموده و بلكه اصلا حاضر نيست سخنى را از او بشنود پس همانند كران و مردگان‌اند .\r\n إِذا وَلَّوْا مُدْبِرِينَ  : در اين هنگام آن كافران از دلائل ما برگشت نموده و بگمراهى پيشين خود قيام كنند و از راه تكامل معنوى باز بايستند .\r\n وَ ما أَنْتَ بِهادِ الْعُمْيِ عَنْ ضَلالَتِهِمْ  : و نيستى تو اى پيامبر ( ص ) راهنماى كوران كه آنان را از گمراهيشان هدايت كنى . در اينجا آنان تشبيه به كوران شده - و كسى كه خود را همانند نابينا قرار دهد و نخواهد از حقايق بهر گيرد - چگونه پيامبر او را بينا سازد .\r\n\r\n","description":"","footnote":"","page_name":" 150 ","page_number":152},
  {"content":"\r\n\r\n إِنْ تُسْمِعُ إِلَّا مَنْ يُؤْمِنُ بِآياتِنا  : نتوانى بشنوانى كلام خود را مگر به آنان كه ايمان بآيات ما آورده و ميخواهند كه از رهنمايىهاى ما بهرمند شده تصديق نمايند .\r\n فَهُمْ مُسْلِمُونَ  : پس ايشان تسليم شونده و مطيع پروردگار ميباشند .\r\n اللَّهُ الَّذِي خَلَقَكُمْ مِنْ ضَعْفٍ  : خداوند است كه شما را خلق نموده از سستى و مقصود از نطفه‌ها است و ممكن است مقصود زمان كودكى باشد كه قادر هيچگونه فعاليت‌ها نمىباشند .\r\n ثُمَّ جَعَلَ مِنْ بَعْدِ ضَعْفٍ قُوَّةً  : سپس قرار داده پس از سستى و ناتوانى قوت و توانايى و مقصود دوران جوانى و بهار توانايى است .\r\n ثُمَّ جَعَلَ مِنْ بَعْدِ قُوَّةٍ ضَعْفاً وَ شَيْبَةً  : سپس قرار داده پس از توانايى سستى و پيرى كه حالت كهولت و دوران پيرى سر رسيده است .\r\n يَخْلُقُ ما يَشاءُ  : خداوند ميآفريند آن را كه ميخواهد و بهر طور كه اراده كند - و اين خود كاشف از حكمت پروردگار جهان است - .\r\n وَ هُوَ الْعَلِيمُ الْقَدِيرُ  : و او داناى مصالح بندگان بوده قادر است آنچه را كه طبق مصلحت انجام ميدهد .\r\nسپس بروز قيامت اشاره نموده چنين فرمايد :\r\n وَ يَوْمَ تَقُومُ السَّاعَةُ يُقْسِمُ الْمُجْرِمُونَ  : و روزى كه قيامت به پا شود سوگند ياد كنند گنهكاران .\r\n ما لَبِثُوا غَيْرَ ساعَةٍ  : كه در قبرها تنها يك ساعت بيش بسر نبردند چنان كه اين تفسير از « كلبى و مقاتل » نقل شده ، و بعضى گفته‌اند يعنى سوگند ياد كنند كه در دنيا جز يك ساعت بيش نبوديم ، و « جبائى » گويد يعنى بعد از عذاب قبر بيش از يك ساعت توقف نكرديم كه قيامت شروع شده .\r\nاشكال : چگونه در قيامت سوگند دروغ ياد كنند با آنكه در آن روز همه چيز آشكار و حقيقت امر روشن و ضرورى است .\r\nدر پاسخ اين اشكال سخنانى گفته شده است :\r\n\r\n","description":"","footnote":"","page_name":" 151 ","page_number":153},
  {"content":"\r\n\r\nالف : ابو على و ابو هاشم گفته‌اند : آنان بر طبق گمان خود سخن گفته‌اند زيرا به گمان خود بيش از يك ساعت در قبر نبودند .\r\nب : چون در قيامت واقع شوند و آن همه وحشتها و بررسى اعمال با عدل پروردگار را در مقابل خود مىبينند ، آن وقت دنيا در نظرشان يك ساعت جلوه مىكند و در افسوس‌اند كه چرا به دنيا مشغول و از امر آخرت باز ماندند .\r\nج : ابو بكر بن اخشيد گويد : اين قسم دروغ « كه بيش از يك ساعت در قبر نبوديم » ممكن است هنگام بيرون آمدن از قبر و پيش از كمال عقلشان ( و به خود آمدن آنان ) بوده باشد .\r\n كَذلِكَ كانُوا يُؤْفَكُونَ  : اينچنين در دنيا هم دروغ مىگفتند و يا مقصود آن باشد كه اصرار بر جهل خود داشته و از حقايق دو جهان باز مىماندند .\r\nدر اينجا بايد گفت كه به اين آيه براى نفى عذاب قبر نمىتوان استدلال كرد زيرا چنان كه گفتيم يكى از معانى در اينجا آنست كه « گويند پس از عذاب قبر بيش از يك ساعت توقف نكرديم » .\r\n\r\n","description":"","footnote":"","page_name":" 152 ","page_number":154},
  {"content":"\r\n\r\n\r\n[ سوره الروم ( 30 ) : آيات 56 تا 60 
  ]\r\nوَ قالَ الَّذِينَ أُوتُوا الْعِلْمَ وَ الْإِيمانَ لَقَدْ لَبِثْتُمْ فِي كِتابِ اللَّهِ إِلى يَوْمِ الْبَعْثِ فَهذا يَوْمُ الْبَعْثِ وَ لكِنَّكُمْ كُنْتُمْ لا تَعْلَمُونَ ( 56 ) فَيَوْمَئِذٍ لا يَنْفَعُ الَّذِينَ ظَلَمُوا مَعْذِرَتُهُمْ وَ لا هُمْ يُسْتَعْتَبُونَ ( 57 ) وَ لَقَدْ ضَرَبْنا لِلنَّاسِ فِي هذَا الْقُرْآنِ مِنْ كُلِّ مَثَلٍ وَ لَئِنْ جِئْتَهُمْ بِآيَةٍ لَيَقُولَنَّ الَّذِينَ كَفَرُوا إِنْ أَنْتُمْ إِلاَّ مُبْطِلُونَ ( 58 ) كَذلِكَ يَطْبَعُ اللَّهُ عَلى قُلُوبِ الَّذِينَ لا يَعْلَمُونَ ( 59 ) فَاصْبِرْ إِنَّ وَعْدَ اللَّهِ حَقٌّ وَ لا يَسْتَخِفَّنَّكَ الَّذِينَ لا يُوقِنُونَ ( 60 )\r\n\r\nترجمه :\r\nو گفتند آنان كه دانش و ايمان بايشان داده شده ( بمجرمين ) كه درنگ نموديد ( در قبر يا دنيا و ) در كتاب خدا ( درنگتان معلوم بوده ) تا روز برانگيخته شدن پس امروز روز بر انگيخته شدن ( يعنى قيامت ) است و لكن شما نمىدانستيد . پس در آن روز نفعى نرساند به آنان كه ستم نموده‌اند عذرهايشان و نه ايشان به برگشت خوانده\r\n\r\n","description":"","footnote":"","page_name":" 153 ","page_number":155},
  {"content":"\r\n\r\nميشوند . و تحقيقاً براى مردم در اين قرآن مثل زديم ( و گفتيم ) از هر مثلى ( تا آگاه شوند ) و اگر بياورى ايشان را به آيتى هر اينه آنان كه كافر شدند گويند نيستيد شما مگر دارندگان آئين باطل . اينچنين خداوند مهر نهاده بر قلب‌هاى آنان كه نمىدانند .\r\nپس تو ( اى محمد ، ص ) صبر كن البته وعدهء خداوند راست بوده و نتوانند كوچك و نابودت نمايند آنان كه يقين ندارند .\r\n\r\nقرائت :\r\nلا ينفع : « اهل كوفه » آن را با ياء و ديگران با تاء « لا تنفع » خوانده‌اند و در سوره « حم المؤمن » نيز در لا ينفع اين دو قول آمده و آنجا « نافع » نظر اهل كوفه را پذيرفته است .\r\n\r\nدليل :\r\n« ابو على » گويد « لا تنفع » بهتر و صحيح‌تر است زيرا فاعلش « معذرتهم » بوده و او لفظاً مؤنث و مقتضى تأنيث فعل مىباشد و اما آنان كه « لا ينفع » خوانده‌اند گويند كه فاعل مؤنث مجازى بوده و بين او و فعل فاصله شده و با اين ترتيب بهتر است كه فعل مذكر خوانده شود .\r\n\r\nمقصود :\r\nسپس خداوند از گفتار علماء با آنان ، در آن روز خبر داده ميفرمايد :\r\n وَ قالَ الَّذِينَ أُوتُوا الْعِلْمَ وَ الْإِيمانَ  : و - بمجرمين - گفتند آنان كه علم و ايمان داده شده‌اند و از راه دلائل موجوده و دقت در آنها بيقين رسيده و ايمان به پروردگار جهان آوردند و تصديق پيامبر ( ص ) نمودند .\r\n لَقَدْ لَبِثْتُمْ فِي كِتابِ اللَّهِ  : درنگ كرديد در قبرهايتان كه ثابت و نوشته شده در كتاب پروردگار و بعضى گويند مقصود علم پروردگار است نظير آيه شريفه  « وَ مِنْ وَرائِهِمْ بَرْزَخٌ إِلى يَوْمِ يُبْعَثُونَ »  يعنى از دنبال آنان - پس از دنيا - آتش دوزخ بوده تا روزى كه در قيامت برانگيخته شوند ، و آن روز علمش در نزد خداوند است .\r\n إِلى يَوْمِ الْبَعْثِ فَهذا يَوْمُ الْبَعْثِ  : تا روز برانگيخته شدن - و آن روز قيامت است - .\r\n\r\n","description":"","footnote":"","page_name":" 154 ","page_number":156},
  {"content":"\r\n\r\nگفته شده مقصود از « علماء » در اين آيه ملائكه‌اند و بعضى به پيامبر وعده‌اى به مؤمنين از مردم تفسير نموده‌اند .\r\nو بعضى گفته‌اند در آيه تقديم و تأخيرى واقع شده و در اصل « الذين اوتوا العلم فى كتاب اللَّه و الايمان لقد لبثتم الى يوم البعث » مىباشد يعنى افرادى كه از مردم داراى علم بودند در كتاب خدا و ايمان دارند آنان گويند بمجرمين كه درنگ كرديد در قبرها تا روز بر انگيخته شدن ، و اكنون همان روز بر انگيخته شدن يعنى روز قيامت است كه شما در دنيا انكار مينموديد و بنا بقول « زجاج » مقصود از كتاب اللَّه در اينجا علم خداست كه در لوح محفوظ است .\r\n وَ لكِنَّكُمْ كُنْتُمْ لا تَعْلَمُونَ  : و لكن شما در دنيا عالم بوقوعش نبوده - يقين به آن نداشتيد - و اكنون هم كه يقين پيدا كرديد ديگر سود نخواهد داشت لذا ميفرمايد :\r\n فَيَوْمَئِذٍ لا يَنْفَعُ الَّذِينَ ظَلَمُوا مَعْذِرَتُهُمْ  : پس در آن روز عذرهاى مردمى كه در دنيا با كفر و انواع گناهان ظلم بنفس نموده‌اند فايده‌اى بحالشان نخواهد داشت پس نتوانند عذرى بياورند و اگر هم عذرى آوردند - براى كفر و آن همه گناهان - پذيرفته نميشود .\r\n وَ لا هُمْ يُسْتَعْتَبُونَ  : و نه ايشان به برگشت خوانده ميشوند زيرا ديگر در آن روز از آنان خواسته نميشود كه به حق برگرديد از كفر صرف نظر نمائيد - چون قيامت روز پاداش بوده نه روز عمل - .\r\n وَ لَقَدْ ضَرَبْنا لِلنَّاسِ فِي هذَا الْقُرْآنِ مِنْ كُلِّ مَثَلٍ  : تحقيقاً مثل زديم براى مردم در اين قرآن از هر مثلى و در بيان مثل‌هايى كه آنان را به توحيد پروردگار و ايمان به خدا دعوت كند ، اصرار نموديم .\r\n وَ لَئِنْ جِئْتَهُمْ بِآيَةٍ  : و اگر بياورى تو - اى پيامبر ( ص ) - ايشان را به معجزه ظاهرى كه به تو پيشنهاد كرده‌اند .\r\n لَيَقُولَنَّ الَّذِينَ كَفَرُوا إِنْ أَنْتُمْ إِلَّا مُبْطِلُونَ  : هر آينه افرادى كه كافر شدند گويند كه نيستيد شما مگر اصحاب اباطيل كه آئين‌تان باطل و گفتارتان نادرست\r\n\r\n","description":"","footnote":"","page_name":" 155 ","page_number":157},
  {"content":"\r\n\r\nاست و اين سخن در حقيقت اخبار از دشمنى و تكذيب آنان را نسبت بآيات پروردگار ثابت مىكند .\r\n كَذلِكَ  : مانند اين افراد كه خداوند بر اثر معاصى و كفر آنان بر قلب‌ها و فكرهايشان مهر نهاده و پرده كشيده است .\r\n يَطْبَعُ اللَّهُ عَلى قُلُوبِ الَّذِينَ لا يَعْلَمُونَ  : مهر نهاده - و پرده كشيده - خداوند بر قلب و فكر مردمى كه يقين به خداوند هستى نداشته و نخواسته‌اند از آئين يكتا پرستى بهره‌مند شوند .\r\nدر سوره بقره تفسير « طبع و ختم » گفته شد .\r\n فَاصْبِرْ  : پس صبر كن تو اى محمد ( ص ) بر اذيت‌هاى اين ملت كافر كه بر كفر و آئين باطل خود اصرار مىورزند .\r\n إِنَّ وَعْدَ اللَّهِ حَقٌّ  : البته وعده خداوند راست بوده ، دشمنان را عذاب نموده شكست ميدهد و ياران تو را پيروز نموده ، آئينت را استوار خواهد داشت .\r\n وَ لا يَسْتَخِفَّنَّكَ الَّذِينَ لا يُوقِنُونَ  : و نتوانند تو را كوچك شمرده نابودت كنند مردمى كه به قيامت و حساب آن يقين ندارند ، ايشان مردمى شكاك و گمراهند .\r\nو از « جبائى » آمده كه مقصود آنست كه انحراف و اصرار آنان بر كفر موجب نشود تو غضب كنى و بر خلاف آنچه را كه مأمور به صبر هستى اقدام نمايى ( و براى آنان عذاب طلب كنى ) .\r\n\r\n","description":"","footnote":"","page_name":" 156 ","page_number":158},
  {"content":"\r\n\r\n\r\nسوره لقمان\r\nتمام اين سوره بگفتار ابن عباس در مكه نازل شده بجز سه آيه كه در مدينه آمده و آن  « وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ . . . »  تا پايان سه آيه ، مىباشد .\r\nعدد آيات اين سوره از نظر اهل حجاز 33 آيه و از نظر ديگران 34 دانسته‌اند .\r\nقراء كوفه « الم » را يك آيه و قراء بصره و شام  « مُخْلِصِينَ لَهُ الدِّينَ »  را آيه‌اى ميدانند .\r\n\r\nفضيلت اين سوره :\r\nابى بن كعب از پيامبر ( ص ) روايت كند كه فرمود آن كس كه سوره لقمان را بخواند در قيامت لقمان با او دوست بوده و ده برابر اجر آن كسى كه بخوبيها عمل كرده و از بديها دورى نموده به او پاداش داده مىشود .\r\nمحمد بن جبير عزرمى از پدرش و او از امام باقر ( ع ) روايت كرده كه فرمود آنكه سوره لقمان را در هر شب بخواند خداوند سى فرد از ملائكه را بر او مىگمارد و تا بصبح او را از شرور شيطان و يارانش حفظ نمايند و اگر در روزش قرائت كند آنان تا غروب از شرور شيطان و ياران آن حفظش خواهند نمود .\r\n\r\nتفسير و توضيح :\r\nدر پايان سوره روم خداوند در باره صحت پيامبرى ، خاتم الانبياء ( ص ) سخن فرمود و اينك با آياتى در باره قرآن اين سوره را آغاز ميفرمايد .\r\n\r\n","description":"","footnote":"","page_name":" 157 ","page_number":159},
  {"content":"\r\n\r\n\r\n[ سوره لقمان ( 31 ) : آيات 1 تا 10 
  ]\r\nبِسْمِ اللَّهِ الرَّحْمنِ الرَّحِيمِ\r\nالم ( 1 ) تِلْكَ آياتُ الْكِتابِ الْحَكِيمِ ( 2 ) هُدىً وَ رَحْمَةً لِلْمُحْسِنِينَ ( 3 ) الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ بِالْآخِرَةِ هُمْ يُوقِنُونَ ( 4 )\r\nأُولئِكَ عَلى هُدىً مِنْ رَبِّهِمْ وَ أُولئِكَ هُمُ الْمُفْلِحُونَ ( 5 ) وَ مِنَ النَّاسِ مَنْ يَشْتَرِي لَهْوَ الْحَدِيثِ لِيُضِلَّ عَنْ سَبِيلِ اللَّهِ بِغَيْرِ عِلْمٍ وَ يَتَّخِذَها هُزُواً أُولئِكَ لَهُمْ عَذابٌ مُهِينٌ ( 6 ) وَ إِذا تُتْلى عَلَيْهِ آياتُنا وَلَّى مُسْتَكْبِراً كَأَنْ لَمْ يَسْمَعْها كَأَنَّ فِي أُذُنَيْهِ وَقْراً فَبَشِّرْهُ بِعَذابٍ أَلِيمٍ ( 7 ) إِنَّ الَّذِينَ آمَنُوا وَ عَمِلُوا الصَّالِحاتِ لَهُمْ جَنَّاتُ النَّعِيمِ ( 8 ) خالِدِينَ فِيها وَعْدَ اللَّهِ حَقًّا وَ هُوَ الْعَزِيزُ الْحَكِيمُ ( 9 )\r\nخَلَقَ السَّماواتِ بِغَيْرِ عَمَدٍ تَرَوْنَها وَ أَلْقى فِي الْأَرْضِ رَواسِيَ أَنْ تَمِيدَ بِكُمْ وَ بَثَّ فِيها مِنْ كُلِّ دابَّةٍ وَ أَنْزَلْنا مِنَ السَّماءِ ماءً فَأَنْبَتْنا فِيها مِنْ كُلِّ زَوْجٍ كَرِيمٍ ( 10 )\r\n\r\n","description":"","footnote":"","page_name":" 158 ","page_number":160},
  {"content":"\r\n\r\n\r\nترجمه :\r\nاينست آيت‌هاى كتاب استوار . راهنمايى و رحمتى براى نكوكاران . آنان كه بپاى ميدارند نماز را و مىپردازند زكات را و ايشان بآخرت ( روز قيامت ) يقين دارند آنان بر راهنمايى از پروردگار خود بوده و رستگار ميباشند . و از مردم‌اند بعضى كه ميخرند كلام بيهوده را تا ( گذشته از خود دگران را نيز ) گمراه كنند از راه خدا بنادانى و آن را باستهزاء ميگيرد . براى ايشان عذابى خوار كننده خواهد بود .\r\nو گاهى كه خوانده شود بر او آيات ما از روى تكبر پشت كند گويا كه آن را نشنيده ، گويى در دو گوشش سنگينى بوده پس بشارتش ده بعذابى دردناك . البته آنان كه ايمان آورده و كارهاى شايسته انجام داده‌اند براى ايشان باغهاى نعمت است . هميشه در آن خواهند بود ، وعده خدا راست و او غالب و درست كردار است . آفريده آسمانها را بدون ستونى كه ببيندش و افكنده در زمين لنگرهايى ( كوه‌هايى ) تا نبادا بلرزد بر شما و پراكنده در آن از هر نوع جنبده‌اى و فرستاديم از آسمان آب را پس رويانيديم در آن ( زمين ) از هر صنف گياه جفتى نيكو .\r\n\r\nقرائت :\r\nو رحمة : « حمزه » آن را برفع و ديگران بنصب خوانده‌اند .\r\nو يتخذها : « اهل كوفه » بجز « ابى بكر و يعقوب » آن را بنصب ( ذال ) و ديگران برفع خوانده‌اند .\r\nليضل : در گذشته گفتيم كه « ابن كثير و ابا عمر و يعقوب » آن را با فتحه « ياء » خوانده‌اند .\r\n\r\n","description":"","footnote":"","page_name":" 159 ","page_number":161},
  {"content":"\r\n\r\nاذنيه : « نافع » اين كلمه را در هر كجاى قرآن كه باشد با سكون « ذال » مىخواند .\r\n\r\nدليل :\r\nو رحمة : « ابو على و زجاج » گويند بنا بر نصب ، اسم مبهم و حال بوده و در تقدير « فى حال الهداية و الرحمة » مىباشد و بنا بر رفع خبر براى مبتداء محذوف و تقدير كلام « هو هدى و رحمة » خواهد بود .\r\nو يتخذها : بنا بقول رفع عطف بر فعل اول بوده يعنى « من يشترى و يتخذ » و بنا بقول نصب عطف به « ليضل » خواهد بود ، و اما ضمير ( ها ) ممكن است به الحديث راجع شود زيرا او بمعنى جمعى در اينجا اراده شده و ممكن است به ( سبيل ) برگردد و او مؤنث هم استعمال مىشود چنان كه در آيه شريفه فرموده  « قُلْ هذِهِ سَبِيلِي »  و ممكن است هم به ( آيات ) راجع شود كه در دو آيه جلوتر فرمود « تلك آيات الكتاب » .\r\n\r\nاعراب :\r\nليضل : مفعول آن محذوف و تقديرش « ليضل الناس » است .\r\n بِغَيْرِ عِلْمٍ  : در محل نصب و حال مىباشد و تقدير كلام « ليضل الناس جاهلا » بوده و يا بجاى كلمهء جاهلا « غير عالم » خواهد بود .\r\n كَأَنْ لَمْ يَسْمَعْها  : كاف در آن و همچنين در « كأن فى اذنيه » حال بوده و آنان را تشبيه بر كران نموده است .\r\n لَهُمْ جَنَّاتُ النَّعِيمِ  : در اينجا « جنات » بنا بر هر دو مذهب مرفوع و خبر براى مبتداء است .\r\n وَعْدَ اللَّهِ حَقًّا  : « وعد » مصدر فعل محذوف بوده و « حقا » صفت او مىباشد و در تقدير « وعد اللَّه وعداً حقا » خواهد بود .\r\n بِغَيْرِ عَمَدٍ  : در اينجا « غير » ممكن است صفت براى محذوفى كه به باء مجرور شده ، باشد و در تقدير « بعمد غير عمد ترونها » شود و « ترونها » در محل خبر و صفة « غير عمد » و تقديرش « غير عمد مرئية » خواهد بود .\r\n\r\n","description":"","footnote":"","page_name":" 160 ","page_number":162},
  {"content":"\r\n\r\nو ممكن است « غير » در اينجا بمعنى « لا » يعنى نفى باشد . و بنا بر هر دو صورت « باء » متعلق به « خلق » مىباشد و ممكن است كه « باء » بمعنى حال براى « السماوات » و يا آنكه متعلق به « ترون » بوده و جمله حال براى « خلق » گردد و در تقدير « خلق السماوات مرئية به غير عمد » خواهد بود .\r\n أَنْ تَمِيدَ  : در محل نصب و مفعول له مىباشد و تقدير چنين است « حذر أن تميد » و يا « كراهة ان تميد » .\r\n\r\nشأن نزول :\r\n وَ مِنَ النَّاسِ مَنْ يَشْتَرِي لَهْوَ الْحَدِيثِ  : اين آيه درباره « نضر » نازل شده و او فرزند حرث او فرزند علقمه او فرزند كلده او فرزند عبد الدار او فرزند قصى بن كلاب مىباشد ، و چنان كه « كلبى » گفته او بسوى مملكت فارس مسافرت مينمود و اخبار عجم و حكايات آنان را ميگرفت و پس از مراجعت به مكه براى قريش بيان ميكرد و ميگفت محمد ( ص ) براى شما اخبار قوم عاد و ثمود را ميگويد و من حكايت رستم و اسفنديار و اكاسره عجم را گويم و با اين ترتيب مردم را بدور خود جمع نموده و از شنيدن آيات قرآن باز مىداشت .\r\nاما « ابن عباس » گويد : اين آيه در باره شخصى نازل شد كه كنيزى را خريده تا برايش آوازه‌خوانى و تغنى كند . و همين نظر را حديث پيامبر ( ص ) تأييد مىكند كه فرمود « تعليم تغنى حرام و نيز فروش و پولهايى كه از آن بدست ميآيد حرام است و در قرآن شريف هم فرموده  وَ مِنَ النَّاسِ مَنْ يَشْتَرِي  . . . و سوگند بخداوندى كه جان من در دست او است ، هيچ انسانى صداى خود را به آوازه‌خوانى بلند نكند مگر آنكه دو شيطان در كنارش قرار گرفته دو پاهاى خود را به سينه و پشت او مىكوبند تا زمانى كه ساكت شود » .\r\n\r\nمقصود :\r\n  الم   : تفسيرش در اول سوره بقره گذشت .\r\n تِلْكَ آياتُ الْكِتابِ الْحَكِيمِ  : اينست آيت‌هاى كتاب استوار و تفسيرش پيش\r\n\r\n","description":"","footnote":"","page_name":" 161 ","page_number":163},
  {"content":"\r\n\r\nاز اين بيان شد .\r\n هُدىً وَ رَحْمَةً لِلْمُحْسِنِينَ  : راهنما و نعمتى براى آنان كه اطاعت - پروردگار نموده و بوظائف انسانى عمل مينمايند - و گفته شده مقصود يكتاپرستان‌اند و بعضى گويند مراد كسانى هستند كه كارهاى شايسته انجام ميدهند ، سپس آنان را خداوند بجمله ذيل توصيف فرموده :\r\n الَّذِينَ يُقِيمُونَ الصَّلاةَ وَ يُؤْتُونَ الزَّكاةَ  : آنان كه نماز را بپاى داشته و زكات - حقوق فقراء - را تأديه مينمايند .\r\n وَ هُمْ بِالْآخِرَةِ هُمْ يُوقِنُونَ  : و ايشان بروز باز پسين - قيامت - يقين دارند .\r\n أُولئِكَ عَلى هُدىً مِنْ رَبِّهِمْ وَ أُولئِكَ هُمُ الْمُفْلِحُونَ  : ايشان بر هدايتى از پروردگار خويش بوده و آنان رستگار خواهند بود .\r\nسپس خداوند دسته ديگرى از مردم را چنين توصيف فرموده :\r\n وَ مِنَ النَّاسِ مَنْ يَشْتَرِي لَهْوَ الْحَدِيثِ  : و از مردم كسانى هستند كه مىخرند كلام بيهوده را - و بدنبال او رفته و افكار خود و دگران را به آن مشغول مىسازند - اكثر مفسرين بر آنند كه مقصود از لهو الحديث در اينجا غنا يعنى موسيقى و آوازه خوانى مىباشد چنان كه از « ابن عباس و ابن مسعود و دگران » همين تفسير آمده و از امام باقر و امام صادق و حضرت رضا عليهم السلام نيز در اين باب روايت آمده كه تغنى از جمله لهو الحديث و كلام بيهوده است .\r\nو از امام صادق ( ع ) روايت آمده كه فرمود مقصود طعن زدن بحقايق و استهزاء به آن است كه بعضى از مردم جاهل به آن مشغولند - چنان كه ابو جهل و همفكرانش اقدام به آن نموده زيرا ابو جهل بمردم قريش ميگفت كه آيا من زقوم‌اى كه همنشين تان ( محمد ، ص ) ، شما را از آن ميترساند بشما ندهم و نخورانم ، سپس دستور داد كره و خرما براى آنان حاضر نمودند و مىگفت اين زقوم‌اى كه شما را از آن ميترساند .\r\nسپس حضرت فرمود از اقسام طعن به حق تغنى و آوازه است .\r\nو بنا بر اين هر چه كه انسان را از راه خدا و اطاعت او باز ميدارد داخل در\r\n\r\n","description":"","footnote":"","page_name":" 162 ","page_number":164},
  {"content":"\r\n\r\nآيه بوده و جزو لهو الحديث خواهد بود چه از كارهاى بيهوده باشد و يا استعمال آلات موسيقى و يا آنكه به قرآن كتاب آسمانى استهزاء نمودن چنان كه « ابو مسلم » به همين مطلب در تفسير آيه اشاره كرده و عطا گويد : مقصود « كارهاى بيهوده و دروغ » است .\r\nو خلاصه همانطور كه « قتاده » و كلبى گويد هر چه جزو لهو و لعب بشمار ميرود و يا سخن دروغ بوده و از نظر قرآن بيهوده معرفى شده همه جزو آيه مىباشد .\r\n« واحدى » باسناد خود از « نافع » و او از « ابن عمر » نقل كرده كه از رسول خدا ( ص ) در تفسير اين آيه  « وَ مِنَ النَّاسِ مَنْ يَشْتَرِي لَهْوَ الْحَدِيثِ »  شنيدم كه ميفرمود در راه باطل و لهو سخاوتمند و خراج بوده اما دينارى در خيرات مصرف نخواهد نمود و نيز باسناد خود از ابى هريره و او از رسول خدا ( ص ) روايت نموده كه فرمود « كسى كه گوش خود را در اين جهان از غنا و آوازه پر كند هرگز در قيامت شنيدن صداى روحانيين به او اجازه داده نخواهد شد » سؤال شد روحانيين در قيامت كيانند ، فرمود :\r\nقاريان و خواننده‌گان بهشتى .\r\n لِيُضِلَّ عَنْ سَبِيلِ اللَّهِ  : تا گذشته از خود ديگران را نيز از راه خدا گمراه سازد . و اما كسانى كه ( ليضل ) را بفتح ياء خوانده‌اند معنى آنكه خود بگمراهى افتاده و عاقبت كارش ضلالت است چنان كه « قتاده » ميگويد آنكه راه باطل را بر حق ترجيح داده و اختيار نموده است . و بنا به نقل « ابن عباس » مقصود از سبيل اللَّه قرائت ( و عمل به احكام ) قرآن و ذكر پروردگار جهان جلت عظمته مىباشد .\r\n بِغَيْرِ عِلْمٍ  : بى آنكه در راه و رسم خود كه انتخاب نموده دانش و آگاهى داشته باشد .\r\n وَ يَتَّخِذَها هُزُواً  : و آن را باستهزاء ميگيرد و مقصود آيات قرآن و يا راهى كه موجب تقرب پروردگار است و از او به سبيل اللَّه تعبير شده ، مىباشد ، كه آن را باستهزاء ميگيرد .\r\n أُولئِكَ لَهُمْ عَذابٌ مُهِينٌ  : براى ايشان عذابى خوار كننده كه خداوند بسبب\r\n\r\n","description":"","footnote":"","page_name":" 163 ","page_number":165},
  {"content":"\r\n\r\nآن ايشان را خوار و ذليل كند خواهد بود .\r\n وَ إِذا تُتْلى عَلَيْهِ آياتُنا  : و زمانى كه قرائت شود بر او آيت‌هاى ما يعنى آيات قرآن كريم .\r\n وَلَّى مُسْتَكْبِراً كَأَنْ لَمْ يَسْمَعْها  : پشت كند و بسبب تكبر از شنيدن او اعراض نمايد و خود را بالاتر از آن ميداند كه سخن حق را بشنود تو گويى اصلا آن را نشنيده است .\r\n كَأَنَّ فِي أُذُنَيْهِ وَقْراً  : گويا در گوشهايش سنگينى بوده و كر باشد كه مانع از شنيدن آيات پروردگار است .\r\n فَبَشِّرْهُ بِعَذابٍ أَلِيمٍ  : پس بشارت ده به او اى پيامبر ( ص ) بعذابى كه دردناك باشد در قيامت .\r\nسپس خداوند صفات مؤمنان را كه تصديق دستورات پروردگار نموده‌اند تذكر داده و ميفرمايد :\r\n إِنَّ الَّذِينَ آمَنُوا وَ عَمِلُوا الصَّالِحاتِ لَهُمْ جَنَّاتُ النَّعِيمِ  : البته آنان كه ايمان آورده و كارهاى شايسته انجام داده‌اند براى ايشان در قيامت باغهاى نعمت بوده و از آن بهره بردارى مينمايند .\r\n خالِدِينَ فِيها  : هميشه در آن باغها جاويدانند .\r\n وَعْدَ اللَّهِ حَقًّا  : وعده خداوند راست بوده و هرگز در آن تخلف نخواهد نمود .\r\n وَ هُوَ الْعَزِيزُ الْحَكِيمُ  : و او غالب و قادر در انتقام - كافران و گنهكاران - بوده و در جميع كارها و دستورات خود صحيح و درست كردار است و آنچه را كه بر اساس مصلحت باشد انجام خواهد داد .\r\nسپس خداوند از افعال خود در نظام طبيعت كه دليل بر توحيد او است تذكر داده چنين ميفرمايد :\r\n خَلَقَ السَّماواتِ بِغَيْرِ عَمَدٍ تَرَوْنَها  : آفريد آسمانها را بدون ستونى كه ببينيد شما آن را - و مقصود نفى است - يعنى اگر ستونى مىداشت حتماً شما مىديدش زيرا\r\n\r\n","description":"","footnote":"","page_name":" 164 ","page_number":166},
  {"content":"\r\n\r\nستونى كه آسمان را نگهدارد بايد محكم و بزرگ باشد و تازه خود او هم احتياج به ستونهايى ديگر داشته ، اما ستونى ندارد - و اين خود بهترين دليل بر وجود و قدرت حكيمانه پروردگار جهان است - و از « مجاهد » نقل شده كه - يعنى ستونهايى كه شما آنها را ببينيد ندارد ولى اين سخن نادرست و تفسير صحيح همان قول اول است .\r\n وَ أَلْقى فِي الْأَرْضِ رَواسِيَ أَنْ تَمِيدَ بِكُمْ  : و افكنده در زمين لنگرهايى و آن كوه‌هاى ثابت و ميخ كوب شده بر زمين است تا مبادا بلرزد بر شما - و همه‌يتان را هلاك كند - .\r\n وَ بَثَّ فِيها مِنْ كُلِّ دابَّةٍ  : و پراكنده نموده و در هر نقطه‌ى زمين از جنبندگان و جانداران - از انسان گرفته تا ساير حيوانات ريز و درشت بانواع مختلفه و باقسام متفاوته -  وَ أَنْزَلْنا مِنَ السَّماءِ ماءً  : و فرستاديم از آسمان باران را .\r\n فَأَنْبَتْنا فِيها  : پس در زمين بسبب آن آب گياه رويانيديم .\r\n مِنْ كُلِّ زَوْجٍ كَرِيمٍ  : از هر صنف جفتى - گياه كه - زيبايى خاص و ميوه‌اى پاكيزه دارد .\r\n- و اينها هر يك دليل روشنى بر وجود و قدرت لا يزال خداوند هستى در نظام حكيمانه جهان مخلوقات است - .\r\n\r\n","description":"","footnote":"","page_name":" 165 ","page_number":167},
  {"content":"\r\n\r\n\r\n[ سوره لقمان ( 31 ) : آيات 11 تا 15 
  ]\r\nهذا خَلْقُ اللَّهِ فَأَرُونِي ما ذا خَلَقَ الَّذِينَ مِنْ دُونِهِ بَلِ الظَّالِمُونَ فِي ضَلالٍ مُبِينٍ ( 11 ) وَ لَقَدْ آتَيْنا لُقْمانَ الْحِكْمَةَ أَنِ اشْكُرْ لِلَّهِ وَ مَنْ يَشْكُرْ فَإِنَّما يَشْكُرُ لِنَفْسِهِ وَ مَنْ كَفَرَ فَإِنَّ اللَّهَ غَنِيٌّ حَمِيدٌ ( 12 ) وَ إِذْ قالَ لُقْمانُ لابْنِهِ وَ هُوَ يَعِظُهُ يا بُنَيَّ لا تُشْرِكْ بِاللَّهِ إِنَّ الشِّرْكَ لَظُلْمٌ عَظِيمٌ ( 13 ) وَ وَصَّيْنَا الْإِنْسانَ بِوالِدَيْهِ حَمَلَتْهُ أُمُّهُ وَهْناً عَلى وَهْنٍ وَ فِصالُهُ فِي عامَيْنِ أَنِ اشْكُرْ لِي وَ لِوالِدَيْكَ إِلَيَّ الْمَصِيرُ ( 14 ) وَ إِنْ جاهَداكَ عَلى أَنْ تُشْرِكَ بِي ما لَيْسَ لَكَ بِهِ عِلْمٌ فَلا تُطِعْهُما وَ صاحِبْهُما فِي الدُّنْيا مَعْرُوفاً وَ اتَّبِعْ سَبِيلَ مَنْ أَنابَ إِلَيَّ ثُمَّ إِلَيَّ مَرْجِعُكُمْ فَأُنَبِّئُكُمْ بِما كُنْتُمْ تَعْمَلُونَ ( 15 )\r\n\r\n","description":"","footnote":"","page_name":" 166 ","page_number":168},
  {"content":"\r\n\r\n\r\nترجمه :\r\nاين آفرينش خداوند بود پس بنمايانيدم كه چه چيز را آفريده‌اند آنان كه غير خداى ( جهان جلوه خدايى گرفته ) اند بلكه ستمگران در گمراهى آشكارايند . و همانا تحقيقا ما به لقمان حكمت داديم ( و گفتيم ) كه سپاس‌گزار خدا باش و آنكه سپاس گذار باشد سپاس گذار خويشتن بوده و آنكه ناسپاسى كند البته خدا بىنياز و ستوده مىباشد . و گاهى كه لقمان بفرزندش گفته اندرزش مىداد ، اى پسرك من شرك به خدا نورزى البته شرك ستمى بزرگ است . اندرز و سفارش نموديم به انسان در باره پدر و مادرش ، بار دار شد به او مادرش سستى بر وى سستى و باز گرفتنش ( از شير ) در دو سال بوده ، اينكه سپاس گذار من و پدر و مادر خويشتن باش و بسوى من بازگشت است .\r\nو اگر كوشيدند پدر و مادر نسبت به تو كه شرك ورزى به من آنچه را كه نيست براى تو بدان دانشى پس فرمانبرداريشان نكن ، و همراهى نما به آنان در دنيا به خوبى و پيرو راه آن باش كه بطاعت من بوده پس بازگشت همگى شما بسوى من خواهد بود تا خبر دهم به آنچه را شما ( در دنيا ) انجام ميداديد .\r\n\r\nقرائت :\r\nيا بنى لا تشرك باللَّه : « ابن كثير » بنا بنقل « بزى » ياء را ساكنه و در « يا بنى انها » ياء را مكسوره و در  « يا بُنَيَّ أَقِمِ الصَّلاةَ »  مفتوحه خوانده ولى بنا بنقل « قواس » در اولى و سومى ياء را ساكنه و در وسطى ( يا بنى انها ) مكسوره ميداند .\r\n« ابن فليح » در « يا بنى لا تشرك و يا بنى انها » بياء مكسوره و در  « يا بُنَيَّ أَقِمِ »  مفتوحه خوانده است .\r\n« حفص » در تمامى قرآن هر كجا كه « يا بنى » باشد بياء مفتوحه و ديگران مكسوره خوانده‌اند .\r\nوهن على وهن : « عيسى ثقفى » در بعض قراءت خود و همچنين از ابى عمرو روايت شده كه آنان با فتحه ( هاء ) ميخواندند . ولى « حسن » بخلاف آنان خوانده است .\r\nو فصاله فى عامين : « ابى رجا و جحدرى و قتاده و يعقوب » آن را و فصله فى عامين\r\n\r\n","description":"","footnote":"","page_name":" 167 ","page_number":169},
  {"content":"\r\n\r\nقرائت نموده‌اند .\r\n\r\nدليل :\r\n« ابو على » گويد : از اينكه در ( يا بنى ) يا ساكن شده در حالى كه در مقام وصل است ، ممكن است كه مثل « يا غلام اقبل » باشد كه به صورت وصل بوده و چون بوقف خوانده شود ( ميم ) يا غلام ساكن شده و هيئت و صلى قائم مقام وقف شده است نظير شعر « عمران بن حطان » كه ميگويد :\r\n قد كنت عندك حولا لا تروعني * فيه روائع من انس و من جان \r\nتمامى آن سال كنار تو در امنيت و آسودگى بوده و هيچ ترساننده‌اى از انسانها گرفته تا جنيان به من تعرضى نكرده آزارى نرسانيد . كه ( جان ) را به حالت تخفيف و سپس به حرف اطلاق وصل نموده و در حقيقت صورت وصل را در مقام وقف خوانده است .\r\nو آنان كه با كسره خوانده‌اند مقصودشان آن بوده كه نظير يا غلام اقبل مجراى وصل است و اما قرائت با فتحه پس مانند يا بنيا خواهد بود كه ياء اضافه تبديل به الف ، و كسره مبدل بفتحه شده چنان كه « ابو عثمان » در « يا ابت » اين حرف را گفته و سخن او پيش از اين گذشت .\r\nو اما در « وهنا على وهن » آنكه بفتحه خوانده ممكن است حركت هاء از آن جهت باشد كه حرف حلق مىباشد چنان كه « حسن » در آيه شريفه  « إِلى يَوْمِ الْبَعْثِ فَهذا يَوْمُ الْبَعْثِ »  با فتحه عين قرائت نموده چون از حروف حلق بوده است .\r\nو اما از اينكه « فصال » را « فصل » خوانده‌اند براى آنكه فصل تعميم داشته و شامل رضاع و غير آن مىشود ولى چون مقام در بيان رضاع و شير دادن است لذا كلمه فصال وجيه‌تر بوده زيرا او مختص بمقام مذكور است .\r\n\r\nاعراب :\r\n فَأَرُونِي ما ذا خَلَقَ الَّذِينَ مِنْ دُونِهِ  : در تقدير « اى شىء خلق » بوده و « ما ذا » بمنزله يك اسم و در محل نصب است و مفعول خلق مىباشد و تمامى جمله متعلق به « ارونى » مىباشد .\r\n\r\n","description":"","footnote":"","page_name":" 168 ","page_number":170},
  {"content":"\r\n\r\n أَنِ اشْكُرْ لِلَّهِ  : « زجاج » گويد معنى اين جمله « لان يشكر للَّه » يعنى تا شكر كند خداوند را ، مىباشد و ممكن است « ان » در اينجا مفسره بوده و تأويلش « قلنا له اشكر للَّه على ما اتاك » به او گفتم كه خداوند را بر آنچه به تو داده سپاس گذار باش ، باشد .\r\n حَمَلَتْهُ أُمُّهُ  : جمله در محل نصب و با تقدير « قد » حال مىباشد و عاملش معنى فعلى است كه جمله  « وَصَّيْنَا الْإِنْسانَ بِوالِدَيْهِ »  به آن دلالت كرده زيرا او در معنى چنين است كه « امر نموديم به انسان كه نسبت به پدر و مادر احسان كند در حالى كه او روزى محمول مادرش بود » و نظير اين آيه ، آيه شريفه ديگرى است كه فرمود  « كَيْفَ تَكْفُرُونَ بِاللَّهِ وَ كُنْتُمْ أَمْواتاً »  كه در تقدير و حالكم انكم كنتم امواتا بوده است .\r\nوهناً : مصدر فعل محذوفى كه در محل حال است مىباشد و تقديرش « تهن وهنا » بوده و جمله « على وهن » صفت براى وهنا خواهد بود و ممكن است كه متعلق به عامل در وهنا باشد .\r\nمعروفاً : صفت براى مصدر محذوف و تقديرش « مصاحبا معروفا » يعنى به آنان كمكى نيكو و پسنديده كن ، مىباشد .\r\n\r\nمقصود :\r\nدر اينجا خداوند بكلام پيشين خود اشاره نموده چنين ميفرمايد :\r\n هذا خَلْقُ اللَّهِ  : آنچه را كه گفته شد از آسمانها با بزرگى و بلنديش در خلقت و همچنين زمين و موجودات آن همه خلقت و آفرينش خداوند جهان است كه ايجاد آنها نموده .\r\n فَأَرُونِي ما ذا خَلَقَ الَّذِينَ مِنْ دُونِهِ  : پس نشان دهيد چه چيز را آفريده خدايان مشركين كه غير خداوند جهان ، آنها را پرستيده و عبادت مىكنند .\r\n بَلِ الظَّالِمُونَ فِي ضَلالٍ مُبِينٍ  : نه چنين است آنان نه جوابى براى اين سخن داشته و نه مىتوانند انگشت روى چيزى بگذارند كه بت‌ها و خدايان آنان آفريده باشد پس اين موضوع باعث نشده كه از بت‌ها پيروى و به آنها عبادت كنند بلكه خواسته‌اند از حقيقت آشكارا برگشت نموده و در گمراهى واقع شوند و با اين\r\n\r\n","description":"","footnote":"","page_name":" 169 ","page_number":171},
  {"content":"\r\n\r\nترتيب بخويشتن ستم روا داشته‌اند در اينجا خداوند چون دلائل توحيد خود را بيان فرموده سپس خواسته تا قصه لقمان و حكمتى كه به او ارزانى داشته تذكر دهد ، لذا ميفرمايد :\r\n وَ لَقَدْ آتَيْنا لُقْمانَ الْحِكْمَةَ  : و همانا تحقيقاً به لقمان اعطاى حكمت نموديم و آن عقل سرشار و علم بسيار و توفيق عمل بمقتضاى علم و اصابت آن بواقع بود .\r\nدر باره « لقمان » عقيده‌هايى است ، بعضى او را شخص حكيم دانسته و گويند پيامبر نبوده است و اين مطلب موافق با نظر عده‌اى از مفسرين مانند « ابن عباس و مجاهد و قتاده » بلكه اكثراً همين قول را پذيرفته‌اند و در مقابل جمعى ديگر مانند « عكرمه و سدى و شعبى » او را پيامبر دانسته و كلمه « الحكمة » را در اين آيه به پيامبرى تفسير نموده‌اند .\r\nپاره‌اى بر آنند كه لقمان بنده‌اى از بندگان خدا بوده از نژاد حبشى با صورتى سياه و لبان كلفت در زمان داود پيامبر ( ع ) مىزيسته بود .\r\nبعضى به او گفتند : آيا تو همان نيستى كه با ما شبانى مينمودى ؟ پاسخ داد آرى .\r\nگفتند از كجا به اين مقام رسيدى ؟ پاسخ داد علتش چهار چيز است :\r\n1 - خواست و تقدير خداوند .\r\n2 - امانت را به صاحبش رد نمودن .\r\n3 - راستى در گفتار .\r\n4 - سكوت از آنچه را كه مهم من نبوده ( و از خدايم باز ميداشت ) .\r\nاز « وهب » نقل شده كه لقمان پسر خواهر ايوب ( ع ) و از « مقاتل » آمده كه پسر خالهء ايوب ( ع ) بوده است .\r\nاز « نافع » و او از « ابن عمر » روايت شده كه از رسول خدا ( ص ) شنيدم ميفرمود :\r\nكه سزاوار است بگويم لقمان پيامبر نبود اما بنده‌اى بود بسيار انديشمند يقينش نيكو و خدا را دوست ميداشت پس خدا هم او را دوست داشته و حكمت به او عنايت فرموده . بهنگام ظهر در خواب بود كه ندايى به گوش او رسيد اى لقمان آيا دوست\r\n\r\n","description":"","footnote":"","page_name":" 170 ","page_number":172},
  {"content":"\r\n\r\nدارى خداوند تو را خليفه و نماينده خود در زمين قرار دهد تا بين مردم به عدالت حكم كنى ؟ پاسخ داد ، اگر خداوند مرا در اين كار آزاد قرار داده من هرگز بلاء و مسئوليت قبول نمىنمايم ، و اگر امر ميفرمايد پس مطيع دستور او خواهم بود زيرا يقين دارم كه در اجراء مسئوليت به من كمك نموده و موفق بوظائف خويش ميفرمايد .\r\nملائكه از لقمان پرسيدند در حالى كه ايشان را نمىديد و صدايشان را ميشنيد ، دليل كلام تو چيست ؟\r\nلقمان پاسخ داد : زيرا دادرسى و قضاوت مهمتر و مشكل‌ترين شغلى است كه تاريكى و ظلمت ( اشتباه ) از هر طرف آن را فرا گرفته ، اگر قاضى خود را حفظ كند راه نجات داشته و اگر خطا كرد از صراط بهشت خطا نموده است . ( من خواهان چنين مقام سنگينى نيستم ) كسى كه در دنيا بيقدر در آخرت صاحب مقام و ارجمند باشد بهتر از آنست كه در دنيا ارجمند ولى در آخرت ذليل باشد ، آنكه دنيا را بر آخرت ترجيح دهد هرگز بآرزوهاى خود نرسيده و آخرت هم از دست او بيرون خواهد رفت .\r\nملائكه از پاسخ و طرز استدلال لقمان تعجب و تحسين نمودند ، آن گاه لقمان بخواب رفت و خداوند حكمت را به او داد و لقمان از حكمت خويش بهرمند ميشد و با داود پيامبر ( ص ) همكارى و معاونت مىنمود ، روزى داود به او گفت به تو حكمت ارزانى داده شده و از مسئوليتهاى سنگين پيامبرى در مصونيت هستى .\r\n أَنِ اشْكُرْ لِلَّهِ  : و گفتيم به لقمان كه سپاس گذارى كن خداوند را بر آنچه را از حكمت به تو ارزانى داشته .\r\n وَ مَنْ يَشْكُرْ فَإِنَّما يَشْكُرُ لِنَفْسِهِ  : و آنكه سپاس گذار پروردگار و نعمتهاى او باشد ، در حقيقت از براى خويشتن سپاس‌گزارى نموده زيرا پاداش آن به او رسيده و موجب ازدياد نعمت براى او خواهد بود .\r\n وَ مَنْ كَفَرَ فَإِنَّ اللَّهَ غَنِيٌّ  : و آنكه ناسپاسى كند پس البته خداوند بينياز از سپاس‌گزارى سپاس‌گزاران مىباشد .\r\nحميد : ستوده است بر افعال خود و بعضى گويند كه يعنى خداوند استحقاق و\r\n\r\n","description":"","footnote":"","page_name":" 171 ","page_number":173},
  {"content":"\r\n\r\nشايسته شكر گذارى و تحميد است زيرا تمام نعمت‌ها از او بوده و بنا بر اين انسان مديون پروردگار بوده و همانند دين بايد قرض خود را اداء كند و وظيفه خويش را انجام دهد .\r\n وَ إِذْ قالَ لُقْمانُ لِابْنِهِ  : به ياد آور و بمردم بگو اى محمد ( ص ) هنگامى را كه لقمان به فرزند خويش گفت ، و ممكن است « اذ » متعلق به « لقد آتينا » بوده و معنى چنين باشد كه چون حكمت به لقمان داديم او به فرزند خويش گفت :\r\n وَ هُوَ يَعِظُهُ  : در حالى كه او فرزند خويشتن را موعظه مينمود و به او ادب و شايستگى را مىآموخت .\r\n يا بُنَيَّ لا تُشْرِكْ بِاللَّهِ  : اى پسرك من هرگز به خداوند شرك نورزى و براى او در عبادت همتايى قرار ندهى .\r\n إِنَّ الشِّرْكَ لَظُلْمٌ عَظِيمٌ  : البته شرك ستمى بزرگ است و البته ريشه ظلم از نقصان گرفته شده و هرگز واجب الوجود متصف به نقصان نخواهد بود پس آنكه براى خداوند شريك قائل شده در حقيقت وظيفه خود را نسبت به شناخت توحيد پروردگار انجام نداده و از اينجهت ناقص و ظالم خواهد بود . و بعضى گويند مقصود آيه آنست كه با اعتقاد بشرك بنفس خود ستم نموده و آن را نابود كرده است .  وَ وَصَّيْنَا الْإِنْسانَ بِوالِدَيْهِ  : و سفارش نموديم به انسان در باره پدر و مادرش ، در اينجا چون خداوند امر نموده بشكر نعمت‌هاى خويش لذا با اشاره خواسته تذكر دهد كه شكر هر منعم واجب و لازم است و بدين جهت از پدر و مادر - كه در باره فرزند احسان ميكنند - سخن بميان آورده و بر ما واجب نموده كه از والدين اطاعت نموده و سپاس آنان بجاى آوريم و بنكويى با آنها رفتار كنيم ، و از اينكه سپاس والدين را بدنبال سپاس خود قرار داده بدانجهت است كه خداوند آفريننده انسان و والدين وسيله‌اى براى آفرينش و حفظ آن ميباشند .\r\nسپس خداوند اهميت مادر و زحمتهاى او را تذكر داده ميفرمايد :\r\n حَمَلَتْهُ أُمُّهُ وَهْناً عَلى وَهْنٍ  : باردار شد او را مادرش سستى به روى سستى\r\n\r\n","description":"","footnote":"","page_name":" 172 ","page_number":174},
  {"content":"\r\n\r\nبنا بتفسير « ضحاك و حسن » و چنان كه « ابى مسلم » گفته مقصود نطفه پدر و نطفه مادر است كه هر دو سست و ضعيف بوده ، و بعضى گويند نطفه ابتداء ضعيف و تدريجاً در حمل تقويت خواهد يافت ، و ديگران گويند نطفه در ابتداء مخلوقى ضعيف و تدريجاً قوى شده و پس از نه ماه انسانى كامل خواهد گرديد .\r\nاما « ابن عباس و قتاده » آن را به سختى تفسير نموده يعنى سختى بعد از سختى و تعب پس از تعب - تا آنكه فرزند به دنيا بيايد - .\r\n وَ فِصالُهُ فِي عامَيْنِ  : و باز گرفتنش از شير در آخر سال دوم باشد زيرا نوزاد بايد دو سال از شير مادر بهرمند شود چنان كه در آيه شريفه ميفرمايد  « يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ »  شير ميدهند مادران فرزندان خويشتن را دو سال كامل اگر خواهان تكميل ارضاع او شود . و بنا بر اين در اين دو سال مادر مشقتهايى را به خود هموار مىكند تا فرزند را تربيت كند .\r\n أَنِ اشْكُرْ لِي وَ لِوالِدَيْكَ  : اينكه بايد سپاس من و پدر و مادر خود را بجاى آورى و اين جمله تفسير و توضيح جمله  « وَصَّيْنَا الْإِنْسانَ »  مىباشد پس سپاس خدا تعظيم او و فرمانبردارى از فرامينش بوده و سپاس پدر و مادر نيكى و احسان به آنان خواهد بود .\r\n إِلَيَّ الْمَصِيرُ  : بسوى من بازگشت است ، در اين جمله اشاره‌اى بتهديد بوده زيرا تمامى انسانها در قيامت بپاداش اعمال خود ميرسند .\r\n وَ إِنْ جاهَداكَ  : و اگر پدر و مادرت كوشيدند .\r\n عَلى أَنْ تُشْرِكَ بِي  : تا شريك قرار دهى خداى ديگرى را با من .\r\n ما لَيْسَ لَكَ بِهِ عِلْمٌ  : آنچه را كه نيست براى تو به او دانش زيرا اگر براى خدا شريكى بود به آن دانش مىداشتى و به صحت آن آگاهى يافته - دليل ميآوردى - و آنچه را كه بصحة آن نتوانى معتقد شوى پس باطل بوده و بالنتيجه دعواى شرك و همتايى براى پروردگار باطل خواهد بود .\r\n فَلا تُطِعْهُما  : پس در اين باره اطاعت آنان نكنى .\r\n\r\n","description":"","footnote":"","page_name":" 173 ","page_number":175},
  {"content":"\r\n\r\n وَ صاحِبْهُما فِي الدُّنْيا مَعْرُوفاً  : و در كارهاى اين جهان به آنان كمك داده مدد كارى نمايى اما در امور دين و ايمان به خداوند مخالفت با ايشان واجب بوده زيرا آنان كافرند .\r\n وَ اتَّبِعْ سَبِيلَ مَنْ أَنابَ إِلَيَّ  : و راه آنكه بطاعت من توجه نموده و قلب و فكر خويش را بسوى من قرار داده ، پيروى كن . و آنان كه مطيع من هستند پيامبر و مؤمنانند .\r\n ثُمَّ إِلَيَّ مَرْجِعُكُمْ  : پس بسوى فرمان من بازگشت شما بوده .\r\n فَأُنَبِّئُكُمْ بِما كُنْتُمْ تَعْمَلُونَ  : پس خبر مىدهم شما را به آنچه در جهان دنيا عمل نموديد و پاداش آن را بشما خواهم داد .\r\n\r\nپاره‌اى از حكمت‌هاى لقمان :\r\nدر تفسير آمده كه روزى مولاى لقمان به او گفت : گوسفندى را ذبح نموده و دو چيز از بهترين جاهاى بدن او بياور ، پس لقمان گوسفندى را كشته و دل و زبانش را براى مولاى خود آورد ، مولايش سؤال كرد اين چيست كه آوردى پاسخ داد كه اين دو از نيكوترين عضو بدن است اگر نيكو باشند و بدترين عضو بشمار ميآيند اگر فاسد باشند .\r\nروزى مولاى او به محل تطهير رفته طول داد ، لقمان از بيرون او را صدا زده به او گفت نشستن بسيار و طول دادن در محل تطهير كبد را دردمند و ايجاد مرض بواسير مىكند و حرارت بدن را بقسمت بالاى بدن رسانيده و موجب درد سر و ناراحتىهاى ديگر مغزى ميگردد براى تخلى سبك بنشين و سبك برخيز .\r\nگويند : لقمان حكمت‌ها و پندهاى خود در لوحى نوشته و بدرب باغستان شهر آويخت تا مردم از او استفاده كنند .\r\n« عبد اللَّه بن دينار » گويد : لقمان از سفرى مراجعت كرد و در راه بغلام خود برخورد ، لقمان از او سؤالاتى نموده و گفت :\r\nپدرم حالش چگونه است ؟\r\n\r\n","description":"","footnote":"","page_name":" 174 ","page_number":176},
  {"content":"\r\n\r\nغلام : پدرت مرده .\r\nلقمان : در كارهاى خود مستقل و صاحب اختيار خويشتن شدم .\r\nلقمان : زنم حالش چگونه است ؟\r\nغلام : مرده .\r\nلقمان : تجديد فراش و زوجه تازه‌اى اختيار ميكنم .\r\nلقمان : خواهرم حالش چگونه است ؟\r\nغلام : مرده .\r\nلقمان : عورتم پوشيده شده - و از مسئوليتى كه در حفظ آن داشتم آزاد شدم - .\r\nلقمان : برادرم چگونه است ؟\r\nغلام : مرده .\r\nلقمان : پشتم شكست و تنها شدم .\r\nروزى بلقمان گفتند ، بدترين مردم كيست ؟ لقمان پاسخ داد آنكه در حضور مردم بىباكانه گناه كند و از اينكه جامعه او را گناهكار بداند پروايى نداشته باشد .\r\nاز او سؤال نمودند ، چرا صورتت سياه و قيافه‌ات نيكو نيست ؟ پاسخ داد از نقش عيب جويى كنى و يا از نقاش .\r\nگويند روزى لقمان بحضور داود پيامبر ( ص ) رسيد و او را مشغول بافتن زره ديد ، اما ندانست چيست ، خواست از او سؤال كند ولى حكمتش اجازه نداد ، قدرى صبر كرد تا زره ساخته شد و آن گاه داود آن را پوشيده گفت چه خوب لباسى براى جنگ است ، لقمان فهميد كه او زره و براى حفظ بدن در ميدان جنگ استفاده مىشود سپس گفت سكوت حكمتى است و فاعل آن اندك مىباشد داود كلام او را شنيده فراست نمود و بلقمان گفت نام حكيم سزاوار تو است .\r\nدر كتاب من لا يحضره الفقيه آمده كه روزى لقمان به فرزند خويش پند داده ميگفت : اى فرزندم ، دنيا درياى بيكرانى بوده و دانشمندانى در آن هلاك شدند ، پس تو كشتى براى خود انتخاب كن و آن ايمان به خداوند هستى است . و بادبان آن را\r\n\r\n","description":"","footnote":"","page_name":" 175 ","page_number":177},
  {"content":"\r\n\r\nتوكل به خدا قرار ده و وسائل لازمه سفر را پرهيزكارى از گناه بدان ، پس اگر نجات يافتى بدانكه رحمت خدا شامل تو شده و اگر در آن غرق شدى حتماً از گناهان تو خواهد بود .\r\n« سليمان بن داود منقرى » از حماد بن عيسى از امام صادق ( ع ) روايت كرده كه حضرت فرمود ، لقمان به فرزند خويش وصيت كرد و گفت فرزندم در مسافرتها چند چيز را با خود همراه داشته باش : شمشير ، كفش ، دستار ( عمامه ) ، لباس لازمه ، مشك آب ، نخ خياطى ، سوزن ، ادويه لازمه‌اى كه به كار خود و همراهان بيايد ، و با همراهان سفر در هر كارى رفيق باش بجز گناه پروردگار .\r\nاى فرزندم وقتى با جمعى مسافرت ميروى حتماً در كارهاى خود و ايشان با آنان مشورت كن ، هميشه گشاده رو مت بسم باش ، در آنچه را كه بهمراه خويش آوردى كريم بوده به آنان انفاق نما ، هنگامى كه تو را خواندند اجابت كن ، و اگر كمك خواستند يارى نما ، سكوت را رعايت نموده ، بسيار نماز بگذار ، سخاوتمند باش در وسيله سوارى و آب و نان خود ، در موارد لازمه براى ايشان شهادت به حق ده ، اگر با تو مشورتى داشتند نظر صحيح خود را در اختيارشان بگذار .\r\nدر هيچ كارى فكر نكرده اقدام نكن ، در هيچ مشورتى فكر نكرده جواب نده بلكه بسيار فكر كن تا جواب دقيق و نظر صحيح خود را به او اعلام نمايى .\r\nو در حال قيام و نشستن و خوردن و نماز فكر خويش را به كار انداخته بدقت انديشه نما تا مشورتى كه با تو شده نيكو پاسخ گويى زيرا كسى كه نصيحتش را در بارهء مشورت كننده خالص نگرداند خداوند فكر و بينش را از او سلب نمايد . اگر دوستانت حركت كردند تو نيز با آنان حركت كن ، اگر بكارى اقدام نموده تو نيز همكارى نما ، بسخن آنكه بزرگتر از تو است گوش فرا ده ، هميشه در مقام جواب گويى بدوستانت مثبت باش نه منفى زيرا منفى بودن ناپسند و عجز را ثابت مىكند ، اگر جاده را گم كرديد كنارى فرود آئيد تا آگاه شويد ، اگر در تصميم خود ترديد يافتيد توقف كنيد تا تصميم بگيريد ، در راه اگر يك نفر را تنها ديديد هرگز از او راه گم شده\r\n\r\n","description":"","footnote":"","page_name":" 176 ","page_number":178},
  {"content":"\r\n\r\nرا سؤال نكرده و راهنماى خود قرار ندهيد شايد او دزد بيابانى و يا شيطان باشد كه بگمراهى هدايت مىكند ، اگر دو نفر را ديديد از آن نيز دورى كنيد مگر آنچه را كه من نمىبينم شما ببينيد ( به آنان اطمينان پيدا كنيد ) زيرا انسان با دو چشم خود ميتواند حق را ديده و تشخيص دهد .\r\nاى فرزندم آن گاه كه زمان نماز رسيد هرگز براى كارى نماز خود را تأخير نيانداز بلكه اول او را انجام داده و سپس به كارهاى ديگر اقدام فرما زيرا نماز قرض است و در وقتش بايد اداء شود ، حتماً در جماعت حاضر شده نماز را اداء كن اگر چه بسيار سخت و در ميدان جنگ باشد ، هرگز به روى مركب نخواب زيرا ممكن است بنابودى كشيده شود و اين از حكمت بيرون است ، در جايى بخواب كه بتوانى با آسايش خوابيده و خطرى متوجه تو نگردد ، آن گاه كه به منزل رسيدى اول به كار و غذاى مركب خود رسيدگى كن و سپس به كار خويشتن ، منزلگاه خود را در جايى انتخاب كنيد كه خوش منظره بوده و امكان تغذيه بيشتر باشد ، آن گاه كه در جايى فرود آمديد اول دو ركعت نماز بخوانيد و بهنگام حركت نيز اول دو ركعت نماز خوانده و سپس حركت نمائيد و بر ساكنين آن سلام كنيد زيرا در هر مكانى ملائكه‌اى ساكنند ، براى تخلى مكان دورى را انتخاب كنيد ، اگر بتوانى از غذا اول تصدق ده و سپس تناول كن ، تا زمانى كه سواره‌اى كتاب خدا را تلاوت كن و تا هنگامى كه بكارى مشغولى تسبيح پروردگار گو و گرنه بدعا مشغول باش ، هرگز تمامى شب را تا بصبح در مسافرت نباشى بهنگام قطع مسافت بآوازه اقدام ننموده و صداى خود را بلند ننمايى .\r\nامام صادق ( ع ) فرمود به خدا سوگند كه بخاطر نژاد فاميلى و يا دارايى و يا بزرگى هيكل و زيبايى بلقمان حكمت ندادند ، بلكه او انسانى بود كه در انجام دستورات خدا جدى و از گناهان اجتناب داشت - و به اين خاطر صاحب حكمت شد - هميشه آرام بوده فكرى عميق داشته و تيز بين بود ، بروزها هرگز نمىخوابيد و در مجلس جمعى هرگز تكيه نمىداد ، حضور مردم آب دهن نمىريخت و عمر خود را بيهوده صرف چيزى نميكرد ، از فرط خويشتندارى هرگز كسى او را بهنگام تطهير\r\n\r\n","description":"","footnote":"","page_name":" 177 ","page_number":179},
  {"content":"\r\n\r\nيا انجام غسل نديد ، به منظور حفظ دين ( از ترس گناه ) هرگز نخنديد و غضبناك نشد و با كسى شوخى ننمود ، براى حطام دنيا آن گاه كه رو نمود خوشحال نشده و زمانى كه پشت كرد اندوه‌گين نگرديد ، اولاد زيادى داشت و اكثرش پيش از او مردند اما براى هيچكدام گريه نكرد ، هرگز از كنار دو نفرى كه در نزاع يا كشتار بودند نگذشت جز آنكه اصلاح نمود ، هرگز سخنى نپذيرفته جز آنكه اول تفسير و مأخذش را سؤال نمود ، هميشه در مجالس دانشمندان دين و فقيهان شركت نموده بنزد قضات و ملوك ميرفت و بر گرفتارى آنان تأسف مىخورد و نسبت به فرمانروايانى كه عزت خود را از خدا دانسته و به اين مطلب اطمينان داشتند ترحم نموده و دعا ميكرد ، آنچه را كه موجب تقويت و مبارزه با هواى نفس بوده تعليم ميگرفت و از سلاطين زمان خود فاصله مىگرفت ، جان خود را با تفكر و عبرتها مداوا مينمود ، و به آنچه را كه در هدفش مفيد بوده دل مىبست و از آنچه قاصدش نبود چشم مىپوشيد .\r\nاينها وسيله شد كه بلقمان حكمت عنايت گرديد .\r\n\r\n","description":"","footnote":"","page_name":" 178 ","page_number":180},
  {"content":"\r\n\r\n\r\n[ سوره لقمان ( 31 ) : آيات 16 تا 20 
  ]\r\nيا بُنَيَّ إِنَّها إِنْ تَكُ مِثْقالَ حَبَّةٍ مِنْ خَرْدَلٍ فَتَكُنْ فِي صَخْرَةٍ أَوْ فِي السَّماواتِ أَوْ فِي الْأَرْضِ يَأْتِ بِهَا اللَّهُ إِنَّ اللَّهَ لَطِيفٌ خَبِيرٌ ( 16 ) يا بُنَيَّ أَقِمِ الصَّلاةَ وَ أْمُرْ بِالْمَعْرُوفِ وَ انْهَ عَنِ الْمُنْكَرِ وَ اصْبِرْ عَلى ما أَصابَكَ إِنَّ ذلِكَ مِنْ عَزْمِ الْأُمُورِ ( 17 ) وَ لا تُصَعِّرْ خَدَّكَ لِلنَّاسِ وَ لا تَمْشِ فِي الْأَرْضِ مَرَحاً إِنَّ اللَّهَ لا يُحِبُّ كُلَّ مُخْتالٍ فَخُورٍ ( 18 ) وَ اقْصِدْ فِي مَشْيِكَ وَ اغْضُضْ مِنْ صَوْتِكَ إِنَّ أَنْكَرَ الْأَصْواتِ لَصَوْتُ الْحَمِيرِ ( 19 ) أَ لَمْ تَرَوْا أَنَّ اللَّهَ سَخَّرَ لَكُمْ ما فِي السَّماواتِ وَ ما فِي الْأَرْضِ وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً وَ مِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ وَ لا هُدىً وَ لا كِتابٍ مُنِيرٍ ( 20 )\r\n\r\n","description":"","footnote":"","page_name":" 179 ","page_number":181},
  {"content":"\r\n\r\n\r\nترجمه :\r\nاى فرزندم البته آن ( خير و شر افعال انسان ) اگر به مقدار دانه‌ى خردلى باشد كه در دل سنگى ( بزرگ ) در آسمانها يا زمين بوده باشد ، ميآورد آن را خدا البته خداوند دقيق آگاه است . اى فرزندم به پا دار نماز را و امر كن بمعروف و نهى از منكر فرما و شكيبايى كن بر آنچه به تو ( از رنجها ) رسد البته اين از اراده ( و استوارى ) در كارها است . و رخسارت را براى مردم به تكبر مگردان و راه نرو در زمين خرامان البته خداوند دوست ندارد تمامى متكبران خودپسند را . و ميانه رو باش در روش خويشتن و فراكش از آواز خود البته ناخوشترين آوازها آواز خران است . آيا نمىبينيد خداوند رام نموده براى شما آنچه را كه در آسمانها و آنچه در زمين است و فراوان نموده بر شما نعمت‌هاى خويش را آشكارا و نهانى و بعضى از مردم آنكه مجادله نموده در باره خدا بى آنكه دانش و دليل داشته و نه كتاب روشنى دارا باشد .\r\n\r\nقرائت :\r\nمثقال حبة : در سورهء انبياء گفتيم كه اهل مدينه برفع و ديگران آن را بنصب مىخوانند .\r\nو لا تصعر : تمامى اهل كوفه بجز « عاصم و ابو عمر و نافع » آن را « و لا تصاعر » با الف مىخوانند و بقيه بتشديد عين « و لا تصعر » خوانده‌اند .\r\nنعمه : تمامى اهل مدينه و اهل بصره بجز « يعقوب و حفص » بصيغهء جمع و ديگران آن را بصيغهء مفرد خوانده‌اند .\r\nفتكن فى صخرة : « عبد الكريم جزرى » در بعض قرءات خود آن را « فتكن » بكسرهء كاف خوانده است .\r\nو اسبغ عليكم نعمه : « يحيى بن عماره » آن را با صاد « اصبغ » خوانده .\r\n\r\nدليل :\r\nمثقال : « ابو على » گويد : كسى كه آن را برفع خوانده - او را فاعلى براى فعل دانسته - و علامت تأنيث در فعل داخل نموده زيرا « مثقال » در معنى عبارت از سيئة\r\n\r\n","description":"","footnote":"","page_name":" 180 ","page_number":182},
  {"content":"\r\n\r\nيا حسنه است و او مؤنث مىباشد نظير آيه  « فَلَهُ عَشْرُ أَمْثالِها »  و اما كسى كه بنصب خوانده - خبر فعل دانسته - و در تقدير « ان تك المظلمة او السيئة او الحسنة مثقال حبة » تصور نموده است .\r\nلا تصعر : نظر به اينكه در معنى چون همانند لا تصاعر است لذا بعضى آن را با الف خوانده‌اند و نظير آن را « سيبويه » در ضعف ، ضاعف خوانده و « ابو الحسن » گويد اهل حجاز در اصطلاح خود آن معنى را بلفظ لا تصاعر و بنى تميم بلفظ لا تصعر تأديه مينمايند ، و « ابو عبيده » گويد : مادهء اين لفظ از « صعر » گرفته شده كه در باره شترى كه صورت و گردن خود را بگرداند و مايل بجانب ديگر كند استعمال مىشود .\r\n« ابو على » گويد در اين جمله گويا چنين مقصود است كه از مردم دورى نكرده و در وقت ملاقات با آنان صورت خود را مگردان مثل آنكه مرضى در صورت و گردنش باشد و هميشه آن را مايل به طرفى نمايند .\r\nنعمه : جمع نعمت بوده و معلوم است كه نعمت‌هاى خداوند بسيار است لذا بجمع خوانده شده ولى گاهى مفرد اين لغت هم دلالت بر معنى جمع مينمايد نظير آيه شريفه  « وَ إِنْ تَعُدُّوا نِعْمَةَ اللَّهِ لا تُحْصُوها »  ، و اما لفظ  « ظاهِرَةً وَ باطِنَةً »  هيچ دليلى براى يكى از دو قرائت نتواند واقع شود زيرا همانگونه كه صفت براى جمع واقع مىشود براى مفرد هم ميتواند صفت باشد .\r\nفتكن : كسى كه بكسره كاف خوانده از ( و كن يكن ) بمعنى جا گرفتن پرنده و نشستن او در آشيانه‌اش ، گرفته چنان كه « امرء القيس » گويد :\r\n و قد اغتدى و الطير فى وكناتها * بمنجرد قيد الاوابد هيكل \r\nالبته صبح نمودم و بدنبال صيد ميرفتم در حالى كه پرندگان هنوز در آشيانه بخواب بودند و سوار بر اسب كوتاه موى بلند و چابكى بودم كه فورى بصيد ميرسيد .\r\nاسبغ : از اينكه آن را با صاد هم خوانده‌اند باعتبار وجود « غين » است چنان كه سالغ را صالغ هم مىخوانند .\r\n\r\n","description":"","footnote":"","page_name":" 181 ","page_number":183},
  {"content":"\r\n\r\n\r\nمقصود :\r\nسپس خداوند بحكايت لقمان برگشته و گفتار او را بفرزندش چنين ميفرمايد :\r\n يا بُنَيَّ إِنَّها إِنْ تَكُ مِثْقالَ حَبَّةٍ مِنْ خَرْدَلٍ  : اى فرزندم البته افعال انسان چه از خيرات و خوبى باشد و يا بدى و شرور - هر چقدر هم اندك باشد - و لو به مقدار وزن يك دانه خردل .\r\nممكن است « هاء » در ( انها ) ضمير قصه باشد نظير آيه شريفه  « فَإِنَّها لا تَعْمَى الْأَبْصارُ »  .\r\n« زجاج » روايت نموده كه روزى فرزند لقمان از او پرسيد آيا دانه‌اى كه در ته دريا - زير آبهاى بيكران - قرار گرفته ، خدا به او دانش دارد ؟ لقمان پاسخ داد آرى و لو به مقدار وزن دانه‌ى خردل هم باشد .\r\n فَتَكُنْ فِي صَخْرَةٍ  : پس آن دانه در ميانه كوهى بزرگ باشد و طبق گفتار « قتاده » دانه‌ى كوچك در ميانه كوه بسيار بزرگ شايد به چشم نيايد كه تا آن را بيرون آورند - اما خدا به آن آگاه است - .\r\n أَوْ فِي السَّماواتِ أَوْ فِي الْأَرْضِ  : يا آنكه در آسمانها يا در زمين باشد . و ذكر آسمانها و زمين بعد از جمله فى صخرة كه بمعنى كوه است بايد چنين تصور شود كه از باب تأكيد آمده و گرنه كوه خود جزئى از زمين است ، پس نظير آيه شريفه    « اقْرَأْ بِاسْمِ رَبِّكَ الَّذِي خَلَقَ ، خَلَقَ الْإِنْسانَ »    تأكيد خواهد بود .\r\nاما « سدى » گويد : مقصود از صخره در اينجا آن كوهى است كه نه در آسمانها و نه در زمين قرار گرفته باشد بلكه منظور سنگى است كه زير طبقه هفتم زمين است ، و اين حرفى است كه دانشمندان اسلامى آن را نپذيرفته‌اند .\r\n يَأْتِ بِهَا اللَّهُ  : خداوند آن را در قيامت حاضر نموده تا پاداش آن را بدهد ، و بعضى گويند كه يعنى خدا حتى به آن كارهاى كوچك ناچيز هم از خوبيها و بديها آگاهى داشته و با خواستهء خود آن را ميآورد تا جزا و پاداش آن را بدهد نظير آيهء شريفه كه فرمود : « هر كه ذره‌اى خوبى كند پاداش آن را در قيامت مىبيند و هر كه ذره‌اى\r\n\r\n","description":"","footnote":"","page_name":" 182 ","page_number":184},
  {"content":"\r\n\r\nبدى و گناه نمايد پاداش آن را خواهد ديد » . « عياشى » باسناد خود از ابن مسكان و او از امام صادق ( ع ) روايت نموده كه حضرت فرمود « از گناهان كوچك بترسيد كه براى او پاسبانى است هيچكدام از شما نميگويد كه گناه كردم و بدنبالش توبه نمودم اما خدا ميگويد عمل انسان و لو به قدر خردلى باشد . . . » - و آيه را امام قرائت فرمود - .\r\n إِنَّ اللَّهَ لَطِيفٌ  : البته خداوند با كمال دقت و باريك بينى به تمام اعمال كوچك و بزرگ بندگان خود رسيدگى مينمايد .\r\n خَبِيرٌ  : آگاه به مكان آن كار مىباشد چنان كه از قتاده اين تفسير نقل شده . و بعضى گويند مقصود از لطيف يعنى دقيق و داناى بتمامى كارهاى پنهانى بوده و از خبير يعنى داناى به تمام كارها چه پنهانى و يا آشكار باشد .\r\n يا بُنَيَّ  : اى فرزندم ، از اينكه در تمامى اين موارد اسم فرزند را با تصغير آورده از باب مهربانى و محبت پدرانه است .\r\n أَقِمِ الصَّلاةَ  : به پا دار نمازهاى واجب را در وقت خود با تمامى شرائطش .\r\n وَ أْمُرْ بِالْمَعْرُوفِ  : امر بمعروف كن و معروف در اينجا همان اطاعت پروردگار است .\r\n وَ انْهَ عَنِ الْمُنْكَرِ  : و نهى از منكر نما و منكر هر فعل معصيت و بد را گويند چه انجام آن از نظر عقل ناپسند باشد و يا آنكه شرع اسلام به آن اجازه ندهد زيرا معروف بهر چه را كه دين و عقل با هم به آن اجازه ميدهند گفته شده و منكر به آنچه را كه آن دو منع مينمايند ناميده مىشود .\r\n وَ اصْبِرْ عَلى ما أَصابَكَ  : و شكيبايى كن بر آنچه را كه از مشقتها و آزارها در اين راه به تو رسد و اين تفسيريست كه از على بن ابى طالب ( ع ) رسيده است . اما جبائى از بعضى گفته مقصود سختيهاى دنيا و مرضها و ديگر ناراحتيها است كه در دنيا متوجه به انسان مىشود .\r\n إِنَّ ذلِكَ مِنْ عَزْمِ الْأُمُورِ  : البته اين ، از اراده در كارهاى شايسته و ترك بديها است و عزم هم به اراده انسان گفته مىشود كه پيش از هر كارى انسان اول داراى آن\r\n\r\n","description":"","footnote":"","page_name":" 183 ","page_number":185},
  {"content":"\r\n\r\nاراده بوده و سپس انجام ميدهد و در مقابل ترديد و مردد بودن است .\r\nو بعضى گويند : كه حزم مهيا شدن براى كارى و عزم تصميم و اراده در آن است و در مثل گفته شده « درست در اطراف فراهم آمدن و مهيا شدن كارى فكر كن و آن گاه كه روشن شد اقدام نما » .\r\n وَ لا تُصَعِّرْ خَدَّكَ لِلنَّاسِ  : و صورت خود را بتكبر از مردم مگردان و اگر كسى با تو سخن گويد او را كوچك نشمرده و رخسارت را بسوى ديگر توجه مده و از امام صادق ( ع ) و نيز ابن عباس همين تفسير روايت شده است و در اصطلاح عرب گفته مىشود « به گردن شتر مرضى رسيده كه هميشه گردنش را كج مىكند » پس گويا لقمان در پند خود اشاره كرده رخسار خويش را از مردم بر نگردان زيرا هيچ مرضى براى انسان سخت‌تر از تكبر نيست چنان كه شاعر گويد :\r\n و كنا اذا الجبار صعر خده * اقمنا له من درئه فتقوما \r\nزمانى كه ستمگر صورتش را از ما بر گردانيد ، آن قدر در برابرش ايستاديم تا صورتش را راست نموده بما توجهى كرد .\r\nو از « مجاهد » آمده كه بعضى در ( صعر ) چنين گفته‌اند كه بين انسان و ديگران نزاع يا رنجشى باشد كه باعث شود هنگام ملاقات صورت از او بگرداند و يا بگفته « عكرمه » كسى سلام كند و انسان از روى تكبر اعتنا نكرده صورت بگرداند .\r\n وَ لا تَمْشِ فِي الْأَرْضِ مَرَحاً  : و راه نرو در روى زمين خرامان .\r\n إِنَّ اللَّهَ لا يُحِبُّ كُلَّ مُخْتالٍ فَخُورٍ  : البته خداوند دوست ندارد متكبران فخر فروش را .\r\n وَ اقْصِدْ فِي مَشْيِكَ  : و ميانه‌رو باش و به آرامى و وقار راه برو چنان كه در آيه شريفه فرموده « آنان كه به روى زمين به آرامى راه ميروند » . « قتاده » گفته مقصود تواضع در راه رفتن است و « سعيد بن جبير » گفته مقصود اين است كه متكبرانه راه مرو .\r\n وَ اغْضُضْ مِنْ صَوْتِكَ  : و از آواز خود فرا كشيده به آرامى و خضوع با خداوند خود سخن بگو و بعضى گفته‌اند مقصود آنست كه بهنگام سخن صدا را بلند نكرده و\r\n\r\n","description":"","footnote":"","page_name":" 184 ","page_number":186},
  {"content":"\r\n\r\nبسادگى و آرامى صحبت كنى .\r\n إِنَّ أَنْكَرَ الْأَصْواتِ لَصَوْتُ الْحَمِيرِ  : البته ناخوشترين آوازها صداى خران است كه بقول قتاده اولش زفير و آخرش شهيق است .\r\nو بنا بر اين در آيه لقمان به فرزند خويش اقتصاد در راه پيمايى و سخن گفتن را دستور فرموده .\r\nو از « زيد بن على » روايت شده كه مقصود صداى انسانهايى كه شبيه به خرانند يعنى افراد نادان فرومايه چنان كه خداوند آنان را تشبيه به چهارپايان فرموده ، و از امام صادق ( ع ) روايت آمده كه مراد عطسه زدن بسيار با صدا است و گاهى انسان بدون هيچگونه نيازمندى صداى خود را بقدرى بلند مىكند كه از زيبايى مىافتد البته اگر خواسته‌اى داشته باشد و يا براى قرائت آيات قرآن اشكالى ندارد .\r\nسپس خداوند نعمتهاى خود را ياد كرده و مردم را بشناخت آن دعوت مىكند .\r\n أَ لَمْ تَرَوْا أَنَّ اللَّهَ سَخَّرَ لَكُمْ ما فِي السَّماواتِ  : آيا نمىبينيد كه خداوند رام نموده براى شما آنچه را كه در آسمانها از خورشيد و ماه و ستارگان مىباشد .\r\n وَ ما فِي الْأَرْضِ  : و آنچه را كه در زمين است از حيوانات و نباتات و غير ذلك كه از آن بهره بردارى نموده و به قدر احتياج خود مصرف ميكنيد .\r\n وَ أَسْبَغَ عَلَيْكُمْ نِعَمَهُ  : و فراوان داشته بر شما نعمت‌هاى خود را .\r\n ظاهِرَةً وَ باطِنَةً  : آشكار و پنهانى كه نعمت‌هاى آشكار او را هرگز نتوانيد انكار نمائيد چه او شما را آفريده و نعمت حيات و توانايى بخشيده و قوه شهوت و ساير قوا را داده تا با آن تنظيم امورتان شود و اما نعمتهاى پنهانى آنها است كه جز با دقت نظر و كنجكاوى معلوم نميشود . و از « ابن عباس » آمده كه نعم پنهانى عبارت از مصالح دين و دنيا مردم است كه بر مردم مخفى است اما خدا ميداند - و طبق سنتهاى او در بين مردم جارى ميگردد . و « ضحاك » از ابن عباس روايت كند كه گفت از رسول خدا ( ص ) سؤال نمودم تا آيه برايم روشن شود ، حضرت فرمود : اما نعمت آشكارا مانند اسلام و خلقت تو و ارزاق تو - كه همه را خدا داده است - و اما نعمت پنهانى پس او\r\n\r\n","description":"","footnote":"","page_name":" 185 ","page_number":187},
  {"content":"\r\n\r\nگناهان و بديهاى تو است كه خداوند آن را پنهان ساخته تا آبرويت محفوظ بماند ، اى فرزند عباس خدا فرموده سه چيز را من براى مؤمن قرار داده‌ام اما از او نيست ، اول پس از مرگش رحمت‌ها و خيرات دوستانش را كه براى او بعد از مرگش هديه ميكنند به دو خواهم رسانيد ، دوم ثلث اموالش را به اختيار او گذارده‌ام تا با انفاق موجبات كفارهء گناهانش فراهم شود ، سوم گناهان و بديهاى او را در دنيا پوشانده‌ام و گرنه نزديكانش از او فرار نموده تا چه رسد به بيگانگان .\r\nو از « ربيع » آمده كه مقصود از ( آشكارا ) نعمت‌هاى جوارحى و ( پنهانى ) نعمت‌هاى قلب است . و از « عطا » آمده كه آشكارا تخفيف شرايع و وظائف دينى مردم در اسلام بوده و پنهانى شفاعت آخرت است . و بعضى آشكارا را نعمت دنيا و پنهان را نعمت آخرت گرفته‌اند . و از « مجاهد » آمده كه آشكارا ظهور اسلام و پيروزى بر دشمنان و پنهانى امدادهاى غيبى است كه بوسيله ملائكه اجراء مىشود . و از « ضحاك » آمده كه آشكارا ، زيبايى صورت و اندام بوده و پنهانى شناخت پروردگار است . و بعضى گفته‌اند مقصود نعمت آشكارا خود قرآن و نعمت پنهانى تأويلات و معانى آنست . - اينها احتمالاتى بود كه در معنى نعمت ظاهرى و باطنى گفته شد - اما امام باقر ( ع ) ميفرمايد نعمت ظاهرى وجود پيامبر ( ص ) و برنامه‌هاى او از شناخت خدا و توحيد او و اما نعمت‌هاى باطنى ولايت ما اهل بيت و دوستى با ما مىباشد .\r\nو بين اقوال مذكوره ممكن است تنافى نباشد چون بالآخره همه نعمت پروردگار محسوب مىشود .\r\n وَ مِنَ النَّاسِ مَنْ يُجادِلُ فِي اللَّهِ  : و از مردمند آنكه دشمنى در باره خدا نموده - انكار توحيد يا وجود او مينمايد - .\r\n بِغَيْرِ عِلْمٍ  : بى آنكه دانشى داشته باشد .\r\n وَ لا هُدىً  : و نه دليل و حجتى .\r\n وَ لا كِتابٍ مُنِيرٍ  : و نه كتابى از جانب خدا آمده ( يعنى نه آيه‌اى در آن باره از خدا آمده ) كه مقصود او را روشن كند و تفسيرش در سوره حج گفته شد .\r\n\r\n","description":"","footnote":"","page_name":" 186 ","page_number":188},
  {"content":"\r\n\r\n\r\n[ سوره لقمان ( 31 ) : آيات 21 تا 25 
  ]\r\nوَ إِذا قِيلَ لَهُمُ اتَّبِعُوا ما أَنْزَلَ اللَّهُ قالُوا بَلْ نَتَّبِعُ ما وَجَدْنا عَلَيْهِ آباءَنا أَ وَ لَوْ كانَ الشَّيْطانُ يَدْعُوهُمْ إِلى عَذابِ السَّعِيرِ ( 21 ) وَ مَنْ يُسْلِمْ وَجْهَهُ إِلَى اللَّهِ وَ هُوَ مُحْسِنٌ فَقَدِ اسْتَمْسَكَ بِالْعُرْوَةِ الْوُثْقى وَ إِلَى اللَّهِ عاقِبَةُ الْأُمُورِ ( 22 ) وَ مَنْ كَفَرَ فَلا يَحْزُنْكَ كُفْرُهُ إِلَيْنا مَرْجِعُهُمْ فَنُنَبِّئُهُمْ بِما عَمِلُوا إِنَّ اللَّهَ عَلِيمٌ بِذاتِ الصُّدُورِ ( 23 ) نُمَتِّعُهُمْ قَلِيلاً ثُمَّ نَضْطَرُّهُمْ إِلى عَذابٍ غَلِيظٍ ( 24 ) وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ قُلِ الْحَمْدُ لِلَّهِ بَلْ أَكْثَرُهُمْ لا يَعْلَمُونَ ( 25 )\r\n\r\nترجمه :\r\nو اگر گفته شود به آنان كه پيروى كنيد آنچه را خدا فرستاده ، گويند بلكه\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nپيروى كنيم آنچه را كه يافتيم بر آن پدران خويش را ، آيا و اگر چه كه شيطان ميخواند ايشان را بسوى عذاب سوزان . و آنكه تسليم كند رفتارش را بسوى خدا و او باشد نيكوكار پس حتماً پناه جسته بدستاويزى استوار و بسوى خدا ( و در نزدش ) فرجام كارهاست . و آنكه كفر ورزيده ، اندوه‌گينت نسازد كفرش ، بسوى ما بازگشت آنها بوده پس آگاه‌شان مينمائيم به آنچه انجام دادند البته خدا داناست به راز سينه‌ها . بهره‌مندشان سازيم اندكى از مال دنيا سپس ناگزيرشان مينمائيم به عذابى سخت . و اگر بپرسى از ايشان كى آفريد آسمانها و زمين را گويند خدا ، بگو ستايش براى خداست بلكه اكثر ايشان نميدانند .\r\n\r\nمقصود :\r\nبعد از آنكه خداوند از كسانى كه در باره خدا و توحيدش مجادله و دشمنى ميكنند بى آنكه دانشى داشته باشند و بى آنكه به ياد نعمت‌هاى خدا افتاده و حقيقتاً به او ايمان بياورند ، خواسته در باره انحرافشان مطلبى تذكر دهد ، پس فرموده :\r\n وَ إِذا قِيلَ لَهُمُ اتَّبِعُوا ما أَنْزَلَ اللَّهُ  : و اگر گفته شود به آنان كه پيروى كنيد آنچه را كه خداوند فرستاده بر پيامبرش محمد ( ص ) و قرآن و احكام نجات - بخش اسلام .\r\n قالُوا بَلْ نَتَّبِعُ ما وَجَدْنا عَلَيْهِ آباءَنا  : گويند بلكه پيروى كنيم آنچه را كه پدران خود را بر آن يافتيم ، و در اين جمله آنان نكوهش شده چون اعمالشان بر سبيل تقليد كوركورانه است . و سپس خداوند رفتارشان را رد كرده چنين ميفرمايد :\r\n أَ وَ لَوْ كانَ الشَّيْطانُ يَدْعُوهُمْ  : آيا و اگر چه شيطان آنان را دعوت كند با تقليد پدران و كفر آنها .\r\n إِلى عَذابِ السَّعِيرِ  : به عذاب سوزنده آتش - پس بايد بروند . از اينكه همزه استفهام به روى واو در آمده براى انكار است و جواب « لو » محذوف بوده و تقديرش « ا و لو كان الشيطان يدعوهم الى عذاب السعير لا تبعوهم » است يعنى شيطان آنان را دعوت مىكند كه تقليد كوركورانه از روش پدران بت پرست نموده و از برنامه‌هاى پيامبران\r\n\r\n","description":"","footnote":"","page_name":" 188 ","page_number":190},
  {"content":"\r\n\r\nدورى گزينيد و اين كار آنان را بسوى عذاب آتشين مىكشاند پس در حقيقت گويا شيطان به اين وسيله آنان را به آتش دعوت مىكند .\r\n وَ مَنْ يُسْلِمْ وَجْهَهُ إِلَى اللَّهِ  : و آنكه خالص نمايد رفتار و عمل خود را و بطور كلى آئين خود را - از بت پرستى دور و - تنها براى خدا قرار دهد و به او تقرب بجويد .\r\n وَ هُوَ مُحْسِنٌ  : و او نيكوكار بوده اعمال خويش را طبق دانش و دستور دين انجام دهد و يا بگفتهء بعضى مطيع دستورات خدا و امر و نهى او باشد .\r\n فَقَدِ اسْتَمْسَكَ بِالْعُرْوَةِ الْوُثْقى  : پس حتماً پناه جسته و گرفته دستاويزى را كه هرگز ترس از گسستن او نبوده هميشه استوار است .\r\nلغت الوثقى مؤنث اوثق مىباشد .\r\n وَ إِلَى اللَّهِ عاقِبَةُ الْأُمُورِ  : و بسوى خدا فرجام اعمال بوده و در نزد او پاداش كارها است بنا بگفتهء مجاهد يعنى عاقبت كارها بسوى خدا بوده به نحوى كه هيچكس حق تصرف در آن كارها را - با امر و نهى خود - نداشته .\r\n وَ مَنْ كَفَرَ  : و آن كس كه كافر شود از مردم .\r\n فَلا يَحْزُنْكَ كُفْرُهُ  : پس كفر او اندوه‌گينت نسازد اى محمد ( ص ) .\r\n إِلَيْنا مَرْجِعُهُمْ فَنُنَبِّئُهُمْ بِما عَمِلُوا  : بسوى ما بازگشت ايشانست پس ميآگاهانيم‌شان به آنچه انجام دادند ، و به آنان خبر داده و سزاى بديهاشان را ميدهيم .\r\n إِنَّ اللَّهَ عَلِيمٌ بِذاتِ الصُّدُورِ  : البته خدا آگاه بوده به آنچه را در سينه‌ها پنهان باشد .\r\n نُمَتِّعُهُمْ قَلِيلًا  : از متاع دنيا كمى به آنها ميدهيم اما كاميابى شان بمدتى كوتاه است .\r\n ثُمَّ نَضْطَرُّهُمْ إِلى عَذابٍ غَلِيظٍ  : سپس مجبورشان مىسازيم بعذابى سخت كه از هر طرف عذاب انبوه بر آنان بريزد .\r\n وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ  : و اگر بپرسى ايشان را كه چه كسى آفريده آسمانها و زمين را .\r\n\r\n","description":"","footnote":"","page_name":" 189 ","page_number":191},
  {"content":"\r\n\r\n لَيَقُولُنَّ اللَّهُ  : در جواب پاسخ دهند : خداوند .\r\n قُلِ  : بگو تو اى محمد ( ص ) و يا اى شنونده .\r\n الْحَمْدُ لِلَّهِ  : سپاس خدا را كه ما را هدايت نموده و توفيق شناخت خود را عنايت فرموده و بقول « جبائى » يعنى شكر كن كه داراى آئين روشنى هستى كه دشمن هم به صحت آن اعتراف مينمايد .\r\n بَلْ أَكْثَرُهُمْ لا يَعْلَمُونَ  : بلكه بيشترشان نميدانند كه اعترافشان جوابگويشان مىباشد .\r\n\r\n","description":"","footnote":"","page_name":" 190 ","page_number":192},
  {"content":"\r\n\r\n\r\n[ سوره لقمان ( 31 ) : آيات 26 تا 30 
  ]\r\nلِلَّهِ ما فِي السَّماواتِ وَ الْأَرْضِ إِنَّ اللَّهَ هُوَ الْغَنِيُّ الْحَمِيدُ ( 26 ) وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ إِنَّ اللَّهَ عَزِيزٌ حَكِيمٌ ( 27 ) ما خَلْقُكُمْ وَ لا بَعْثُكُمْ إِلاَّ كَنَفْسٍ واحِدَةٍ إِنَّ اللَّهَ سَمِيعٌ بَصِيرٌ ( 28 ) أَ لَمْ تَرَ أَنَّ اللَّهَ يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ وَ سَخَّرَ الشَّمْسَ وَ الْقَمَرَ كُلٌّ يَجْرِي إِلى أَجَلٍ مُسَمًّى وَ أَنَّ اللَّهَ بِما تَعْمَلُونَ خَبِيرٌ ( 29 ) ذلِكَ بِأَنَّ اللَّهَ هُوَ الْحَقُّ وَ أَنَّ ما يَدْعُونَ مِنْ دُونِهِ الْباطِلُ وَ أَنَّ اللَّهَ هُوَ الْعَلِيُّ الْكَبِيرُ ( 30 )\r\n\r\nترجمه :\r\nخدا راست آنچه كه در آسمانها و زمين است البته خداوند بىنياز ستوده است . و اگر آنچه در زمين از درخت است قلم‌هايى شود و دريا مداد گردد و از بعد\r\n\r\n","description":"","footnote":"","page_name":" 191 ","page_number":193},
  {"content":"\r\n\r\nاو هم هفت دريا ، پايان نيابد كلمات خداوند البته خدا قدرتمند درست كردار است .\r\nنيست آفرينش شما و نه بر انگيختن‌تان مگر چون يك تن البته خدا شنواى بينا است .\r\nآيا نمىبينى خدا در ميآورد شب را در روز و فرو ميبرد روز را در شب و رام نموده خورشيد و ماه را هر يك روانند بسوى سرآمدى نامبرده و آنكه خدا به آنچه انجام ميدهيد آگاه است . آن ( چه ياد شد ) به اين ( جهت ) است كه خدا حق بوده و آنچه را ميخوانند غير او باطل باشد و البته خدا قادر قاهر است .\r\n\r\nقرائت :\r\nو البحر : « ابو عمرو » و يعقوب آن را بنصب و ديگران برفع خوانده‌اند .\r\nيمده : « امام صادق جعفر بن محمد ، ع » آن را مداده يعنى و البحر مداده خوانده ولى « ابن مسعود » و بحر يمده ميخواند و اين قرائت طلحة بن مصرف است . و اما « حسن و اعرج » آن را و البحر يمده به ميم مكسوره و ياء مضمومه ميخوانند .\r\n\r\nدليل :\r\n« ابو زيد » گويد - از اينكه يمده بضمه ياء و كسره ميم و يا آنكه يمده و مداده خوانده‌اند دليلش استعمال عرب است چنان كه گويند - « امددت القوم بمال و رجال امدادا » و نيز گويند « قلّ ماء ركيتنا فمددتها . . . » « ابو عبيده » گويد : آيه باختصار چنين است كه اگر بنويسى كلمات خدا را به اين قلم‌ها و دريا تمام نشود .\r\n« ابو على » گويد : مقصود كلماتى است كه در قلم قدرت پروردگار واقع شده نه آنچه در خارج وجود پيدا نموده باشد .\r\n« قتاده » گويد : اگر تمام درختان زمين قلم شود و به دريا هفت درياى ديگر اضافه شود و همه دوات گردد ، قلم‌ها شكسته و دوات تمام مىشود پيش از آنكه عجائب خلقت‌هاى پروردگار و حكمت‌ها و علم او تمام شود .\r\n« البحر » منصوب شده چون عطف بر اسم انّ مىباشد و ( ما ) اسم بوده و « اقلام » خبر انّ واقع مىشود و تقدير كلام « لو ان شجر الارض اقلام و البحر يمده . . . » مىباشد و\r\n\r\n","description":"","footnote":"","page_name":" 192 ","page_number":194},
  {"content":"\r\n\r\nچون البحر عطف باسم شد منصوب گرديد و خبرش هم يمده خواهد بود و ضمير عايد ضمير متصل به آن است .\r\nو اما آنان كه برفع خوانده‌اند چنان كه سيبويه گويد او را مبتداء و جمله تازه‌اى گرفته‌اند .\r\nميگويم ( مؤلف ) اگر البحر را منصوب و عطف به اسم « ان » بدانيم بهتر اينست كه خبرش محذوف باشد و در تقدير « البحر مدادا و يمده سبعه . . . » و جمله كلا در محل نصب بوده و حال قرار ميگيرد و خبر حذف شده زيرا كلام دلالت بر او دارد .\r\nو خلاصه چه مرفوع يا منصوب بخوانيم معنى جمله چنين است كه آنچه در قلم قدرت پروردگار است اگر نوشته شود قبل از پايان آن قلم‌ها ( درختان ) و دوات ( درياها ) پايان مىيابد و امثال اينها و از اينكه اين نتيجه از كلام حذف شده چون كلام خود دلالت بر آن دارد نظير آيه شريفه كه فرمود   « اذْهَبْ بِكِتابِي هذا فَأَلْقِهْ إِلَيْهِمْ ثُمَّ تَوَلَّ عَنْهُمْ فَانْظُرْ ما ذا يَرْجِعُونَ قالَتْ يا أَيُّهَا الْمَلَأُ »   كه در تقدير فذهب فالقى الكتاب فقرأه المرأة فقالت يا ايها الملأ بوده و چون كلام دلالت بر محذوف داشت لذا آن جمله حذف گرديد .\r\nاما آنكه ( و بحر يمده ) خوانده تقديرش « و هناك بحر يمده من بعده سبعة ابحر » بوده « ابن جنى » گويد ممكن نيست و بحر عطف به اقلام باشد زيرا ( بحر ) از سنخ درخت و قلم نبوده بلكه مناسب با مداد و دوات و از سنخ آن مىباشد چنان كه امام صادق ( ع ) مداده قرائت فرموده .\r\nو اما اگر « البحر » برفع خوانده شود ممكن است عطف بر محل اسم « ان » باشد نظير آيه شريفه  « أَنَّ اللَّهَ بَرِيءٌ مِنَ الْمُشْرِكِينَ وَ رَسُولُهُ »  كه بخشش در محلش گذشت .\r\nو آنكه « يمده » را بضم ياء خوانده گويا در معنى تشبيه كمك رساندن بسپاه گرفته - كه گروهى بسپاه جنگ ملحق شوند تا كمك دهند - و قرائت امام ( ع ) كه فرمود « و البحر مداده » به نظر نمىرسد به معناى كمك رساندن و زياد نمودن باشد زيرا آب دريا موجب زيادتى درخت و قلم نمىباشد چون از سنخ آن نيست ، بلكه مراد\r\n\r\n","description":"","footnote":"","page_name":" 193 ","page_number":195},
  {"content":"\r\n\r\nاز « مداده » چيزى است كه به آن مينويسند .\r\n\r\nمقصود :\r\nسپس خداوند موضوع گذشته را كه در خلقت آسمانها و زمين بود تأكيد نموده چنين ميفرمايد :\r\n لِلَّهِ ما فِي السَّماواتِ وَ الْأَرْضِ  : براى خدا و ملك او است آنچه كه در آسمانها و زمين بود همه مخلوق پروردگار و - آن چنان منظم و حكيمانه خلق شده - كه براى احدى جاى اشكال و اعتراض نمىباشد .\r\n إِنَّ اللَّهَ هُوَ الْغَنِيُّ  : البته خداوند بىنياز از سپاس ، سپاس‌گزاران است .\r\n الْحَمِيدُ  : اما در حقيقت استحقاق ستايش و تعظيم را دارد .\r\n وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ  :\r\nو اگر آنچه در زمين درخت است قلم شود و هفت دريا به آن كمك دهد و همه دوات شده ، بنويسند كلمات خدا را قلم شكسته و دوات تمام شود .\r\n ما نَفِدَتْ كَلِماتُ اللَّهِ  : تمام نشود كلمات خداوند و تفسير اين جمله را در سوره كهف گفتيم و بهتر آنست كه مقصود از كلمات تمام آنچه را كه در تحت قدرت و علم خدا است باشد زيرا قدرت خدا غير متناهى و مقدوراتش نيز غير متناهى خواهد بود و بنا بر اين كلماتى كه دلالت بر آن مقدورات دارد او نيز غير متناهى ميگردد و آب دريا و درختان دنيا متناهى و كافى نخواهد شد .\r\n إِنَّ اللَّهَ عَزِيزٌ  : البته خدا قدرتمند بر تمام آنچه گفته شد مىباشد .\r\n حَكِيمٌ  : درستكردار و هر چه را طبق مصلحت و ظرفيت او ميآفريند .\r\n ما خَلْقُكُمْ وَ لا بَعْثُكُمْ  : نيست آفريدن و بر انگيختن شما مردم در قيامت .\r\n إِلَّا كَنَفْسٍ واحِدَةٍ  : مگر مانند آفريدن و بر انگيختن يك نفر ، زيرا قدرت خداوند عام بوده و هيچگونه زحمت و مشقتى براى او ندارد كه شما را ابتداء در اين جهان آفريده و در جهان قيامت بر انگيزد بعد از آنكه مردگان باشيد .\r\n« مقاتل » گويد : كفار قريش با خود ميگفتند در اين جهان خدا ما را بعد از\r\n\r\n","description":"","footnote":"","page_name":" 194 ","page_number":196},
  {"content":"\r\n\r\nگذشت مراحلى چون نطفه ، علقه ، مضغه . . . آفريده چگونه ممكن است در قيامت تمام اين مردم يك مرتبه زنده شوند ؟ در پاسخ آنان آيه مذكور نازل شد .\r\n إِنَّ اللَّهَ سَمِيعٌ  : البته خدا شنوا بوده و سخنان آنان را مىشنود .\r\n بَصِيرٌ  : بينا و آگاه از درون قلب و فكر آنان است .\r\n أَ لَمْ تَرَ أَنَّ اللَّهَ يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ  : آيا نمىبينى كه خدا بتدريج در ميآورد شب را در روز و بتدريج روز را فرو ميبرد در شب و اين تفسير از « قتاده » نقل شده اما بعضى گويند كه يعنى شب را بدنبال روز و روز را بدنبال شب قرار داده .\r\n وَ سَخَّرَ الشَّمْسَ وَ الْقَمَرَ  : و رام نموده خورشيد و ماه را كه بر مدار معين و تنظيم دقيق حكيمانه حركت مينمايند .\r\n كُلٌّ يَجْرِي إِلى أَجَلٍ مُسَمًّى  : هر يك حركت ميكنند براى مدتى معين كه خدا برايشان قرار داده .\r\n وَ أَنَّ اللَّهَ بِما تَعْمَلُونَ خَبِيرٌ  : و البته خدا به آنچه عمل ميكنيد آگاه است .\r\n ذلِكَ بِأَنَّ اللَّهَ هُوَ الْحَقُّ  : آنچه گفتيم براى آن بود كه بدانيد خداوند حق است و بايد خويشتن را در زندگى بسوى او و عبادت او توجه دهيد .\r\n وَ أَنَّ ما يَدْعُونَ مِنْ دُونِهِ الْباطِلُ  : و آنچه را كه ميخوانند از غير او - از بت‌ها - همه باطل است .\r\n وَ أَنَّ اللَّهَ هُوَ الْعَلِيُّ الْكَبِيرُ  : و البته خدا قادر و قاهر است .\r\nدو آيه اخير در سورهء حج تفسيرش گذشت .\r\n\r\n","description":"","footnote":"","page_name":" 195 ","page_number":197},
  {"content":"\r\n\r\n\r\n[ سوره لقمان ( 31 ) : آيات 31 تا 34 
  ]\r\nأَ لَمْ تَرَ أَنَّ الْفُلْكَ تَجْرِي فِي الْبَحْرِ بِنِعْمَتِ اللَّهِ لِيُرِيَكُمْ مِنْ آياتِهِ إِنَّ فِي ذلِكَ لَآياتٍ لِكُلِّ صَبَّارٍ شَكُورٍ ( 31 ) وَ إِذا غَشِيَهُمْ مَوْجٌ كَالظُّلَلِ دَعَوُا اللَّهَ مُخْلِصِينَ لَهُ الدِّينَ فَلَمَّا نَجَّاهُمْ إِلَى الْبَرِّ فَمِنْهُمْ مُقْتَصِدٌ وَ ما يَجْحَدُ بِآياتِنا إِلاَّ كُلُّ خَتَّارٍ كَفُورٍ ( 32 ) يا أَيُّهَا النَّاسُ اتَّقُوا رَبَّكُمْ وَ اخْشَوْا يَوْماً لا يَجْزِي والِدٌ عَنْ وَلَدِهِ وَ لا مَوْلُودٌ هُوَ جازٍ عَنْ والِدِهِ شَيْئاً إِنَّ وَعْدَ اللَّهِ حَقٌّ فَلا تَغُرَّنَّكُمُ الْحَياةُ الدُّنْيا وَ لا يَغُرَّنَّكُمْ بِاللَّهِ الْغَرُورُ ( 33 ) إِنَّ اللَّهَ عِنْدَهُ عِلْمُ السَّاعَةِ وَ يُنَزِّلُ الْغَيْثَ وَ يَعْلَمُ ما فِي الْأَرْحامِ وَ ما تَدْرِي نَفْسٌ ما ذا تَكْسِبُ غَداً وَ ما تَدْرِي نَفْسٌ بِأَيِّ أَرْضٍ تَمُوتُ إِنَّ اللَّهَ عَلِيمٌ خَبِيرٌ ( 34 )\r\n\r\n","description":"","footnote":"","page_name":" 196 ","page_number":198},
  {"content":"\r\n\r\n\r\nترجمه :\r\nآيا نديدى كشتى روان است در دريا بنعمت ( و الطاف ) خداوند تا بنمايد شما را از آيت‌هاى خود البته در اين امر نشانه‌هايى براى شكيباى سپاس‌گزار مىباشد .\r\nو هنگامى كه فرا گيرد آنان را موج دريا چون توده‌هاى ابر بخوانند خدا را در حالى كه خالص كنند آئين را براى او ، پس چون نجاتشان داد بسوى خشكى پس بعضى معتدل‌اند و انكار نكند بنشانه‌هاى ما بجز هر پيمانشكنى ناسپاس . اى انسانها پرهيزگار باشيد نسبت بپروردگار خود و بترسيد روزى را كه بىنياز نگرداند پدرى فرزندش را و نه فرزندى كه بىنياز كند پدرش را ، چيزى البته وعده خدا راست بوده پس فريب ندهد شما را زندگى دنيا و نفريبد شما را فريبنده‌اى . البته خداوند در نزدش علم ساعت « قيامت » بوده و فرو فرستد باران را و ميداند آنچه را كه در رحم‌ها ( ى مادران ) است و نمىداند كسى كه چه كسب مىكند فردا و نميداند هيچ نفسى كه بكدام زمين ميميرد ، البته خداست داناى آگاه .\r\n\r\nقرائت :\r\nبنعمت اللَّه : « عرج » در بعض قرءات نادره آن را بنعمات اللَّه به سكون عين خوانده است .\r\n\r\nدليل :\r\nچون فعله - بسه نوع جمع بسته مىشود اول « فعلات » به سكون عين ، دوم بفتح عين ، سوم بكسر عين .\r\n\r\nشرح لغات :\r\nالظلل : جمع ظله و به چيزى گويند كه سايه افكند مانند ابرها كه از نور خورشيد سايه مىافكنند .\r\nختار : ختر زشتترين و ناپسندترين مكر و حيله است و ختار بآنكس گويند كه انجام دهنده ختر و زشتترين مكر و حيله باشد چنان كه « عمر بن معدى كرب » گويد :\r\n فانك لو رأيت ابا عمير * ملأت يديك من غدر و ختر \r\n\r\n","description":"","footnote":"","page_name":" 197 ","page_number":199},
  {"content":"\r\n\r\nپس تو اگر با ابا عمير ملاقات كنى و حيله‌هايى جنگى كه او دارد بياموزى آن وقت است كه دست‌هاى خود را پر از حيله و بلكه زشتترين مكرها مىبينى ( و اين كنايه از زيادى مكر و حيله است ) .\r\nلا يجزى : بمعنى بينياز نمودن و كفايت كردن است و به همين معنى « اجزئ » بهمزه كه لغت ديگرى است استعمال شده .\r\n\r\nاعراب :\r\n فَلَمَّا نَجَّاهُمْ  : عامل « لما » در معنا مقتصد است و در تقدير « اقتصدوا و اخشوا يوما » بوده و يوماً مفعول به خواهد بود .\r\n لا يَجْزِي  : در محل نصب است و صفت يوما باشد و تقديرش « لا يجزى فيه والد عن ولده و لا يكون مولود هو جاز عن والده شيئا » يعنى بىنياز نكند در آن روز هيچ پدرى از فرزندش و هيچ فرزندى از پدرش چيزى را ، كه « شيئا » منصوب و مفعول « جاز » خواهد بود و اما مفعول يجزى محذوف است و ممكن است كه « شيئا » قائم مقام مفعول هر دو فعل باشد .\r\n\r\nمقصود :\r\nسپس خداوند گفته‌هاى قبل را كه راجع به توحيد خود فرموده بود چنين تأكيد ميفرمايد :\r\n أَ لَمْ تَرَ أَنَّ الْفُلْكَ تَجْرِي فِي الْبَحْرِ بِنِعْمَتِ اللَّهِ  : آيا نديدى و نميدانى اى انسان كه كشتيهاى دريا در امواج بيكران اقيانوسها بنعمت و الطاف پروردگار حركت مىكند - و اگر اراده او نباشد در آن امواج پر خطر نابود ميگردد - .\r\n لِيُرِيَكُمْ مِنْ آياتِهِ  : تا بنمايد شما را از نشانه‌هاى توحيد و اثبات وجود خود ، زيرا با فرستادن بادها كشتى را در آن مسير كه مقصودش باشد به حركت در آورده بساحل مىرساند .\r\n إِنَّ فِي ذلِكَ  : البته در اين كار كه كشتى تنها باراده خدا بوده و در مسافرت دريا با اراده خدا بسلامت به مقصود ميرسد .\r\n\r\n","description":"","footnote":"","page_name":" 198 ","page_number":200},
  {"content":"\r\n\r\n لَآياتٍ  : نشانه‌هايى براى يكتاپرستى مىباشد .\r\n لِكُلِّ صَبَّارٍ شَكُورٍ  : براى هر كه شكيبا در اجراء وظائف خود بود و نعمت‌هاى خدا را سپاس‌گزارى مينمايد . و در اين دو جمله اشاره است كه شكيبايى در ناراحتيها و سپاس‌گزارى در نعمت‌ها بالاترين عبادتها است .\r\n« شعبى » گويد صبر نصف ايمان و شكر نصف ديگر آن است و يقين انسان - يعنى به حدى رسد كه وجود و توحيد پروردگار و مسائل مذهبى براى او حل شده و اعتقاد عالمانه به آن داشته باشد - تمام ايمان است . و در حديث آمده كه ايمان دو نصف است نصفى در معنى صبر و شكيبايى جاى گرفته و نصف ديگر در معنى شكر و سپاس‌گزارى .\r\nو بنا بر اين گويا آيهء شريفه ميگويد كه اين نشانه توحيد براى مؤمنين است .\r\n وَ إِذا غَشِيَهُمْ مَوْجٌ  : و زمانى كه فرا گيرد سرنشينان كشتى را موج دريا .\r\n كَالظُّلَلِ  : مانند توده‌هاى ابر در بلندى و ضخامت و بقول « قتاده » خدا موج‌ها را تشبيه به ابرها كرده از آن نظر كه به روى هم سوار ميشوند و يا بقول « مقاتل » موجها مانند كوهى در مقابل كشتى قرار ميگيرند .\r\n دَعَوُا اللَّهَ مُخْلِصِينَ لَهُ الدِّينَ  : از ترس غرق شدن و نابود گرديدن خداوند را خوانده و آئين را تنها براى او دانسته - يعنى فقط او را خداى جهان و نجات - دهنده ميدانند - .\r\n فَلَمَّا نَجَّاهُمْ إِلَى الْبَرِّ  : پس چون خدا نجاتشان داده - و از كام آن موجهاى كشنده - كه چون پلنگ درنده در هر ثانيه‌اى بسوى آنان حمله‌ور ميشد ، خلاص نموده - و بسوى ساحل بسلامت رسانيد .\r\n فَمِنْهُمْ مُقْتَصِدٌ  : پس بعضى از راه مستقيم اعتدال را پيش گرفته و بعهدى كه بهنگام مواجه شدن با خطرهاى امواج دريا با خدا بسته بودند وفا ميكنند . گفته شده اين آيه اشاره باسلام « عكرمة بن ابى جهل » بوده كه در اثر خطرى كه از طوفانى شدن دريا براى او پيش آمده بود اسلام اختيار كرد و حكايتش بشرح ذيل است :\r\n« سدى » از مصعب بن سعد از پدرش چنين حكايت كند كه چون پيامبر اسلام ( ص )\r\n\r\n","description":"","footnote":"","page_name":" 199 ","page_number":201},
  {"content":"\r\n\r\nشهر مكه را فتح نمود به تمام مردم امان داد بجز چهار نفر - كه از خطرناكترين مردم بوده و ضربه‌هايى به پيشرفت اسلام وارد نموده بودند - پس پيامبر دستور داد آنان را در هر كجا ببينند بقتل رسانند و آنان عبارت بودند از عكرمة بن ابى جهل و عبد اللَّه ابن اخطل و قيس بن صبابه و عبد اللَّه بن سعد بن ابى سرح .\r\nاما عكرمة فرار كرده و مسافرت دريا را پيش گرفت تا خود را از مكه خلاص كند و اتفاقاً دريا طوفانى شد و عكرمه با ساير سرنشينان كشتى خود را در كام مرگ ديدند و بهر وسيله براى نجات متوسل شدند ممكن نشد يكباره فرياد زدند كه تنها بايد ايمان بخداى جهان آورده و از بت‌ها دست برداشت زيرا اگر كاره‌اى بودند الان نجاتمان ميدادند ، در اين ميان عكرمه ميگفت اگر غير آئين يكتاپرستى مرا در دريا نجات ندهد در ساحل هم نجات نخواهد داد ، سپس با خدا عهد كرد كه اگر از مرگ نجات پيدا كرد بحضور رسول خدا ( ص ) رسيده با او بيعت كند و ايمان به خداى جهان بياورد .\r\nدر اين هنگام طوفان دريا كم كم فرو نشست و كشتى از مرگ حتمى نجات پيدا كرد ، و سرنشينان كشتى بسلامت بساحل رسيدند . اما عكرمه فوراً خود را بحضور پيامبر ( ص ) رسانيد و از پيشگاه او معذرتخواهى كرده اسلام اختيار نمود .\r\nبعضى گويند مقصود از « مقتصد » راه مستقيم حق و صلاح در امر دين است چنان كه از « ابن زيد » اين تفسير آمده .\r\nو از « حسن » آمده كه يعنى ثابت بر ايمان خود باشد .\r\nو از « ابن عباس » آمده كه يعنى بعهدى كه در دريا با خدا نموده و ايمان به خدا آورده ثابت قدم بماند .\r\nو از « مجاهد » آمده كه به زبان به راه مستقيم و ايمان به خدا اقرار داشته ولى در قلب انكار مىورزد .\r\nسپس خداوند به آنان كه بعد از نجات طوفانها كافر شدند ، اشاره كرده ميفرمايد :\r\n وَ ما يَجْحَدُ بِآياتِنا إِلَّا كُلُّ خَتَّارٍ كَفُورٍ  : و انكار نكند به نشانهاى ما بجز آنكه\r\n\r\n","description":"","footnote":"","page_name":" 200 ","page_number":202},
  {"content":"\r\n\r\nحيله‌گر و ناسپاس نعمت خدا است .\r\nسپس خدا به تمام مردم خطاب كرده چنين ميفرمايد :\r\n يا أَيُّهَا النَّاسُ اتَّقُوا رَبَّكُمْ  : اى مردم نسبت باوامر پروردگار پرهيزگار باشيد و بر خلاف دستورات او عمل نكنيد .\r\n وَ اخْشَوْا يَوْماً لا يَجْزِي والِدٌ عَنْ وَلَدِهِ  : و بترسيد روز قيامت را كه بىنياز نكند هيچ پدرى فرزندش را .\r\n وَ لا مَوْلُودٌ هُوَ جازٍ عَنْ والِدِهِ  : و هيچ فرزندى نتواند بى نياز كند پدرش را  شَيْئاً  : چيزى را يعنى هيچكس به ديگرى نتواند كمك كند و هر يك بفكر كار و نفس خويشتن باشند .\r\n إِنَّ وَعْدَ اللَّهِ حَقٌّ  : البته وعده خدا در باره آمدن قيامت و پاداشها و ثواب و عقاب ، همه راست بوده تخلف نخواهد كرد .\r\n فَلا تَغُرَّنَّكُمُ الْحَياةُ الدُّنْيا  : پس فريب ندهد شما را زندگى دنيا و از اينكه چند روزى بشما مهلت داده شده و در دنيا بسلامت در كنار نعمت‌هاى خدا زندگى ميكنيد بفكر آخر كار باشيد كه روزى از اين جهان بايد رفته تا بپاداش كارهاى نيك يا بد برسيد .\r\n وَ لا يَغُرَّنَّكُمْ بِاللَّهِ الْغَرُورُ  : و فريب ندهد شما را فريبنده‌اى .\r\nاز « مجاهد و قتاده و ضحاك » آمده كه مقصود از فريبنده شيطان است .\r\nو از « سعيد بن جبير » آمده كه مقصود اميد بخشش در حالى كه به معصيت مشغول است ، مىباشد .\r\nو از « ابى عبيده » آمده كه منظور هر چه را كه انسان را مغرور كند و آدمى را بگناهان و ترك فرمان خدا بكشاند ، او فريبنده است خواه شيطان يا غير او باشد . و در حديث آمده كه زيرك آنست كه توجه بآينده داشته و براى بعد از مرگ كارى كند ، و گناه كار آن كسى است كه از هواهاى نفسانى پيروى نموده و از خدا عافيت طلب مىكند .\r\nو در قرائت « سماك بن حرب » گاهى « الغرور » با غين مضمومه استعمال شده و در\r\n\r\n","description":"","footnote":"","page_name":" 201 ","page_number":203},
  {"content":"\r\n\r\nاين صورت معنى تغيير مىكند و مقصود آن مىشود كه مظاهر دنيا با نيرنگهاى خود و يا هواى نفس انسان با خواسته‌هاى خود ، تو را فريب ندهد .\r\n إِنَّ اللَّهَ عِنْدَهُ عِلْمُ السَّاعَةِ  : البته خداوند در نزدش علم ساعت قيامت است و او ميداند قيامت چه وقتى پيش ميآيد ، و احدى به آن آگاهى ندارد .\r\n وَ يُنَزِّلُ الْغَيْثَ  : و فرو ميفرستد باران را در هر زمان يا مكانى و در حقيقت خدا آگاهى به آن دارد .\r\nو در حديث آمده كه كليد غيب پنج چيز است كه جز خدا كسى به آن آگاهى ندارد و اين آيه را قرائت فرمودند .\r\n وَ يَعْلَمُ ما فِي الْأَرْحامِ  : و ميداند آنچه را كه در رحم‌هاى مادران باشد كه نوزاد - شان آيا پسر بوده يا دختر خواهد بود ، سالم يا ناسالم ، و يكى يا بيشتر خواهد بود .\r\n وَ ما تَدْرِي نَفْسٌ ما ذا تَكْسِبُ غَداً  : و نداند كسى چه كسب مىكند فردا و گفته شده كه يعنى هيچ كس نداند آيا فردا زنده است يا خير پس چگونه خواهد دانست كه فردا چه كسب مىكند .\r\n وَ ما تَدْرِي نَفْسٌ بِأَيِّ أَرْضٍ تَمُوتُ  : و نمىداند كسى كه در كدام زمين ميميرد و بعضى گفته‌اند كه انسان وقتى قدم بر ميدارد نمىداند كه آيا قدم دوم را خواهد برداشت و يا مرگ او را بكام خود ميكشد .\r\nو مقصود از « ارض » مكان است فلذا « بأى ارض » خوانده و اگر هم « بأية ارض » ميخواند صحيح بود و گفته‌اند « ابى » چنين قرائت نموده است .\r\nو از ائمه طاهرين عليهم السلام روايت شده كه اين امور پنجگانهء مذكور را بطور تفصيل و تحقيق هيچكس نداند جز خداوند جهان عز و جل .\r\n إِنَّ اللَّهَ عَلِيمٌ خَبِيرٌ  : البته خداوند دانا به آنچه گفته شد بوده آگاه است .\r\n\r\n","description":"","footnote":"","page_name":" 202 ","page_number":204},
  {"content":"\r\n\r\n\r\nسوره سجده\r\nاين سوره به « سجده لقمان » نيز ناميده شده تا با سوره « حم سجده » اشتباه نگردد ، و اين سوره باتفاق تمامى مفسرين در مكه نازل شده بجز سه آيه كه در مدينه آمده و آن  « أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ »  تا آخر آيه سوم مىباشد .\r\nعدد آيات اين سوره از نظر اهل بصره 29 آيه و از نظر ديگران 30 آيه خواهد بود .\r\nپسينيان از قراء كوفه « الم » را يك آيه و نيز قراء حجاز و شام آن را آيه‌اى شمرده‌اند .\r\n\r\nفضيلت اين سوره :\r\nابى بن كعب از پيامبر ( ص ) روايت كند كه فرمود آنكه سوره « الم تنزيل » و سورهء « تبارك الذى . . . » را بخواند گويا شب قدر را احياء گرفته است .\r\nليث بن ابى زبير از جابر و او گويد كه رسول خدا ( ص ) شبها نمىخوابيد تا اين دو سوره « الم تنزيل و تبارك الذى . . . » را قرائت مينمود .\r\nليث گويد : اين روايت را براى طاوس گفتم سپس او گفت كه اين دو از تمامى سوره‌هاى قرآن ارجمندتر باشد و هر كس آن دو را بخواند شصت حسنه براى او نوشته شده و شصت گناه محو ميگردد و منزلتش به شصت درجه بالا ميرود .\r\nحسين بن ابى علاء از امام صادق ( ع ) روايت نموده كه فرمود آنكه سوره سجده را در هر شب جمعه بخواند خداوند در قيامت نامه عملش را بدست راستش داده و او را بمرحله حساب گناهان نياورد و از دوستان محمد ( ص ) و اهل بيتش خواهد بود .\r\n\r\nتفسير و توضيح :\r\nچون پايان سوره پيشين با دلائل ربوبيت پروردگار بوده لذا اين سوره را نيز بدان آغاز ميفرمايد .\r\n\r\n","description":"","footnote":"","page_name":" 203 ","page_number":205},
  {"content":"\r\n\r\n\r\n[ سوره السجده ( 32 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nالم ( 1 ) تَنْزِيلُ الْكِتابِ لا رَيْبَ فِيهِ مِنْ رَبِّ الْعالَمِينَ ( 2 ) أَمْ يَقُولُونَ افْتَراهُ بَلْ هُوَ الْحَقُّ مِنْ رَبِّكَ لِتُنْذِرَ قَوْماً ما أَتاهُمْ مِنْ نَذِيرٍ مِنْ قَبْلِكَ لَعَلَّهُمْ يَهْتَدُونَ ( 3 ) اللَّهُ الَّذِي خَلَقَ السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ ثُمَّ اسْتَوى عَلَى الْعَرْشِ ما لَكُمْ مِنْ دُونِهِ مِنْ وَلِيٍّ وَ لا شَفِيعٍ أَ فَلا تَتَذَكَّرُونَ ( 4 )\r\nيُدَبِّرُ الْأَمْرَ مِنَ السَّماءِ إِلَى الْأَرْضِ ثُمَّ يَعْرُجُ إِلَيْهِ فِي يَوْمٍ كانَ مِقْدارُهُ أَلْفَ سَنَةٍ مِمَّا تَعُدُّونَ ( 5 )\r\n\r\nترجمه :\r\nبنام خداوند بخشنده مهربان .\r\nفرو فرستادن آن كتاب است كه شكى در آن نبوده از جانب پروردگار جهانيان است . آيا گويند دروغ بست آن را ( خير ) بلكه آن حق است از پروردگارت تا بترسانى\r\n\r\n","description":"","footnote":"","page_name":" 204 ","page_number":206},
  {"content":"\r\n\r\nگروهى را كه نيامد ايشان را بيم دهنده‌اى ( پيامبرى ) پيش از تو ، شايد ايشان رهبرى شوند .\r\nخدا است آنكه آفريده آسمانها و زمين و آنچه را كه در بين آنها بوده در شش روز سپس استوار شد بر عرش ، نيست شما را جز او ياور و نه شفاعتگرى پس چرا پند نميگيريد . سامان مىبخشد كار را از آسمان تا زمين ( و همه بدست قدرت او است ) سپس بالا ميرود بسويش در يك روز كه اندازه‌اش هزار سال است از آنچه مىشمريد .\r\n\r\nاعراب :\r\n تَنْزِيلُ الْكِتابِ  : خبر براى مبتداء محذوف و تقديرش « هذا تنزيل » است و ممكن است خود او مبتداء و جمله « لا ريب » خبرش باشد .\r\nو بنا بقول اول جمله  « لا رَيْبَ فِيهِ »  در محل نصب و حال بوده و يا آنكه در محل رفع است تا خبر بعد از خبر قرار گيرد .\r\n مِنْ رَبِّ الْعالَمِينَ  : دو احتمال گذشته در اين جمله نيز وجود دارد .\r\n أَمْ يَقُولُونَ افْتَراهُ  : « ام » استفهام جديد بوده و تقديرش « بل أ يقولون » است .\r\n مِنْ رَبِّكَ  : ممكن است متعلق به « الحق » بوده و در تقدير « هو الذى حق من ربك » باشد و ممكن است در محل نصب و حال باشد و در تقدير « كائنا من ربك » بوده و عامل در حال هم لفظ « الحق » و صاحب حال ضميرى است كه مقدر و پنهان در او مىباشد .\r\nلتنذر : لام متعلق است به آنچه كه جمله  « ما لَكُمْ مِنْ دُونِهِ مِنْ وَلِيٍّ »  به او متعلق خواهد شد - يعنى ثبت - كه در تقدير « ما ولى ثبت لكم » مىباشد و « من » دومى زايده و « من دونه » محلا منصوب و حال براى متعلق لام ( لكم ) خواهد بود .\r\n\r\nمقصود :\r\n  الم   : در اول سوره بقره تفسيرش گذشت .\r\n تَنْزِيلُ الْكِتابِ  : اين آيات فرود فرستادن آن كتاب آسمانى است كه بشما وعده داده شده بود .\r\n لا رَيْبَ فِيهِ  : شكى در آن نيست كه از عالم غيب بوحى آمده .\r\n مِنْ رَبِّ الْعالَمِينَ  : از جانب پروردگار جهانيان است .\r\n\r\n","description":"","footnote":"","page_name":" 205 ","page_number":207},
  {"content":"\r\n\r\nيعنى روشن ضميران رهبرى شده شكى ندارند كه اين قرآن وحى خدا بوده گو اينكه كوته‌بينان فكران تاريك دل در او ترديد كنند اما بگفتار آنان اعتنايى نيست چون آيات قرآن خود گويا است كه از عالم غيب است .\r\nبعضى گفته‌اند : كه يعنى مردم شك ندارند كه قرآن كلام خدا است چون خويشتن را از گفتن مثلش عاجز مىبينند .\r\nو بعضى گويند : اين جمله اگر چه صورتاً به شكل خبر آمده ولى در حقيقت نهى است يعنى هرگز شما در قرآن شك و ريب نداشته باشيد و البته ريب كه در آيه آمده زشت‌ترين نوع شك است .\r\n أَمْ يَقُولُونَ  : آيا گويند - بت پرستان - كه :\r\n افْتَراهُ  : دروغ بسته - محمد صلى اللَّه عليه و آله - آن را به خدا ، خير چنين نيست .\r\n بَلْ هُوَ الْحَقُّ  : بلكه گفتار او راست بوده و قرآن ،  مِنْ رَبِّكَ  : از جانب پروردگار تو وحى آمده است .\r\nو حق به چيزى گفته مىشود كه معتقد انسان و مطابق با واقع و عقل بوده و شايسته مدح و تقدير باشد ، و بنا بر اين اينكه گفته شد قرآن حق است يعنى مطابق با حقيقت و اعتقاد واقعى مىباشد و باطل بر خلاف حق - يعنى آنكه مخالف واقع و بر خلاف منطق صحيح عقل - است .\r\n لِتُنْذِرَ قَوْماً ما أَتاهُمْ مِنْ نَذِيرٍ مِنْ قَبْلِكَ  : تا بترسانى ملتى را كه نيامده ايشان را بيم‌دهنده‌اى پيش از تو و مقصود ملت قريش بوده كه پيامبرى قبل از پيامبر خاتم ( ص ) بر آنها نيامده بود . گر چه بر ساير قبائل عرب نذير آمده بود .\r\nبعضى گفته‌اند كه مقصود فاصله زمانى بين حضرت عيسى و پيامبر آخر زمان است كه در اين فاصله پيامبرى از جانب خدا مبعوث نشده و مردم در غفلت بسر ميبردند و اين قول از « ابن عباس » روايت شده است .\r\n لَعَلَّهُمْ يَهْتَدُونَ  : تا شايد ايشان رهبرى شده بهدايت آيند . سپس خداوند اشاره به توحيد خود فرموده :\r\n\r\n","description":"","footnote":"","page_name":" 206 ","page_number":208},
  {"content":"\r\n\r\n اللَّهُ الَّذِي خَلَقَ السَّماواتِ وَ الْأَرْضَ وَ ما بَيْنَهُما فِي سِتَّةِ أَيَّامٍ  : خداوند است كه آفريده آسمانها و زمين و آنچه را كه فيما بين آنها است در شش روز ، يعنى در اين مدت زيرا پيش از آفريده شدن خورشيد شب و روزى نبود - تا گفته شود چند روز ، پس مقصود مقدار اين مدت است . -  ثُمَّ اسْتَوى عَلَى الْعَرْشِ  : سپس استوار شد بر عرش بقهر و استيلاى قدرت خويش . و اين جمله در سورهء اعراف تفسيرش گذشت .\r\n ما لَكُمْ مِنْ دُونِهِ مِنْ وَلِيٍّ وَ لا شَفِيعٍ  : نيست براى شما جز عذاب خدا دوستى كه بشما نفعى رساند و عذاب خدا را دور كند ، و نه شفاعت گرى كه در پيشگاه خداوند براى شما شفاعت كند .\r\nو بعضى « ولى » را بمعنى ياور گرفته‌اند .\r\n أَ فَلا تَتَذَكَّرُونَ  : آيا پس چرا پند نگرفته در گفته‌هاى ما تفكر نمىكنيد تا به صحت گفتار ما دانا شويد .\r\n يُدَبِّرُ الْأَمْرَ مِنَ السَّماءِ إِلَى الْأَرْضِ  : تدبير كرده و سامان مىبخشد از آسمان تا زمين يعنى آسمان و زمين و آنچه كه فيما بين آنها است ، خداوند آفريده و همه باراده حكيمانه و تدبير عالمانه در جاى خود استوار شده‌اند .\r\n ثُمَّ يَعْرُجُ إِلَيْهِ  : سپس ملائكه‌اى كه مأمور اجراى دستور خدا است بسوى آنجا كه خدا امر فرموده بالا ميرود .\r\n فِي يَوْمٍ كانَ مِقْدارُهُ أَلْفَ سَنَةٍ مِمَّا تَعُدُّونَ  : در يك روز كه اندازه‌اش هزار سال است به حساب آنچه را كه شما زمان مىشمريد .\r\n« عروج » يعنى رفتن به آن مكانى كه خداوند فرموده چنان كه ابراهيم گفت « ميروم بسوى خداوندم به زودى هدايتم كند » و مقصودش مملكت شام بود كه از جانب خدا مأموريت آن سامان را داشت ، و نيز مانند آيه شريفه كه ميفرمايد « كسى كه از خانه خود بيرون رود در حالى كه بسوى خدا و پيامبرش هجرت مينمايد » و مقصود شهر مدينه است ، و معنى اين دو آيه اين نيست كه خدا در مملكت شام يا در شهر مدينه\r\n\r\n","description":"","footnote":"","page_name":" 207 ","page_number":209},
  {"content":"\r\n\r\nجاى دارد - بلكه مقصود اطاعت از فرمان خدا در آن سامان است - .\r\nو بنا بر اين تفسير آيه چنين است : كه ملائكه براى انجام امور عالم يا آوردن وحى فرود ميآيند و سپس باز ميگردند كه تمام رفت و برگشت در يك روز انجام مىيابد در صورتى كه براى افراد بشرى پانصد سال رفت و پانصد سال برگشت و مجموع هزار سال خواهد بود .\r\nو اين تفسير مطابق قول « ابن عباس ، حسن ، ضحاك ، قتاده ، جبائى » است اما « مجاهد » از بعضى نقل كرده كه مقصود آنست كه خداوند امور هزار سال جهان را در يك روز بملائكه مربوطه دستور ميدهد و از پايان هزار سال ، در يك روز هزار سال دوم و به همين ترتيب تا سر آمد جهان .\r\nو از « ابن عباس » تفسير ديگرى روايت شده و آن اينكه خداوند جهان دنيا را با اراده خويش تدبير فرموده و قضا و قدر در امور جهان را تا سر آمد آن فرو فرستاده و سپس جهان بسوى او بازگشت نموده و دنيا پايان مىيابد و حكومتهاى جهان مادى تمام ميگردد ، و آن روز قيامت است كه همه محكوم اراده پروردگار جهان خواهند بود و در يك روز كه مدتش هزار سال است پرونده اعمال بندگان بررسى مىشود .\r\nبنا بر اين مدت مذكور مدت روز قيامت مىباشد .\r\nو اما آيه شريفه ديگر كه فرموده  « فِي يَوْمٍ كانَ مِقْدارُهُ خَمْسِينَ أَلْفَ سَنَةٍ »  روزى كه مدتش پنجاه هزار سال است ، اين مدت براى كفار منظور گرديده . زيرا مردم در قيامت در شرائط مختلفه خواهند بود .\r\nپاره‌اى گويند : زمان اول مدت مسافت رفتن و برگشتن ملائكه از زمين تا آسمان اول بوده و زمان دوم مسافت آنان تا آسمان هفتم است .\r\n( يعنى در يك روز تمام اين مسافتها را ملائكه مىپيمايند گو اينكه افراد بشر به مدت هزار سال تا آسمان اول و پنجاه هزار سال تا آسمان هفتم بپيمايند ) .\r\nپاره‌اى ديگر گويند : هزار سال براى رفت و برگشت به آسمان و پنجاه هزار سال طول يك روز قيامت خواهد بود .\r\n\r\n","description":"","footnote":"","page_name":" 208 ","page_number":210},
  {"content":"\r\n\r\n\r\n[ سوره السجده ( 32 ) : آيات 6 تا 10 
  ]\r\nذلِكَ عالِمُ الْغَيْبِ وَ الشَّهادَةِ الْعَزِيزُ الرَّحِيمُ ( 6 ) الَّذِي أَحْسَنَ كُلَّ شَيْءٍ خَلَقَهُ وَ بَدَأَ خَلْقَ الْإِنْسانِ مِنْ طِينٍ ( 7 ) ثُمَّ جَعَلَ نَسْلَهُ مِنْ سُلالَةٍ مِنْ ماءٍ مَهِينٍ ( 8 ) ثُمَّ سَوَّاهُ وَ نَفَخَ فِيهِ مِنْ رُوحِهِ وَ جَعَلَ لَكُمُ السَّمْعَ وَ الْأَبْصارَ وَ الْأَفْئِدَةَ قَلِيلاً ما تَشْكُرُونَ ( 9 ) وَ قالُوا أَ إِذا ضَلَلْنا فِي الْأَرْضِ أَ إِنَّا لَفِي خَلْقٍ جَدِيدٍ بَلْ هُمْ بِلِقاءِ رَبِّهِمْ كافِرُونَ ( 10 )\r\n\r\nترجمه :\r\nآن ( خدا ) داناى پنهانى و آشكارا است بزرگوار مهربان است . آنكه نيكو استوار ساخته هر چيز را كه آفريده ، و آغاز نموده آفرينش انسان را از گل . پس قرار داده نژادش را از قطره صاف شده از آب ضعيف . سپس آراسته ساختش و دميد در آن از روح خويش و قرار داد براى شما گوش و ديدگان و دلها را ، اندكى سپاس ميگذاريد . و گفتند ( منكران ) آيا هر گاه پنهان شديم در زمين ( و مرديم ) آيا ما در آفرينش نوين ( قيامت ) خواهيم بود ، بلكه ايشان بپاداش پروردگار خويش كافرند .\r\n\r\n","description":"","footnote":"","page_name":" 209 ","page_number":211},
  {"content":"\r\n\r\n\r\nقرائت :\r\nخلقه : « اهل كوفه و نافع و سهل » آن را با لام مفتوحه و ديگران ساكنه خوانده‌اند :\r\nو بدأ خلق الانسان : « زهرى » در پاره‌اى از قرءات نادره و كم استعمالش آن را بدون همزه ( بدا ) خوانده است .\r\nأ إذا ضللنا : « ابن عباس و ابان بن سعيد بن العاص و حسن » آن را بخلاف ديگران با ضاد و لام مكسوره خوانده و « حسن » با صاد و لام مفتوحه نيز قرائت نموده است .\r\n\r\nدليل :\r\nابو على گويد « خلقه » بنصب لام خوانده شده چون كه مصدر بوده و جمله « احسن كل شىء » بر آن دلالت مىكند و اما ضميرى كه مضاف اليه « خلق » واقع شده ممكن است راجع به خدا باشد - كه خالق هستى مىباشد - و ممكن است كنايه از مفعول و مخلوق باشد ولى شواهد كلام نشان ميدهد كه ضمير راجع و اشاره به خداوند است زيرا فعلى كه عامل در اين مصدر واقع شده او هم بفاعل ظاهرى اسناد داده نشده است و اتفاقاً در قرآن مجيد نظير آن زياد ديده مىشود كه مصدر اضافه بفاعل شده مانند « صنع اللَّه ، وعد اللَّه ، كتاب اللَّه عليكم » پس همانطور كه جايز است مصدر اضافه بفاعل شود ، بضمير فاعل هم اضافه خواهد شد .\r\nاز « عكرمه » سؤال شد در باره تفسير آيه مذكور  « الَّذِي أَحْسَنَ كُلَّ شَيْءٍ خَلَقَهُ »  او پاسخ داد اشياء سافله ميمون زيبا نيست اما خداوند بر اساس حكمت چنين آفريده است .\r\nآنچه گفتيم كه « خلقه » به لام منصوبه مصدر خوانده مىشود عقيده سيبويه مىباشد .\r\nو ممكن است « خلقه » بدل « كل شىء » بوده و تقديرش « الذى احسن خلق كل شىء » باشد ، و آنكه « خلقه » را بفتحهء لام خوانده او را صفت براى ( شىء ) نكره ميگيرد و جمله در هر دو صورت صحيح است چه « خلقه » را به نصب و صفت براى « كل » دانسته و يا مجرور و صفت براى « شىء » قرار دهيم .\r\nاما اينكه « بدأ » بدون همزه ، قرائت شده دليلش آنست كه بدل واقع گرديده\r\n\r\n","description":"","footnote":"","page_name":" 210 ","page_number":212},
  {"content":"\r\n\r\nنه آنكه براى تخفيف ، همزه حذف شده باشد نظير قول شاعر :\r\n راحت بمسلمة البغال عشية * فارعى فزارة لا هناك المرتع \r\nيعنى بوسيلهء مسلمه شب تا بصبح استران آرميدند اما تو اى فزاره در چراگاه خوش باش و از سبزه‌ها استفاده كن اما آنجا مرتع تو نيست « 1 » .\r\nچنان كه اگر مطلبى را خبر دهى ، بدل از اخبرت ، « ابديت » استعمال نموده و ممكن است به منظور تخفيف « بدات » بدون همزه استعمال نمايى . و اين اختلاف استعمال در جمله  « أَ إِذا ضَلَلْنا فِي الْأَرْضِ أَ إِنَّا لَفِي خَلْقٍ جَدِيدٍ »  گذشت و « اذا » در محل نصب و جمله  « أَ إِنَّا لَفِي خَلْقٍ جَدِيدٍ »  بر آن دلالت مىكند زيرا در كلام لفظ « نعاد » مقدر بوده و تقديرش « نعاد اذا ضللنا فى الارض » خواهد بود .\r\n« ابو عبيده » گويد ترجمه جمله مذكور عبارت از اينست كه ( آيا وقتى نابود شديم در زمين كه اثرى از ما باقى نماند ) و اما ديگران گويند مقصود اينكه ( گشتيم خاك از ما چيزى باقى نماند ) .\r\nو اما قرائت « صللنا » با صاد كه بمعنى بو گرفتن گوشت است ، معنى چنين مىشود « زمانى كه در زير خاك مرده ما دفن شد و بدن بو گرفت . . . » بعضى گويند « صله » بمعنى زمين خشك بوده و از همين ماده « صلصال » آمده است - و بنا بر اين ترجمه آيه بر اين معنى چنين نتيجه ميدهد « زمانى كه بدنهاى مرده ما زير خاك خشك شد . . . » - .\r\n\r\nمقصود :\r\nسپس خداوند در باره توحيد و خداوندى خويش مطالب گذشته را تأكيد نموده چنين ميفرمايد :\r\n ذلِكَ عالِمُ الْغَيْبِ وَ الشَّهادَةِ  : آنكه با قدرت خويش چنين اعمالى كه گفته شد ، انجام ميدهد او داناى به امور مشاهد و غير مشاهد بوده و تمامى كارهاى پنهانى و\r\n\r\n\r\n","description":"","footnote":"\r\n( 1 ) - مقصود كوچك كردن « فزاره » است و در اصل يا فزاره بوده و ترك حرف نداء به منظور آنست كه او را بدل از بغال قرار دهد ، نه آنكه براى تخفيف حذف شده باشد .\r\n","page_name":" 211 ","page_number":213},
  {"content":"\r\n\r\nآشكاراى انسان را ميداند .\r\n الْعَزِيزُ  : بزرگوار نسبت به آنچه را كه هستى داده بوده .\r\n الرَّحِيمُ  : مهربان نسبت به فرمان برداران مىباشد .\r\n الَّذِي أَحْسَنَ كُلَّ شَيْءٍ خَلَقَهُ  : آنكه هر چيز را شايسته و استوار بر اساس حكمت آفريده است و اين تفسير از « ابن عباس و مجاهد » نقل شده اما « مقاتل و سدى » گويند يعنى آنكه ميداند چگونه اشياء آفريده شده‌اند پيش از آنكه آنها را بيافريند بى آنكه به او تعليم دهند ، زيرا « يحسن » بمعنى « يعلم » آمده است .\r\nو از « ابن عباس » در تفسير ديگرى آمده كه يعنى هر چيز را نيكو خلق نموده حتى خلقت سگ بر اين ميزان نيكو آفريده شده زيرا تمام موجودات بر اساس حكمت خداوندى لباس هستى بقامت خود پوشيده‌اند ، و بنا بر اين كفر و قبايح مرضى او نبوده و مخلوق او نميباشد .\r\n وَ بَدَأَ خَلْقَ الْإِنْسانِ مِنْ طِينٍ  : و آغاز نموده آفرينش انسان را از گل و او خلقت آدم بود كه از خاك گل ساخته شد و خشك گرديد و سپس روح بر او دميده و زندگى يافت .\r\n ثُمَّ جَعَلَ نَسْلَهُ  : سپس نسل انسان يعنى فرزندان آدم را .\r\n مِنْ سُلالَةٍ  : از سلاله قرار داد و « سلاله » به قطرات آب صاف شده‌اى كه از چيزى بريزد گفته مىشود و در اينجا مقصود نطفه مرد است و بدين جهت كه از صلب مرد ريزش مىكند از او سلاله تعبير شده است .\r\n مِنْ ماءٍ مَهِينٍ  : از آبى كه ضعيف است بنا بتفسير قتاده ، اما بعضى گويند يعنى آب پست و بى ارزش زيرا كسى براى آن نطفه ارزشى قائل نشده پولى نمىدهد و تنها ارزشش به آنست كه بعد از رشد و حيات داراى علم و عمل شود بجامعه خدمت كند .\r\n ثُمَّ سَوَّاهُ  : سپس خلقتش را آراسته و اندامش را منظم ساخت .\r\n وَ نَفَخَ فِيهِ مِنْ رُوحِهِ  : و دميد در او از روح خود - كه آفريدش - و از اينكه روح را به خود اضافه و نسبت ميدهد به منظور بزرگداشت بوده و مختص به پروردگار\r\n\r\n","description":"","footnote":"","page_name":" 212 ","page_number":214},
  {"content":"\r\n\r\nاست سپس بفرزندان آدم چنين ميفرمايد :\r\n وَ جَعَلَ لَكُمُ  : و قرار داده براى شما انسانها .\r\n السَّمْعَ وَ الْأَبْصارَ وَ الْأَفْئِدَةَ  : گوش تا شنيدنيها را بشنويد ، و ديدگان تا ديدنيها را ببينيد ، و دلها و فكر تا نيكو تفكر داشته باشيد .\r\n قَلِيلًا ما تَشْكُرُونَ  : نسبت به اندكى از نعمت‌ها سپاس‌گزارى نموده بقيه را ناديده مىپنداريد ، و اين تفسير در صورتى است كه « ما » را زايده بدانيم ، و ممكن است « ما » مصدريه بوده و تفسيرش چنين باشد كه سپاس‌گزاريتان اندك است .\r\n وَ قالُوا  : و گفتند آنان كه قيامت را انكار مىورزند .\r\n أَ إِذا ضَلَلْنا فِي الْأَرْضِ  : آيا هنگامى كه در زير خاكها مرده‌ى ما پنهان شده خاك گرديد ، و « ضل » به آن چيز گفته مىشود كه با چيز ديگرى مخلوط شده و تا حدى دومى زياد باشد كه شىء اول را در خود هضم نموده و اثرى از آن باقى نگذارد ، در اين باره « اخطل » شاعر گويد :\r\n فكنت القذافى موج اكدر مزبد * قذف الآتى به فضل ضلالا \r\nيعنى تو مقابل حمله‌هاى دشمن در ميدان جنگ آن چنان خوار و زبون بودى كه گويا مثل خاشاكى هستى كه موج گل آلود سيل او را بهر طرف كه خواهد ، انداخته و بالآخره نابودش كند . - كه « ضل ضلالا » بمعنى نابود شدن آمده است - .\r\nو از « قتاده و مجاهد » آمده كه « ضللنا » بمعنى نابودى و هلاكت آمده - يعنى زمانى كه ما نبود شديم در زير خاك - .\r\n أَ إِنَّا لَفِي خَلْقٍ جَدِيدٍ  : آيا در آفرينش جديد بوده و در قيامت باز زنده و مبعوث ميگرديم و بنا بر اين ( همزه ) استفهام انكارى بوده و در واقع آنان زندگى و حيات قيامت را انكار مينمايند - يعنى چگونه در قيامت زنده ميشويم در حالى كه زير خاك بدنها نابود شده و اجزاء ما از هم پاشيده گرديده است .\r\n بَلْ هُمْ بِلِقاءِ رَبِّهِمْ كافِرُونَ  : بلكه اين كافران وعده پروردگار در پاداشهاى نيك و بد اعمال را انكار ورزيده و چنين سخن ميگويند .\r\n\r\n","description":"","footnote":"","page_name":" 213 ","page_number":215},
  {"content":"\r\n\r\n\r\n[ سوره السجده ( 32 ) : آيات 11 تا 15 
  ]\r\nقُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ ثُمَّ إِلى رَبِّكُمْ تُرْجَعُونَ ( 11 ) وَ لَوْ تَرى إِذِ الْمُجْرِمُونَ ناكِسُوا رُؤُسِهِمْ عِنْدَ رَبِّهِمْ رَبَّنا أَبْصَرْنا وَ سَمِعْنا فَارْجِعْنا نَعْمَلْ صالِحاً إِنَّا مُوقِنُونَ ( 12 ) وَ لَوْ شِئْنا لَآتَيْنا كُلَّ نَفْسٍ هُداها وَ لكِنْ حَقَّ الْقَوْلُ مِنِّي لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ ( 13 ) فَذُوقُوا بِما نَسِيتُمْ لِقاءَ يَوْمِكُمْ هذا إِنَّا نَسِيناكُمْ وَ ذُوقُوا عَذابَ الْخُلْدِ بِما كُنْتُمْ تَعْمَلُونَ ( 14 ) إِنَّما يُؤْمِنُ بِآياتِنَا الَّذِينَ إِذا ذُكِّرُوا بِها خَرُّوا سُجَّداً وَ سَبَّحُوا بِحَمْدِ رَبِّهِمْ وَ هُمْ لا يَسْتَكْبِرُونَ ( 15 )\r\n« 1 »\r\n\r\n\r\n","description":"","footnote":"\r\n( 1 ) - اين آيه ، يكى از چهار آيه سجده واجبه بوده و در اينجا بر خواننده واجب است سجده كند .\r\n","page_name":" 214 ","page_number":216},
  {"content":"\r\n\r\n\r\nترجمه :\r\nبگو ( اى پيامبر به آنان كه ) قبض روح كند شما را فرشته مرگ آنكه گمارده شده بر شما سپس بسوى پروردگار خويش باز گردانيده ميشويد .\r\nو اگر بينى ، هنگامى كه گنه‌كاران سر افكنده‌گانند در پيشگاه پروردگار خويش ( و ميگويند ) پروردگارا ديديم و شنيديم پس بر گردان ما را ( به دنيا ) تا كارهاى شايسته انجام دهيم البته ما اكنون يقين دارندگانيم . و اگر ميخواستيم هر آينه داده بوديم بهر نفسى ( به حكم اجبار ) هدايتش را ( اما اين بر خلاف حكمت بوده و انسان را در اختيار هدف آزاد قرار داديم ) و لكن استوار شد اين سخن از من كه پر سازم دوزخ را از جنيان و مردم همگى . پس بچشيد ( آتش را ) بد آنچه فراموش نموديد رسيدن چنين روزتان را ، البته ما واگذارديم‌تان ، بچشيد عذاب دائم را بدانچه بوديد كه انجام ميداديد . جز اين نيست كه ايمان آورد بآيت‌هاى ما آنان كه هر گاه ياد آورى شوند به آنها بيافتند سجده‌كنان و تسبيح گويند بسپاس پروردگار خويش و ايشان سركشى نمىنمايند .\r\n\r\nشرح لغات :\r\nيتوفيكم : توفى عبارت است از چيزى تماماً ، « راجز » ميگويد :\r\n ان بنى دارم ليسوا من احد * و لا توفتهم قريش فى العدد \r\nقبيله « بنى دارم » همگى از يك گروه بوده و از قبايل ديگر در ميانشان نمىباشد و از نظر بسيارى افراد و شجاعت هرگز قريش بپاى آن نرسيده و نابودش نتواند نمود .\r\n- مقصود آنكه در شعر ، « توفى » بمعنى نابود نمودن و تمامى را از پاى در آوردن است - .\r\nدر اصطلاح عرب گويند « استوفى الدين » هنگامى كه تمام طلب كارى خود را گرفته باشد .\r\nوكل بكم : توكيل ، كارى را در اختيار كسى گذاشتن و او را مأمور انجام آن قرار دادن است .\r\n\r\n","description":"","footnote":"","page_name":" 215 ","page_number":217},
  {"content":"\r\n\r\nناكسوا : نكس ، بضم نون چيزى را وارونه گذاشتن يعنى قسمت بالا را ، پائين گذاردن و به عكس - و در فارسى نگونسار كردن را گويند - و « نكس » با نون مكسوره به تيرى كه اسفل آن را اعلاى آن قرار داده باشند مىگويند .\r\n\r\nاعراب :\r\n وَ لَوْ تَرى إِذِ الْمُجْرِمُونَ  : ممكن است مفعول « ترى » محذوف و تقديرش « و لو ترى المجرمين اذ هم ناكسوا رؤوسهم » باشد ، و ممكن است « ترى » در معنى چنين باشد كه ، اگر بديدگان خود ببينى ، نظير آيه شريفه  « وَ إِذا رَأَيْتَ ثَمَّ رَأَيْتَ نَعِيماً »  باشد و بنا بر اين « ترى » عامل در « اذ » بوده و جواب « لو » محذوف و تقديرش « لو رأيت المجرمين على تلك الحاله رأيت ما تعتبر به غاية الاعتبار » يعنى اگر گناه كاران را بر آن حالت كه سر افكنده‌اند ببينى عبرت كامل خواهى گرفت .\r\nفذوقوا : يعنى به آنان گفته مىشود بچشيد عذاب را چون خدا و دستوراتش را بفراموشى سپرده بوديد ، و اين جمله محلا مجرور و صفت براى « يومكم » خواهد بود .\r\n\r\nمقصود :\r\nسپس خداوند به پيامبرش چنين دستور ميدهد :\r\n قُلْ  : بگو اى محمد ( ص ) به آنان كه مكلف بدستورات خدا هستند .\r\n يَتَوَفَّاكُمْ  : قبض روح كند تمامى شما را و يا هر يك ، هر يك را ، تا آنجا كه احدى از شما زنده نماند .\r\n مَلَكُ الْمَوْتِ الَّذِي وُكِّلَ بِكُمْ  : فرشته مرگ ( عزرائيل ) آنكه مأمور به قبض روح شما مىباشد .\r\nاز « ابن عباس » روايت شده كه دنيا در برابر فرشته مرگ چون كاسه‌اى است كه در مقابل او بوده هر چه بخواهد از آن بردارد ، پس وقتى زمان مرگ رسيد بى آنكه زحمت كشيده و قدمى به طرف مشرق و مغرب بردارد ، قبض روح خواهد نمود و از « قتاده و كلبى » آمده كه فرشته مرگ از ملائكه رحمت و عذاب مأمورينى دارد كه بهنگام مرگ هر كسى ، آنان را ميفرستد و بنا بر اين مقصود از « ملك الموت » جنس\r\n\r\n","description":"","footnote":"","page_name":" 216 ","page_number":218},
  {"content":"\r\n\r\nبوده و آيه شريفه  « تَوَفَّتْهُ رُسُلُنا »  و آيه شريفه  « تَتَوَفَّاهُمُ الْمَلائِكَةُ »  به آن دلالت كند .\r\nو اما اينكه در آيه شريفه  « اللَّهُ يَتَوَفَّى الْأَنْفُسَ حِينَ مَوْتِها »  توفى را خداوند به خود نسبت داده و ميگويد خداوند است كه جانها را بهنگام مرگش قبض كند ، براى آن است كه مرگ آفريدهء خدا بوده و جز او احدى قادر بآفرينش مرگ نمىباشد .\r\n ثُمَّ إِلى رَبِّكُمْ تُرْجَعُونَ  : سپس بسوى پاداش خداوند از ثواب‌ها و عقاب‌ها باز گردانيده ميشويد و از اينكه بازگشت را به خود نسبت داده به منظور بزرگداشت آن است .\r\n« عكرمه » از ابن عباس و او از رسول خدا ( ص ) روايت كرده كه حضرت فرمود مرض‌ها و دردها هر يك به انسان از مرگ خبر ميدهد و آن گاه كه زمان مرگ رسيد فرشته مرگ ببالينش آمده به او ميگويد : چه بسيار خبرها بعد خبرها كه به تو رسيد و چه بسيار پيامها كه براى تو آوردند . و چه بسيار نامه‌رسانهايى كه پياپى به تو نامه دادند .\r\nسپس خود ميگويد : من آن خبرى هستم كه بعدم خبرى نباشد و من آن پيغامبرم ، پس اكنون بايد بسوى پروردگارت آيى چه مايل باشى يا مجبور ، و چون او را قبض روح نمود و بستگانش بر او شيون نمودند ، به آنان خطاب كند و گويد براى كه شيون و گريه ميكنيد ؟ من به او ستم نكرده بلكه پروردگارش او را طلب نموده ، بايد براى خود گريه كنيد كه - چنين روزى براى شما بوده من باز ميگردم و سپس باز ميگردم تا آنجا كه احدى از شما را باقى نخواهم گذاشت .\r\nسپس خداوند از وضع آنان در قيامت و هنگام حساب اعمال خبر ميدهد :\r\n وَ لَوْ تَرى  : و اگر ببينى اى محمد ( ص ) و يا اى افراد انسان .\r\n إِذِ الْمُجْرِمُونَ ناكِسُوا رُؤُسِهِمْ  : هنگامى كه گنه‌كاران در قيامت فرو - اندازند سرها را و از بسيارى ذلت و پشيمانى و خجالت به آرامى سر به زير بايستند .\r\n عِنْدَ رَبِّهِمْ  : در مقابل بررسى پروردگار اعمال بندگانش را  رَبَّنا أَبْصَرْنا وَ سَمِعْنا  : گويند پروردگارا رستگارى را اكنون ديده و حق را شنيديم .\r\n\r\n","description":"","footnote":"","page_name":" 217 ","page_number":219},
  {"content":"\r\n\r\nبعضى گويند يعنى اكنون راستى وعده‌هاى تو را ديده و اعتراف تو را نسبت بدستورات پيامبرانت شنيديم .\r\nپاره‌اى گويند يعنى ما كور و كر بوديم اكنون بينا و بيدار شديم .\r\n فَارْجِعْنا نَعْمَلْ صالِحاً  : پس ما را بدار تكليف يعنى به دنيا برگردان تا كارهاى شايسته انجام دهيم .\r\n إِنَّا مُوقِنُونَ  : اكنون يقين داشته و در باره دستورات تو و پيامبران هيچ نوع ترديد و شكى نداريم .\r\nسپس خدا ميفرمايد :\r\n وَ لَوْ شِئْنا لَآتَيْنا كُلَّ نَفْسٍ هُداها  : و اگر ميخواستيم هر آينه ميداديم بهر كس باجبار هدايتش را يعنى كارى بر خلاف طبيعت انجام داده تا آنان مجبور شوند و به توحيد پروردگار اقرار نمايند ، اما اين كار با مقصود ما كه آزادى انسان در انجام تكاليف باشد منافات داشته و مستحق پاداش نمىشدند زيرا انسان در وقتى استحقاق پاداش را دارد كه با اراده و اختيار خود كارى را انجام دهد .\r\nو از « جبائى » آمده كه ممكن است مقصود چنين باشد كه اگر ميخواستيم ، به آنان پاسخ مثبت دهيم ممكن بود و آنان را به دنيا برگشت داده تا كارهاى شايسته انجام دهند ولى بر خود اين مطلب را استوار داشتيم كه ديگر كسى را به دنيا برگشت نداده و هر چه پيش از اين انجام داده‌اند پاداش دهيم .\r\nو پاره‌اى تفسير كرده‌اند كه اگر ميخواستيم به حكم اجبار آنان را بسوى بهشت مىبرديم - با آنكه گنهكار بوده و استحقاق بهشت را نداشتند - .\r\n وَ لكِنْ حَقَّ الْقَوْلُ مِنِّي  : و لكن استوار شد از من اين سخن يعنى عذاب كفار و گنه‌كاران ،  لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ  : كه پر سازم دوزخ را از جنيان و انسانها از هر دو صنف جمعى را بسبب كفر ورزيدن به خداوند هستى و انكار توحيدش و كفران نعمت‌هاى او بر ايشان .\r\n\r\n","description":"","footnote":"","page_name":" 218 ","page_number":220},
  {"content":"\r\n\r\nو قول پروردگار مانند قسم است كه حتماً انجام ميگردد و لذا جمله  « لَأَمْلَأَنَّ جَهَنَّمَ »  را جواب قسم قرار داده .\r\nسپس خداوند سخنى را كه به آنان در جهنم خطاب مىشود ياد نموده كه :\r\n فَذُوقُوا بِما نَسِيتُمْ لِقاءَ يَوْمِكُمْ هذا  : پس بچشيد بدانچه فراموش كرديد چنين روزتان را و پاداش و بررسى اعمال خود را ناديده گرفته چون غفلت زدگان دستورات خدا را زمين گذارده و مشغول عصيان و گنه‌كارى بوديد .\r\nو نسيان بمعنى ترك نمودن كار است چنان كه « نابغه » در شعر خود گويد « سفود شرب نسوه عند مفتاد » يعنى مردم شرابخوار سيخ‌هايى كه با آن كباب بريان كرده بودند كنار آتش فراموش كرده جا گذاشتند .\r\nو « نسوه » در شعر بمعنى ترك كردن و جا گذاشتن است و « مبرد » گفته كه نسيان در اينجا اگر بمعنى ضد توجه بود ، بايد آن را اراده ميكردند - ولى از قرائن استفاده مىشود كه معنى ترك اراده شده است - .\r\n إِنَّا نَسِيناكُمْ  : ما هم شما را به خود واگذاشته بباد فراموشى گرفتيم و با شما به همان گونه رفتار مينمائيم كه شما با ما رفتار ميكرديد و مقصود آنكه از نعمت‌هاى بهشت شما را باز داشته چون شما در دنيا از فرامين خدا دورى نموده عمل نميكرديد .\r\n وَ ذُوقُوا عَذابَ الْخُلْدِ  : و بچشيد عذاب دائم را كه پايانى براى او نخواهد بود  بِما كُنْتُمْ تَعْمَلُونَ  : بدانچه شما در دنيا انجام داده و به خداوند كافر شده و انواع گناهان را عمل مينموديد .\r\nسپس خداوند وضع مؤمنان را چنين خبر ميدهد :\r\n إِنَّما يُؤْمِنُ بِآياتِنَا  : تنها افرادى كه ايمان بآيت‌هاى ما ميآورند و به قرآن - كتاب آسمانى - و ديگر دلائل ما - كه بدست پيامبر اجراء مىشود - تصديق مينمايند .\r\n الَّذِينَ إِذا ذُكِّرُوا بِها  : افرادى هستند هنگامى كه ياد آور بآيت‌ها شده و بمواعظ آن پند گيرند .\r\n خَرُّوا سُجَّداً  : بيافتند سجده‌كنان و به منظور سپاس‌گزارى از خداوند كه آنها را\r\n\r\n","description":"","footnote":"","page_name":" 219 ","page_number":221},
  {"content":"\r\n\r\nبخويش هدايت فرموده و نعمت‌هاى بيكران داده سجده مينمايند .\r\n وَ سَبَّحُوا بِحَمْدِ رَبِّهِمْ  : و تسبيح گويند بسپاس پروردگار خويش ، و او را بزرگوار دانسته از صفاتى كه براى او شايسته نيست منزه ميدارند .\r\n وَ هُمْ لا يَسْتَكْبِرُونَ  : و ايشان از عبادت و اطاعت اوامرش سركشى نمىنمايند .\r\nو صورتهاى خود را به منظور فروتنى و زبونى در برابر خداوند جهان به خاك ميگذارند « 1 » .\r\n\r\n\r\n","description":"","footnote":"\r\n( 1 ) - اين آيه ، آيه سجده واجبه بوده و يكى از چهار آيه‌اى است كه واجب است در صورت قرائت آن سجده شود .\r\n","page_name":" 220 ","page_number":222},
  {"content":"\r\n\r\n\r\n[ سوره السجده ( 32 ) : آيات 16 تا 20 
  ]\r\nتَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً وَ مِمَّا رَزَقْناهُمْ يُنْفِقُونَ ( 16 ) فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ ( 17 ) أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ ( 18 ) أَمَّا الَّذِينَ آمَنُوا وَ عَمِلُوا الصَّالِحاتِ فَلَهُمْ جَنَّاتُ الْمَأْوى نُزُلاً بِما كانُوا يَعْمَلُونَ ( 19 ) وَ أَمَّا الَّذِينَ فَسَقُوا فَمَأْواهُمُ النَّارُ كُلَّما أَرادُوا أَنْ يَخْرُجُوا مِنْها أُعِيدُوا فِيها وَ قِيلَ لَهُمْ ذُوقُوا عَذابَ النَّارِ الَّذِي كُنْتُمْ بِهِ تُكَذِّبُونَ ( 20 )\r\n\r\nترجمه :\r\nبرخيزد پهلوهايشان از خوابگاهها ميخوانند پروردگار خويش را از راه بيم و اميد و از آنچه روزى داديم ايشان را انفاق مينمايند . پس نمىداند كسى چه نهان شده است براى ايشان از روشنى چشم ( در آخرت ) بدانچه بودند كه عمل مينمودند .\r\n\r\n","description":"","footnote":"","page_name":" 221 ","page_number":223},
  {"content":"\r\n\r\nآيا كسى كه مؤمن است همانند آنكه نافرمانى نموده مىباشد ؟ نيستند يكسان . اما آنان كه ايمان آوردند و اعمال شايسته انجام دادند پس براى ايشانست باغستانها ( از بهشت ) جاى اقامت پيشكشى بدانچه كه عمل نمودند . و اما آنان كه نافرمانى كردند پس جايگاه‌شان آتش بوده هر گاه خواهند كه بيرون آيند از آن ، باز گردانيده شوند در آن و گفته شود براى ايشان ، بچشيد عذاب آتشى را كه بدان تكذيب مينموديد .\r\n\r\nقرائت :\r\nما اخفى لهم : « حمزه و يعقوب » آن را با ياء ساكنه و ديگران مفتوحه خوانده‌اند .\r\nقرة اعين : روايتى از پيامبر ( ص ) و نيز از ابى هريره و ابى الدرداء و ابن مسعود نقل شده كه « قرّات اعين » بجمع خوانده‌اند .\r\n\r\nدليل :\r\n« ابو على » گويد : آنكه ( اخفى ) را با فتحه ياء و مجهول خوانده ، تأييد آن را جمله  « فَلَهُمْ جَنَّاتُ الْمَأْوى »  دانسته و « ما » در آن مبتداء و در فعل « اخفى » ضميرى است كه بمبتدا بازگشت مينمايد و جمله « ما اخفى » در محل نصب است تا مفعول تعلم شود و آن از افعالى كه دو مفعول ميگيرد مىباشد .\r\nو اما قرائت حمزه كه ياء را ساكنه خوانده تأييدش جمله  « لَآتَيْنا كُلَّ نَفْسٍ هُداها »  و جمله  « حَقَّ الْقَوْلُ مِنِّي »  بوده و بنا بر اين « ما » استفهاميه و بنظرم اين بر قياس كلام خليل است ، و در حالى كه بسبب فعل « اخفى » منصوب واقع شده جمله « ما اخفى » در محل نصب و مفعول تعلم خواهد بود .\r\nو نظير آن كه تعلم دو مفعول گرفته جمله  « فَسَوْفَ تَعْلَمُونَ مَنْ تَكُونُ لَهُ عاقِبَةُ - الدَّارِ »  و نيز جمله  « سَوْفَ تَعْلَمُونَ مَنْ يَأْتِيهِ عَذابٌ يُخْزِيهِ »  و نظائرش مىباشد كه ماده ( ريشته ) - علم - دو مفعول خواهد داشت .\r\nو اما « قرّات » كه جمع قره واقع شده و قره با آنكه مصدر بوده و مصدر اسم جنس و بسيار بعيد است كه جمع بسته شود ولى در اينجا قره نوع قرار داده‌اند و\r\n\r\n","description":"","footnote":"","page_name":" 222 ","page_number":224},
  {"content":"\r\n\r\nآن را به قرّات جمع بسته‌اند و نظيرش در اصطلاح عرب گفته شده مانند نحن فى اشغال و لنا علوم .\r\n\r\nشرح لغات :\r\nتتجافى : تجافى بمعنى دور شدن از چيزى و مكان بلندى را اختيار نمودن است و لغات « جفا عنه ، يجفو جفاء ، تجافى عنه تجافيا » همه بمعنى برخاستن و دورى گزيدن آمده است و شاعر گفته :\r\n و صاحبى ذات هباب دمشق * و ابن ملاط متجاف ارفق \r\nناقة ( شتر ) سواريم هميشه با نشاط و به نرمى و آرامى سرعت كرده و دستهاى خود را آن گاه كه بالا مىبرد بآهستگى فرود آورده و سوارش را برنج راه زحمت نميدهد .\r\nالمضاجع : « مضجع » بمعنى خوابگاه و جايى كه انسان بپهلو خوابيده باشد چنان كه عبد اللَّه بن رواحه در باره پيامبر ( ص ) در شعرش چنين ميگويد :\r\n يبيت يجافى جنبه عن فراشه * اذا استثقلت بالمشركين المضاجع \r\nآنجا كه شب كند پهلو را از فراش تهى نموده و بپاس عظمت پروردگار در دل شب برخيزد و با خداوند هستى مناجات نمايد در آن گاه كه بر مشركين خوابگاه سنگينى كرده و در خواب ناز قرارشان دهد .\r\n- المضاجع جمع مضجع و بمعنى خوابگاه آمده است - .\r\n\r\nاعراب :\r\n خَوْفاً وَ طَمَعاً  : مفعول له يعنى به علت خوف و اميدوارى چنان كه گويند : چنين كارى را به علت ترس انجام دادم .\r\n« زجاج » گويد : در حقيقت اين دو لفظ بجاى مصدر نشسته‌اند زيرا جمله  « يَدْعُونَ رَبَّهُمْ »  دلالت دارد كه آنان از عذاب پروردگار خائف بوده و برحمت او اميدوار و بنا بر اين تقديرش « يخافون خوفاً و يطمعون طمعاً » مىباشد .\r\nجزاء : منصوب و مفعول له است .\r\n لا يَسْتَوُونَ  : جواب استفهام بوده ، يعنى « چنين نيست » و واو دومش از جهتى\r\n\r\n","description":"","footnote":"","page_name":" 223 ","page_number":225},
  {"content":"\r\n\r\nفاعل و از جهتى مفعول ميتواند واقع شود زيرا ترجمه‌اش چنين است كه « اين دسته شبيه آن گروه نبوده و آن گروه شبيه اين دسته نمىباشند » و اگر لا يستويان هم گفته ميشد صحيح بود و معنى لا يستوى المؤمنون و الكافرون ميگرديد .\r\nو ممكن است مقصود دو نفر باشد كه اولى مؤمن و دومى كافر و در مقابل هم واقع شده و خداوند فرموده آنان برابر نباشند و گاهى به دو نفر نيز لفظ جمع استعمال شده .\r\nنزلا : منصوب و حال واقع شده و عامل در آن متعلق ( لهم ) مىباشد .\r\nكلما : ظرف زمان براى اعيدوا قرار گرفته است .\r\n\r\nمقصود :\r\nسپس خداوند از وضع مؤمنين كه در آيه پيش گفته شد ، چنين ياد ميفرمايد :\r\n تَتَجافى جُنُوبُهُمْ عَنِ الْمَضاجِعِ  : بر مىخيزد پهلوهايشان از جايگاه‌اى كه خوابيده بودند و تنها به منظور انجام نماز شب و مناجات با پروردگار از خوابگاه برخيزند ، و اين تفسير از « حسن و مجاهد و عطا » و از امام باقر و امام صادق عليهما - السلام آمده است .\r\n« واحدى » باسناد خود از معاذ بن جبل روايت نموده كه ميگفت ما در غزوه تبوك همراه رسول خدا ( ص ) بوديم و گرماى شديد چنان بود كه لشكر اسلام را پراكنده ساخت هر يك بگوشه‌اى براى آسايش رفتند ، و من نزديك پيامبر بودم پس نزديكتر شدم و از حضرتش پرسيدم چه كارى انجام دهم تا بهشت روم و از آتش دوزخ دورى گزينم ؟\r\nپيامبر ( ص ) فرمود از مطلب ارزشمندى پرسيدى ولى براى آنكه خدايش بخواهد آسان خواهد بود ، سپس فرمود : خدا را عبادت كرده و براى او چيزى را شريك مساز ، نمازهاى واجب خود را اتيان كن ، زكات مال خود را به مستحق برسان ، ماه رمضان روزه بگير .\r\nسپس فرمود آيا مايلى تو را بابواب خير رهبرى كنم ؟\r\n\r\n","description":"","footnote":"","page_name":" 224 ","page_number":226},
  {"content":"\r\n\r\nعرض كردم بلى يا رسول اللَّه .\r\nآن گاه پيامبر ( ص ) فرمود : روزه براى انسان سپرى بوده تا خود را بآنوسيله حفظ كند ، و دستگيرى از بينوايان گناهان را آمرزيده سازد ، و در دل شب براى تقرب بدرگاه خدا از خوابگاه برخيزد ، و سپس اين آيه را قرائت فرمود :  تَتَجافى جُنُوبُهُمْ عَنِ الْمَضاجِعِ . . . \r\nو از « بلال » روايت شده كه رسول خدا ( ص ) فرمود : بر شما باد كه در دل شب بعبادت بر خيزيد كه اين روش شايستگان پيشين بوده و شما را به خداوند نزديك كند و از گناهان دور ساخته و نهى نمايد و موجب بخشيدن گناه شده جسم را از كسالت و مرض مصون بدارد .\r\nگفته شده مقصود آيه افرادى است كه شبها خواب به چشم آنان نرود تا نماز عشاء را بگذارند .\r\n« انس » گويد : آيه در باره ما - انصار - نازل شد ، زيرا پيوسته نماز مغرب را با رسول خدا ( ص ) ميخوانديم و بخانه‌هاى خود برنمىگشتيم تا آنكه نماز عشاء را نيز با رسول خدا ( ص ) انجام دهيم .\r\nو از « قتاده » آمده مقصود افرادى باشد كه بين نماز مغرب و عشاء نماز اوابين « 1 » را انجام دهند .\r\nو پاره‌اى گويند مقصود آيه كسانى هستند كه نماز عشاء و صبح را به جماعت گذارند .\r\n يَدْعُونَ رَبَّهُمْ خَوْفاً وَ طَمَعاً  : ميخوانند پروردگار خويش را از راه ترس از عذاب و اميد برحمت او .\r\n وَ مِمَّا رَزَقْناهُمْ يُنْفِقُونَ  : و از آنچه روزى داديمشان در راه خدا و تحصيل پاداش انفاق مينمايند .\r\nو هدف آيه مدح مؤمنين است كه توجه آنان بعبادت ، آنها را از خواب باز - داشته و تنها آرزو و اميدشان به خداوند جهان است .\r\n\r\n\r\n","description":"","footnote":"\r\n( 1 ) - مقصود نماز غفيله است .\r\n","page_name":" 225 ","page_number":227},
  {"content":"\r\n\r\nسپس خداوند پاداش آنان را ياد فرموده :\r\n فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ  : پس نمىداند كسى چه چيز نهان شده - و آماده گرديده - براى ايشان از آنچه را كه چشمهايشان به او روشن شود .\r\n« ابن عباس » گويد : تفسير اين جمله از فكر بشر خارج است زيرا مطلب مهمتر از افكار بوده - و چه دانيم كه روشنى چشم آنان در قيامت و بهشت چيست - ، و در روايت صحيح از پيامبر ( ص ) آمده كه فرمود ، به اينكه خداوند فرموده براى بندگان شايسته‌ام آسايشى آماده ساخته‌ام كه چشمى نديده و گوشى نشنيده و هيچ فكرى به آن نرسيده و بنا بر اين از اطاعتش دست بداريد - شما را آگاه نسازم - تا بدان برسيد - و اگر بخواهيد اين آيه را تلاوت كنيد ،  فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ  .\r\nو اين حديث را بخارى و مسلم نيز روايت نموده‌اند .\r\nگفته‌اند فائده پنهان داشتن مطلب چند چيز است :\r\nالف : مطلب بسيار ارجمند و با عظمت باشد كه اگر برشته تحرير در آيد وقت‌ها براى توضيح آن لازم است و باز هم اگر بابهامش بگذاريم ابلغ و ارزشمندتر خواهد گرديد .\r\nب : روشنى چشم‌ها بىپايان بوده لذا اطلاع از آن بتفصيل ميسر نباشد .\r\nج : اين روشنى چشم در مقابل نماز شب است و چون آن در دل شب ناآشكارا بوده و از چشم‌هاى خواب رفته پنهان است لذا پاداش آن هم پنهان خواهد بود .\r\nو از امام صادق ( ع ) روايت شده كه فرمود براى هر كار شايسته‌اى پاداشى است كه در قرآن ياد شده بجز پاداش نماز شب كه خدا آن را در قرآن نياورده و - تنها با اشاره - فرموده  فَلا تَعْلَمُ نَفْسٌ  . . .  « قُرَّةِ أَعْيُنٍ »  به آنچه كه به انسان شادمانى مىبخشد گفته مىشود و در اصطلاح عرب گويند « اقر اللَّه عينك » يعنى آنچه را كه تو دوست دارى خداوند به تو عنايت كند و بدين سبب شادمانت گرداند .\r\nو بعضى گفته‌اند از « قرّ » گرفته شده كه بمعنى تگرگ است زيرا از چشمهاى آنكه شادى كرده و مىخندد اشك سرد و از آنكه محزون گشته ميگريد اشكهاى\r\n\r\n","description":"","footnote":"","page_name":" 226 ","page_number":228},
  {"content":"\r\n\r\nگرم خارج مىشود - و بنا بر اين آيه كنايه از شادمانى آنها مىباشد - .\r\nو از اينكه « قرّه » به « اعين » بطور عمومى و اطلاق اضافه شده در صورتى كه چشم‌هاى عده خاصى يعنى مؤمنين مقصود است ، شايد جهتش اين باشد كه اين نعمت و عزت براى انسان نهايت آرزويش بوده و هر چشمى آن را بنگرد روشن و شادمان ميگردد .\r\n جَزاءً بِما كانُوا يَعْمَلُونَ  : پاداش آنچه را كه در دنيا بوده انجام ميدادند .\r\n أَ فَمَنْ كانَ مُؤْمِناً كَمَنْ كانَ فاسِقاً  : آيا آنكه مؤمن بوده و به خداوند و پيامبرانش حقيقتاً ايمان داشته و دستورات دينى انجام ميدهد ، مانند آن كسى باشد كه از فرمان خدا بيرون آمده و انواع گناهان را مرتكب مىشود ؟ و همزه در اينجا براى استفهام و پرسش آمده - يعنى آيا اين دو با هم مساوى و برابراند - . ؟\r\n لا يَسْتَوُونَ  : يكسان و برابر نخواهند بود زيرا براى مؤمن درجات بهشت آماده شده و جايگاه گنه‌كار در طبقات آتش است . سپس خداوند توضيح ميدهد :\r\n أَمَّا الَّذِينَ آمَنُوا وَ عَمِلُوا الصَّالِحاتِ فَلَهُمْ جَنَّاتُ الْمَأْوى  : اما آنان كه ايمان آوردند و كارهاى شايسته انجام داده پس براى ايشان باغ‌هاى بهشت جايگاه است كه در آن قرار ميگيرند .\r\n نُزُلًا بِما كانُوا يَعْمَلُونَ  : و اين نعمت پيش كشى است بسبب آنچه را كه در دنيا از فرامين خدا انجام داده‌اند ، به آنان داده شده . و اين تفسير از « حسن » آمده . و پاره‌اى گفته‌اند كه يعنى خدا آنان را در آن جايگاه‌ها منزل داده و ايشان ميهمان حق بوده و از آنها پذيرايى به عمل خواهد آمد .\r\n وَ أَمَّا الَّذِينَ فَسَقُوا فَمَأْواهُمُ النَّارُ  : و اما آنان كه نافرمانى كرده - و دستورات پروردگار را ناديده گرفتند - پس جايگاه‌شان آتش بوده و قرارگاه‌شان مىباشد ، پناه ميبريم به خدا از آن .\r\n كُلَّما أَرادُوا أَنْ يَخْرُجُوا مِنْها  : هر گاه اراده كرده بخواهند از آن آتش خارج شده و از دردها و آزارهاى آن آسوده گردند .\r\n\r\n","description":"","footnote":"","page_name":" 227 ","page_number":229},
  {"content":"\r\n\r\n أُعِيدُوا فِيها  : باز گردانيده شوند در آن - بدست مأمورين آتش - و تفسير اين جمله در سوره حج بيان گرديد .\r\n وَ قِيلَ لَهُمْ  : و گذشته از اين ، به آنان گفته مىشود :\r\n ذُوقُوا عَذابَ النَّارِ الَّذِي كُنْتُمْ بِهِ تُكَذِّبُونَ  : بچشيد عذاب آتش‌اى را كه - در دنيا - به آن تصديق نكرده و انكار مىورزيديد .\r\nدر اين جمله اشاره‌اى است كه مقصود از فاسق ، كافر و آنكه ايمان به خدا ندارد مىباشد .\r\n« ابن ابى ليلى » گويد آيه  أَ فَمَنْ كانَ مُؤْمِناً كَمَنْ كانَ فاسِقاً  تا آخر آيات شأن نزولش در باره على بن ابى طالب ( ع ) و مردى از قريش است .\r\nديگرى گويد : كه در باره على بن ابى طالب ( ع ) و وليد بن عقبه وارد شده كه مقصود از مؤمن على بوده و از فاسق وليد مراد است ، چون وليد به على ( ع ) گفته بود زبانم از زبانت پهن‌تر و دندانهاى من تيزتر است - و اين جمله را كنايه از برترى خود ميگفت - اما على ( ع ) پاسخ داد : چنين نيست كه تو مىگويى اى فاسق .\r\n« قتاده » گويد قسم به خدا هرگز او با على ( ع ) برابر نبوده ، نه در دنيا و نه هنگام مرگ و نه در قيامت .\r\n\r\n","description":"","footnote":"","page_name":" 228 ","page_number":230},
  {"content":"\r\n\r\n\r\n[ سوره السجده ( 32 ) : آيات 21 تا 25 
  ]\r\nوَ لَنُذِيقَنَّهُمْ مِنَ الْعَذابِ الْأَدْنى دُونَ الْعَذابِ الْأَكْبَرِ لَعَلَّهُمْ يَرْجِعُونَ ( 21 ) وَ مَنْ أَظْلَمُ مِمَّنْ ذُكِّرَ بِآياتِ رَبِّهِ ثُمَّ أَعْرَضَ عَنْها إِنَّا مِنَ الْمُجْرِمِينَ مُنْتَقِمُونَ ( 22 ) وَ لَقَدْ آتَيْنا مُوسَى الْكِتابَ فَلا تَكُنْ فِي مِرْيَةٍ مِنْ لِقائِهِ وَ جَعَلْناهُ هُدىً لِبَنِي إِسْرائِيلَ ( 23 ) وَ جَعَلْنا مِنْهُمْ أَئِمَّةً يَهْدُونَ بِأَمْرِنا لَمَّا صَبَرُوا وَ كانُوا بِآياتِنا يُوقِنُونَ ( 24 ) إِنَّ رَبَّكَ هُوَ يَفْصِلُ بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ ( 25 )\r\n\r\nترجمه :\r\nو همانا بچشانيمشان از عذاب نزديك نارسيده ( به ) عذاب بزرگ باشد كه ايشان باز گردند . و كيست ستمگرتر از آنكه پند داده شده بآيات پروردگار خويش پس روى برتابد از آنها ، البته ما از گناهكاران انتقام گيرنده‌گانيم . و بتحقيق داديم بموسى تورات را پس نباش در شك از ملاقاتش ، و قرار داديم او را رهبرى براى بنى اسرائيل .\r\n\r\n","description":"","footnote":"","page_name":" 229 ","page_number":231},
  {"content":"\r\n\r\nقرار داديم از ايشان پيشوايانى تا رهبرى بنمايند بفرمان ما ، چنان كه شكيبايى نموده و بودند بآيت‌هاى ما يقين‌دارندگان . البته پروردگار تو حكم كند بينشان روز قيامت در آنچه بودند در آن اختلاف ميكردند .\r\n\r\nقرائت :\r\nلما صبروا : « حمزه و كسايى و رويس از يعقوب » آن را با لام مكسوره بدون تشديد و ديگران مفتوحه با تشديد آن قرائت نموده‌اند .\r\n\r\nدليل :\r\n« ابو على » گويد : آنكه با تشديد و لام مفتوحه خوانده ، او را براى مجازات دانسته و با وجود فعل پيش از جواب مستغنى شده نظير آنكه بگويى « اجيئك اذا جئت » كه تقديرش « ان جئت اجئك » بوده و بنا بر اين با فعلى كه پيش از شرط ذكر شده از جواب شرط بى نياز شديم .\r\nو اما آنكه بدون تشديد و لام مكسوره خوانده ، جار و مجرور متعلق به « جعلنا » دانسته و تقديرش « جعلنا منهم ائمة لصبرهم » مىباشد .\r\n\r\nمقصود :\r\nسپس خداوند ميفرمايد :\r\n وَ لَنُذِيقَنَّهُمْ مِنَ الْعَذابِ الْأَدْنى دُونَ الْعَذابِ الْأَكْبَرِ  : و همانا مىچشانيم ايشان را از عذاب نزديك غير از عذاب بزرگ - و پيش از آنكه به عذاب بزرگ گرفتار شوند .\r\nمقصود از عذاب بزرگ ، عذاب دوزخ در قيامت بوده و از عذاب نزديك مقصود عذاب دنيا است .\r\nدر عذاب دنيا بين دانشمندان تفسير ، اختلاف گرديده .\r\nبعضى چون ابى بن كعب و ابن عباس و ابى عاليه و حسن گويند مقصود گرفتارى و ناراحتيهايى است كه در اين جهان براى انسان پيش ميآيد - و به بدبختيها و ذلت‌ها مىكشاند - .\r\n\r\n","description":"","footnote":"","page_name":" 230 ","page_number":232},
  {"content":"\r\n\r\nو بعضى چون ابن مسعود و قتاده و سدى گويند مقصود جنگ بدر است كه براى قريش پيش آمده و عده‌اى كشته دادند - و بالآخره سپاه اسلام پيروز شد و اين اولين قدم در پيروزى آئين حق بر باطل بوده تا افكار خفته بيدار شود و به آئين خدا پرستى ايمان آورد - .\r\n« مقاتل » گويد : مراد ابتلاء ايشان است بگرسنگى مدت هفت سال در مكه بقدرى كه مردارها و سگها را نيز خوردند .\r\nو از « عكرمة » و « ابن عباس » نقل شده كه مراد حدود است .\r\nو بعضى چون « مجاهد » گويد كه مقصود عذاب قبر باشد .\r\nاما امام صادق ( ع ) و بلكه در بسيارى از روايات امام باقر و امام صادق عليهما - السلام فرمودند كه مراد آمدن دجال و مركوبش است .\r\n لَعَلَّهُمْ يَرْجِعُونَ  : تا بشود بازگشت بسوى حق نموده و از كفر توبه نمايند و بعضى گويند يعنى تا بشود ديگران پند گرفته و بگناه كفر گرفتار نگردند .\r\n وَ مَنْ أَظْلَمُ مِمَّنْ ذُكِّرَ بِآياتِ رَبِّهِ  : و كيست ستمكارتر بر جان خويشتن از آنكه يادآورى و پند داده شد بر نشانهاى خداوند تا بتواند خدا را بشناسد و بروز قيامت و پاداش عمل ايمان آورد .\r\n ثُمَّ أَعْرَضَ عَنْها  : پس روى برتافته ، دورى كند و تمامى آنها را ناديده فرض نمايد  إِنَّا مِنَ الْمُجْرِمِينَ  : البته ما از گنه كاران ، آنان كه فرامين خدا را ناديده گرفته و ارتباط خود را با او و دستوراتش قطع نمودند .\r\n مُنْتَقِمُونَ  : انتقام گيرندگانيم و عذاب لازم را بر ايشان حلال نموده اعزام ميداريم .\r\n وَ لَقَدْ آتَيْنا مُوسَى الْكِتابَ  : و همانا بتحقيق داديم بموسى كتاب - آسمانى - تورات را .\r\n فَلا تَكُنْ فِي مِرْيَةٍ مِنْ لِقائِهِ  : پس نباش تو در شك از ديدار او يعنى ملاقات تو با موسى در شبى كه بمعراج - مسافرت آسمانها - مىآيى ، و اين تفسير از « ابن عباس » آمده .\r\n\r\n","description":"","footnote":"","page_name":" 231 ","page_number":233},
  {"content":"\r\n\r\nو در حديث وارد شده كه رسول خدا ( ص ) فرمود : چون شب معراج بآسمانها رفتم ، موسى بن عمران را ديدم مردى بلند قد با موهاى پيچيده كه گويا از مردم قبيله شنوه « 1 » بود ، و عيسى بن مريم را ديدم مردى با اندامى متوسط متمايل به سرخى و سفيدى و موهاى فروهشته - بر خلاف پيچيده - .\r\nو بنا بر اين مقصود آنكه بپيامبر ( ص ) وعده داده شد كه پيش از مرگ با موسى ملاقات خواهى نمود . و بر اين تفسير ، « مجاهد و سدى » هم موافق است .\r\nپاره‌اى گويند : يعنى تو در شك نباش كه در قيامت موسى با تو ملاقات كند . از « زجاج » آمده كه پاره‌اى گفته‌اند : يعنى تو در شك نباش كه موسى كتاب تورات را ديده - و ما بر او فرستاديم - .\r\nپارهء ديگر گويند : يعنى تو در شك نباش كه موسى آزارهايى از ملت خود ديده و اين تفسير موافق گفتار « حسن » باشد پس مقصود آنست كه تو نيز آزارهايى در راه تبليغ احكام اسلامى خواهى ديد و در اين امر شكى نيست .\r\n وَ جَعَلْناهُ هُدىً لِبَنِي إِسْرائِيلَ  : و قرار داديم موسى را رهبرى براى بنى اسرائيل و اين تفسير موافق قول « قتاده » بوده ، اما از « حسن » آمده كه يعنى ما كتاب تورات را هدايت براى آنان قرار داديم .\r\n وَ جَعَلْنا مِنْهُمْ أَئِمَّةً يَهْدُونَ بِأَمْرِنا  : و قرار داديم از ايشان - بنى اسرائيل - پيشوايانى كه بسبب آنان هدايت يافته و كارهاى شايسته انجام دهند و اين گفتار « قتاده » مىباشد ، لكن پاره‌اى معتقدند كه مقصود پيامبران بنى اسرائيل است كه مردم را به راه مستقيم حق دعوت مينمودند .\r\n لَمَّا صَبَرُوا  : چون كه شكيبايى نمودند رهبران الهى واقع شدند .\r\n وَ كانُوا بِآياتِنا يُوقِنُونَ  : و بودند - آن رهبران - به آيت‌هاى خدا يقين داشته و هرگز در آنها شك نمىنمودند .\r\n\r\n\r\n","description":"","footnote":"\r\n( 1 ) - شنوه : قبيله‌اى از مردم يمن مىباشند كه بر اثر خصوصيات محيطى موهاى سر و تن آنان پيچيده است .\r\n","page_name":" 232 ","page_number":234},
  {"content":"\r\n\r\n إِنَّ رَبَّكَ هُوَ يَفْصِلُ بَيْنَهُمْ يَوْمَ الْقِيامَةِ  : البته پروردگار تو او است كه حكم مينمايد بين مؤمن و كافر و فاسق گنه‌كار .\r\n فِيما كانُوا فِيهِ يَخْتَلِفُونَ  : در آنچه را كه بودند اختلاف در او داشتند و مقصود اختلاف در اطاعت از رهبرى پيامبران و پيشوايان و يقين بقيامت و بررسى اعمال و ديگر مسائل دينى ، مىباشد .\r\n\r\nنظم آيات :\r\nرابط بين آيات موسى و ما قبلش اينست كه خطاب به پيامبر اسلام ( ص ) و تسلى براى آن حضرت و بيم به دشمنانش است و اينكه اى محمد ( ص ) همانگونه كه قرآن تو را انكار مينمايند ، پيش از اين بتورات موسى نيز انكار ورزيدند .\r\n\r\n","description":"","footnote":"","page_name":" 233 ","page_number":235},
  {"content":"\r\n\r\n\r\n[ سوره السجده ( 32 ) : آيات 26 تا 30 
  ]\r\nأَ وَ لَمْ يَهْدِ لَهُمْ كَمْ أَهْلَكْنا مِنْ قَبْلِهِمْ مِنَ الْقُرُونِ يَمْشُونَ فِي مَساكِنِهِمْ إِنَّ فِي ذلِكَ لَآياتٍ أَ فَلا يَسْمَعُونَ ( 26 ) أَ وَ لَمْ يَرَوْا أَنَّا نَسُوقُ الْماءَ إِلَى الْأَرْضِ الْجُرُزِ فَنُخْرِجُ بِهِ زَرْعاً تَأْكُلُ مِنْهُ أَنْعامُهُمْ وَ أَنْفُسُهُمْ أَ فَلا يُبْصِرُونَ ( 27 ) وَ يَقُولُونَ مَتى هذَا الْفَتْحُ إِنْ كُنْتُمْ صادِقِينَ ( 28 ) قُلْ يَوْمَ الْفَتْحِ لا يَنْفَعُ الَّذِينَ كَفَرُوا إِيمانُهُمْ وَ لا هُمْ يُنْظَرُونَ ( 29 ) فَأَعْرِضْ عَنْهُمْ وَ انْتَظِرْ إِنَّهُمْ مُنْتَظِرُونَ ( 30 )\r\n\r\nترجمه :\r\nآيا رهبريشان نكرد كه چه بسيار نابود ساختيم پيش از ايشان از قرنها ، كه ميروند در مسكن‌هاى آنان البته در اين آيت‌هايى است آيا نميشنوند . آيا نمىبينند كه ما ميرانيم آب را به زمين خشكزار پس بيرون ميآوريم به آن كشتى را كه ميخورند از او چهارپايان ايشان و ايشان ، آيا نمىبينند . و ميگويند كى خواهد بود اين فتح اگر هستيد راستگويان . بگو ( اى محمد ، ص ) روز فتح ( و پيروزى ) سود نرساند آنان را\r\n\r\n","description":"","footnote":"","page_name":" 234 ","page_number":236},
  {"content":"\r\n\r\nكه كافر شدند ايمانشان و نه آنان ( در عرضهء عذاب ) مهلت داده شوند . پس روى گردان از ايشان و منتظر باش البته ايشان ( نيز ) منتظرانند .\r\n\r\nقرائت :\r\nا و لم يهد : « زيد » آن را « او لم نهد » با نون و ديگران با ( ياء ) « لم يهد » قرائت نموده‌اند و در سوره اعراف بحثش گذشت .\r\nيمشون : « ابن سميفع » بنا به بعضى قرءات نادره آن را با « ياء » مضمومه و تشديد « شين » قرائت نموده .\r\nانهم منتظرون : با « ظاء » مفتوحه خوانده شده .\r\n\r\nدليل :\r\n« ابن جنى » گويد : كه ابو حاتم ، منتظرون را با ظاء مفتوحه خوانده و استدلال به آيه شريفه  « فَارْتَقِبْ إِنَّهُمْ مُرْتَقِبُونَ »  نموده است .\r\nيمشون : براى كثرت آمده - و بمعنى رفت و آمد بسيار است - چنان كه شاعر گويد :\r\n يمشى بيننا حانوت كرم * من الخرس الصراصرة القطاط \r\nيعنى آن مدير دكه شراب بسيار بنزد ما ميآمد و از شراب ناب كام را سيراب مىداشت ، چه زبان مليحى كه افسوس عجمى بوده و ما نمىدانستيم و چه موهاى زيباى پيچيده‌اى .\r\nمقصود آنكه ( يمشى ) در شعر بمعنى در رفت و آمد بسيار استعمال شده است .\r\n\r\nشرح لغات :\r\nا و لم يهد لهم : گفته مىشود كه لغات متشابه آن مانند « هداه فى الدين . . . » و « الى طريق هداية . . . » بمعنى رهبرى نمودن و به آنچه را كه وسيلهء تأديهء دين و رسيدن به مقصود است هدايت نمودن است ، و بنا بر اين آنچه را كه انسان را به خدا نزديك نموده و وسيله آشنايى انسان با خدا است ، به او رهبر ناميده مىشود .\r\nنسوق الماء : سوق ، بمعنى راندن و به راه انداختن است .\r\n\r\n","description":"","footnote":"","page_name":" 235 ","page_number":237},
  {"content":"\r\n\r\nالجرز : زمين خشكيكه كه بر اثر نبودن باران گياه و سبزه‌اى در آن وجود ندارد .\r\nماده اشتقاقى اين لفظ - از ( جرز ) بمعنى قطع و نابودى آمده چنان كه - در اصطلاح عرب گويند : سيف جراز ، شمشيرى كه قطاع و بهر چيز رسيد قطعش مىكند ، و ناقة جراز ، چهار پايى كه هر چه را ديد مىخورد و باقى نميگذارد ، و رجل جروز ، مردى كه بسيار مىخورد .\r\n« راجز » گويد : خب جروز و اذا جاع بكى ، آن مردى كه حيله‌گر و اكول بوده و بهنگام گرسنگى ميگريد . و مقصود لغت جروز است كه بمعنى بسيار خوردن آمده است . ( جرز ) چهار نوع استعمال شده : 1 - جيم و راء مضمومه 2 - مفتوحه 3 - جيم مفتوحه و راء ساكنه 4 - جيم مضمومه و راء ساكنه .\r\n\r\nاعراب :\r\n أَ وَ لَمْ يَهْدِ  : فاعلش مقدر و جمله  ( كَمْ أَهْلَكْنا )  بر آن دلالت دارد و تقديرش ( ا و لم يهد لهم اهلاكنا من اهلكناه . . . ) مىباشد و اما جمله  ( كَمْ أَهْلَكْنا )  نميتواند فاعل واقع شود زيرا ما قبل ( كم ) استفهاميه در آن عمل نكند بجز حروف اضافه و در غير اين صورت ( كم ) استفهاميه صدارت طلب و در اول جمله خواهد بود ، و در اينجا نيز چنين بوده و در محل نصب است چون مفعول ( اهلكنا ) قرار گرفته .\r\n\r\nمقصود :\r\nسپس خداوند به انسانها هشدار داده تا از تاريخ ملت‌هاى گذشته پند بگيرند ، و چنين ميفرمايد :\r\n أَ وَ لَمْ يَهْدِ لَهُمْ  : آيا رهبرى نكند براى ايشان و وسيله بيدارى نباشد .\r\n كَمْ أَهْلَكْنا مِنْ قَبْلِهِمْ مِنَ الْقُرُونِ  : چه بسيار نابود ساختيم پيش از ايشان از - ملت‌هاى - قرن‌هاى گذشته را بر اثر كفر به خدا و انجام گناهان .\r\n يَمْشُونَ فِي مَساكِنِهِمْ  : ميروند در خانه‌ها و جايگاه‌هاى ايشان و آثار باقى مانده را بعد از نابودى آنها ، مىبينند .\r\n\r\n","description":"","footnote":"","page_name":" 236 ","page_number":238},
  {"content":"\r\n\r\nبعضى گويند : تفسير اين جمله آنست كه ، ما ناگهان با فرستادن عذاب بر آن ملت كافر در حالى كه در منزلهايشان به خود مشغول بودند نابودشان ساختيم .\r\n إِنَّ فِي ذلِكَ لَآياتٍ  : البته در اين كار ، كه بر اثر كفر و گناه نابودشان ساختيم ، نشانه‌هاى روشنى براى خداشناسى است .\r\n أَ فَلا يَسْمَعُونَ  : آيا نميشنوند اين مردم كافران آنچه را كه از ملل و امت‌هاى گذشته بر ايشان پند داده مىشود .\r\nسپس خداوند براى بيدارى مردم نوع ديگرى سخن ايراد ميفرمايد :\r\n أَ وَ لَمْ يَرَوْا  : آيا نمىبينند يعنى آيا نمىدانند .\r\n أَنَّا نَسُوقُ الْماءَ  : البته ما ميرانيم يعنى ميفرستيم باران و برف و يا بگفته بعضى بوسيله نهرها و چشمه‌ها ،  إِلَى الْأَرْضِ الْجُرُزِ  : بسوى زمين خشكى كه بدون اشجار و سبزه است و از ابن عباس آمده كه ، يعنى بوسيله سيلاب‌ها آب را بمكانهاى بلند از شام تا يمن ميفرستيم .\r\n فَنُخْرِجُ بِهِ زَرْعاً تَأْكُلُ مِنْهُ أَنْعامُهُمْ وَ أَنْفُسُهُمْ  : پس بيرون ميآوريم بواسطه آب ، سبزى و كشت را كه از آن چهار پايانشان و ايشان ميخورند و مقصود آنكه از گياهان آن چهار پايان و از كشت آن مردم آن سامان بهره‌بردارى مينمايند .\r\n أَ فَلا يُبْصِرُونَ  : آيا پس نعمت‌هاى خدا را نمىبينند كه چگونه به آنان ارزانى داشته شده .\r\n وَ يَقُولُونَ مَتى هذَا الْفَتْحُ إِنْ كُنْتُمْ صادِقِينَ  : و ميگويند چه زمان خواهد بود اين فتح و پيروزى اگر هستيد راست گويان ، از ( فراء ) آمده كه مقصود فتح شهر مكه است ، و ( سدى ) ميگويد كه مقصود عذاب كفار در دنيا بوده و مراد همان جنگ بدر است - كه كفار در شكنجه واقع شده و با شكست عقب نشينى و فرار نمودند . - ( مجاهد ) گويد : مقصود حكم بپاداش و جزاى روز قيامت بوده زيرا مشركين مىشنيدند كه مسلمانان خدا را ميخوانند و از او پيروزى بر مشركين را با نزول عذاب قيامت بر آنها مسئلت مينمايند ، از اين رو مشركين ، مسلمانان را استهزاء نموده\r\n\r\n","description":"","footnote":"","page_name":" 237 ","page_number":239},
  {"content":"\r\n\r\nو ميگفتند آن روز فتح و حكم به عذاب ما كى فرا ميرسد .\r\n قُلْ  : بگو اى محمد ( ص ) به آنان .\r\n يَوْمَ الْفَتْحِ لا يَنْفَعُ الَّذِينَ كَفَرُوا إِيمانُهُمْ  : روز فتح ، نفع ندهد آنان را كه كافر شدند ، ايمانشان . خداوند در اينجا اشاره فرموده كه در روز فتح يعنى در قيامت ، ايمان آوردن مردم كافر نفعى بحالشان نخواهد داشت .\r\n وَ لا هُمْ يُنْظَرُونَ  : و نه ايشان مهلت داده ميشوند و مقصود آنكه هنگام عذاب كه رسد هرگز تأخير نشده و به آنان مهلت نخواهيم داد .\r\nو نيز گفته شده : مراد از ايمان در اين آيه آنست كه مشركينى كه در جنگ بدر كشته شده و بعد از مرگ بحقايق يقين نموده ايمان آوردند ، ايمان پس از مرگ بحالشان فايده‌اى نرسانده و عذاب را از آنان دور نسازد .\r\n فَأَعْرِضْ عَنْهُمْ  : پس اى محمد ( ص ) روى برگردان از ايشان زيرا ديگر دعوت و پندها بحالشان تأثيرى نخواهد داشت ، و بعضى گويند يعنى پس اى محمد ( ص ) از آنان دست بدار و منتظر فرمان پروردگار در باره‌شان باش .\r\n وَ انْتَظِرْ  : و منتظر وعده من باش كه تو را بر دشمنان پيروز گردانم .\r\n إِنَّهُمْ مُنْتَظِرُونَ  : ايشان نيز منتظرانند تا براى تو حادثه‌اى چون مرگ يا كشته شدن پيش آيد و نابود شوى تا از نهضت و قيام تو فارغ شوند .\r\nبعضى گويند : معنى جمله اينست كه به زودى وعده خداوند در باره آنان بيايد پس بايد در انتظار باشند .\r\n\r\n","description":"","footnote":"","page_name":" 238 ","page_number":240},
  {"content":"\r\n\r\n\r\nفهرست جلد نوزدهم ترجمهء تفسير مجمع البيان\r\nاز اول سورهء عنكبوت تا آخر سورهء سجده ( جزء 20 - 21 ) سورهء عنكبوت فضيلت سوره ، تفسير و توضيح 3 آيات 1 تا 5 و ترجمه 4 قرائت ، دليل ، اعراب 5 شأن نزول 7 مقصود 8 آيات 6 تا 10 و ترجمه 11 اعراب ، شأن نزول 12 مقصود 14 آيات 11 تا 15 و ترجمه 19 شرح لغات 20 اعراب ، مقصود 22 نظم آيات 26 آيات 16 تا 20 27 ترجمه ، قرائت ، دليل 28 اعراب ، مقصود 29 آيات 21 تا 25 33 ترجمه ، قرائت ، دليل 34 سؤال ، پاسخ 36 مقصود 37 آيات 26 تا 30 41 ترجمه ، قرائت ، لغت 42 مقصود 43 آيات 31 تا 35 و ترجمه 48 قرائت ، دليل ، مقصود 49 آيات 36 تا 40 53 ترجمه ، لغت 54 اعراب ، مقصود 55 آيات 41 تا 45 و ترجمه 59 قرائت ، دليل و اعراب ، شرح لغات 60 مقصود 61 آيات 46 تا 50 68 ترجمه ، قرائت ، دليل 69 شرح لغات ، اعراب ، مقصود 70 آيات 51 تا 55 و ترجمه 75 قرائت ، دليل ، اعراب 76 مقصود 77 آيات 56 تا 60 و ترجمه 80 قرائت ، دليل 81 اعراب ، شأن نزول 82 مقصود 83 آيات 61 تا 66 86 آيات 67 تا 69 و ترجمه 87 قرائت ، دليل ، شرح لغات 88 اعراب ، مقصود 89 سورهء روم فضيلت سوره ، تفسير و توضيح 93 آيات 1 تا 7 و ترجمه 94 شرح لغات ، اعراب ، مقصود 95 اما اصل داستان 97 آيات 8 تا 10 و ترجمه 100 قرائت ، دليل 101 مقصود 102 سؤال ، پاسخ 103\r\n\r\n","description":"","footnote":"","page_name":" 239 ","page_number":241},
  {"content":"\r\n\r\nآيات 11 تا 20 105 ترجمه ، قرائت ، دليل 106 شرح لغات 107 اعراب ، مقصود 108 آيات 21 تا 25 و ترجمه 114 قرائت ، دليل ، اعراب 115 مقصود 116 آيات 26 تا 30 120 ترجمه ، اعراب 121 مقصود 122 آيات 31 تا 35 و ترجمه 127 قرائت ، شرح لغات ، مقصود 128 آيات 36 تا 40 131 ترجمه ، قرائت ، دليل 132 مقصود 133 آيات 41 تا 45 و ترجمه 137 شرح لغات ، مقصود 138 آيات 46 تا 50 142 ترجمه ، قرائت ، دليل 143 اعراب 144 مقصود 145 آيات 51 تا 55 و ترجمه 148 قرائت ، اعراب ، مقصود 149 آيات 56 تا 60 و ترجمه 153 قرائت ، دليل ، مقصود 154 سورهء لقمان فضيلت سوره ، تفسير و توضيح 157 آيات 1 تا 9 158 آيه 10 ، ترجمه و قرائت 159 دليل ، اعراب 160 شأن نزول ، مقصود 161 آيات 11 تا 15 166 ترجمه ، قرائت 167 دليل ، اعراب 168 مقصود 169 آيات 16 تا 20 179 ترجمه ، قرائت ، دليل 180 مقصود 182 آيات 21 تا 25 و ترجمه 187 مقصود 188 آيات 26 تا 30 و ترجمه 191 قرائت ، دليل 192 مقصود 194 آيات 31 تا 34 196 ترجمه ، قرائت ، دليل و شرح لغات 197 اعراب ، مقصود 198 سورهء سجده فضيلت سوره ، تفسير و توضيح 203 آيات 1 تا 5 و ترجمه 204 اعراب ، مقصود 205 آيات 6 تا 10 و ترجمه 209 قرائت ، دليل 210 مقصود 211 آيات 11 تا 15 214 ترجمه ، شرح لغات 215 اعراب ، مقصود 216 آيات 16 تا 20 و ترجمه 221 قرائت ، دليل 222 شرح لغات ، اعراب 223 مقصود 224 آيات 21 تا 25 و ترجمه 229 قرائت ، مقصود 230 آيات 26 تا 30 و ترجمه 234 قرائت ، دليل ، شرح لغات 235 اعراب ، مقصود 236 فهرست 239\r\n\r\n\r\n","description":"","footnote":"","page_name":" 240 ","page_number":242}
  ]